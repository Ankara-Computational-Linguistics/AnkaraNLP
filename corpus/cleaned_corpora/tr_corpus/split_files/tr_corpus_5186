2'de oynamış bir karakterdir. Deri Yüz ve onun cani ailesinden kaçmayı başaran kadın kahramanlardan biridir. Vanita, serinin ikinci bölmünde görünür. Kendisi bir Dj olup M.G.'nin yanında çalışmaktadır. Radyo da yayın yaparken telefonda konuştuğu yerden testere sesleri gelmektedir. Ve korkunç çığlıklar. Ertesi gün Teksas yolunda testere ile kesilerek öldürülen iki gencin cesetleri bulunur. Bunun üzerine Vanita radyo istasyonunda ses kayıtlarını yayınlar. Gençleri öldüren cani aile üyeleri bu yüzden gözü Vanita'ya diker. Vuruş Zirvesi ve Deri Yüz, Vanita'yı öldürmek için radyo istasyonuna gelirler. Deri Yüz, Vanita'ya aşık olur. Bu yüzden onu öldüremez. Vuruş Zirvesi'ne belli etmemek için öldürmüş numarası yapar. Bu sırada Vuruş Zirvesi M.G.'yi öldürür. Cesedi arabalarına koyarlar. Daha sonra Vanita onları takip eder. Terk edilmiş bir karnaval sahası olan "Teksas Savaş Ülkesi"'ne geirler. Vanita'yı oradaki bir arabaın kendisini kovaladığını sanır. Aslında arabadaki Lefty'dir. Vanita bunu sonra dan anlar. O sırada Vanita'nın altındaki zemin göçer. Vanita tünele düşer.Deri Yüz onu bulur. Ailesinden saklamak istyesede kısa sürede yakalanır. Akşam yemeğinde Büyük Baba'nın önüne yemek olarak Vanita çıkar. Lefty yer altı mağarasında Sawyerların Vanita'ya işkence ettiklerini görürü.Vanita'nın kaçmasını sağlar. Drayton'u yaralar. Vanita Büyük Büyük Anne'nin bulunduğu türbeye kaçar. Vuruş Zirvesi onu kovalar. Vanita, Büyük Büyük Anne'nin testeresi ile Vuruş Zirvesi'ne hamle yapar. Vuruş Zirvesi yealtı tüneline düşer. Vanita testere ile Deri Yüz'ün testere dansını yapar. Eğer üçüncü bölümde Deri Yüz, Bubba Sawyer Jr. ise Vanita, Küçük Kız'ın annesidir. Stretch bu bölümde sadece küçük bir sahnede (Cameo görüntü) görünür. Stretch bir önceki filmde cani ailenin elinden kurtulmayı başarmıştır. Bu bölümde Michelle ve Ryan arabalarıyla kıyı şeridinden giderken polisler tarafından çevrilmiş bir alan ile karşılaşırlar. Bu bölgede polis kazı yapmaktadır. Toprağın altına gömülmüş bir sürü insan cesedi bulmuştur. Bu cesetler cani aile Sawyer Ailesi öldürdüğü insanların cesetleridir. Michelle ve Ryan burada arabaları ile dururken Stretch de muhabir olarak buraya gelmiştir. Haberlerde bu olayı anlatacaktır. Zaten Stretch diğer adıyla Vanita Brock bir önceki filmdede K-Okla Radyo İstasyonu'nda çalışmaktadır. Vanita Brock'un bu bölümde gözükmesi onun "Teksas Testere Katliamı Bölüm 2" 'de ölmediği anlamına gelmektedir. Vanita Brock bir önceki filmin sonunda testere ile Vuruş Zirvesi'ne atak yapmıştır. Teksas Testere Katliamı karakteri. Teksas Testere Katliamı Bölüm 2'de görülmüştür. Lefty Enright, serinin 2. filminde görünür. Kendisi Sally Hardesty'nin dayısıdır. Sawyer Ailesine düşmandır. Çünkü Sawyer ailesi Franklin'i öldürmüş, Sally'ide öldürmeye teşebbüs etmişlerdir. Sawyer Ailesinden Sally ve Franklin'in öcünü almak ister. Kendisi bir Ranger'dır. Testereleri iyi kullanabilir. Teksas'taki terkedilmiş karnaval alanının Sawyer Ailesine ait olduğunu öğrenmiştir. Bu yer altı mağrasına girdiğinde burada Drayton Sawyer, Vuruş Zirvesi, Büyük Baba (Teksas Testere Katliamı) ve Deri Yüz'ün Vanita "Stretch" Brock'a işkence ettiğini görmüştür. Testere ile Drayton Sawyer'ın bacaklarının arasını kesmiştir. Bundan sonra da Deri Yüz ile testere düellosu başlamıştır. Düellonun sonunda Lefty testeresini Deri Yüz'ün karnına saplamıştır. Ama Drayton elindeki el bombası ile bu yer altı mağarasını patlatmıştır. Bu patlamada Lefty de ölmüştür. Sally Hardesty (10 Ekim 1950-11 Şubat 1977) Teksas Testere Katliamı kahraman karakteri. Marilyn Burns tarafından canlandırılmıştır. Sally, kardeşi Franklin ve üç arkadaşları ile Teksas'taki dedelerinin eski evine gitmektedirler. Yolda giderken arabalarına aldıkları bir otostopçunun saldırısına uğrarlar. Sally ve arkadaşları Sally ve Franklin'in dedelerinin eski evlerine ulaşırlar.Bu sırada çevredeki bir evi fark eden gençlerden üçü Deri Yüz'ün kurbanı olur. Sally ve Franklin arkadaşlarını ararken, Deri Yüz Franklin'i öldürür. Sally, benzin istasyonuna yardım için gittiğinde istasyonun sahibi Drayton Sawyer tarafında Sawyerların evine götürlür. Sally ailenin elinden kaçtığında bir arabaya otostop çekerek uzaklaşır. Sally ve Franklin'in dayısı Lefty yiğenlerinin öcünü almak için ikinci filmde Deri Yüz ve ailesi ile savaşır. Üçüncü filmde Sally Hardesty'nin 1977 yılında bir sağlık kuruluşunda öldüğü belirtilmektedir. Dördüncü bölümde Jenny hastaneye geldiğinde orada sedye ile Sally Hardesty geçer. Dördüncü film 1990'lı yıllarda geçmesine rağmen Sally Hardesty yaşıyor gibi gösterilmiştir. Sally Hardesty'nin ailesi Teksas'ta yaşmaktadır. Franklin isminde sakat bir kardeşi vardır. Sally'nin dedesi Henry Howard Hardesty Teksas'ta bir mezbahası vardır. Henry Howard Hardesty bu mezbahada sığır, domuz ve diğer hayvanlardan beslemektedir. Sally'nin dayısı Lefty Enright bir teğmendir. Teksas'ta tanınmış bir kişidir. Teksas Testere Katliamı karakteri. Teksas Testere Katliamı'da görünmüştür. Sally Hardesty Enright'ın ağbisidir. Franklim Hardesty Enright ilk olarak serinin ilk filminde görünür. Bacakları sakattır. Kardeşi Sally ve üç arkadaşı ile dedesi Henry M. Hardesty'nin evine gitmektedir. Bu sırada yolda arabalarına aldıkları bir Otostopçu onun kolunu keser. Daha sonra bu Otostopçu'yu arabdan atarlar. Franklin kendisinin sakat olmasına çok üzülmektedir. Arkdaşları Deri Yüz tarafından avlanınca gece Sally ile ikisi ormanda arkadaşlarını aramaya başlarlar. Bu sırda Deri Yüz tarafından öldürülür. Lefty, yiğenlerinin öcünü almak için testereli Sawyer ailesinin yaşadığı yer altı kasabasına girer. Burada yiğeni Franklin'in cesedini görür. Elinde bir lamba tutmaktadır. Teksas Testere Katliamı karakteri. Teksas Testere Katliamı Bölüm 2'de görünmüştür. K-Okla'nın sahibidir. Vanita "Stretch" Brock ile birlikte çalışır. Sürekli tükürme huyu vardır. Vuruş Zirvesi tarafından öldürülmüştür. Seza Kutlar Aksoy Seza Kutlar Aksoy (d. 1945, Gaziantep). Türk çocuk kitapları yazarı. Tam adı Hatice Seza Kutlar Aksoy. 15 Şubat 1945’te, Asiye Kutlar ile yargıç Ali Rıza Kutlar’ın kızı, yazar Onat Kutlar’ın kardeşi olarak Gaziantep’te dünyaya geldi. 1963 yılında İstanbul Kız Lisesini bitirdi. İstanbul Üniversitesi İngiliz Dili ve Edebiyatı Bölümü'ne bir süre devam etti, tamamlamadan ayrıldı. 1968-1970 yılları arasında Devlet Planlama Teşkilatı Çeviri Bürosu’nda çalıştı. Daha sonra İstanbul’a taşındı. TYS üyesi, Çocuk Yayınları Derneği yönetim kurulunda ve Çağdaş Yaşamı Destekleme Derneği’nin çocuk bölümünde çalışıyor. Evli ve iki çocuk annesi. 1980 yılından beri çocuk ve gençler için roman ve öyküler yazıyor. İlk çocuk romanı Arsa 1981 yılında yayınlandı. Öyküleri Kırmızı Fare, Doğan Kardeş, Milliyet Çocuk dergilerinde yer aldı. 2003 yılında Virgül dergisi için çocuk edebiyatı eleştiri yazıları yazdı. 1990 yılında daha sonra Büyülü Bahçe’de yayınlanan "Dünya Kendi Ekseni Etrafında Döner", "Mutluluk Ülkesi" ve "Dost Uçurtma" adlı öyküleriyle Sıtkı Dost Çocuk Öyküleri yarışmasında mansiyon ödülü aldı. 1992 yılında Büyülü Bahçe ile yayınlanmamış öykü kitabı dalında Kırmızı Fare Öykü yarışmasında büyük ödül, 2007 yılında Tudem Yayınları tarafından düzenlenen Okul Öncesi Kitap Yarışması’nda çizerliğini Saadet Ceylan’ın yaptığı Noktacık adlı kitabıyla birincilik ödülü, 2009 yılında TMMOB (Türk Mühendis ve Mimar Odaları Birliği) Roman Yarışması’nda birincilik ödülü, 2010 yılında Çocuk ve Gençlik Yayınları Derneği tarafından düzenlenen Yılın Kitabı seçkisinde çizerliğini Serap Deliorman’ın yaptığı Yolculuk kitabıyla jüri özel ödülünü aldı. 2011 yılında uluslararası ALMA (Astrid Lindgren Memorial Award) Çocuk Edebiyatı Yarışması’nda ÇGYD (Çocuk ve Gençlik Yayınları Derneği) tarafından Türkiye adayı olarak seçildi. TEDA projesi kapsamında Almancaya çevrilen Tomurcuk ve Pembe Kedi adlı romanı Almanya'da yayınlanmıştır. 2004 yılında yayınlanan Aşk Kalır adlı eseri ise Avrupa Komisyonunca desteklenmiş ve Peach (Çocuk ve Gençler için tarih aracılığı ile Avrupa Yayınları) projesi çerçevesinde yayınlanmıştır. Seza Kutlar Aksoy’un bir öyküsünden oyunlaştırılan “Mavi Kuş” Tiyatrom grubu tarafından sahnelendi. 2000 yılında “Memo’nun Serüvenleri” adlı program TRT Türkiye’nin Sesi yurtdışı yayınlarında on bölüm olarak yayınlandı. Kutlar Aksoy’un çocuk edebiyatı alanında verdiği eserler, çevreyi korumanın öneminden dostluğa, kıskançlıktan demokrasiye dek geniş bir çerçevede hayal gücüyle eğitimi birleştirirken, Güvercin’in Saati gibi eserleri sistem eleştirisi de sunar. Dedesi tarafından hediye edilen saat Güvercin’in kafası çalıştıkça işlerken, Güvercin okula başladığında saat de ezberci eğitim körelttiği Güvercin’in öğrenme yetisiyle birlikte durur. Şişko Patates adlı kitabında ise aile içi kadın erkek eşitsizliğine dikkat çekmektedir. Kutlar Aksoy, kimi zaman Almanya’da yaşayan çocuk karakterler de yaratarak, onların kendilerini keşiflerini işlemiştir. Yoksulluk da yazarın zaman zaman değindiği temalardan biriyken, dostluk her metninin öne çıkan mesajıdır. Eserlerinde, ana çocuk karakterleri büyülü hayal güçlerine sığınırlar. Masal okumak, resim yapmak gibi yöntemlerle mutluluğu yakalar ve karşılaştıkları sorunların üstesinden gelirler. Eurovision Şarkı Yarışması'nda Azerbaycan Azerbaycan ilk katılımı 2008 yılından günümüze 12 kez Eurovision Şarkı Yarışması 'na katılmıştır. Azeri Ulusal Yayıncısı İctimai Televizyon ve Radyo Yayımları Şirketi (İTV) her yıl gösteriyi yayınlamakla birlikte Azeri katılımcıyı da belirlemektedir. Azerbaycan, Kafkasya'da yarışmaya katılan son ülkedir. Azerbaycan Ell & Nikki'nin seslendirdiği "Running Scared" adlı şarkısıyla 2011 yarışması'nı kazanmıştır. Ülke ayrıca 2009'da üçüncü, 2010'da beşinci, 2012'de dördüncü ve 2013'te ikinci olmak üzere beş kez ilk beşte yer almayı başarmıştır. 2018 yılında Azerbaycan ilk kez yarı finali geçememiştir. Azerbaycan ilk kez katıldığı 2008 Eurovision Şarkı Yarışması'nda birinci yarı finali geçti ve finalde 132 puanla sekizinci oldu. Böylece başarılı bir başlangıç yapmış oldu. Daha önce AzTV, 2007'de Eurovision'a katılmak istedi, ama AzTV EBU üyesi olmadığından, EBU kabul etmedi. AzTV 18 Haziran 2007'de EBU'ya üye olmak istediyse de kabul edilmedi. 5 Temmuz'da başka bir Azerbaycan kanalı İTV EBU üyesi oldu ve 15 Ekim'de Eurovision'a katılmak için EBU'dan izin aldı. Azerbaycan ilk kez 2008'de Elnur ve Samir ile katıldı ve 132 puanla sekizinci olarak ilk ona girmiş oldu. 2009'da AySel & Arash, "Always" adlı düetle katıldı ve 207 puanla üçüncü oldular. 14 Mayıs 2011'de Azerbaycan ilk kez 2011 Eurovision Şarkı Yarışması'nı ilk kez Eldar & Nigar, Running Scared şarkısıyla kazandı. Yarışmaya ev sahipliği yaptığı 2012 yılında Azerbaycan'ı "When the Music Dies" isimli şarkısı ile Sebine Babayeva temsil etti ve 150 puan ile dördüncü oldu. Bu 2004 yılından beri ev sahibi ülkenin yarışma finalinde aldığı en iyi sonuçtu. İsveç'in kenti Malmö'de yapılmış olan 2013 Eurovision Şarkı Yarışması'nda Azerbaycan'ı temsil eden Ferid Memmedov aldığı 234 puanla ülkesinin o güne kadar olan puan rekorunu kırıp birinci olan Danimarka'nın 47 puanla gerisinde tamamlayarak ikinci oldu. Azerbaycan, 2004 yarışmasında getirilen yarı-final uygulamasından beri, İtalya ile birlikte daima ilk onda, ilk katılımı dışında kalan 2013 yılına kadar son dört yılda ise daima ilk beşte yer almıştır. 2014 yılında 22. olarak ilk kez ilk onun dışına çıkmıştır. İsrail'in başkenti Tel Aviv'de yapılmış olan 2019 Eurovision Şarkı Yarışması'nda Azerbaycan'ı temsil eden Cengiz Mustafayev (şarkıcı) aldığı 302 puanla 2013 yılındakı puan rekorunu kırıp sekizinci oldu. Renklerin anlamları The Marcel Bezençon Ödülleri ilk olarak Estonya'nın başkenti Tallinn'de yapılan 2002 Eurovision Şarkı Yarışması'nda, finaldeki en iyi şarkılara verilmeye başlanmıştır. Kurucuları Christer Björkman (1992 Eurovision Şarkı Yarışması'nda İsveç'i temsil etmiş ve şu anki İsveç'in Delegasyon başkanı) ve Richard Herrey (Herreys grubu üyesi ve İsveç'in 1984 Eurovision Şarkı Yarışması kazananı), ödüller ismini Eurovision Şarkı Yarışması fikrini belirten Marcel Bezençon'dan almıştır. Ödüller üç kategoriden oluşmuştur: Basın Ödülü, Sanatsal ödülü ve Besteci ödülü. Cafer Penahi Cafer Penahi (Farsça: جعفر پناهی, İngilizce: Jafar Panahi; d. 11 Temmuz 1960, Miyana, İran), uluslararası çapta tanınan, İran Yeni Dalgası'nın en etkili isimlerinden olan İranlı yönetmen, senarist ve yapımcı. Venedik Film Festivali Altın Aslan ve Berlin Film Festivali Gümüş Ayı, kazandığı ödüller arasındadır. 2009'da Ahmedinejad'ın cumhur başkanı ilan edilmesinin ardından çıkan olaylarda sokaklarda Besic milislerince öldürülen insanların anısına düzenlenen törene gittiğinde ilk kez tutuklanıp serbest bırakıldı. Ancak birkaç ay sonra evinde tutuklanan Cafer Penahi, bir daha serbest bırakılmadı. Yetkililer hiçbir zaman suçunun ne olduğunu açıklamadı ve 2010 Cannes Film Festivali'ne günler kala avukatı ve ailesini görmek için açlık grevine başladığını duyurdu. Cannes Film Festivali'nde Fransa kültür bakanı Frédéric Mitterrand ve Fransa dış işleri bakanı Bernard Kouchner'in, hapishaneden gönderdiği mektubu festivalin açılışında okumasıyla beraber sonunda on ayın ardından avukatıyla görüşme hakkı buldu. İddialara göre İslam devrimi ile iş başına gelen İran'ın hakim rejimi İran İslam Cumhuriyeti'nin aleyhine bir film yapma çabalarındaymış. Ancak Cannes Film Festivali'ne gönderdiği mektupta "şimdiye kadar rejimin aleyhine film yapmadım" cümleleri bulunmaktadır. Ayrıca söz konusu mektupta şu cümleler de yer almaktadır: "Burada birçok suçsuz tutuklanıp sesleri hiçbir yere ulaşmayan insanlar var". Uluslararası Af Örgütü, Cannes Film Festivali'ndeki Cafer Penahi'nin boş koltuğunu rejimin susturma deliliği olarak nitelendirmiştir. 2011 yılında Cannes film Festivaline bir kez daha davet aldı lâkin Cafer Panahi'nin film yapması, "ulusal güvenliğe karşı işlenen suçlara" ilişkin hüküm gereği tam 20 sene boyunca yasaklanmıştı. Keza ev hapsi cezasına çarptırıldı. Fakat Penahi Avrupa'dan birçok ödüller almaya devam etti. Bunun nedeni Pehaninin alışagelmişin dışında davranmasıydı; örneğin "Bu bir film değil" filmi bir kekin içine saklanan USB bellek ile İran'dan Fransa'ya kaçırıldı. Film festivalde yayımlandı. Son olarak 2015 yapımlı Taksi Tahran bir taksinin içine yerleştirilmiş kamera, şoför Pehaninin Tahran’ı turlamasını kaydediyor. Taksiye binen farklı müşteriler, şoför ile açık ve samimi bir şekilde sorunlarını, endişelerini ve görüşlerini paylaşıyor. Film Altın Ayı Ödülünü kazandı. Catalina Sandino Moreno Catalina Sandino Moreno (d. 19 Nisan 1981) Akademi Ödülü adaylığı bulunan Kolombiyalı oyuncu İlk oyunculuk deneyimi olan Maria Full of Grace filmi ile 2004 yılında Berlin Film Festivali'nde Charlize Theron'la birlikte En İyi Kadın Oyuncu ödülü kazanmıştır. Bu filmdeki performansı ile Oscar'a aday olmuştur. 15 Nisan 2006'da David Elwell ile evlenmiÅŸtir. Sodyum hipoklorit Sodyum hipoklorit, (NaClO) bir tür tuzdur. Günlük hayatta beyazlatıcı çamaşır sularında kullanılmaktadır. Çevreye büyük ölçüde zarar veren bu madde oda koşullarındaki klor ile sabunlardaki sodyum hidroksit tepkimeye sokularak üretilmektedir. Sodyum hipokloritin elde edilme formülü aşağıdaki gibidir: Sodyum hipoklorit, kimyasal formülü NaOCl (veya NaClO) olan, sodyum katyonu (Na) ve hipoklorit anyonundan (OCl veya ClO) oluşan kimyasal bileşiktir. Ayrıca hipokloröz asitin sodyum tuzu olarak da bilinmektedir. susuz bileşiği oldukça kararsızdır ve patlayarak yapısı bozulmaktadır. Patlayıcı olmayan ve bünyesinde daha yüksek miktarda NaOCl barındırabilen, pentahidrat formunda krsitalleri şeklinde NaOCl.5HO şeklinde elde edilebilirler . Elde edilen bu bileşik mat sarı-yeşil rengindedir ve soğuk ortamda kararlı olarak saklanabilmektedir. Sodyum hipoklorit en sık kullanılan ağartıcılardan biridir. 18. Yy’dan itibaren, yüzey temizlik kimyasalı olarak evlerde çamaşır sularının en temel katkı malzemesi olarak aktif rol almaktadır. Ayrıca dezenfektan ve ağartma ajanı olarak da geniş kullanım bulmaktadır . Çözelti fazında, bileşik oldukça kararsızdır ve kolaylıkla bozunabilmektedir. Bozunma ürünü, bu tür bileşikler için hemen hemen aynı olan klor gazı çıkışı şeklindedir. Sodyum hipoklorit en eski ve hala en önemli klor-bazlı ağartıcıdır . Korozif özellikleri, ortak kullanım alanları ve tepkime ürünleri, bu kimyasal için risk faktörlerini belirlemektedir. Özellikle, sodyum hipokloritin, asitler veya amonyak gibi diğer temizlik ürünleri ile karıştırılması sonucu zehirli gazların oluştuğu bilinmektedir. Sodyum tiyosülfat, etkili bir klor nötürleştiricisidir. 5 mg/L bir tiyosülfat çözeltisiyle duruladıktan sonra sabun ve suyla yıkamak ellerdeki klor kokusunu kısa sürede uzaklaştırır. Hipoklorit anyonu, iyon kromatografik yöntemlerle, yüksek ayırma gücünde analiz edilebilmektedir. Çözelti içindeki ClO ve moleküler Cl konsantrasyonu (hipokloritin suda çözündüğünde kısmen oluşan yan ürün) iyodometrik titrasyon ile belirlenebilir: 1- Ölçümü yapılmak istenen miktarda sodyum hipoklorit çözeltisi, az miktarda potasyum iyodürün fazlasının olduğu asitlendirilmiş çözelti içine ilave edilir. NaOCl(aq) + HCl(aq) -> HOCl(aq) + NaCl(aq) HOCl(aq) + HCl(aq) + 3I^- -> I3^{-}(aq) + 2Cl^{-}(aq) + H2O 2- Açığa çıkan iyot, önceden hazırlanmış standart sodyum tiyosülfat (NaSO) veya fenil arsenik oksit (CHAsO) çözeltilerinin nişasta indikatörü olarak kullanılmasıyla sonlandırılır. I3^{-} + Nisasta -> [I3^{-} Nisasta] (Nişasta-İyot Kompleksi - Mavi Renkli) [I3^{-} Nisasta] + 2S2O3^2- -> 3I^- + S4O6^2- + Nisasta (Tepkime sonunda mavi renk kaybolur.) 3- Nişastanın bu çözeltideki mavi renginin kaybolduğu nokta dönüm noktası olarak kaydedilir. Yaşamın Kıyısında (film, 2007) Yaşamın Kıyısında (Almanca: "Auf der anderen Seite"; İngilizce: "The Edge of Heaven"), 2007 Türk-Alman yapımı Fatih Akın filmidir. 27 Eylül'de Almanya'da, 26 Ekim 2007'de ise, Türkiye'de gösterime girdi. 2007 yılında Cannes Film Festivalinde, Fatih Akın'a en iyi senaryo ödülü kazandırdı. Ayrıca, Almanya tarafından, ülkeyi "yabancı dilde en iyi film" dalında temsil etmek üzere, 80. Akademi Ödüllerine gönderildi. Akın filmdeki karakterleri yaratırken Crossing the Bridge-The Sound of Istanbul belgeselini çekerken İstanbul’a yaptığı gezilerde tanıştığı, dünyayı müzikle değiştirmeye çalışan insanlardan ilham aldığını belirtmiştir. Altı ana karakter (Ali, Yeter, Nejat, Ayten, Lotte, Susanne) etrafında geçen film, bu kişilerin birbiriyle iç içe geçen veya birbirine teğet geçen hikâyelerini, Almanya - Türkiye ekseninde ve anne-kız, baba-oğul ilişkilerini vurgulayarak anlatır. Üç bölümden oluşan filmin ilk bölümü Almanya'da, ikincisi önce Türkiye, sonra Almanya, sonra tekrar Türkiye'de, filmle aynı adı taşıyan son bölümü ise, baştan sona Türkiye'de geçer. Film üç bölümden oluşur: Yeter'in ölümü: Almanya'da geçen bu bölüm, emekli bir dul olan Karadenizli Ali (Tuncel Kurtiz), aşık olduğu seks işçisi Yeter (Nursel Köse) ve Ali'nin oğlu profesör Nejat'ın (Baki Davrak) öyküsünü anlatır. Yeter'i çalıştığı yerde tanıyan ve onunla ilişki kuran Ali, bir süre sonra Yeter'e seks işçiliğinden kazandığı parayı vereceğini söyleyerek, kendisiyle yaşamasını teklif eder. Yaptığı iş yüzünden, Almanya'da yaşayan muhafazakâr Türklerin tacizleri nedeniyle teklifi kabul eden Yeter, Ali'nin, oğlu Nejat'la yaşadığı eve taşınır. Bu arada, Nejat'a, Türkiye'de Ayten adında bir kızı olduğunu; ancak, kızının onun seks işçiliği yaptığını bilmediğini söyler. Kızını çok özlediğini anlatarak Nejat'la dertleşir. Bu arada, Ali, Yeter'i Nejat'tan kıskanmaya başlar. Bir gün evde yalnız oldukları sırada Ali, Yeter ile Nejat'ın yakınlaştığını düşündüğü için Yeter'i döver ve Ali'nin attığı tokadın etkisi ile başını vuran Yeter ölür. Ali hapse girerken, Yeter'in cenazesi, memleketi Türkiye'ye yollanır. Yeter'i öldürdüğü için babasıyla bir daha görüşmek istemeyen Nejat, Türkiye'ye giderek Yeter'in ailesiyle konuşur ve Ayten'i bulmaya çalışır. Ancak aile de, Ayten'den uzun süredir haber almamıştır. Nejat, Almanca kitaplar satan bir kitapçıyı devralır; Türkiye'de yaşamaya ve Ayten'i aramaya başlar. Lotte'nin ölümü: Sol bir örgütün üyesi olan Ayten (Nurgül Yeşilçay), 1 Mayıs eyleminde üzerindeki silahı, polisten kaçarken sığındığı bir apartmanın terasına saklar. Bu arada telefonunu düşürür ve telefonu bulan polis Ayten'in aynı evde kaldığı arkadaşlarını yakalar.Örgütün yardımıyla sahte pasaport çıkararak Almanya'ya kaçan Ayten, daha sonra örgüt üyeleriyle tartışır ve onların yanından ayrılır. Bir süre sokaklarda yaşadıktan sonra, en ucuz yemeği yiyebileceği yer olduğunu öğrendiği üniversitenin bahçesinde Lotte'yle (Patrycia Ziolkowska) tanışır. Lotte, Ayten'e yardım eder ve evine davet eder. Lotte'nin annesi Susanne'le (Hanna Schygulla) kaldığı eve yerleşen Ayten ile Lotte birbirlerine aşık olurlar. Bir yandan da annesi Yeter'i bulmaya çalışan Ayten'in pasaportunun sahte olduğu anlaşılır. Sığınma talebi de reddedilince, Türkiye'ye gönderilir. Lotte de, annesinin karşı çıkmasına rağmen ona yardım etmek için Türkiye'ye gider. Bu arada, Nejat'ın evinde kiralık bir odada kalmaya başlar. Ayten için bir avukat tutar ve hapishaneye onu ziyarete gider. Ayten ise, Lotte'ye silahı sakladığı binanın adresini vererek, onu almasını ister. Lotte aynı gün silahı alıp dönerken çantası tinerci çocuklarca çalınır. Uyuşturucunun etkisindeki çocuklardan biri, peşlerinden koşan Lotte'yi silahla vurarak öldürür. Cenaze Almanya'ya gönderilir. Lotte'nin annesi de İstanbul'a gelir ve Nejat'ı bularak, kızının odasında kalmaya başlar. Amacı, kızının yaptığı gibi Ayten'e yardım etmektir. Ayten için bir avukatla anlaşır ve örgütün tepkisine rağmen Ayten, pişmanlık yasasından yararlanarak hapisten çıkar. Yaşamın Kıyısında: Ayten, hapisten çıktıktan sonra, Lotte'nin annesi Susanne'ı bulur. Önceden çok çatışmış olmalarına rağmen, birbirlerini anlamaya çalışırlar. Bu arada, Susanne, Nejat'la dost olur, zaman zaman dertleşirler. Öte yandan, Nejat, babası Ali'nin de hapisten çıkıp memleketi Trabzon'a döndüğünden habersizdir. Bunu daha sonra amcasının oğlundan (konuk oyuncu Erkan Can) öğrenir. Kurban Bayramının birinci günü Susanne'yle konuşur ve bayramın ne anlama geldiğini anlatırken babasını görmeye karar veren Nejat, arabasıyla Trabzon'a gider. Evine gittiğinde babasının balık tutmaya gittiğini öğrenince, deniz kıyısına gider, oturur ve babasının dönüşünü beklemeye başlar. Film, Nejat babasını beklerken sona erer. Film, Almanya'nın Bremen ve Hamburg şehirleriyle, İstanbul'un Kadıköy ve Taksim bölgesi ve Trabzon kıyılarında çekildi. Filmin ilk gösterimi, 23 Mayıs'ta Cannes Film Festivali'nde gerçekleşti. 44. Altın Portakal Film Festivali Ulusal Uzun Metraj Film Yarışmasına katılan filmin Türkiye'deki gala gösterimi, Antalya Kültür Merkezi’nde (AKM) yapıldı. Film ayrıca, İspanya’nın Sevilla kentinde düzenlenen uluslararası film festivalinde gösterildi. Filmin diğer ülkelerde gösterim tarihleri; Film eleştirmenlerden yüksek puanlarla pozitif yorumlar aldı. 61 incelemenin değerlendirildiği Rotten Tomatoes'ta 89%'luk bir ortalama yakaladı. Metacritic'te 24 incelemenin değerlendirilmesiyle 100 üzerinden 86 puan alarak "evrensel beğeni" statüsüyle listelendi. Atilla Dorsay film ile ilgili; Fatih Özgüven ise, filmin kimi yerlerini, özellikle ""Sade, sakin ama gülle gibi."" cümlesiyle söz ettiği ilk bölümü dokunaklı bulmakla birlikte, karakterlerin hikâyelerinin birbirleriyle olan simetrisini eleştirerek, bununla ilgili olarak, yorumunu yaptÄ±. Film aşağıdaki eleştirmenlerin 2008'in en iyi on filmi listesinde yer aldı. Film 60. Cannes Film Festivali’nde Altın Palmiye için yarıştı ve En İyi Senaryo dalında ödüle layık görüldü. Ayrıca festival dahilinde Hristiyan dini kuruluşları tarafından, 1974’ten beri verilen, Ekümenik Jüri Ödülü'nü de kazandı. Avrupa Film Ödülleri’nde üç dalda aday gösterildi. En İyi Senaryo” dalında Avrupa Film Ödülü aldı. Avrupa Parlamentosu’nun bu yıl ilk kez verdiği sinema ödülü “Le Prix Lux” ödülünüde kazandı. Ödülü filmin Alman oyuncusu Hanna Schygulla aldı. Film böylelikle, 22 dile çevrilmek için Avrupa Parlamentosu’ndan destek alacak. Ayrıca, Kuzey Almanya Film Ödülü’ne layık görüldü. Bunun dışında, Türkiye'de yapılan 2007 Antalya Altın Portakal Film Festivali'nde yarıştı ve Dr. Avni Tolunay Jüri Özel Ödülü kazandı. Filmdeki rolleri ile Nursel Köse En İyi Yardımcı Kadın Oyuncu, Tuncel Kurtiz ise En İyi Yardımcı Erkek Oyuncu ödülünü kazandı. En İyi Kurgu ödülünü Andrew Bird alırken, Fatih Akın En İyi Yönetmen Ödülü'nün sahibi oldu.. Nurgül Yeşilçay bu filmdeki ve Adem'in Trenleri'ndeki oyunlarıyla 15.Çağdaş Sinema Oyuncuları Derneği tarafından En İyi Kadın Oyuncu ödülüne layık görüldü. Kızılca kuyrukkakan Kızılca kuyrukkakan ("Oenanthe xanthoprymna"), sinekkapangiller (Muscicapidae) familyasından bir kuş türü. Görüldüğü ülkeler: Afganistan, Ermenistan, Azerbaycan, Bahreyn, Kıbrıs, Mısır, Eritre, Etiyopya, Gürcistan, Hindistan, İran, Irak, İsrail, Ürdün, Kuveyt, Libya, Nepal, Umman, Pakistan, Katar, Rusya, Suudi Arabistan, Sudan, Suriye, Tacikistan, Türkiye, Türkmenistan, Birleşik Arap Emirlikleri, Özbekistan ve Yemen. Hipnotik Hipnotik, merkezî sinir sisteminin çalışmasının yavaşlatıcı madde. Farmakolojik olarak uygun dozda kullanıldığı zaman uyku sağlayan ilaçlardır. Hipnotik etki sedatif etkiden daha güçlüdür. Birçok hipnotik ilaç yüksek dozda anestezik etki gösterir. Aynı şekilde bazı anestezikler de düşük konsantrasyonlarda hipnotik etki gösterir. Hipnotik maddenin verdiği uyku ile narkoz hali birbirinden farklıdır. Uyku esnasında ağrı algılama duygusu kaybolmaz. Hipnotik madde ağrıyı durdurmaz ve ağrısı olan bir hastaya uyku sağlayamaz. Hipnotik ilaçların şu özelliklere sahip olması istenir: Hipnotik maddeler fonksiyonel gruplarına göre şu şekilde sınıflandırılabilir: Bunlar hipnotikler arasında önemli bir yer tutar. 1864 yılında Adolf Baeyer's tarafından keşfedilen barbitürik asidin fizyolojik etkisi yoktur. Ancak 5 mevkiinde sübstitüe barbitürik asit türevleri hipnotiktir. Hipnotik etkisi yanında sedatif ve anestetik etkileri de vardır. 1955-1960 yıllarında 1,4-benzodiazepin türevleri ilaç olarak kullanılmaya başlanmıştır. Diazepin yedi üyeli iki azot atomu içeren heterosiklik halka sistemidir. Bu sınıfın hipnotik etki gösteren en etkin üyesi 2,3-dihidro-5-fenil-1H-1,4-benzodiazepin-2-ondur. Caroline Williams Caroline Williams (doğum: 27 Mart 1957), bir Amerikalı oyuncu'tir. Onun en iyi rolü Teksas Testere Katliamı Bölüm 2'de canlandırdığı "Vanita" rolüdür. Leprikon 3 ve Üveybaba 2 gibi korku filmlerinde ve birçok televizyon dizisinde rol almıştır. Evlidir. İki çocuk annesidir. 1986 yılında Katalonya Uluslar Arsı Film Festivalinde Caroline Williams, Vanita "Stretch" Brock rolüyle en iyi kadın oyuncu ödülü almıştır. Kontrplak Kontrplak, yoğun olarak inşaat sektöründe kullanilan bir orman ürünüdür. Suya dayanıklılığı ve yüksek mukavemeti bu sektör için önemlidir. Özellikle beton kalıplarının hazırlanmasında kullanılır. Brüt kalıp olarak da nitelendirilen sıvasız kalıp sistemleri için çok uygun bir malzemedir. Kontrplak ağaç tabakalarından oluşan bir paneldir. Çok iyi mekanik dayanıklılığa sahip olmasına karşın hafif olan bir malzemedir. Katman sayısı genelde tek sayı olacak şekilde üretilir. Dış katmanlar genellikle panelin uzun ölçüsüne paralel yöndedir. Birbirini izleyen katmanlar birbirine dik olacak şekilde yapıştırılır. Bu üretim şekli direnci artıran titreşimle oluşacak şok etkilere karşı koyan bir yapıdır. Günümüzde kullanımı gittikçe artan kalıp malzemesi olan Plywood’lar brüt beton almak için geleneksel ahşap kalıpların yerini almıştır. Bildiğiniz üzere Plywood’lar filmli ve filmsiz olmak üzere ikiye ayrılır. Bilinenin aksine aralarındaki fark dayanıklılık ile alakalı olmayıp sadece beton yüzeyini etkiler. Filmli malzemelerin sıva yapılmayacak yüzeylerde kullanılması doğrudur ve parlak brüt beton almanızı sağlar. Sıva yapılacak yüzeylerde ise filmsiz plywood’ların kullanılması gerekmektedir. Filmsiz malzemelerde alınan beton yüzeyi yine brüt olmakla birlikte parlak değildir. Bu özelliği sayesinde sıva yapılmasına imkân sağlamaktadır. Doğru yerde doğru malzeme kullanılmamasından dolayı daha sonrasında ek maliyetler ile karşılaşmanız olasıdır. Sıva yapılacağı halde filmli malzeme kullanılmasından dolayı bazı kimyasallar ile tekrar artı bir maliyete katlanılmak zorunda kalınacaktır. Sonuç olarak; filmli malzemelerin sıva yapılmayacak yüzeyler oluşturmak için kullanılması, filmsiz malzemelerinde parlak olmayan ve sıva yapılacak yüzeylerin istendiği yerlerde kullanılması uygundur. Finlandiya, Rusya, Romanya, Hindistan, Endonezya, Malezya, Şili, Brezilya ,ABD ve Kanada menşeli ürünler Türkiye'ye ithal edilmektedir. Türkiye'de kalıplık kontrplak (plywood) üretimi yapılmamaktadır. Türkiye'de 6 mm ile 30 mm arasında değişen kalınlıklarda, boyutlarında üretimi bulunmaktadır. Naomi Foner Gyllenhaal Naomi Foner Gyllenhaal (d. 15 Mart 1946), Oscar adayı olmuş Amerikalı senarist. 1989 yılında "Boşu Boşuna" filmi ile En İyi Özgün Senaryo Akademi Ödülü'ne aday gösterilmiş, En İyi Senaryo dalında Altın Küre ödülünü kazanmıştır. Yönetmen Stephen Gyllenhaal ile evlenmiştir. İki çocukları vardır. Aktör Jake Gyllenhaal ve aktris Maggie Gyllenhaal'un annesidir. Karl Kilbom Karl Kilbom (1885-1961), İsveçli komünist siyasetçi. WrestleMania 22 WrestleMania 22, World Wrestling Entertainment (WWE) tarafından düzenlenen yirmi ikinci WrestleMania profesyonel güreş izle ve öde etkinliği. 2 Nisan 2006 tarihinde Rosemont, Illinois'daki Allstate Arena'da yapılmıştır. Wrestlemania 22'de RAW ve Smackdown güreşçileri bulunmuştur. Resmi şarkısı Peter Gabreil'ın yaptığı "Big Time"dır. "Mean" Gene Okerlund, "Sensational" Sherri Martel, Tony Atlas, Verne Gagne, William "The Refrigerator" Perry, The Blackjacks (Blackjack Mulligan ve Blackjack Lanza) ve Eddie Guerrero. Kim Dae-jung Kim Dae-jung (Hangıl: 김대중, Hanja: 金大中, d. 3 Aralık 1925 - ö. 18 Ağustos 2009), Güney Kore eski cumhurbaşkanı (1998-2003). 2000 yılında, Kuzey Kore ile ilişkilerin yeniden başlatılması için gösterdiği çabaları nedeniyle Nobel Barış Ödülü'ne layık görülmüştür. Nobel'e aday olan ve sahip olan ilk Koreli olmuştur. 1957'den bu yana Katolik olan Kim Dae-jung uzun yıllardır baskıcı yönetime muhalefetinden ötürü "Asya'nın Nelson Mandela"sı olarak adlandırıldı. Bir çiftçi ailesinden geliyordu. 1943'te liseyi bitirdikten sonra bir Japon şirketinde çalışmaya başladı. 1945'te şirketi ele geçirdi ve zamanla varlıklı bir iş adamı oldu. Kore Savaşı (1950-53) sırasında komünistlerce yakalanıp ölüme mahkûm edildiyse de kaçmayı başardı. 1954'te Başkan Syngman Rhee'nin uygulamalarına karşı çıkarak siyasete atıldı. Dört başarısız girişimden sonra 1961'de Ulusal Meclis'e seçildi. Ama meclis 1961'de bir darbeyle yönetimi ele geçiren Park Chung-hee tarafından dağıtıldığından üyeliği kısa sürdü. 1970'te Yeni Demokratik Parti'nin (1981'den sonra Kore Demokratik Partisi) başkanı oldu. Ertesi yıl Park'a rakip olarak başkanlık seçimlerine katıldı. Oyların yüzde 40'tan fazlasını almakla birlikte seçimi kaybetti. Ardından Park yönetiminin baskıcı uygulamalarına karşı sert bir muhalefet yürüttü ve başkana geniş yetkiler tanıyan 1972 Yuşin Anayasası'nı açık biçimde eleştirdi. 1973'te Kore Merkezi Haberalma Örgütü'nün (KCIA) ajanları tarafından Tokyo'daki otelinden kaçırılarak Güney Kore'ye getirildi. Japonya ile Güney Kore arasındaki ilişkilerin gerginleşmesine yol açan bu olayın ardından önce hapsedildi, daha sonra da evinde gözaltına alındı. 1976'da demokrasinin kurulması yolunda propaganda yaptığı gerekçesiyle yeniden tutuklanarak 8 yıl hapse mahkûm edildi. Cezasının 33 ayını çektikten sonra Park'ın öldürülmesinin (26 Ekim 1979) hemen öncesinde serbest bırakıldı. Mayıs 1980'de halkı ayaklanmaya kışkırttığı ve bir komplo hazırlığı içinde suçlamalarıyla tutuklandı. Askeri bir mahkemede yargılanarak ölüme mahkûm edildi. Gerek davanın yürütülüşü, gerekse verilen cezanın ağırlığı uluslararası alanda protestolara yol açtı; bunun sonucunda Başkan Çun Du Huan, Kim'in cezasını ömür boyu hapse, sonra da 20 yıla indirmek zorunda kaldı. Aralık 1982'de tedavi amacıyla ABD'ye gitmesine izin verildi. Şubat 1985'te Güney Kore'ye dönmesine izin verildi. 1987'de ve 1992'de yapılan başkanlık seçimlerine katıldıysa da seçilmeyi başaramadı. 1992'de seçim yenilgisinden sonra siyaseti bıraktığını açıklasa da 1995'te tekrar siyasete döndü. Aralık 1997'deki devlet başkanlığı seçimlerinde, Asya Mali Krizi'nin nedeniyle yıpranan hükümete karşı zafer kazandı. 25 Şubat 1998'de Güney Kore'nin 8. devlet başkanı olarak görevine başladı. Kim Dae-jung'un görevi boyunca en önemli mesaisi "Günışığı Politikası" olarak adlandırılan Kuzey Kore ile Güney Kore arasındaki yumuşama politikasını başlatmasıydı. Bu politika çerçevesinde 2000 yılının haziran ayında Kuzey Kore lideri Kim Jong-il ile Pyongyang'da tarihi bir zirvede bir araya gelmiş ve yarım yüzyıldan fazla zamandır savaş halinde olan iki devlet arasındaki ilişkilerde tarihi bir dönüşüm yaratmıştı. Bu çabaları nedeniyle aynı yıl Nobel Barış Ödülü'ne layık görüldü. Mayıs 2002'de, oğullarının ve çevresindekilerin adlarının yolsuzluğa karıştığı şüphelerinin ardından halktan bir kez daha özür dileyerek kurucusu olduğu Demokratik Binyıl Partisi'nin üyeliğinden istifa etti. Şubat 2003'te beş yıllık görev süresi dolan Kim Dae-jung görevini Roh Moo-hyun'a devretti. Dennis Rodman Dennis Keith Rodman (d. 13 Mayıs 1961), Detroit Pistons, San Antonio Spurs, Chicago Bulls, Los Angeles Lakers ve Dallas Mavericks takımlarında forma giymiş Amerikalı eski basketbolcudur. NBA liginde gelmiş geçmiş en çılgın basketçi unvanına sahiptir. Hem Carmen Electra ile yaşadığı ilişki hem de her maçta farklı saç renkleriyle sahaya çıkması ve çılgınca davranışları nedeniyle ilgi odağı haline gelmiştir. Chicago Bulls'ta oynadığı dönemde Michael Jordan ve Scottie Pippen ile beraber muhteşem bir kombinasyon kurmuşlardır ve şampiyonluğa ulaşmışlardır. Lakabı "The Worm" yani solucandır. Jean-Claude Van Damme ile "İkili Takım" () filminde rol almıştır. Dewey Karelya Karelya, Karelyalılar ile Finler'in yaşadığı Finlandiya, Rusya ve İsveç sınırlarında kalan bir bölgedir. Bugün bölge, Rusya'nın Karelya Cumhuriyeti ile Leningrad eyaleti ve Finlandiya'nın Kuzey Karelya ile Güney Karelya bölgelerine bölünmüştür. Karelyaca, Fince ve Estonca dillerinde bölgenin adı "Karjala" (ok. "Karyala") olarak geçer. Rusça'da "Карелия" (ok. "Kareliya"),İsveççe'de ise "Karelen" olarak bilinir. İsveç ile Novgorod Cumhuriyeti arasında 13. yüzyılda Karelya bölgesini ele geçirmek için çok şiddetli savaşlar yaşanmıştır. Bu savaşlar tarihte İsveç-Novgorod Savaşları diye geçer. 1323 yılında imzalanan Nöteborg Antlaşması ("Fince": Pähkinäsaaren rauha), Karelya'yı ikiye ayırdı. Viborg ("Fince": Viipuri) İsveç'in bir il merkezi oldu. 1721 yılında Rus Çarlığı ile İsveç arasında imzalanan Nistad Antlaşması (Fince: Uudenkaupungin rauha) ile Karelya'nın büyük kısmı Rusya'ya geçti. Finlandiya, Rusya tarafından Fin Savaşı'ında işgal edilince, önceden ele geçirilmiş iller (Eski Finlandiya) Büyük Finlandiya Dükalığı ile birleştirildi. 1917 yılında Finlandiya bağımsız oldu ve 1920 yılında sınır Tartu Antlaşması ile tanındı. 1920'lerde Finler Bolşevikleri Doğu Karelya'dan atmak için uğraştı. Başarısız "Aunus Seferi" bu teşebbüslerden biridir. Bu sınırlı çabalar Tartu Antlaşması ile sona erdi. Rus Sivil Savaşı'ndan ve 1922'de SSCB'nin kurulmasından sonra 1923 yılında Rus Karelyası özerk bir SSCB cumhuriyeti haline getirildi. 1939'da Sovyetler Birliği Finlandiya'ya saldırarak Kış Savaşı'nı başlattı. Bu savaşın diğer adı "Finlandiya Seferi"'dir. 1940 Moskova Barış Antlaşması ile Fin Karelyası'nın büyük kısmı Sovyetler Birliği'ne geçti. Yaklaşık 400 bin kişi, neredeyse bölge nüfusunun tamamı, yerlerinden oldu ve Finlandiya içerisine dağıldı. 1941-1944 yıllarında çıkardığı "Uzatma Savaşı" ile Finlandiya, Doğu Karelya'yı işgal etti. Ancak Finlandiya, Kış Savaşı ve devamında gelen Rus ilerleyişi ile hissedilir derecede zayıflamıştı. Doğu Karelya alınamadı. Finlandiya bu savaşlarda ikinci büyük şehri, önemli sanayi merkezi, Vuoksi ırmağı kenarındaki Vipuri'yi, ayrıca Saymâ Kanalı'nı ve ülkenin Ladoga Gölü'ne olan kıyılarını kaybetti. Vîpuri bugün Rusya'nın Leningrad eyaletine bağlı Viborg şehridir. Barış antlaşmasının neticelerinden birisi olarak, Karelya Özerk Sovyet Cumhuriyeti ile Karelo-Fin Sovyet Cumhuriyeti (1941-1956) birleştirildi ve Karelya Özerk Sovyet Cumhuriyeti halini aldı. Karelya, "Sovyet cumhuriyeti" vasfından "Rusya Sovyet Federal Cumhuriyeti'ne bağlı federe cumhuriyet" vasfına geçirilen tek devlettir. Bu değişiklik 13 Kasım 1991'de yapıldı. Sovyetler dağılıyordu. Muhtemel ayrılık korkusundan dolayı Karelya için böyle bir değişiklik uygulandı. Nitekim bütün "Sovyet cumhuriyeti" vasfı taşıyan konfedere devletler bağımsız oldu. "Özerk Sovyet cumhuriyeti" niteliğindeki devletlerden farklı olarak, "Sovyet cumhuriyeti" niteliğindeki konfedere devletler istedikleri zaman bağımsız olma anayasal hakkına sahipti. Bunlar; Estonya, Letonya, Litvanya, Beyaz Rusya, Ukrayna, Moldova, Gürcistan, Ermenistan, Azerbaycan, Kazakistan, Özbekistan, Türkmenistan, Kırgızistan ve Tacikistan'dır. 1991'e değin Karelya Cumhuriyeti de bu listedeydi. Sovyetler Birliği'nin çöküşü ekonomik çöküşü getirdi. Sovyetler'in çözülmesi bölgede ağır bir kentsel çöküntüyü ortaya çıkardı. SSCB döneminde kabaca yapılmış kalitesiz binaların yanı sıra Finlandiya'nın hakim olduğu dönemden kalma eski binalar bugün terkedilmiş durumdadır. Karelya, Rusya ile Finlandiya arasında bölünmüştür. Karelya Cumhuriyeti, 1991 yılında Karelya Özerk Sovyet Cumhuriyeti'nden dönüştürülmüş bir Rus eyaletidir. Karelya Kıstağı, Leningrad eyaletine bağlıdır. Finlandiya Karelyası, Güney Karelya ve Kuzey Karelya bölgelerinin parçalarıdır. Finlandiya ve Karelya arasındaki ilişkilerin daha da gelişmesi için çaba sarfeden bazı küçük Fin topluluklar vardır. Kaybedilmiş Karelya topraklarının geri alınmasına dair bu ümitlerin siyasî ifadesi Karelya meselesi olarak dile getirilir. Finlandiya'nın bu kaybedilmiş toprakları geri alması taleplerinden beslenen siyasî hareketlere örnek olarak Karyalan Lîtto ve ProKarelya gösterilebilir. Doğu Karelya ile bağların güçlendirilmesine dair arzular, toprak talebini içermemektedir. Bununla beraber, Karelya'nın hakiki Fin halkının büyük kısmı ya Finlandiya'nın başka yerlerine göç etmiş ve orada kalmış ya Rusya'da Ruslaşmış ya da Sovyet döneminin nüfûs politikalarının neticesinde Rusya topraklarının değişik yerlerine göç ettirilmişlerdir. Karelya, Finlandiya Körfezi ile Beyazdeniz arasında uzanır. Avrupa'nın en büyük iki gölü olan Ladoga Gölü ve Onega Gölü bölgede yer alır. Karelya Kıstağı, Finlandiya Körfezi ile Ladoga Gölü arasındadır. Karelya ile İnkerya arasındaki sınır bölge, İnkeryalıların yaşadığı yer olarak bilinir. Söz konusu arazi tarihî olarak Sestra Irmağı/Rayayoki'yi takip eden bölgedir. Bugün Sankt-Peterburg büyükşehir belediyesi içerisinde kalan arazi, 1812-1940 arasında Rus-Fin sınırını meydana getirmiştir. Ladoga Gölü'nün diğer tarafındaki Svir Irmağı, eskiden beri Karelya bölgesinin doğal sınırı olarak kabul edilmiştir. Saymâ Gölü bölgenin batı sınırını, Onega Gölü ile Beyazdeniz doğu sınırını, göçebe Sami halkı kuzey sınırını oluşturmaktadır. Bununla beraber, çok geniş orman (tayga)lardan ve tundralardan başka kuzey sınırını oluşturan kesin bir doğal hat yoktur. Tarihî metinlerde Karelya, Doğu Karelya ve Batı Karelya olarak, yine daha muteber bir ifadeyle Finlandiya Karelyası ve Rus Karelyası diye adlandırılmaktadır. İkinci Dünya Savaşı öncesinde Finlandiya'ya ait olan güneydeki kısım, Ladoga Karelyası olarak anılmaktadır. Savaş öncesi eski sınır, Sınır Karelya olarak anılmaktadır. Doğu Karelya'nın kuzey kısmı Beyaz Karelya, güney kısmı Olonets Karelyası'dır. Tver eyaletinde yaşayan Karelyalıların yerleşim yerlerinin olduğu bölge de Tver Karelyası olarak adlandırılır. Karelyaca, Karelya Cumhuriyeti'nde ve ayrıca Tver Karelyası'ndaki köylerde yaşayanlar tarafından kullanılmaktadır. Veps dili (ya da Vepsçe), Svir Nehri'nin her iki yakasında da konuşulur. Fince'nin güneydoğu ağızları grubuna bağlı ve Karelyaca'nın lehçeleri olarak kabul edilen bir grup ağız, Finlandiya'nın Güney Karelya bölgesinde konuşulur. Benzer ağızlar Estonya ile Ladoga Gölü arasında bir sınır teşkil eden İnkerya'da da konuşulmaktadır. 17. yüzyılda İsveç'in bölgeyi ele geçirmesinden sonra bu lisan bölgede işitilmeye başlamıştır. Bununla beraber, bölgede Karelyalılardan önce yerleşmiş olan İnkeryalıların da kendi dilleri vardır ve bu dil Karelya diline, ayrıca Fince'nin güneydoğu ağızlarına benzemektedir. Finlandiya'nın Kuzey Karelya bölgesindeki ağızlar, Güney ve Orta Finlandiya'daki Savonyaca ağızlarına benzemektedir. Finlandiya Karelyası'ndan tahliye edilen Karelyalılar, Finlandiya'nın her yerine dağılmış ve yerleşmişlerdir. Bugün Finlandiya'da yaşayan yaklaşık bir milyon insan, köklerini II. Dünya Savaşı'nın neticesinde Rusya'ya geçen Fin Karelyası'na dayandırmaktadır. Finlandiya'da yaklaşık 5 bin kişi Karelyaca konuşmaktadır. Athabasca Gölü Kanada'da, kuzeybatı topraklarının hemen güneyinde bulunur. Kanada'nın en büyük dördüncü gölüdür. En derin yeri 124 metredir. Çevresindeki arazi altın ve uranyum bakımından zengindir. Göl, sularını Arktik Okyanusu'ne kadar ulaştırır. 1771'de Samuel Hearne tarafından keşfedilmiştir. Gölün adı Kızılderili Algonkin halklarından Krilerin Orman Kricesi denen lehçesindeki "aðapaskāw" kelimesinden gelir. Daha sonra bu gölün adı dilci ve etnologlarca farklı bir dil grubundan (Na-Dene dilleri dil kullanan Atabask halkları ile Atabask dilleri için kullanılmıştır. Glenn Close Glenn Close (d. Glenn Bettine Close; 19 Mart 1947), Amerikalı sinema ve tiyatro sanatçısı. Glenn Close, 1982 (The World According to Garp), 1983 (The Big Chill) ve 1984 (The Natural) yıllarında en iyi yardımcı kadın oyuncu, 1987 (Fatal Attraction) ve 1988 (Dangerous Liaisons) yıllarında ise en iyi kadın oyuncu dalında Akademi Ödüllerine aday gösterilmiştir. Glenn Close, 3 yıl üst üste (1982-1984) en iyi yardımcı kadın oyuncu dalında bu ödüle aday gösterilen tek kadın oyuncudur. Bangweulu Gölü Bangweulu Gölü, Doğu Afrika'da Zambiya'nın kuzeydoğusunda yer alır. Gölün adı, bölgede yaşayan Bantuların dilinde "büyük su" anlamına gelir. Su düzeyi, yağış mevsimine göre değişiklik gösterir. Üçgen biçimindeki gölün üzerindeki adalarda yerleşimler bulunur. Karşılıklı Yardımlaşma (kitap) Karşılıklı Yardımlaşma ya da tam adıyla Evrimin Bir Faktörü, Karşılıklı Yardımlaşma, Kropotkin’in, Etik ile birlikte önemli iki kitabından biridir. ‘Karşılıklı Yardımlaşma’, ‘Etik’i önceleyen ‘Etik’in tezlerine maddi zemin sağlayan, zengin örnekler içeren kapsamlı bir çalışmadır. İki ayrı kitap olmasına rağmen "Karşılıklı Yardımlaşma" ve "Etik" birbirini tamamlayan aynı kitabın farklı ciltleri gibidir. Darwin’in, “Var Olma Mücadelesi Yasası”, demogojik çarpıtmalarla kaderci bir teslimiyeti “Büyük Balık Küçük Balığı Yutar” anolojisine dönüştürülmüştür. Oysa ‘Karşılıklı Yardımlaşma’da verilen yüzlerce örnek göstermektedir ki güçsüz tekil doğada karşılıklı yardımlaşmayla güçlü çoğula dönüşerek düşmanına karşı direnebilmektedir. Bu doğanın diyalektiğidir. Doğada var olan korunma içgüdüsü karşılıklı yardımlaşma yasasıyla toplumsal iradeye dönüşebilir. Yaşamının ilk yirmi yılını sürekli okuyarak geçiren yazar, 1871 yılında Paris Komünü sayesinde felsefi bilincini şekillendirmeye başladı. 1800’lü yılların son on yılında anarşist kuramını netleştirdi. 1902 yılında kaleme aldığı ‘Karşılıklı Yardımlaşma’ onun felsefi görüntüsünün ilk hallerinin belgesidir. Büyük Esir Gölü Büyük Esir Gölü (Fransızca: "Grand lac des Esclaves", İngilizce: "Great Slave Lake") Kanada'nın, Kuzeybatı Toprakları'nda Mackenzie bölgesinde yer alır. Adını Slave (esir anlamına gelir) yerlilerinden almıştır. Suları çok berrak ve derindir. En derin yeri 600 metreyi geçer. Üzerinde birçok ada bulunur. Kanada Atabasklarından olan ve Slavey dillerini konuşan Sahtular ile Danetalar bölgenin yerli halklarıdır. Karşılıklı yardımlaşma (kavram) Karşılıklı yardımlaşma, ekonomik ve politik düzlemde, Kropotkin’in geliştirdiği anarşist teorinin öncelikli kavramlarından. İnsan doğasının rekabete dayalı darwinci yorumuna karşı, onu iş birliği ve dayanışma temelinde ele almak üzere geliştirilmiştir. Bu kavram ile gönüllülük temelinde, kaynakların, yeteneklerin ve hizmetlerin tarafların ortak yararını gözeterek kullanılması savunulur. Kavramı geliştiren anarşist yazar Pyotr Kropotkin, Karşılıklı Yardımlaşma Evrimin Bir Faktörü adlı kitabında, hayvanlar arasında iş birliğinin, hayatta kalabilmek için bir mekanizma olarak gelişitirilmesini araştırır. Amacı, darwincilerin iddia ettiği, hayatta kalmak için acımasız rekabete dayalı gelişme düşüncesini eleştirmektir. Araştırmaları aynı türler arasında mücadeleden çok dayanışmanın egemen olduğunu göstermiştir. Ayrıca Sibirya yerlileri üzerine yaptığı gözlemler, onu insan topluluklarının tümünün, Avrupalılar kadar rekabetçi olmadığı sonucuna götürmüştür. Ekmeğin Fethi adlı eserinde Kropotkin, karşılıklı yardımlaşma düşüncesini somutlaştırmak üzere, gönüllülüğe dayanan kooperatiflerde zenginliğin karşılıklı değişimini öngören bir ekonomik sistem önerir. Kropotkin’in tezi kıtlığın, yoksulluğun anlamsız olduğu ve tüm insanların yetişkin yaşlarında günde sadece beş saat çalışarak ihtiyaç duyduğu tüm zenginliği yaratılabileceği tezine dayanır, böylece kalan diğer zaman çalışma dışındaki çeşitli insani etkinliklere ayrılabilecektir. Elisabeth Shue Elisabeth Shue (Elisabeth Judson Shue adıyla d. 6 Ekim 1963), Amerikalı sinema sanatçısıdır. Elisabeth Shue, 1995 yılında Elveda Las Vegas (Leaving Las Vegas) filmindeki rolüyle en iyi kadın oyuncu dalında Akademi Ödülleri'ne aday gösterilmiştir. Elisabeth Shue, 1984 yılında Harvard Üniversitesi'nden hukuk mezunu olmasına bir dönem kala Karate Çocuk (The Karate Kid) filmiyle Hollywood'a adım atmıştır. 2000 yılında okuluna geri dönen Shue, 8 Haziran 2000'de mezun olmuştur. Emil Fischer Hermann Emil Fischer (d. 9 Ekim 1852, Euskirchen - รถ. 15 Temmuz 1919, Berlin), Alman kimyager. Önce Münih'te Baeyer'in asistanı oldu (1875), sonra sırasıyla, Erlangen (1882), Würzburg (1885) ve Berlin üniversitelerinde kimya profesörlüğüne tayin edildi (1892). Fischer, karbonhidratlar ve fermentler üzerinde araştırmalar yaptı. Fermentler ile şekerleri birlikte inceleyerek birincilerin spesifik etkilerini ortaya koymak suretiyle kimya ile biyoloji arasında bir ilişki kurdu ve bu incelemeleri stereokimya araştırmalarına bağladı. 1887'de elementlerinden başlayarak sentez yoluyla früktoz, glikoz ve bazı yeni şekerler elde etti. Aminoasitlerle peptonlara benzer bileşikler meydana getirdi. Ayrıca kafeini ve teobromini inceledi. Birçok anilin boyasının kimyasal yapısını açıkladı. 1902 yılında Nobel Kimya Ödülü'nü kazandı. Jarhead Jarhead sözcüğü aşağıdaki anlamlara gelebilir: John Hume John Hume (d. 18 Ocak 1937, Derry, Kuzey İrlanda), Kuzey İrlandalı politikacı, Sosyal Demokrat ve İşçi Partisi'nin kurucusu ve David Trimble ile birlikte 1998 Nobel Barış ödülünün sahibidir. Kuzey İrlanda'da gerçekleşen Yurttaşlık Hakları Hareketi'nin öncülerindendir. 1979'dan 2001'e kadar Sosyal Demokrat ve İşçi Partisi'nin ikinci lideriydi. Avrupa Parlamentosu üyeliği, Foyle meclis üyeliği ve Kuzey İrlanda Meclisi'nde milletvekilliği yapmıştır. Modern Kuzey İrlanda siyasi tarihinin en önemli şahsiyetlerinden ve Kuzey İrlanda barış sürecinin mimarlarından biri olarak kabul edilir. Aynı zamanda Gandhi Barış Ödülü ve Martin Luther King ödüllerinin de sahibi olarak üç büyük barış ödülünün sahibi olmuş tek kişidir. 2017 yılında Amerika ve Kuzey Irlanda arasında yarattığı ağlarla ilgili bir belgesel yayınlanmıştır. Hans Fischer Hans Fischer (d. 27 Temmuz 1881, Höchstam - ö. 31 Mart 1945, Münih), Alman kimyager. Öğrenimini Lozan, Marburg ve Münih'te yaptı. Önce Innsbruck (1916), sonra da Viyana (1918) üniversiteleri profesörlüğünde bulundu. 1921 yılında Münih Yüksek Teknik Okulu müdürlüğüne getirildi. 1926 yılından itibaren, bazı hayatî maddelerin bileşimine giren porfirinlerin incelenmesi ve sentezi üzerinde çalışmalar yaptı. Bunların sonucunda kandaki hematini bularak tecrit etmeyi başardı. Safra ve yaprakların boyayıcı maddelerini inceleyerek bazılarını elde etme imkânını buldu. 1929 yılında hemoglobinin sentezini gerçekleştirdi ve 1939 yılında klorofilin yapısını açıkladı. 1930 yılında Nobel Kimya Ödülü'nü kazandı. Djimon Hounsou Djimon Gaston Hounsou (d. 24 Nisan 1964), 2 defa Oscar adaylığı olan Benin doğumlu oyuncu. Nogay Adolf von Baeyer Johann Friedrich Wilhelm Adolf von Baeyer, (d. 31 Ekim 1835, Berlin - ö. 20 Ağustos 1917, Bavyera), Alman kimyager. Bunsen ile Kekule'nin öğrencisidir. Strasburg ve Münih üniversitelerinde profesör oldu. Organik kimya uzmanı olarak önce üre ile kakodilin karışımları üzerinde araştırmalar yaptı, sonra 1871 yılında fenolftaleini keşfetti. 1880 yılında indigo sentezini gerçekleştirdi. 1905 yılında Nobel Kimya Ödülü'nü kazandı ve 1910 yılında Fransız Bilimler Akademisi'ne üye seçildi. Tuncay Mollaveisoğlu Tuncay Mollaveisoğlu,(d. 1976, Trabzon), Türk gazeteci. İlk, orta ve lise öğrenimini Trabzon'da tamamladı. 1994 yılında İstanbul Üniversitesi İletişim Fakültesi Radyo-TV Sinema Bölümü'nü kazandı ve aynı yıl gazetecilik mesleğine başladı. Kanal 6 televizyonunda haber yönetmen yardımcılığı ve haber program yapımcılığının ardından,Kanal D Haber Merkezinde prodüktörlük ve muhabirlik yaptı. 1998 ve 1999 yıllarında Doğal Hayatı Koruma Derneği ve Garanti Bankası tarafından Yılın En İyi Televizyon Haberi Ödüllerine layık görüldü. 2002 yılında Show TV Haber Merkezi'nde muhabirliğe devam etti. Televizyon haberleri yanında Akşam gazetesi'ne özel haberler ve yazı dizileri hazırladı. Nokta Dergisi'nde editörlük yaptı, özel haber dosyaları hazırladı. SKY Türk'ün kurucuları arasında yer aldı. 2004 yılında Kanaltürk'ün kurucusu olarak görev aldı. ""Yolsuzluk ve Yoksulluk"" programını hazırladı ve sundu. Bu programı nedeniyle araştırmacı gazetecilik alanında çok sayıda ödüle değer görüldü. Kanaltürk'ün ardından "Kanal Biz" televizyonunun kuruluşunda yer aldı. Ana Haber bültenini hazırlayıp sundu. Türkiye'nin gündemini oluşturan Yolsuzluk ve Yoksulluk programını hazırlamaya devam etti. Kanal Biz'in ardından Cem TV'de "Bağımsız" adlı haber programını hazırlayıp sunmaya başladı. Aynı isimde bir haber analiz dergisi çıkardı. Sözcü Gazetesi'ne özel haber dosyaları hazırladı. Deniz Feneri yolsuzluğu dahil Türkiye çok sayıdaki yolsuzluk haberini ondan öğrendi. Başbakan Erdoğan'ın villalarının fotoğraflarını ilk kez yayınlayarak büyük ses getirdi. Bu haberi nedeniyle Cem TV deki programı yayından kaldırıldı. Önceki iktidarların yolsuzluklarını anlattığı GÜVE: Bir Türkiye Filmi adlı kitabı nedeniyle AK Parti iktidarının kurduğu Meclis Yolsuzlukları Araştırma Komisyonu'na ifade verdi. AK Parti iktidarı döneminde de yolsuzluk ekonomisini anlatan kitaplar yazdı, programlar yaptı. 2016 yılından itibaren Ulusal Kanal' da yayınlanan "Anında Gazete" adlı programı sunmaktadır. "Beraber Yürüdük Biz Bu Yollarda (Cumhuriyet Kitapları)", "Boz-Yap Oyunu"( ALFA Kitap), "Güve -Bir Türkiye Filmi (ALFA)- Görünmez Holding" gibi kitapları vardır. 8 Haziran 2016'da Yeniçağ'da köşe yazıları yazmaya başladı. 14 Haziran 2019'da ise Cumhuriyet gazetesine geçti. Mollaveisoğlu, Temmuz - Eylül 2019 tarihleri arasında Cumhuriyet'te yazdığı orman yangınları ve Türk Hava Kurumu konulu haberleri ve köşe yazıları nedeniyle ‘gazetecilik’ dalında 2019 Sedat Simavi Ödülleri'ne lâyık görüldü. Cumhuriyet Gazetesi Ege Bölge Temsilciliği ve yazarlığını yapmaktadır. Aynı zamanda TELE 1 televizyonunda programlarına devam etmektedir. Perm KrayÄ± Perm Krayı, (Rusça: Пермский край / "Permskaya kray"), 1 Aralık 2005 tarihinde Komi-Permyak Özerk Okrugu ve Perm Oblastı'nın birleşimi sonucu kurulmuştur. Federal Bölge - Privoljski (Volga). Ekonomik Bölge - Urallar. Rusya'da kullanılan tüm banknotlar buradaki Banknot Matbaasında basılmaktadır. Kan Uykusu Kan Uykusu 1993-1995 yılları arasında Hakkâri özelinde teröre karşı verilen mücadelenin anlatıldığı; Emekli Tümgeneral Osman Pamukoğlu, Emekli Jandarma Albay Erdal Sarızeybek, Emekli Albay Vahap Özkan, Emekli Piyade Binbaşı Serhat Karadeniz, Piyade Asteğmen Nizamettin Tayfur, Piyade Asteğmen Sinan Karaoğlu, Komando Asteğmen Fırat Cem Utku, Komando Er Ercan Yorulmaz, Gazeteci Macit Gürbüz, Şehit Zekeriya Gözyuman'ın Babası Mustafa Gözyuman ve annesi Asiye Gözyuman'ın konuk oldukları; 778 günde PKK teskillerine manevra gücü olarak 1000-2000 askerden olusan 779 harekat, manevra gücü 3000-5000 askerden meydana gelen 78 harekatı konu edinen Serdar Akinan yapımı belgeseldir. Karşı konum Karşı konum, üst gezegenlerin Yer'e en yakın oldukları ândır. Bu konumda Yer, gezegenle Güneş'i birbirine bağlayan doğru üzerindedir. Bir gezegen (veya küçük gezegen veya kuyruklu yıldız) Dünya'dan bakıldığında Güneş'in karşısında bulunduğunda, "karşı konumda" denir. Gezegen bu durumdayken, Sadece Güneş'e göre Dünya'nın arkasında kalan gezegenler karşı konumda bulunabilir. Daha içerki yörüngelerde bulunan gezegenlere göre (Merkür ve Venüs) Dünya karşı konumda bulunur. Yörünge ögeleri Yörünge ögeleri, birbirine kütleçekimi ile bağlı iki cismin her birinin izlediği yörüngeyi tanımlamak için gereken altı ölçüte verilen addır. Gök cisminin herhangi bir anda tanımlanan yörünge üzerindeki konumunu belirlemek için bazen "başlangıç zamanı" yerine ortalama anomali de kullanılabilir. Sen de Gitme (film) Sen de Gitme, yönetmenliğini Tunç Başaran'ın yaptığı bir sinema filmidir. Senaryosu, Ayla Kutlu'nun "Sen de Gitme Triyandafilis" adlı kitabından uyarlanmıştır. Film 1930'ların Fransız işgalindeki Antakya'sında geçmektedir. Rum kızı Triyandifilis'in, bakıcısı ve en yakın dostu Sultan'la olan sevgi ilişkisi üzerinde gelişir. Akıl yaşı 7 olan Triandifilis güzel bir genç kızdır. Zaten trajik olan hayatı Antakya'daki Fransız birliğinde görevli er Pierre'e aşık olmasıyla altüst olur. Ancak bir süre sonra Pierre ülkesine döner. Triyandifilis aşkının peşinden bir bilinmeze sürüklenir. Sweet (müzik grubu) Sweet (1974'ten önce bilinen adıyla The Sweet), 1968 yılında kurulmuş bir İngiliz rock grubudur. Kanayan Kanayan, yazar Erdal Öz'ün 1973 yılında yayınlanan öykü kitabıdır. İçinde altı öykü bulunmaktadır. Toplumcu gerçekçi bir çizgide yazılmış olan bu öyküler 1968 kuşağını, 12 Mart 1971 Muhtırası sonrası tutuklamaları ve bu sürecin kişiler üzerindeki psikolojisini ele almaktadır. Yazarın anlatımındaki sadelik ve aşırıya kaçmayan duygu yoğunluğu edebi açıdan etkili bir ifade biçimini ortaya koymaktadır. Hükûmetlerarası İklim Değişikliği Paneli Hükûmetlerarası İklim Değişikliği Paneli (İngilizce: "Intergovernmental Panel on Climate Change", kısaca IPCC), Birleşmiş Milletlerin iki örgütü Dünya Meteoroloji Örgütü ve Birleşmiş Milletler Çevre Programı tarafından 1988 yılında insan faaliyetlerinin neden olduğu iklim değişikliğinin risklerini değerlendirmek üzere kurulmuştur. Hükûmetlerarası İklim Değişikliği Paneli eski ABD Başkan Yardımcısı Al Gore ile birlikte 2007 Nobel Barış Ödülü'nü almıştır.. Panelin işlevi araştırma yapmak veya iklim ya da ilgili olayları izlemek değildir. Panelin başlıca faaliyetlerinden biri Birleşmiş Milletler İklim Değişikliği Çevre Konvansiyonu'nun (BMİDÇK)uygulanmasına ilişkin konularda özel raporlar yayımlamaktır. (BMİDÇK zararlı iklim değişikliği olasılığını kabul eden bir anlaşmadır. Anlaşmanın uygulanması sonradan Kyoto Protokolü'nü ortaya çıkarmıştır.) Panel değerlendirmelerini ağırlıklı olarak emsal taramaya ve yayınlanmış bilimsel literatüre dayandırır. Hükûmetlerarası İklim Değişikliği Paneli yalnızca Dünya Meteoroloji Örgütü ve BM Çevre Programı üyelerine açıktır. Acre Anksiyolitik Anksiyolitik ilaçlar, anksiyete tedavisinde kullanılan ilaçlardır. Diğer bir deyişle kaygı ve korku gidericiler olarak da adlandırılırlar. Antidepresan Antidepresan, depresyon ya da distimi gibi rahatsızlıkları dindirmek için kullanılan psikiyatrik ilaç, besin maddeleri veya bitkisel maddeler(ot, yaprak, meyve) için kullanılan terimdir. Monoamin oksidaz inhibitörü, trisiklik antidepresan ve seçici serotonin geri alım inhibitörü türü ilaç grupları antidepresan ilaç gruplarıdır. Antidepresanların çoğunun etkisi kendini zamanla gösterir ve genellikle haftalar, aylar ya da yıllar boyunca alınmaya devam eder. Stimülanlardan ve hemen öforik etki gösteren ilaçlardan ayrılırlar. Antidepresanlar, depresyonun dışında anksiyete bozuklukları, bipolar bozukluk, obsesif kompulsif bozukluk, yeme bozuklukları, ve kronik ağrı içinde kullanılır. Düşük dozlu antipsikotikler ve benzodiazepin, gibi diğer ilaçlar antidepresan olarak görülmese de depresyon için kullanılmaktadır. Antihipertansif Antihipertansifler yüksek tansiyon tedavisinde kullanılan ilaçlardır. Tansiyonun kontrol altına alınıp normal düzeyi olan 120/80 mmHg civarında tutulması amacıyla kullanılırlar. Çok çeşitli etki mekanizmaları ve grupları vardır. Antiviral ilaç Antiviraller virüs enfeksiyonlarına karşı kullanılan farmakolojik ajanlardır. Viral enfeksiyonun kontrol altına alınması ya da yok edilmesi amacıyla kullanılırlar. Antihelmintik Antihelmintik ilaçlar (anthelmintik ya da solucan düşürücü olarak da bilinirler) Helmintlerin yol açtığı enfeksiyonların tedavisinde kullanılan ilaçların ortak adı. Simülasyon Simülasyon veya farklılık, teknik olmayan anlamda bir şeyin benzeri veya sahtesi anlamında kullanılır. Teknik anlamda gerçek bir dünya süreci veya sisteminin işletilmesinin zaman üzerinden taklit edilmesidir. Sistem nesneleri arasında tanımlanmış ilişkileri içeren sistem veya süreçlerin bir modelidir. "Simülasyon" terimi, "benzer" anlamındaki "similis" kökünden gelen, bir şeyin benzerini (taklidini) yapmak demek olan ve 14. yüzyıldan beri Latince'de kullanılan "simulare" sözcüğünden türetilmiştir. Bu terim ancak 20. yüzyılda teknik bir anlam kazanmıştır. Günümüzde, Batı dillerinde teknik olan ve olmayan anlamları ile kullanılmakta ve yerine göre hangi anlama geldiği anlaşılmaktadır. Simülasyon gerçek dünya içerisindeki bir işlemin veya sistemin zamana bağlı taklitidir. Simülasyon davranışı ilk olarak bir model geliştirilmesini gerekli kılar; bu model seçilmiş fiziksel veya somut sistem ya da sürecin anahtar karakteristik özelliklerini veya davranış/fonksiyonlarını temsil eder. Model sistemin kendisini temsil ederken, diğer taraftan simülasyon sistemin zamana bağlı çalışmasını temsil eder. Simülasyon perfomans optimizasyonu için teknolojinin simülasyonu, güvenlik mühendisliği, test, eğitim, öğretim, ve video oyunları gibi birçok bağlamda kullanılır. Çoğu zaman simülasyon modelleri çalışmak için bilgisayar deneyleri kullanılır. Simülasyon ayrıca bilimsel modelleme ile doğal sistem veya insan sistemlerinin çalışmalarına derinlemesine bakış için de kullanılır. Simülasyon alternatif durumların ve hareket tarzlarının nihai gerçek etkilerini göstermek için kullanılabilir. Simülasyon ayrıca gerçek sistemin erişemediği veya tehlikeli, uygulamanın kabul edilmediği veya dizayn edilmiş ancak henüz üretilmemiş ya da basitçe ortada olmayan sistemlerin uygulanamadığı zamanlarda da kullanılır. Simülasyondaki temel hususlar, önemli özelliklerin ve davranışların seçimi hakkında geçerli kaynak bilgilerinin edinilmesini, simülasyonda yakınlaştırma ve varsayımların basitleştirilmesinin kullanımı ve simülasyon sonuçlarının doğruluğu ve geçerliliğini içerir. Model doğrulaması ve geçerliliği için prosedürler ve protokoller simülasyon teknolojisinde veya uygulamasında, özellikle bilgisayar simülasyonu alanında, akademik çalışma, arıtma, araştırma ve geliştirme alanlarında devam eden bir branştır. Tarihsel olarak simülasyon daha çok bağımsız bir şekilde gelişen alanlarda kullanılmıştır, Ancak sistem teorisi ve sibernetik ile ilgili 20. yüzyıl araştırmaları, bu alanlardaki bilgisayarların kullanımıyla birlikte bir takım birleşmeye ve konseptin daha sistematik bir görünümüne kavuşmasına yol açmıştır. Fiziksel simülasyon, gerçek nesne için fiziksel nesnelerin yerini aldığı simülasyonu ifade eder (Bazı çevreler bu terimi, seçilen bilgisayar fizyolojisi yasalarını modelleyen bilgisayar simülasyonları için kullanır ancak bu makale o şekilde kullanmaz). Bu fiziksel nesneler çoğu zaman gerçek nesneler veya sistemden daha küçük veya ucuz olduğu için seçilir. İnteraktif simülasyon özel bir çeşit fiziksel simülasyondur ve genellikle uçuş simülatöründe veya sürüş simülatöründe insan operatörlerini içeren fiziksel simülasyonların bulunduğu döngü simülasyonunda bir insan olarak anılır. Simülasyon Doğruluğu bir simülasyonun hassasiyetini ve gerçeğini ne kadar yakın taklit ettiğini açıklamak için kullanılır. Doğruluk genel olarak 3 katagoriden 1’i olarak sınıflandırılır: düşük,orta ve yüksek. Doğruluk seviyelerinin spesifik açıklamaları yorumlanmaya tabidir, ancak aşağıdaki genellemeler yapılabilir; Arıza analizinde simülasyon, teçhizat arızasının nedenini belirlemek için çevre/koşulları yarattığımız simülasyon anlamına gelir. Bir bilgisayar simülasyonu (veya "sim"), gerçek hayatta veya varsayımsal bir durumu bir bilgisayarda modellemeye yönelik bir girişimdir; böylece sistemin nasıl çalıştığı görmek için incelenebilir. Simülasyondaki elementleri değiştirerek , sistemin davranışları hakkında tahminler yapılabilir. İncelenen sistemin davranışlarını açıkça araştırmak için bir araçtır. Bilgisayar simülasyonu, fizik, kimya ve biyoloji gibi doğal sistemler ile ekonomi ve sosyal bilimler (örneğin Hesaplamalı Sosyoloji) gibi insan sistemlerinin modellenmesi için, ayrıca bu sistemlerin işleyişi hakkında bilgi sahibi olmak için yapılan mühendislik çalışmalarının da kullanışlı bir parçası olmuştur. Simülasyon için bilgisayar kullanımına bir güzel örnek network trafik simülasyonu alanında bulunabilir. Böyle simülasyonlarda, model davranışı çevre için varsayılan başlangıç paremetre gruplarına bağlı olarak her bir simülasyonu değiştirecektir. Geleneksel olarak, sistemlerin biçimsel modellenmesi, paremetre gruplarından veya başlangıç şartlarından tahminler yaparak analitik çözümler bulmaya çalışan matemetiksel modelleme yoluyla yapılmıştır. Bilgisayar simülasyonu, basit kapalı form analitik çözümlerin mümkün olmadığı modelleme sistemlerine ek veya ikame olarak sıklıkla kullanılır. Birçok farklı tipte bilgisayar simülasyonları vardır, bunların hepsinin paylaştığı ortak özellik, bir model için olası tüm evrelerin numaralandırılması yasaklayıcı veya imkânsız olmasıdır. Bilgisayar destekli simülasyon modellemesi için neredeyse tüm modellemeyi neredeyse zahmetsiz kılan birkaç program paketi bulunmaktadır (örneğin Monte Carlo simülasyon, Stochastic modelleme, Multimethod modelleme). “Bilgisayar Simülasyon” teriminin modern kullanımı, neredeyse tüm bilgisayar tabanlı modelleme temsilini kapsayabilir. Bilgisayar biliminde, simülasyon bazı özel anlamlara sahiptir: Alan Turing, bir evrensel makinanın durum geçişlerini, girdilerini ve söz konusu ayrık-geçiş makinasının çıktılarını tanımlayan bir durum geçiş tablosunu çalıştırırken (modern terminolojide bir bilgisayar bir programı çalıştırdığında) ne olacağını belirtmek için "simülasyon" terimini kullandı. Bilgisayar söz konusu makineyi simüle eder. Buna göre, teorik bilgisayar bilimlerinde simülasyon terimi, işletimsel semantik (anlambilim) çalışmada yararlı olan durum geçiş sistemleri arasındaki bir ilişkidir. Daha az teorik olarak, bilgisayar simülasyonunun ilginç bir uygulaması bilgisayarları kullanarak bilgisayarı simüle etmektir. Bilgisayar mimarisinde genellikle emülatör olarak adlandırılan bir tip simülatörü, kullanımı uygun olmayan bazı bilgisayarlarda (örneğin henüz üretilmemiş yeni dizayn edilmiş veya kullanım durmuş demode bir bilgisayar) veya sıkı kontrollü bir test ortamında bir programı çalıştırmak için kullanılır. Örneğin simülatörler, bir mikro program veya bazen ticari bir uygulamadaki hatayı, program hedef bilgisayara indirilmeden önce ayıklamak için kullanılmıştır. Bilgisayarın çalışması simüle edildiğinden bilgisayarın çalışması ile ilgili tüm bilgiler doğrudan programcı tarafından kullanılabilir ve simülasyonun hızı ve yürütümü isteğe bağlı olarak değişebilir. Simülatörler ayrıca, hata ağaçlarını yorumlamak veya VLSI mantık tasarımlarını inşa edilmeden önce test etmek için kullanılabilir. Sembolik simülasyon, bilinmeyen değerleri belirlemek için değişkenleri kullanır. Optimizasyon alanında, kontrol stratejilerini optimize etmek için fiziksel süreçlerin simülasyonları evrimsel hesaplama ile birlikte sıklıkla kullanılır. Bir araç olarak kullanılan benzetim, günümüzde mevcut olan ve ileride mevcut olabilecek işlemler hakkında objektif bilgiler sağlar. Taklit edilen gerçek bir olay, genelde bilgisayar yardımıyla modellenmektedir. Örneğin bir uçuş simülatörü, uçuşun bazı kurallarının bilgisayar üzerinde öğretilmesi amacıyla kullanılan bir benzetim modelidir. Pilotun kokpitte göreceği ekranın bir benzerini bilgisayar ekranında görmesi ve uçuşu kontrol etme işlemlerini gerçekten uçaktaymış gibi yapması bir benzetim olayıdır. Ayrıca sinyalizasyon sisteminde, trafik ışıklarının planlanmasında, hizmet ve üretim sektöründe kuyrukların ve birikimlerin planlamasında kullanılan bir matematik modelleme yöntemi olarak yerini almıştır. Bu tür simülasyon modellerini oluşturabilmek ve analiz yapabilmek amacıyla geliştirilmiş özel yazılımlar mevcuttur. Özellikle Kesikli olay simülasyonu konusunda geliştirilmiş olan özel yazılımlar endüstriyel olarak geniş bir kullanım alanına sahiptir. Simülasyon kelimesi latince kökenli bir kelime olup, sözlük anlamı olarak “benzeme, benzeşme, taklit, sahte tavır, yalandan yapma, benzer şartları yaratma” anlamlarına gelmektedir. Bu tanımdan yola çıkarak; Sistem simülasyonu ise benzetim yöntemi ile gerçek sistemin tüm özelliklerini taşıyan aynı girdilere karşılık aynı çıktıları verebilen ve kullanıcılara sistemi daha kolay, ucuz ve hızlı tanıma imkânı sunan teorik, fiziksel veya bilgisayar ortamında modellenmiş yapay sistemlerdir. Sistem simülasyonun da bilgisayar kullanılmasının temelinde ise sistemlerdeki değişkenlerin kendi aralarındaki etkileşimden doğan karışıklığı göstermek ve bu karışıklığı tanımlamak amacıyla bilgisayarlar ve sayısal modelleme kullanılır. Bu karmaşıklık, simüle edilen olayların doğasından, sistem etkileşim kuralları ve zamanlar içinde değişen davranışların bir bütün olarak ele alınmasının zorluğundan meydana gelmektedir. Sistem simülasyonu trafik modelleri, deprem modelleri, lojistik- tedarik dağıtım sistemleri, üretim uygulama sistemleri, sağlık sistemleri, askeri sistemler gibi birçok alanda uygulama alanı olan geniş bir benzetim uygulamasıdır. Örneğin, askeri alanda kullanılan çok farklı uçak tipleri mevcuttur. Bu uçakları kullanacak olan pilotların benzer fiziki ve zihinsel yapıya sahip insanlardan oluştuğu gerçeği ile farklı uçaklara ait değişik karakteristiklerin, bu pilotlar tarafından öğrenilmesi için gerekli eğitimlerin tamamının gerçek uçak üzerinde yapıldığını düşünecek olsak, bu durumun birçok olumsuzluk, risk ve dezavantajları da beraberinde getirdiği görülecektir. Pilot eğitiminde her uçuşun gerçek uçakla yapılması öncelikle kaza riskini arttıracaktır. Buda en önemli unsurumuz olan insan gücünden taviz vermemize neden olacaktır. Diğer yandan gerçek uçuş her zaman benzetilmiş uçuştan (Simülatör uçuşu) daha maliyetli olacaktır. Halbuki simülatörde uçan bir pilot adayı benzetilmiş ortamda olduğu için aynı uçuşu bir yerine defalarca daha az maliyette uçabilecektir. Pilot simülatörde olduğunu bildiği için daha az stres içerisinde olacak böylece daha efektif bir eğitim almış olacaktır. Olası bir hata durumunda da gerçek uçak, personel ve zaman kaybı olmaksızın, eğitimin hata yapılan kısmından devam etme imkânına sahip olunacaktır. Sistem simülasyonlarının gerçek sisteme göre daha düşük risk, maliyet ve daha az zamanda gerçekleme imkânı sunması, tüm dünyada kabul gören bir uygulama olmasını sağlamıştır. Sistem simülasyonu genel olarak deney yapmanın maliyetli veya uygun olmadığı durumlarda kullanılan bir uygulama olup bunun yanında bir sistemin henüz yapım aşamasında yani tasarımında, sistem davranışlarının analiz edilmesi gerektiği durumlarda veya analitik çözümle çözülemeyen sistem işleyişine olasılığın girdiği karmaşık durumlarda kullanılan bir uygulamadır. Yapılan sistem simülasyonunun iyi bir simülasyon olması için kullanıcıların uygulamayı kolay kullanabilmesi gerekmektedir. Bunun yanı sıra tasarlayanların basitten karmaşığa doğru zaman içerisinde geliştirebildikleri ve süreç içinde denetim ve işletiminin basit olarak gerçekleştirebildikleri uygulamalar olmalıdır. Ayrıca bu uygulamalar kullanıcılar için belirlenen hedeflere ve amaçlara yönelik olarak gerçek sistem özelliklerinin tamamını bünyesinde barındıran uygulamalar olmalı dolayısı ile uygulamaların sonuçları kullanıcılar tarafından kolaylıkla değerlendirilebilir olmalıdır. Antidiyabetik Antidiyabetikler diyabet tedavisinde kullanılan ilaçlardır. Aslında diyabetin tedavisi yoktur ancak bu ilaçlar sayesinde kan şeker düzeyi kontrol altında tutulur. Diüretik Diüretik ilaçlar (idrar söktürücü), hipertansiyon tedavisine yardımcı olmak amacıyla idrar atılımını kolaylaştıran ve fazlalaştıran ilaçlardır. Kan basıncını düşürmek için vücutta tutulan fazla sıvıyı uzaklaştırmak amacıyla kullanılırlar. Furosemid, Hidroklorotiyazid, spironolakton bu grubun popüler farmakolojik ajanları arasındadır. Likyalılar Likyalılar, Antik çağda güneybatı Anadolu’daki Likya ülkesinin, günümüzde Teke Yarımadasına karşılık gelen bölgenin antik çağlardaki halkı. Milat Öncesi çağlarda Anadolu’da yaşamış halklar arasında Likyalılar her zaman kendilerine özgü bir konuma sahip olmuşlardır. Yerleşimlerinin özellikle kıyı bölgelerinde, günümüzde Fethiye ile Antalya arasında uzanan sahil şeridinde yoğunlaşmış olmasına rağmen, çok dağlık ve ulaşılması, ele geçirilmesi güç bir hinterlanda sahip olmaları, özgür ve başıbuyruk bir kültür geliştirmelerine zemin oluşturmuştur. Özyönetimi ilke edinmiş, ancak aralarında birlik ve federasyon kurma geleneğini geliştirmiş şehirler kurmuşlardır. Kendilerine özgü özellikler taşıyan ve hâlâ kısmen çözülebilmiş Likya dilini ve yine Yunan alfabesi ile Anadolu hiyeroglif çivi yazısı geleneği arasında özgün bir harmanlama oluşturan Likya alfabesini kullanmışlardır. Roma İmparatorluğu’nun bir vilayet olarak bünyesine kattığı Anadolu toprakları arasında Likya son sırada gelmiştir. Herodot’a göre Likyalılar Girit kökenli olup, Kral Minos tarafından yurtlarından sürülen ve Minos'un kardeşi Sarpedon liderliğindeki bir grubun uzantılarıdır. Güneybatı Anadolu’da o çağa kadar "Milyas" olarak anılagelmiş, ve "Solymoi" (veya "Milyalılar") şeklinde kayda geçmiş bir halkın topraklarına yerleşmişlerdir. Bu şekilde ortaya çıkan toplum kendi aralarında başlangıçtan itibaren "Termilae" ismini kullanmışlar, Likya ve Likyalılar isimlerini benimseyen eski Yunan kaynakları hariç, bazı komşuları arasında da "TRMMILI" ismi ile tanınmışlardır. Buna göre, gelenekleri Girit ve Karya geleneklerinin bir karışımı olarak ortaya çıkmıştır. Herodot’un Likya ismi için verdiği açıklama, bu ismi Atina kralı Pandion'un oğlu Likus’un aralarına katılmasıyla ilişkilendirmekte ise de, Minos ve Sarpedon ile denkleştirilen tarihlerden "(yaklaşık olarak MÖ 15’inci yüzyılın ikinci yarısı)" daha erken tarihlerde, söz konusu bölge halkının Hitit ve Mısır kaynaklarında "Lukka" veya "Lukki" şeklinde anılması eski Yunan tarihçisinin bu iddiasını çürütmektedir. Hitit kaynakları Kral I. Şuppiluliuma’nın saltanatı döneminde (MÖ 14’üncü yüzyılın ortaları) Likya ülkesinin, sağlam bir şekilde olmasa ve sürekli isyanlar çıksa da, Hitit İmparatorluğu topraklarına fetih yolu ile katıldığını belirtmektedir. Mısır kaynakları da, Lukki’leri korsanlık yapan halklar arasında zikretmekte, Ksantos vadisindeki Dalawa "(Tlawa, Tlos)", Hinduwa "(Candyba)" gibi şehirlerin ismini vermektedir. Yine de, Likya halkının Girit’ten göçlerle takviye edildiği düşünülebilir. Herodot, Likyalıların özgün gelenekleri arasında şecerelerini anneden itibaren saymalarını, bir köle ile evlenen kadının çocuklarının hür yurttaş sıfatına sahip olmasına karşın, bir köle ile evlenen erkeğin çocuklarının bu hakka sahip olmamasını belirtmektedir. Öte yandan, Arnna Antik Kent’tindeki en erken tabakanın MÖ 8’inci yüzyıla ait olması gibi unsurlar, bazı uzmanları tarihlerinin başlangıcından sonra uzun bir süre göçebe kültürünü muhafaza ettikleri savını öne sürmelerine zemin oluşturmuştur. Antifungal Antifungaller Fungus veya diğer deyişle Mantar enfeksiyonlarında kullanılan sentetik farmakolojik ajanlardır. Mantarlar nemli ortamda daha hızlı barındığından dolayı bu ajanların kuru bölgeye uygulanmaları daha faydalıdır. Bazılarının uzun süreli kullanımı gerekebilir. Antifungallerin topikal olanlarına Antimikotik denir. Bronkodilatör Astım tedavisinde kullanılan ve bronkodilatasyon yaparak etki gösteren bir Astım ilaçları alt grubudur. Bronşları genişleterek oksijen alımını artırırlar. MDF MDF (İngilizce: "Medium Density Fiberboard"), sert veya yumuşak ahşap kalıntılarını parçalayıp ahşap life çevirdikden sonra, yüksek ısı ve basınç altında mum ve reçine tutkal ile oluşan levha şeklinde tasarlanmış ahşap ürün. Sunta Sunta veya Yonga levha (İngilizce: "Chipboard"), odun talaşının belli kimyasal birleştiriciler ile karıştırılarak, preslenmesi sonucu elde edilen levhadır. Mobilya sanayinde sıkça kullanılır. Belirli standartlar dahilinde çeşitli kalınlıklarda üretilir. Suya ve yanmaya karşı dayanımı yoktur. Çeşitli kalitelerde üretilir ve darbe dayanımı kalitesine göre değişir. Vasıfsız, ince çaplı odunların hammadde olarak kullanıldığı, birinci sınıf keresteye alternatif olarak üretilen ahşap plakadır. Odunlar, yongalama makinelerinde küçük parçalara bölünür. Kurutma fırınında belli bir nem oranına indirilir ve eleme işleminden sonra, tutkalla karıştırılır. Alt, orta ve üst olmak üzere, tabakalar halinde serilir. Belirli bir sıcaklık ve basınç altında preslenen malzeme, tutkalın reaksiyona girmesi ile, ‘masif’ bir malzeme haline gelir. Daha sonra zımparalanan levhalar, bekletildikten sonra, tüketime sunulur. Günümüzde ise testten geçirilmiş, suya daha fazla dayanıklı suntalar üretiliyor. Serdar AltÄ±nok Türk akademisyen, yazar ve öğretim görevlisi. 1957'de Ankara'da doğdu. 1983 yılında Gazi Üniversitesi İktisadi ve İdari Bilimler Fakultesi'nden mezun oldu. 1990 yılında Selçuk Üniversitesi İktisadi ve İdari Bilimler Fakultesi'nde Araştırma Görevlisi olarak çalışmaya başlayan Altınok, 1992'de Selçuk Üniversitesi Sosyal Bilimler Fakultesi'nde yüksek lisansını, Dokuz Eylül Üniversitesi Sosyal Bilimler Enstitüsü'nde doktorasını tamamladı. Aynı yıl Yadımcı Doçent olan Altınok. 1999 yılında Selçuk Üniversitesi'nde Doçent oldu. 2008 yılından itibaren de Gazi Üniversitesi, İktisadi ve İdari Bilimler ve Hukuk Fakultesi'nde ders vermektedir. Ayrıca Türkiye'nin ilk ve tek Tapu Kadastro Meslek Yüksek Okulu'nda müdürlük görevini yaparken, yine Tapu Kadastro Yüksekokulu'nu kuruculuğunu yapmıştır. Evli ve iki çocuk babasıdır. Efedrin Efedrin, Ephedraceae familyasından Ephedra adlı bir cins bitkinin çeşitli türlerinden elde edilen bir alkaloiddir. Çoğunlukla hidroklorür ve sülfat formları halinde pazarlanır. Kronik astım, bronşit, amfizem ve bronkospastik solunum rahatsızlıklarıyla birlikte oluşan reversibl bronkospazmların semptomatik tedavisinde endikedir. Hipertansiyon, tirotoksikoz, feokromasitoma, dar açılı glokom, prostat hipertrofisi, kalp hastalığı ve serebrovasküler yetmezlikte kontrendikedir. Gebelerde, yaşlılarda, uyku zorluğu çekenlerde ve süt veren annelerde kullanılmamalıdır. Sinirlilik, tremor, uykusuzluk, iştah kaybı, taşikardi ve hipertansiyon gibi yan etkiler görülebilir. MAO inhibitörleri, alkol, ergo alkaloidleri, oksitosin, dijital ve halotanla birlikte kullanılmamalıdır. Gábor Szabó Gabor Szabo ( 8 Mart 1936, Budapeşte - 26 Şubat 1982, Budapeşte ) Macaristan asıllı caz gitarist. Gabor Szabo, 1936 yılında Macaristan'nın başkenti Budapeşte'de dünyaya geldi. Gitar çalmaya henüz 14 yaşındayken başlayan sanatçı, 20 yaşına geldiğinde ülkesinden ayrılarak Boston'daki Berklee Müzik Okulu'na girmek üzere ABD'ye gitti. 1958 yılında Newport Caz Festivali'ne kabul edildi. Ardından 1961-1965 yılları arasında Chico Hamilton ile birlikte performans sergilemeye başladı. Müziğinde yöresel ezgilere ağırlık veren Szabo, Macar müziğine ait çalgıları da caza kattı. Kendi bestesi olan "Gypsy Queen", 1970 yılında Santana tarafından yorumlanarak ve Fleetwood Mac'in düzenlemesiyle "Black Magic Woman" adıyla hit oldu. Solo kariyerine devam eden sanatçı, Ron Carter, Paul Desmond, Lena Horne ve Bobby Womack gibi sanatçılarla çalıştı. 1982 yılında ziyaret için gittiği memleketi Budapeşte'de karaciğer ve böbrek yetmezliğinden hayatını kaybetti. Steve Allen ile Paul Desmond ile Coke Escovedo ile Chico Hamilton ile Charles Lloyd ile Gary McFarland ile MTV Avrupa Müzik Ödülleri 2007 MTV Avrupa Müzik Ödülleri 2007 1 Kasım 2007'de Münih'teki Olympiahalle'da yer aldı. Adaylıklar Eylül 2007'de haber verildi. Ödül gösterisi Snoop Dogg tarafından sunuldu. Bir kategorinin kazananı koyu siyah olarak gösterilmektedir. Bursa Merinos Stadyumu Bursa Merinos Stadyumu, 1938 yılında hizmete açılan Merinos Yünlü Kumaş fabrikası bünyesinde bulunan Merinos Spor Kulübünün yıllarca kullandığı ve toprak zeminli Merinos Futbol sahasıdır. Merinos Fabrikasının özelleştirme kapsamına alınmasından sonra sahanın korunabilmesi amacı ile Merinos Fabrikası ile Bursa Valiliği arasında bir anlaşma yapılarak sahanın bulunduğu arsa Bursa İl Özel İdaresine devredildi. Özel idare tarafından GSGM ile yapılan ortak proje ile Merinos Stadı yeniden ve sentetik çim zeminli olarak inşa edilerek GSİM'ye devroldu. GSİM de Bursaspor'un kullanımına tahsis etti. Stadyumda Bursaspor Alt yapı,Bursa Merinos futbol takımları çalışma yapmakta ayrıca, Bursa'daki her türlü resmi futbol lig maçları oynanmaktadır. Stadın kapasitesi 4000 dir. 1 yan ve 1 kale arkası tribününden oluşmaktadır. Yan tribünün üstü kapalı, kale arkasının ise açıktır. Magadan OblastÄ± Magadan Oblastı (Rusça: Магада́нская о́бласть / Magadanskaya oblast) Rusya'nın Uzak Doğu Federal Bölgesi'nde bir oblast. Oblastın idarî merkezi Magadan'dır. 160.000 dolayında nüfusu vardır. Hersek Düklüğü Hersek Düklüğü ya da St. Sava Düklüğü, 14. ve 15. yüzyıllar arası bugünkü Bosna-Hersek'in güneyini oluşturan Hersek bölgesinde kurulmuş bir Boşnak dükalığıdır. Yöneticileri Kosariç Hanedanı'nın soyundan gelen kişilerdir. 7. yüzyıl ve 12. yüzyıl arası bugünkü Bosna-Hersek, Sırp ve Hırvatların baskısı altında kalmıştır. Daha sonraki yıllarda ülkenin güneyi olan Hersek ve çevresinde Hum Prensliği kurulmuştur. Bosna banı II. Stepan Kotromaniç 1326 yılında Hum Prensliği'ni yıkarak Bosna topraklarına katmıştır. Bu tarihten sonra Hum, Bosna'nın bir bölgesi haline gelmiştir. Bosna içinde Hum'u Kosariç Hanedanı ve onun soyundan gelenler yönetmiştir. Hum lordu Vlatko Vukoviç Kosariç önderliğindeki Hum ordusu Bosna ordusu ile 1389 yılındaki I. Kosova Savaşı'nda Osmanlı kuvvetlerine karşı savaşmıştır. Vlatko Vukoviç Kosariç'den sonra Hum'un yönetimini Sandalj Hraniç Kosariç ele almıştır. 1435 yılında Sandalj Hraniç Kosariç yerine Stefan Vukçiç Kosariç bölgeyi yönetmeye başlamıştır. 20 Ocak 1448'de Stefan Vukçiç Kosariç kendisini Kutsal Roma Cermen İmparatoru III Frederick'in yardımı ile Santa Sava (veya Santa Abbas) dükası ilan etmiştir. Hum bölgesini tamamen Bosna'dan ayırarak ayrı bir devlet kurmuş devlete Hersek Dükalığı ismini vermiştir. 100 yılı aşkın süredir Bosna Krallığı'nın egemenliği altında kalan Hersek böylelikle bağımsız olmuştur. Yine de Stefan Vukçiç Kosariç