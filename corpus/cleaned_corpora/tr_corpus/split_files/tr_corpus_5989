şarkılar içeriyordu. 2002 yılında "Let It Beat" adında bu albüm eleştirmenler tarafından çok değişik bulundu birçok müzik türünü içerisinde barındıran bu albüm gerçek bir başarıydı. 2005 yılında "Headed For Infinity" albümü yayınlandı aynı zamanda Dikovsky GMS ve Infected Mushroom'a da yaptığı remixlerle katkıda bulundu. 2006'da "Inner Twist" albümü yayınlandı. 1998 - Delirious 1999 - Off The Ground 2002 - Let It Beat 2005 - Headed For Infinity 2006 - Inner Twist Oforia Resmi Ä°nternet Sitesi Üç Renk: Kırmızı Üç Renk: Kırmızı (Özgün adı: Trois Couleurs: Rouge), yönetmenliğini Polonyalı sinema yönetmeni Krzysztof Kieślowski'nin yaptığı, Zbigniew Preisner'in müziklediği bir filmdir. Adlarını Fransız bayrağının renklerinden alan üçlemenin diğer iki filmi ise, ve 'dır. Bu film, The New York Times tarafından, tüm zamanların en iyi bin filminden biri olarak seçilmiştir. İsviçre'nin Cenevre kentini mekân olarak kullanan filmde, üçlemenin diğer iki filmine göre daha rahat izlenen, doğrusal anlatımlı çok sayıda öykü vardır. Film, Londra ve Cenevre arasında yarı zamanlı model olarak çalışan üniversite öğrencisi Valentine ile uzakta olmasına karşın onu fazlasıyla sahiplenen erkek arkadaşı arasındaki telefon konuşmasıyla başlar. Ardından, Valentine, köpeğini kazada yaraladığı, yalnız yaşayan emekli yargıç Joseph Kern ile tanışır. Filmde daha sonra Valentine ile yargıç arasında gelişen duygusal yakınlığı gösteren telefon konuşmaları izlenir. Eşzamanlı bir başka öyküde ise, Valentine'nin komşusu hukuk öğrencisi Auguste'nin yaşadıkları anlatılır. Auguste, kız arkadaşı Karin'in ihanetine uğramıştır. Filmde bireyler arası ilişkiler incelenmekte, dostluk ve ihanet temaları ele alınmaktadır. Bireylerin birbirini anlamasına, yakınlaşmasına engel olan öğeler mercek altına alınır. Yönetmen, duyguların yeterince ve doğru biçimde aktarılamadığı telefon konuşmalarını filmde bolca kullanır. Pencerelerin ötesinde görülen insanların neler yaşadığına yönelik merak, bir yerdeki sorunlardan kaçarken, öte yandakilere yaklaşarak bir çıkış arayışı filmin örüntüsünü oluşturur. Film boyunca, telefon sinyallerinde, lokanta sahnesinde, otomobil sahnelerinde, reklam panolarında hep kırmızı renk kullanılmıştır. Fransız bayrağının renklerinden biri olan kırmızının, aynı zamanda insanları birbirine bir şekilde bağlayan sevgiyi simgelediği ve bu nedenlerle filme egemen olduğu söylenebilir. Semerkant (anlam ayrımı) Semerkant, Özbekistan'ın güney kesimindeki bir şehirdir. Ayrıca şunları da ifade etmektedir: "Semerkand" ÅŸeklinde, Delirious (albüm) Delirious, 1998 çıkışlı Oforia albümü. TÃ¼rkstar Tenten albümünün yapım aşamaları Bir çizgi romanın yapım süreci nispeten karmaşıktır ve kitabevinden kitabevine olduğu kadar, bir çizgi roman yaratıcısından diğerine de farklılık gösterir. Tenten'in yaratıcısı Hergé'in durumundaysa ise her şey daha metodik bir süreçte ilerliyordu. Hergé'in kariyerinin ilerki yıllarında, kendi topladığı Studios Hergé'deki iş arkadaşlarının, özellikle Bob de Moor'un yardımından faydalandı. Bu makale bir Tenten albümünün yaratılma sürecini bir çizgi roman yaratılışı tarzının gösterilmesi olarak detaylandırmak için yazılmıştır. Hergé'in ilk adımı, besbelli, başlangıçta hikâyenin anahatlarını belirlemek için mümkün olduğunca basit tutulmuş bir konu veya senaryo bulmaktı. Konunun kırılma noktası bir sonraki adımdı, hikâyeyi geliştiriyor ve ilerletiyordu. Bu safhada, Hergé sayfalar boyunca panellerin hızını ve akışını çiziktirir, ve her sayfanın gerilimi yükseltip şüpheli bir noktada bittiğinden emin olurdu. Sonra diyalog ve karakterler baştansavma ve kolay bir şekilde çizilirdi. Bu kırılma noktası sırasında anahat oluşur ve hikâye şekil alırdı. Kırılma noktaları kurulduktan (bazen onlarca taslak çizilmiş olduktan) sonra, Hergé kurşun kalemle sayfaları yaratmaya başlardı, bunlar da bitmiş eserin temelini oluştururdu. Hergé çalışmak için 30 cm'e 40 cm sayfaları kullanırdı, bu kâğıtlar sonradan son baskı boyutlarına düşürülürdü. Karakterler çizildiğinde Hergé doğru görüntüyü yakalamak için sayfayı silmekten ve karalamaktan çekinmezdi, bazen kâğıt paralanana kadar yıpratırdı. Hergé'in doğru ve gerçekçi sanata olan saygısı nedeniyle çoğunlukla yardımcılarından kendisini o karakteri yakalamak istediği pozda dururken çizmelerini isterdi. Tüm sayfaları çizmeyi bitirdikten bir sonraki adım panelin üstünden geçmekti, bu da sadece en iyi çizgilerin üstünden geçerek oluyordu. Bu da sıklıkla panelin, hatta bazen tüm sayfanın içindeki tüm elementlerin yeniden çerçevelendiği bölüm olabilirdi. Üstünden geçme işlemi tamamlandığında çalışma çinilemek için temiz bir sayfaya transfer edilirdi. Kalemle çizilen sayfalarda sadece karakterler ve hareketleri detaylandırılmış olurdu. Dekorasyon, fondaki görüntüer sadece basitçe çiziktirilmiş olarak dururdu. Bu noktada Hergé'in yardımcıları araçları, manzarayı ve üniformaları çizmeye başlarlardı, tüm bunları yaparken genel tarza olabildiğince uygun olmasına özen gösterirlerdi. Hergé ve yardımcıları çizdikleri yerleri gezmekten çekinmezler, karakterlerin mesken tuttuğu dünyanın yaratılmasını ve gerçekçi bir şekilde temsil edilmesine daha fazla odaklanmak için taslaklar çizer ve fotoğraflar çekerlerdi. Sayfalar kalem şeklinde tamamlandıklarında çini mürekkebi ve pek çok değişik uçlu kamış kalem kullanılarak çinilenmeye hazır olurlardı. Diyalog son bir kez gözden geçirilir, hatalar veya yerleştirmedeki yanlışlar düzeltilir, harf ve işaret sayısı kontrol edilir ve sonra konuşma balonları çizilirdi. Son bir doğrulamadan sonra sayfalar klişe çıkarmaya gönderilirdi. Bundan kısa süre sonra, stüdyo baskı formatında bir çift fotoğraf provalar alırlardı. Selüloid üzerine basılan siyah beyaz prova ile birlikte renklendirme için olan provalar mavi-gri bir tonda basılırdı (buna "beyaz baskı" denir). Renklendirmeler Hergé tarafından seçilen renklendiriciler tarafından yapılırdı. Çalışmalarında Hergé'in stilinin belirli açılarını yaratmak için sulu boya, Ecoline ve guaj kullanırlardı, bunlarda renkler düz olarak gradyen olmadan uygulanırdı, bu da Hergé'e göre daha kolay okunabilirlik ve tazelik veriyordu. Diyalog kaligraf tarafından özel bir prova üzerine, her yabancı lisan çevrimi için bir tane eklenirdi. Son olarak yansımalar asistanlardan biri tarafından çizilirdi. Eser tamamlandığında bütün provalar klişe yapıma gönderilirdi, burada siyah beyaz selüloid, renklendirilmiş sayfa ve diyalog birleştirilirdi. Eserin tamamlanmasındaki son aşama baskı makinelerinin çalıştırılması ve yeni kitapların dünyanın her yanına yollanmasıydı. Let It Beat Let It Beat, 2002 çıkışlı Oforia albümü. Headed for Infinity Headed for Infinity, 2005 çıkışlı Oforia albümü. Inner Twist Inner Twist, 2006 çıkışlı Oforia albümü. Tikiner Genel olarak madencilik sektöründe kullanılan; su içerisindeki taneciklerin,flokulant yardımıyla hızla çökeltilip sistemten atılmasına yardımcı olan büyük su havuzlarıdır. Tikinerde susuzlandırma işlemi sırasıyla; Yalan (albüm) 1983 İbrahim Tatlıses'in Star Plakçılık tarafından yayınlanan albümünün adıdır. Albümün yönetmeni ise Rahmetli Yavuz Taner dir. Ayrıca Almanya'da Türküola tarafından 7463 katalog numarasıyla long play, 1730 katalog numarasıyla da kaset olarak,ayrıca 6144 katalog numarasıyla da 1984 yılında Yalan/Sarışınsın Sarışın ismiyle 45lik olarak da yayınlandı. A Yüzü B Yüzü Yalan makinesi Yalan makinesi (poligraf) sorgulama sırasında insana bağlanarak yalan söyleyip söylemediğini tespit etmeye çalışan alet. Temel olarak yalan söyleyen insanın vücudundaki fizyolojik değişimleri (kan basıncı ve nabız artışı gibi) ölçerek çalışır. Backster etkisini de keşfetmiş olan Cleve Backster tarafından icat edilmiştir. Özellikle Amerika'da büyük ölçüde kullanım alanı bulmuş, bir dönem adli delil olarak bile değerlendirilmiş, daha sonraları tarafsız uzmanların görüşleri doğrultusunda şüpheyle yaklaşılmıştır. Anadolu alabalığı Anadolu alabalığı ("Salmo platycephalus"), sadece Türkiye'nin orta güneyinde özellikle Seyhan ırmağı sisteminde bulunan bir alabalık türü. Bilimsel olarak ilk kez 1968 yılında R. J. Behnke adlı bilimci tarafından tarif edilmiştir. En büyükleri 50 cm boyuna varabilir. Gökkuşağı alabalığı Gökkuşağı alabalığı veya Çelikbaş ("Oncorhynchus mykiss"), 1882 yılında Kuzey Amerika'dan Avrupa'ya getirilmiş olan bir alabalık türü. Balık üretimi için Avrupalı alabalık türlerinden çok daha uygundur (25 derece su sıcaklığı bile sorunu olmaz) ve lezzetli ve az kılçıklı etinden dolayı yemek balığı olarak çok sevilir. Gökkuşağı alabalığı 80 cm uzunluğa ve 10 kilo ağırlığa varabilir. Karanlık bir manzaranın önünde durursa yan tarafındaki kızıl çizgisi ile göze çarpar, ama aydınlık bir manzaranın önünde neredeyse hiç görülmez. Dere alabalığına çok benzer ama kızıl noktaları onunkinden daha belirgindir, kafası daha kısadır ve çenesinin alt kısmı daha öne çıkıktır. Çelikbaşlar yavruyken sürü olarak yaşarlar. Ancak 3 kilo ağırlığa vardıklarından sonra tek başlarına, kendilerine ait olarak benimsedikleri bir alan içerisinde avlanmaya başlarlar. Ömürlerinin uzunluğu yaşadıkları suyun kalitesine bağlı olarak ortalama 7 senedir, ama Kaliforniya'da 11 yaşına varmış olanları ispatlanmıştır. Çelikbaş 2 yaşından itibaren çiftleşebilir. Üreme zamanları Avrupa'da Aralık ayından Mayıs ayına kadar, Amerika'da ise Mart-Nisana arasıdır. Yumurtalarını çakıl taşları ve kum ile örterler. Yavruların yumurtadan çıkmaları suyun sıcaklığına bağlı olarak 32 ila 64 gün sürer. Yavruların çoğu daha büyük balıklar tarafından yenilir ve sadece ufak bir azınlığı hayatta kalmayı başarır. Çelikbaşlar doğal ortamlarında böceklerden, küçük balıklardan, kurbağalardan, solucanlardan, kurbağa yavrularından ve hatta kendi türünün yavrularından beslenir. Böcekleri hem suyun altında hem suyun üstünde avlarlar. Suyun üstünde uçan bir sineği sudan atlayarak havada kapabilirler. Çelikbaşın gerçek memleketi ABD'nin kuzey batısı ve Kanada'nın güney batısıdır. 1882 yılında Amerika'dan Avrupa'ya getirilmiş ve 19. yüzyılın sonundan beri hiç durmaksızın sürekli yeni ülkelere ihraç edilmiştir. Irmaklarda ve göllerde de yaşarlar, ama aslında en çok berrak ve hızlı akan dereleri tercih ederler. "Diğer alabalık türlerinden daha hızlı büyüdüğü ve daha çok gıdaya ihtiyacı olduğu için doğaya bırakılan çelikbaşlar diğer yerli alabalık türlerinin soylarının tükenmesine sebep olabilir ancak dere alabalığı çelikbaşın lezzetine "hayır" diyemez." Upanişad Upanişad, Hinduizm'in felsefi ve daha çok mistik yapıdaki kutsal kitaplarıdır, Şruti kategorisinde yer alırlar. Anlamı "yanıbaşına oturmak"tır. Bu metinler geçmişte Hindu rişilerinin ("peygamberlerin") öğrencilerine öğrettiği gizli bilgilerdi, Vedalar'ın sonu ("Vedanta") ve tamamlayıcısı olarak görülürler. 200'ün üzerinde Upanişad vardır ama Muktika Upanişad, yalnızca 108 Upanişad'ın ismini listeler, bu nedenle "resmî" upanişad sayısının 108 olduğu söylenebilir. Bir Hindu efsanesine/inanışına göre Upanişadların toplam sayısı eskiden 1180 idi ama zamanla çoğu kayboldu ve elimizde ancak birkaç yüz Upanişad kaldı. En eski Upanişadlar Brihadaranyaka Upanişad ve Çandogya Upanişad'dır, bu iki Upanişad MÖ 800-700 yılları arasında yazılmıştır. Kaushitaki Upanişad, Taittiriya Upanişad, Kena Upanişad, Aitareya Upanişad, Mundaka Upanişad, Katha Upanişad da Upanişad edebiyatının eski örnekleridir ve Budizm öncesi dönemde MÖ 600-500 yılları arasında yazılmışlardır. Daha sonra, olasılıkla Budizm döneminden hemen önce veya Buddhizm döneminde yazılan Svetasvatara, Maitrayani, İşa, Prasna ve Mandukya Upanişad'ı da eklenirse Hinduizmin bütün mezhepleri ve okullarınca kabul edilen 13 temel Upanişad listesi ortaya çıkar. 13 temel Upanişad Hindu felsefesinin ve mistisizminin en büyük ve en önemli kaynağıdır. Bu Upanişadlara 8. yüzyılda yaşamış filozof Şankara tefsir niteliğinde metinler, yorumlar yazmıştır. Bu tefsirler Upanişadlar üzerine yapılmış en eski tefsir niteliği taşır. Geri kalan 95 Upanişad'dan 59'u bütün mezheplerde "vahiy" kategorisinde sruti olarak kabul edilen daha genç upanişadlardır. Bunlar, 13 temel Upanişad'ın değindiği konular hakkında daha detaylı açıklamalar yapar, 13 Upanişad'ın dışındaki en önemli Upanişadlar'dan bazıları Maha-Narayana, Adhyatma, Mandala Brahmana, Nada-Bindu, Dhyana-Bindu, Subala gibi Upanişadlardır bunların da İsa'dan önceki dönemde yazıldıkları düşünülmektedir. Son kategoride olan 36 upanişad ise tamamen mezhepseldir. 36 upanişad'tan 14'ü Saivism mezhebine, 13'ü vaishnavism mezhebine, 9'u shaktism mezhebine aittir. Bütün upanişadlarda üzerine basılarak öğretilen temel öğreti, bütün evrenin Tanrı olduğu, insan ruhunun da (Atman) aslında Tanrı'nın bir parçası olduğu ve öldükten sonra su damlasının okyanusla birleşmesi gibi insanın da Tanrı ile birleşeceği, onda özümlenip Tanrı'da yok olacağı onunla bir olacağı doktrinidir: Upanişadlara göre her şeyin özünde Atman vardır. Bir Hindu Rişisi bu konuyu öğrencisine etkili bir örnekle anlatır: Bazı bölümlerde ruhun çeşitli yönlerini detaylarıyla anlatan ayetler bulunur: Upanişadlar Sufizmi, Batı mistisizmini, Neo Platonculuğu, ünlü Alman filozofu Arthur Schopenhauer’i derinden etkilemiştir. Schopenhauer bu Hindu kutsal kitaplarının batı tarafından keşfinin "yüzyılın en büyük hediyesi" olduğunu söylemiş, Upanişadlar ile ilgili olarak da “insan düşüncesinin en yüksek ürünleri ve bilgeliği", "Dünyada var olabilecek en doyurucu ve en yükseltici eser; yaşamımın tesellisi oydu, ölümümün de tesellisi o olacaktır." yorumlarını yapmıştır. İsmail Hakkı Demircioğlu İsmail Hakkı Demircioğlu, 1957 yılında Rize Pazar'da doğdu. Müziğe küçük yaşlarda ilgi duymaya başladı. İlk ve ortaöğrenimini Pazar’da tamamladı. Daha sonra İTÜ Türk Müziği Devlet Konservatuvarı Temel Bilimler bölümünü bitirdi. Bağlamadan bas gitara dek çeşitli enstrümanları çalan Demircioğlu, önce Ruhi Ayangil Türk Müziği Orkestrasında daha sonra Ruhi Su Dostlar Korosunda bas gitarist olarak çalıştı. Bu dönemde 2 albüm hazırladı. 1998’den sonra Erkan Oğur’la çalışmaya başladı. Bugüne dek birçok albüm hazırladı. Ayrıca Türkiye’nin çeşitli yerlerinde ve Türkiye dışında birçok konser verdi. Krzysztof Kieślowski Krzysztof Kieślowski (d. 27 Haziran 1941 - ö. 13 Mart 1996) Polonyalı film yönetmeni ve senaryo yazarı. En bilinen filmleri "Üç Renk serisi" (1993–1994), Dekalog (1989) serisi ve Véronique’in İkili Yaşamı (1991) adlı filmidir. Kieślowski kariyeri boyunca Cannes Film Festivali Jüri Ödülü (1988), FIPRESCI Ödülü (1988, 1991) ve Ekümenik Jüri Ödülü (1991); Venedik Film Festivali FIPRESCI Ödülü (1989), Altın Aslan (1993) ve OCIC Ödülü (1993) ve Berlin Uluslararası Film Festivali Gümüş Ayı (1994) dahil olmak üzere sayısız ödül aldı ve 1995 yılında En İyi Yönetmen ve En İyi Yazma dallarında Akademi Ödülü adayı oldu. Kieślowski, 2002 yılında British Film Institute'ün Sight & Sound dergisinin modern zamanların en iyi on yönetmeni listesinde ikinci sıraya yerleştirildi. Daday Daday, Türkiye Cumhuriyeti'nin Karadeniz Bölgesi'nde yer alan Kastamonu ilinin bir ilçesidir. Kastamonu il merkezine 34 km uzaklıktaki Daday'ın 60 köyü bulunmaktadır. 973 km² yüzölçümüne sahip ilçenin toplam nüfusu 11.802'dir. Fatih Sultan Mehmet devrinde Osmanlı topraklarına katılan İlçede 1891'de inşa edilimiş tarihi bir hükûmet konağı vardır. Halkın büyük çoğunluğunu geçimini tarım ve hayvancılıktan sağlar. Daday köroğlu dağ sıraları içerisinde yer alan bir grupta 980 rakımda bir ova görünümündedir. Vadiyi ortadan bölen gökırmak'ın kollarından birisi yer almaktadır. Halkın geçim kaynağı çiftçilik, ormancılık, hayvancılık ve el sanatları, ahşap ürünleri sanayi olarak belirginleşmektedir. İklimi tipik karasal iklimdir. Kış ayları genellikle kar yağışlı ilk bahar ve sonbahar ise keskin soğukları içerisinde barındırmaktadır. Yazları ise sıcak ve çoğunlukla kurak geçmektedir. Arazi yapısı açısından çok verimli topraklara sahip değildir. Ormanlarla çevrili oluşu ekilebilir arazi bakımından Dadayı sınırlamaktadır. Ayrıca İlçe engebeli bir yapıya sahiptir. Sulama imkânları sınırlıdır. Yumurtacı ve Taşçılar isminde iki gölete sahiptir. fakat bu göletler tarımsal sulama alanında yeterli rezerve sahip değildir. Tarım ve sanayi bitkileri alanında büyük boyutlara ulaşmayan bir üretim yapısı vardır. Süt üretimi belli başlı geçim kaynaklarından birisidir. Tarım bitkileri Arpa-buğday-çavdar, yonca, korunga şeklinde ekim alanı bulmaktadır. İkliminin karasal oluşu bu bitkilerin verimini olumsuz yönde etkilemektedir. Baklagiller ise ev tüketimine yönelik olarak üretilmektedir. Elma, armut ve sınırlı sayıda meyveye sahip bir bitki faunasına sahiptir. Keskin soğuklar ve ilk baharda yaşanan don olayı sebze ve meyvecilik üzerinde önemli olumsuzluklara yol açmaktadır. Hayvancılık alanında büyük baş hayvancılık köylerde yaygın olarak yapılmaktadır. Ancak yine Hayvancılıkta her köy evinde birkaç büyükbaş ile sınırlıdır. Et üretimine yönelik besicilik faaliyetleri yaygın değildir. Hayvan ırkı açısından zenginliğe sahip değildir. Küçükbaş hayvan olarak ise kümes hayvanları yine iç tüketime yönelik olarak beslenilir. Bu iki alanda da üretim endüstriyel boyutta değildir. Daha çok aile içi tüketime yönelik yetiştiricilik yapılmatadır. Çevre köylerinde sınırlı sayıda da olsa arıcılık yapılmaktadır. Bitki örtüsünün çeşitliliği ve ormanlık alanların varlığı bölgede yetiştirilen balın kalitesini olumlu yönde etkilemektedir. Esnafın iş hacmi çok büyük olmayıp genellikle dayanıklı tüketim malları ve gıda mamulleri üzerinde ticaret hayatı şekillenmektedir. Dadayın sosyo ekonomik yapısına bakıldığında ise; halkın büyük çoğunluğu orta sınıf gelir düzeyine girmektedir. Çok Fakir ve kimsesiz kişi sayısı oldukça azdır. İlçenin Eğitim ortalaması ise Türkiye sınırının çok üzerinde yer almaktadır. okuma yazma bilmeyen kişi sayısı yok denecek kadar azdır. ilçede Daday Lisesi, Daday İmam-Hatip Lisesi,Yatılı Bölge İlköğretim Okulu, Atatürk İlköğretim Okulu, Miralay Halitbey İlköğretim Okulu yer almaktadır. Ayrıca yine ilçe sınırları içerisinde ve ilçeye hakim ormanlık alan içerisinde kurulmuş göğüs hastalıkların teşhis ve tedavisi için Türkiye'nin ikinci büyük senatoryumu olan Ballıdağ Göğüs hastalıkları hastanesi yer almaktadır. Hastane personel olarak yetersiz oluşu atıl vaziyette çalışmasına yol açmaktadır. Daday Etli ekmek isminde mahalli bir yiyecek ile çevre ilçe ve illerde büyük üne sahiptir. ilçeye sırf bu lezzeti tatmaya çok sayıda ziyaretçi gelmektedir. Dadayın vadi içerisinde düz bir zeminde teşkili ulaşımı kolay hale getirmektedir. Kastamonu, araç, azdavay ile karayolu bulunmaktadır. Daday tarihi anlamda çok eski bir yerleşke değildir. erken roma dönemine ait bulgulara rastlanılmıştır. Asar kalesi, sorkundaki horoztepesi tümülüsü ve mağaralar şimdiye kadar bulunmuş önemli arkeolojik bulgulardır. Osmanlı döneminde imparatorluğun üst kademelerindeki memurların sayfiye yeri olarak kullanılmıştır. Ayrıca Kuzey Anadoludaki masif alanlardan biridir. İlçenin İstanbul eyüp ilçesnde merkezi olan Daday ilçesi çevre köyleri sosyal yardımlaşma ve dayanışma derneği vardır. Dernek oldukça aktif olup ilçenin sıkıntılarının giderilmesi yönünde aktif rol oynamaktadır. Paris 2 Batığı Paris 2 Batığı, Antalya'nın Kemer ilçesi yakınlarında bulunan sualtı batık alanıdır. Birçok uluslararası dergi tarafından dünyadaki en iyi dalış bölgesinden biri olarak adlandırılmaktadır. Batık 1917 yılında Türk zabiti Mustafa Ertuğrul tarafından, topla batırılan "Paris 2" adlı Fransız gemisine aittir. 1995 yılında yeri tespit edilen batığın üstünde 6 uçaksavar top ve 2 torpil kovanı bulunmaktadır. 50 metre boyunda, 8 metre eninde ve 551 groston ağırlığında olan batık 36 derece 36 dk 08.06 sn N ; 30 derece 35 dk 10.93 sn E kordinatlarında 33 metre derinlikte bulunmaktadır. Mustafa Necati Sepetçioğlu Mustafa Necati Sepetçioğlu, (d. Zile, 1930 - ö. 8 Temmuz 2006) Türk yazar. Yazar 1930 Zile doğumlu olup ilk ve orta okulu Zile'de okumuştur. İstanbul Üniversitesi Edebiyat Fakültesi Türk Dili ve Edebiyatı Bölümü’nü bitirdi. Çeşitli kurumlarda memurluk ve idarecilik yaptı. İlk romanlarında Malazgirt zaferinden başlayarak İstanbul’un fethine kadar Türk tarihini konu aldı, sonrakilerde ise Türkiye’de yaşanan toplumsal değişimi ve sonuçlarını anlattı. Sepetçioğlu’nun tarihî romanlarının yanı sıra tiyatro oyunları da bulunuyor. Trampacılar adlı oyunu İstanbul Şehir Tiyatrosu’nda sahnelenmişti. Büyük Otmarlar adlı oyunu, önce İstanbul Üniversitesi Talebe Birliği Gençlik Tiyatrosu’nca sahneye konuldu, ardından Avrupa Üniversitelerarası Tiyatro Festivali’nde en iyi oyun seçildi. ‘Gece Vaktinde Gün Dönümü’ ve ‘Karanlıkta Mum Işığı’ adlı kitaplarıyla 1980 yılında ‘Türkiye Milli Kültür Vakfı Kültür Armağanı’nı kazanan Sepetçioğlu, 1994’te İLESAM üstün hizmet beratı almış, 1998’de Atatürk Dil-Tarih Kurumu şeref üyeliğine seçilmişti. 10 Temmuz 2006 tarihinde hayatını kaybetti. Karacaahmet Mezarlığı'na defnedildi. Jujutsu , Japonya kökenli bir Uzak Doğu savaş sanatıdır. Samurayların savaşlarda silahsız kaldıklarında kullandıkları tekniklerle yaratılmıştır. Rakibin saldırısından faydalanarak vuruş kırış fırlatma boğma ve kilitleme tekniklerinden oluşmaktadır. Uzun ve çok tekrara dayanan bir sistemi vardır. Genel amaç güç kullanmadan uygulanan tekniklerle rakibi etkisiz hale getirmek olduğundan güç gerektirmeyen bir sanattır. İlk olarak 858-876 yıllarında Daito Kalesi'nde öğretilmeye başlanmıştır. Daito-ryu stilinin adı da bu kaleden gelmektedir. Daito-ryu stilinden Hakko-ryu stili, ondan da Kokodo-ryu stili doğmuştur. Judo, Aikido, Hapkido gibi savunma sanatları juijutsu tekniklerinden yola çıkılarak üretilmiştir. Uyarı alanıyla birlikte dövüş alanının tamamı karşılaşma sahası olarak bilinir. Bazı ulusal ve uluslararası turnuvalar 6 metrekarelik küçük dövüş sahalarında yer almasına karşın çoğunlukla 10 metrekaredir. Büyük karşılaşmalarda, yüzey "tatami" denilen geleneksel, örülmüş hasırdan yapılır. Bitiştirilmiş hasırlar genellikle yeşil olsa da herhangi bir renk de uygundur. Büyük karşılaşmalar dışında bazen tek bir kauçuk örtü kullanılabilir. TÃ¼rksat 1C Türksat 1C, Türkiye'ye ait bir uydudur. Uydu, 42.0 Doğu boylamına, 10 Temmuz 1996 tarihinde sabaha karşı, Ariane 4 ticari roketi ile Fransız Guyanası'ndan uzaya fırlatıldı. Türksat tarafından işletilmekteydi. 16 Temmuz 2008 akşam saatleri itibarıyla Türksat 1C uydusundaki tüm sinyal trafiği Türksat 3A uydusuna aktarılmıştır. Daha sonra ise Türksat 1C 'nin yeni görev yeri 31.0° Doğu boylamı olarak belirlenmiştir. Uydu, 9 adet dar bant 36 MHz 'lik, 2 adet orta bant 54 MHz'lik ve 5 adet geniş bant 72 MHz'lik transponder kapasitesine sahipti. Batı olarak Türkiye ve Avrupa, Doğu olarak Türkiye ve Orta Asya bölgelerini kapsamaktaydı. 27 Ekim 2008 saat 02:00 da televizyon yayıncılığına son verildi. 23 Eylül 2010 tarihinde tüm görevine son verildi. Mahmud Abbas Mahmud Abbas (, ; d. 26 Mart 1935, Safed; takma adı: Ebu Mazen), Filistin Kurtuluş Örgütü kurucularından ve Filistin devlet başkanı. 1935 yılında İngiliz manda yönetimi altındaki Filistin'in kuzeyinde Safed şehrinde doğdu. 1948 yılında İsrail kurulunca mülteci durumuna düştü. İlk İsrail-Arap Savaşı sırasında ailesiyle birlikte Suriye'ye göç etti. Suriye'de ve Moskova'da hukuk eğitimi gördükten sonra Şam Üniversitesi'nden mezun oldu. Doktora tezi siyonizmin Filistinli bakış açısıyla tarihiyle ilgiliydi. Ülkesine 1980'li yılların ortasında, başka Arap ülkelerinde zengin bir iş adamı olduktan sonra dönebildi. Yaser Arafat'ın yakın arkadaşı olarak en başından itibaren Filistin Kurtuluş Örgütü'nün yöneticileri arasında yer aldı. 1970'li yılların sonlarından başlayarak İsrail'le yakınlaştı ve "iki devletli çözüm" üzerinde durdu. 1990'larda Oslo Sözleşmeleri'ne aktif olarak katıldı. 1996'da Filistin Kurtuluş Örgütü genel sekreteri ve Arafat'ın resmi olmayan sözcüsü konumundayken, Arafat'ın Oslo Sözleşmeleri'ndeki tutumunu eleştirdi. Sözleşmelerin başarısız olarak İkinci İntifada'nın başlamasından sonra, intihar saldırılarına karşı tavır aldı ve Arafat'ın çizgisinden belirgin bir şekilde uzaklaştı. Az sayıda ılımlı Filistinli politikacıdan biri olarak, İsrail ve ABD hükümetleriyle diyaloğu sürdürdü. Mart 2003'te Arafat bir yandan özerk Filistin yönetiminin başbakanlığı makamını oluşturarak, diğer yandan da artık kendisine rakip olan Abbas'ı bu makama atayarak kendi yetkilerini kısıtlamak zorunda kaldı. Abbas'ın bu makama atanması hem ABD başkanı George W. Bush hem de İsrail başbakanı Ariel Şaron tarafından Ortadoğu Sorunu'nun çözümü için ilk adım olarak talep edilmişti. Abbas'ın atamayı kabul etmesine kadar anayasa tarafından öngörülen beş haftalık süre Arafat'la kimi bakanlıklar konusunda anlaşamaması nedeniyle aşıldı. Abbas Arafat'ın önerdiği kimi adaylar yerine bağımsız, yolsuzluk ve adam kayırma iddialarına bulaşmamış uzmanları geçirmek istiyordu. Ayrıca Arafat'ın itirazlarına karşın Filistinli militan gruplarla baş edebileceğini düşündüğü eski Gazze güvenlik şefi Muhammed Dahlan'ı içişleri bakanlığına atamak istiyordu. Ancak ABD başta olmak üzere dışarıdan gelen baskı sonucu Arafat Abbas'ın isteklerine boyun eğmek zorunda kaldı. 29 Nisan 2003 tarihinde resmen başbakan olan Abbas'ın ilk işi 2005 yılına kadar üç aşamada bağımsız bir Filistin Devleti'ni öngören yeni barış planı Yol Haritası'nı kabul etmek oldu. İntihar eylemlerinin gölgesi altında Ariel Şaron'la yapılan görüşmelerin sonunda 4 Haziran 2003 tarihinde İsrail'le uzlaşmaya vardı ve İsrail'e yönelik şiddet eylemlerini reddettiğini açıkladı. Ancak başta Hamas olmak üzere Filistinli grupların şiddet eylemlerine son vermesi yolundaki çağrısı başlarda karşılık bulmadıysa da, Haziran ayı sonunda El Fetih, Hamas ve İslami Cihad Abbas'ın barış planına destek verme kararı alarak üç aylık bir süre için ateşkes ilan etti. Ancak Abbas'ın İsrail'le yakınlaşma çabaları başta El Fetih olmak üzere Filistinli gruplar tarafından giderek daha sert bir tonda eleştirilmeye başlandı. Ateşkesin sürdürülmesi için İsrail hapishanelerinde bulunan Filistinli tutukluların serbest bırakılması talebine İsrail'i ikna edemeyen Abbas bu sürecin sonunda Abbas El Fetih'in merkez komitesinden ayrıldığını açıkladı, ancak bu kararı örgüt tarafından kabul edilmedi. İsrail'in Filistinli gruplara yönelik suikast politikası sonucu ateşkes uzun ömürlü olmadı. Ağustos ayında ateşkes yeniden intihar saldırılarıyla ve Hamas lideri İsmail Ebu Şanab’ın İsrail'in füze saldırısında öldürülmesi sonucu bozuldu. Filistinli güvenlik birimlerinin Yol Haritası uyarınca başbakanlığın ya da güvenlik bakanlığının emrine verilmesi konusunda Arafat'la görüş ayrılığına düşen Abbas, güvenlik birimlerinin önemli bir kısmını kendi kontrolünde tutan Arafat'la yaşanan gerginlik şiddetlenince 6 Eylül 2003'te barış planının uygulanması için hazır olunmadığını da gerekçe göstererek başbakanlık görevinden istifa ettiğini açıkladı. 5 Ekim 2003'te Arafat Abbas'ın yerine bu makama Ahmed Kurey'i atadı. Yaser Arafat'ın ölümünden sonra Filistin Kurtuluş Örgütü başkanlığını devralan Abbas, 9 Ocak 2005 tarihinde yapılan seçimlere El Fetih'in adayı olarak girdi ve oyların % 62.52'sini alarak Filistin Devlet başkanı seçildi. Seçim zaferinden sonra İsrail'e karşı silahlı direnişi bitirme yolunda açıklamalar yapan Abbas'ın bu tutumu, seçimleri boykot etmiş olan Hamas'ın Ürdün'deki yönetimi tarafından ılımlı karşılanırken, Gazze Şeridi'ndeki Hamas önderleri, direnişi bırakmayacaklarını duyurdu. 23 Ocak'ta Hamas ve İslami Cihad'ın ilan ettiği ateşkes ancak 12 Şubat'a kadar sürdü. İsrail de Filistinli gruplara karşı şiddetli operasyonlarını sürdürdü. Mart ayında Filistin ve İsrail hükümetlerinin aldığı ateşkes kararıysa defalarca ihlal edildikten sonra 2006 başında Filistinli gruplar ateşkese son verdiklerini açıkladı. 2005 Mayıs ayında Kuzey Amerika ziyareti yapan Abbas ABD Devlet Başkanı George W. Bush'tan ve Kanada Başbakanı Paul Martin'den önemli miktarlarda mali yardım sözü aldı. İsrail-Filistin geriliminin tırmanmasından sonra Abbas Ağustos ayında normalde 17 Haziran'da yapılması gereken parlamento seçimlerinin Ocak ayına alındığını duyurdu. Ocak 2006'da yapılan parlamento seçimlerinde El Fetih bozguna uğradı ve parlamentodaki çoğunluğunu kaybetti. Seçimlerin galibi Hamas oldu. Bu yenilginin sorumlusu olarak yolsuzluğu engelleyemeyen Abbas gösterildi. Gerek İsrail'le gerekse de ABD'yle görüşmeleri sürdürmeye çalışan Abbas'ın bu tutumu diğer Filistinli gruplar tarafından da tepkiyle karşılanıyordu. Hamas ağırlıklı parlamento Abbas'ın yetkilerini genişletmesi yolundaki önceki parlamentonun aldığı kararları dondurdu. Seçimlerden sonra Abbas 2009'da biten görev süresinden sonra tekrar aday olmayacağını açıkladı. Bununla birlikte 2006 yılı boyunca Suudi Arabistan Kralı Abdullah'ın arabulucuğunda 8 Şubat 2007'de yapılan ve Hamas'la El Fetih'in bir ulusal birlik hükûmeti konusunda anlaştıkları Mekke barış konferansına kadar Hamas ve El Fetih arasında şiddetli çatışmalar meydana geldi. MoÅŸe Katsav Moshe Katsav(5 Aralık 1945), 2000'den 2007'ye kadar İsrail'in sekizinci başkanlığını yapmış, İsrailli eski bir siyasetçidir. Ayrıca İsrail Knesset'in önde gelen Likud üyesi ve kabinesinde bir bakandı. (Yitzhak Navon'dan sonra) cumhurbaşkanlığına seçilen ikinci Mizrahi Yahudisi idi. Başkanlığının sona ermesi, bir kadın astının tecavüz ve diğerlerinin cinsel taciz iddialarından kaynaklanan tartışmalarla gerçekleşti. Katsav, savcılık anlaşmasının bir parçası olarak 2007'de cumhurbaşkanlığından istifa etti. Katsav daha sonra savcılarla olan anlaşmayı reddetti ve mahkemede masumiyetini kanıtlayacağına söz verdi. Eşi görülmemiş bir davada, Aralık 2010 tarihinde, Katsav iki tecavüz, adalet ve diğer suçlamaların engellenmesi nedeniyle hüküm giydi. 22 Mart 2011'de bir dönüm noktası kararında Katsav 7 yıl hapse mahkumedildi. Katsav mahkumiyetini, İsrail Yüksek Mahkemesine temyiz etti. Yüksek Mahkeme, 10 Kasım 2011 tarihinde Katsav'ın mahkumiyetini ve cezasını onayladı. 7 Aralık 2011'de Katsav, yedi yıl hapis cezasına çarptırılması için Ramla'daki Maasiyahu Hapishanesine geldi. 21 Aralık 2016 tarihinde, sınırlayıcı koşullar altında, beş yıl hapis cezasına çarptırılarak hapishaneden serbest bırakıldı. Moshe Katsav (Farsça: موسى قصاب), İran'ın Yezd şehrinde Mizrahi Yahudi bir aile olan Shmuel ve Gohar çiftinim çocuğu olarak doğru. Ailesi, o bebekken Tahran'a taşındı sonrasında 1951'de İsrail'e göç ettiler. Katsav, 1971 yılında Kudüs-İbrani Üniversitesi'nden ekonomi ve tarih alanlarından lisans derecesi ile mezun oldu. 1969'da Gila Katsav ile evlendi. Günümüzde Beş çocuğu ve iki torunu var. Smooth Criminal Smooth Criminal, Michael Jackson'ın bir şarkısı ve teklisi. Nakaratı "Annie are you ok?" (Annie iyi misin?) cümlesinden oluşur ve ünlenmiştir. "Bad" albümünün bir şarkısıdır. Şarkı, "Bad" şarkısıyla birlikte ön plana çıkmış ve döneminin meşhur bir şarkısı olmuştur. Şarkının farklı versiyonları vardır. Uzun videoda şarkıya eklemeler yapılmıştır. Dansçıların motivasyonu için Michael'ın fikri olarak klibin ortasında müzik kesilir ve herkes çığlıklar atmaya başlar. Bu sahne biter ve şarkı kaldığı yerden devam eder. Uzun video Moonwalker'da yer almaktadır. Smooth Criminal, bir hukuk terimidir. Tam çevirisi "Kusursuz Cinayet" anlamındadır. Şarkıda kötü suçlara yer verilmiştir. Şarkının konusu, Annie adındaki bir kadın evine giren bir suçlunun saldırısına uğraması ve kaçamamasıdır."Moonwalker" filminin ana teması da bu şarkı üstündedir. Jackson'ın bu şarkıda geliştirdiği Anti-Gravity Lean hareketinin sırrı ayakkabısındadır. Hareketin patenti Michael Jackson'a aittir. Şarkı ilk olarak Jackson'un Bad World Tour'unun ikinci ayağında sergilenmiştir. Ancak bu konserlerde meşhur Anti-Gravity Lean hareketi kullanılmamıştır. Jackson, şarkıyı Dangerous World Tour (1992-1993)'da dördüncü parça olarak seslendirdiğinde ise bu hareketi sağlayan ayakkabının patenti alınmıştı ve Michael, bu hareketi turnenin tüm ayaklarında sergiledi. 1996-1997 yılları arasında yapılan HIStory World Tour'da da şarkı beşinci sırada seslendirildi ve yine Anti-Gravity Lean hareketi bu konserlerde kullanıldı. Jackson'un ani ölümü üzerine iptal edilen turne olan This Is It'de de sergilenmesi planlanan şarkı, bu konserlerde de Anti-Gravity Lean ile sergilenecekti. Modernite Modernite, Avrupa'da yaklaşık olarak 17. yüzyıl civarında ortaya çıkan, zamanla tüm dünyaya yayılan toplumsal değerler sistemine ve organizasyonuna verilen isimdir. Genel anlamda gelenek ile karşıtlık ve ondan kopuşun; bireysel, toplumsal ve politik yaşam alanlarının tamamındaki dönüşümü ya da değişimidir. Anthony Giddens'a göre moderniteyi özgün yapan niteliklerinden biri "devamsızlık" özelliğidir. Marxist felsefeye dayalı tarihsel materyalizme dayanan bu düşünceye göre özellikle modernite öncesi ile modernite arasında oldukça belirgin bir kırılma söz konusudur. Modernite, toplumsal ve bireysel hayatın her aşamasını hem derinden, hem de geniş bir açıdan sarsmış ve değiştirmiştir. Modernleşme ve Modernizm ile ilişkili ama bunlara indirgenemeyecek olan bir kavramdır. Ortak bir bağlama dayansalar da tarihsellikleri ve ifade ettikleri anlam alanları bakımından birbirlerinden ayrılırlar. Bir süreç olarak "modernite", ekonomik ve toplumsal koşulları itibarıyla esas olarak 16. yüzyıldan itibaren ele alınıp değerlendirilmelidir. Felsefi gücünü 18. yüzyıl Aydınlanma felsefesi'nden alan modernite, aklı ve insanı merkez olarak belirler, toplumsal yaşamı rasyonalize eder, dini toplumsal yaşamda arka plana iter ve laikliği ilke olarak benimser. Öznenin ve özgürlük fikrinin yaygınlaşıp güçlenmesi ve bunların tüm siyasal ve felsefi düşüncenin merkezi durumuna gelmesiyle anlamını bulur. Ayrıca terimin gelişen anlamlarının, 18. ve 19. yüzyılların keşifleri ve buluşlarıyla da ilişkili olarak boyut kazanmış olduğunu da belirtmek gerekir. Özet olarak modernite, "düşünsel" olarak Aydınlanma Çağı'na, "politik" olarak Fransız Devrimi'ne ve "ekonomik" olarak da Sanayi Devrimi'ne bağlıdır. Karl Marx, Emile Durkheim ve Max Weber modernitenin sosyoloji alanında üç önemli savunucularındandır. Marx, modernitenin kurumsal değişiminin nedeni olarak kapitalizmi verirken, Durkheim sanayileşme sürecini ön plana çıkarır. Durkheim'a göre kapitalizm etkili olsa da merkezi olmadığını savunmaktadır. Weber ise teknoloji ve rasyonelleşmenin modernitenin etkilerinden en önemlileri olduğunu ve bürokrasinin bu sürecin birincil sonucu olduğunu ileri sürer. Giddens, bu tür ayrımların kesinliğine karşı bir tartışma öne sürmektedir. Ona göre modernite bütün bu nitelikleri içeren çok yönlü bir gerçektir. Marx, Durkheim ve Weber modernitenin Janus niteliğinin farkında olsalar da olumlu yönlerinin olumsuz yönlerinden ağır bastığına inanmışlardır. Giddens'a göre Weber olumsuz yönleri üzerinde daha çok dursa da, o dahi bunun ne kadar ileri gidebileceğini tahmin edememiştir. Bunu en iyi yakalayan bir romancı, H.G. Wells, olmuştur. Modernizm kavramı daha geç tarihli bir adlandırmadır ve farklı bir alanı ifade eder. Modernizm, modern düşüncenin 19. yüzyılın ortalarından itibaren sanatsal ve kültürel alanda bir "eğilim" ya da hatta bir "akım" haline gelmesiyle ilgili olarak ortaya atılmıştır. Sanat tarihinde, özellikle 20. yüzyıl başları "Klasik Modernizm" olarak ele alınır. Elbette, " modernizm" ile "modernite" arasında açık ve örtük ilişkiler söz konusudur, ve bunları değerlendirmek, ortaya koymak gerekmektedir. Ancak bu kavramları birbirine indirgememek de gerekir. Modernleşme kavramını da bu kavramlardan ayrıştırmak gerekebilir. Buna göre moderniteyi bir dünya görüşü ve Modernizm'i bir kültürel ve sanatsal akım olarak ifade etmek mümkünse, modernleşmeyi de bir ideoloji olarak tanımlamak mümkündür. Modernleşme, modernitenin her yönüyle bir gerçeklik olarak bilince yerleştirilmesi girişimidir. Ziya Osman Saba Ziya Osman Saba, cumhuriyet dönemi şair ve yazarı (30 Mart 1910, İstanbul - 29 Ocak 1957, İstanbul). Yedi Meşaleciler Hareketi'nin kurucularındandır. Şair olarak ün kazanan edebiyatçı, küçük hikâye türünde de eserler verdi. 30 Mart 1910 tarihinde İstanbul'da dünyaya geldi. Babası Binbaşı Osman Bey, Paris askeri ateşesi idi. Sekiz yaşında iken annesini kaybetti. Bu kaybın hüznünü hep hissetti ve eserlerine yansıttı. Ziya Osman, dokuz yaşında yatılı öğrenci olarak kaydedildiği Galatasaray Lisesi'nden 1931'de mezun oldu. İlk şiiri 1927'de, lise öğrencisi iken Servet-i Fünun'da "Ziya" imzasıyla yayınlandı. Lisede bir yıl sınıfta kalınca bir alt sınıftaki Cahit Sıtkı ile tanışma fırsatı bulması, edebiyat dünyasında ender görülen bir dostluğun oluşmasını sağladı. Dostu Cahit Sıtkı'nın öğrencilik yıllarından itibaren kendisine yazdığı mektupları bir araya getirmesi ile ilk basımı 1957'de yapılan "Ziya'ya Mektuplar" adlı ünlü kitap oluşmuştur. 1928'de altı lise arkadaşı ile birlikte (Yaşar Nabi, Sabri Esat, Cevdet Kudret, Vasfi Mahir, Muammer Lütfi, Kenan Hulusi) "Yedi Meşale" isimli ortak kitap yayımladılar. Ziya Osman, kitabın başarısı üzerine Yusuf Ziya'nın desteğiyle çıkarılan ve yayımı sekiz ay süren aynı isimdeki derginin kurucu yazarları arasında yer aldı. Ömrü boyunca topluluğun şiir anlayışına bağlı kalan tek Yedi Meşaleci oldu. Derginin kapanmasından sonra şiirlerini Milliyet ve İçtihat'ta yayımlattı. Varlık Dergisi'nin kurulmasından sonra ise metinlerini orada yayımlatmaya başladı. Sinir hastası olan kuzenine aşık olan Ziya Osman, ailesinin itirazlarına rağmen liseyi bitirdiği yıl onunla evlendi. 12 yıl süren bu evlilik mutsuz ve karamsar olmasına yol açtı. Yüksek öğrenimini 1936'da İstanbul Üniversitesi Hukuk Fakültesi'nde tamamladı, aynı yıl İstanbul'da askerliğini yaptı. Hukuk eğitimi sırasında bir yandan da Cumhuriyet Gazetesi muhasebe servisinde çalışan Ziya Osman Saba, çalışma hayatına 1938 yılında girdiği Emlak ve Eytam Bankası'nda uzun yıllar devam etti. 1943 yılında ilk eşinden ayrıldı. Aynı yıl, Yedi Meşale'den sonra ilk kitabı olan "Sebil ve Güvercinler" adlı kitabı yayımlandı. ABC Kitabevi'nin yayımladığı kitapta 66 şiiri yer almaktaydı. Ertesi yıl, çalıştığı bankada tanıştığı Rezzan Hanım ile evlenerek yavaş yavaş karamsarlığından kurtuldu. Bu evlilikten Orhan ve Osman isimli iki oğlu oldu. Ziya Osman Saba, bankası tarafından Ankara'ya tayin edilmesi üzerine bir süre bu kentte yaşadıysa da İstanbul özlemi nedeniyle 1945 yılında bankadaki görevinden ayrıldı. İstanbul'da Millî Eğitim Bakanlığı Basımevi'nde tashih şefi (düzeltmen) olarak çalıştı. 1947'de ikinci kitabı "Geçen Zaman" yayımlandı. Varlık Yayınları tarafından basılan bu kitap, şairin "Sebil ve Güvercinler" kitabındaki şiirlerle 1943-1946 arasında yazdığı şiirlerin bir araya getirilmesinden oluşuyordu. 1950'de geçirdiği bir kalp krizi nedeniyle bu işi de bırakmak zorunda kalan Saba, yaşamının geri kalanında arkadaşı Yaşar Nabi'nin sahibi olduğu Varlık Yayınları'nın kitaplarını evinde basıma hazırlayarak geçimini sağladı. İlk hikâye kitabı "Mesut İnsanlar Fotoğrafhanesi" 1952'de yayımlandı. 29 Ocak 1957 günü İstanbul'da bir kalp krizi sonucu Kadıköy'deki evinde hayatını kaybeden şairin "Nefes Almak" adlı şiir kitabı ile "Değişen İstanbul" adlı hikâye kitabı ölümünden sonra basıldı. Eyüp Sultan'daki aile mezarına defnedilmiştir; ancak mezar bugün kayıptır. Mustafa Miyasoğlu, "Ziya Osman Saba" adlı kitapta şiirlerini, yazılarını ve kendisiyle yapılan konuşmaları yayınladı (1987). Mehmet Nuri Yardım, "Ziya Osman Saba" kitabını yazdı (1998) ve yazarın hakkında yazılanları "Ziya Osman Saba Sevgisi" kitabında topladı (2004). Mektupları, sohbetleri, yazıları Tahsin Yıldırım tarafından hazırlanan "Konuşanlar Bir Hüzünle Sesinde" (2004) adlı kitapta bir araya getirildi. Ziya Osman Saba’nın Meşale ile Servet-i Fünun’da yayımlanmış, ancak kitaplarında yer verilmemiş şiirlerini içeren "Bıraktığım İstanbul" başlıklı kitap, 2005 yılında Konur Ertop'un derlemesi ve eklemeleriyle Alkım Yayımevi tarafından yayımlandı. Şiirlerinde çocukluk ve ilkgençlik anılarına bağlılık, yaşamın küçük mutluluklarından duyulan sevinç, acıma duygusu, iyilik düşüncesi, İstanbul sevgisi, Allah'a şükran, ölüm gerçeğini kabulleniş gibi konuları, gözlemci ve dışavurumcu bir tarzla genellikle hece ölçüsüyle, ama kimi zaman serbest ölçüyü de kullanarak işlemiştir. Tarot Tarot, Ortaçağ'ın sonlarına doğru ortaya çıkmış, 78 karttan oluşan bir oyun kartı destesidir. Zamanla psikolojik destek amaçlı olarak kullanılmaya başlamış ve günümüzde kehanet ve fal ile güncelliğini korumuştur. Geleneksel olarak Tarot 22 adet büyük arkana (arkana majör) kartı ve 56 adet küçük arkana (arkana minör) kartından oluşmaktadır. Küçük arkana kartları klasik iskambil kağıdı destesinin atasıdır. Tarot destesi, bugünkü haliyle 22 Büyük Arkana ve 56 Küçük Arkana olmak üzere toplam 78 karttan oluşmaktadır. Küçük Arkana ise kendi içinde 16 saray kartı ve 40 takım kartından oluşur. Küçük arkananın kökeni olarak Orta ve Uzak Asya gösterilir. Büyük Arkanalar 14. yüzyılda İtalya'da Trionfi oyunu (kozlu oyun) adıyla ortaya çıkmış olup iskambil destesine o tarihten başlayarak eklenmiştir. Tarot sözcüğü ilk olarak 1500 civarlarında İtalyancada "tarocchi", Fransızcada "taraux" şeklinde görülmüştür. Bunun Arapça "tarh" (çıkarma, koyma, bırakma) sözcüğüne dayandığı düşünülmektedir. Heraklitos Efesli Heraklitos (Yunanca: Hράκλειτος Herakleitos) (MÖ 535? - 475), Efes'te yaşamış Sokrates öncesi Yunan filozof. Efes'in yerlisi olduğu ve babasının adının Bloson olduğu gibi detaylar dışında hayatı hakkında pek az şey bilinmektedir. Batı felsefe tarihinde dinamik bir felsefî sistem ortaya koyan ilk kişidir. Herakleitos'un hayatı hakkında hemen hemen kesin olan hiçbir şey bilinmemektedir. Yaşamına ilişkin pek çok bilgiyi Diogenes Laertios'tan öğreniyoruz. İyonya'nın sonuncu ve en büyük filozofu olan Herakleitos'un Bloson'un oğlu olduğu ve MÖ 540 civarında Efes'te doğmuş olduğu söylenmektedir. Apollodoros'a göre 69. Olimpiyatta sivrilmiştir. (MÖ 504-501) Efes'te kral-rahipler veren bir aileden geldiği anlaşılmaktadır. Antisthenes bu görevi kullanma sırası Herakleitos'a geldiğinde, bu hakkını kardeşine bıraktığını söyler. Kendisinin çağdaşları ile karşıtlık içinde bulunduğunu görmüş ve topluluk içinde yaşamaktan uzaklaşmıştır. Bu büyük filozofun söylediklerinden döneminin siyasal durumundan hoşlanmadığı ve sert bir dille bu durumu eleştirdiği anlaşılıyor. Yalnızca siyasal durumu değil, kendi yurttaşlarını da eleştiriyor. Arkadaşı Hermodoros'u sürgüne yolladıkları için Ephesos'lulara şöyle diyor: "Bütün yetişkin Efesliler kendilerini asıp kenti çocuklara bıraksalar iyi olur; çünkü onlar 'hiç kimse bizden çok değerli olmamalı; böyle biri varsa, gitsin, başka yerde başkalarının arasında yaşasın!' diyerek, aralarındaki en değerli adamı , Hermodoros'u sürgüne yolladılar.". Yurttaşları ondan kanunlar yapmasını isteyince, kent artık kötü yönetim biçiminin hakimiyetinde olduğundan bu isteği geri çevirmiştir. Herakleitos'un zenginleşmiş yeni sınıfa karşı duyduğu nefreti şu parçadan anlıyoruz: "Hiç eksik olmasın zenginliğiniz Efesliler. Olmasın ki alçaklığınız belli olsun" Bir öyküye göre Herakleitos Artemis Tapınağına çekilerek aşık oynuyormuş. Efesliler çevresinde toplandıklarında şöyle demiş: "Ne şaşıyorsunuz, reziller? Yoksa böyle yapmak sizinle birlikte devlet yönetmekten daha iyi değil mi?" Halka "yığın, anlayışsızlar" gözüyle bakıyor, bu küçümseme onların geleneksel inançlarını da içine alıyordu. Herakleitos'un Ksenophanes'in yerleşik din anlayışına eleştirici tutumunu sürdürdüğünü görüyoruz: "Gece dolaşanlar, Magos'lar, Bakkhos rahipleri, Dionysos'un rahipleri, gizemlere erenler. Ölümden sonra ceza çekmekle tehdit ediyorlar ve ateşte yanacaklarını kehanet ediyorlar; halkın arasında kabul gören bu gizli ayinler böyle kutsal olmayan tarzda cereyan eder." "Kana bulanarak arındırmaya çalışıyorlar kendilerini,çamura batmış birinin kendini çamurlu suyla yıkaması gibi.Çamurla temizlenen birine herkes deli der. Karşılarındaki tanrı heykellerine yakarıyorlar, konuşur gibi duvarlarıyla evlerin. Ne tanrılar ne de kahramanlar hakkında bir şey bildikleri var" "İnsanlar bu töreni Dionysos'a saygıda bulunmak için düzenlemeyip, sadece Phallus'a övgüler düzseydiler, o zaman bu gerçekten utanmazca bir iş olurdu. Oysa kendilerinden geçerek saygıda bulundukları Dionysos ile Hades tek ve aynı şeydir." Bu büyük filozof, daha önceki büyük Yunan bilginlerini, filozoflarını ve şairlerini de küçümsüyor: "Homeros'u yarışmalardan kovmalı ve sopalamalı, aynı şekilde Arkhilokhos'u da." "Çok bilgi insanı uslandırmaz; öyle olsa Hesiodos'u, Pythagoras'ı, Ksenophanes'i ve Hekataios'u uslandırırdı." Herakleitos'un yukarıdaki parçalarından anlaşıldığı gibi Yunan dünyasında kabul görmüş bu isimleri eleştiriyor. Platon da Herakleitos gibi Yunan dünyasında çok önemli olan Homeros ve Hesiodos'u insanları yanlış şekillendirdikleri konusunda eleştirmiştir. Platon'un beğenmediği o efsanelerdeki evren tasarımıdır. Diogenes'e göre Herakleitos çocukluğundan beri olağanüstü bir kişiydi; gençliğinde hiçbir şey bilmediğini ileri sürerdi ve kendini incelediğini söyler: "Kendimi keşfettim" "Ruhun ucu bucağı yok" Herhangi bir filozofun öğrencisi olmamasına karşın Ksenophanes'in derslerini dinlediğini söyleyenler vardır. Herakleitos Milet'li filozoflardan da etkilenmiştir. Zıtlıkların çatışması ve birliği ana öğretisinde Anaksimandros ve Pythagoras'dan etkilendiği görülmektedir. Ruh öğretisinde de Anaksimenes'ten etkilenmiştir. Şu ana kadar elimize geçen kayıtlarda Herakleitos'un bir eserinden çokça parça bulabildiğimiz ilk filozoftur. (Diels 126 fragment)Eserinin adı ""Doğa üzerine"". Diogenes'den öğrendiğimize göre eseri üç bölümdür; Birinci evren üzerine, ötekiler siyaset ve tanrı bilim üzerine. Bu eser atasözlerini andırır ifadelerden oluşan şiirsel bir düz yazıdır. Yığına karşı gösterdiği küçümseme üslubunda da kendini gösterir. Geniş halk yığınları tarafından anlaşılmayı isteyen bir insanın diliyle konuşmaz. Bilmeceyi andıran sözleri ancak kendisini anlayabilecek niteliği olan seçkinlere hitap etme arzusunun ifadesidir. Dilinin bu özelliklerinden dolayı kendisine "karanlık" denmiştir. Herakleitos'un sözlerini anlamak için çaba harcamak gerekir. Bilmeceyi çözmek gerekir. Çünkü ona göre hakikat gizlenmeyi sever: "Delphoi'daki [kahin] tanrının kehaneti ne açıklıyor ne de gizliyor, yalnızca işaret ediyor." Kitabını adak olarak Artemis tapınağına koydu. Diogenes'ten öğrendiğimize göre eseri o kadar ünlü oldu ki Herakleitosçular denen ardılları ondan kaynaklandı. Herakleitos, nesnelerin kendisinden gelip, kendisine gittikleri ilk maddenin ateş olduğunu söylemiştir. Ona göre dünyamız sonsuz canlı ateşten değişmeyle meydana gelmiştir ve bir vakit gelecek sonunda tüm-ateşe girecektir, böylece akış yeniden başlayacaktır: "Bütünün kendisi olan bu evreni ne bir tanrı, ne de bir insan oluşturmuştur. O, sürekli belli ölçülere göre yanan, belli ölçülere göre sönen ezeli ve ebedi ateştir." Ona göre ateş hem gereksinim ve hem de tokluktur. Çünkü gereksinim ya da açlık, ateşin evrensel düzenine işaret eder; tokluk ise bir nesnenin ölümü, ateşe dönüşmesi anlamına gelir. Herakleitos'a göre her şey ateşten geldi ve yok olup yeniden ateşe dönecek. Ateşin gelip her şeyi yargılayıp mahkûm edeceğini söyler. Ateşin kendisinden meydana gelen şey değiştiği halde, ateşin kendisi değişmez. O hep var olan ateştir. Belli bir ölçü içerisinde ateş ile maddeler karşılıklı olarak birbirlerine dönüşürler. Bu dönüşümler evren düzenini oluşturur: "Her şey ateşle takas olur, ateş de her şeyle; tıpkı altın ile malların ve mallar ile altının takas edilmesi gibi" Karşıtların savaşı, oluşun zorunlu ve tek koşuludur. Eğer karşıtlıklar arasındaki savaş olmasaydı hiçbir şey olmazdı. Evren karşıtlıkların savaşının oluşturduğu bir uyum "harmonia" dır: "Karşıt olan şeyler bir araya gelir ve uzlaşmaz olanlardan en güzel uyum doğar. Her şey çatışma sonucunda oluşur." Varlıkların oluşumu ancak birbirlerine zıt olan ve bundan ötürü birbirlerini sürdüren zıtların çatışmasına bağlıdır. Herakleitos savaşın her şeyin babası ve kralı olduğunu; kimini tanrı, kimini insan olarak ortaya çıkardığını; kimini köle, kimini özgür kıldığını söyler. Herakleitos, tanrılarda, insanlarda yok olsun o kavga diyen ozanı kınıyor. O, pes ve tiz sesler olmazsa uyum olmaz, birbirine karşıt erkek ve dişi olmazsa canlı varlıklar olmaz, diyerek gerekçesini sunar. Evren zıt öğelerden oluşmuştur. Bu zıtlıklar arkasında ise "bir olan" hep durmakta olup tanrı adıyla anılır. Bu ayrılıklı birliği filozof çeşitli simgelerde ve şekillerde görüyor. İnen ve çıkan yolun aynı olduğunu, iyi ile kötünün aynı olduğunu, çemberin çevresinde başlangıç ve sonun ortak olduğunu, yazının yolunun düz ve eğri olduğunu, soğuğun ısınıp, sıcağın soğuduğunu; nemlinin kuruyup kurunun nemlendiğini söylüyor. Bütün bu zıtlıklar, ikililiklerine karşın aynı şey olup bir'in ayrı ayrı yanlarıdır. Parçalarında şöyle sıkça belirtiyor: "Bağlanışlar; bütünler ve bütün olmayanlar, bir arada duran ve ayrı duran, birlikte söylenen ve ayrı söylenen. Her şeyden bir, bir'den her şey." "τω ουν τοξω ονομα βιος, εργον δε θανατος." "Yayın adı yaşamdır, işi ise ölüm." "αθανατοι θνητοι θνητοι αθαντατοι ζωντες τον εκεινων θανατον τον δε εκεινων βιον τεθνεωτες." "Ölümsüzler ölümlü, ölümlüler ölümsüz. Biri ötekinin ölümünü yaşar, öteki de ötekinin yaşamına ölür." Herakleitos'a göre her şey akar ve sürekli değişir.Ana madde olarak gördüğü Ateş bir an için bile hareketsiz kalmayan bir maddedir.Bu büyük filozofun akış öğretisini ifade eden sözleri şunlardır: "ποταμοῖσι τοῖσιν αὐτοῖσιν ἐμϐαίνουσιν, ἕτερα καὶ ἕτερα ὕδατα ἐπιρρεῖ." "Aynı ırmaklara girenlerin üzerinden farklı sular akar" "Ποταμοῖς τοῖς αὐτοῖς ἐμβαίνομέν τε καὶ οὐκ ἐμβαίνομεν, εἶμέν τε καὶ οὐκ εἶμεν." "Aynı ırmaklara gireriz ve girmeyiz. Hem varız hem yokuz." Logos sözcüğü dillere çevrilmesi çok zor bir kelimedir. Söz, düşünce, akıl, anlam anlamlarına gelir. Herakleitos'un logos'u halen tartışılmaktadır. Değişmenin kendisine göre gerçekleştiği yasaya logos diyor. Ateş ölçüyle yanar ve ölçüyle söner.O halde her şeyin kaynağı olan ve ateşin en saf biçimde kendisinde bulunduğu güneş bile bu yasaya uymaktadır.Güneşin ölçülerini aşmayacağını, eğer bunu yaparsa adaletin hizmetkarları olan Erinys'lerin onu yakalayacağını söyler. Herakleitos eserine logos ile başlıyor: "Bu her zaman var olan logos'u insanlar yalnızca işitmeden önce değil, işittikten sonra da anlamıyorlar. Her şey bu logos'a göre olup bittiği ve ben her şeyi doğasına göre ayırt ettiğim ve nasıl olduğunu bildirip açıkladığım halde, söylediklerimle ve yaptıklarımla karşılaştıklarında acemi gibi davranıyorlar. Uykudayken ne yaptığını unutan öteki insanlar gibi bunlar da uyanıkken ne yaptıklarının farkında değiller." Logos herkeste ortak olan düşünmedir.Ancak logos her şeyde ortaklaşa olmasına karşın çoğunluğun sanki kendilerine özgü düşünceleri varmış gibi yaşadığını söyler. Ona göre nasıl ateşe yaklaştırılan kömürler başkalaşarak ateşleşirler, uzaklaştırılınca da sönerlerse ruhumuz da ortaklaşa olanın ardından giderse logos'tan pay alır, ayrılırsa logos'suzdur. "Akla uygun konuşmak isteyenler yasasına bağlı bir kentten daha güçlü bir biçimde her şeyde ortak olana sıkıca sarılmalıdır. Çünkü bütün insan yasaları tanrısal olandan beslenir. Bu tanrısal yasa her şeyi dilediğince yönetir ve her şeye fazlasıyla yeter." Herakleitos evreni logos'un yönetmesine karşın insanların bunu anlayamamalarından böyle yakınmıştır. Herakleitos'ta her şeyin göreli olduğu görüşü vardır. Ondan kalan parçalarda evrensel göreliliği şöyle ifade ediyor: "İnsan tanrı tarafından küçük çocuk olarak çağrılır, nasıl ki çocuk da yetişkin insan tarafından öyle çağrılırsa"... "En bilge insan, tanrıyla karşılaştırılırsa bilgelik, güzellik ve bütün öteki şeyler bakımından bir maymundur"... "En güzel maymun, insanla karşılaştırılırsa çirkindir"... "Deniz suyu en temiz ve en pistir. Balıklar onu içebilirler ve onlar için o kurtarıcıdır.Buna karşılık insanlar için o içilemezdir ve öldürücüdür" (DK. B 79, 83, 82) Bu evrensel görelilik iyinin, kötünün; doğrunun, yanlışın; adaletin, adaletsizliğin aslında göreli kavramlar oldukları düşüncesini doğurur. Ancak Herakleitos'a göre iyiliğin var olması için kötülüğün, ışığın var olması için karanlığın, tokluğun var olması için açlığın olması gereklidir. Adaletsizlik olmasaydı adaletin adı bilinmezdi. Herakleitos hastalığın sağlığı; açlığın tokluğu; yorgunluğun dinlenmeyi hoş kıldığını söyler. Herakleitos'a göre insan üç şeyden oluşmuştur; ateş, su ve toprak. Sürekli bir dönüşüm vardır. Ruhlar için ölümün su olmak olduğunu, su için ölümün toprak olmak olduğunu, topraktan ise su olduğunu, sudan da ruh olduğunu söyler. İnsan ruhu aslında ateşten oluşmuştur; ancak bu ateş ruh haline dönüşürken nemlenen bir ateştir. Herakleitos ruhların nemden buharlaştığını belirtiyor. Ona göre ruhsal durumların en alt seviyesi su veya nem olmaktır. Su veya nemli olmak Hades'in çamurlu yollarında son bulur. Ruhsal durumların en üstü seviyesi sıcak ve kuru hava olmaktır. Parlak ve kuru olan ruhun en iyi ve en bilgedir. Herakleitos'un genel olarak insanlar hakkındaki düşünceleri şöyledir: "En değerli kişilerin birdir yeğ tuttuğu, o da geçici şeylerin ölümsüz ünü. Oysa kitle sığır gibi tıkınmakla geçiriyor gününü" Herakleitos insanlara yığınlar gözüyle bakmaktadır. Yığınları küçümsemiştir. Logos'u anlamadıkları için dinlerken sağır gibi olduklarını söyleyip "varken, yoklar" deyişinin onlara uyduğunu ifade etmiştir. Çoğunluğun anlayışı ve düşüncesi olmadığını ima ediyor. Onların Halk ozanlarına inandıklarını, çoğunluğun kötü, azınlığın ise iyi olduğunu bilmeden yığını öğretmen kabul ettiklerini düşünüyor. Herakleitos'un en çok önem verdiği şey bilgeliktir. Ama bu aynı zamanda geleneksel Yunan düşüncesidir. Bilgeliğin her şeyden üstün olduğunu ifade ediyor. Ona göre bilgece olan şey saf ateştir. Biz ruhumuzda bulundurduğumuz ateş oranında bilgeyiz. Ruhu kuru olan daha bilge, ruhu ıslak olan ise daha az bilgedir. Herakleitos bilgeliği şöyle ifade ediyor: "Ölçülü olmak en büyük erdemdir. Bilgelik doğaya kulak vererek doğruluğu dile getirmek ve doğru olanı yapmaktır." "Bilgelik tektir; her şeyi her şeyle yöneten düşünceyi bilmektir." "Beni değil, logos'u işiterek her şeyin bir olduğunu kabul etmek bilgeliktir." Herakleitos insan bilgisinin sınırlı olduğundan söz ediyor. Bunu şu parçasından anlıyoruz: "En denenmiş kişinin anlayıp savunduğu şey bile bir kanıdan öteye gitmez. Ama yalancılarla yardakçıları gerçek mutlaka yakalayacaktır" Herakleitos iki tür kişinin varlığını ayırt etmektedir: Logos'u kavrayamayan ve kavrayabilen kişiler. Logos'u kavrama bu kavrayışa uygun yaşamayı gerektirir.Evrenin yasası olan Logos'u bilmek usun(aklın) ödevidir. Logos'u tanıyıp anlayan kimse bu us yasasını kendi eylemine de ölçü olarak alacaktır. Herakleitos'un amacı insanları Logos'a uygun davranmaya yöneltmektir. En üstün amaç bilgelik ve doğruyu bulmak, doğruya uygun yaşamaktır. Mutluluk doğruluğu bilerek, ona uygun yaşayarak elde edilir. Mutluluk bedensel hazlardan kaynaklanmaz. Tutkulara karşı koymak ve ölçülü olmak gerekir. Tutkulara karşı koymanın güç olduğunu ancak arzu edilen şeyin bedelini ruhun ödediğini söyler. İnsanlar yasaya uygun davranmalıdır: "Halk yasayı kentin surlarını savunur gibi dirençle korumalıdır." Ona göre tüm evren ateşten var olmuştur ve bir süre sonra yine ateşe dönecektir. Evrenin var oluşu ve yok oluşu olayı belirli aralıklarla olarak sonsuz kere yinelenecektir. Evren, belirli dönemlerde var olan ve yine belirli bir dönemde yok olan bir olgudur. Herakleitos'ta yeni olan yan; evrenin birdenbire bir oluş ve yok oluş olgusu olarak görülmesidir. Milet okuluna göre evren özü somut olan bir şeyden; sudan ya da havadan yapılmıştır, her şeyin özünde bu maddeler bulunur. Heraklit ise ateşi ana madde yapmakla, varlıkların özde bir madde değil, bir güç, erk(enerji) olduğuna dikkat çekmiştir. Herakleitos'un kendisinden sonra gelenler üzerinde çok büyük etkisi olmuştur. Her şeyin aktığı öğretisi ve göreceliği sofistlerin şüpheciliğinin en büyük dayanaklarından olmuştur. Sokrates gençliğinde Kratylos'un öğrencisi olduğunu ve ondan oluş dünyasının sürekli akış içinde olduğu görüşleri aldığını belirtmektedir. Platon "Kratylos"'un sonunda ona göre hiçbir şeyin sağlıklı olmadığını ve her şeyin bir gidiş ve akış olduğunu belirtir.(440c) Stoacılar Herakleitos'un felsefesini izlerler. Özellikle yeniçağda Goethe, Hölderlin, Hegel ve Nietzsche Herakleitos'u örnek almıştır. Hegel Herakleitos'un eserini almadığı hiçbir düşüncesinin olmadığını söyler. Nietzsche dünyanın her zaman doğruya yani Herakleitos'a muhtaç olduğunu söyler. Dirse Han Oğlu Boğaç Han Dirse Han Oğlu Boğaç Han, Dede Korkut Kitabı'nın bölümlerinden birini oluşturan öykü. Bayındır Han'ın sohbetine giden Dirse Han'ın Kara Otağa oturtulması ile Dirse Han'ın karşılanması sırasındaki duygu ve düşünceleri ile oğlu Boğaç Han'ın kahramanlıklarını anlatan Dede Korkut hikâyesi. Bayındır Han hükmettiği halka her sene büyük şölen düzenler, yine bir sene gelecek konukların üç ayrı çadırda ağırlanmasını emreder. Bunlar Ak, Kızıl ve Kara çadırlardır. Ak çadır oğlan çocuğu olanlara, Kızıl kız çocuğu olanlar için, Kara çadır ise hiç çocuğu olmayanlar içindir. Bayındır Han çocuğu olmayanları, üremeyenleri Tanrı'nın lanetledikleri olarak görür. Dirse Han'ın ise çocuğu yoktur yanındaki 40 adamıyla geldiğinde bu davranışı hoş karşılamaz ve hanımına hesap sormaya karar verir. Hanımından hesap sorarken kendini öğüt dinlerken bulur, ama öğüdü de tutar ve büyük yemek düzenler. İnsanlara yardım eder hayır duası alır ve sonunda sağlıklı bir oğlu olur. Oğlan büyür ve Bayındır Han'ın büyük boğasıyla güreşir, kuvvetli yumruğuyla boğayı dizginler ve yener. Şan kazanır Dede Korkut'un iltifatlarına nail olur, babası tarafından da ödüllendirilir. Bunu kıskanan babasının 34 adamı fesatlık düşünürler ve babasını Boğaç Han'a karşı doldururlar. Bir av düzenlerler ve o sırada türlü oyunlarla oğlanı babasına vurdururlar. Boğaç Han annesinin sütü ve dağ çiçeği oğlanın yarasına derman olur.Oğlan 40 yiğit tarafından kaçırılan babasını kurtarır. Dirse Han oğluna taht verir. Duha Koca OÄŸlu Deli Dumrul Duha Koca Oğlu Deli Dumrul (kısaca Deli Dumrul). Dede Korkut Kitabı'nın bölümlerinden birini oluşturan öykü. Deli Dumrul adlı bir er vardır, kuru bir çayın üstüne köprü yaptırır. Geçenden 33 akçe, geçmeyenden döve döve 40 akçe alır. Bir gün köprüsünün yanına bir bölük oba yerleşir. Bu obada bir yiğit ölür ve feryatlar üzerine Deli Dumrul atıyla oraya gelir. Feryatların nedenini sorunca bir yiğidin öldüğünü öğrenir. Azrail'e kızar ve ona meydan okur. Onunla dövüşmek için Tanrıya yalvarır. Sonra evine döner. Deli Dumrul bir toy düzenler ve bu toya Azrail de gelir. Deli Dumrul kılıcını Azrail'e savurur ve Azrail güvercin olup kaçmaya başlar. Deli Dumrul atına binip Azrail'i kovalarken Azrail birden ata gözükür. At ürker ve Deli Dumrul attan düşer. Azrail Deli Dumrul'un üzerine gelince Deli Dumrul yalvarmaya başlar. Bunun üzerine Azrail kendisine değil Tanrıya yalvarmasını söyler. Deli Dumrul Tanrıya yalvarır ve Tanrı Deli Dumrul'a kendi canı yerine can bulmasını söyler. Deli Dumrul annesine ve babasına gider ama onlar canlarını vermezler. Can bulamadığı için karısına gider. Karısı da onsuz bu hayatın hiçbir önemi olmadığını söyler ve kendi canını vermeye razı olur. Deli Dumrul Tanrıya yalvarır ya ikimizin canını al ya da ikimizi de bağışla diye. Bunun üzerine Tanrı onları bağışlar, onlara 140 yıl ömür verir ve annesinin, babasının canını alması için Azrail'e emir verir. Deli Dumrul ve eşi 140 yıl ömür sürerler. Deli Dumrul öyküsü Türk halk inancında "Aylanu" motifinin en güzel ve en yetkin olarak işlendiği öyküdür. Rocky Dağları Rocky Dağları (İngilizce: "Rocky Mountains" ya da "Rockies") Kuzey Amerika'nın batısında uzanan büyük sıradağ. Rocky Dağları, batı Kanada'daki Britanya Kolumbiyası'nın en kuzeyinden Amerika Birleşik Devletleri'nin güneybatısındaki New Mexico'ya kadar yaklaşık 4,830 km boyunca uzanırlar. Günümüzde, sıradağların birçok bölümü kamu alanları ve ormanlar tarafından korunmaktadır, ve özellikle doğa gezintisi, kamp, dağcılık, balıkçılık, avcılık, dağ bisikletçiliği, kayak ve snowboard için popüler bir turizm bölgesidir. Rocky Dağlarının genellikle Britanya Kolumbiyası'ndaki Liard Nehri'nden New Mexico'daki Rio Grande'nin güneyine uzandığı belirtilir. Yukon'daki Selwyn Dağları, Alaska'daki Brooks Dağları ve Meksika'daki Sierra Madre gibi diğer sıradağlar bu iki nehrin ötesinde devam eder, ama bunlar Amerikan kordilerasının bir parçasıdır, kayalıkların bir parçası değildir. Ä°ng İng, Ing veya ING şu anlamlara gelebilir: Kamer Massimo Oddo Massimo Oddo, Cavaliere Ufficiale OMRI, (d. 14 Haziran 1976 Città Sant'Angelo, Pescara) Dünya Kupası ve Şampiyonlar Ligi şampiyonluğu kazanan eski İtalyan futbolcudur. İtalya'nın AC Milan ve İtalya millî futbol takımında defans oyuncusu olarak oynamıştır. 2008-2009 sezonunda AC Milan'dan Bayern Münih'e kiralık olarak gitmiştir. Tekrar Milan'a dönen tecrübeli futbolcu teknik direktör leonardo'nun isteğiyle Köln'e kiralanmıştır. Serseri Mayın (albüm) Serseri Mayın, Gökhan Kırdar'ın 1994 tarihli ilk albümü Angelo Peruzzi Angelo Peruzzi (d. 16 Şubat 1970) İtalyan kaleci. En son S.S.Lazio takımının formasını giymiştir. Peruzzi kariyerinde AS Roma (1987-89), Hellas Verona (1989-90), Juventus (1990-99), FC Internazionale Milano (1999-2000), ve SS Lazio (2000-)'da oynamıştır. En parlak dönemini Juventus'da iken geçiren kaleci Juventus ile 3 Serie A'2de UEFA Şampiyonlar Ligi sevinci yaşamıştır. Ayrıca dünyanın en iyi kalecilerini yetiştiren İtalyan ekolünün sayılı kalecilerinden biridir. Futbolu S.S.Lazio'da bırakmıştır. Peruzzi Seria A kariyerine 1987 yılında AS Romatakımı ile sözleşme imzalayarak başlamıştır. 1989 sezonunun sonuna kadar bu takımın kalesini 13 kere koruyan başarılı kaleci 1989-90 Serie A sezonunda Hellas Verona takımına kiralandı. Kiralık olarak bir sezon kalesini koruduğu takımla beraber 29 lig karşılaşmasına çıktı ve AS Roma takımına geri döndü. 1990-91 sezonunda AS Roma kalesini koruması için fazla şans tanınmayan kaleci sadece 3 karşılaşmada sarı-kırmızılıların kalesine geçti. 1991 sezonunda italyanın siyah beyazlı takımlarından Juventus FC takımına transfer olan Peruzzi 1999 sezonunun sonuna kadar bu takımın formasını giydi ve bu dönemde en başırı yıllarını geçirdi. Peruzzi Juvetus forması ile 208 maça çıktı. 1994-95, 1996-97, 1997-98 sezonlarında Serie A şampiyonluğu yaşayan Peruzzi 1994-95 sezonunda Coppa Italia'yı kazanma başarısı göstermiştir. Juventus forması ile birçok başarıya imza atan oyuncu 1995 ve 1997 sezonlarının başında İtalya Süper Kupasını iki kere kazanmıştır. 1999-00 sezonunda bir sene boyunca İnter forması giyen kaleci bu takımın kalesini 33 maç boyunca korudu. 2000-07 sezonununun sonuna kadar Lazio forması giyerek profesyonel futbol yaşamını noktalayan Peruzzi yedi sezon boyunca 192 kere bu takımın kalecisi olarak maçlarda görev yaptı. Angelo Peruzzi İtalya 'nın formasını 31 kez giyme başarısı göserdi.1992 Yaz Olimpiyatları,1996 Avrupa Futbol Şampiyonası,2004 Avrupa Futbol Şampiyonası ve 2006 FIFA Dünya Kupası gök mavililer ile katılma başarısı gösterdipi uluslararası turnuvalardır. 478||0||41||0||95||0||614||0 478||0||41||0||95||0||614||0 !Total||31||0 Christian Abbiati Christian Abbiati (; d. 8 Temmuz 1977), kaleci olarak görev yapan İtalyan eski futbolcu. Bir dönem İtalya millî futbol takımının da formasını giyen Abbiati, 2000 Yaz Olimpiyat Oyunları'nda millî takımın kalesinde görev aldı. 1998'den beri AC Milan forması giyen Abbiati, kariyerine Monza'da başlamış ve daha sonra Milan formasıyla 300'dan fazla resmî maçta forma giymiştir. Ayrıca Borgosesia Calcio, Juventus, Torino ve Atlético Madrid takımlarına kiralanmıştır. Başarıları arasında üç Serie A şampiyonluğu, bir Coppa Italia, iki Supercoppa Italiana zaferi, bir UEFA Şampiyonlar Ligi ve bir UEFA Süper Kupası bulunmaktadır. UEFA Euro 2000'de (finale ulaştı) ve 2002 FIFA Dünya Kupası'nda İtalya kadrosunda bulunmasına rağmen, 2003 yılında ilk millî maçına çıktığı İsviçre maçına kadar takımda forma giymemştir.in 2003. Toplam dört millî maçta görev almıştır. Abbiati, şu anda Milan formasıyla en çok maça çıkan kaleci rekorunu elinde bulundurmaktadır (380). En iyi döneminde Abbiati, en sağda yer alan siyasî görüşlerini dile getirdikten sonra tartışmalara yol açmasına rağmen, İtalya'daki en iyi kalecilerden biri olarak kabul edilmiştir. Abbiati, Serie A'daki ilk maçına 17 Ocak 1999 tarihinde çıkarken, 92. dakikada Sebastiano Rossi'nin yerine oyuna dâhil oldu. Abbiati başlangıçta Rossi ve Jens Lehmann'ın arkasında üçüncü kaleci olmasına ve hatta aynı zamanda rezerv takımın kalecisi Giorgio Frezzolini ile de rekabete girmesine rağmen, o sezon Milan ile bir lig şampiyonluğu aldı. Gösterdiği performansla Abbiati, sonunda ilk 11'e girmeye başladı ve 23 Mayıs'ta sezonun son maçında Perugia'yı 2-1 yendikleri maçta birkaç belirleyici kurtarış yaptı. 2002-03 sezonunda Ağustos 2002'de bir UEFA Şampiyonlar Ligi ön elemesi maçında sakatlanıp formayı Dida'ya kaptırana kadar Milan'ın dört yıl boyunca birinci kalecisi oldu. Dida'nın gösterdiği form Abbiati'nin oynamasını engelledi. Yedek kulübesinde bulunmasına rağmen Abbiati, o sezon Milan'ın Coppa Italia ve Şampiyonlar Ligi zaferlerine katkıda bulunmayı başardı. Abbiati, Milan'ın 2003 Supercoppa Italiana'da Juventus'u penaltılarla yendiği maçta kalede yer alsa da, daha sonra Dida kaleyi geri aldı. 25 Ağustos 2004 tarihinde, Abbiati'nin resmî sitesinde Dida ve Milan teknik direktörü Carlo Ancelotti'yi eleştiren bir yazıda Sampdoria karşısındaki dostluk maçında Dida'nın oynatılmasının bir hata olduğu ve Ancelotti'nin Abbiati'nin Palermo'ya transferini engellediği yazıyordu. Abbiati yazıyı yazdığını reddetti ve bu yazının web yöneticisi tarafından yayınlandığını söyledi. Asla sitesine bakan kişiyle konuşmadığını ve takım arkadaşlarından birini yargılamadığını açıkladı. Abbiati, birinci kaleci olmak için başka bir kulübe gitmek istediğini açıkladı ve bu nedenle Temmuz 2005'te Genoa'ya kiralandı. Ancak Genoa'nın bir maçtaki şike skandalı nedeniyle Serie C1'e düşürülmesinin ardından hemen Milan'a döndü. Abbiati, kısa bir süre sonra tekrar kiralandı ve Gianluigi Buffon'un Ağustos 2005'te yapılan Milan karşısındaki Luigi Berlusconi Trophy maçında geçirdiği sakatlık nedeniyle geçici olarak Juventus'a kiralandı. Düzenli olarak oynamaya başlayan Abbiati, altı ay sonra Buffon'un dönmesiyle artık ona ihtiyaç duyulmadı ve sezonun sonunda Abbiati kulüpten ayrıldı. Milan, Temmuz 2006'da onu bu sefer Torino'ya kiraladı. Abbiati, Torino'da kalma arzusunu dile getirmesine rağmen iki taraf da maaş konusunda anlaşamadı. Milan üç sezonda üçüncü kez, bu sefer onu Haziran 2008'e kadar İspanyol kulübü Atlético Madrid'e kiraladı. Sezona Leo Franco sakatlanıp ilk 11'e geçene kadar yedek kulübesinde başladı. 29 Aralık'ta takımda kalmak istediğini söyleyen futbolcu "Adaptasyonum beklediğimden daha iyi oldu. Bu kulüpte mutluyum çünkü bana çok yardımcı oldular. İspanya'da oynamayı seviyorum ve burada kaldığım süre boyunca çok şey öğreneceğimi düşünüyorum." açıklamasında bulundu. Abbiati, 2008-09 sezonunda Milan tarafından geri çağrıldıktan sonra İtalya'ya döndü ve sağlam bir sezon öncesinden sonra Zeljko Kalac'ın kaledeki ilk tercihi oldu. Ancak 15 Mart 2009 tarihinde yapılan ligin ilk maçında 5-1 yendikleri Siena karşısında ilk yarıda takım arkadaşı Giuseppe Favalli ile çarpıştıktan sonra dizinden geçirdiği sakatlık nedeniyle sezonu kapattı. Rehabilitasyon ve diz ameliyatının ardından altı ay sahalardan uzak kaldı. 28 maçta 27 gol yedi ve 11 maçta gol yemedi. Sakatlığının ardından sekiz ay sonra 8 Kasım'da deplasmanda 2-1 yendikleri Lazio karşısında Abbiati, Dida ve yeni transfer Flavio Roma'nun ardından üçüncü kaleci konumunda yer aldı. Dida'nın ayrılışının ardından 2010-11 sezonunda Abbiati takımın birinci kalecisi oldu. Temmuz 2010'da kulüple olan sözleşmesini iki yıl daha uzatarak 30 Haziran 2013'e uzatmış oldu. Sezonun ilk yarısında bazı kritik kurtarışlar yapan kaleci, Ocak 2011'e kadar Milan'ın üst sıralarda kalmasına katkıda bulundu. Sezonun ikinci yarısında kritik maçlarda gösterdiği performansla 7 Mayıs 2011 tarihinde takımının yedi yıl içinde ilk Serie A şampiyonluğunu kazanmasına katkıda bulundu. Şampiyonluğun ardından Inter'e karşı Supercoppa Italiana'yı da kazansa da, sonraki sezon ligde bu sefer şampiyon Juventus'un ardından ikinci oldular. 20 Mayıs 2013 tarihinde Abbiati, bir yıllık yeni bir sözleşme imzaladı. Eylül 2013'te, Sebastiano Rossi'nin Milan'da en çok maça çıkan kaleci rekorunu kırdı. Sözleşmesini 21 Mayıs 2014 tarihinde bir kez daha yeniledi. 2014-15 sezonunda eski Real Madrid kalecisi Diego López'in transferinin ardından Milan'ın ikinci kalecisi oldu. Sözleşmesini 1 Temmuz 2015'e kadar bir yıl daha uzattı. 2015-16 Serie A sezonunda Abbiati, bu sefer 16 yaşındaki Gianluigi Donnarumma'nın da arkasına düştü ve üçüncü kaleci oldu. Coppa Italia'da beş maça çıkan kaleci, Milan'ın turnuvada finale çıkmasına katkı sağlasa da, Juventus'a 1-0 yenildikleri finalde Donnarumma kalede yer aldı. Abbiati'nin 2016-17 sezonu için geri dönüp dönmeyeceği başlangıçta bilinmese de, Abbiati 13 Mayıs'ta sezon sonunda emekli olacağını resmen açıkladı. Milan, Abbiati'nin son maçının 14 Mayıs'ta ligdeki Roma maçı olacağını açıklasa da, Abbiati maçın önemi nedeniyle kendisinin yerine Donnarumma'nın başlamasına izin verdi. Toplamda Abbiati, 15 yıl formasını giydiği kulüpte 281 lig maçında forma giydi. Abbiati, Gianluigi Buffon'un sakatlığı nedeniyle kadrodan çekilmesi sonrası İtalya kadrosuna ilk kez üçüncü kaleci olarak UEFA Euro 2000 için çağrıldı. Ayrıca 2000 Yaz Olimpiyatları'nda yer alan kadronun bşir parçası oldu. Ancak ilk maçına 30 Nisan 2003 tarihinde 2-1 yendikleri İsviçre kadrosunda çıktı. Abbiati, 2006 FIFA Dünya Kupası'ndan çıkatılsa da, Eylül 2006'da milLî takıma tekrar çağrıldı. Mart 2019'da, sezon sonundaki diz sakatlığından üç gün önce, ilk 11'de yer almadığı sürece İtalya'dan gelecek herhangi bir çağrıyı kabul etmeyeceğini söyledi. İtalya adına toplam dört maça çıktı. Haziran 2017'de Milan'ın resmî web sitesinde yayınlanan bir açıklamada, Abbiati'nin bir kez daha kulübe katılacağı ve kulüp yöneticisi olarak ekip ile kulüp arasında bir irtibat görevi göreceği açıklandı. Eylül 2008'de Abbiati, İtalyan spor dergisi "Sportweek" ile yaptığı röportaj sırasında faşist olduğunu ilan ettiğinde İtalyan medyası tarafından tartışma ve eleştiriler başladı. Daha sonra faşist ırksal yasaları ve agresif dış politikaları reddettiğini, ancak aşırı sağ ideolojisini "ilan etmekten utanmadığını" açıkladı. Vatan ve Katolik mezhebinin değerleri gibi faşizmin ideallerini paylaştığını söyledi. Abbiati, İtalyan Stefania Abbiati ile evlendi. Kızları Giulia, 30 Ocak 2000 tarihinde doğdu. Trip (albüm) Trip, Gökhan Kırdar'ın albümü. "Trip" Türkiye tarihinin ilk trip hop albümü olarak kabul edilmektedir. Johann Vogel Johann Louis François Vogel (d. 8 Mart 1977, Cenevre, İsviçre) İsviçreli eski orta saha futbolcusu. 2005 yılında AC Milan'da oynayan Vogel, İsviçre millî futbol takımında da oynamıştır. Sualtı Taarruz Grup Komutanlığı (Türkiye) Sualtı Taarruz Grup Komutanlığı , Türk Deniz Kuvvetleri personeli olan subay ve astsubayların arasından seçilen, üstün yetenekli askerlerden oluşan, Türkiye'nin ilk ve tek deniz komando birliğidir.Deniz Kuvvetleri Harekât Başkanlığına bağlıdırlar. Karargâhı Beykoz'dadır. 1963 yılında Su Altı Komando adı altında kurulmuştur. Sualtı Taarruz Komutanlığı, Türk Deniz Kuvvetlerinin ilk ve tek deniz komando birliği olup, misyonu ve özel harekat icra etmesi sebebiyle "Dalgıç ve Sualtı Savunma Grup Komutanlığı"nın bağlı bulunduğu "Kurtarma ve Sualtı Komutanlığın"dan çıkarılarak, doğrudan Deniz Kuvvetleri Komutanlığına bağlanmıştır. Sualtı Taarruz Komutanlığı Özel Harekat kapsamında 3 ana görevi icra etmektedir. Bunlar Doğrudan Eylemler (Baskın, sabotaj, hedef işaretleme, sinsi taarruz, sızma gibi görevler), Özel Keşif ve İstihbarat Toplama (Düşman topraklarında keşif yapma ve istihbarat toplama faaliyetleri), Askeri Destek (Dost ve müttefiklere eğitim, yardım ve destek faaliyetleri) görevleridir.Savaş şartlarında su altından, su üstünden, karadan veya havadan düşmanın kıyıdaki kritik tesislerine ve yüzer platformlarına sinsi taaruz sabotaj ve baskın yaparlar. Ön kuvvet harekatı kapsamında çıkartma yapılacak kıyının su altından keşfi ve sahilin planın çıkartılmasında ve yabancı limanlarda kontrol sağlanmasında görev alırlar. SAT Özel İhtisasına sahip olabilmek için 50 haftalık SAT ("Deniz Komando") Özel İhtisas Kursu'nu başarıyla tamamlamak gerekmektedir. Bu kursta 44 ayrı dalda eğitim verilmektedir. İlk safhası 8 hafta fizik ve kondisyon geliştirmeyle başlar.Bu eğitimlerden sonra deniz ve karada fizik kondisyon sınavlarını geçen kursiyer su altı safhasına geçerek 8 hafta kurbağa adam eğitimine alınır. Bu safhalar geçildikten sonra kara safhası başlar.Cehennem haftası olarak adlandırılan yoğun eğitimden sonra kara safhası tamamlanır. Cehennem haftası 6 gün sürer ve bu süreçte kursiyer sadece 6 saat uyuyabilir. Daha sonra daha çok taktiksel yüzer platform ve hava araçlarının kullanıldığı eğitimler alınır. Günde yaklaşık 15 saat eğitim yapmaktadırlar. Eğitim faaliyetleri Urla'da icra edilmektedir. Kazandırılan yetenekler şunlardır: 2015 yılında "SAT" kursiyerlerinin zorlu 50 haftalık eğitimlerinin bir kısmının görüntülendiği "Özel Tim" adlı belgesel, TRT Belgesel kanalında yayınlanmıştır. 2017 yılında Yıldız Teknik Üniversitesi (YTÜ) ile yapılan antlaşmada üniversitenin "SAT komandoları" için 4 kişilik denizaltı intikal aracı (SDV) üretmesi kararlaştırılmış, SAT Komutanlığı proje için elindeki mini denizaltı prototipini üniversiteye hibe etti. Sovyet Deniz Kuvvetleri Sovyet Deniz Kuvvetleri (Rusça: Военно-морской флот СССР, "Voyenno-morskoy flot SSSR", anlam: SSCB Askerî-deniz filosu), genel anlamıyla "SSCB deniz kuvvetleri"), Kızıl Ordu'nun deniz kuvvetleri. Genellikle Kızıl Donanma olarak bahsedilirdi, Sovyet donanması Varşova Paktı'nın NATO ile olabilecek savaşında elinden geleni yaparak Atlantik'ten Batı Avrupa'ya silah, mühimmat, asker getirebilecek deniz konvoylarını engellemek için kullanılacaktı. Böyle bir çatışma asla gerçekleşmedi, ama Kızıl Donanma, Soğuk Savaş sırasında hatırı sayılır görevlerde bulundu. Sovyet Donanması çeşitli ana filolara bölünmüştü: Kuzey Filosu, Pasifik Okyanus Filosu, Karadeniz Filosu ve Baltık Filosu. Hazar Filotillası, Hint Okyanusu Filosu onu ve Pasifik Okyanus Filosu komutasındaki filoları kendi bünyesine almadan önce, yarı bağımsız bir formasyonla Karadeniz Filosu komutası altında idare ediliyordu. Diğer alt birimler ise şu şekildeydi: Donanma Hava Gücü, Deniz Piyadeleri (eşdeğerleri bahriyelilerdi) ve Kıyı Topçu Birliği. Sovyet Donanması 1991'de Soğuk Savaşın sona ermesiyle Rus Donanması'na dönüştürüldü. "Kızıl Filo" adında günlük yayın organı bulunmaktaydı. Ruslar, en azından İngilizler ve Fransızlar kadar güçlü bir denizcilik geleneğine sahip değildir, geniş coğrafyasından dolayı, Rusya açık denizlere kolayca ulaşamadı, ve ulaşan herhangi bir bölümü sıklıkla buzullarla engelleniyordu. Ek olarak, Rusya'nın uçsuz bucaksız toprakları ve Avrasya'daki merkezi konumu anakaradaki ticaret yollarına hakimiyet veriyordu, bu yüzden deniz ticaretinini koruyacak donanma ihtiyacı olumsuz etkilenmiştir. Sovyet Donanması 1917'de Rus İmparatorluk Donanması'nın küllerinden oluştu. Birçok tekne Ekim Devriminden sonra isimleri değiştirilerek hizmet verdi. Asıl olarak Sovyet Donanmasının ilk gemisi olarak isyan ederek bütün mürettabat ile Bolşeviklere katılan, imparatorluk kruvazörü Aurora düşünülmelidir. İmparatorluk Donanmasındaki önemli Bolşevik isyanlarından bir diğeri de 1905'teki Potemkin zırhlısı dır. Sovyet Donanması daha sonra "İşçi ve Köylülerin Kızıl Donanması" ismini aldı (Rusça:Рабоче-Крестьянский Красный флот, Raboche-Krest'yansky Krasny Flot or RKKF) iç savaş sırasında köhne bir halde, eskimeye yüz tutmuş birkaç zırhlıya sahip bulunuyordu ve hiç Uçak gemisi yoktu. Ülkenin ilgisi iyice İç savaşa çekilmekteydi, ve Donanma kaynak ve eğitim desteklenemiyordu. Donanmanın bu dönemdeki zaafının en belirgin göstergesi, Sovyetlerin en güçlü donanmaların kapasitelerini ve limtilerini belirleyen Washington Donanma Anlaşması'na çağırılmamış olmasıydı. Bununla beraber, 1930'larda, Sovyetler Birliği'nin endüstrileşmesi sırasında, Sovyet Donanması'nı büyütmek ve en güçlü donanmalardan biri haline getirmek için planlar yapıldı. Bu güç Sovetsky Soyuz sınıfı zırhlılar etrafında yapılandırılacaktı. Bu geliştirme programı, 1941'deki Alman saldırısının karşılanmasında önemli katkılarda bulunacaktı. 1939'daki "Kış Savaşı" sırasında, Baltık Denizinde küçük çaplı çatışmalar yaşandı, genellikle Finlandiya'daki topçu bataryalarıyla Sovyet Kruvazörleri ve zırhlıları arasındaki karşılıklı küçük atışlarla geçti. Ama Adolf Hitler,Barbarossa Harekatı'ını başlatınca, Sovyetler donanmanın öneminin farkına vardılar. II. Dünya Savaşında, Sovyet Donanmasının büyük kısmı eski Birleşik Devletler Donanmasının Ver-Kirala Destroyerlerinden oluşuyordu. Konvoyları "Kriegsmarine"'in U-boat'larından korumak için donanma çok önemliydi. Sovyetlerin şanssızlığı, filolarının birçoğunun Baltık denizinde Leningrad ve Kronstadt'ta Fin ve Alman mayın tarlaları tarafından bloke edilmiş olması ve birçoğu bu mayınlar ve hava saldırıları yüzünden ağır zarar görmüş