Hengyuan karşısında 1-1 biten maçta çıktı.17 Nisan'da Guangzhou Evergrande'nin Beijing Guoan ile kendi evinde lig'de oynayan oyuncu, menajer Lee Jang-Soo tarafından oyundan alınmasına çok sinirlendi ve dire olarak soyunma odasının yolunu tuttu. Bu davranışından dolayı ise kulüp yönetimi tarafından 3 maç oynamama ve rezerv takıma gitme cezası aldı. Takım oyuncularından Cléo'nun sakatlığından sonra ise oynama şansı buldu. Ancak Renato takımın sistemine adapte olamadı. 2 Temmuz'da Arjantinli oyun kurucu Darío Conca'nun Guangzhou Evergrande takımına rekor bir bonservis olan $10 milyon bedel ile kadroya katılmasının ardından Renato Cajá yabancı sınırı nedeniyle kadro dışı kaldı. 15 Temmuz'da ise eski kulübü Ponte Preta takımına 600,000 dolar bedel ile 1 yıllığına kiralandı. Bu takımda bir sezonda 16 maça çıkan oyuncu 5 gol attı. Haziran 2012'de, Renato Cajá J1 League ekibi Kashima Antlers'ya 6 aylığına kiralandı. Kashima Antlers also had an option to make the move permanent in the end of the 2012 league season with a fee of US$2 million. Renato Cajá ilk maçına 2012 J. League Cup çeyrek finali ilk ayağında çıktı. Cerezo Osaka ile 25 Temmuz'da oynanan bu maçta oyuncu Dutra'nın yerine ikinci yarıda dahil oldu. J League'de ise ilk maçına 3 gün sonra çıktı ve takımı Sanfrecce Hiroshima ile 2-2 berabere kaldı. 1 Ağustos'ta Renato Cajá, Kashima için ilk golünü attı. 30 Aralık'a kadar bu takımda kalan oyuncu, 14 maça çıktı ve biri serbestvuruş olmak üzere iki gol attı. Renato Cajá 15 Mart 2013'te ise ülkesinin takımlarından Vitória ile kiralık sözleşme imzaladı. Renato sezonu 32 maçta 2 gol ile bitirdi. 2013-14 devre arası gelmeden takımın oyun kurucusu Pablo Martin Batalla'nın takımından ayrılmasının ardından adı Samuel Holmen başta olmak üzere birçok oyun kurucu ile geçen Bursaspor, 13 Ocak 2014 tarihinde resmi sitesinden Caja ile satın alma opsiyonu Bursaspor'da olma küzere kiralık olarak anlaşıldığını açıkladı. Aynı günün akşamı Bursa'ya gelen oyuncu; "Çok mutluyum. Elimden gelenin en iyisini yapmak istiyorum. Hedef ve beklentilerim büyük. Yönetimin bana olan güvenini hissediyorum. Bunun karşılığını vermek çalışacağım. Fernandao ile defalarca oynadım. Çok iyi bir oyuncu. 5 ay kendimi kanıtlamak için yeterli bir süre ama benim hedefim çok daha üzere Bursaspor'da kalabilmek. Her takımda şampiyonluklar yaşadım. Bunlara bir yenisini de Bursaspor'da yaşamak istiyorum." ifadelerinde bulundu. Aslen Forvet arkası mevkiinde oynayan Caja, Orta saha'nın sol kanat mevkiinde de forma giyebilmektedir. Sol ayağını iyi kullanan oyuncu seri ve hızlı oyuncudur. Çok keskin olmasa da vasat üstü pasör olan oyuncu İyi top taşır ve hem hareketli hem duran toplarda başarılıdır. Caja kendi oyun stilini ise bir röportaj'da "Batalla'yı duydum, görüntülerini izledim ama ben kendimi kimse ile kıyaslamak istemiyorum. Onun bir stili vardı. Benim farklı bir stilim var. Gün geçtikçe de bunu göstereceğim. Taraftarlar da benim kim olduğumu görecek." ifadelerinde bulundu. Hidayet Camii Hidayet Camii, İstanbul'un Eminönü semtinde Yalıköşkü caddesinde bulunan ve 1814 (Hicri 1229) yılında inşa edilen camidir. Başlangıçta ahşap olan cami, 1887 yılında II. Abdülhamid tarafından Alexandre Vallaury'ye yeniden yaptırılmıştır. Batı süsleme tarzındaki geniş saçaklı avlu kapısındaki kitabede bu yenilemeden de sözedilir. İki katlı Camii, karışık tarzı ile, belirli bir üsluba bağlanamayan oryantalist bir deneme olarak nitelendirilir. Doğu ve batı cephelerinde iki büyük pencere ve kubbesinde 21 pencere bulunur. Merdivenle çıkılan birinci katta son cemaat yeri ve kubbeli bir harim vardır. II. Mahmud döneminde İstanbul'un çeşitli semtleri gibi Bahçekapı'da da Yeniçerilerin kontrolünde bulunan ve halk tarafından Melek Girmez Sokağı olarak adlandırılan bu bölge, daha sonra yıktırılmış ve semtin kötü şöhretini unutturmak amacıyla yerine yaptırılan camiye 'doğru yol' anlamına gelen 'hidayet' ismi verilmiştir. Suat Aydoğan Suat Aydoğan (d. 1976 İstanbul), Müzik yönetmeni ve besteci. Aydoğan, birçok albümün müzik yönetmenliğini ve aranjörlüğünü üstlenmiştir. Çalıştığı çoğu şarkıcının çıkış yapmasını sağlamıştır. Bir dönem Şahin Özer ve Erol Köse etiketiyle çıkan albümlerin çoğunun müzik yönetmenliğini yapmıştır. Suat Aydoğan ise, dinleyicilere ismini, öncelikle Serdar Ortaç' ın 2008 tarihli "Sana Değmez" parçasının sonunda düet bölümünde bulunması ile, duyurmuştur, ardından 2010 yılında Seyhan Müzik etiketiyle "Ben Senin İçin Varım/Müziktir Her Şeyi Anlatan" albümünü çıkarıp geniş kitlelere yayılmıştır. Albümdeki Bebeğim, Sana Kıyamam ve Silerim Yeryüzünden parçalarına kliplerini kendisi çekmiştir. Suat Aydoğan, Gökhan Özen'in Benden Sorulur şarkısına yaptığı aranjeyle 2013 yılının En İyi Aranjörü seçilmiştir. Serdar Ortaç 'ın 2014 Mayıs'ında çıkardığı Bana Göre Aşk albümünde Bilmediğim Yerlerdesin şarkısının bestesini ve düzenlemesini yapmıştır. Bu şarkının sözlerini ise Tarık İster yazmıştır. Türkiye'nin tek karnavalı olan Portakal Çiçeği Karnavalı için Ezgi Özbay tarafından yazılıp bestelenmiş "Nisanda Adana'da" isimli şarkının düzenlemesini yapmıştır. Şarkı, 2014 yılından beri karnavalın resmi şarkısı olarak kullanılmaktadır. 2017 yılında Murat Kurşun ile öyle bir dünya yok şarkısının düetini yaptı. Kerem Altın Kerem Altın, (d. 1987, Samsun), Türk yönetmen 17 Ağustos 1987’de Samsun’da doğdu. Büyüdüğü şehir olan İzmir’de, Ege Üniversitesi Radyo Tv Sinema bölümünden mezun oldu. Öğrencilik döneminde çektiği kısa filmler ile çeşitli festivallerden ödüller aldı. Sonrasında İstanbul’a yerleşti. Birçok uzun metraj filmde, reklamda ve belgeselde çalıştı. İstanbul Üniversitesi Radyo Tv Sinema bölümünde yüksek lisansını tamamladı. Şu anda bir uzun metraj film projesi üzerine çalışmalarına devam etmektedir. Adana 18. Altın Koza Film Festivali, Ulusal Öğrenci Filmleri Yarışması, Kurmaca Dalı, Finalist. 2011 Lions Kısa Film Yarışması, Finalist. 2012 3. Dask Kısa Film Yarışması, Üçüncülük Ödülü. 2011 2. Dask Kısa Film Yarışması Mimarlar Odası İzmir Şubesi Kısa Film Festivali, Mansiyon Ödülü. 2009 İnönü Üniversitesi 4. Kısa Film Festivali, En İyi Kurmaca Kısa Film Ödülü. 2010 Ege Üniversitesi 3. Kısa Film Festivali, Üçüncülük Ödülü. 2010 Manisa Altın Üzüm Kısa Film Festivali, Kurmaca Dalı, Finalist. 2010 10. Uluslararası İzmir Kısa Film Festivali, Finalist. 2009 Ege Üniversitesi 3. Kısa Film Festivali, İkincilik Ödülü. 2010 2. Koç Üniversitesi Kısa Film Festivali, Finalist. 2009 Antiproton Antiprotonun varlığı 1955 yılına kadar kanıtlanamadı.Pozitron gibi, antiprotonda doğal madde yapısında bulunamaz,çünkü hemen birbirlerini yok ederler.Bir antiproton oluşturmak için çok büyük enerji gerekir.Örneğin,bir foton çekirdekle çarpışarak bir proton-antiproton çifti yaratabilir. Gelora Bung Karno Stadyumu Gelora Bung Karno Stadyumu Endonezya'nın Cakarta Şehrinde bulunan çok amaçlı bir stadyumdur. 88.306 kişilik kapasitesiyle dünyanın en büyük stadyumları arasına girmeyi başarmıştır. Adını ülkenin ilk devlet başkanı Sukarno'dan almıştır. Süleyman Sururi Nasuhoğlu Süleyman Sururi Nasuhoğlu, (d. 1913, Emet, Kütahya) - (ö. 5 Ağustos 1982), Türk siyasetçi. İstanbul Hukuk Fakültesi mezunudur. Kiğı Hâkim Muavinliği ve Sorgu Hâkimliği, Karaman, İstanbul Cumhuriyet Savcı Yardımcılıkları, İskilip Hukuk Yargıçlığı, Serbest Avukatlık, TBMM IX., X. ve XI. Dönem Kütahya Milletvekilliği yapmıştır. Evli ve üç çocuk babasıdır. Süreç yönetimi Süreç yönetimi, bir kurumun performansının sürekli olarak iyileştirilmesini sağlayan ve süreçleri temel “varlık” kabul eden bir yönetim disiplinidir. Süreç, aralarında birlik olan veya belli bir düzen veya zaman içinde tekrarlanan, ilerleyen, gelişen olay ve hareketler dizisidir. İş hayatında süreç daha çok “İş Süreci” anlamında kullanılmaktadır. İş kelimesinin sözlük anlamı da “bir sonuç elde etmek, bir değer yaratmak için yapılan çalışma, emek”tir. Bu iki kelimenin birleşiminden oluşan “iş süreci” bir organizasyonun müşterisine değer yaratan bir sonuç üreten, uçtan uca, birbiri ile ilişkili ve organize aktiviteler grubunun bütünüdür. (Michael Hammer) Tüm bu aktiviteler organize, tekrarlanabilir ve belli bir amaca odaklı, yani müşteriye odaklı olmalıdır. Müşteri iç veya dış müşteri olabilir. Örnek bir süreç olarak “Order To Cash” (Siparişten Tahsilata) sürecini düşünebiliriz. Dış müşterinin siparişinin alınmasından, siparişin kurum içerisinde iletilmesi, satınalmalar, üretilmesi, paketlenmesi, sevkiyatı, montajı, faturalanması ve tahsilatına kadar olan uçtan uca tüm aktivitelerden oluşur. İş süreçleri operasyonel (dış müşteri ile ilişkili olan) veya destek (iç müşterilere hizmet veren) olarak sınıflandırabilirler. Destek sürecine örnek olarak İnsan Kaynakları İşe Alım ve Yerleştirme Sürecini verebiliriz. Bu sürecin müşterisi insan kaynaklarından personel talebinde bulunan bölümler yani iç müşterilerdir. Süreç yönetimi, Aşağıdaki başlıkların bütününden oluşur: Uzun yıllardır iş yaşamında olan “süreç” kelimesi ve “süreç bakış açısı” aslında ilk olarak Toplam Kalite Yönetimi (Total Quality Management - TQM) felsefesi ile yaşama girmiştir. 2. Dünya savaşı sonrasında Joseph Juran ve William Edwards Deming adlı Amerikalı bilim adamlarının toplam kalite yönetimi yöntemleri, şaşırtıcı bir biçimde anavatanları Amerika’da değil Japonya’da benimsenmiş ve bu yaklaşım ve teknikler ile ürün kalitesi, müşteri tatmini, maliyet ve çevrim süresi konularında Japonlar büyük başarılara imza atmışlardır. Toyota firması TKY’nden kendi yönetim felsefesini yaratmıştır (Toyota Production System). Bugün bu sistem Amerika’da --"Lean" olarak markalandırılmaktadır. Japon ürünlerinin dünya pazarlarında realize ettiği başarı, 1980’li yılları tüm dünyada TKY rüzgarının estiği yıllar haline getirmiştir. Ve TKY’nin en önemli prensiplerinden biri “süreç yaklaşımı” ve “sürekli iyileştirme” olmuştur. Genel anlamda TKY şirketin her bölümünü kalite çalışmalarına dahil etmeyi, işçiler de dahil olmak üzere her seviyede sürekli eğitimi desteklemiş ve takım çalışması ile kalitenin sürekli iyileştirmesinin altını çizmiştir. TKY “kalitenin tanımlanmasının” ve “somut olarak ölçülebilir hale getirilmesinin” öneminin altını çizmiştir. “Kaliteyi siz tanımlamazsanız ve yerine getirilmesini garanti altına almaz, çalışanlarınızın kendi tanımladığı ve uyguladığı kalite anlayışına razı olursunuz”. Bu nedenle “standartlaştırma”ya önem verilmiş ve iş yapma yöntemlerinin, ürünlerin standartlarının dokümante edilip buna uyumun sürekli ölçülmesi sağlanmıştır. 1988’de Uluslararası Standartlar Örgütü ("ISO, International Organization for Standardization") İngiliz Standartlar Enstitüsünün BS 5750 adlı standardını, içeriğini değiştirmeden, ISO 9000 adı altında dünya çapında bir standart olarak yayınlamıştır. ISO bu standard ile, sektörden bağımsız olarak, bir firmanın ürün ve hizmet kalitesini yönetebilmesi için gerekli sistemi tanımlamaktadır. Başlangıçta büyük şirketler tarafından uygulanan ISO 9000, 1990’ların ortalarına doğru orta ve küçük ölçekli firmalara yayılmıştır. Bu yayılım ve özellikle bazı belgelendirme kuruluşlarının denetim standardlarını gevşetmesi ile birlikte ISO 9000 belgesi almanın prestiji de giderek azalmaya başlamıştır.“Süreç Yönetimi”, 1990’ların sonuna doğru, sürdürülebilir liderliği yakalayan şirketlerin hemen tümününde kabul görmüş ve uygulanmıştır. ISO 9000 de, 2000 yılında yaptığı bir revizyon ile “süreç yaklaşımını” benimsemiş, özellikle dokümantasyon konusundaki gereksinimlerini esneterek “süreç” bazlı dokümantasyona kapıyı açmıştır. Ancak “süreç yaklaşımını” yeterince algılamayan ve ISO 9000’i sadece bir denetim sınavı olarak gören pek çok firma, mevcut prosedürlerini değiştirmeden her birisine bir akış şeması sayfası ekleyerek “süreç yönetimi” trenine binmemişlerdir. Bu mantıkla üretilen akış şemaları müşteride başlayıp müşteride biten uçtan uca süreç tanımına hiç uygun olmamıştır. 1993'te Michael Hammer ve James Champy tarafından kaleme alınan "“Reengineering the Corporation”" (Kurumu yeniden tasarlamak / değişim mühendisliği) kitabı iş dünyasına BPR ("Business Process Reengineering") terimini sokmuştur. BPR (Business process reengineering) kavramının yaratıcısı ve yönetim gurusu olan Michael Martin Hammer diyor ki; “İş Süreci” iş fikirlerinin Clark Kent’idir. Görünüşte hafif ve iddasız ancak gerçekte şaşırtıcı derecede güçlü. “İş Süreci”, müşterileri bir numaralı önceliğe koyma teorisinin pratik gerçeğe dönüştüğü andır. Süreç olmadan şirketler kaos ve iç çekişmelerin sarmalında çöküşe doğru ilerlerler. Michael Hammer 1997’de yazdığı "“Beyond Reengineering”" (Değişim mühendisliğini ötesi) kitabı ile, BPR’ı bir seferlik radikal bir hamle olarak tanımladığı 1993'teki manifestosunun yeterli olmadığını, süreç odaklı bakış açısı ve süreç yönetiminin “sürekli bir yaşam felsefesi” ve “organizasyonel yapılanma” şekli olması gerektiğini ortaya koymuştur. Michael Hammer ’e göre ilk kitabında önerdiği gibi radikal değişimlere her zaman ihtiyaç yoktur. İhtiyaç “iş süreci” kavramını doğru anlamaktır. Hammer’a göre iş süreci; şirketin müşterisine değer yaratan bir sonuç üreten, uçtan uca, birbiri ile ilişkili ve organize aktiviteler grubunun bütünüdür. Tüm bu aktiviteler organize, tekrarlanabilir ve belli bir amaca odaklı, yani müşteriye odaklı olmalıdır. Diğer bir deyişle “iş süreci”, “müşteri” ve “müşteriye değer yaratan sonuçlar” üçlüsü birbirinden ayrılmaz bir bütündür. Başarılı olmak isteyen kurumlar süreçleri uçtan uca bir anlayışla “dizayn” etmeli, yönetmeli ve şansa bırakmamalıdırlar. Michael Hammer şirketlerin fonksiyonel uzmanlaşmaya dayalı hiyerarşik raporlama ve emir/komuta yapılarını tanımlayan organizasyonel şemalarının; aynı zamanda iş süreçlerini yöneten “süreç sahipleri” ile de desteklenmesi gerektiğini vurgulamıştır. Hammer’a göre Süreç sahibi, dış müşteriye değer yaratan aktiviteler bütününü baştan sonuna gözetecektir. Süreci dizayn edecek (modelleyecek), müşteri odaklı doğru ölçümlerin yapılmasını sağlayacak ve süreçte yer alan birimler arası avukatlık ve müzakereyi yapacaktır. Aynı zamanda süreçte yer alan tüm çalışanların bütünü görmesini, takım halinde hareket edip sürecin tamamından sorumlu tutulmalarını sağlayacaktır. Bu düzenle her bölüm kendi duvarları içerisinde belirlediği fonksiyonel hedeflerini gerçekleştirmeye çalışırken dış müşteriyi mağdur etmeyecektir. Günün sonunda her kurum müşterilerine değer sağlayan iş süreçlerinden ibarettir. Bu iş süreçleri yeterli etkinlikte ve verimlilikte çalışmaz ise Walmart'ın kurucusu Sam Walton’ın dediği olacaktır. Walton'a göre "Sadece bir patron vardır; o da müşteridir. Ve o; sadece parasını başka bir ürüne, başka bir markaya harcayarak başkan da dahil şirketteki herkesi kovabilir!" İş süreci yönetiminde kullanılan programlar BPA ("Business process analysis") ve BPM ("Business process management") amaçlı olmak üzere ikiye ayrılır. İş süreci analizi (BPA) için kullanılan programlar; iş süreci yönetimi (BPM) için kullanılan programlardan daha kavramsal ve detaylıdır. BPA genellikle iş süreci mimarları tarafından kullanılır. BPM ise sürecin detayları belirlendikten sonra süreci hayata geçirmede kullanılan programlardır. Laktoferrin Laktoferrin, çiğ sütte doğal olarak bulunan, demir elementini bağlama ve bakterilerin çoğalmasını durdurucu özelliği olan inhibitör maddedir. 1959 Akdeniz OyunlarÄ±'nda yelken 1959 Akdeniz Oyunları'nda yelken yarışları yer aldı. Sadece bir sınıfta madalya mücadelesi verildi. Yapay uydu izleme Yapay uydu izleme veya yapay uydu tespiti, Dünya yapay uyduları izleme ve gözlemden oluşan bir tür hobidir. Bu işle uğraşanlara gözlemci veya rasatçı denmektedir. Yapay uydular, sürtünmeden bir yerden kayıyormuş gibi yavaş yavaş ilerlerler ve Dünya yörüngesinde dönüşünü tamamlarlar. Uydular, Güneş'ten gelen ışığı yansıtırlar. Gözlemlerde hava kirliliği olmayan bölgeler seçilir. Dragan MilosavljeviÄ‡ Dragan Milosavljević (Sırpça: Драган Милосављевић; d. 11 Mayıs 1989, Alacahisar, Sırbistan), Unicaja Malaga takımında forma giyen Sırp profesyonel basketbolcudur. 1.98 boyundaki oyuncu Şutör gard ve Kısa forvet pozisyonunda görev almaktadır. 1963 Akdeniz OyunlarÄ±'nda yelken 1963 Akdeniz Oyunları'nda yelken yarışları yer aldı. Üç sınıfta madalya mücadelesi verildi. Toplam iki madalya kazanan İspanya en başarılı ülke oldu. Federico Mayor Zaragoza Federico Mayor Zaragoza ( 27 Ocak 1934, Barselona) Unesco genel yöneticiliği yapmış eski bakan ve eczacıdır. İspanya'da Eğitim ve Bilim bakanlığı ve Avrupa Parlamentosu'nda vekillik yapmıştır. Eczacılık alanında doktora sahibidir. Yeni doğanda serebral metabolizma ve moleküler patoloji uzmanıdır. 1987-1999 arasında Unesco genel yöneticiliği yaptı. "Unesco Barış Kültürü" programını geliştirdi. Birleşmiş Milletler Genel Kurulu tarafından 2000 yılının "Barış Kültürü Uluslararası Yılı" ilan edilmesini sağladı. 10 Kasım 1998'de, 2001-2010 yıllarını "Dünya Çocukları Yararına Şiddetsizlik ve Barış Kültürünün Geliştirilmesi Uluslararası On Yılı" ilan etmesine varan inisiyatifi destekledi. "Şiddetsizlik ve Barış Kültürünün On Yılı İçin Uluslararası Koordinasyonu"nun destek komitesi üyesidir. Granada Üniversitesi ve Madrid özerk üniversitesinde biyokimya profesörlüğü yaptı.Zihinsel geriliği önleme yönünde İspanya'da önderlik etti. Aynı zamanda dört şiir derlemesi ve birçok deneme yazdı. Unesco'da iki dönem başkanlık yaptı. 2000'de "Barış Kültürü Vakfı"nı kurdu. Halen buranın başkanlığını yürütmektedir. Tu Weiming Tu Weiming (; )Çinli bir tarihçi ve filozoftur. Harvard mezunudur. Yeni-Konfüçyüsçülük uzmanıdır. Ocak 1996'da Harvard'daki Yenching Enstitüsü'ne yönetici olarak atandı. Princeton ve Berkeley üniversitelerinde Çin tarihi ve Çin felsefesi dersleri verdi. 1981'den beri Harvard'da ders vermektedir. Uygarlıklar arası diyaloğu kolaylaştırmak amacıyla Kofi Annan ve BM tarafından "Önemli Şahsiyetler Grubu" ve Amerikan Bilim Sanat Akademisi'ne davet edilmiştir. Araştırmaları Konfüçyüs, Çin entelektüel tarihi, Çin'in felsefi gelenekleri ve Asya'nın dinsel düşüncesine yöneliktir. Yazmış olduğu beş ciltlik Çin felsefe tarihi 2001 yılında Çin'de yayımlandı. AydÄ±n milletvekilleri Aydın milletvekilleri, Türkiye Büyük Millet Meclisinin 1. döneminden beri Aydın şehrini temsil eden milletvekilleri ve senatörlerin listesidir. Paul Virilio Paul Virilio (4 Ocak 1932 -10 Eylül 2018) Fransız kentbilimci ve estetik felsefecisi. Yeni iletişim teknolojileriyle ilgili stratejik sorunları çözmede uzmandır. Paris Özel Mimari Okulu'nun eski yöneticisi ve şimdiki profesörüdür. 1973 yılında Galilée yayınlarının "L'espace critique" dizisine yönetici oldu. 1987 yılında mimari eleştiri büyük ulusal ödülünü aldı. 1990 yılında Jacques Derrida'nın yönetiminde Uluslararası Felsefe Koleji programını yönetti. Şiddetsizlik Ortaklığı Vakfı XXI'in 2001 yılında kuruluşundan bu yana destekçisidir. 1970'li yılların sonuna dek "dromotoloji" kavramının eski dil uzmanları için muhtemel bir anlamı vardı elbette. 1991'den itibaren askeri tekniğin gelişimi ile sinema arasında şaşırtıcı benzerlikleri ortaya çıkarmaya çalıştı. Virilio: teknoloji, bilgi tarihi ve felsefe disiplinleri arasındaki bağları kurması ve karşılaştırmalı çalışmaları ile öne çıkmaktadır. Yemin Ettim Kayahan'ın 1991 tarihli, beşinci stüdyo albümüdür. Budin Kuşatması (1541) Budin Kuşatması, Osmanlı İmparatorluğu'na bağlı Macaristan Krallığı'nın elindeki Budin'in Avusturya Arşidüklüğü tarafından, 4 Mayıs ile 21 Ağustos 1541 tarihleri arasında gerçekleştirilen kuşatılması. Kuşatma devam ettiği sırada Osmanlı Padişahı I. Süleyman'ın bölgeye hareket ettiğinin Avusturya kuvvetleri tarafından duyulmasının ardından üç aydan fazla süren kuşatma kaldırıldı. Süleyman'ın bu seferi sonrasında Budin Eyaleti kuruldu ve şehir direkt olarak Osmanlı İmparatorluğu'na bağlandı. 1525 yılının Aralık ayında Osmanlı İmparatorluğu'nun başkenti İstanbul'a gelen Fransa elçisi Jean Frangipani, 24 Şubat 1525'teki Pavia Muharebesi sonrası Kutsal Roma-Cermen İmparatorluğu'na esir düşen Fransa Kralı I. François için, kralın annesi Louise de Savoie'un ricası üzerine Osmanlı Padişahı I. Süleyman'dan yardım istedi. Yazdığı mektupla yardım sözü veren Süleyman, iki devlet arasında anlaşma sağlanıp François serbest bırakılsa da Macaristan üzerine sefer gerçekleştirme kararı aldı. Macaristan üzerine önce Sadrazam İbrahim Paşa gönderildi, 23 Nisan 1526'da ise Süleyman'ın önderliğindeki ordu Macaristan'a hareket etti. Macaristan Kralı II. Lajos'un liderliğindeki ordu ile 29 Ağustos 1526 günü yapılan muharebeyi Osmanlı ordusu kazanırken; Lajos ise muharebeden kaçan bazı askerlerle birlikte bataklıkta boğularak hayatını kaybetti. Kazanılan bu muharebe sonrasında Macaristan'ın başına Süleyman tarafından Erdel Voyvodası János Zápolya getirildi. Ancak Kutsal Roma-Cermen İmparatoru V. Karl'ın kardeşi Avusturya Arşidükü Ferdinand, János'un krallığını tanımayarak kendini Macaristan kralı ilan etmiş; János'un kuvvetlerini yenilgiye uğratmasının ardından 20 Ağustos 1527 günü Budin'e girmiş ve Osmanlı İmparatorluğu'na vergi ödemesi karşılığında kendisinin Macaristan kralı olarak tanınmasını istemişti. Bunu reddeden Süleyman 10 Mayıs 1529'da yeni bir sefere çıktı ve 3 Eylül 1529'da kuşattığı Budin'in 7 Eylül'de teslim olmasıyla yönetimini tekrar János'a verdi. Hemen ardından Estergon'u almayı başaran Osmanlı ordusu, 23 Eylül 1529'da Avusturya topraklarına girmesinin ardından 27 Eylül günü Viyana'yı kuşatsa da 16 Ekim günü kuşatma kaldırıldı ve 16 Aralık 1529'da ordu İstanbul'a döndü. Viyana kuşatmasının ardından Ferdinand tarafından gönderilen ve Macaristan Krallığı'nın kendisine verilmesi gerektiğini bildiren ikinci elçi Süleyman'dan ret cevabı aldı. Bunun üzerine Estergon, Vişegrad ve Vaç şehirlerini Osmanlı'dan alan Ferdinand'ın 1530 Ekim'i ile Aralık'ı arasında gerçekleştirdiği Budin kuşatması başarısızlıkla sonuçlandı. Yaşanan gelişmeler sebebiyle Süleyman ve İbrahim Paşa'nın önderliğindeki ordu, 25 Nisan 1532'de İstanbul'dan ayrıldı. Seferde bazı yerler Osmanlı tarafından ele geçirilmişti. Süleyman'ın gerçekleştirdiği Alman Seferi, 21 Kasım 1532'de İstanbul'a dönülmesiyle sona erdi. Birkaç ay sonra, 22 Haziran 1533 tarihinde Avusturya Arşidüklüğü ile Osmanlı İmparatorluğu arasında imzalanan İstanbul Antlaşması ile birlikte Macaristan'ın batısındaki küçük bir bölgenin kendisine kaldığı Ferdinand Macaristan üzerindeki hak iddiasını sonlandırırken, János'un Macaristan hükümdarlığını tanıdı ve Osmanlı İmparatorluğu'na yıllık 30.000 altın vergi vermeyi kabul etti. János'un 22 Temmuz 1540'ta ölmesinin ardından eşi Izabela Jagiellonka, János'un ölümünden birkaç gün önce doğan oğlu János Zsigmond Zápolya adına Macaristan'ın başına geçmek için Süleyman'dan onay aldı. Yaşananları duyan Ferdinand, Ekim 1540'ta bir kez daha Budin'i kuşatsa da şehirdeki Macar kuvvetlerine karşı üstünlük sağlayamadı. Ertesi yıl, Ferdinand'a bağlı Wilhelm von Roggendorf komutasındaki bir ordu Budin üzerine hareket etti. 3 Mayıs 1541 tarihinde şehre gelen ordu, 4 Mayıs günü şehri kuşattı. Kuşatma sırasında kalenin komutası Macar Bálint Török'teydi. Önce Rumeli Beylerbeyi Divane Hüsrev Paşa, ardından ise üçüncü vezir Sokollu Mehmed Paşa komutasındaki kuvvetleri Budin'e gönderen Süleyman, 23 Haziran 1541'de orduyla birlikte sefere çıktı. Öncü Osmanlı kuvvetleri 10 Temmuz 1541 günü Budin'e geldi. Esas ordunun geldiğini öğrenen Ferdinand'ın kuvvetleri 21 Ağustos günü kuşatmayı sonlandırarak geri çekilmeye başladı. Geri çekilen bu kuvvetlerin peşine düşen Osmanlı kuvvetleri bir kısmını öldürürken bir kısmını esir etti. Kuşatma sırasında ağır bir biçimde yaralanan Wilhelm von Roggendorf, birkaç gün sonra Komárno'da öldü. Süleyman'ın önderliğindeki Osmanlı kuvvetleri 29 Ağustos günü Budin'e vardı. Budin'in yönetimini bir yaşındaki oğlu János'un yerine elinde bulunduran Izabela Jagiellonka'nın şehrin Avusturyalılara karşı korunmasında yeterli olamayacağı düşünülerek János büyüyünceye kadar Budin'in Osmanlı İmparatorluğu elinde kalmasına ve Macaristan'ın idaresinin Bálint Török'e verilmesine karar verildi. Bu kapsamda Budin Eyaleti kuruldu. Şehirle ilgili birtakım düzenlemelerin yapılmasının ardından 12 Eylül günü şehirden ayrılan Süleyman'ın 27 Kasım 1541'de İstanbul'a dönmesiyle sefer sona erdi. 1542'de Ferdinand'ın tekrar Budin ve Peşte'yi kuşatması üzerine Süleyman, Macaristan üzerine bir kez daha sefere çıkma kararı aldı ve Nisan 1543'te Edirne'den yola çıktı. Budin Kuşatması Budin Kuşatması veya Budin Muharebesi ile aşağıdakiler kastedilmiş olabilir: Mehmet Çelik (1933 doğumlu siyasetçi) Mehmet Çelik (d. 1933, Söke), Türk siyasetçi. Çiftçilik, TBMM 3.(XIV) ve 5.(XVI) Dönem Aydın Milletvekilliği yapmıştır. Evli ve dört çocuk babasıdır. Odalarda Işıksızım Kayahan'ın 1992 tarihli, altıncı stüdyo albümüdür. Mehmet Reşat Özarda Mehmet Reşat Özarda (d. 1909, Kıbrıs) - (ö. 27 Mart 1975), Türk siyaset adamı. Ankara Üniversitesi Hukuk Fakültesi mezunudur. İzmir Turen Yağ Fabrikası Muhasebeciliği, Piyale Makarna Fabrikası Muhasebeciliği ve Müdürlüğü, Türkiye Cumhuriyeti Devlet Demiryolları Merkez Muhasebe Müdekkikliği, Maden Tetkik ve Arama Genel Müdürlüğü Muhasebe Memurluğu ve Mütercimliği, Adliye Vekâleti Kütüphane Memurluğu, TBMM Kütüphane Memurluğu, TBMM Özel Kalem Müdürlüğü Hususi Kâtipliği, Ankara Sümerbank İplik ve Dokuma Fabrikaları Müessesesi Zatişleri Şefliği, Serbest Avukatlık, Gazetecilik, Şirin Demokrat Nazilli ve Nazilli Postası Gazeteleri sahipliği ve Yazarlığı, TBMM 1.(XII) ve 2.(XIII) Dönem Aydın Milletvekilliği yapmıştır. Evli ve iki çocuk babasıdır. Amonyum okzalat Amonyum okzalat, CHNO (bazen (NH)CO olarak da yazılır) amonyuma ait bir okzalat tuzudur. Normal koşullar altında renksiz, kokusuz ve uçucu olmayan bir tuzdur. Bazı tip böbrek taşını oluşturan yapıtaşıdır. Ayrıca guano gübresinde de bulunur. Çoban Bey Türbesi Çoban Bey Türbesi Bursa'da Mollaarap mahallesinde, kendi adıyla anılan sokakta yer almaktadır, Osmanlı İmparatorluğu'nun kurucularından Osman Bey’in oğullarından Çoban Bey’e aittir. Türbede Çoban Bey’in lahdi ile beraber beş lahit bulunmaktadır. Kitabesi bulunmamakla beraber vakıf kayıtlarından 14. yüzyılın başlarında yapıldığı öğrenilmektedir. Türbe kenarları 6,45 m. olan kare biçiminde olup, üzeri basık bir kubbe ile örtülüdür. Moloz taş ve tuğladan yapılan beden duvarlarından kubbeye geçiş, Türk üçgenleri ile sağlanmıştır. Giriş kapısı tuğladan yapılmış olup, sivri alınlıklıdır. Türbe güney ve doğu yönlerindeki altlı üstlü ikişer pencere ile aydınlatılmıştır. Türbenin batı yönünde bulunan Çoban Bey mescidinden yalnızca temel kalıntıları günümüze gelebilmiştir. 1971 yılında Bursa Eski Eserleri Sevenler Derneği tarafından onarılmıştır. Angelos Pavlakakis Angelos Pavlakakis () (d. 7 Şubat 1976, İskeçe), eski Yunan atlet. Kısa mesafe koşularında yarışmıştır. Pavlakakis 2000 Sidney Olimpiyatları'nda ülkesini temsil etti. Yunanistan 4x100 metre bayrak takımında yer alan sporcu finali göremedi. Kariyerinin en iyi 100 metresini 10.11'le Atina'daki 1997 Dünya Atletizm Şampiyonası'nda koşan Yunan sporcu, bu dereceyle Yunanistan rekorunun da sahibidir. Łukasz Załuska Łukasz Załuska, (d. 16 Haziran 1982; Wysokie Mazowieckie), Polonyalı futbolcudur. SV Darmstadt 98 takımında forma giymektedir. Łukasz Załuska, 16 Haziran 1982'de Wysokie Mazowieckie şehrinde doğdu. Futbola 1997 yılında Ruch Wysokie Mazowieckie takımında başlayan oyuncu sırasıyla MSP Szamotuły, Sparta Oborniki ve Zryw Zielona Góra takımlarında oynadı. 2001 yılında ise Stomil Olsztyn takımında profesyonel futbola başladı. Bu takımda 2 maç forma giyen oyuncu, Legia Warszawa takımına transfer olsa da şans bulamadı. 2002 yılında ise Jagiellonia Białystok takımına transfer olan oyuncu, 16 maça çıktı. 2005 yılında ise Korona Kielce'e transfer olan oyuncu, 2 sezonda 15 maça çıktı. 2007'de ise İskoçya'nın Dundee United takımına transfer oldu. Burada iki senede gösterdiği 53 maçlık başarılı performansla bu ülkenin en büyük takımlarından Celtic Glasgow'a transfer oldu. Celtic ile 23 Aralık 2008 tarihinde ön kontrat imzaladı. İlk maçına ise 21 Eylül 2009'da Kupa'da Falkirk maçında çıktı. 2009-10 sezonunda pek şans bulamayan oyuncu 2010-11 transfer döneminde ise Artur Boruc'un Fiorentina takımına transfer olmasının ardından takımın 1. kalecisi konumuna gelen oyuncu, Fraser Forster'ın kiralık olarak transfer olmasının ardından tekrar ikinci kaleci konumuna düştü. 2011-12 sezonunda ise takımın birinci kalecisi oldu. Korona Kielce Dundee United Celtic DS 3 DS 3, 2009-2016 yılları arasında Citroën, 2016 yılından itibaren DS markası altında üretilen bir hatchback otomobildir. Yeni nesil DS'lerin ilk modeli olma özelliğini taşır. İsim olarak Citroen DS'in devamı olarak görülse de önceki modelle hiçbir benzerlik taşımamaktadır. Öncesinde Citroën DS Inside konsepti adı altında tanıtılan DS 3, ilk defa 2009 yılında Cenevre Otomobil Fuarında gün yüzüne çıkmıştır. 23 Ağustos 2010 tarihinde DS 3'ün Sport Chic versiyonu Citroën Yarış mühendisleri tarafından geliştirilerek DS 3 Racing oluşturulmuştur. 2012 yılının Ekim ayında ise, Paris Otomobil Fuarında DS 3 Cabrio görücüye çıkmıştır. Hayriye, Ã‡ardak Hayriye, Denizli'nin Çardak ilçesine bağlı bir mahalle. Çerkes mahallesidir. Hayriye, Cumhuriyet'in kuruluşundan 1977 yılına kadar Burdur ilinin Yeşilova ilçesine bağlıydı. Hector Guimard Hector Guimard [ektor gimar] (d. 10 Mart 1867, Lyon – ö. 20 Mayıs 1942, New York), Fransız mimar, Art Nouveau (Yeni Sanat) stilinin en önemli temsilcileri arasında yer almaktadır. On beş yıl boyunca birçok projeyi tamamlamasına rağmen ölümünden sonra hiç mirasçısı kalmadığı için 1970-1980 yıllarına dek unutuldu. Art Nouveau’nun diğer mimarlarına ve tasarımcılarına göre Guimard’ın stili epeyce farklıydı. Art Nouveau uluslararası bir üslup olmasına rağmen Guimard kendi eserlerinin çoğunu Fransa’da yaptı. Hem özel kişiler hem de kamu kurumları için çalışan Guimard’ın en ünlü eserlerinin arasında Paris Metrosunun güzel olduğu kadar işlevsel olan girişleri yer alıyor. Guimard 1882 – 1885 arasında École Nationale des Arts Décoratifs’te ve École Nationale Supérieure des Beaux-Arts’da eğitim aldı. Ama École Nationale des Beaux-Arts’dayken Vaudremer Hoca tarafından verilen dersleri alınca diploma almadan vazgeçti. Art Nouveau’nun tarihini çok etkileyen Eugène Emmanuel Viollet-le-Duc’ün teorilerini savunan Vaudremer genç Guimard’ı çok etkiledi. Guimard’ıçok etkileyen ikinci deneyim Brüksel’deki Victor Horta’nın Hôtel Tassel’ini ziyaretidir. Kariyeri boyunca durmadan kendi stilini geliştiren Guimard, eserlerinin çoğunu on beş yıllık bir dönemde yaptı. Art Nouveau felsefesine göre mimarlık, içmimarlık, süsleme sanatları, kısacası her sanat dalı kendi içinde uyumlu olmalı (« Continuité stylistique »).Örneğin, 1909’da yaptığı ve karısına hediye olarak verdiği evin (Hôtel Guimard) odaları yumurta biçimde olduğu için, sıradan mobilya kullanmak mümkün değildi. Guimard bu odalara göre özel Art Nouveau mobilya tasarladı ve söz konusu mobilyalar evinin bir parçasıdır. Eserlerinde yeni teknikler göze çarpmıştır. Mesela Lille’deki Maison Coilliot’nun iki asimetrik cephesi vardır; Humbert-de-Romans’deki konser salonunun yapısı mükemmel bir akustik sağlar. Guimard, Yahudi kökenli eşi ile birlikte İkinci Dünya Savaşı’ndan önce New York’a sığındı ve 1942 yılında sığındığı New York'ta öldü. 70'li yıllara dek Guimard tarafından yapılmış eserlere az özen gösterildi. Mesela Paris Metrosunun 86 Art Nouveau girişlerinden çoğu yok edildi. Bugün kalan metro girişleri ve Guimard'ın inşa ettirtiği binaların çoğu devlet tarafından korunmuş durumdadır. Eek-A-Mouse Eek-A-Mouse (doğum adı Ripton Joseph Hylton, 19 Kasım 1957, Kingston, Jamaika) Jamaikalı reggae müzisyeni. Yaşar Kabakçı Yaşar Kabakçı, (d. 10 Ekim 1981, Çorum), Türk futbolcudur. 1981 yılında Çorum'da doğan oyuncu, futbola 15 yaşında Çorumspor'da başladı ve 3 sne forma giydi. 1999'da ilk kez profesyonel olan oyuncu, 2001 yılına kadar 33 maça çıktı ve 3 gol atara skorer özelliğini gösterdi. 2001'de Manisaspor'a transfer olan Yaşar, 2003-04 yılları arasında Kardemir Karabükspor'a kiralandı ve 28 maça çıkıp 2 gol attı. Manisa'da ise Yaşar, 43 maça çıktı iki tane de gol attı. 2005 yılında sözleşmesi feshedilen oyuncu bir zamanlar kiralık oynadığı Kardemir Karabükspor'a transfer oldu. Bu takımda 2 yıl kalan Yaşar, 67 maça çıktı ve 5 gol attı. Daha sonra Sakaryaspor'un yeşilsiyahlı formasını giyerken, 13 maça çıktı hiç gol atamadı. Sonraki sezon ise Şanlıurfaspor'da 14 maça çıktı ve 1 gol attı. Sonraki yıl İskenderun'a transfer edilen oyuncu 3 senede 29 maça çıktı ve 2 gol attı. 2012'de ise 6 aylığına Tokatspor formasını giydi. Bu takımda 12 maça çıkan Yaşar, 2 gol attı. 2012-13 sezonunda ise Fethiyespor'a satıldı. Bu takımdaysa 19 maçta 1 gol atan Yaşar, 2013 yılında Tokatspor'a transfer oldu. 2013-14 sezonunda takım kaptanı olan oyuncu, takımının Kayserispor'u elmedinde en önemli kişilerden di. Nizami, Gence Nizami (), Azerbaycan'ın Gence şehri içindeki bölge. Eski adı Gence rayonu olmuş, 7 Şubat 1991 tarihinden Nizami rayonu ismini almıştır. VasÄ±l Makuh Vasil Makuh (d. 1927- ö. 5 Kasım 1968, Kiev), Ukraynalı eylemci. Ekim devriminin 51. yıl dönümü kutlamalarında, ülkesindeki Sovyet işgalini protesto etmek amacıyla Kiev'in en önemli caddelerinden Hreşçatik'te kendini yakarak intihar etmiştir. Karabük'te 1995 Türkiye genel seçimleri 24 Aralık 1995 Genel Seçimleri Karabük İli sonuçları; Karaman'da 1995 Türkiye genel seçimleri 24 Aralık 1995 Genel Seçimleri Karaman İli sonuçları; Kars'ta 1995 Türkiye genel seçimleri 24 Aralık 1995 Genel Seçimleri Kars İli sonuçları; Kastamonu'da 1995 Türkiye genel seçimleri 24 Aralık 1995 Genel Seçimleri Kastamonu İli sonuçları; Kayseri'de 1995 Türkiye genel seçimleri 24 Aralık 1995 Genel Seçimleri Kayseri İli sonuçları; Mehdi Cuma Mehdi Cuma (d. 21 Nisan 1962, Mehdiye), Tunuslu mühendis, politikacı ve eski başbakan. 14 Aralık 2013 tarihinde Tunus'ta Başbakan vekili olarak seçildi. Ali el-Ureyd hükümetinde Sanayi Bakanı olarak görev yaptı. Cuma, 10 Ocak 2014 tarihinde başbakan olarak göreve başladı. Mehdi Cuma 1998 yılında Tunus Ulusal Mühendislik Fakültesinden mezun oldu. Asıl mesleği mühendisliktir. Mehdi Cuma, yapısal mekaniği ve modelleme üzerine lisansüstü derecesi aldı. Hutchison'da kariyer yaptı ve genel müdür oldu. Cuma, beş çocuk babasıdır. Mehdi Cuma,Bağımsız olarak herhangi bir siyasi partiye üye değildi. Ali el-Ureyd kendisini hükümetinin bir parçası olmaya çağırdıktan sonra 13 Mart 2013 tarihinde, Nahda Hareketi'nin liderliğindeki koalisyon hükümetinde Sanayi Bakanı oldu. Temmuz ayında Mohamed Brahmi suikastından sonra, siyasi bir çıkmaz oluşmuştu. Durumu kolaylaştırmak için, partiler hafta boyunca süren bir ulusal diyaloğa girdiler; 14 Aralık 2013 tarihinde, iktidar ve muhalefet partileri, bir sonraki seçimlere kadar geçici Başbakan olarak Cuma'yı seçmek için anlaştılar. Cuma'nın hükûmeti teknokratik olacaktır. Uygarlığın beşiği Uygarlığın beşiği, uygarlıkların ortaya çıktığı yerler olarak belirlenen alanlar için kullanılan bir terimdir. Batı Avrupa ve Orta Doğu kültürlerinde sıkça Antik Yakın Doğu Kalkolitik Çağı (Obeyd dönemi, Nakada kültürü) ve özellikle Bereketli Hilal (Mezopotamya ve Levant) ile Mısır için kullanılır. Fakat aynı zamanda Anadolu (Küçük Asya), Ermenistan ve İran platosuna (Elam) kadar uzamaktadır. Asya'da ise büyük nehir vadileri boyunca yerleşen kültürler arasında, özellikle Hint Yarımadasındaki İndus Nehri ve Çin'deki Sarı Nehir kıyılarında farklı medeniyetler ortaya çıktı. Mısır'dan bağımsız olarak günümüz Peru topraklarında Norte Chico bölgesinde ve Mezoamerika'nın And Dağlarında uygarlıklar oluştu. Haluk Ulaşoğlu Haluk Ulaşoğlu (d. 2 Ocak 1986, Tokat), Türk futbolcudur. 2. Lig ekiplerinden Tokatspor'da oynamaktadır. 1986 yılında Tokat'ta doğan Haluk, 2004-2005 sezonunda Tokatspor da profesyonel oldu ve ilk sezonunda 8 maça çıktı. İlk resmi golünü 12 Kasım 2006'da Erzurumspor'a attı. 2007-2008 sezonu öncesi Elazığspor'a transfer oldu. İlk sezonunda 1. Lig'de tam 16 maça çıkan oyuncu hiç gol atamadı. Bir sonraki sezon ise 2. Lig'e düşen takımda 26 maça çıktı. Aynı sezon takımıyla ilk golünü 30 Kasım 2008 tarihinde Mardinspor ağlarına yolladı. 2009-10 sezonundaysa 21 maça çıktı. 2010-11 transfer döneminde Gençlerbirliği'ne transfer oldu daha sonra Hacettepe SK'ya kiralandı. Bu takımda 11 maça çıkan oyuncu Menemen Belediyespor maçında bir de gol attı. 2011 yılında sözleşmesi feshedilen oyuncu, Hatayspor'a transfer oldu. Ayrıca bu takımla 11 maça çıktı. Daha sonra ise Beypazarı Şekerspor'a transfer oldu. Bu takımlaysa 15 maça çıktı. Sezon sonunda Tokatspor'un yolunu tutan oyuncu, ligde 29 maça çıkı 1 gol atarken, Türkiye Kupası'nda ise 3 maça çıktı. 2013-14 sezonundaki performansıyla dikkat çeken oyuncu, takımının Kayserispor'u yenerek Türkiye Kupası'nda gruplara kalmasında pay sahibiydi. Kırıkkale'de 1995 Türkiye genel seçimleri 24 Aralık 1995 Genel Seçimleri Kırıkkale İli sonuçları; R Sculptoris R Sculptoris, Heykeltıraş takımyıldızı bölgesinde yaklaşık olarak 828 ışık yılı uzaklıkta bulunan çoklu yıldız sisteminin birincil bileşenidir ve C-tipi kırmızı bir dev yıldızdır. Gözlemler, yıldız etrafındaki madde içinde bulunan sarmal bir yapıyı ortaya koymuştur. R Sculptoris, Gökada içinde Güneş'e göre 39,3 km/sn'lik bir hızla hareket eder. Gökada merkezinden uzaklığı, 18.200 ile 28.700 ışık yılı aralığında tahmin edilmektedir. Kırklareli'de 1995 Türkiye genel seçimleri 24 Aralık 1995 Genel Seçimleri Kırklareli İli sonuçları; Kırşehir'de 1995 Türkiye genel seçimleri 24 Aralık 1995 Genel Seçimleri Kırşehir İli sonuçları; Kilis'te 1995 Türkiye genel seçimleri 24 Aralık 1995 Genel Seçimleri Kilis İli sonuçları; Kocaeli'de 1995 Türkiye genel seçimleri 24 Aralık 1995 Genel Seçimleri Kocaeli ilinin sonuçları; İçel'de 1995 Türkiye genel seçimleri 24 Aralık 1995 Genel Seçimleri İçel İli sonuçları; Defibrilasyon Defibrilasyon ventriküler fibrilasyon (VF) ve nabızsız ventriküler taşikardi (nVT) gibi kardiyak disritmilerin, tedavisinde kullanılan bir tedavi yöntemidir. Defibrilasyon defibrilatör denilen bir cihazla kalbe terapötik dozlarda elektrik enerjisi verilmesi ile sağlanır. Bu işlem kritik bir kalp kası kitlesini depolarize eder ve disritmiyi sonlandırarak sinoatrial düğümden çıkan normal sinüs ritmine dönüşü sağlar. Defibrilasyon eksternal, internal (ameliyat sırasında) veya implant tipte defibralatörler ile yapılabilir. Eksternal defibrilatörlerin ritm analizi ve dozlamayı otomatik olarak analiz eden ve uygulayan tipleri bulunmaktadır. Kazimierz Alchimowicz Kazimierz Alchimowicz (20 Aralık 1840; Dziembrów, Vilnius Bölgesi - 31 Aralık 1916, Varşova) Litvanya doğumlu Polonyalı romantik ressam. Resimlerinde Alchimowicz'in ilhamını yurtsever konulardan ve tarihten aldığı görülür. En ünlü eseri, "Pan Tadeusz" adlı bir Polonya halk şiirinden ilham alarak oluşturduğu 12 resimlik serisidir. Gliese 221 Gliese 221, Avcı takımyıldızı bölgesinde yaklaşık olarak 66 ışık yılı uzaklıkta bulunan M-tipi kırmızı bir ana kol yıldızıdır. Gliese 221, Gökada içinde Güneş'e göre 40,3 km/sn'lik bir hızla hareket eder. Gökada merkezinden uzaklığı, 16.800 ile 24.500 ışık yılı aralığında değişmektedir. Gliese 221, 2003 yılından 2012 yılına kadar HARPS ile gözlenmiştir. 2012 yılında dikey hız yöntemiyle bir süper-Venüs gezegeni ve yaşam bölgesi içinde bir Neptün/Satürn gezegeni keşfedilmiş, 2013 Ocak ayında yayınlanmıştır. Ã’ Ò, ò harfi Katalan ve İtalyan alfabelerinde kullanılır. Aksanlı harflerin normalde, işaretsiz (yalın) biçimleriyle aralarında okunuş farklılığı bulunmaz. Yalnızca kelimenin anlamındaki bir değişikliği gösterir. Yani eşsesli kelimeleri birbirinden ayırmaya yarar. Bu da çoğu zaman işaretli harf üzerinde bir duraksama veya hece bölünmesiyle ortaya çıkar. Ya da yöresel söyleyiş farklılıkları bu duruma neden olur. Buna karşın Avrupa dillerindeki kimi örneklerde ölü sesli harflerin gösterilmesine yarar. Örneğin; Türkçedeki "Kòoperatif" (Kôperatif gibi okunur) sözcüklerindeki aksana bağlı olarak telaffuz edilmeyen harfleri işaretler. Buna karşın bu harfleri telaffuz edenler de bulunur, ki zaten aksandan kastedilen de bu durumdur. Menâkıbnâme Menâkıbnâme (Farsça: مناقبنامه); velilerin, tarikat büyüklerinin ve şeyhlerin kerametlerini konu alan eserlere verilen addır. Bu eserlerde zaman, mekan ve tarih bulunmamakla beraber, içerisinde bulunulan ortamın gelenek, görenekleri ve inançları yansıtılır. Bu eserlerde yer alan kahramanlar olağanüstü işleri gerçekleştiren ve olağanüstü nitelikler taşıyan kimselerdir. Aşık Paşa'nın oğlu Elvan Çelebi'nin "Menakıbü'l-Kudsiyye fi-Menasibi'l Ünsiyye" adlı eseri, Türk edebiyatının menakıb türündeki ilk örneğidir. Eser, 2081 Beyit tir. Miraçname Miraçname ya da Mîrâcnâme, Muhammed'in peygamberliğinin dokuzuncu senesinde meydana gelen miraçı anlatan manzumelerdir. Daha çok Türkler ve İranlılar tarafından kaleme alınmıştır ve mûsikî formu olarak işlenmesi Türklere aittir. Adalet Kulesi Adalet Kulesi, Topkapı Sarayı'nda bulunan kule. Kubbealtı binasının hemen yanındadır. İlk olarak Fatih Sultan Mehmet döneminde inşa edilmiştir. I. Süleyman tarafından 1527-1529 arasında genişletilmiştir. 2. Mahmut 1825'te kulenin üst kısmını yeniden yaptırmıştır. Harem ile divanın toplandığı Kubbealtı arasında yer alır. Sarayın en yüksek yapısıdır. Boğazdan bakıldığında sarayın en belirgin bölümüdür, silüet içerisinde anıtsal bir yeri vardır. Osmanlı sultanının sonsuz adaletini sembolize etmesi, uzaktan bakıldığında herkesin görmesi ve sultanın adaletinden emin olması amaçlanmıştır. Josef Çınar Josef Jupp Çınar ya da kısaca Josef Çınar (d. 22 Ocak 1984, Bremen), Türk asıllı Almanya doğumlu futbolcudur. Josef Çınar göçmen bir ailenin çocuğu olarak Almanya'nın Bremen bölgesinde doğdu. Çoğu göçmen ailenin çocuğu gibi futbola başlayan Çınar, ilk olarak FC Gütersloh'un altyapısında forma giydi. Daha sonra ise VfB Fichte Bielefeld takımına transfer olan oyuncu, 2002 yılında profesyonel oldu. 2 sezon boyunca 42 maça çıkan oyuncu, güçlü fiziği ve hava hakimiyetiyle dikkat çekti. Ayrıca iki tane de gol attı. 2004 yılında SC Verl'in scoutlarının dikkatini çeken oyuncu, 4 sene burada forma giydi ve 115 maça çıkarak 4 gol attı. 2007-08 sezonunda ise bu takımın kaptanlığını yaptı. 2008 yılında ise Eintracht Trier takımına transfer oldu. Bu takımda da 92 maça çıkan oyuncu 100 maç barajını aşamasa da 3 gol attı. 2011 yılındaysa SV Wacker Burghausen takımına transfer oldu ve 2 yılda 72 maça çıkıp 5 gol attı. 2013-14 transfer dönemi öncesindeyse Chemnitzer FC takımına transfer oldu. Bu takımda yarım sezon forma giyen oyuncu, 16 maça çıktı ve 1 gol attı. Ancak performansı beğenilmedi ve sözleşmesi feshedildi. 2014 yılında ise kötü gidişatın ardından teknik direktörlüğe Hikmet Karaman'ı getiren ve Mehmet Akgün, Hüseyin Kala ve Cenk Ahmet Alkılıç gibi transferlere imza attıran Kayseri Erciyesspor ile 1,5 yıllık sözleşme imzaladı. Teknik direktör Hikmet Karaman ise uzun süre istediği oyuncu ile ilgili "Uzun zamandır Alman liglerinde oynuyor. Başarılı olacaktır." ifadelerinde bulundu. İlk maçına 6 Nisan günü Elazığspor karşısında çıkan Josef, sezon boyunca 4 lig maçında görev aldı. Hikmet Karaman yönetimindeki takım ise Süper Lig'de kalmayı başardı. Josef, 2014-15 sezonunda Shola Ameobi, Muhammed Demirci gibi isimleri transfer eden Gaziantep BB takımına transfer oldu. Josef Çınar süryani göçmen bir ailenin çocuğudur. Evlidir. Tolga Gümüşay Tolga Gümüşay, (d. 1972) Türk yazar. Tolga Gümüşay, 1972'de Edirne`nin Uzunköprü ilçesinde doğdu. Lise Öğrenimini 1990 yılında Kadıköy Anadolu Lisesi'nde tamamladı. 1994'te İstanbul Üniversitesi İşletme Bölümü’nü bitirdikten sonra Marmara Üniversitesi'nde Örgütsel Davranış üzerine yüksek lisansını tamamladı. İlk romanı "6 Yıl Tam Pansiyon" 2001’de yayımlandı. "Hiç Kimsenin Kenti" adlı romanı İz Tv tarafından belgeselleştirildi. 2012 yılında kendi çektiği fotoğraflara yazdığı öykülerle şekillenen Kareli Öyküler projesi, önce dijital platformda geniş kitlelerle buluştu, sonra üç ayrı kitap halinde yayınlandı. Kareli Öyküler; resim, müzik, tiyatro, el sanatları gibi farklı disiplinlere ilham vermenin yanı sıra yabancı dillere çevrildi, okullarda ilham verici bir yaratıcı yazma yöntemi olarak kullanıldı. Çağdaş bir İstanbul yazarı olarak da tanınan Gümüşay, insanın varoluşuna ve yaşadığı kentin tüm zamanlarına karşı beslediği tutkuyu; akıcı üslubuyla roman ve öykülerine yansıtmaktadır. 1971 Akdeniz OyunlarÄ±'nda yelken 1971 Akdeniz Oyunları'nda yelken yarışları yer aldı. Üç sınıfta madalya mücadelesi verildi. Toplam beş madalya kazanan Yunanistan en başarılı ülke oldu. Hasan HÃ¼seyin Acar Hasan Hüseyin Acar (d. 16 Aralık 1994, Eskişehir), Türk futbolcudur. Süper Lig ekiplerinden Kayserispor'da forma giymektedir. 1994 yılında Eskişehir'de doğan futbolcu, 2007 yılında Eskişehirspor'un altyapısında başlayan oyuncu, 2011 yılında profesyonel sözleşme imzaladı. 2013-14 sezonunda Ertuğrul Sağlam'ın takımın başına getirilmesiyle A takım alınan oyunucu, bu takımla ilk maçına ise Süper Lig'de 18 Ağustos 2013'te Bursaspor karşısında 76.dakikada Özgür Çek'in yerine girerek çıktı. Aynı sezonda 25 Eylül 2013 tarihinde Çıksalınspor karşısında ilk Türkiye Kupası maçına çıkan oyuncu, 90 dakika sahada kaldı. Takımı ise bu maçı 7-0 gibi farklı bir skorla kazandı. 2013-14 devre arasında ise Eskişehirspor hazırlık kampında Genk ile oynanan maçta Tarık Çamdal ve Veysel Sarı'nın kadro dışı kalması nedeinyle sağ bek'te şans buldu ve etkili bir performans gösterdi. Ä°lke Sipahi Prof. Dr. İlke Sipahi (d. 1974, İstanbul Türk Kardiyolog. Lise öğrenimini Kadıköy Anadolu Lisesi'nde sınıf birinciliğiyle tamamladı. 1998 yılında İstanbul Üniversitesi Cerrahpaşa Tıp Fakültesi İngilizce bölümü'nü okul birinciliğiyle bitirip, aynı yıl Eylül TUS (Tıpta Uzmanlık Sınavı)'nda Temel ve Klinik bilimlerden Türkiye birincisi oldu. Üniversite öğrenimi sırasında TÜBİTAK Bilim Adamı Yetiştirme Bursunu almaya hak kazandı. Uzmanlık eğitimini Kardiyoloji alanında İstanbul Üniversitesi Kardiyoloji Enstitüsü'nde tamamlayan Dr. Sipahi, 2006-2008 yılları arasında ABD'de kalp yetersizliği ve kalp nakli konuları üstüne çalışmalar yaptı. 2008-2011 yılları arasında Cleveland’daki Case Western Reserve Üniversite’sinde Kardiyoloji Departmanı Kalp Yetersizliği ve Transplantasyon Kliniği’nde direktör yardımcılığı görevini üstlendi. Hipertansiyon ve Kalp Pilleri üzerine yaptığı çalışmalarıyla tanınmaktadır. Prof. Dr. İlke Sipahi Türkiye'ye dönüşünde önce, Acıbadem Maslak Hastanesi'nde Tıp Doktorluğu ve Acıbadem Üniversitesi Tıp Fakültesi'nde Akademisyenlik görevlerini üstlenmiş ve 1 Nisan 2019 tarihinden itibaren de Memorial Etiler Tıp Merkezi'nde ve Memorial Şişli Hastanesi'nde hizmet vermeye başlamıştır. Hans Landa Albay Hans Landa 2009 yılı yapımı, Quentin Tarantino filmi olan "Soysuzlar Çetesi" ("Inglourious Basterds") adlı filmin ana antagonistidir. Alman-Avusturyalı aktör Christoph Waltz tarafından canlandırılmıştır. Waltz, bu performansından dolayı, En İyi Yardımcı Erkek Oyuncu Akademi Ödülünü kazandı. Standartenführer (Albay) Hans Landa, Sicherheitsdienst'e (SD) atanan Avusturyalı bir SS subayıdır. İşgal altındaki Fransa'da saklanan Yahudileri bulma konusundaki esrarengiz yeteneğinden dolayı "Yahudi Avcısı" olarak adlandırılmıştır. Egoist ve hırslı olan Landa, (Reinhard Heydrich'in kendini karşılaştırarak) lakabını över ve gurur duyar. Onun işi insanları bulmak ve yakalamaktır ve Yahudi olduklarının ona göre hiçbir önemi yoktur. Landa, amansız ve acımasız, son derece zeki, fırsatçı, kibirli, ama aynı zamanda sinsi, ancak gerektiğinde büyüleyici ve kibardır. Ana dili Almancanın yanı sıra aynı zamanda, akıcı bir şekilde İngilizce, Fransızca ve İtalyanca konuşabilmektedir. Landa, yalnızca saf kişisel ilgiden hareket eden bir fırsatçıdır. Filmin başında, en azından 1934'ten bu yana Avusturya Nazi partisine güç ve servet sahibi olabilmek için üye olmuştur. Landa, SS'de birkaç sadakat madalyası almasına rağmen, Nazi ideolojisinin gerçek bir mümini değildir; Yahudilere karşı hiçbir kişisel düşmanlığı olmadığını itiraf etmiştir. Filmin sonunda, Adolf Hitler'e ihanet ederek, Soysuzlar çetesinin Hitler'in ve Nazi Partisi seçkinlerinin bir arada bulunduğu bir sinema salonuna suikast girişiminde bulunmalarına yardım ederek taraf değiştirir. Landa, bu yardımının karşılığında savaş suçlarından kurtulmak, Nantucket Adası'ndaki bir ev, Albay rütbesi ile askeri emekli maaşı, Amerikan Stratejik Hizmetler Ofisi ile çalışan bir ajan, Şeref Madalyası almak ve de tam dokunulmazlık talep etmiştir. Landa'nın, tüm taleplerine karşılanacağına dair söz verilir ve kendisini bir savaş esiri olarak Müttefik askerlerine teslim eder, ancak Landa'nın şoförü teslim sırasında soysuzlar çetesi tarafından hemen öldürülür. Teğmen Aldo Raine tarafından yaptıkları için Landa'nın alnına Bowie bıçağıyla gamalı haç işareti çizilerek cezalandırılır. Filmde Landa'nın çeşitli yüksek nişan ve Nazi Almanyası'nın madalyalarına sahip olduğu görülmektedir. Landa'nın uzun Nazi Partisi üyeliği, Adolf Hitler'in parti veya özel övgülerini gösteren, özel hizmetlerde bulunduğunu belirten Kan Nişanı, Altın Parti Rozeti ve Onur Madalyası olan üniformasını giydiği görülmektedir. Bölüm 3'te akşam yemeğinde giydiği üniformasında, Altın Kılıç ilaveli Savaş Liyakat Haçı ve Şövalye Haçı madalyasının olduğu görülmektedir. IC 1295 IC 1295, Kalkan takımyıldızı bölgesinde yaklaşık olarak 3.300 ışık yılı uzaklıkta bulunan bir gezegenimsi bulutsudur. Yeni Fikirler Yeni İşler Yeni Fikirler Yeni İşler, ODTÜ ve Elginkan Vakfı tarafından teknolojik iş fikri üniversite öğrencileri, mezunları ve üyelerini desteklemek üzere 2005'ten beri gerçekleştirilen yarışmadır. Yarışmanın sonraki yıllarında Savunma Sanayii Başkanlığı, ASELSAN, Denizbank, Intel ve Turkcell de sponsor olmuştur. Yarışma iki aşamada ve bir finalden oluşmaktadır. İlk aşamada gruplar teknoloji temelli iş fikirleri ile online sistem üzerinden başvuruyu gerçekleştirirler. Bunu takip eden bir değerlendirme sonucunda, her kategoriden seçilen belli sayıda grup ikinci aşamaya katılmaya hak kazanmaktadır. İkinci aşamada gruplar yarışma tarafından sağlanan bir eğitim programına katılırlar. Bu aşamanın sonunda işi fikirlerini nasıl hayata geçireceklerini açıklayan iş planı dosyalarını sunarlar. Bu sunumlar üzerinden yapılan değerlendirme ile her kategoride finale kalan gruplar belirlenir. Genel katılıma açık olan final etkinliğinde dinleyiciler ve jüri önünde projelerin sunumları gerçekleştirilir. Final sunumlarının ardından toplanan jüri, ödülleri belirler ve oturum ardından ödüller teslim edilir. Final töreni her sene kasım ayında düzenlenmektedir. Bu etkinlikte ödüllerle birlikte, bir sonraki yılın yarışmasının da startı verilmektedir. Ödüller üç ana kategoride verilmektedir. Bunlar: Kategori birincilikleri dışında sponsorlar da çeşitli özel ödüller vermektedir. 2013 yılında dağıtılan toplam ödül miktarı bu özel ödüllerle birlikte 410.000TL'yi bulmuştur. Penny (The Big Bang Theory) Penny, ""The Big Bang Theory"" adlı dizide yer alan bir kurgusal karakterdir. Kaley Cuoco tarafından canlandırılmaktadır. Oyuncu olmak isteyen bir garsondur. Sheldon ve Leonard'ın komşusudur. Leonard, Penny'ye aşıktır ve ilk sezonda Penny'ye karşı çok çekingen davranır. Penny, bilim insanı arkadaşlarının aksine pek zeki değildir ve bilimle hiç ilgilenmez. Bu yüzden kendisini bazen aptal hisseder. Son Osmanlılar Son Osmanlılar, Murat Bardakçı'nın sunduğu, yönetmenliğini İlkgün Serdar'ın yaptığı belgesel dizisi. Liam Henderson Liam Henderson (d. 25 Nisan 1996, İskoçya), İskoç futbolcudur. Celtic'de forma giymektedir. 1994 yılında doğan Liam, Celtic altyapısında futbola başladı. 2014 yılına kadar çeşitli alt kategorilerde oynayan oyuncu 2013 yılında A Takıma alındı. 2013-14 devre arasında ise takımıyla 2014 Turkish Airlines Antalya Kupası'na katılmış ve turnuvanın en genç futbolcularından biri olmuştur. Ayrıca Celtic FC finalde Galatasaray ile 0-0 berabere kalmış maç penaltılara gitmiş ve Liam Henderson'de Celtic'in bir penaltısını gole çevirmiştir. Henderson bu penaltıyı gole çevirse de takımı 5-4 mağlup olarak turnuvayı 2. bitirmiştir. Nir Biton Nir Biton (d. 30 Ekim 1991, Aşdod), İsrailli millî futbolcudur. Celtic'de forma giymektedir. Nir Biton, 1991 yılında Yossi Benayoun gibi önemli orta saha oyuncuları yetiştiren İsrail'de doğdu. Aşdod şehrinde doğan futbolcu, Aşdod takımında ise futbola başladı. 2013 yılına kadar ise 123 maça çıkan oyuncu boyu uzun olsa da 14 gol atarak hücumda da etkili oldu. 30 Ağustos 2013 tarihinde Biton, İskoçya Premier Lig ekibi Celtic ile 4 yıllık kontrat imzaladı. Bonsevisi için ise yaklaşık £700,000 bedel ve sonraki satıştan 20% pay ile anlaşıldı. Bu takımda ilk maçına 18 Eylül 2013'te, UEFA Şampiyonlar Ligi grup aşamasında AC Milan karşısında 89. dakikada çıktı. 22 Ekim'de AFC Ajax ile oynanan UEFA Şampiyonlar Ligi maçında 77.dakikada oyuna dahil olan oyuncu, girmesinden 10 dakika sonra ise Thulani Serero'ya müdehalesi sonucu kırmızı kart görerek oyundan atıldı. 2013-14 devre arasında ise takımıyla 2014 Turkish Airlines Antalya Kupası'na katılmış ve turnuvanın en uzun futbolcularından biri olmuştur. Ayrıca Celtic FC finalde Galatasaray ile 0-0 berabere kalmış maç penaltılara gitmiş ve Biton'da Celtic'in bir penaltısını gole çevirmiştir. Biton bu penaltıyı gole çevirse de takımı 5-4 mağlup olarak turnuvayı 2. bitirmiştir. Bahrudin AtajiÄ‡ Bahrudin Atajić (d. 16 Kasım 1993, Västervik), İsveç doğumlu Bosnalı futbolcudur. Celtic'de forma giymektedir. Bosna-Hersek'li göçmen bir ailenin çocuğu olarak doğan Bahrudin Atajić, İsveç'in Västervik şehrinde doğdu. Futbola da bu ülkenin Malmö FF takımının altyapısında başladı. Ocak 2010'a kadar burada oynayan oyuncu, 2010 yılında İskoçya ekibi Celtic scoutlarının dikkatini çekti ve bu takıma transfer oldu. 2013 yılında ise bu takımla profesyonel sözleşme imzaladı. İlk golünü ise 19 Mayıs 2013'te Motherwell ağlarına aşırtarak attı. 2013-14 devre arasında ise takımıyla 2014 Turkish Airlines Antalya Kupası'na katılmış ve turnuvada dikkat çeken futbolcularından biri olmuştur. Ayrıca Celtic FC finalde Galatasaray ile 0-0 berabere kalmış maç penaltılara gitmiş ve Atajić'de Celtic'in bir penaltısını gole çevirmiştir. Atajić bu penaltıyı gole çevirse de takımı 5-4 mağlup olarak turnuvayı 2. bitirmiştir. PHK CSKA CSKA Moskova (Ordunun Merkezi Spor Kulübü), Rus buz hokeyi kulübü. Kontinental Hokey Liginde yer almaktadır. Moskova merkezlidir. 1946 yılında kuruldu. Eski isimleri CDKA (1946-1951), CDSA (1952-1954) ve CSK MO'dur (1955-1959). 1960 yılından bu yana CSKA adını taşıyan kulüp Sovyet zamanından biri kazandıgı kupalar dikkate alındığında Rus buz hokeyinin en başarılı kulübüdür. Challenger Uzay Mekiği kazası Challenger Uzay Mekiği kazası, 28 Ocak 1986 tarihinde mekiğin kalkışından 73 saniye sonra patlamasıyla oluşan kazadır. Kazada 7 astronot ölmüştür. Patlama yakıtın sızması yüzünden olmuştur. Uzay Mekiği Challenger'ın kalkışının gerçekleşeceğı günden önceki gece, hava sıcaklığı oldukça düşüktü ve bazı mühendisler kalkışın iptal edilmesi yönünde görüş bildirmişlerdi Buna rağmen kalkış NASA tarafından onaylanmıştı ve uzay mekiğinin katı yakıt roketlerinin parçası olan güvenlik contaları soğuk sebebiyle zarar görmüş olmalarından ötürü, işlevlerini yerine getiremediler ve uçuşun 73. saniyesinde araç infilak etti. Patlama araç yeryüzünden 48.000 feet (15 kilometre) yüksekte gerçekleşti. KÄ±z Sanayi Mektebi Kız Sanayi Mektebi Osmanlı İmparatorluğu'nda kadınların el becerilerini geliştirmek ve ekonomik fayda sağlamak için kurulmuş okullardır. Eğitim süresi 5-7 yildir. Askerlerin kıyafet ve sargı gibi ihtiyaçlari buradan karşılanmıştır. Amiens Katedrali Amiens Katedrali (), Picardie'de yer alan 13. yüzyıla ait Gotik tarz kiliselerin en büyüklerindendir. Katedral 1152'de Romanesk tarzında inşa edildiyse de 1218'deki yangında tahrip olmuş ve 1220-1245 yılları arasında yeni tarzıyla yeniden yapılmıştır. İç planındaki uyumluluk üç kademeli iç eğimi ile özellikle ön cephedeki ve güney taşıyıcı koldaki heykellerin incelikli gösterişi vardır. Katedral, büyük bir güç timsaliydi ve ne de olsa bir geç dönem 16. yüzyıl hisarını bünyesinde bulundurmaktaydı; ancak, çevresini saran surlar zamanla etkileyici konakların sınırını çizdiği bulvarlarla yer değiştirdi. Eski ve daha görselliği yüksek olan bölüm doğrudan Somme Nehri'ne konumlandırılmıştır. Dar ve düzensiz sokaklar nehrin on bir adet kolu ile kesişmekte ve bunlardan türeyen kanallarca kuzeyde sonlanmaktadır. 1981 yılında UNESCO tarafından Dünya Mirası olarak ilan edilmiştir. Richard Serra Richard Serra (d. 2 Kasım 1939, San Francisco, Kaliforniya, ABD), özellikle büyük boyutlu metal sac yerleştirmeleri ile tanınan, Amerikalı minimalist heykeltıraş ve video sanatçısıdır. Süreç sanatı ile de ilgilenmiştir. Tribeca, New York ve Cape Breton Island - Nova Scotia'da yaşıyor ve çalışıyor. Brian Eno Brian Eno, (Brian Peter George St. John le Baptiste de la Salle Eno, d. 15 Mayıs 1948, Woodbridge, Suffolk, İngiltere), 1980'ler ve 90'ların birçok popüler müzik grubunun yeni birer tını keşfetmelerine yardımcı olmuş ve ambient müzik janrını yaratmış olan Britanyalı kompozitör, prodüksiyoncu, klavyeci ve şarkıcıdır. 1975 Akdeniz OyunlarÄ±'nda yelken 1975 Akdeniz Oyunları'nda yelken yarışları yer aldı. Üç sınıfta madalya mücadelesi verildi. Toplam üç madalya kazanan İtalya en başarılı ülke oldu. 1979 Akdeniz OyunlarÄ±'nda yelken 1979 Akdeniz Oyunları'nda yelken yarışları yer aldı. Üç sınıfta madalya mücadelesi verildi. Toplam üç madalya kazanan Fransa en başarılı ülke oldu. Salim Sdiri Salim Sdiri (d. 26 Ekim 1978), Tunus as覺ll覺 Frans覺z uzun atlamac覺. Sdiri 2004 Atina, 2008 Pekin ve 2012 Londra Olimpiyatları'nda ülkesini temsil etti. Üç olimpiyattan sadece Atina'da finale kalmayı başararak, mücadeleyi 12. olarak tamamladı. 13 Temmuz 2007 tarihinde Olimpiyat Stadyumu'nda yapılan Golden Lig mücadelesi sırasında, Fin atlet Tero Pitkämäki'nin elinden kaydırarak yaptığı atışta hedefi şaşan cirit, uzun atlamacıların ısınma alanına yöneldi. Fin sporcunun ciriti Sdiri'nin kürek kemiğine isabet etti. Yaralanan ancak hayati tehlike oluşmayan Sdiri, hemen hastaneye götürüldü. Baumit Baumit, 1988 yılında Avusturya'da kurulan dış cephe ısı yalıtımı sistemleri, kuru harç ve makineli hazır sıva sektöründe bulunan bir firmadır. 29 ülkede 38 tesise sahip olmakla birlikte, Türkiye'de Dilovası'nda üretim tesisleri bulunmaktadır. Türkiye'de cephe kaplamaları ve boyaları, ısı yalıtım sistemleri, sıvalar, şap ürünleri, karo yapıştırıcıları, derz dolgu ve örgü harçları bulunmaktadır. Recep Akkemik Recep Akkemik (d. 12 Nisan 1994, Eminönü) Türk futbolcudur. Fatih Karagümrük forması giymektedir. Futbola, Öz Alibeyköyspor takımında 10 yaşında başladı. 2009 yılında Beşiktaş'nın altyapısına geçti. İlk sezonunda U-16 seviyesinde forma giyip Türkiye şampiyonluğu yaşadı. Sonraki sezon aynı başarıyı bu sefer U-17 takımında yaşadı. Beşiktaş'ın Fenerbahçe'yi 2-1 yendiği final maçında takımının gollerinden birini atan isimdi. O sezonun sonunda küçük yaşına rağmen Beşiktaş A2'de forma şansı buldu ve ilk A2 maçında Altay'a bir gol kaydetti. Bir sonraki sezon bu sefer U-18 takımında, üst üste üçüncü kez Türkiye şampiyonluğu finaline çıktı ancak bu sefer şampiyonluğu rakipleri Fenerbahçe'ye kaptırdılar. 2012-13 sezonunda A2 forması giyen futbolcu, attığı 19 golle dikkat çekti. Altyapı kariyerinde U-16'da 25 maçta 15 gol, U-17'de 18 maçta 9 gol, U-18'de 35 maçta 13 gol, A2 takımında ise 33 maçta 20 gol kaydetti. 2013-14 sezonu öncesi aldığı transfer tekliflerine rağmen Beşiktaş'ta kalmak istediğini açıklayan Akkemik daha sonra 3. Lig ekibi Fatih Karagümrük ile 2 senelik sözleşmeye imza attı. Kariyerinin ilk maçına 1 Eylül 2013'te Siirtspor karşısında çıktı. 11 Eylül 2013'te Türkiye Kupası 1. Tur maçında Tuzlaspor'u 2-1 yenerlerken, kariyerinin ilk resmi golünü kaydetti. 4 gün sonra oynanan Bergama Belediyespor maçında ise 1-0'lık galibiyeti getiren golü atarak, ilk lig golünü attı. Akkemik, ilk sezonunda takımın ilk 11 oyuncularından biri olmayı başardı. Burak KardeÅŸ Burak Kardeş (22 Mart 1994, Belçika), Türk futbolcudur. Jong PSV takımında görev yapmaktadır. Burak Kardeş, 22 Mart 1994'te gurbetçi bir ailenin çocuğu olarak Belçika'da dünyaya geldi. Futbola ise Hollanda'nın PSV takımında 2005 yılında başladı. 2013 yılına kadar bu takımın alt yapısında oynayan futbolcu, 2013 yılında profesyonel oldu ve PSV'nin alt takımı Jong PSV'de oynamaya başladı. İlk maçına Hollanda 2. Lig maçında Sparta Rotterdam karşısında 3 Ağustos 2013'te çıktı. 2013-14 ara transfer döneminde ise 6+0+4 kuralı nedeniyle Süper Lig ekiplerinden başta Fenerbahçe ve Galatasaray olmak üzere birçok takımın dikkatini çekti. Belçika'da doğduğu için hem bu ülke hem de Türk pasaportu olan oyuncu, Belçika'dan davet almasına rağmen bu takıma gitmedi. İlk kez 2010 yılında Türkiye U-16 takımında forma gidi. Daha sonra ise U-17, U-18, U-19 ve U-21 formaları giydi. Filip Đorđević Filip Đorđević (d. 28 Eylül 1987; Belgrad), forvet mevkiinde görev yapan Sırp millî futbolcudur. Lazio de forma giymektedir. Filip kariyerine Crvena Zvezda takımında başladı ve 8 yıl burada oynadı. Aynı zamanda forma giydiği sırada Rad Belgrade takımında kiralık oynadı. Red Star için 8 maça çıkan oyuncu günler sonra Fransa'nın yolunu tuttu. Ligue 2 ekibi FC Nantes'a kiralanan oyuncu, takımının Ligue 1'e yükselmesinde önemli pay sahibi oldu. 2007-08 sezonunun ardından, Nantes satın almpa osiyonunu kullandı ve 4 yıllık sözleşme imzaladı. Ligue 1'e çıkan kulüpte Đorđević, 19 lig maçına çıktı ve 2 gol atabildi. Nantes ligi sonlarda tamamladı ve tekrar Ligue 2 yolunu tuttu. 2009-10 sezonunda bir önceki sezondan daha iyi olsa da beklentileri karşılayamayan oyuncu, 2010-11 szonunda ise 36 maça çıktı ve 12 gol attı. Đorđević 2011-12 sezonunda yine Ligue 2'de bulunan kulüple 28 maça çıktı ve 6 gol 5 asistlik performans gösterdi. 2012-13 sezonunda ise adeta bir patlama yaşayan Sırp oyuncu 34 lig maçında 20 gol attı ve Ligue 2 gol kralı oldu. 16 Ağustos 2013'te Ligue 1 kulübüOlympique Lyonnais Nantes kulübüne €3-5 milyon arası değer önerse de Đorđević takımda kaldı. Takımının Ligue 1'e dönmesinin ardından ise Đorđević, 12 maçta 7 gol attı ve Monaco'nun golcüsü Radamel Falcao ve Paris Saint-Germain FC'in golcüsü Zlatan Ibrahimović ile gol krallığı yarışına girdi. 2013-14 ara transfer döneminde ise uzun süredir forvet arayışlarında olan Trabzonspor'un dikkatini çekti. 20 Mart 2014 tarihinde, Lazio Filip Đorđević'i transfer ettiğini açıkladı. Filip Đorđević Lazio'nun resmi YouTube kanalında "Gelecek sezon Lazio forması giyeceğim. Böyle prestijli bir kulüpte forma giyeceğim için çok heyecanlıyım. Umarım birlikte güzel deneyimler yaşayacağız." açıklamalarında bulundu. İlk kez 24 Kasım 2007'de 2008 Avrupa Futbol Şampiyonası eleme turunda takımının Kazakistan maçına çağrıldı ancak oynama şansı bulamadı. Bwş yıl sonra tekrar çağrılan oyuncu, Siniša Mihajlović tarafından Şili maç kadrosunda 14 Kasım 2012 tarihinde çağrıldı. İlk golünü ise oyuna girdikten sadece iki dakika sonra attı. Mehmet Fuat Gölbaşı Mehmet Fuat Gölbaşı, (d. 8 Ekim 1991, Adıyaman), Türk futbolcu. 2. Lig ekiplerinden Tokatspor'da oynayamaktadır. Mehmet 1991 yılında Adıyaman'da doğdu. 2006-08 sezonları arasında futbola Şehitkamil Belediyespor takımında başlayan oyuncu, 2008 yılında Gaziantepspor altyapısına transfer oldu. 3 sene A2 takımı ve alt takımlarda oynayan oyuncu, 2011 yılında profesyonel oldu ancak şans bulamadı. 2011 yılında ise Hatayspor'a iki yıllığına kiraladı. PTT 2. Lig'de ilk maçına 14 Eylül 2011'de Araklıspor karşısında çıktı. Toplamda 32 maça çıkan oyuncu 10 tanede gol atarak en golcü futbolculardan oldu. Sonraki sezon ise 29 maça çıkan oyuncu 7 tanede gol attı. Ayrıca o sezon Tokatspor ile eşleşen takımda "9" numaralı formasıyla Türkiye Kupası'ndaki ilk golünü de attı. Ancak takımı bu maçı 3-2 mağlıp olarak turnuvadan elendi. 2013 yılında ise 2012-13 sezonundaki performansıyla dikkat çeken oyuncu, Gaziantepspor'a döndü ancak bu seferde bir önceki sezon Kupa maçında gol attığı Tokatspor'a transfer oldu. Takımının Kayserispor'u yenerek Türkiye Kupası'nda gruplara kalmasında pay sahibi idi. Mark Ashley Michael Andreasen ya da takma adıyla Mark Ashley (d. 16 Şubat 1969, Vancouver), Kanadalı pornografik film oyuncusudur. Pornografiye 2001 yılında 32 yaşındayken oyuncu olarak başlayan Ashley, bundan iki yıl sonra kariyerine porno film yönetmenliğini de eklemiştir. Madeline Gins Madeline Helen Arakawa Gins (7 Kasım 1941 – 8 Ocak 2014), Amerikalı ressam, mimar ve şair. . Değirmençay, Araç Değirmençay, Kastamonu'nun Araç ilçesine bağlı bir köydür. Suat Mutlu Suat Mutlu, (d. 28 Mayıs 1985, İstanbul), Türk futbolcudur. Bölgesel Amatör Lig ekiplerinden Mardin 47 Spor'da oynamaktadır. 1985 yılında İstanbul'da doğan oyuncu, futbola İstanbul'un Gaziosmanpaşa takımında başladı. 2003 yılında bu takımla profesyonel sözleşme imzalayan oyuncu, bu takımla toplam 127 maça çıkarken 9 gol attı. 2010 yılında ise Diyarbakırspor'a transfer oldu. Bu takımdaysa 47 maça çıkan oyuncu 7 gol attı. 2012'de ise yarım dönemliğine Fethiyespor'da oynadı 7 lig ve 1 kupa maçına çıktı. 2012-13 devre arasında Tokat ekibi Tokatspor'un yolunu tuttu. Takımının Kayserispor'u yendiği maçta ilk 11 başlamasa da önceki maçlarda takımının Türkiye Kupası'nda gruplara kalmasında pay sahibi idi. Bernard Glasser Bernard M. Glasser (3 Haziran 1924 ; ö. 2 Ocak 2014), Amerikalı film yapımcısı ve yönetmeni. 1970'li yıllara damga vuran bilimkurgu-macera türünde "Space Master X-7", "The Return of the Fly", "Run Like a Thief", ve "Triangle " adlı filmlerin yapımcılığını ve yönetmenliğini üstlenmiştir. 3 Haziran 1924 tarihinde Chicago'da doğmuştur. Joan Glasser ile evli 4 çocuk sahibi ünlü yönetmen 2 Ocak 2014'te (89 yaşında) Los Angeles'ta ölmüştür. R.G. Collingwood Robin George Collingwood (22 Şubat 1889 – 9 Ocak 1943), İngiliz filozof ve tarihçi. En ünlü kitabı Tarih Fikri'dir ("The Idea of History"). İngilizce konuşulan dünyada felsefe tarihi için temel bir esin kaynağı olmuştur. Felsefe tarihi dışında Collingwood tarihçi ve arkeolog olarak da aktif olarak çalışmalar yapmış, Roma Britanya'sı konusunda otorite olmuştur. Sanatın İlkeleri adlı eserinde, Croce'nin yolundan giderek, sanatın temelde bir duygu ifadesi olduğunu savunmuştur. Sanat ona göre insan zihni için gerekli bir işlevdir ve iş birliğine dayanan bir etkinliktir. SanatÄ±n tarihi Sanatın tarihi, insanlar tarafından estetik veya iletişim amaçlı, fikirleri, duyguları veya dünya görüşlerini ifade eden üretimler veya etkinliklerin tarihidir. Yapıldıkları tarihler bundan 40.000 yıl öncesine giden heykeller, mağara ve kaya resimleri bulunduysa da bu eserlerin anlamı, içinde geliştirildikleri kültür hakkında az bilgimiz olması sebebiyle tam olarak bilinmemektedir. Bilinen en eski sanat nesnesinin - üzerleri delinmiş bir salyangoz kabuğu dizisi - 75.000 yıl önceye dayanırsa da 100.000 yıl yaşında, muhtemelen boya saklamak için yapılmış kaplar da bulunmuştur. Eski Mısır, Mezopotamya, İran, Hindistan, Eski Yunan, Roma, İnka, Maya, Olmek medeniyetlerinden günümüze birçok sanat eseri miras kalmıştır. Eski Yunan sanatı insan fiziğinin ideal oranlarda temsiline yoğunlaşmış, sonrasında Bizans ve Ortaçağ Avrupası'nda İncil ve dini motifler ağırlık kazanmış, bunları yücelten tarzlar geliştirilmiştir. Rönesans, fiziksel dünyanın resmedilmesi ve perspektifin sistematik olarak uygulanıp resimde üç boyut algısının oluşması yönünde teknikler geliştirmiştir. Doğuda, İslam Sanatı'ında ikonografinin yasak olması nedeniyle geometrik şekiller, hat sanatı ve mimariye yoğunlaşılmıştır. Uzak Doğu'da da bu dönemlerde din, sanatsal üretime yön vermiştir. Hindistan ve Tibet renkli heykeller ve dans ön plana çıkarken dinsel resimler de bu pratiklerden beslenmiştir. Çin'de de kuyumculuk, bronz işçiliği, çömlekçilik, şiir, kaligrafi, müzik, resim, tiyatro gelişmiş, sanatsal eğilimler baştaki sülaleye göre değişiklik göstermiştir. Batı'da 18. yüzyılda Aydınlanma ile birlikte rasyonel, saat gibi işleyen evren anlayışı gelişmiş, bu da Blake'in Newton'u kutsal bir geometrici gibi portrelemesi veya David'in propagandacı resimlerine yansımıştır. Daha sonra bu da yerini tepki olarak duygu ve birey olmayı ön plana çıkaran, akademik sanat, Sembolizm, İzlenimcilik, Fauvizm gibi 19. yüzyıl sanatsal akımlarına bırakmıştır. 20. yüzyıl sanat tarihi bitip tükenmeyen sanatsal arayışların yüzyılı olmuştur. Bu yüzden İzlenimcilik, Dışavurumculuk, Fovizm, Kübizm, Dadaizm, Gerçeküstücülük gibi akımların parametreleri, icat edildikleri yıllardan çok öteye gidemediyse de sonra gelen akımları etkiledi. Yüzyılın ikinci yarısından itibaren Modernizm kültüre hakim olmuş ve Theodor W. Adorno'nun 1970 yılında dediği üzere "Artık sorgulamadan kabul edilen şey, sanat hakkında hiçbir şeyin, ne sanatın kendisinin, ne sanatın bir bütün ile olan ilişkisinin ne de sanatın varolma hakkının, sorgulamadan kabul edilemeyeceği." Relativizm kaçınılmaz bir gerçeklik olarak kabul edilmiş, bu da çağdaş sanat ve postmodern eleştiri dönemini başlatmıştı. The Elder Scrolls The Elder Scrolls (), Bethesda Game Studios tarafından 1992'den beridir çıkarılan beş oyunluk serinin, her oyununun ilk adıdır ve oyunlarındaki bir objedir. Bu serinin oyunları Tamriel adı verilen kurgusal bir kıtada geçmektedir. Elder Scroll serinin oyunlarında önemli bir yer tutan ve oldukça eski kalıntılardır. Sayısı ve kökenleri bilinmemektedir ve aynı zamanda gelecek ve geçmiş olayların kayıtlı olduğu birer tarihi arşiv niteliğindedirler.Serinin çoğu oyununda oyuncunun yönlendirdiği karakterle bağlantısı vardır. Kadim tomarlar teknolojik açıdan yardımsız okunamazlar, okunmaları durumunda körlük hatta deliliğe yol açan yan etkileri olur. Neredeyse her dönemde kutsal olarak kabul edilmişlerdir, içerdikleri bilgiler konusunda şüphe duyulmamıştır. Büyülü ve doğaüstü güçleriyle bilinirler. Alduin'in Dönüşü ve Güneş Tiranlığı'nın geri gelişinin zamanlarını bildirmesi bilinen en büyük kehanetlerindendir. Polonya Bilimler Akademisi Polonya Bilimler Akademisi (Lehçe: Polska Akademia Nauk), Polonya'daki en üst bilimler akademisi kuruluşu. Ülkede bilimin gelişimine öncülük etmeyi amaçlayan kurum, ekonomi alanında doktora programlarına sahiptir. Sabahattin AdalÄ± Sabahattin Adalı (d. 1920, Antakya) - (ö. 24 Mart 2008), Türk siyasetçi. Ankara Üniversitesi Hukuk Fakültesi mezunudur. Paris Sorbonne Üniversitesi Devlet Umûmi Hukuku Dalında Doktora yapmıştır. Serbest Avukatlık, Cumhuriyet Senatosu Hatay Üyeliği (15 Ekim 1961 – 7 Haziran 1964), TBMM 2.(XIII), 4.(XV) ve 5.(XVI) Dönem Hatay Milletvekilliği, Cumhuriyet Senatosu Avrupa Konseyi İstişaî Meclisi Türk Grubu Üyeliği yapmıştır. Mehmet Emin Durul Mehmet Emin Durul (d. 1915, Denizli) - (ö. 13 Mayıs 2005), Türk siyasetçi. Harp Akademisi mezunudur. İzmir Müstahkem Mevki Komutanlığı 6. Alay 89. Batarya Komutanlığı, 2. Kolordu Komutanlığı 69. Topçu Alayı Subaylığı, İzmir Hava Savunma Uçak savar Birliği Subaylığı, Kara Kuvvetleri Komutanlığı Ordonat Başkanlığı, Ankara 3. Uçaksavar Alayı Subaylığı, Genelkurmay Harekât Dairesi 28. Tümen 3. Şube Müdürlüğü, Tümen Topçu Komutanlığı 1. Tabur Komutanlığı, Konya 2. Ordu Harekât ve Eğitim Başkanlığı, Afganistan Türk Askerî Heyeti Harp Tarihi Öğretmenliği, Millî Savunma Bakanlığı Tetkik Kurulu Üyeliği, Erzurum 3. Ordu Karargâhı Harekât ve Eğitim Başkan Yardımcılığı, Cumhuriyet Senatosu Denizli Üyeliği (15 Ekim 1961 – 5 Haziran 1966), TBMM 3.(XIV) Dönem Denizli Milletvekilliği yapmıştır. Evli ve iki çocuk babasıdır. Muallâ Akarca Muallâ Akarca (d. 1918, Bursa) - (ö. 8 Ağustos 2008), Türk siyasetçi. Ankara Yüksek Ziraat Enstitüsü ve Ankara Üniversitesi Dil ve Tarih-Coğrafya Fakültesi Alman Dili ve Edebiyatı mezunudur. ABD’de Maryland Üniversitesi'nde İhtisas yapmıştır. Kocaeli İl Tarım Müdürlüğü Tarım Öğretmenliği, Çiftçilik, Ankara Teknik Tarım Müdürlüğü Uzmanlığı, Sosyal Hizmetler Enstitüsü Uzmanlığı, Türkiye Kadınlar Birliği Genel Başkanlığı, Genel Sekreterliği, Türkiye Ev Ekonomisi Cemiyeti Kuruculuğu ve Genel Başkanlığı, Avrupa Federasyonu Guvernörlüğü, Cumhuriyet Senatosu Muğla Üyeliği (15 Ekim 1961 – 5 Haziran 1966), TBMM 3.(XIV) Dönem Muğla Milletvekilliği, Türkiye-Avrupa Ekonomi Topluluğu Karma Parlamento Komisyonu Üyeliği yapmıştır. Evli ve iki çocuk annesidir. Rasim Hancıoğlu Rasim Hancıoğlu (d. 1919, Afyonkarahisar) - (ö. 26 Nisan 2013), Türk siyasetçi. İstanbul Üniversitesi Tıp Fakültesi mezunudur. Mustafakemalpaşa Belediye Tabipliği, Afyon Erkek Sanat Enstitüsü Tabipliği ve Sağlık Bilgisi Öğretmenliği, Serbest Doktorluk, Türkiye Cumhuriyeti Devlet Demiryolları Kısım Hekimliği, Afyon Verem Savaş Dispanseri Baştabipliği, Cumhuriyet Senatosu Afyonkarahisar Üyeliği (15 Ekim 1961 – 5 Haziran 1966), TBMM 4.(XV) Dönem Afyonkarahisar Milletvekilliği, 4.(XV) Dönem Millet Meclisi Başkanvekilliği yapmıştır. Evli ve üç çocuk babsıdır. Ä°lya Volkov Ilya Volkov, ( d. 19 Nisan 2002) Beyaz Rus çocuk şarkıcı ve dansçı. Volkov 2012 Eurovision Çocuk Şarkı Yarışması'nda Belarus'un performansında dansçı olarak yer almıştır. 2013 yılında Eurovision Çocuk Şarkı Yarışması Belarus ulusal finaline "Poy so Mnoy" adlı şarkıyla katılmış ve kazanmıştır. 2013 Eurovision Çocuk Şarkı Yarışması'nda 3.olmuştur. Sióagárd Sióagárd veya eski adıyla Aynvar, Macaristan'ın Tolna iline bağlı Szekszárd kasabası (ilçesi) sınırları içerisinde kalan bir köydür. Köyde hizmetler belediye sistemi ile yürütülmektedir. Köy Estergon Kuşatması öncesinde 1543 yılı Nisan ayında I. Süleyman tarafından ele geçirilmiştir. Macar nüfus ele geçirmenin ardından, köyü tamamen terk etmiştir. Saffet Ural Saffet Ural (d. 1923, İnegöl) - (ö. 9 Ekim 1996), Türk siyasetçi. İngiltere Kraliyet Hava Kuvvetleri Koleji ve Hava Okulu ile Hava Harp Akademisi mezunudur. 6. Tayyare Alayı Pilotluğu, 103 Keşif Grubu ve 8. Tayyare Alayı Pilotluğu, 66. Uçuş Grubu ve Hava Kuvvetleri Komutanlığı Harekât Subaylığı, 191. ve III. Filolar Komutanlığı, Paris SHAPE Karargâhı Program Şubesi Müdürlüğü, Hava Eğitim Komutanlığı Kurmay Başkanlığı, 9. Hava Üs Komutanlığı, 6. ATAF Kurmay Başkanlığı, Cumhuriyet Senatosu Bursa Üyeliği (5 Haziran 1966 – 12 Ekim 1975), TBMM 5.(XVI) Dönem Bursa Milletvekilliği yapmıştır. Evli ve iki çocuk babasıdır. Stephen Turnbull (tarihçi) Stephen Richard Turnbull (d. 6 Şubat 1948), İngiliz akademisyen, tarihçi ve yazardır. Özellikle Japonlar ve Moğolların askerî tarihi ile ilgili yazdığı kitaplar ile tanınmaktadır. Turnbull, ilk olarak Cambridge Üniversitesi'nde bir derece elde etmiştir. Ardından Leeds Üniversitesi'nde İlahiyat ve Askeri Tarih Bölümü'nde master yaptıktan sonra doktoralık kazanmıştır. Turnbull halen Leeds Üniversitesi'nde Uzak Doğu Dinleri öğretim üyeliği görevini sürdürmektedir. Ortaçağ konularında pek çok kitabı bulunan akademisyen, 2003 ile 2005 yılları arasında kısa ömürlü bir dergi olan ve Royal Ontario ile birlikte hazırlanan "Ortaçağ Tarihi Dergisi"nin yayın kurulunda görev almıştır. İngiliz oyun şirketi olan The Creative Assembly tarafından üretilen ve isimli oyunlara danışmanlık yapmıştır. 2013 yapımı ve başrolünü Keanu Reeves'in oynadığı 47 Ronin filminde de tarih danışmanlığı görevini yürütmüştür. Alfred Kohler (tarihçi) Alfred Kohler, (d. 6 Ağustos 1943 Viyana) Avusturyalı tarihçi ve Viyana Üniversitesi'nde erken modern dönem profesörüdür. Viyana Üniversitesi'nde tarih ve coğrafya öğrenimi gören Kohler, 1967 yılında doktorasını tamamlamıştır. 1969 yılından itibaren Viyana Üniversitesi Tarih Enstitüsü bölümünde Heinrich Lutz'un asistanlığını yapmıştır. 1992 yılından itibaren üniversitenin modern tarih profesörlüğü görevine getirilmiş ve 2004 ile 2006 yılları arasında da yine Viyana Üniversitesi'nin Tarihsel ve Kültürel Çalışmalar alanında dekanlığını yapmıştır. Kohler ayrıca Avusturya Bilimler Akademisi'nin felsefi ve tarihi sınıfına denk gelen bir üyesidir. Avusturya Bilimler Akademisi tarafından 2010 yılında Wilhelm Hartel Ödülü ile ödüllendirilmiştir. Ayrıca 2012 yılında Kardinal Innitzer Eğitim Fonu tarafından verilen onursal bir ödül