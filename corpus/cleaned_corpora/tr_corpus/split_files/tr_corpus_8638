Kore Daewoo tersanesinde yaptırılmıştır. Şu anki ticari isimleri TI Asia, TI Europe, TI Oceania, and TI Africa'dır. 1960'lara kadar uluslararası (ham petrol) denizcilik özellikle Süveyş Kanalı ağırlıklı olduğu için, üretilen (süper-)tankerler Suezmax sınırına bağlı kalmışlardır. Zamanın Süveyş Kanalı kapasitesi 45.000 tonluk su deplasman'a müsaade veriyordu. 1967'de Altı Gün Savaşı'ndan dolayı bu kanal 1967 ile 1975 yılları arasında trafiğe kapatılmıştır. Orta Doğu Petrol yatakları'ndan ham petrol ticareti mecburen Ümit Burnu'ndan gerçekleştirilmesi lazımdı. Yani artık aynı ticaret için Afrika kıtasının etrafından dolaşılması mecburiydi. Bu yeni zorunluğa, ekonomik tek çözüm, varsayılan tanker kapasitelerini katlamak olmuştur. Bu tarihten itibaren artık her yıl yeni tonaj rekorları kırılmıştır. Bu süpertankerlerin ilk yıllarında çoğu limanların derinliği yeterli olmadığından petrol genelde burada az su deplasmanlı gemilere aktarılmıştır. Exxon Valdez kazasından sonra ABD karasularına girecek her tanker 2015 senesine kadar çift cidarlı olması mecburiyeti koşulmuştur (Oil Pollution Act of 1990 (OPA-90). Avrupada ise "Erika" (1999) ve"Prestige" (2002) kazaları sonucu aynı çift cidarlı mecburiyeti en geç 2010 senesine kadar yürürlüğe girmesine karar almıştır. Şu an en büyük çift cidarlı süpertanker 2002 senesinde yapılan "TI Asia" tankeridir ve 441.893 deadweight tondur. Fårö Fårö (İsveççe Koyun Adası) İsveç'in güneydoğusunda Gotland adasının hemen kuzeyinde küçük bir adadır. İsveç'in Gotland iline bağlı en büyük ikinci adadır. Küçük bir tarım alanı olan ada önde gelen İsveçli siyasetçiler arasında yazlık olarak oldukça popülerdir. Yüksek gayrimenkul fiyatlarıyla bilinir. Arsen GÃ¼rzap Arsen Gürzap, (d. 11 Ekim 1946, Ankara), Türk oyuncu ve tiyatro yönetmeni. Babası Gürcü kökenli olan Gürzap, Ankara Devlet Konservatuvarı Tiyatro Yüksek bölümü mezunu olup, Ankara Devlet Tiyatroları Genel Müdürlüğü'nde sanat hayatına başladı. 1987'den bu yana İstanbul Devlet Tiyatrosunda oyuncu ve yönetmen olarak görev yapmaktadır. Tiyatro İstanbul'da da bir süre çalışan sanatçı; MSÜ Tiyatro bölümünde de dersler vermiş olup, eşi Can Gürzap ile birlikte Dialog adlı okulun kurucu kadrosunda yer aldı. 15 yılda 15.000 mezun veren okulda sunuculuk, güzel konuşma, insan ilişkileri eğitmeni olarak dersler vermektedir. Arsen Gürzap sinema filmleri ve dizilerde de rol almış, seslendirme çalışmaları da yapmıştır. Son yıllarda en ses getiren seslendirme çalışması LÖSEV Lösemili çocuklar Vakfı'nın tanıtım filmleri olmuştur Ken Bates Kenneth William Bates (d. 4 Aralık 1931), İngiliz iş adamı ve futbol yatırımcısı. Bates, Chelsea FC takımını 1982 yılında sadece £1'a satın almıştır. Takımın stadı satılma tehdidi altındayken, büyük uğraşlar sonucu stad tekrar Chelsea'ye kazandırılmıştır. Zamanla Chelsea'nın en başarılı başkanı haline gelmiş, takımın Premier League içinde ilk 6'ya sokmuş; Gianfranco Zola ve Marcel Desailly gibi yıldız oyuncuları Chelsea'ye getirmiştir. 2003 yılında kulübü Rus milyarder Roman Abramovich'e satmış, bu satıştan 17 Milyon Pound kazanmıştır. Balistik jel Balistik jel FBI ve CIA tarafından mermilerin denenmesi için yaratılan bir insan eti simülasyonudur. Yoğunluğu insan etiyle özdeş olduğu için kullanılmaktadır. Formülü; %90 oranında 60 derece ılık suya %10 oranında jelatin tozu veya toz jelatin yavaş yavaş köpüklenmeyecek şekilde ilave edilir. Renk vermek için mürekkep, gıda boyası kullanılır. Bu madde yeterince karıştırıldıktan sonra 2 saat oda sıcaklığında ve ardından 36 saat 4 derecede bekletilir. Fakat şöyle bir sorun vardır ki balistik jel dayanıksızdır. Kısa vadeli testler içindir, 2 saat içinde eriyebilir. MythBusters Bayramoğlu, Darıca Bayramoğlu, Kocaeli ili, Darıca İlçesi'ne bağlı bir mahalledir. 1956 yılına kadar “Üç Burunlar” adıyla bilinen yarımada, birkaç müteşebbisin girişimi neticesinde, günümüzde de halen kullanılmakta olan “Bayramoğlu” adını almıştır. Devlete ait resmi kurum ve kuruluşlar başta olmak üzere, yarımada ve çevresinde inşa edilen tüm yapı ve alanlar; kamp, dinlenme tesisi ve yazlık mesken olarak inşa edilmiş ve bunun neticesinde Bayramoğlu, İstanbul ‘a en yakın tatil beldesi olma özelliğini, günümüze kadar sürdürmüştür. Bayramoğlu, bir tatil beldesi olmasının yanı sıra, konumu gereği de çok stratejik bir öneme sahiptir. İstanbul ve Kocaeli illerinin tam arasında kalan bu belde, E – 80 İstanbul Anadolu Otoyolu, D–100(E–5) Karayolu, Eskihisar – Topçular Feribot Terminali, TCDD Anadolu Tren Yolu Hattı, Gebze Teknik Üniversitesi, Sabiha Gökçen Uluslararası Havalimanı ve son olarak 2012 yılında hizmete girmesi planlanan Gebze – Halkalı Marmaray Yüzeysel Metrosu ‘nun da yanı başında yer almaktadır. Beldenin özelliklerinin başında: İstanbul'a 40 km uzaklığı ve doğası gelir. Marmara Denizi'ne doğru uzanan yapısıyla yaz aylarında çekim merkezidir. Yazın mahalle nüfusu dört kat artar. Yazlık yerlerde hizmet sektörü varlık gösterir. Birçok otel ve ufak ticarethane vardır. Mahallede; Basın İlan Kurumu Tatil Köyü, Kastelli siteleri, Palmiye tatil mahallesi, Murat tatil sitesi, Yelkenkaya, Hotel Hegsagone gibi tesis ve simge yapılar vardır. Ayrıca Bayramoğlu yaz aylarında nüfusunu 2 katına çıkarmaktadır. Bölgedeki plajları haftasonlarında yüzlerce vatandaşı ağırlamaktadır. Claudio Ranieri Claudio Ranieri (d. 20 Ekim 1951), İtalyan antrenör ve eski futbolcudur. 2015/16 sezonunda Leicester City'i Premier Lig şampiyonu yapma başarısı göstermiştir fakat 16/17 sezonunda alınan başarısız sonuçlar sebebiyle 24 Şubat 2017 tarihinde görevinden ayrılmıştır. Ranieri, profesyonel futbolculuğa 1973 yılında İtalya'nın Roma takımında başladı. Daha sonra Catanzaro "(1974-82)", Catania "1982-84" ve Palermo "(1984-86)" takımlarında forma giydi. Kariyerinde 363 maça çıkıp toplam 9 gol attı. Sırasıyla Campania, Cagliari, Napoli, Fiorentina, Valencia, Atlético Madrid, Chelsea, Valencia, Parma, Juventus, Roma ve Inter takımlarını çalıştırdı. Leicester City ile 2015-16 sezonunda lig bitimine 2 hafta kala Premier League şampiyonluğunu ilan etti. Can GÃ¼rzap Can Gürzap, (d. 26 Mayıs 1944, İstanbul), Türk sinema, tiyatro, dizi oyuncusu, yazar ve eğitmen. İlk tiyatro eğitimini, kendisi gibi sanatçı olan babası Reşit Gürzap'tan alan sanatçı, 1962'de Kadıköy Maarif Koleji'ni tamamladıktan sonra Ankara Devlet Konservartuarı Tiyatro Bölümü'nü bitirdi ve Londra'da Central School of Speech and Drama'da eğitim gördü. Ankara Devlet Tiyatrosu'nda yönetmen ve oyuncu olarak görev yaptı. Konservatuvarda öğretmen olarak derslere girdi. TRT'de radyoya birçok "radyo tiyatrosu" hazırladı. 1971 yılında Arsen Gürzap ile evlendi. 1978'de İstanbul Devlet Tiyatrosu kurucu müdürü oldu. Çevirmenlik ve senaryo yazarlığı da (Yorgun Savaşçı - 1993) yapan sanatçı, halen kurucusu olduğu Dialog sunuculuk ve dil okulunda görev yapmakta, sinema ve dizi filmlerde rol almaktadır. Sanatçı, 2004 yılında Kadıköy Maarif Koleji ve Anadolu Lisesi Mezunlar Derneği tarafından Kristal Martı ödülüne layık bulunmuştur. Can Gürzap ayrıca League of Legends isimli oyun Azir isimli karakteri seslendirmiştir. Zekeriya Temizel Zekeriya Temizel (1948, Çırdak, Yeşilyurt, Tokat), Türk siyasetçi. Sivas Lisesi ve Ankara Üniversitesi Siyasal Bilgiler Fakültesi'ni bitirdi. 1982 yılında Lisans üstü eğitimini Fransa'da Strasbourg Louis Pasteur Üniversitesi'nde yaptı. Avrupa Para Sistemi ve Avrupa Ortak Tarım Politikaları konularında araştırmalarda bulundu. 1985 yılında OECD Mali İşler Bölümünde çalıştı. 1970-1995 yılları arasında Maliye Bakanlığında Maliye Müfettişi, Maliye Başmüfettişi, Gelirler Genel Müdürlüğü Daire Başkanı, Genel Müdür Yardımcısı, İstanbul Defterdarı, Gelirler Genel Müdürü olarak görev aldı. Bankacılık Düzenleme ve Denetleme Kurumu Başkanı olarak, kurumun kuruluşunu gerçekleştirdi. Basın İlan Kurumunda Yönetim Kurulu Üyeliği, çeşitli basın-yayın kuruluşlarında köşe yazarlığı, Ülke Politikaları Vakfında Başkanlık yaptı. 2005-2015 yıllarında ileri teknoloji ile üretim yapan 2 şirketin yönetim kurulu başkanlıklarını üstlendi. Ombudsman adlı araştırma kitabı ile Çekerek Kıyılarında adlı anı-romanı bulunmaktadır. TBMM XX. Dönem İstanbul ve XXV.ve XXVI. Dönem İzmir Milletvekilidir. 55 ve 56. Hükümetlerde Maliye Bakanlığı yapmıştır. Evli ve 2 çocuk babasıdır. 18 Nisan 1999 seçimlerine DSP İstanbul Büyükşehir Belediye Başkan adayı olarak katıldıysa da kazanamadı. Gazetelerde köşe yazarlığı yaptı. 6 Eylül 2014 tarihinde Cumhuriyet Halk Partisi parti meclisi üyeliğine seçildi. Lassana Diarra Lassana Diarra (d. 10 Mart 1985, Paris), Fransız eski millî futbolcudur. Profesyonel olarak futbol'a 2003 yılında Le Havre'de başlamıştır. İstikrarlı oyunu ile Chelsea'nin dikkatnini çekmiş ve 2005-2006 sezon başında Chelsea'ye transfer olmuştur. Ancak az forma şansı bulmasına rağmen 2 sezon burada kalmıştır ve burada olduğu sırada Fransa millî futbol takımına seçilmiştir. 2007 yılında Arsenal takımına transfer olmuş ama çok az forma giymiş ve 1 sezon geçirdikten sonra 2008-2009 sezonu başında Portsmouth'a transfer olmuştur. 2008-2009 sezonunu tamamladıktan sonra yeni sezona da Portsmouth takımında girmiş devre arasında sürpriz şekilde Real Madrid'e transfer olmuştur. 2012'de ise Rus ekibi Anji 31 Ağustos 2012'de (transferin son günü) açıklanmayan bir fiyat karşılığında futbolcuyu kadrosuna katmıştır Diarra genç yaşta Nantes takımı'nın denemesine gitmiş ve başarılı da olduğunu belli etmiş ama kısa boyu ve hafif denilerek Nantes altyapısına alınmamıştır. Pes etmeyen genç oyuncu yine Fransız takımı olan Le Mans takımı için denemeye gitmiş burada da aranılan genç oyuncunun kendisi olmadığı cevabıyla karşılaşmıştır. Üçüncü deneme ise Le Havre olmuş ancak burada direkt profesyonel takıma gönderilmiştir. 2003 sezon başında direkt profesyonel sözleşme ile takıma katılmış ancak ilk sezon forma giyememiş ama üstün defans gücünden dolayı yeni Claude Makélélé benzetmeleriyle profesyonel kariyerine başlamıştır. İkinci sezonunda ama forma giydiği ilk sezon olan 2004-2005 sezonunda 29 Lig maçında oynamıştır ve Chelsea tarafından sezon içinde izlenmeye başlamıştır. Nitekim genç oyuncuyu izleyen Chelsea 1 Milyon € karşılığında yeni Claude Makélélé olarak gösterilen Diarra'yı transfer etmiştir. Transfer sezonunun son günü olan 31 Ağustos 2007'de Arsenal takımına teknik direktör Arsène Wenger'in isteği ile transfer olmuştur. O sezon takımdan ayrılan Fredrik Ljungberg'den boşalan 8 numaralı formayı almıştır. Arsène Wenger Diarra için genç futbolcu, transfer sezonunun son günü takıma katılmasına rağmen Arsenal oyun tarzına uygun olduğu için transfer edildiğini ve "multi-fonksiyonel oyuncu" olduğunu söylemiştir. [[24 Mart 2007 tarihinde zamanın [[Fransa millî futbol takımı]] [[teknik direktör]]ü [[Raymond Domenech]] tarafından [[Litvanya millî futbol takımı]] ile [[2008 Avrupa Futbol Şampiyonası elemeleri]] grup maçı için kadroya çağrılmıştır. 2005-2006 : [[Chelsea FC|Chelsea]] yılın genç oyuncusu. [[Kategori:YaÅŸayan insanlar]] [[Kategori:1985 doğumlular]] [[Kategori:Paris doğumlu futbolcular]] [[Kategori:Fransız futbolcular]] [[Kategori:Fransa millî futbol takımı futbolcuları]] [[Kategori:Orta saha futbolcuları]] [[Kategori:Le Havre AC futbolcuları]] [[Kategori:Chelsea FC futbolcuları]] [[Kategori:Arsenal FC futbolcuları]] [[Kategori:Portsmouth FC futbolcuları]] [[Kategori:Real Madrid CF futbolcuları]] [[Kategori:FK Anji futbolcuları]] [[Kategori:Fransız gurbetçi futbolcular]] [[Kategori:İngiltere'deki gurbetçi futbolcular]] [[Kategori:İspanya'daki gurbetçi futbolcular]] [[Kategori:Rusya'daki gurbetÃ§i futbolcular]] [[Kategori:İngiltere'deki Fransız gurbetçiler]] [[Kategori:İspanya'daki Fransız gurbetçiler]] [[Kategori:Rusya'daki Fransız gurbetçiler]] [[Kategori:Ligue 1 futbolcuları]] [[Kategori:Ligue 2 futbolcuları]] [[Kategori:La Liga futbolcuları]] [[Kategori:Premier League futbolcuları]] [[Kategori:Rossiyskaya Premyer-Liga futbolcularÄ±]] [[Kategori:2008 Avrupa Futbol Şampiyonası futbolcuları]] [[Kategori:Fransa 21 yaş altı millî futbol takımı futbolcuları]] [[Kategori:Defans futbolcuları]] Robert Oppenheimer Julius Robert Oppenheimer ( ; 22 Nisan 1904 – 18 Şubat 1967), bilim ve teknoloji dünyasında "ilk nükleer bombanın babası" olarak anılan, Manhattan Projesi başkanlığını yapmış Yahudi kökenli Amerikalı fizikçi ve üniversite profesörü. II. Dünya Savaşı döneminde, Los Alamos Laboratuvarı'nın, sonrasında ise ilk nükleer silahları geliştiren gizli Manhattan Projesi’nin başkanlığını yaptı. İlk atom bombası testi 16 Temmuz 1945'te New Mexico'daki Trinity tesislerinde başarıyla patlatıldı. Bhagavad Gita'dan bahsederken "Şimdi de ben dünyaların yok edicisi oldum." sözü çok dikkat çekti. Ağustos 1945'te yarattıkları nükleer silahlar ilk kez Hiroşima ve Nagazaki de kullanıldı. Savaş sona erdikten sonra Oppenheimer, yeni oluşturulan ABD Atom Enerjisi Komisyonu'nun etkili Genel Danışma Komitesi'nin başkanı oldu. Bu pozisyonu, nükleer silahların yayılmasını önlemek, nükleer enerjinin uluslararası kontrolü ve Sovyetler Birliği ile nükleer silahlanma yarışında lobi yapmak için kullandı. Oppenheimer 22 Nisan 1904'te New York'ta, 1888'de ABD'den göç eden zengin bir Yahudi tekstil ithalatçısı olan bay Julius Oppenheimer ve Yahudi bir ressam olan bayan Ella Friedmann’ın oğlu olarak doğdu. Julius ABD'ye, bakalorya çalışması için geldi. Geldiğinde Almanca ve Yahudi dili Yidiş dışında bir dil bilmiyordu. İngilizce’yi bilmemesi hayatta karşısına çok zorluk çıkartmıştı. Oppenheimer'lar dindar ve milliyetçi Aşkenazi Yahudiler’indendi. 1912'de aile, Manhattan’ın, West 88. Caddesi yakınında lüks konaklar ve şehir evleri ile bilinen bir bölge olan 155 Riverside Drive'ın 11. katındaki bir daireye taşındı. Evlerinde annesinin getirdiği sanat koleksiyonları; Pablo Picasso ve Édouard Vuillard'ın eserlerini ve Vincent van Gogh'un en az üç orijinal tablosu vardı. Robert'in yine kendisi gibi fizikçi olan küçük bir kardeşi vardı: Frank. Oppenheimer başlangıçta Alcuin Hazırlık Okulu'nda eğitim gördü; 1911'de Etnik Yahudi Kültür Derneği Okulu'na gitti. Felix Adler, sloganı "Creed'den Senet" olan Etnik Kültür hareketine dayanan bu okulu, bir tür etik eğitimi teşvik etmek için kurmuştu. Babası yıllarca Derneğe üye olmuş hatta 1907'den 1915'e kadar mütevelli heyetinde görev yapmıştır. Baba Oppenheimer, İngiliz ve Fransız edebiyatı ve özellikle mineraloji ile ilgilenen çok yönlü bir bilgindi. Robert bir yıl içinde 3. ve 4. sınıfları tamamladı ve 8. sınıfın yarısını atladı. Son yılında kimya ile ilgilenmeye başladı. Harvard College'dan mezun olduğunda ise 18 yaşındaydı. Birkeresinde Avrupa'da, ailecek geldikleri yaz tatili gezisi sırasında Joachimstal şehrinde beklerken Joachimstal'da Ülseratif kolit atağı geçirdi. Hastalığından kurtulmasına yardımcı olmak için babası, Oppenheimer'in ata binmeye Amerika Birleşik Devletleri’nde aşık olduğu eyaletlerden biri olan New Mexico'ya götürerek İngilizce öğretmenliği yapan arkadaşı Herbert Smith'in yanına verdi. New Mexico’da geçirdiği sakinlik döneminde Oppenheimer kimya alanında daha çok uzmanlaştı ama Harvard bilim öğrencileri onun tarih, edebiyat, fizik veya matematik alanlarından birini seçmesini tavsiye etti. Kimya’dan vazgeçip fiziğe geçti. Ancak kimya bilgisinin fizik hayatında çok işe yarayacağından henüz haberi yoktu. İlk sene kendi başına bağımsız çalışma temelinde fizikte lisansüstü öğrencisi kabul edildi. Bu, temel dersleri alması gerekmediği, bunun yerine ileri seviyelere kayıt yapabileceği anlamına geliyordu. Prof. Percy Bridgman tarafından öğretilen termodinamik kursunda deneysel fiziğe ilgi duydu. Üç yıl içinde summa cum lau’de mezun oldu. O dönemde Avrupa'daki yüksekokullarda üstdüzey fizik öğretimi ABD'den daha iyi olduğu için Harvard Üniversitesi'nden mezun olur olmaz İngiltere'ye; Cambridge’e gitti. Burada yaptığı laboratuvar çalışmalarında, laboratuvar ortamının kendisine göre olmadığını gördü ve eğitimine teorik fizik konusunda devam etmeye karar verdi. 1926 yılında Max Born ile beraber çalışmak üzere Göttingen Üniversitesi'ne gitti. Burada arkadaşlık kurduğu Werner Heisenberg, Pascual Jordan, Wolfgang Pauli, Paul Dirac, Enrico Fermi ve Edward Teller gibi öğrenciler de daha sonra kendisi gibi ünlü fizikçiler oldular. 1927 yılında, sadece 22 yaşındayken doktora derecesini aldı. Göttingen'de özellikle kuantum teorisi ile ilgili birçok makale yayınladı. Eylül 1927'de teorik fizik uzmanı olarak Harvard Üniversitesi'ne döndü. 1928'de Kaliforniya Üniversitesi'nde fizik dersleri vermeye başladı. 1930'larda komünist görüşlerden etkilendi. 1937 yılında ölen babasından kalan 300.000 dolarlık mirasla sol görüşlü çeşitli gruplara maddi destek verdi. Komünist partinin birçok üyesiyle düzenli temas halinde olmasına rağmen partiye katılmadı. Kasım 1940'ta Katherine ("Kitty") Puening Harrison ile evlendi. 1941 ve 1944'te iki çocuğu oldu. Lamine Diatta Lamine Diatta (d. 2 Temmuz 1975, Dakar), defans pozisyonunda görev yapmış Senegalli millî futbolcudur. 2007-2008 sezonu başında Beşiktaş'a transfer olmuştur. Senegal doğumlu futbolcu bir yaşında ailesi ile birlikte Fransa'ya taşındı. Futbola FC Toulouse takımında başladı. Uzun süre ikinci takımda forma giydi. Ruben Rossi'nin sakatlanması ile birlikte A takıma yükseldi. 18 Ekim 1998'de kariyerinin ilk profesyonel maçına çıktı. Ancak ilk sezonunda Ligue 1'de kümde düştüler. Buna rağmen futbolu ile dikkat çekti. 24 Haziran 1999'da 25 milyon Frank karşılığında 5 yıllığına Olympique de Marseille'ya transfer oldu. Sadece bir ay boyunca bu takımın formasını giydi. Ancak Laurent Blanc'ın takımdan ayrılmasıyla beraber teknik direktör Rolland Courbis'in planlarında yer almadı ve yine 25 milyon Frank karşılığında Stade Rennais FC takımına satıldı. İlk sezonunda 33 maçta forma giyerek takımın en çok forma giyen ikinci futbolcusu oldu ve defansın sağ kanadının değişmez ismi haline geldi. 7 Ağustos 1999'da kariyerinin ilk golünü Paris Saint-Germain FC'e 3-1 yenildikleri maçta attı. Intertoto Kupası'nda finale kalsalar da Juventus FC'ye elendiler. Yarı final ikinci maçında Austria Wien karşısında kırmızı kart görerek takımını 10 kişi bırakmıştı. Sonraki sezonlar ilk sezonki performansını yakalayamasa da 2003-04 sezonunda ligde 32 maç 3 gollük başarılı bir performans gösterdi. 2004 yılında bir başka Fransız takımı Olympique Lyonnais'a transfer oldu. Stade Rennaise'te beraber çalıştığı hocası Paul Le Guen tarafından transfer edilmişti. Sezona Fransa Süper Kupası ile başlasalar da Diatta, ilk 18'de yer almamıştı. İlk sezonunda 19 lig maçında forma şansı buldu. Sezon sonunda Fransa Şampiyonu oldular. Ayrıca UEFA Şampiyonlar Ligi'nde ilk kez forma şansı buldu. Gruplarda 5 maçta oynadı ve Manchester United, Fenerbahçe ve Sparta Prag'ın önünde birinci oldular. Sonraki turda SV Werder Bremen'i geçerlerken iki maçta da forma giydi. Ancak çeyrek finalde PSV'ye penaltılarla elendikleri maçta yedekte kaldı. Sonraki sezonunda ise sadece 13 lig maçı, bir Şampiyonlar Ligi maçında forma giydi. Bunun en önemli nedeni geçirdiği sakatlık olmuştu. Sezon başında Fransa Süper Kupası'nı alırken Diatta 90 dakika forma giymişti. Bu sezonu da Fransa şampiyonu olarak bitirip, yine Şampiyonlar Ligi'nde çeyrek finale çıktılar. Başarılı geçen iki Lyon sezonunun ardından 2006 yılında sözleşmesi biten futbolcu, 8 Ağustos 2006'da Saint-Étienne'e transfer oldu. Burada 25 maçta forma giyip, 2 gol kaydetti. 3 Ağustos 2007'de ilk kez Fransa'nın dışına çıkarak, Beşiktaş ile 2 yıllık sözleşme imzaladı. 15 Eylül 2007'da Ankaraspor karşısında ilk maçına çıktı ve 90 dakika forma giydi. 3 gün sonra ise eski takımı Olimpik Marsilya karşısında UEFA Şampiyonlar Ligi maçında forma giydi. Ancak Türkiye Kupası'nda Çaykur Rizespor yenilgisiyle başlayan, Fenerbahçe derbisi mağlubiyeti Şampiyonlar Ligi'nde Liverpool'a 8-0 kaybedilen maç ile devam eden seride forma giydikten sonra kadrodaki yerini kaybetti. Aralık ayında sözleşmesi karşılıkla feshedildi. Bir süre hiçbir takımla anlaşamayan Diatta, devre arasında Newcastle United FC'nin başına geçen Kevin Keegan tarafından bir hafta denendikten sonra 7 Mart 2008'de transfer edildi. 5 Nisan 2008'de Reading karşısında yedeklerden oyuna dahil olarak ilk kez Newcastle forması giymiş oldu. 15 Mayıs 2008'de ise sözleşmesi feshedildi. Diatta, Ocak 2009'da başka bir İngiliz takımı Stoke City tarafından denenmiştir. 20 Mart tarihinde İskoçya'nın Hamilton Academical takımıyla sezon sonuna kadar bir sözleşme imzalamıştır. Hamilton Academical'e transfer olmasından sadece 1 ay sonra Katar'ın Al Ahli Doha takımına transfer olmuştur. Katar ekibinden ayrıldıktan sonra Singapur takımları tarafından denenmiştir, ancak o takımlarla sözleşme imzalamamıştır. 2011 yılında Étoile du Sahel'e transfer oldu. Aralık 2011 yılında Doncaster Rovers ile kısa süreli bir anlaşma imzaladı. Diatta 2000-2008 yılları arasında 40 kez Senegal millî futbol takımı forması giydi. Diatta, Senegal ile birlikte 4 kez Afrika Uluslar Kupası'na katıldı. 2002'de Stade Rennais forması giyerken Mali'deki turnuva kadrosuna dahil edildi. İlk grup maçında Mısır'ı 1-0 yenerlerken, 82. dakikada galibiyeti getiren golü kaydetti. Turnuvayı penaltılarla Kamerun'a kaybedip, Afrika ikincisi oldular. Diatta, beş maçta 90 dakika forma giymişti. 2004'teki turnuva elemelerinde Gambiya'ya bir gol kaydetmişti. Tunus'taki turnuvaya çağrılan isimlerden oldu. Üç maçta 90 dakika forma giydi, çeyrek finalde ev sahibi Tunus'a elendiler. 2006 elemelerinde de Kongo'ya bir gol attı ve bu sefer Lyon'un futbolcusu olarak Mısır'daki turnuvaya katıldı. Bu turnuvada da beş maçta 90 dakika forma giydi. Yarı finaldeki Mısır maçına takım kaptanı olarak çıktı ancak ev sahibine elendiler. Üçüncülük maçında da Nijerya'ya yenilip Afrika dördüncüsü oldular. 2008'da Gana'da düzenlenen Afrika Uluslar Kupası, son turnuvası oldu. Hiçbir kulüple sözleşmesi olmamasına rağmen kadroya dahil edilen isimlerden oldu. Güney Afrika ile 1-1 berabere kaldıkları maçta 90 dakika forma giydi. Ancak gruplardan çıkamadılar. Birkaç önceki Afrika Ulusar Kupası başarısından sonra Haziran 2002'de tarihinde ilk kez Dünya Kupası'na katılan Senegal'in kadrosuna dahil edildi. Turnuvanın ilk maçında önceki şampiyon Fransa'yı 1-0 yenerek büyük bir sürpriz yaptılar. Diatta, bu maçta 90 dakika forma giydi. Diğer grup maçlarında da 90 dakika forma giydi. Senegal, grup ikincisi olarak bir üst tura yükseldi. Son 16'da İsveç ile karşılaşan takım, rakiplerini altın gol ile elemeye başardı. Diatta yine maçın sonuna dek forma giydi. Çeyrek finale çıkıp büyük başarı gösteren takım, bu turda Türkiye ile eşleşti. 94. dakikada İlhan Mansız'ın attığı altın golü engelleyemeyen takım turnuvaya veda etti. Diatta, yine bütün maç forma giymişti. Tal Ben Haim Tal Ben Haim (İbranice: טל בן חיים; d. 31 Mart 1982), İsrailli futbolcudur. Defansın sağında ve ortasında görev yapan oyuncu, Queens Park Rangers'ta forma giymektedir. Ben Haim, Makkabi Tel Aviv takımına 1998'de transfer oldu. Önceleri yedek oyuncu olarak kalsa da, sonraları takımda yer bulmaya başladı. Takımının 2002-03 yılında İsrail 1. Ligi şampiyonu olmasında pay sahibi oldu. 2004 yazında Ben Haim, İngiltere'nin Bolton Wanderers kulübüne transfer oldu. İlk sezonunda 27 maça çıktı ve Tottenham Hotspur takımına bir de gol attı. 20 Ocak 2005 tarihinde Beşiktaş ile yapılan UEFA Kupası maçında sahaya kaptan olarak çıktı. 2006-07 sezonunun sonunda Chelsea FC takımıyla 4 yıllık sözleşme imzaladı. 2008 yazı itibarıyla Manchester City'ye transfer oldu. 2009'da Sunderland'e kiralanmasının ardından, 2009-10 sezonu başında Portsmouth ile anlaştı. 2010-11 sezonunu kiralık olarak West Ham United'da geçirdi. 2013 yılının başında Queens Park Rangers'a transfer oldu. Shaun Wright-Phillips Shaun Wright-Phillips (d. 25 Ekim 1981), New York Red Bulls takımında oynayan İngiliz futbolcu. Eski futbolcu Ian Wright, Shaun'u evlat edinmiştir. 2005 yazında Manchester City takımından Chelsea'ye 21 milyon Pound karşılığında gelmiş, ilk sezonunda 24'ü yedekten olmak üzere toplam 39 maça çıkmıştır. İlk golünü 5 Aralık 2006 tarihinde, UEFA Şampiyonlar Ligi maçında, Levski Sofya takımına atmıştır. En İyi Yardımcı Erkek Televizyon Oyuncusu Saturn Ödülü Saturn Ödülü En İyi Yardımcı Aktör (TV) kazananların listesi; En İyi Yardımcı Kadın Televizyon Oyuncusu Saturn Ödülü Saturn Ödülü En İyi Yardımcı Kadın Oyuncu (TV) kazananların listesi; Henrique Hilário Henrique Hilário Meireles Alves Sampaio ya da bilinen adıyla Henrique Hilário (d. 21 Ekim 1975), Portekizli eski futbolcu. Kaleci pozisyonunda görev almaktaydı. 1 Haziran 2006 tarihinde Chelsea'ye Nacional Madeira takımından transfer oldu. Takımda 3. kaleci konumunda bulunmasına rağmen, Petr Cech ve Carlo Cudicini'nin sakatlıkları süresince 2006/07 sezonunda 18 maç görev yapmıştır. Chelsea formasıyla çıktığı ilk maç, 18 Ekim 2006 tarihinde FC Barcelona takımıyla yapılan UEFA Şampiyonlar Ligi maçıdır.Uzun bir aradan sonra 8 Nisan'da Şampiyonlar Ligi'nde çeyrek finalde Fenerbahçe'ye karşı 26. dk kaleyi Cudicini den alıp kaleye geçmiştir Petr Cech ve Cudicini'nin sakatlıklarından dolayı kaleyi korumuştur. Yücel Seçkiner Yücel Seçkiner (d.1936, Gaziantep, Türkiye - ö. 24 Haziran 2019, Ankara), Türk siyasetçi. Gazi Üniversitesi Eğitim Fakültesi Beden Eğitimi'ni bitirdi. Beden Terbiyesi Genel Müdürlüğü, MSB Özel Kalem Müdürlüğü, Spor Toto Teşkilat Müdürlüğü, Güreş Federasyonu Başkanlığı ve Güreş Vakfı Genel Başkanlığı, Kredi Yurtlar Kurumu Genel Müdürlüğü, Başbakanlık Danışmanlığı, 19., 20 ve 21. Dönem Ankara Milletvekilliği, 55. Cumhuriyet Hükümeti'nde Devlet Bakanlığı, TBMM Başkanlık Divanı İdare Amirliği ile TBMM Başkanvekilliği yapmıştır. Evli ve bir çocuk babasıydı. 24 Haziran 2019'da tedavi gördüğü hastanede hayatını kaybetti. 1999-2000 UEFA Kupası UEFA Kupası 1999-2000 sezonunun şampiyonu Galatasaray olmuştur. 17 Mayıs 2000 tarihinde oynanan final maçında Arsenal ile karşılaşan kulüp, 0-0 tamamlanan maçın sonrası rakibini penaltı atışlarıyla 4-1 yenerek kupayı kazanmıştır. Ersin TaranoÄŸlu Ersin Taranoğlu (1953, Konya, Türkiye), Türk siyasetçi. Sakarya Devlet Mühendislik ve Mimarlık Akademisi İnşaat Mühendisliği Bölümünü bitirdi. Özel Sektör Yöneticiliği, Serbest Ticaret, 18., 19., 20. ve 21. Dönem Sakarya milletvekiliği ile Devlet ve Orman Bakanlıkları yaptı. Evli ve iki çocuk babasıdır. İzmir Üniversitesi Mütevelli Heyet üyesidir. I. Theodosius Flavius Theodosius (11 Ocak 347 – 17 Ocak 395) I. Theodosius ve Büyük Theodosius olarak da bilinir. MS 379'dan 395'e kadar Roma İmparatorluğu yapmıştır. İmparatorluğun doğu ve batı kısımlarını birleştiren Theodosius, Doğu ve Batı Roma'nın ikisini birden yönetmiş son imparatordur. Ölümünden sonra imparatorluk ebediyen ikiye ayrılmıştır. Aynı zamanda Hristiyanlık'ı Roma İmparatorluğu'nun resmî dini yapmış olmasıyla da bilinir. Cauca'da (bugünkü İspanya'da Coca) üst düzey bir subay olan Yaşlı Theodosius'un oğlu olarak doğan Theodosius, 368 yılında Büyük Komplo'yu bastırmak için Britanya'da bulunan babasına eşlik etmişti. 374'te aşağı Tuna'da bir eyalet olan Moesia'nın askerî kumandanıydı ("dux"). Ancak kısa süre sonra babasının aniden gözden düşüp, idam edilmesiyle aşağı yukarı aynı zamanda Theodosius Cauca'da emekliye ayrıldı. Emekliliğinin nedeni ve babasının ölümüyle (şayet varsa) alakası net değildir. 374'ün sonlarında Theodosius'un iki lejyonunun Sarmatyalılara karşı kaybedilmesinin ardından imparator I. Valentinianus tarafından görevinden alınmış olması mümkündür. I. Valentinianus'un ölümü siyasi karışıklıklar yarattı. Ailevi bağlarından ötürü daha fazla zulme uğramaktan korkan Theodosius aniden ailesinin malikanesine çekildi ve yerel bir aristokrat hayatı yaşamaya başladı. 364'ten 375'e kadar Roma İmparatorluğu iki ortak imparator, I. Valentinianus ve Valens kardeşler tarafından yönetildi. Valentinianus 375'te ölünce oğulları II. Valentinianus ve Gratianus Batı Roma İmparatorluğu'nun yöneticileri olarak yerine geldiler. 378'de Valens'in Edirne Savaşı'nda öldürülmesinin ardından Gratianus, Theodosius'u ölen imparatorun yerine doğunun "augustus"u olarak atadı. Gratianus 383'te Magnus Maximus tarafından çıkarılan isyanda öldürüldü. Theodosius, II. Valentinianus'la birlikte Selanik' te kışı geçirdikten sonra Haziran 388'de Magnus Maximus üzerine yürüdü. Sisak yakınlarında gerçekleşen savaşlar sonrasında Magnus Maximus teslim olmak zorunda kaldı ve öldürüldü. Daha sonra Milano' da kaldıktan sonra 391 yılında Kontantinopolis' e döndü. 392'de Theodosius'un çeşitli mütegallibelere karşı desteklediği II. Valentinianus'un ölümünün ardından Galya' nın pagan ve Frank valisi Arbogast tarafından Eugenius augustus ilan edildi. Ortak imparatoru seçme hakkı kendisinde olan Theodosius, 6 Eylül 394'te Frigidus Savaşı'nda Eugenius'u yenerek yegâne imparator haline geldi. İlk karısı Aelia Flacilla'dan Arcadius ve Honorius adında iki oğlu ve Pulcheria adında bir kızı vardı. Arcadius doğudaki, Honorius ise batıdaki vârisiydi. Pulcheri ve Aelia Flacilla, ikisi de 385 yılında öldüler. I. Valentinianus'un kızı olan ikinci karısı Galla'dan ileride III. Valentinianus'un annesi olan Galla Placidia adında bir kızı vardı. Balkanlar'da yerleşen Gotlar ve müttefikler dikkatini buraya çekti. Got krizi o kadar kötüydü ki, batıdaki ortağı Gratianus İlliryum eyaletinin idaresinden feragat edip Theodosius'un hiçbir engel olmaksızın faaliyet gösterebilmesi için Galya'da Trier'e çekilmişti. Edirne'deki yenilginin ardından Roma'nın konumundaki önemli bir zayıflık, barbarlara karşı savaşmak için barbarların askere alınmasıydı. Batıdaki Roma ordusunu yeniden yapılandırmak için Theodosius'un güçlü askerlere ihtiyacı vardı, bu yüzden kısa süre önce imparatorlukta yerleşmiş olan barbarlara yöneldi. Bu barbarlarla yapılan savaşta birçok soruna neden oldu zira yeni alınan savaşçıların Theodosius'a doğru dürüst sadakati yoktu. Gratianus İlliryum'u Gotlardan temizlemek üzere generallerini bu bölgeye gönderdi ve sonunda Theodosius açık arazide geçirdiği iki mevsimin ardından 24 Kasım 380 günü Konstantinopolis'e girdi. Kalan Got kuvvetleriyle 3 Ekim 382'de imzalanan son antlaşmalar, Gotların büyük destek kuvvetlerinin Trakya bölgesinde Tuna sınırında yerleşmelerine ve büyük ölçüde kendi kendilerini yönetmelerine de izin veriyordu. Antlaşmalar sonucunda imparatorluk içinde yerleşen Gotların Roma kuvvetlerine eklenmemekle birlikte ulusal bir birlik olarak Romalılar adına savaşma yükümlülükleri vardı. Ancak Gotların çoğu Roma lejyonlarında görev yaparken diğerleri "foederati" olarak tek bir sefere katılıyorlardı. Got topluluklarının değişken sadakati, imparatorluğun kontrolü için verilen iç mücadelelerde istikrarsızlık yaratan bir unsurdu. Theodosius'un yönetiminin son yıllarında öne çıkan I. Alaric adındaki bir Got lideri, 394 yılında Theodosius'a Eugenius üzerine yaptığı seferde eşlik etmiş ancak Theodosius'un ölümünden sonra Theodosius'un oğlu ve halefi Arcadius'a karşı asi davranışlarda bulunmuştur. 383'te Gratianus'un ölümünden sonra Theodosius dikkatini Batı Roma İmparatorluğu'na, İtalya dışındaki tüm batı eyaletlerini ele geçiren mütegallibe Magnus Maximus'a yöneltti. Magnus Maximus Theodosius'un çıkarlarına aykırıydı zira Maximus'un düşmanı olan tahttaki imparator II. Valentinianus Theodosius'un müttefikiydi. Ancak Theodosius askerî eksikliklerden dolayı Maximus ile ilgili çok fazla bir şey yapamıyordu ve dikkatini yerel meselelere vermek zorundaydı. Ne var ki, Maximus 387'de İtalya'yı işgale girişince Theodosius harekete geçmek zorunda kaldı. Theodosius ve Maximus'un orduları 388'de Poetivio'da karşılaştılar ve Maximus yenilgiye uğradı. Maximus 28 Ağustos 388'de idam edildi. Valentinianus'un odasında asılmış şekilde bulunmasından sonra yeniden sorunlar çıktı. "Magister Militum" Arbogast bunun bir intihar olduğunu iddia etti. İmparator olmaya uygun olmayan Arbogast bir belagat hocası olan Eugenius'u imparator olarak seçti. Eugenius pagan inancı yeniden diriltmek için girişimlerde bulundu ve Theodosius tarafından tanınmak için beyhude bir çaba içine girdi. Theodosius 393'ün Ocak ayında oğlu Honorius'u batının Augustus'u yaparak Eugenius'un gayrimeşru olduğunu ima etti. Theodosius, Eugenius'un üzerine bir sefer yaptı. İki ordu 394'ün Eylül ayında Frigidus Savaşı'nda karşı karşıya geldi. Savaş 5 Eylül 394'te Theodosius'un Eugenius'un güçlerine önden saldırmasıyla başladı. Theodosius bozguna uğradı ve Eugenius savaşın sona erdiğini zannetti. Theodosius'un kampında günün kayıpları morallerin düşmesine neden oldu. Rivayete göre Theodosius'u "beyazlar içinde iki semavi atlı" ziyaret etti ve kendisine cesaret verdiler. Ertesi gün savaş başladı. Theodosius'un güçlerine o gün çıkan bora da yardımcı oldu. Bora doğrudan Eugenius'un kuvvetlerinin üzerine gitti ve hattı bozdu. Eugenius'un kampı dağıldı ve Eugenius da çok geçmeden yakalanarak idam edildi. Böylece Theodosius yegane imparator oldu. Theodosius Hristiyanlık içinde İznik teslisini ve imparatorluk içinde de Hristiyanlığı teşvik etti. 391'de Hristiyanlığı imparatorluğun yegane meşru dini ilân etti ve geleneksel Roma dinine olan desteğe son verdi. 4. yüzyılda Hristiyanlık alemi İsa'nın tanrısallığı, Baba Tanrı ile olan ilişkisi ve teslisin doğası üzerine tartışmalarla çalkalanıyordu. 325'te I. Konstantin'in topladığı Birinci İznik Konsili Oğul İsa'nın Baba'ya eşit, Baba'yla bir ve aynı özden olduğunu beyan etti (Yunanca "homoousios"). Konsil teolog Arius'un Oğul'un Baba Tanrı'dan aşağı bir varlık olarak yaratıldığı ve Baba ve Oğul'un benzer (Yunanca "homoiousios") ama aynı olmayan bir özden olduğu şeklindeki öğretilerini uygunsuz buldu. Konsilin hükmüne rağmen tartışma devam etti. Theodosius başa geçtiğinde hâlen başka Kristolojileri destekleyen muhtelif farklı kilise hizipleri vardı. İmparatorluktaki hiçbir kilise adamı açık şekilde Arius'u ya da öğretilerini kabul etmese de hâlâ homoiousios formülünü kullananlar olduğu gibi özden ("ousia") hiç bahsetmeden sadece İsa'nın Baba Tanrı gibi (Yunanca "homoios") olduğunu söyleyerek tartışmanın etrafından dolaşanlar da vardı. Tüm bu İznik itikatının dışında olanlar muhalifleri tarafından sık sık Ariusçu olarak mimlenirdi (her ne kadar İznik itikatının dışındakiler kendilerini bu şekilde adlandırmasa da). (Theodosius başa gelmeden önceki vaziyetle ilgili kısa bir inceleme için Lenski'ye başvurabilirsiniz.) İmparator Valens "homoios" formülünü kullanan grubu tercih ediyordu. Bu teoloji doğunun büyük bölümünde önemli bir konuma sahipti ve Büyük Konstantin'in oğullarının döneminde batıda yer bulmuştu. Öte yandan Theodosius ise İznik itikatına yakından bağlıydı. Batıda hâkim olan hizip buydu ve büyük öneme sahip İskenderiye Kilisesi tarafından destekleniyordu. Theodosius Konstantinopolis'e geldikten iki gün sonra (24 Kasım 380) İznik itikatından olmayan psikopos Demophilus'u kovdu, Meletius'u Antakya patriği olarak atadı ve Antakya'dan Kapadokyalı Babalardan olan Nenizili Gregorios'yi Konstantinopolis patriği yaptı. Theodosius, Hristiyanlığın ilk yıllarında yaygın olduğu üzere ciddi bir hastalıkla boğuştuğu sırada piskopos Selanikli Acholius tarafından henüz yeni vaftiz edilmişti. 27 Şubat 380'de Gratianus ve II. Valentinianus ile birlikte Theodosius, Codex Theodosianus xvi.1.2 olarak kaydedilen, tüm tebaalarının Roma ve İskenderiye piskoposlarının inancını uygulamaları gerektiğini belirten Selanik Fermanı adı verilen "Cunctos populos" kararını yayınladılar. Bu girişim ağırlıklı olarak Aryanizm'den doğan çeşitli inançlara bir darbeydi ancak Makedonyalılar gibi daha ufak muhalif mezhepler de yasaklanmıştı. 381'in Mayıs ayında Doğu ve Batı arasındaki bölünmeyi İznik ortodoksluğuna dayanarak çözmek için Konstantinopolis'te yeni bir ekümenik kurul topladı. "Kurul teslisin gizemli üçüncü şahsı Kutsal Ruh da dahil olmak üzere ortodoksluğu tanımlamak için çalışmaya başladı. Kutsal Ruh Baba'ya eşit olmasına karşılık O'ndan gelirken Oğul O'ndan vücut bulmuştu. Ayrıca kurul "Apollon ve Makedonya sapkınlıklarını suçlu bulmuş kilisenin yasal yetkilerine göre piskoposlukların sivil sınırlarıyla netleştirmiş ve Konstantinopolis'in Roma'nın ardından ikinci sırada geldiğine karar vermişti." Ariusçuların koruyucusu Valens'in ölümüyle Homoian grubun pozisyonu da muhtemelen zarar gördü. 15 Mayıs 392 günü II. Valentinianus Galya'daki Vienne şehrinde asılmış halde bulundu. Valentinianus'un muhafızı ve magister militum Frank askeri pagan Arbogast bunun bir intihar olduğunu öne sürdü. Arbogast ve Valentinianus Batı Roma İmparatorluğu'nun yönetimi üzerine sık sık tartışıyorlardı ve Valentinianus Theodosius'a Arbogast'ın kendisi üzerindeki kontrolünden şikayet etmişti. Bu yüzden Valentinianus'un ölüm haberi Konstantinopolis'e ulaştığında Theodosius Arbogast'ın yalan söylediğini ve Valentinianus'un ölümünü planladığını düşündü ya da en azından şüphelendi. Arbogast'ın hizmetkarı olan Eugenius'u Batı'nın imparatoru yapmasıyla ve Milano piskoposu Ambrose'nin Valentinianus'un cenazesinde yaptığı konuşmasıyla bu şüpheler iyicene arttı. II. Valentinianus'un ölümü batının hâkimiyeti için Frigidus Savaşı'nda Eugenius ve Theodosius arasında bir iç savaşa yolaçtı. Doğunun zaferi Roma İmparatorluğu'nun son kez kısa bir süreliğine birleşmesine neden oldu. Yönetiminin ilk bölümünde Theodosius, Hristiyan piskoposların yarı resmî konumlarını görmezden gelmiş gibidir. Hatta tapınakların ve pagan heykellerin kullanışlı kamu yapıları olarak korunması için desteğini dile getirmiştir. Hükümdarlığının başlarında nüfuz sahibi pagan yönetici sınıfın desteğine ihtiyaç duyduğundan Theodosius paganlara karşı oldukça toleranslıydı. Ancak zamanla paganlığın son kalıntılarının da kökünü büyük şiddet kullanarak kazımıştır. Paganlığa getirdiği ilk kısıtlama 381 yılında Konstantin'in dönemindeki kurban yasağını geri getirmesiydi. Ancak hükümdarlığının ilk yıllarında genellikle imparatorluktaki paganlara karşı oldukça toleranslıydı. 388 yılında Theodosius pagan derneklerini dağıtmak ve tapınaklarını yıkması için bir memurunu Suriye, Mısır ve Anadolu'ya gönderdi. İskenderiye'deki Serapis Tapınağı bu sefer sırasında yıkılmıştı. 389'da Theodosius kararları olarak adlandırılan bir dizi kararla Hristiyan tatili haline getirilmemiş pagan bayramlarının artık iş günü olduğu beyan edildi. 391'de kan kurbanı yasağını geri getirdi ve "kimsenin insan eliyle yapılmış tapınaklara gitmeyeceğini, tapınaklarda yürümeyeceğini veya heykellere bakmayacağını" ilan etti. Kapatılan tapınaklar "terk edilmiş" kabul ediliyordu. Psikopos İskenderiyeli Theophilus mekanları yıkıp yerine Hristiyan kiliseleri yapılması için izin aldı. Onay alan bu girişim 5. yüzyılda Roma İmparatorluğu'nda inşa edilen kilise ve tapınakların temelini oluşturdu. Theodosius Pagan yapılara yönelik Hristiyan eylemlerine iştirak etti. Hristiyan kaynaklarına göre Theodosius tarafından İskenderi'yedeki Serapis tapınağı ve kütüphanenin ayaktakımı tarafından yıkılması Theodosius'un onayıyla olmuştu. Eusebius ta 249 yılında İskenderiye'de Hristiyanlarla Hristiyan olmayanlar arasında yaşanmış sokak kavgalarından bahseder. 341 ve 356 yıllarında Hristiyan olmayanlar Athanius'a karşı mücadelelerde yer almışlardı. "363 yılında psikopos Yorgo'yu zulüm, hakaret ve şehirdeki en kutsal hazinelerin yağmalanması gibi eylemlerinden ötürü öldürmüşlerdi." 391 yılındaki bir fetvayla Theodosius Greko-Romen paganizmin bazı kalıntılarına akıtılan subvansiyonlara son verdi. Roma Forumundaki Vesta tapınağındaki ebedi ateş söndürüldü ve Vesta bakireleri dağıtıldı. Kahinlik ve büyücülük cezaya tabi oldu. Senatonun pagan üyeleri senato binasındaki Zafer Mihrabının geri getirilmesi için Theodosius'a başvurdular ancak o reddeti. 393 yılındaki son Olimpiyat Oyunlarından sonra Theodosius oyunları iptal etti. Theodosius artık sikkelerde kendini "labarum"u tutarken resmediyordu. "Theodosius kararları"na sebebiyet veren politikalardaki gözle görülür değişikliler genellikle Miilano piskoposu Ambrose'nin artan nüfuzuna bağlanır. 390 yılında Ambrose'nin Selanik'teki askerî valisinin suikastte öldürülmesine misilleme olarak şehrin 7.000 sakinini katlettiren Theodosius'u aforoz ettiğini belirtmek gerekir. Modern tarihçiler paganlara karşı konulan yasaların sonuçlarını sorgulamaktadırlar. Theodosius 17 Ocak 395 günü Milano'da ödemle mücadelesi sonunda hayatını kaybetti. Ambrose, Theodosius'un Milano'daki katafalk törenini düzenledi ve yönetti. Ambrose, Stilicho ve Honorius'un huzurunda Theodosius'un sapkınlık ve paganizmi bastırışını detaylı bir şekilde anlatan "De Obitu Theodaii" başlıklı bir kaside sundu. Son olarak Theodosius 8 Kasım 395'te Konstantinopolis'te defnedildi. Wilhelm Pieck Friedrich Wilhelm Reinhold Pieck (3 Ocak 1876 - 7 Eylül 1960), Alman siyaset adamı, Alman Demokratik Cumhuriyeti'nin (Doğu Almanya) ilk Devlet Başkanı. 1895'te Sosyal Demokrat Parti'ye (SPD) girdi. I. Dünya Savaşı sırasında savaşa karşı çıkarak Hollanda'ya kaçtı. Spartaküs Birliği grubuna katıldı ve Almanya Komünist Partisi (KPD) Merkez komitesi üyesi (1918), Reichstag üyeliği (1928), III. Enternasyonal Yürütme komitesi üyesi oldu (1928). Nazilerin iktidara gelmesinden sonra, önce Fransa'ya, ardından SSCB'ye gitti. SSCB'de Walter Ulbricht ile birlikte merkez komitesini kurarak, Özgür Almanya hareketini (NKFD) başlattı. 1945'te Almanya'ya dönerek, Sovyet işgali altındaki bölgede SPD ile KPD'nin birleşmesiyle oluşan Almanya Sosyalist Birlik Partisinin (SED) başkanlığına getirildi. Ekim 1949'da Alman Demokratik Cumhuriyeti'nin ilk Devlet Başkanı seçildi. Ölümünden sonra devlet başkanlığı makamı kaldırıldı. Nejat Arseven Nejat Arseven (1950, Ankara, Türkiye), Türk siyasetçi. Ankara Üniversitesi Hukuk Fakültesi'ni bitirdi. Hakimlik, Hukuk Müşavirliği, Serbest avukatlık, 20. ve 21. Dönem Ankara milletvekiliği, TBMM Başkanvekilliği ile Devlet Bakanlığı ve Çalışma ve Sosyal Güvenlik Bakanlığı yaptı. Evli ve bir çocuk babasıdır. Sakarya Devlet Mühendislik ve Mimarlık Akademisi Sakarya Devlet Mühendislik ve Mimarlık Akademisi. Fakültenin çekirdeğini 1970 yılında Türkiye Cumhuriyeti Millî Eğitim Bakanlığı'na bağlı olarak öğretime açılan "Sakarya Mühendislik ve Mimarlık Yüksekokulu" oluşturmaktadır. Makina ve İnşaat Bölümleri'ne alınan 160 öğrenci ile öğretime başlayan Yüksekokul, 1971 yılında 1418 Sayılı Kanun ile "Sakarya Devlet Mühendislik ve Mimarlık Akademisi" adını almıştır. 1977 yılında İşletme (Endüstri) Mühendisliği, 1980'de Elektrik ve Elektronik Mühendisliği ile Metalurji Mühendisliği Bölümleri açılmıştır. 1980 yılından itibaren Yüksek Lisans ve Doktora programlarına öğrenci alınmaya başlanmış olup, Yüksek Lisans ve Doktora Programına alınan öğrencilerin öğretimi İTÜ Fen Bilimleri Enstitüsü tarafından yürütülmüştür 2547 Sayılı Kanun gereğince 1982 yılında çıkarılan 41 Sayılı Kanun Hükmünde Kararname ile adı geçen Akademi, İstanbul Teknik Üniversitesi'ne bağlı "Sakarya Mühendislik Fakültesi"ne dönüştürülmüştür. Aynı Kararname ile 1976 yılında Millî Eğitim Bakanlığı Yaygın Yükseköğretim Genel Müdürlüğü bünyesinde açılmış olan Sakarya ve Düzce Meslek Yüksekokulları da Sakarya Mühendislik Fakültesi'ne bağlanmıştır. Bu şekilde oluşan Fakülte; 5 Bölüm ve 2 Meslek Yüksekokulu ile eğitim-öğretimini sürdürmüştür. 1992 yılında çıkan 3837 Sayılı Kanunla kurulan Sakarya Üniversitesine bağlanmıştır. Karaağaçlı, Muş Karaağaçlı, Muş ilinin Merkez ilçesine bağlı bir beldesidir. Muş iline 13 km uzaklıktadır. Nüfusu, 2007 yılı verilerine göre 6.350 kişidir. Nüfusunun büyük bir bölümü Arap (Bidri) asıllıdır. Bunun yanı sıra beldede Kürt ve az sayıda Karadenizli vatandaş da yaşamaktadır. 1989 tarihinde belde olmuştur. Fazla miktarda üzüm bağları bulunmaktadır. 54. Türkiye Hükûmeti 54. Türkiye Cumhuriyeti Hükûmeti ("Erbakan Hükümeti" veya "REFAHYOL" olarak da bilinir), 28 Haziran 1996-30 Haziran 1997 tarihleri arasında görev yapan, Refah Partisi ve Doğru Yol Partisi koalisyonunun oluşturduğu Türkiye hükûmetidir. 1995 Türkiye genel seçimleri sonrasında 20. dönem TBMM oluştu. Cumhurbaşkanı Süleyman Demirel hükûmeti kurma görevini ilk olarak seçimden birinci olarak çıkan Refah Partisi'nin genel başkanı ve Konya Milletvekili Necmettin Erbakan'a verdi ancak Refah Partisi'nin mecliste güvenoyu almak için yeterli milletvekiline sahip olmaması ve mecliste üyesi bulunan diğer partilerin destekte bulunmaması nedeniyle Erbakan hükûmeti kuramadı. Bunun üzerine Cumhurbaşkanı Demirel seçimde ikinci gelen Anavatan Partisi genel başkanı Mesut Yılmaz'a hükûmet kurma görevini verdi ve Anavatan Partisi ile Doğru Yol Partisi ortaklaşa 53. Türkiye Hükûmeti'ni kurdular. Ancak bu hükûmet yalnızca üç ay sürdü. Cumhurbaşkanı Demirel, hükûmet kurma görevini ikinci kez Necmettin Erbakan'a verdi ve Refah Partisi ile Doğru Yol Partisi'nin oluşturduğu koalisyon hükûmeti 28 Haziran 1996 tarihinde Cumhurbaşkanı Süleyman Demirel'in görevlendirmesiyle kuruldu. Partiler arasında imzalanan koalisyon protokolüne göre hükûmet şu şekilde olacaktı: Hükûmet, TBMM'deki 8 Temmuz 1996 tarihli güvenoylamasında 278 kabul, 265 ret ve 1 çekimser oyla güvenoyu aldı. Hükûmetin kurulması üzerinden bir yıl geçmeden muhalefet partilerinden ve Cumhurbaşkanı Demirel tarafından siyasi krizin son bulması için erken seçim gerektiğine dair açıklamalar yapıldı. 54. Türkiye Cumhuriyeti Hükûmeti döneminde 28 Şubat Süreci yaşandı. Bu süreç 54. hükûmetin sonunu getirir. 28 Şubat 1997 tarihinde "irtica ve buna karşı alınacak tedbirler" gündemiyle toplanan Millî Güvenlik Kurulu bazı kararlar aldı. Başbakan Erbakan, 22 Mayıs'ta TBMM grup toplantısında şu açıklamayı yaptı: ""Hükümetin önünde iki seçenek vardı. Birincisi ordunun tavırlarına rest çekip hükûmetten ayrılmak, ikincisi de uzlaşmayı ve iknayı denemekti. Biz uzlaşmayı seçtik"". 21 Mayıs 1997 tarihinde Yargıtay Cumhuriyet Başsavcılığı, "yasadışı bazı eylemlerin odağı olmaya başladığı ve bazı üyelerinin laik rejimi hedef alan girişimleri" nedeniyle Refah partisi'nin kapatılması için Anayasa Mahkemesi'ne dava açtı. Başsavcı Vural Savaş, dava ile ilgili yaptığı açıklamada partinin ""laikliğe aykırı eylemlerin odağı haline geldiğini ve ülkeyi giderek bir iç savaş ortamına sürüklediğini"" belirtti. Refah partisini kapatma davası devam ederken Erbakan, başbakanlık görevini (2 yıl dolmamasına rağmen DYP sinin ısrarları üzerine) Tansu Çiller'e devretmek amacıyla 18 Haziran 1997'de Cumhurbaşkanı Demirel'e istifasını sundu. Cumhurbaşkanı Demirel 54. hükûmet protokolü gereği başbakanlık görevini Doğru Yol Partisi'nin genel başkanı Tansu Çiller'e vermedi. Yeniden hükûmet kurmak üzere Anavatan Partisi başkanı Mesut Yılmaz'a görev verdi. 55. Hükûmet (ANASOL-D) Mesut Yılmaz'ın liderliğinde Anavatan Partisi, Demokratik Sol Parti, Demokrat Türkiye Partisi koalisyonu ile kuruldu. Kırköy, Muş Kırköy, Muş ilinin Merkez ilçesine bağlı bir beldedir. Halit Dağlı Halit Dağlı (1945, Kozan), Türk siyasetçi. Tüccarlık, Serbest Ticaret, 5.(XVI), XVIII., XIX., XX. ve XXI. Dönem Adana milletvekiliği ile Devlet ve Orman Bakanlığı yaptı. Evli ve iki çocuk babasıdır. Ayrıca Adana Sofrası adlı restoranın sahibidir. Kızılağaç, Muş Kızılağaç, Muş ilinin Merkez ilçesine bağlı bir beldedir. Nüfusu, 2000 yılı verilerine göre 2.927 kişidir. 31 Aralık 1991 tarihinde belde olmuştur. Yeşilyurt ve Kültür adında iki mahallesi vardır. Konukbekler, MuÅŸ Konukbekler, Muş ilinin Merkez ilçesine bağlı bir beldedir. Muş iline 25 km uzaklıktadır. Nüfusu, 2000 yılı verilerine göre 5.070 kişidir. 1990 yılında belde olmuştur. Körpeağaç, Şirinevler, Minare ve Yeroluk adında dört mahallesi vardır. 20 Aralık 1989 tarihinde Körpeağaç, Yeroluk ve Konukbekler köylerinin birleştirilmesiyle Konukbekler belediyesi kuruldu. Detveyt Detveyt ton (İngilizce: deadweight long tons veya metric tons) Birim; (dwt): Bir ağırlık ölçü birimidir. Ölü ağırlık anlamına gelen İngilizce kelimeden gelir. Uluslararası deniz ticaretinde kullanılan bir ölçü birimidir. Türkçede "detveyt" olarak kullanılır. Türkiye Cumhuriyeti mevzuatınca, "bir geminin taşıyabileceği en çok ağırlık olup, ham yükün, yakıtın, suyun, kumanyanın, yolcu ve gemi adamlarının kendilerinin ve eşyalarının ağırlıklarının toplamını ifade eder" Detveyt uluslararası ticarette; özellikle anglo-sakson ülkelerde "long tons" veya "metric tons" bazında kullanılır. Bir metrik ton 1.000 kilogramdan oluşan ağırlıktır. Bir long ton tam 1.016,0469088 kilogramdan oluşan ağırlıktır. Zirzemi Zirzəmi ("Bodrum") filmi hayattaki sorunları anlatan 1990 yapımı bir aile dramıdır. Yaşayışta ve maneviyata giden ana değişiklikler yazarların içindeki aleme kendi izini koyar, insanları geçtikleri ömür yoluna, emellerine yeni bir gözle bakmaya özendirmeye çalışır. Aile reisi, memur Teymur para kazanmak adına asıl sanata göz yumup sıradan, zevksiz "ustaya" dönüşür. Eşi Səbinə bu sıkıcı yaşama dayanamayıp evi terk eder. Bu anlamda kinematoğrafçıların filmde başvurdukları konu yazarların dünya görüşünü, sanata yeni ilişkisini vurgular. Siyeladenit Siyeladenit tükrük bezinde meydana gelen bir enflamasyondur. Belirgin özelliği glandüler yapısıdır. Bol lenfosit ve fibrozis dikkat çeker. Ağız kuruluğu görülebilir. Hiperbolik spiral Hiperbolik spiral, kutupsal koordinat sisteminde eşitliğiyle tanımlanan eğridir. Burada "a", sıfırdan farklı bir gerçel parametredir. Aynı eğri, Kartezyen koordinat sisteminde şu parametrik denklemlerle ifade edilebilir: Buradaki "t" parametresi, kutupsal denklemdeki θ ile aynı işlevi görür. θ sıfırken eğri orijine sonsuz uzaklıktadır, θ büyüdükçe eğri orijine yaklaşır ve çevresinde sonsuz tur atar. Eğri üzerinde herhangi bir noktadan başlayıp eğri boyunca orijine doğru ilerlersek, orijine varana kadar sonsuz mesafe katetmemiz gerekir. (Bu mesafe, logaritmik spiralde sonludur.) "y = a" doğrusu, hiperbolik spiral için bir yatay asimptottur, çünkü θ'nın (ya da "t"'nin) değeri sıfıra yaklaşırken eğri de gittikçe "y = a" doğrusuna yaklaşır: Hiperbolik spiral, ilk olarak 18. yüzyıl başlarında Pierre Varignon ve Johann Bernoulli tarafından incelenmiştir. Sebahat Tuncel Sebahat Tuncel (5 Temmuz 1975, Malatya) Kürt siyasetçi, TBMM 23. ve 24. dönem bağımsız İstanbul Milletvekili, Demokratik Bölgeler Partisi eş başkanı. 6 Kasım 2016 tarihinde tutuklanmasının ardından hakkında açılan davada toplam 15 yıl hapis cezası almıştır. Baba tarafı Malatya, anne tarafı Sivas Alevi Kürtlerindendir. Balaban aşiretine mensup olan Tuncel, Mersin Üniversitesi Mut Meslek Yüksek Okulu Harita Kadastro programını bitirdi. Siyasete 1998 yılında HADEP Kadın Komisyonu'nda başlayan Sebahat Tuncel, HADEP'in son kongresinde Esenler HADEP ilçe başkanlığına seçildi. Aynı dönem HADEP kapatılınca, DEHAP İstanbul İl Başkanlığı Kadın Komisyonu'nda çalışmaya başladı; Demokratik Toplum Partisi kurucu üyeliği ile DTP, MYK üyeliği yaptı. Kocaeli'nin Gebze ilçesinde 9 aydır tutuklu bulunurken 22 Temmuz 2007 tarihinde yapılan 23. dönem milletvekili genel seçimlerinde İstanbul 3. Bölge'den bağımsız milletvekili adayı gösterilen ve 90.244 oy alarak seçilen Sebahat Tuncel, 25 Temmuz 2007 tarihinde cezaevinden tahliye edildi. Sebahat Tuncel, DTP’nin Anayasa Mahkemesi kararıyla kapatılmasının ardından, siyaset yasağı getirilmeyen diğer DTP'li milletvekili arkadaşlarıyla birlikte Barış ve Demokrasi Partisi'ne üye olmuştur. 12 Haziran 2011 tarihinde yapılan 24. dönem milletvekili genel seçimlerinde İstanbul 1. Bölge'den bağımsız milletvekili adayı olmuş ve 93.679 oy alarak seçilmiştir. Seçimden sonra yeniden BDP'ye katıldı. 15 Ekim 2011 tarhinde kurulan Halkların Demokratik Kongresi'nin Ertuğrul Kürkçü ile birlikte Eş Sözcüsü oldu. Eylül 2012'de, Sebahat Tuncel hakkında PKK örgütüne üye olduğu gerekçesiyle 8 yıl 9 ay hapis cezası verildi. Tuncel'e yurt dışına çıkış yasağı kondu. 27 Ekim 2013 tarihinde, BDP'den istifa eden Sebahat Tuncel, Demokratik Bölgeler Partisi'nin eş başkanı seçildi. HDP'li milletvekillerinin tutuklanmasını Diyarbakır Adliyesi önünde protesto ederken gözaltına alınan Sebahat Tuncel, 6 Kasım 2016'da tutuklanması istemiyle mahkemeye sevk edildi. Savcılık ifadesinin ardından Sulh Ceza Hakimliği karşısına çıkan Tuncel'in tutuklanmasına karar verildi. Diyarbakır Cumhuriyet Başsavcılığı tarafından Tuncel hakkında "silahlı terör örgütüne üye olmak" ve "terör örgütü propagandası yapmak" suçlarından 8 yıldan 20 yıla kadar hapis istemiyle dava açıldı. 1 Şubat 2019'da 5. Ağır Ceza Mahkemesinde görülen davada Tuncel, "terör örgütüne üye olmak" suçundan 9 yıl 9 ay, "terör örgütü propagandası yapmak" suçundan ise 5 yıl 3 ay olmak üzere toplamda 15 yıl hapis cezasına çarptırıldı. FC Sheriff FC Sherif Tiraspol, Moldova'da bulunan bir futbol takımı. Divizia Naţională'da mücadele etmektedir. Transdinyester bölgesinin takımıdır. 1997 yılında Transdinyester'in ikinci büyük şirketi Sheriff tarafından kurulan FC Sheriff Tiraspol, Zimbru Chișinău ile beraber Moldova'nın önde gelen iki futbol kulübünden biridir. 17 Haziran 2016 itibarıyla; TEAM. FC Sheriff website." Bernie Ecclestone Bernard Charles Bernie Ecclestone (doğumu 28 Ekim 1930, İngiltere) Formula 1 başkanı ve CEO’sudur. Formula 1 grup şirketlerinin bir üst şirketi olan Alpha Prema’da kendi hisselerine sahiptir. Bu sebepten genellikle Formula 1’in birincil otoritesi olarak düşünülür. Tabloid gazetelerde yaygın şekilde F1’in patronu olarak adlandırılır. Spor ile olan erken ilişkisi bir rakip ve daha sonra sürücüler Stuart Lewis-Evans ve Jochen Rindt’in menajeri olarak olmuştur. 1972’de 15 yıl yöneteceği Brabham takımını satın almıştır. Bir takım sahibi olarak, Formula 1 kurucular birliği(Formula One Constructors Association)’nin bir üyesi olmuştur. 1970'lerdeki televizyon hakları satışındaki öncülüğünden kaynaklanan bu spor üzerindeki kontrolü, çokça malidir fakat Concorde Antlaşması terimleri altında o ve onun şirketleri aynı zamanda her bir Formula 1 yarışını yönetir, düzenler ve lojistiğiyle ilgilenir. Ecclestone 1958 sezonu sırasında iki Grand prix’de yarışma teşebbüsünde bulunmuştur fakat ikisinde de sıralama turlarını geçememiştir. Ecclestone Bungay, Suffolk’un 3 mil kuzeyindeki küçük bir köy olan St. Peter South Elmham’da doğmuştur.Kısa bir süre sonra ailesi şimdi Büyük Londra'nın bir parçası olan Bexleyheath Kent’e taşındı ve Ecclestone 16 yaşında yerel gaz işlerinde çalışmak için okulu bıraktı, ve motosiklet hobisi ile ilgilenmeye başladı. II. Dünya Savaşı’nın bitiminden hemen sonra motosiklet yedek parçası sektörüne girdi ve Fred Compton ile Compton&Ecclestone motosiklet satıcılığı acentesini kurdu. İlk yarış deneyimini 500 cc’lik Formula 3 serilerinde yaşadı, birkaç yarışta sürdü ve 1951'de Brands Hatch pistinde yaptığı kaza sonucu -ki aracı pistin hemen dışındaki otoparka kadar uçtu- sürücülüğü bıraktı. Geçirdiği kazadan sonra, Ecclestone yarışı, emlak ve kredi sektöründe karlı yatırımlar yapmak için ve Weekend Car Auctions şirketini yönetmek için, geçici olarak yarışı bıraktı. Yarışlara 1957’de sürücü Stuart Lewis-Evans’ın menajeri olarak geri döndü ve sürücüleri içinde Lewis-Evans’ın, Roy Salvadori’nin, Archie Scott Brown’ın ve Ivor Bueb’in bulunduğu F1 Connaught takımını satın aldı. Ecclestone, 1958’de Monaco Grand Prix’inde başarısız bir şekilde yarışmayı denedi. Vanwall takımına geçtiğinde Lewis-Evans’ın menajerliğini yapmaya devam etti; Salvadori’de Cooper takımının menajerliğini yapıyordu. Lewis-Evans, Fas Grand Prix’nde motoru patlaması sebebiyle ciddi şekilde yandı ve altı gün sonra öldü. Ecclestone büyük bir şoka uğramıştı ve yarışlardan bir kez daha emekli oldu. Bununla birlikte, Salvadori ile olan arkadaşlığı kısa zaman sonra sürücü Jochen Rindt’in menajeri olmasını ve Rindt’in Formula 2 takımı Lotus’un (diğer sürücüsü Graham Hill’dir) ortağı olmasını sağladı. Rindt, 1970'teki dünya şampiyonluğu yolunda, Autodromo Nazionale Monza pistinde geçirdiği kazada öldü, yine de ölümünden sonra şampiyon ilan edildi. 1972’de Ecclestone, Brabham takımını Ron Tauranac’dan aldı ve Frank Williams, Colin Chapman, Teddy Mayer, Ken Tyrrell ve Max Mosley ile Formula 1 Kurucular Birliği’ni (Formula One Constructor Association) kurarak, on yıllar sürecek olan takım desteğine başladı. Burada devamlı televizyon hakları meselesini meydana çıkardı.. 1971 sezonu sırasında Ecclestone, Brabham takımının sahibi olan ve uygun bir ortak arayan Ron Tauranac ile yakınlaştı. Ecclestone, Tauranac’ın sonunda kabul edeceği 100.000 £’luk bir teklifi tüm takım için yaptı. Avustralyalı ise dizaynır ve şirket yöneticisi olarak kaldı. Ecclestone da Tauranac da dominant kişiliklerdi ve Avustralyalı Brabham’ı 1972 sezonunda bıraktı. 1972’de Ecclestone takımı kendi Formula bir takımı vizyonuna uydurmak için şekillendirmesi sırasında takım başarılıydı. Jack Brabham ve Tauranac tarafından kurulan oldukça başarılı araba üretme işini bıraktı-sebebini Formula 1’de ön sıralarda rekabet etmek için tüm kaynaklarınızı ona yoğunlaştırmalısınız diye açıklıyor. 1973 Formula 1 sezonu için, Ecclestone Gordon Murray’i şef tasarımcılığa getirdi. Genç Güney Afrika’lı üçgen kesitli BT42’yi üretti, Ford motorlu ve üçgen kesitli araçlar daha sonra 1974 ve 1975'te birçok zafer kazandı. Murray’in çevik Ford motorlu araçlarının yükselen başarısına rağmen, Eccclestone Alfa Romeo ile, güçlü fakat ağır flat-12 motorlarını 1976 sezonundan itibaren kullanmak için, bir anlaşma imzaladı.Bu finansal olarak yaralı olsa da, yeni BT45’ler güvenilmezdi ve Alfa motorları onları aşırı derecede ağır hale getirdi. Ecclestone, 1978 sezonunda; iki kere dünya şampiyonu olmuş ve Murray’in sıra dışı BT46 tasarımından etkilenmiş olan Avustralyalı Niki Lauda ile sözleşme imzalayınca, yeniden iki yarış kazanana kadar 1976 ve 1977 Formula Bir sezonları’nda takımı Brabham yeniden geriye düştü. Brabham-Alfa çağı 1979’da, takımın uyanık genç Brezilyalı Nelson Piquet ile ilk sezonunda, Alfa Romeo kendi Formula Bir arabasını bu sezonda denemeye başladığında sona erdi. Bu Ecclestone’un Cosworth DFV motorlarına dönmesini sağladı-tasarımcısı bu hareketi “tatil yapmak gibi” diye tanımlamıştır. Brabham 1981 yazında turbo BMW motorlu arabasını denedi ve 1982 sezonunda turbo şarjlı dört silindirli BMW M10 BMW Sauber motorlu BT50 aracı kullanıldı. Brabham sezonun başında, güvenilirlik ve sürülebilirlik konuları BMW ve teknik ortağı Robert Bosch Gmbh tarafından çözülen BT49’u kullanmaya devam etti. Ecclestone ve BMW, turbo araçları 1982 Kanada Grand Prix’inde tam zamanında ilk birinciliğini almadan önce ayrılmaya çok yaklaşmışlardı fakat ortaklık 1983'te ilk turbo güçlü şampiyonluğu aldı. Takım 1985’e kadar bir rakip olmaya devam etti.1985’in sonunda, Ecclestone ve takımıyla yakın ve uzun soluklu bir ilişki kuran Nelson Piquet yedi yılın sonunda ayrıldı.Ecclestone’un vermeye istekli olduğu paradan memnun kalmadı ve daha sonra üçüncü şampiyonluğunu kazanacağı Williams F1 takımına gitti.İzleyen yıl, 1973'ten beri 22 GP kazanan arabaları tasarlayan, Murray Mclaren’e katımak için Brabham’ı bıraktı. Brabham, sadece sekiz puan alabildiği 1987 sezonu sonuna kadar Ecclestone’un liderliğinde devam etti. BMW 1987 sezonundan sonra Rormula Bir’den çekildi. Ecclestone, bu sırada, FISA ve FOCA (Formula One Constructor’s Association)’da, özellikle televizyon hakları konusunda, artan yoğunlukta rol alıyordu. Ron Tauranac’dan 1971’in sonunda yaklaşık 120000$’a aldığı takımı en sonunda İsviçreli iş adamı Joachim Luhti’ye $5 million’u aşkın bir paraya sattı. Ecclestone 1978’de yasal danışmanı Mosley ile birlikte FOCA’nın başına geçti ve birlikte FIA ve Jean-Marie Balestre ile, Ecclestone’un ünlü darbesi esnasında doruğa çıkan, Grand Prixler için FOCA’nın televizyon haklarını müzakere etme hakkını saklı tutma ile ilgili çeşitli yasal konuları sonuca bağladılar. Bu amaçla Ecclestone televizyon gelirlerinin %47’sini takımlara, %30’unu FIA’ya ve %23’ünü FOPA’ya (örneğin Ecclestone kendisi) veren, Formula Bir Promosyonlar ve İdare’yi (Formula One Promotions and Administration) kurdu; bunun karşılığında FOPA’da ödül parasını koydu-“gran prix” Fransızcada büyük ödül anlamındadır. Televizyon hakları 1990’ların sonunda Ecclestone’un şirketleri, takımlar ve şirketler arasında paylaştırıldı fakat Ecclestone 1997’de Concorde Antlaşması’nı sonuçlandırdığında yeniden en tepeye oturdu: yıllık ödemelerin karşılığında, TV haklarını korudu.Çeşitli takımlarla olan bu antlaşmanın süresi 2007’nin son günü dolacaktır ve FIA ile olanı da 2012’nin son günü dolacaktır. 1999 yılında geçirdiği kalp ameliyatı ve üçlü koroner bypass’a rağmen, Ecclestone kendi işi ile ilgili her zaman olduğu kadar enerjik.1990’ların sonunda SLEC Holding’teki (çeşitli F1 yönetim şirketlerinin sahibi) hisselerini %25’e düşürdü, yine de azınlıktaki hisselerine rağmen şirketlerin tüm kontrolünü enlide tutuyor. 1999’da, Terry Lovell Ecclestone’un bir biyografisini yayınladı; “Bernie’nin Oyunu:Bernie Ecclestone’un Formula Bir Dünyası”' (ISBN 1-84358-086-1). Nisan 2000’de Ecclestone International Sportsworld Communicators(ISC)’ı David Richards’a sattı; ISC Dünya Ralli Şampiyonası’nın ticari haklarına sahiptir. Ecclestone 2004 ekiminde, British Raxing Driver’s Club(İngiliz Yarış Sürücüleri Kulübü) başkanı Jackie Stewart ile British Grand Prix’inin geleceği ile ilgili konularda uzlaşamadıklarında; çünkü yarış 2005 geçici sezon takviminden çıkarılacaktı, ciddi şekilde eleştirildi.Bununla beraber, 10 takımın başı buluştuğunda ve, ayın ilerleyen günlerinde, ciddi maliyet azaltmalarında anlaştıklarında, yarış yeniden takvime eklendi ve 9 aralıktaki anlaşmayla 5 yıl daha devam edeceği garantilendi. 2004 kasımının ortasında, Formula Bir’i; Bayern Landesbank, J.P. Morgan Chase ve Lehman Brothers’la birlikte sırayla yöneten SLEC şirketinde %75 hissesi olan Speed Investments şirketi dahil üç banka, Ecclestone’un 30 yıldan fazladır sahip olduğu kontrolü kaybedebileceği spekülasyonunu çıkararak, spor üzerinde daha fazla kontrol elde etmek için, Ecclestone’u dava ettiler. İki gümlük celse 23 kasımda başladı, fakat, hukuki işlemlerin ardından, hakim Andrew Park birkaç haftalığına yönetimi eline almakla ilgili niyetini açıkladı.6 Aralık 2004'te Park şu kararı açıkladı; “Şu açıktır ki Speed’in iddiaları doğrudur ve bundan sonra istenen açıklamalar yapılmalıdır." Bununla beraber, Ecclestone –neredeyse evrensel olarak Formula Bir üzerindeki kontrolünde yasal patlama olarak görülen- kararın hiçbir anlama gelmediğinde ısrarlıydı. . Kararı temyize götürme niyetini dile getirmişti. İzleyen gün Londra’daki Heathrow Havaalanı’nda takım patronlarıyla yaptığı bir toplantıda, Ecclestone takımlara, 2008’de sona erecek olan Concorde Antlaşmasının aynen yenilenmesinin karşılığı olarak toplam £260,000,000’dan fazla önerdi .Haftalar sonra, Gerhard Gibkowsky, Bayerische Landesbank’ın bir yönetim kurulu üyesi ve SLEC’in başkanı, Ecclestone’u yerinden etmek gibi bir niyetlerinin olmadığını açıkladı.. Ecclestone Mart 2005’te bir hırsızlığın kurbanı oldu. Londra’daki evinin dışındaki arabasının iki tekerleği çalınmıştı. Yepyeni Mercedes-Benz CLS55 AMG marka aracın İngiltere’deki bulanan ilk örneği olduğu söyleniyordu. 17 Haziran 2005 Cuma günü Ecclestone’un; Indianapolis’in WRTV televizyonu ile yaptığı söyleşi sırasında, Indianapolis 500 pistinde Danica Patrick’in dördüncü gelişiyle ilgili sorulan bir soruya verdiği cevap Amerika’nın haber başlıklarını oluşturdu: “Sizce de o kız iyi bir iş yapmadı mı?Süper. Bu kızın böyle iyi yapabileceğini düşünmüyordum. Bilirsiniz, kadınların diğer ev içi araçlar gibi tamamiyle beyaz giyinmesi gerektiğiyle ilgili bir düşünceye sahibim.” . Takip eden iki günde, 20 arabadan 14’ü 2005 Indianapolis Motor Speedway pistinde Amerika Grand Prix’inde yarışmayı reddetti.Yarışta yer almayı, Michelin lastiklerinin güvenliği ile ilgili çekinceleri olduğunu söyleyerek reddeden yedi takım kurallarda ve/veya pist düzeninde bir değişklik istediler. Ecclestone, Max Mosley ve takım direktörleri arasında yapılan toplantılar serisine rağmen yarış zamanına kadar hiçbir uzlaşmaya varılamadı ve Ecclestone, sonuçta oluşan altı araçlık yarış sebebiyle toplumun hayal kırıklığının nesnesi oldu. Probleme kendisi sebep olmamasına rağmen taraftarlar ve gazeteciler Ecclestone’u kontrolü eline almakta ve bir çözümü zorlamakta, kendini yerleştirdiği güç pozisyonunda, başarısız olduğu konusunda suçladılar. 25 Kasım 2005’te CVC Capital Partners adlı şirket, hem Ecclestone’un Formula Bir grubundaki hisselerini (SLEC’in %25’i) hem de Bayerische Landesbank’ın %48 hisselerini (Speed Investments’ın elinde tuttuğu) alacağını açıkladı. Bu Alfa Prema’nın Formula Bir grubunun %71.65’ine sahip olmasını sağladı. Ecclestone bu satıştan elde ettiği geliri bu yeni şirketin hisselerini almak için kullandı (Ecclestone’un CVC’de ne kadar hissesinin olduğu henüz bilinmemektedir). 6 Aralık’da Alpha Prema, Formula Bir’deki hisselerini %86’ya çıkarmak için, JP Morgan Chase’in SLEC’teki hisselerini satın almıştır, kalan %14 Lehman Brothers’a aittir. 21 Mart 2006’da Avrupa Birliği rekabet otoriteleri, CVC’nin, MotoGP’nin kontrolünü elinde bulunduran Dorna’yı satışını onayladı. CVC ise 28 Mat’ta işlemlerin tamamlandığını açıkladı. CVC acquired Lehman Brothers share at the end of March 2006. 21 Temmuz 2007’de Bernie Ecclestone medyada, Arsenal Futbol Kulübünü satın almayı tartışmaya açık olduğunu bildirdi. Arsenal’in eski direktörü David Dein’in yakın bir arkadaşı olarak, Kuzey Londra takımının şimdiki yönetim kurulu’nun, İngiliz bir gruba satışı tercih edeceği düşünülmektedir. Bu sebepten “Sessiz” Stan Kroenke tarafından yönetilen eski Amerikan yatırım şirketi KSE’nin Arsenal’in hisselerini devralmak için £650 milyonluk teklif hazırladığı düşünülmektedir, fakat 21 Temmuz 2007 itibarı ile Stan Kroenko’nun teklifi kesindir. 1997’de Ecclestone İngiltere İşçi Partisi’ne 1 milyon sterlinlik bağış yaptığı ortaya çıktığında, siyasi bir tartışmaya dahil oldu-İşçi Partisi hükümeti Formula Bir’de tütün şirketlerinin sponsorluğuna izin vermesiyle ilgili politikalarını değiştirdiğinde bu birçok insanı şaşırttı. Daha sonra konu hakkında sitem eden kişilere karşı sergilediği öfkeli davranışları tartışmayı iyice alevlendirdi. İşçi Partisi bağışı geri verdi. Bu skandal medyada “sigara için nakit” olarak bilinmektedir. 2003'teki Sunday Times gazetesi zenginler listesi (1-500), Ecclestone’u tahmini 2,4 milyar£’lık servetiyle İngiltere’nin en zengin üçüncü kişisi ilan etmiştir. 2004 yılındaki listede sekizinci sıraya, 2006 yılındaki listede ise tahmini 2,243 milyar£’luk değeriyle 13’üncü sıraya düşmüştür. 2004’ün başında Londra’daki, içinde hiç yaşamadığı, ikametgâhı (Kensington Palace Gardens)’nı, bugüne kadar satılan en pahalı ev olarak, çelik sektörünün büyük iş adamı Lakshmi Mittal’e 57.1 milyon£’a sattı. Ecclestone kendisinden 28 yaş küçük, 1.88m boyundaki eski Armani mankeni, Slavica Ecclestone (eski adıyla Radić)’le evlendi.Çiftin iki kızları ve bir oğulları vardır; Tamara Ecclestone (1984), Petra Ecclestone (1988); ikisi de akıcı şekilde Hırvatça konuşabilmektedirler. * "Jack Fairman tarafından kullanılan araba." Dağ bülbülügiller Dağ bülbülügiller (şarkıcıkuşugiller veya bozboğangiller) ("Prunellidae"), ötücü kuşlar takımına ait bir kuş familyasıdır. Çok göçmen olmamakla birlikte, soğuk mevsimlerde yerel olarak yer değiştiriler. Bu kuşlar küçük ve oldukça solgun renklidirler. Yazları böcek, kışları ise tohum ve ağaç meyveleriyle beslenen kalın gagalı kuşlardır. Çanak şeklindeki yuvalarına yeşilimsi-mavi 4 civarında yumurta bırakırlar. Cinslerin her ikisi de kuluçkaya yatarlar. Theodor Heuss Theodor Heuss (31 Ocak 1884 - ö. 12 Aralık 1963), Alman siyaset adamı ve Batı Almanya'nın ilk Cumhurbaşkanı. Theodor Heuss 31 Ocak 1884 tarihinde doğmuştur. Münih'te sanat tarihi, Berlin'de siyaset bilimi eğitimi aldı. Liberal eğilimli "Die Hilfe"de gazetecilik yaptı. 1910'da İlerici Halk Partisi, 1920'de de Alman Demokrat Partisine (DDP) girdi ve bu partiyi Reichstag'da temsil etti (1924-1928, 1930-1933). "Hitlers Weg" ("Hitler'in Yolu") adlı kitabı Nazilerce yakıldı, Reichstag dağıtıldıktan sonra doğum yeri Heidelberg'e çekildi. "Die Hilfe" gazetesini kapatılıncaya değin yönetti (1936). Hitler'in iktidarı boyunca Nazi karşıtı liberal çevrelerle ilişkisini sürdürdü. II. Dünya Savaşı'ndan sonra Amerikan askeri yönetimi tarafından Württemberg-Baden hükümetinin eğitim bakanı (1945-1946), sonra Alman Hür Demokrat Partisi (FDP) lideri oldu. 12 Eylül 1949'da Federal Almanya cumhurbaşkanı seçildi, 1954'te ikinci kez bu göreve seçildikten sonra 1959'da yerini Heinrich Lübke'ye bıraktı. Wotey Wotey — Kuzey Kafkasya Otonkton Halklarından olan Çerkes boylarından Kabardey boyuna mensup bir sülale. 1860 yıllarında gerçekleşen Büyük Çerkes Sürgünü neticesinde Osmanlıların birçok bölgesine ve bugünkü Türkiye içerisinde yer alan Kayseri Uzunyayla Yahyabey Köyü, Dikilitaş Köyü; Sivas Yıldızeli İlçesi Ciziözü Köyü, Suriye Golan Tepelerine yerleşmişlerdir. 1967 Altı Gün Savaşı nedeniyle Şam şehrine, bu arada Yahyabey köyüne göç eden Wotey'ler önce geldikleri a.karagöz köyünden Yahyabey köyüne 1870'lerde inşa ettikleri büyük değirmen inşaati için gelmişlerdir. Kısaca, Yahyabeydeki Woteyler yahyabey koyune ilk yerlesen sulalerden olup tahminen 1860-65 gibi burya gelmişlerdir. Bu arada, a. karagözden ayrılma sırasında kardeşlerden biri bugünkü Ürdün içerisindeki Geraş ilçesine yerleşmişlerdir. Halihazırda Amerika Birleşik Devletleri, Hollanda, Almanya, Ürdün, Rusya, Suriye gibi birçok ülkede yaşamını sürdüren birçok çerkes aileden biri olan Wotey'ler birbirleri ile iletişimlerini koparmamaya ve asimilasyona uğramamaya çalışmaktadırlar. Ötleğengiller Ötleğengiller ya da Çalıbülbülleri (Sylviidae), ötücü kuşlar takımına ait bir familyadır. Tüm dünyada yayılış gösteren büyük bir familyadır. Familya üyeleri ormanlarda, çalılıklarda, sazlıklarda bulunurlar. Böceklerle beslenirler. Boyları küçükken karatavuk büyüklüğünde, tüyleri çok yumuşak olan kuşlardır. Burun delikleri kısmen tüylerle örtülüdür. Kazıkların üzerlerine yaptıkları yuvaları çanak şeklindedir. Gagaları biz şeklindedir ve dibinde kıllar bulunur. Sivri Kafalar Sivri Kafalar (Coneheads) 1993 yapımlı bir komedi filmi.Başrollerinde Dan Aykroyd ve Jane Curtinin oynadığı Saturday Night Livenin bir skeçinden yola çıkarak yapılmıştır.Yönetmenliğini Steve Barronun üstlendiği filmin yapımcısı Lorne Michaels.Tom Davis,Dan Aykroyd,Bonnie Turner,Terry Turner tarafından senaryosu yazılmıştır.Yardımcı oyunculara gelince çok büyük bir kadro var.Chris Farley,Adam Sandler,Eddie Griffin,Michael Richars,Joey Lauren Adams,Ellen DeGeneres,Tom Arnold,Peter Aykroyd,Tom Davis,Jon Lovitz,David Spade ve ayrıca Michelle Burke rol almakta. 93'te iyi bir başarı kazanan bu komedi filminin konusuysa Uzay gemilerinin ağrıza yapmaları sonucu sivri kafalıların(Uzaylıların) New Jerseye düşmesi konu alınıyor. İki uzaylı olan Beldar Sivrikafa (Dan Aykroyd) ve karısı Prymatt Sivrikafa (Jane Curtin) karı-kocadırlar. Güneşe gitmek yolunda olan ve ordan kendi gezegenlerine gidecek olan çift bir ara dünyadan geçmek zorunda kalırlar. O anda radalara yakalanınca, korsan uçak zannedilip New Jersey Milli Hava Korumasının F-16 isimli uçağı tarafından saldırıya uğranılır. Neye uğradıklarını şaşıran çift bir anda dünyaya inerler. Geldiklerinde bir otelde oda tutarlar, kafaları sivri olduğundan dolayı bazı insanlar onlardan korkmaktadırlar. Kendileride bazı garip davranışlar sergilemektedir (örneğin sabun yemek gibi). Beldar, ertesi gün bir yerde çalışmaya başlar ki, müşteriler (Eddie Griffin) ve patronu ondan süphelensede Beldar, o kadar iyi teknolojik aletler hazırlıyordur ki bu patronunu sevindirmektedir ancak Beldar hem çalışırken hem de gezegenleri ile iletişim kurmak için burdan bazı aletler çalmaktadır. En sonunda gezegenleri ile iletişim kurduklarında ise sonuç kötü olur. Şimdi mecburen ABD'de konaklamak zorunda olacaklar. Beldar patronuna sorununu açıklayınca. Patronu ona Carmineyi (Adam Sandler) çağırarak Beldara gizli bir kimlik verirler. Artık fransalı Donald R. DeCicco ve karısı ise fransalı Mary Margaret DeCicco diye isimlerini değiştirirler, her kese de isimlerini öyle söylerler. Kafalarını ise doğuş problemi olarak açıklarlar, kızları ise (Michelle Burke) artık genç kızdır ve komşuları Ronnie (Chris Farley) ile yakınlaşmaları başlamıştır. Ayrıca Beldara Carminenin verdiği kimlik yani Doland aslında bir kaçakdır, bu sebepten polisler Donaldın gizlice kanunsuz yollardan ABDyi girdiğini sanırlar ancak polislerden biri onların uzaylı olduğunu anlayınca hayatlarının fırsatlarını yakaladığını düşünürler. Ve bunlar sadece Sivrikafa ailesinin başına gelecek ilk belalardır. Bu film kısa çıplaklık ve bazı konuşmalara rağmen her yaş grubuna uygun görülmektedir. Pauly Shore Is Dead Pauly Shore Is Dead, 2003 yapımı bir filmdir. Aslında belgesel tadında geçen gerilim ve komedi karışımı bir yapım. Yönetmenliğini de Pauly Shore'nin yaptığı film Pauly Shore'un (komedyen) başına gelenleri ve ölümüyle sonuçlanmasını konusu alınmaktadır. Senaryosu ve yapımcılığı da Pauly Shore'ait olan film dünya çapında sinemalarda vizyona girmemiş, doğrudan DVD olarak çıkmıştır. Pamela Anderson, Charlie Sheen, Ben Stiller, Ellen DeGeneres, Chris Rock, Ashley L. Anderson, Camilla Anderson gibi isimlerin rol almakta olduğu film, 82 dakika uzunluğundadır. Ateşli Piliç Ateşli Piliç (İngilizce orijinal adı: The Hot Chick) 2002 yapımlı, başrolünde Rob Schneider'in oynadığı, senaryosunu da Rob Schneider'la Tom Brady'nin hazırladığı ve yönetmenliğini Tom Brady'nin üstlendiği bir komedi filmi. Yıllar önce bir prensesin istemediği bir evlilikten kurtulması için kullandığı bir sihirli küpeler o günden beri sadece antika dükkânlarında kalmıştır. Jessica Spencer`se (Rachel McAdams) okulun en güzel kızlarından biridir. Özellikle üç yakın arkadaşıyla takılan Jessica şimdilerde okulda geçirilecek bir yarışma için hazırlanmaktadır. Tabi çok iyi bir rakibi de vardır ki bu rakip onu hiç sevmemektedir. Biraz da şımarık olan Jessica, ayrıca küçük kardeşini onun eşyalarını kullandığı için hiç sevmez. Jessica yine arkadaşlarıyla okul çıkışı bir alışverişe gider. Burada aynı rakip kızla da karşılaşınca hemen onu rezil etmeyi başarırlar. Artık alişverişlerini yapmış dörtlü evine gitmeye hazırlanırken Jessica`nın gözünü bir şey takılır: Mambuza-Antika eşyaları. Jessica için buraya girirler, burada Zenci bir kadın ve uyuşturucu içtiği belli olan bir Bongo çalmayı bilen biri (Adam Sandler) vardır. Kızlar bu antikalarla biraz ilgilenirler, Jessica'ysa iki harika küpe görünce bunun fiyatını sorar. Bunun satılık olmadığını söylerler. Jessica kaşla göz arası hemen yerleri değiştirir ve küpeleri alır. Bunu sadece arkadaşları fark eder. Buradan hemen çıkarlar ve kimse bir şey fark etmez. Benzin istasyonuna da uğramak zorundadırlar şimdi. Benzin istasyonuysa Clive (Rob Schneider) isimli birisi tarafından soyulmaktadır. Buradan pek bir şey çalamayan Clive buna rağmen çıkar fakat kızlar onu benzinci zannederler, hemen bu işi yapıp gitmek ister Clive fakat kızlar ona biraz da zarar verirler ve artık gitmiştirler, Clive`sa yerde bir küpe bulur, sadece bir tane olan küpeyi hemen yanına alır. Jessicaysa eve gider, gizlice okulda sevdiği çocuk olan Billyle görüşür. Daha sonra eve döndüğünde küpelerin sadece birini bulur buna rağmen takar, Clivesa çaldıklarına bakarken sevinç içinde bir anda küpeyi takar, 30 saniye bile olmadan küpeyi çıkarır ve artık sabahdır. Jessica uyanır fakat tuvalete giderken garip bir olaya rastlar artık bir erkektir. Bunu hemen en yakın arkadaşı olan Aprile anlatan Jessica ne yapacağını bilemez. Hemen bunun sorumlusunu araştırır, arkadaşlarıda ona ellerinden geldiğince yardım ederler. Fakat ara sıra erkek olması ona biraz yardım edecektir. Clivesa yeni yeni suçlar işleyerek bunu Jessicanın üzerine atmaya çalışır çünkü vücutları bir gecede değişmiştir. Sinekkapangiller Sinekkapangiller (Muscicapidae), ötücü kuşlar takımına ait bir familyadır. Bu familyanın üyelerinin hemen hemen hepsi Avrupa, Afrika ve Asya'da yaşarlar. Genel olarak ağaçlarda yaşayan, küçük ve böcekçil kuşlardır. Avlarını uçarken havada kaparlar. Bu familyada bulunan kuşların dış görünüşleri oldukça farklı olmasına karşın çoğunun şakıması kuvvetli değildir ve çağrıları tizdir. Boyları 9 ila 22 cm arasında değişen küçük ve orta boylu kuşlardır. Türlerin çoğu mat kahverenginde tüylere sahiptir ancak bazı türlerin özellikle erkekleri daha parlak renklere de sahiptir. kuyrukları dört köşemsidir. Çoğunun gagası uçarken havada böcekleri yakalamak için uygun olacak şekilde geniş ve yassıdır ancak yerde dolaşarak avlanan birkaç türünün gagaları daha incedir. Gaga dibinde kıllar vardır. Erkek ve dişiler birbirlerinden farklıdır. Yoğun ormanlardan çalılıklara, yeterli miktarda ağaç bulunan her yerde yaşarlar. Kuzeyde yaşayan türler kışlamak için güneye göçerek sürekli olarak böceklerle beslenebilir. Türüne bağlı olarak yuvalar ya ağaçlarla kayalıklara yapılmış düzgün kase biçimindedir ya da varolan ağaç kovuklarına basitçe tüy ya da ot gibi malzemeler serilerek yapılır. Ağaç kovuklarına yuva yapan türler ortalama sekiz yumurta yumurtlarken diğerleri iki ila beş arası yumurta yumurtlarlar. Uluslararası Ornitologlar Birliği'nin() listesine göre sinekkapangiller familyasında bulunan 53 cins ve 297 türün listesi: Cisticolidae Cisticolidae, ötücü kuşlar takımına ait bir familyadır. Genellikle, küçük, solukkahve ya da gri görünümlü kuşlardır. Açıklık alanlarda ve çalılarda bulunurlar. Görülmeleri zordur ve cinsler benzer görünüşlerdedir, bu yüzden şakımaları ayırt edici olarak kullanılır. Yuvalarını yere yakın yerlere yapan, böcekçil kuşlardır. "Apalis" - "Calamonastes" - "Camaroptera" - "Cisticola" - "Drymocichla" - "Eminia" - "Euryptila" - "Heliolais" - "Hypergerus" - "Malcorus" - "Orthotomus" - "Oreophilais" - "Phragmacia" - "Prinia" - "Rhopophilus" - "Scotocerca" - "Spiloptila" - "Urolais" - "Urorhipis" Konglomerat Konglomerat (İngilizce: "Conglomerate") bir ticaret kuruluş şeklidir. Dünyada 1960´lı yıllardan sonra büyük anlam taşımaya başlamıştır. Konglomeratın özelliği "birden fazla ve farklı iş kollarında" ticaret yapan kuruluşların genelde bir tanınmış ticari isim altında toplanmasıdır. Bu toplanma gerek yeni kuruluş olarak, ya da aktif veya pasif bir şekilde satın alınarak gerçekleşir. Ama her ne kadar parasal yönden birbirlerine bağlı olsalar da, hukuksal yönden hepsi ayrı birer şirkettirler. Misal: A Ltd. Konglomeratı altında, A Otomotiv Ltd., A Turizm Ltd., A Denizcilik