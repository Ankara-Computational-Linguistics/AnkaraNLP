Crag" kayalÄ±k tepesi" Enrico Edgardo'ya gidip onu bir düelloya çağırır. Enrico, Lucia'nın Artro ile birlikte gelin yatağında olduğunu ve durumundan çok memnun olduğunu da açıklar. Edgardo bu düello davetini kabul eder. Sonra "Wolf's Crag (Kurtun Kayalık Tepesi)" yakında olan Ravenswoods mezarlığında düello için buluşmaya karar verirler. "2. Sahne: Ravenswood Kalesinde büyük salon" Raimondo düğün eğlencelerinin yapmakta olduğu salona büyük heyecanla gelerek misafirlere Lucia'nın aklını tamamen kaybettiğini ve damadı öldürdüğünü ilan eder. Lucia girer. Edgardo ile birlikte olduğunu ve hemen onunla mesut olarak evleneceği hayalleri içindedir. (Lucia arya: "Il dolce suono" ). Enrico girer ve önce Lucia'yi tehdide başlar. Fakat onun cinnet getirdiğini anlayınca, ona daha yakınlık gösterir. Lucia kendini kaybedip yere yağılır kalır. Raimondo bu trajedinin bütün sorumluluk yükünün Normano'ya ait olduğunu açıklar. "3. Sahne: Ravenswood ailesi mezarlığı" Edgardo düelloda kendini Enrico'nun kılıcı üzerine atarak ölmeye karar vermiştir. Lucia'nin ölüm yatağında olduğu haberini almıştır. Tam düello başlamadan önce Raimondo gelir ve Lucia'nın ölmüş olduğu haberini verir. Egdardo kendi kamasını kendi göğsüne saplar; mesut olarak ölmektedir çünkü Lucia ile öbür dünyada tekrar birlikte olacağına inanmaktadır. Eserdeki müziksel içeriğin, aryalar dahil, bir listesi şöyledir: 1. "Preludio" 2. "Percorrete le spiaggie vicine" 3. "Tu sei turbato!" 4. "Cruda, funesta smania" (Enrico) 5. "La pietade in suo favore" (Enrico) 6. "Ancor non giunse!" (Lucia) 7. "Regnava nel silenzio" (Lucia) 8. "Quando rapito in estasi" (Lucia) 9. "Egli s'avanza" (Alisa, Edgardo, Lucia) 10. "Sulla tomba che rinserra" (Edgardo, Lucia) 11. "Qui di sposa eterna...Ah! Verrano a te sull'aure" (Edgardo, Lucia) 12. "Lucia, fra poco a te verrà" 13. "Appressati, Lucia" 14. "Il pallor funesto, orrendo" 15. "Soffriva nel pianto" 16. "Che fia" 17. "Se tradirmi tu potrai" 18. "Ebben? - Di tua speranza" 19. "Ah! cedi, cedi" (Raimondo) 20. "Al ben de'tuoi qual vittima" (Raimondo) 21. "Per te d'immenso giubilo" 22. "Dov'Ã¨ Lucia?" 23. "Chi mi frena in tal momento" (Sextet) 24. "T'allontana sciagurato" 25. "Orrida Ã¨ questa notte" 26. "Qui del padre ancor respira" 27. "D'immenso giubilo" 28. "Ah! cessate quel contento" 29. "Oh! qual funesto avvenimento!" 30. "Oh, giusto cielo!...Il dolce suono" (Lucia) 31. "OhimÃ¨! sorge il tremendo fantasma" 32. "S'avanza Enrico" 33. "Spargi d'amaro pianto" 34. "Si tragga altrove" 35. "Tombe degli avi miei" (Edgardo) 36. "Fra poco a me ricovero" 37. "Oh meschina!" 38. "Tu che a Dio spiegasti l'ali" (Edgardo) Bakın Lucia di Lammermoor diskografisi. Düşman Hattı Düşman Hattı ("Behind Enemy Lines") Yönetmenliğini John Moore'un yaptığı ve başrollerinde Owen Wilson ve Gene Hackman'ın yer aldığı 1992-1995 yılları arası Bosna Savaşı'nı anlatan 2001 yılı ABD yapımı filmdir. Teğmen Chris Burnett (Owen Wilson) ABD donanmasının en iyi pilotlarından birisidir. Hassas jeopolitik stratejiler çerçevesinde artık asli görevi savaşmak değil ilgili bölgede gözlem yapmak ve fotoğraf çekmektir. Diğer yandan Amiral Reigart Chris'in (Gene Hackman) asker olmanın ne anlama geldiğini henüz anlamadığını düşünmektedir. Burnett ve onunla beraber olan arkadaşı Bosna üzerindeki olağan keşif uçuşlarından biri sırasında fotoğraf çekimi yaparken Sırp milisler tarafından beklenmedik bir anda vurulur ve uçağı düşer. Arkadaşı ve kendisi uçaktan sağ çıkarlar fakat arkadaşının ayağı kırılmıştır ve yaralıdır. Chris yardım istemek için geri dönmek üzere yanından ayrılmıştır fakat az sonra uçaklarını düşüren Sırp milisler onlarca asker ve Tanklarla yaralı askerin yanında gelirler ve onu orada öldürürler. Arkadaşının ölümüne az ötede saklanarak gören ve şok olan Chris'i acımasız sırplar fark edip peşine düşmüşlerdir. Artık düşman hattının ardında kapana kısılmıştır. Amiral Reigart'ı ise ait olduğu askeri dünyanın sert kurallarını uygulayarak Burnett'i unutmak ya da kariyerini ve sözde barışı tehlikeye atarak onun hayatını kurtarmak için riske girmek arasında vereceği kararla ilgili ahlaki bir sınav beklemektedir. MÃ¼cevher Mücevher; altın, gümüş gibi değerli madenler ve elmas, zümrüt gibi değerli taşlar kullanılarak yapılan; genellikle vücuda veya elbiselere takılan; kolye, küpe, yüzük vb süs eşyası. Çoğulu mücevherattır. Değerine bakılmaksızın vücuda ve elbiselere takılan tüm süs eşyalarına takı denir. İnci gibi, organik süreçlerle oluşmuş bazı değerli malzemeler de mücevher kabul edilir. Kurtlar Vadisi Gladio Kurtlar Vadisi Gladio, Pana Film'in "Kurtlar Vadisi" serisi dahilinde, "Kurtlar Vadisi Pusu"nun devamı olarak yaptığı bir Türk aksiyon macera sinema filmidir. 4 Haziran 2009'da duyurulmuş, 20 Kasım 2009'da gösterime girmiştir. Filmin içeriğinin Türkiye'nin yakın tarihine etki eden olaylar olacağı belirtilmiştir. Bir derin devlet ajanının, yıllar boyu hizmet ettiği Gladio ile hesaplaşma hikâyesi. İskender Büyük, derin devlet adına sayısız eylemde bulunmuş emekli bir istihbaratçıdır. Karanlık geçmişi nedeniyle sanık sandalyesine oturtulduğunda, yanında, baronun gönderdiği genç ve tecrübesiz avukat Ayşe’den başka kimse yoktur. Yargılanmasına göz yumanlarla hesaplaşmaya karar veren İskender Büyük, tüm bildiklerini bir bir anlatmaya başlar. İskender’in karanlık geçmişinin sayfaları arasında, ülkeyi yerinden sallayacak gerçekler gizlidir. Bu şok gerçeklerin işaret ettiği tek adres ise ‘Gladio’dur. İfadeleri ülkede her gün yeni bir gündem yaratırken, içindeki intikam duygusu da giderek büyümektedir. Elinde kalan son kartı oynamaktan başka şansı yoktur: Anlattıklarıyla, Gladio’nun ikinci adamı Fuat Aras’ı saklandığı yerden çıkarmak. Ancak bu yolun sonunda İskender Büyük’ü hiç tahmin etmediği başka bir sürpriz beklemektedir. Yine bir oyunun parçası olmuştur. Üstelik bu kez oturtulduğu yer, konuşma şansının olduğu bir sanık sandalyesi dahi değildir. Fairuza Balk Fairuza Alejandra Balk (d. 21 Mayıs 1974, Kaliforniya), Amerikalı sinema oyuncusu. Balk sinema kariyerine 8 yaşında Return to Oz filmi ile başladı. Baba tarafından Çeroki ve Çingene kökenli olan Balk, anne tarafından ise İrlanda ve Fransız kökenlidir. 8 Mil 8 Mil (İngilizce: "8 Mile") 2002 yılında çekilmiş, Eminem'in başrolde oynadığı ve Curtis Hanson'ın yönettiği bir drama filmidir. 1995 yılında Detroit'in hiphop dünyasında geçen film, siyahların tarzı olan hiphop müzikte beyaz bir rapçi olan Jimmy "B-Rabbit" Smith Jr.'ın (Eminem) saygı kazanmaya çalışırken verdiği mücadeleleri anlatmaktadır. Film, Eminem'in "Lose Yourself" şarkısıyla "En İyi Orijinal Şarkı" dalında Akademi Ödülü kazanmıştır. Film Eminem'in canlandırdığı karakter Jimmy'nin arkadaşı David "Future" Porter'ın sunduğu bir rap kavgası sahnesiyle başlar. Ancak Jimmy heyecandan tıkanır ve sahneyi terkeder. Bu sahneden sonra film, Jimmy'nin hayatına odaklanır. Jimmy, bir metal fabrikasında çalışan genç ve bunalımdaki bir işçidir. Çalışmak için annesinin 8 Mil Yolu'ndaki karavan evine taşınır. Annesi Stephanie (Kim Basinger) bir alkoliktir. Evde kızı Lily (Chloe Greenfield) ve küfürbaz erkek arkadaşı Greg (Michael Shannon) ile birlikte yaşamaktadır. Jimmy burada müzik kariyerine bir başlangıç yapmayı planlamıştır ama başarılı olması zor görünmektedir. Daha önce Janeane adlı kız arkadaşından ayrılmıştır ve Alex (Brittany Murphy) adındaki bir kızla yeni bir ilişkiye başlar. Jimmy liseden beri hayatının aynı devam ettiğinin farkındadır. İlk başta kendisini şartların bir kurbanı olarak görür ve sorunlarından ötürü başkalarını suçlar. Zaman geçti hayatının sorumluluğunu kendi ellerine alır ve kontrolün kendi elinde olduğunu fark eder. Daha büyük işler yapmak konusunda arkadaşlarının düşüncelerini sorgulamaya başlar. Bir tartışmalarında onlara “Tüm yaptığımız boş konuşmak” der. Sahnede tıkanmasının anıları tazeyken, müzik kariyerine ara vermeye ve böylece işine daha fazla vakit ayırmaya karar verir. Bu azmi fabrikadaki şefinin de dikkatini çeker. Filmin başında fazla mesai isteyen Jimmy'ye işe sürekli geç kaldığı için gülüp geçen şef, bu sefer o gece için istediği fazla mesaiyi verir. Ancak aynı gece bir sonraki rap kavgası vardır ve Jimmy'nin adı katılımcı listesindedir. Jimmy ilk başta kavgaya gitmek istemez, ama Alex'in ziyareti fikrini değiştirir. Bunun üzerine Jimmy arkadaşı Paul'den yerine bakmasını ister ve kavgaya gider. Jimmy'nin, ya da sahne adıyla B-Rabbit'in arkadaşları ona inanılmaz bir rapçi olarak film boyunca yardım etmişlerdir. Ancak o yeteneklerinin sadece küçük bir parçasını göstermiştir. O gece katıldığı turnuva üç raunddan oluşmaktardır. Rabbit her turda kavgalı olduğu "Free World" grubunun bir üyesiyle karşılaşır. İlk iki turu ezici bir üstünlükle geçen Rabbit, finalde Free World'ün lideri ve turnuvanın son şampiyonu Papa Doc'la karşılaşır. Yazı-tura atışını kazanan Papa Doc ilk önce Rabbit'in başlamasını ister. Rabbit, Papa Doc'ın onun zayıf noktalarını bildiğinin farkındadır. O yüzden önce kendi zayıf noktalarını itiraf etmekle başlar ve bunlara rağmen savaştığını söyler. Ardından kendisini Eşkıya olarak gösteren Papa Doc'ın gerçek yüzünü ortaya çıkartır. Onun özel okulda okuduğunu ve zengin çocuğu olduğunu söyler. Sıra Papa Doc'a geldiğinde ise Papa Doc'ın söyleyecek bir şeyi kalmamıştır. Bir önceki kavgada Rabbit'in tıkandığı gibi o da hiçbir şey söyleyemez ve konuşmadan mikrofonu sunucu Future'a verir. Böylece Rabbit yeni şampiyon olur ve Free World'den de intikamını alır. Filmin müzikleri 29 Ekim 2002'de yayınlanmıştır. İlk haftasında 704,000 satan albüm, o senenin sonunda daha iki aylık olmasına rağmen 3.2 milyonla 2002'in en çok satan beşinci albümü olmuştur. Je Je (Ժ, ժ; tam ismiyle "ժե", ya da ), Ermeni alfabesinin 10. harfidir. sesi yapar. Harfin Unicode kodları: Clio Clio, Yunan mitolojisindeki mÃ¼zlerden yani ilham perilerinden biri Ekonomi tarihi Ekonomi tarihi veya iktisat tarihi, geçmişte yaşanan ekonomik olguların nasıl geliştiği konusunda çalışan bilim dalı. Ekonomi tarihinin analizi; tarihsel durumlara ekonomik teorilerin uygulanması, tarihsel yöntemler ve istatistiksel yöntemlerin bir kombinasyonu kullanılarak ele alınır. Bu başlık, sosyal tarihin örtüşen bazı alanları (demografik tarih gibi) ve işletme tarihi konularını içerir. Ekonomi tarihinin kantitatif incelenmesine, cliometri de denmektedir. Yale Üniversitesi'nden ekonomist Irving Fisher'ın, ekonomi ve ekonomi tarihi arasındaki ilişki 1933 tarihli ""Debt-Deflation Theory of Great Depressions"" çalışmasında ele alınmış ve bu çalışmasında 1873 yılındaki ekonomik panik ele alınıp deflasyon ve diğer durumların, ekonomik buhranlardan nasıl etkileneceğini çalışmıştır. Amerikalı ekonomi tarihçisi Charles P. Kindleberger 1990 tarihli "Historical Economics: Art or Science?". adlı kitabında geçmişteki ekonomik olayların nasıl ele alınması gerektiği konusunu ele almıştır. Tarihsel ekonomi yaklaşımlarından biri de cliometri'dir. Bu terimin anlamı, ekonomi tarihinin incelenmesinde ekonomik teori ve ekonometri tekniklerinin sistematik kullanımıdır. Terim ilk kez 1960'ta Jonathan R.T. Hughes ve Stanley Reiter tarafından kullanılmış ve Yunan mitolojisindeki ilham perilerinden biri Clio'dan esinlenilmiştir. Cliometristler kendi yaklaşımlarının gereklilik arz ettiğini, çünkü sağlam ekonomi teorilerini formulayonunda tarihsel olayların incelenmesinin hayati olduğunu savunurlar. Cliometri, karşıolgusal tarihin ("counterfactual history") bir tipidir. Milton Friedman, 1976 yılında ""tüketim analizi, para tarihi ve teorisi alanlarındaki başarısı için ve istikrar politikasının karmaşıklığını gösterdiği için"" Nobel Ekonomi Ödülü'ne layık görülmüştür. Robert Fogel ve Douglass North 1993 yılındaki Nobel Ödülü'nü ""ekonomik ve kurumsal değişmeleri açıklamak için ekonomik teori ve kantitatif yöntemler uygulayarak ekonomi tarihi konusundaki araştırmaları yeniledikleri için"" kazanmıştır. Akademik kariyerine Londra Ekonomi Okulu okulunda ekonomi tarihi konusunda okutmanlık yaparak başlayan Merton Miller, 1990 yılında Harry Markowitz ve William Sharpe ile birlikte Nobel Ödülü kazanmıştır. Çeviri normları Normlar Gideon Toury tarafından geliştirilen çevirmenin süreç öncesi ve çeviri sürecinde aldığı öznel kararlardır. Çevirmenin bu konuda sınırlanamaz hakları vardır. Her çevirmenin kendine özgü normları vardır. Çevirmen, bu normlarla topluma hizmet eder ve bu normları topluma uygun olarak değiştirebilir. Bu bakımdan çevirmenın aslında toplumsal bir rolü vardır. Sosyo-kültürel sınırlamaların üstesinden gelmek için cevirmen normları kullanır. Sonuç olarak da farklı stratejilerle yani, farklı normlarla farklı erek metinler ortaya çıkar. Normlar, çeviri sürecinde nelerin yapılması gerektiğini, neyin doğru ve neyin yanlış oldugunu veya bu sürecin sonunda erek metnin erek kültüre mi yoksa kaynak kültüre mi yakın olacağını söyler. Bir süre sonra bir norm sürekli olarak çevirmenler tarafından kullanılırsa ve geçerliliğini kaybetmezse bir davranış kalıbı haline gelir. Çeviri işlemi iki farklı dil ve kültüre ek olarak normlardan da oluşur. Çevirmen normlara karar vermeden önce kaynak metnin kaynak kültürdeki konumunu göz önünde tutmalıdır. Böylelikle de oluşacak metnin erek kültürdeki konumu da normlarla belli olur. her Norms iki ye ayrılır. Her norm her kültür için geçerli değildir çünkü bir norma anlam kazandıran aslında normun içinde bulunduğu dizgedir. Mutlak Normlar: Bu normlar toplumsaldır ve bir kültürdeki genel olarak tüm çevirmenler tarafından kullanılır. (Ör: Dilbilgisi Kuralları) Kişiye Özgü Normlar: Bu normlar özneldir. Çevirmenin isteği doğrultusunda kullanılırlar. Öncül Normlar: Bu normlarla kaynak kültür ile erek kültür arasında seçim yapılır. Çevirmenin en başta karar vermesi gereken normlardır. Buna göre, eğer bir çeviri kaynak kültüre yakın ise yeterli çeviri; erek kültüre yakın ise kabul edilebilir çeviri olur. Süreç Öncesi Çeviri Normları: Çevirmenin çeviri işlemine başlamadan önce karar vermesi gereken normlardır. Bu normlar iki unsurla ilgilidir. Çeviri Süreci Normları: Bu normlar metin ve dille ilgili sınırlandırıcı normlardır. 2'ye ayrılır. Bana ya özgürlük verin ya da ölüm! Bana ya Özgürlük verin ya da Ölüm!, özgün İngilizcesi "Give me Liberty, or give me Death!" olan, Patrick Henry'ye ve İkinci Virginia Konvansiyonunda yaptığı konuşmasına atfedilen bir sözdür. Konuşma 23 Mart 1775'te, Richmond, Virginia'da yapılmıştır ki bu sözle birlikte konuşmanın Virginia'daki durumu etkileyerek, Virginia'nın Amerikan Bağımsızlık Savaşı'na asker göndermesine yol açtığı söylenmiştir. Konvansiyondaki delegelerin arasında daha sonra ABD Başkanı olacak olan George Washington ve Thomas Jefferson da vardı. Konuşmanın orijinal bir yazılı kopyası bugüne ulaşmamış, konuşmanın metni o dönemde yazılmamış, ilk yayımlanan metin ise Henry'nin ölümün on yedi yıl sonra, 1816'da yayımlanan "Patrick Henry'nin Hayatı ve Karakteri" isimli kitapta yer alan metindir. Kitabın yazarı olan William Wirt 1815 yılında bir arkadaşına şöyle yazmıştır: "1763'den 1789'a... [onun] konuşmalarından bir tanesi bile baskıda, yazılı bir şekilde veya hafızada yaşamamakta. Bana söylenen her şey şu [ki] şöyle şöyle bir ortamda, güzide bir konuşma yaptı." Wirt konuşmayı dinlemiş olanlarla ve o sırada orada bulunanları tanıyanlarla haberleşmiş, daha sonra konuşmayı dinlemiş olanlardan olan George Tucker'a ise şunları yazmıştır: "Mr. Henry'nin '75 Konvansiyonundaki konuşmasını, sende bıraktığı etkiyi tanımlayışın da dahil neredeyse tamamen senden aldım, harfi harfine." Bununla birlikte Tucker'ın anlattıkları yazılı bir kaynaktan veya aldığı herhangi bir nottan değil, hatırlayabildiklerindendir. Her ne kadar bu sebeple Wirt'in ortaya koyduğu konuşmada belirli bir ölçüde belirsizlik olsa da, Wirt'in yaptığı araştırma göz önüne alındığında genel olarak konuşmanın, ünlenen "Ya bana Özgürlük verin ya da Ölüm!" sözü dahil, ana hatlarının doğru bir şekilde aktarıldığına inanılır. Söz konusu sözü de içeren ve üzerinde bugün genel bir mutabakat olan konuşmanın son kısmı şöyledir: Skopos 1970'li yıllarda Hans Vermeer tarafından geliştirilen skopos kuramı, Katharina Reiss'ın metin sınıflandırmasıyla ortaya çıkmıştır. Amaç anlamına gelen skopos kuramı'na göre, her eylemin amacı vardır; çeviri de bir eylemse onun da bir amacı olmalıdır. Çeviride birden fazla skopos olabilir. Böylece de tek bir kaynak metinden ortaya birden fazla erek metin çıkabilir. Skopos kuramına göre belli bir skoposa uygun çevrilmiş metin (Translatum) tekrar kaynak diline çevrildiğinde ortaya bambaşka bir metin çıkar. Bu sebeple çeviri işlemi geri döndürülemez bir eylemdir. Çevirinin amacına yani skoposuna müşteri karar verir ve çevirmen de uzman konumuna geçer. Çevirmenin özgürlükleri artar çünkü kaynak metne bağlılık tamamen ortadan kalkmış amaca bağlılık ortaya çıkmıştır. Böylece de önemli olan erek dil, erek kültür ve erek okuyucu olur. Kaynak metin tahttan indirilmiştir. Hans Vermeer'e göre, skoposa göre çevrilen translatum işlevsel ve iletişimsel olarak yeterli çeviri'dir ve kaynak metin ile erek metin arasındaki tutarlılık fazla olursa eşdeğerlilik de aynı oranda azalır. Jacobean nakışı (İngilizce:Jacobean embroidery), onyedinci yüzyılın birinci çeyreği I. James'in hükümdarlığı döneminde gelişmeye başlayan nakış stilidir. Terim, bugün crewel nakışı'nı tanımlamak için kullanılır. Bu nakış keten üzerine iki kat yün iplik dikiş çeşidiyle hayali bitki ve hayvan şekillerinin çalışması şeklinde olur. Jacobean nakışı'nın en beğenilen motifleri yatak oda duvarına asılan özel perdeler için yaşam ağacı, ormanlar ve genellikle yabancı iklimlerden gelen bitkilerin manzaradan doğuşu ile kuş, geyik, sincap ve diğer benzer hayvanların çalışılmış biçimleridir. İlk Jacobeean nakışı, sıklıkla keten bez üzerinde renkli ipek çalışmasıyla kıvrımlı bitkisel desenleri gösteriyordu. Bu moda türü Elizabeth çağı'nın başlangıç döneminde doğdu. Nakışlı ceketlerin bayan ve erkekler için olanların her ikisi de 1600-1620 yıllarında modaya uygun idi ve bu ceketlerin pek çoğu halen mevcuttur. Jacobean nakışı koloni Amerika'sına İngiliz kolonistler tarafından taşındı ve orada gelişti. 1890 yıllarındaki "Deerfield nakışı" hareketi kolonide ve nakışın Jacobean stiline ilgiyi yeniden canlandırdı. Decebalus Decebalus, Daçya krallarına verilen addır. Bu adın Daçya dilinde kral ya da şef anlamına geldiği sanılmaktadır. En tanınmış Decebalus olan Diuppaneus (MS 87-106) daha önce Burebista'nın yaptığı gibi Daçyalılar'ı birleştirdi ve Antik Romalılar'ın yapım ve savaş tekniklerini kullandı. Daçyalılar güçlenince Romalılar ile savaşa giriştiler (84). Moesia'yı istila ettiler ; ama Roma kuvvetlerinin başındaki Domitianus, aldığı destekle Decabakus'u Tuna Nehri'nin gerisine püskürttü. Ancak Decebalus 86-87 kışında, Cornelius Fuscus komutasına bırakılan Roma birliklerini kuşattı ve büyük bir bozguna uğrattı. Ardından Roma ile bir antlaşma imzaladı. Buna göre, Roma imparatoru kendine Romalı işçiler gönderecekti (89). Traianus 101'de Decebalus ile savaşarak 102'de başkentini ele geçirdi. Decebalus bu duruma boyun eğdi; bir müşteri prens durumuna düştü ve Sarmizegetusa'da bir Roma garnizonu kurulmasını kabul etti. Ama, Daçyalılar yeniden ayaklandılar, yenik düşen Decebalus intihar ederek öldü (106). Never Again "Never Again", Amerikalı şarkıcı Kelly Clarkson tarafından üçüncü stüdyo albümü "My December" için kaydedilen bir şarkıdır. Yazarlığını Kelly Clarkson ve Jimmy Messer; yapımcılığını David Kahne üstlendi. Şarkı, albümün ilk teklisi olarak Nisan 2007'de yayımlandı. "Never Again", Ocak 2009 itibarıyla 995.000'i aşkın dijital satış rakamına ulaştı. "Rolling Stone" dergisinin hazırladığı 2007 yılının en iyi 100 şarkısı listesinde 99 numarada yer alırken; AT40'ın 2007 yılının en çok çalınan 100 şarkısı listesinde 63. sırada yer aldı. Ayrıca, "Billboard" dergisinin 2007 yıl sonu listelerinde 70. sıradaydı. Şarkı, 31 Temmuz 2007 itibarıyla ABD'de tüm formatlarda 500.000'i aşkın kopya satışına ulaştı ve RIAA tarafından altın plak ile ödüllendirildi. Clarkson parçanın yayınlanma tarihini resmî internet sitesinde 4 Nisan 2007 olarak duyurdu. "Never Again" 20 Nisan 2007'de iTunes Store'da satışa sunuldu ama birkaç saat sonra kaldırıldı. 23 Nisan 2007'de iTunes Store'da bu kez kalıcı olarak satışa sunuldu ve ABD'de yalnızca dijital ortamdan elde edilebilir hâle geldi. İngiltere'de, diğer ülkelerde yayımlandıktan yaklaşık bir ay sonra, 11 Haziran 2007'de satışa sunuldu. Burada hem CD formatında, hem de dijital formatta elde edilebilir hâle geldi. "Never Again"in video klibi 11-13 Nisan 2007 tarihlerinde Los Angeles'ta, Joseph Kahn yönetmenliğinde çekildi. Video klibin ilk gösterimi 1 Mayıs 2007'de "TRL" programında yapıldı. Bir numaraya ulaştığı "TRL" listesinde, zirvedeki yerini dört hafta boyunca korumayı başardı. Video klip ayrıca 11 Mayıs 2007'de iTunes Store'da satışa sunuldu. "Never Again", 26 Nisan 2007'de radyo istekleri sayesinde ABD "Billboard" Bubbling Under Hot 100 listesine bir numaradan giriş yaptı. Bir sonraki hafta, internet üzerinden 100.000'i aşkın kez indirilerek "Billboard" Hot Digital Songs listesine 4 numaradan giriş yaptı ve daha sonra Hot 100 listesine de 8 numaradan giriş yapmayı başardı. Sonraki üç haftada şarkı, Hot 100'de 17 numaraya geriledi, fakat Clarkson'ın "American Idol" yarışmasının altıncı sezon finalinde yer almasıyla yeniden hız kazandı ve o hafta 9 numaraya yükseldi. Yine de, şarkının liste başarıları büyük ölçüde dijital indirme sayısının yüksek olması nedeniyle oldu. "Never Again", Haziran ayında CD formatında piyasaya sunulması sonrasında İngiltere listesine 9 numaradan giriş yaptı. Şarkı, Avustralya listesine 5 numaradan yeni giriş yaptı ve dünya çapında en yüksek yeni girişi elde etti. Avustralya Top 50 listesi içerisinde yiri iki hafta yer alan "Never Again", Clarkson'ın bu listede bugüne kadar en uzun süre yer alan şarkısı oldu. Ayrıca, 2007 yılında Avustralya'da en çok satan kırkıncı tekli hâline geldi. Sober (Kelly Clarkson şarkısı) "Sober", Amerikalı şarkıcı Kelly Clarkson tarafından üçüncü stüdyo albümü "My December" için kaydedilen bir şarkıdır. Yazarlığını Kelly Clarkson Aben Eubanks, Calamity McEntire ve Jimmy Messer; yapımcılığını David Kahne üstlendi. Şarkı, albümün ikinci teklisi olarak yalnızca Amerika Birleşik Devletleri'nde yayımlandı. Plak şirketinin tanıtım ve destek eksikliğinden ötürü, şarkı ABD "Billboard" Hot 100 listesine giremedi ve Clarkson'ın 2003 yılındaki "The Trouble with Love Is" parçasından bu yana Hot 100'e giremeyen ilk şarkısı oldu. Amadeo Giannini Amadeo Pietro Giannini (1870; San Jose, Kaliforniya - 1949), Bank of America'nÄ±n kurucusu. Giannini'nin ailesi aslen Cenova, İtalyalı; ABD'ye göç etmiş bir ailedir. Liseye San Francisco, Kaliforniya'da başladı. Yaptığı ilk iş komisyoner olarak Santa Clara Vadisi'nde tarla satmaktı. Bu görevi sırasında kesin olmamakla birlikte kendi veya diğer çiftçilere yardımcı olmak üzere bir banka kurdu. Giannini 17 Ekim 1904'te San Francisco'da İtalya Bankası'nı kurdu. Deposito olarak ilk gün 8,780 $ toplandı. İlk yıllarında karşılaştığı en büyük zorluk 1906 San Francisco depremi'ydi. Buna karşı deprem, Giannini'ye yardım etti ve daha fazla emlak kredisi vermesini sağladı. Depremden sonra diğer bankalar kısa süre hizmet veremezken Giannini'nin bankası kasasını yangından kurtararak ilk hizmet veren banka oldu. Böylece Giannini'nin bankası ön plana çıkmayı başardı. 1916'ya gelindiğinde, Giannini işlerini birkaç alana yayarak genişletti. 1928'de Giannini bankasını Los Angeles'ta bir banka ile birleştirdi. Bu iki banka birleşerek "Bank of America" adını aldılar. Birleşmeden oluşan banka 1945'teki emekliliğine kadar Giannini'nin başkanlığı altında kaldı. Monnette onun görevini daha sonra devam ettirecekti. Giannini modern bankacılığın kurucusu olarak kabul edilir. Hepsinden önemlisi Giannini'nin bankası ilk kez burjuva sınıf yerine orta direğe kredi veren ABD bankasıdır. Sober Sober, ÅŸu anlamlara gelebilir: Fox Sports (Amerika Birleşik Devletleri) FOX Sports, FOX International Channels'a ait, 24 saat yayın yapan bir spor kanalıdır. FOX Sports, Uluslararası Kriket, PGA Tour, Amerikan Ulusal Futbol Ligi, Uluslararası Futbol, Major League Baseball, Rugby, Boxing, At Yarışı, Buz Hokeyi ve Motor sporları gibi birçok spor dalını izleyiciyle buluşturmaktadır. NGC 4013 NGC 4013, Büyük Ayı takımyıldızı yönünde yaklaşık 55 milyon ışık yılı uzaklıkta bulunan yandan görülen bir çubuksuz sarmal gökada. William Herschel tarafından 6 Şubat 1788 tarihinde keşfedilmiştir. NGC 4013'ün başlıkta yer alan renkli görüntüsü, daha önce hiç bilinmeyen bir özelliği; gökadanın merkezinden 80 bin ışık yılı öteye kadar uzanan, çok büyük, soluk renkli, ilmik biçiminde bir yapıyı ortaya çıkarmıştır. Dikkat çekici bu yapının ayrıntılı araştırması, onun aslında başka bir gökadayla, muhtemelen de büyük bir sarmal gökada ile birleşirken kütleçekimsel dalgalarla parçalanan küçük bir gökadaya ait olan yıldızlardan meydana gelmiş bir akıntı olduğunu ortaya çıkarmıştır. HassÃ¢n bin SÃ¢bit Hassan Bin Sabit (d. 563? - Ã¶. 682?), Arap ÅŸair. Babası Sabit de şair ve kabilesinin önde gelenlerindendi. Hassan'ın yaşamı ile ilgili bilgiler daha çok Divan'ındaki şiirlerinde anlattıklarına dayanır. İslam öncesi dönemin parlak ve önde gelen şairlerinden sayılır. Bu dönemde kabileler arasındaki çatışmalarda kendi kabilesini, yazdığı şiirlerle başarılı bir biçimde savundu. 60 yaşına doğru Müslümanlığı kabul etti ve bu tarihten sonra sürekli olarak Muhammed'in yanında kaldı. Savaşlara katılmamakla birlikte Muhammed'i hicvetmeye kalkışanları karşı hicivleriyle bastırdı. Peygamberi öven şiirler yazdı. Tamim Kabilesi'nin hatip ve şairlerini de bir kasidesi ile alt ettiği gibi bu kabilenin Müslümanlığı kabul etmesini sağladı. Bu nedenlerle İslam topluluğunda büyük saygınlık gördü ve "Peygamberin Şairi" olarak ünlendi. Arada Gittiği Gassaniler'in sarayında da iyi kabul gördü. Halife Ömer döneminde (634-644) ilerlemiş yaşına ve gözleri kör olmasına karşın şiir söylemeyi sürdürdü. Halife Osman'ı destekledi ve ölümünde (656) onun için bir mersiye yazdı. Ali'ye biat etmeyerek Şam'a gidip bir süre Muaviye'nin yanında kaldı, sonra yine Medine'ye döndü. Divan'ın hangi tarihte düzenlendiği saptanamamıştır. Serhat Kılıç Serhat Mustafa Kılıç, (8 Temmuz 1975; Ankara, Türkiye), Malatyalı Türk sinema-tiyatro oyuncusu, televizyoncu ve şarkıcı. 1994'te Bilkent Üniversitesi Müzik ve Sahne Sanatları Fakültesi, Tiyatro bölümünü burslu olarak kazandı. 1998 yılında yüksek şeref öğrencisi olarak bu okuldan mezun oldu. İlk profesyonel oyunu Ankara Sanat Tiyatrosu'nda Rutkay Aziz rejisiyle 1998 Ariel Doffman'ın "Kayıplar (Dullar)" adlı oyunudur. 1999 - 2000 sezonunda Diyarbakır Devlet Tiyatrosu'nda çalıştı. Aynı yıllarda, Diyarbakır Şehir Tiyatroları'nda sahne ve oyunculuk dersleri verdi ve bu kurumda "Barış Adası" adlı oyunu yönetti. 2002 yılında mecburi hizmetini tamamlamak üzere Erzurum Devlet Tiyatrosu'na oyuncu olarak atandı. 2005 yılında Hacettepe Üniversitesi Ankara Devlet Konservatuvarı'nda Reji üzerine yüksek lisans eğitimini tamamlayıp Erzurum Atatürk Üniversitesi Güzel Sanatlar Fakültesi Tiyatro Bölümü'nde öğretim görevlisi olarak ders vermeye başladı. 2008 yılında Devlet Tiyatroları'ndaki görevinden istifa ederek çalışmalarına İstanbul'da devam etmeye başladı. İstanbul'da çalıştığı tiyatrolar arasında Tiyatro Dot, BKM gibi tiyatrolar yer almaktadır. 2009 - 2010 sezonunda “İntiharın Genel Provası” adlı oyun ile İstanbul Şehir Tiyatroları'na katıldı. “İntiharın Genel Provası” adlı oyun 3 sezon İstanbul Şehir Tiyatrosu'nda kapalı gişe olarak sahnelendi. Serhat Kılıç, dört farklı karakteri canlandırdığı bu oyundaki performansı ile 14. Afife Tiyatro Ödülleri kapsamında, Yılın En Başarılı Müzikal ve Komedi Erkek Oyuncusu dalında adaylığa layık görüldü. 2012 yılında Cats&Dogs (Soho İstanbul) adlı bir prodüksiyon şirketi kurdu. 2014 yılında Cannes Film Festivali Altın Palmiye Ödülü'nü kazanan Nuri Bilge CEYLAN'ın yönetmenliğini yaptığı "Kış Uykusu" filminde İmam Hamdi karakterini canlandırdı. Bu filmdeki performansı ile 47. SİYAD ödülleri, En iyi yardımcı erkek oyuncu performansı dalında adaylığa layık görüldü. Oyuncu, 2014 yılı Kasım ayında, oyunculuk, yazarlık, dans ve şan eğitimi veren Okul Serhat Kılıç'ı kurmuştur. 2014 yılında kurduğu tiyatro atölyesi olan Serhat Kılıç Okul'u hizmete açmıştır. Wilhelm Heye August Wilhelm Heye (d. 31 Ocak 1869, Fulda - รถ. 11 Mart 1947, Braunlage), Alman asker. Württemberg Dükü'nün kurmay başkanıydı, Genelkurmay'da harekât dairesi başkanı oldu (1914-1918); 1920 yılında dağıtılan genelkurmayın yerine Truppenamt'ı kurmakla görevlendirildi. 1926-1930 yılları arasında Reichswehr komutanlığı yaptı. Greggory Nations Greggory "Gregg" Nations; Amerikalı senaryo yazarı ve koordinatörü. Carlton Cuse ile birlikte "The District" ve "Nash Bridges" dizileri için birçok bölümler yazdı. Lost dizisinin yapım ekibine katılan Nations, Lost'un dördüncü sezonundaki başarısıyla "Writers Guild of America Award" ödülüne "En İyi Drama" dalında aday gösterildi. Knuth Ödülü Knuth Ödülü, bilgisayar bilimine önemli katkılar yapmış birine verilen ödüldür. Ödül Donald Knuth'ın anısına bir buçuk yılda bir verilir. Ödül 1996'dan beri verilmektedir ve ödülle birlikte 5000 dolar da hediye edilmektedir. Tiffany'de Kahvaltı Tiffany'de Kahvaltı, Amerikalı yazar Truman Capote'nin 1958'de yayımladığı novella'nın adıdır. Özgün adı Breakfast at Tiffany's olan bu kısa roman Random House yayınevi tarafından yazarın üç kısa hikâyesi ile birlikte tek bir kitap halinde basılmıştı. Novella, Türkiye'de ilk kez 1966 yılında Bilgi Yayınevi tarafından Meral Alakuş'un Türkçe çevirisiyle ve "Tiffany'de Kahvaltı" adıyla yayımlandı. 2006 yılında ise roman bu kez Sel Yayıncılık tarafından yine aynı adla basıldı.(ISBN 975-570-279-2) Bu baskının da çevirmeni yine Meral Alakuş'tu. Her iki baskının da kapağında romanın 1961 tarihli film uyarlamasından alınmış fotoğraf kareleri kullanılmıştır. Bu fotoğraflar filmde Holly Golightly karakterini canlandıran Audrey Hepburn'ün fotoğraflarıdır. Bir klasik haline gelmiş bu kısa roman (ya da uzun öykü) Amerikalı roman, öykü ve oyun yazarı Truman Capote'nin (1934-1984) kendi hayatından da izler taşır ve yazdığı romanlar arasında en başarılı olanıdır. Konusu II. Dünya Savaşı'nın son yıllarında yukarı Manhattan'da sosyete çevresinde geçer ve genç bir yazarla çekici, hüzünlü, gizemli, eksantrik ama sorunlu komşusu Holy Golightly arasındaki ilişki anlatılır. Hayatta tutunamamış iki kaybeden insanın dokunaklı aşk hikâyesinin anlatıldığı "Tiffany'de Kahvaltı", aslında yüzeydeki öforinin neşe ve havailiğin altında yatan derin bir mutsuzluğu örttüğü karamsar bir romandır. Roman adını New York'ta bulunan ünlü ve tarihi bir mücevher dükkânı olan "Tiffany's" den alır. Romanın kahramanı Holy ne zaman karamsarlığa kapılsa, günün hangi saatinde olursa olsun, soluğu bu mücevhercinin vitrininin önünde alır, ayaküstü kahvesini içip sadviçini yerken pırlantaları seyreder. Böylelikle depresyonundan kurtulmaya çalışır. Bu mağaza temsil ettiği zenginlik ve dinginlikle Holy'e sükûnet veren tek şey olmuştur artık (daha önce uyuşturucuyu bile denemiş faydası olmamıştır). Truman Capote'nin 1958 tarihli kısa romanı "Breakfast at Tiffany's", 1961 yılında Blake Edwards tarafından aynı adla sinemaya da aktarıldı. Senaryosunu George Axelrod'un uyarlayıp yazdığı filmin önemli rollerinde Audrey Hepburn, George Peppard, Patricia Neal, Buddy Ebsen, Martin Balsam ve Mickey Rooney oynamışlardır. Müziklerini Henry Mancini'nin yaptığı film 2 Oscar almıştı. Film Türkiye'de sinemalarda Çılgınlar Kraliçesi adıyla vizyona girmiştir. Film daha sonraki yıllarda bazı televizyon kanallarında Tiffany'de Kahvaltı adıyla da gösterilmiştir. Breakfast at Tiffany's Breakfast at Tiffany's ÅŸu anlamlara gelebilir: Tiffany'de Kahvaltı (anlam ayrımı) One Minute "One Minute", Amerikalı şarkıcı Kelly Clarkson tarafından üçüncü stüdyo albümü "My December" için kaydedilen bir şarkıdır. Yazarlığını Kelly Clarkson, Chantal Kreviazuk, Kara DioGuardi ve Raine Maida; yapımcılığını David Kahne üstlendi. Şarkı, albümün üçüncü teklisi olarak Eylül 2007'de Avustralya'da yayımlandı. Clarkson'a göre, "One Minute" parçası bir önceki albüm olan "Breakaway" için kaydedilmişti, ancak albümün parça listesine konulmadı. Clarkson, parçanın sözlerini değiştirdi ve parçayı "My December" albümüne kattı. Clarkson şarkıyı ilk kez Nascar'daki Daytona 500'de seslendirdi. Başlangıçta albümün ilk teklisi olarak yayımlanması planlandı. "One Minute", Avustralya'da büyük ilgi gördü ve 10 Ağustos 2007'de radyolarda en çok çalınan şarkı hâline geldi. "One Minute" parçasının 22 Eylül 2007'de tekli olarak yayımlanacağı Sony BMG tarafından duyuruldu. Kelly Clarkson, 27 Eylül'den 2 Ekim'e kadar sürecek bir tanıtım turnesine çıktı. Ayrıca, Clarkson şarkıyı çeşitli televizyon programlarında da seslendirdi. Kelly Clarkson'ın, Sidney'deki The Nokia Forum'da verdiği bir konserin görüntülerinden oluşturulan video klip, 1 Kasım 2007'de Sony BMG tarafından yayınlandı. Video klibin ilk gösterimi Avustralya'daki ABC kanalında yayınlanan 'RAGE' programında yapıldı. "One Minute", Avustralya listesine 40 numaradan ve CD listesine 23 numaradan giriş yaptı. Listelerde önemli başarılar gösteremeyen şarkı, Avustralya'da 36 numaraya yükseldi. Ayrıca, Endonezya ve Tayland'da ilk ona, Singapur'da ilk yirmiye girdi. 8 Mil (film müziği albümü) Music from and Inspired by the Motion Picture 8 Mile Eminem'in başrolde oynadığı 2002 yapımı 8 Mil filminin resmi soundtrackidir. Shady/Interscope altından piyasaya çıkan albümde Eminem beş şarkıda rap yapmıştır. İlk haftasında 702,000 satan albüm, o senenin sonunda daha iki aylık olmasına rağmen 3.2 milyonla 2002'in en çok satan beşinci albümü olmuştur. Deluxe Edition Bonus Disc: More Music from 8 Mile: Nokia (anlam ayrımı) Yasak BÃ¶lge 9 District 9, Neill Blomkamp tarafından yönetilen bilimkurgu filmidir. Film Güney Afrika Cumhuriyeti'ndeki Johannesburg kentinde çekilmiştir. 1982 yılında çok büyük bir uzay gemisi Johannesburg üzerine konuşlanır. Bir süre hiçbir temas sağlanamayan uzay gemisi ile en sonunda insanlar kapı açarak iletişime geçerler. İlk temasta liderleri olmayan, sefalet içinde binlerce uzaylı yaratık ile karşılaşırlar. Bu büyük uzaylı topluluğu Johannesburg içerisinde 9. Bölge adıyla anılan bir mülteci kampına yerleştirilir. Zaman içerisinde uzaylı topluluğun yaşam koşulları, insan ırkı ile temasları gibi sorunların takibi için MNU (Birleşmiş Çokuluslu Milletler) adında bir organizasyon kurulur. 9 Eylül 2010'da MNU'nin saha operasyon şefi Wikus van de Merwe artık 1.8 milyona ulaşmış olan ve kontrolü zorlaşan bu kamp şehri tahliye ile görevlendirilerek kapı kapı emirleri imzalatmaya çalışır. Bu sırada temas ettiği bir biyokimyasal ve yaralanma sonucu vücudunda başkalaşmalar oluşur. Wikus bunu uzun süre saklayamaz ve MNU'nun yeni hedefi olarak kampta saklanmaya başlar. Kampta yanlarına sığındığı uzaylılar ise kayıp kumanda modülünü tamir ve enerji temini ile uğraşan bireylerdir. Daha önce aşağıladığı bir tür ile yakın temasa geçen Wikus kısa zamanda uzaylıların DNA ile çalışan silahlarını kullanıp MNU'ya karşı direnişe geçer ve kumanda modülünün ana gemiye dönmesine yardımcı olur. Bu yardımın esas sebebi vücudundaki başkalaşımı değiştireceğini umduğu ilacın 3 yıl içinde uzaylıların gezegeninden kendisine geri getireceğine söz veren uzaylıya inanmasıdır. Jack Brown Genius Jack Brown Genius, Peter Jackson ve Fran Walsh'ın yazdığı, Tony Hiles'ın yönettiği romantik fantezi türündeki Yeni Zelanda filmidir. Film, 1996 Yeni Zelanda Film ve Televizyon Ödülleri'nde üç ödül kazandı: Film ayrıca Fantasporto'da En İyi Film dalında aday oldu. Crossing the Line (kısa film) Crossing the Line, Peter Jackson'ın yönettiği ve konusu I. Dünya Savaşı'nda geçen 2007 yapımı kısa metraj filmdir. Filmin çekimleri iki gün boyunca Yeni Zelanda'daki Masterton kentinde yapıldı. Chester Himes Chester Bomar Himes (29 Temmuz 1909 – 12 Kasım 1984), Afrikalı-Amerikalı yazar. "If He Hollers Let Him Go" isimli romanı ve "Harlem Detective" roman serisi ile ünlüdür. 1958 yılında, Fransa'da verilen Grand Prix de Littérature Policière polisiye ödülüne layık görüldü. "Cotton Comes to Harlem" isimli romanı 1970 yılında Ossie Davis tarafından filme çekildi. 1991 yılında ise "A Rage in Harlem" isimli romanı sinemaya uyarlandı. Bu filmin başrollerinde Gregory Hines ve Danny Glover oynadı. Chester Himes, 29 Temmuz 1909'da Missouri'deki Jefferson City'de dünyaya geldi. Çocukluğu Missouri ve Ohio'da geçti. Babası Joseph Sandy Himes, siyahlara eğitim veren bir kolejde endüstriyel ticaret profesörü; annesi Estelle Bomar Himes ise öğretmendi. Ebeveynleri mutsuz bir evliliğe sahipti ve bu yüzden boşandılar. Himes Cleveland'de East Lisesi'ne devam etti. Ohio Devlet Üniversitesi'nin ilk sınıfındayken okuldan atıldı. 1928'in son günlerinde silah soygun suçundan tutuklandı ve 20 ile 25 yıl arasında hapis yatmak üzere Ohio Hapishanesi'ne gönderildi. Hapisteyken kısa hikâyeler yazmaya başladı. Bu öyküler ulusal dergilerde yayınlandı. Himes, daha sonraları hapishanede yazı yazmanın ve bunları yayınlatmanın gardiyanların ve diğer mahkümların saygısını kazanmanın bir yolu olduğunu açıkladı. Böylece kendisine şiddet uygulanmıyordu. 1931 yılında hikâyeleri The Bronzeman'de yayınlandı. 1934'te ise ilk kez Esquire'a bir öyküsü çıktı. "To What Red Hell" isimli öyküsü ve daha sonra yazdığı "Cast the First Stone" isimli romanı 1930 yılında şahit olduğu Ohio Hapishanesi'ndeki yangını konu alır. 1934 yılında başka bir hapishaneye transfer oldu. 1936 yılında ise annesinin gözetimi altında olması şartıyla serbest bırakıldı. Serbest kaldıktan sonra yarı zamanlı işlerde çalıştı. Bir yandan da yazmaya devam etti. Bu dönemde, onu edebiyat dünyası ile tanıştıran Langston Hughes ile arkadaş oldu. 1936 yılında, Jean Johnson ile evlendi. 1940'larda Himes, Los Angeles'ta senaryo yazarı olarak çalıştı. Aynı zamanda, "If He Hollers Let Him Go" and "The Lonely Crusade" isimli iki roman yazdı. Bu romanlarında siyahi Amerikalıların dünyasını anlattı. Mike Davis'in anlattığına göre Warner Brothers film şirketi için çalışırken şirketin sahiplerinden Jack Warner, "Allah'ın belası zencileri buralarda istemiyorum." diyerek işine son verdi. Himes daha sonra otobiyografisinde bu olayı şöyle anlattı: 1950'lerde Himes, Fransa'da yaşamaya karar verdi. Bu kararda o ülkede popüler olmasının da payı vardı. Paris'te politik karikatürist Oliver Harrington ve Richard Wright, James Baldwin gibi yazarlarla birlikte çok seviliyordu. 1969 yılında, Himes İspanya'daki Moraira'ya taşındı. Bu şehirde 1984 yılında Parkinson hastalığından vefat etti. Ayrıca, Michael Fabre ve Robert E. Skinner tarafından hazırlanan iki ciltlik "Conversations with Chester Himes" isimli otobiyografisi de Mississippi Üniversitesi tarafından 1995 yılında basıldı. Edim Demir Edim Demir (d. 25 Ağustos 1985, Silifke) Türk futbolcudur. Futbola Silifke Belediyespor altyapısında başladı ve daha sonra Okurcularspor altyapısı için forma giydi 2008-09 sezonun başından beri 1. Lig takımlarından Boluspor için oynamaktadır. 25 Ağustos 2008'de Mayıs 2011 yılına kadar sözleşme imzalamıştır. Futbol stili İsveçli futbolcu Zlatan Ibrahimović'e benzetilmektedir. Don't Waste Your Time "Don't Waste Your Time", Amerikalı şarkıcı Kelly Clarkson tarafından üçüncü stüdyo albümü "My December" için kaydedilen bir şarkıdır. Yazarlığını Kelly Clarkson, Fredrik Rinman, Jimmy Messer ve Malcolm Pardon; yapımcılığını David Kahne üstlendi. Parçada Ira Losco'nun "Uh Oh" parçasından riffler kullanıldı. Şarkı, albümün ikinci ve son teklisi olarak Avrupa'da yayımlandı. Avustralya'da albümün üçüncü teklisi olarak My December Turnesi'nin Avustralya ayağı sırasında, Şubat 2008'de piyasaya sürüldü. CD formatında değil, yalnızca dijital ortamda satışa sunulması nedeniyle, ARIA listesine giriş yapamadı. 20 Ağustos 2007'de Clarkson, Kanada'da MTV Live programına katıldı. Program sırasında, birkaç gün içinde şarkı için bir video klip çekmek istediğini ifade etti. Video klip ile ilgili fikrini de ekledi ve videonun bir tür "rockçı peri masalı" olacağını belirtti. Clarkson bir röportaj sırasında video klipte koyu renk saçlarla görüneceğini açıkladı. Gizlice gözetleme videosu 25 Eylül 2007'de Clarkson'ın resmî internet sitesinde yayınlandı. Bu videoda, Clarkson ve diğer çekim ekibi teknik özel efektler hakkında konuşurlarken görülüyor. Roman White tarafından çekilen video klipte, Clarkson bir kalede tuzağa düşürülmüştür ve bir prens kaleye girmeye çalışmaktadır. Video klibin ilk gösterimi 5 Ekim 2007'de White'ın resmî internet sitesinde yapıldı. Videodaki kale, Vajdahunyad'ın Macaristan-Erdel kalesinin bir kopyasıdır. Reinhard Gehlen Reinhard Gehlen (3 Nisan 1902 - 8 Haziran 1979), Alman asker ve casus. Nazi Almanyası'nda espiyonaj faaliyetlerini başlatan kişi olarak tanındı ve adından gelmiş geçmiş en büyük casusluk ustalarından biri olarak söz edilmeye başlandı. Gehlen'in bazı Türk casus yöneticilerini de etkilediği iddia edilmektedir. En büyük başarılarından biri de o yıllarda oldukça içine kapalı bir yapıya sahip olan SSCB ile ilgili gizli bilgiler toplaması ve bu bilgileri ABD'ye iletmesi oldu. Reinhard Gehlen, 1955-1968 yılları arasında Batı Almanya'nın gizli servisinin yöneticiliği görevini üstlenen kadar ABD'ye de çalıştı. 1942 yılında Dış Doğu Orduları Komutanlığı'na atandı ve burada Sovyet savaş suçlularına ve sivillerine karşı acımasız bir tutum sergiledi. Loringhoven birliği 17 Temmuz 1944 tarihinde Gehlen'e Stauffenberg'in Adolf Hitler'e suikast hazırlığı yaptığını bildirdi. Nazi yönetimi bu başkaldırıdan sıyrıldı. 1944 yılının Aralık ayında tümgeneralliğe terfi etti. Nisan 1945 tarihinde Hitler intihar edince Gehlen de ordu komutanlığından ayrıldı. Mart ayında Gehlen ve casusları pek çok gizli SSCB belgesinin mikrofilmini çekti ve bunları Avusturya Alpleri'nde çelik davulların içine gizledi. Gehlen, Mayıs ayında bu bilgileri Amerikan ordusundaki meslektaşlarına teslim etti. O dönem Sovyetler'le ilgili fazla bilgiye sahip olmayan Amerikalılar bu bilgilerden ötürü Gehlen'e minnettar kaldı. Bu aşamanın ardından, Amerikan Stratejik Hizmetler Bürosu (İngilizce: "Office of Strategic Services", OSS) ve CIA bünyesine faaliyet gösterecek olan Gehlen istihbarat örgütünü kuruldu. 350 eski Alman ordu istihbarat elemanı bu örgütün ilk kadrosunda yer alıyordu. Gehlen örgütü, CIA adına Doğu Avrupa ile Sovyetler Birliği'ndeki istihbarat çalışmalarını sürdürdü. Örgüt, 1956'da şimdiki yapısını aldı. Bu, aynı zamanda Federal Almanya Gizli Servisi'nin de (Almanca: "Bundesnachrichtendienst", BND) kuruluşudur. Bu örgütün başına getirilen Gehlen, 1968 Nisan'ında Sovyet gizli servisi KGB adına casusluk yapan Heinz Felfe'in kimliğinin deşifre edildiği operasyonun ardından istifa etti. Felfe skandalına rağmen istihbarat tarihinin en önemli isimleri arasında anılan Gehlen 1979 yılında öldü. I Do Not Hook Up "I Do Not Hook Up", Amerikalı şarkıcı Kelly Clarkson tarafından dördüncü stüdyo albümü "All I Ever Wanted" için kaydedilen bir şarkıdır. Yazarlığını Greg Wells, Katy Perry ve Kara DioGuardi; yapımcılığını Howard Benson üstlendi. "I Do Not Hook Up", albümün ikinci teklisi olarak yayımlandı. 30 Mart 2009'da Avustralya radyolarına ve 14 Nisan 2009'da Amerika Birleşik Devletleri radyolarına verildi. "I Do Not Hook Up" parçasının video klibi Bryan Barber tarafından Mart 2009'da çekildi. 30 saniyelik bir önizleme videosu Clarkson'ın resmî internet sitesinde yayınlandı. Video klibin tamamının 20 Nisan'da MTV'de tanıtılması beklenirken, 18 Nisan'da internete sızdırıldı. Bryce Kanyonu Ulusal Parkı Bryce Kanyonu Ulusal Parki (Ä°ngilizce: "Bryce Canyon National Park") ABD'nin Utah eyaletindeki ulusal park. Bryce kanyonu aslında bir kanyon değildir, daha çok Paunsaugunt Platosu'nun doğu tarafında bulunan ilginç bir doğal oluşumdur. Burada peribacası adı verilen ve rüzgâr, su ve buz erozyonuyla oluşmuş ilginç oluşumlar vardır. Bu oluşumlar hem biçimleri hem de oluşum şekilleri yönüyle Kapadokya'daki peribacalarına benzer. Kırmızı, turuncu ve beyaz renkli taşlar ise son derece eşsiz bir görünüm oluşturur. Bryce Kanyonu, yakınlarında bulunan Zion Kanyonu ve Büyük Kanyon'dan daha yüksekte yer alır. Bryce Kanyonu'nun rakımı 2,4 ila 2,7 km arasında değişir, ancak Büyük Kanyon'un güneyi deniz seviyesinden ancak 2,1 km yukarıdadır. Bryce Kanyonu'na ilk olarak 1850'li yıllarda Mormon yerleşimciler tarafından yerleşilmeye başlandı ve adını bu bölgeye yerleşen ilk kişi olan Ebenezer Bryce'dan alır (). Bryce Kanyonu ve yöresi, 1923 yılında Ulusal Anıt ilan edildi ve sonraki yıl millî park olarak düzenlendi. Park 145 km² alan kaplar ve Zion Ulusal Parkı ve Büyük Kanyon Ulusal Parkı ile kıyaslandığında daha az alan kaplar. Ä°vaylo İvaylo ya da Domuz Çobanı İvaylo, (Bulgarca: Ивайло) (ö. 1280), 1278-1279 yılları arasında çarlık yapmış eski Bulgar asi lider. Gençliğinde bir domuz çobanı olan asi lider İvaylo, 1277 yılında ekonomik sorunlardan ötürü çıkan bir ayaklanmanın başına geçti. Bulgar Kralı Konstantin Tih Asen'i öldüren ve dul Çariçe Maria Kantakuzene ile evlenen İvaylo, kendini çar ilan ettirdi. Jughead (Lost) "Jughead", ABC'de yayınlanan "Lost" dizininin beşinci sezonunun üçüncü bölümüdür. Dizinin seksen dokuzuncu bölümü olan "Jughead", ABD'de ABC kanalında, Kanada'da ise A adlı TV sisteminde 28 Ocak 2009 tarihinde yayınlandı. Bölümün senaryosu Elizabeth Sarnoff ve Paul Zbyszewski tarafından yazılırken, bölüm Rod Holcomb tarafından yönetildi. İşaya İşaya, Tanah'ta Yeşaya ismiyle bahsolunan bir peygamberdir (MÖ 7. yüzyıl). Adı "Yehova'nın kurtuluşu" anlamına gelir. Daha çok Ahaz'ın (MÖ 736 - MÖ 716) ve Hezekiya'nın (MÖ 715 - MÖ 686) hükümdarlıkları sırasında faaliyet gösterdi. Bu dönem Asurluların yükseliş dönemine rastlamaktadır. Samarra'nın yıkılışına tanık oldu (MÖ Aralık 722 - MÖ Ocak 721). Vaazlarının ana düşüncesi, Tanrı'nın kutsal olduğu, İsrailoğullarının da onun gibi kutsal olmaları gerektiğidir. İşaya, paganlıkla karışan Yahudi geleneğini yerdi, paganlığın etkisinden korktuğu için yabancılarla ilişki kurmayı yasakladı. Yehova'nın şartlarını kabul edenlerin başında, Davud'un soyundan gelen mesih kral Emmanuel'in yer alacağı yarının ülkesini kurabileceklerini söyledi. "Işığa şekil veren ve karanlığı yaratan; barışıklık eden ve bela yaratan; bütün bunları yapan Rab Benim" İşaya 45:7 Bazı Müslümanlar İşaya bölüm 42 ve 1-17 ayetlerini Muhammed'in gelişine, bölüm 11 ve 6-9 ayetlerini ise Mehdi'nin gelişine yorumlarlar. The Slim Shady EP The Slim Shady EP Eminem'in 1997'de Web Entertainment altından çıkarttığı EP'dir. Albüm hem kaset hem CD olarak satıldı. Eminem daha sonradan yaptığı bir röportajda 250 civarında kopya sattığını söylemiştir. Bu albümde Eminem ikinci kişiliği "Slim Shady"'den ilk defa bahsetti. Tarzı ve şarkılarında bahsettiği konular bir önceki albümü Infinite'ten oldukça farklı olan Eminem, bu albümle yeraltında dikkat çekmeyi başarmıştır. Zaten bu albümden sonra Dr.Dre onun tarzını beğenmiş ve Aftermath'e katmıştır. Meçhul Asi Tank Adam veya Meçhul Asi, 5 Haziran 1989'da, Pekin'deki Tiananmen Meydanı'nda Çin yapımı Type 59 tankları önünde tek başına durarak tankların geçişini engellemeye çalışması sırasında fotoğrafı ve videosu çekilen ve böylece uluslararası kamuoyunda tanınmış olan kişidir. Şahsın kimliği tam olarak bilinmediği için "Tank Adam" veya "Meçhul Asi" rumuzlarıyla anılmıştır. Her ne kadar daha sonraları İngiliz tabloit gazetesi "Sunday Express" ilgili kişinin 19 yaşındaki Çinli öğrenci Wang Weilin (王维林) olduğunu duyursa da bunun doğru olup olmadığı bilinmemektedir ve şahsın kimliği veya kendisine olaydan sonra ne olduğu, hâlâ yaşayıp yaşamadığı meçhuldür. Dört fotoğrafçı olayı fotoğraflamış ve olayların ardından çektikleri fotoğrafları yayımlamayı başarmışlardır. 4 Haziran 2009'da ise bir başka fotoğrafçı yer seviyesinden, birkaç metre öteden, olayın görüntülendiği bir fotoğrafı ortaya çıkarmıştır. Olayın en çok kullanılan ve basılan fotoğraflarından biri Associated Press'den Jeff Widener tarafından, Beijing Hotel'den, olay yerinden yaklaşık 800 metre uzaktan çekilmiş olan bir fotoğraftır. Sağlık durumunun kötü olması ve Widener'in çektiklerinin kalitesinin iyi olmadığını düşünmesine rağmen fotoğraflar hızlı bir şekilde dünyanın farklı yerlerine yayılmış, tekrar tekrar kullanılmış ve basılmıştır. Bir başka versiyon fotoğrafçı Stuart Franklin tarafından Beijing Hotel'in beşinci katından çekilmiştir. Bu versiyonda görüntülenen alan daha geniştir ve daha arkalardaki tanklar da gözükmektedir. Franklin, Charlie Cole ile birlikte aynı balkondan olayı izlemiştir ve fotoğraf filmini bir çay kutusunda, Fransız bir öğrenciyle birlikte ülkeden çıkarabilmiştir. "Newsweek" için çalışan Charlie Cole, Stuart Franklin ile aynı balkonda çekim yapmış, PBS odalarını basıp bir itiraf imzalatmaya çalıştığında, Tank Adam'ın fotoğrafını barındıran filmini, kullanılmamış bir film makarası ve yaralanmış protestocuların banyo edilmemiş görüntülerini feda ederek Beijing Hotel tuvaletlerinin birinde saklamayı başarmıştır. Cole filmi geri elde etmeyi başarmış ve "Newsweek"'e göndermiştir. Benzeri bir fotoğraftan dolayı Dünya Basın Ödülü ("World Press Award") kazanmıştır. Reuters'den Arthur Tsang Hin Wah ise olayın birkaç fotoğrafını çekmiş olsa da, Tank Adam'ın tanklardan birine tırmandığı fotoğrafı çektiklerinden seçilmiştir. Tankların önünde tek başına duran adamın fotoğrafı ve video görüntüleri uluslararası kamuoyuna neredeyse bir gecede ulaştı. Yüzlerce büyük gazetede ve haber dergisinde yayımlanmış ve dünya çapında sayısız medya organında baş haber olmuştur. Nisan 1998'de, "Time" dergisi "Bilinmeyen İsyancı"yı "Time 100: Yüzyılın En Önemli İnsanları" ("Time 100: The Most Important People of the Century")'ndan biri olarak adlandırmıştır. Altın üretimi Altın üretimi öncelikle, metalin yer altından çıkartılması, ön zenginleştirme için uygun işlemlerin uygulanması ve ardından uygun metalurjik (hidrometalurji/pirometalurji) işlemlerin uygulanmasıyla gerçekleşirilir. Altın madenciliğinin ilk zamanlarında üretim basit madenci tavalarının kullanılmasıyla veya hidrolik madencilik ile gerçekleştirilmekteydi. Ancak günümüzde, büyük ölçekli üretim yapan şirketler, üretimi açık ocak işletmeciliği veya uygun olan lokasyonlarda madencilik şeklinde yapmaktadırlar. Cevher yer altından çıkartıldıktan sonra yığın liçi ile zenginleştirilebilir. Bu aşamada, yer altından çıkan cevher uygun boyuta kırılıp/öğütüldükten sonra, sıvı geçirmez bir katman üzerine yığın şeklinde konulur. Liç aşamasında kullanılan siyanür, altını çözerek iyon halinde kendine bağlar. Solüsyon özel havuzlarda toplanarak, ileri işlemlerde kullanılır. Bu şekilde doğrudan liç yapılan cevherler genelde oksitlenmiş, düşük tenörlü cevherlerdir. Yüksek tenörlü veya sülfür içerikli olan altın metali siyanüre karşı dirençli olduğundan, siyanür liçi öncesi kavurma veya benzer bir işlem ile oksitlenmelidir. Günümüzde altın cevherleri tek başına bulunmamaktadır. Bunun yerine, yantaş içine dağılmış halde bulunmaktadırlar. Bu durumda, yantaştan ayrılan altın cevheri siyanür liçi ile çözündürülür. Solüsyona geçen altın iyonları aktif karbon üzerine adsorbe edilerek, solüsyondan sıyrılır. Sıyırılan altın iyonları elektrokazanım ile katı forma dönüştürülür. Katı forma alınan altın ise tekrar ergitilerek ingotlara dökülerek külçe altın üretimi tamamlanır. Eğer altın, pirit veya arsenopirit gibi sülfür içerikli bir cevher içerisinde ise, flotasyon ile ön zenginleştirilme gerekmektedir. Flotasyon konsantresi ise kavurma işlemi ile oksitlendikten sonra liç işlemine tabi tutulur. Siyanür liçi düşük tenörlü altın cevherlerine uyulanmaktadır. Siyanür katı halde altını çözerek iyon formuna (sıvı) geçirir. 4Au + 8NaCN + O + 2HO â†’ 4NaAu(CN) + 4NaOH Refrakter altın temel olarak siyanüre ve aktif karbon adsorbsiyonuna direnç gösteren altın anlamındadır. Bu tür cevherden altın metali kazanmadan önce bazı ön işlemler yapılması gerekir. Bu amaçla uygulanabilecek prosesler: Altın, elektronik gibi bazı atıklardan geri kazanılabilir. Bu atıkların içindeki altın değerini korumaktadır. Ancak öncelikle plastik ve silikon parçalardan ayrılıp, tekrar safsızlaştırılması gerekir. Elektronik parçalarda altının en yoğun bulunduğu alan, işlemci ayakları ve kart bağlantı portlarıdır. Buralardaki altın, ince bir tabaka halinde üretilmiştir. Bu nedenle ekonomik bir üretim için çok büyük miktarlarda atığa ihtiyaç vardır. Anadolu'da MÖ 5000 yıllarında altın takılar kullanılmış, MÖ 700'de başkenti Manisa Sart olan antik Lidya devleti ilk altın parayı basmıştır. Türkiye Cumhuriyeti tarihinde ilk kez bir Türk şirketi 2001 yılında altın üretimini gerçekleştirdi. 6 bin 500 ton yer altında rezerv olduğu hesaplanmıştır. Türkiye'deki madenlerde 1,2 ile 12,65 gr/ton arasında altın bulunur. Bu üretimden önce 16 senede 120 milyar dolarlık altın ithalatı yapıldı. Üretim ilk defa İzmir-Bergama-Ovacık altın madeninde yapılmıştır. Türkiye 17 ton üretimle AB ülkeleri arasında en fazla altın üreten ülkedir. İşletilen madenler; Curtain Call: The Hits Curtain Call: The Hits Eminem'in 2005'e kadar yaptığı en iyi şarkıları içeren bir toplama albümdür. Ayrıca When I'm Gone, Shake That ve Fack adında üç de yeni şarkı içerir. Call of Duty: Modern Warfare 2 Call of Duty: Modern Warfare 2 ya da resmi olmayan adıyla Call of Duty 6, Infinity Ward'ın yapımcılığını üstlendiği, birinci şahıs nişancı tarzında bir video oyunudur. Resmi olarak 11 Şubat 2009'da duyurulmuştur, Modern Warfare 2, 'in devamı niteliğindedir ve aynı olay seyrinde devam eder. "Modern Warfare 2" diğer iki "Call of Duty" oyunuyla birlikte satışa sunulmuştur: Nintendo DS için "", ve Wii konsolu için tasarlanmış "Call of Duty: Modern Warfare" port sürümü. Geliştiriciler Modern Warfare 2'nin IW 4.0 oyun motoru'nun önceki oyunda kullanılmış motorun üzerinde bazı düzeltmeler yaparak elde ettiklerini kaydetmişlerdir. Yapımcı Mackey McCandlish'in ileriki yıllarda oyunu Activihelos Entertainment tarafından devam ettireceklerini açıkladı. Call of Duty 4: Modern Warfare'deki kapanış bölümü "Mile High Club"'ta yer alan "Özel Kuvvetler"; benzer şekilde Modern Warfare 2'de "Özel Kuvvetler" modu olarak yer alacaktır, hikâye bölümüyle ilişkisi bulunmayan birçok kurgusal ögeyi barındıran tek tek görevler halindedir. Ana hikâye kooperatif oyunu desteklemeyecek, fakat "Özel Kuvvetler" modu iki oyunculu koooperatif oyun seçeneğine sahiptir. Aşırı milliyetçi partinin lideri Imran Zakhaev'in ölümünün ardından müttefikler (Amerika ve İngiltere) savaşı kesinlikle kazandıklarını düşünürken aradan geçen 5 yılda işler pek de umdukları şekilde gitmez. 2016 yılında ülkede hakim olmasından korktukları aşırı milliyetçiler yönetimi ele geçirir ve Yeni Rusya kurulur. Imran Zakhaev bir halk kahramanı ilan edilir ve Kızıl Meydan'a heykeli dikilir. Aşırı milliyetçiler silahla başaramadıklarını Zakhaev'in ölümüyle başarır. Yeni Rusya'nın lideri aşırı milliyetçi partinin yeni genel başkanı olan Boris Vorsehvsky olur. Ancak Boris Vorshevsky, aşırı milliyetçi partinin şiddet dolu geçmişini geride bırakarak imajını düzeltmek ve Yeni Rusya'nın meşru yöneticisi olmak için, sınır tanımaz bir Batı düşmanlığı olan ve şiddet eğilimli Vladimir Makarov'u parti dışına iter. Çünkü Zakhaev döneminden itibaren sivrilmeye başlayan Vladimir Makarov, Zakhaev'in intikamını almaktan vazgeçmeyerek şiddet eylemlerine devam etmiştir. Partinin silahlı kanadı Vladimir Makarov'un liderliğinde varlığını korur. Aşırı milliyetçi tehdidin yeni adı olarak sivrilen Vladimir Makarov'a karşı, daha önce Khaled Al-Asad'ı (Halit El-Esad) yakalamak için yürüttüğü operasyonda nükleer bomba patlamasıyla otuz bin adamını kaybeden General Shepherd tarafından "Task Force 141" adıyla bir özel tim oluşturulur. Doğrudan General Shepherd'a bağlı olan bu timin başına eski SAS komandosu John "Soap" MacTavish getirilir. General Shepherd, Rusya üzerinde düşen ve müttefiklerin hava savunma sahalarıyla ilgili "Saldırı Belirleme Sistemi" (ACS Module) modülünün içindeki bilgileri Ruslar kopyalamadan önce ele geçirmesi için Task Force 141'den "Roach" ve "Soap"u Tanrı Dağlarındaki bir hava üssüne gönderir. Operasyon başarıyla sonuçlanır ve modül geri getirilir. Diğer taraftan General Shepherd, Afganistan'daki bir operasyon sırasında üstün yararlılık gösteren "Er Joseph Allen"ı Task Force 141'e dahil eder. Shepherd, Allen'ın kimliğini değiştirerek "Alexei Borodin" adıyla Makarov'un ekibine sızdırmaya ve böylelikle Makarov'un attığı her adımı izlemeye çalışır. Allen'ın da dahil olduğu Makarov ve ekibi Moskova'daki" Zakhaev Uluslararası Hava Alanı"na ellerinde Amerikan yapımı silahlarla saldırır. Makarov'un amacı Amerikan yapımı silahlar kullanarak bu saldırının dünya kamuoyunda Amerika tarafından tertiplendiği izlenimini yaratmak ve zaten gergin durumdaki Amerikan-Rus ilişkilerini bir savaşa dönüştürmektir. En başından beri Allen'ın kim olduğunu bilen Makarov hava alanından ayrılacakları sırada onu vurarak cesedini oraya bırakır ve Rus yetkililerin onu bulduğunda şüpheye yer bırakmayacak şekilde bu katliamın bir Amerikan tertibi olarak görüleceğini hesaplar. Gerçekten de planladığı gibi olur ve Ruslar da dahil olmak üzere tüm dünya katliamı Amerikanın tertiplediğine inanır. General Shepherd hava alanındaki saldırıda kullanılan mermi kovanlarını incelediğinde mühimmatın "Alejandro Rojas" adlı Brezilyalı bir silah kaçakçısı tarafından sağlandığını görür ve Task Force 141, Rojas'ı yakalamak ve ondan Makarov hakkında bilgi almak için Brezilya Rio de Janeiro'ya gider. Ruslar Amerikan hava sahasını yararak Amerika'ya sürpriz bir saldırı düzenler ve Rusya'da düşen ACS modülünün içindeki bilgilerin Task force 141 ele geçirmeden çok önce kopyalandığı anlaşılır. Amerika, Rus saldırısıyla sarsılırken Shepherd, Afganistan'da da emrinde bulunan "Çavuş Foley", "Onbaşı Dunn" ve "Er Ramirez"in de aralarında bulunduğu Rus istilasına karşı savaşan takımı doğrudan yönetir. Brezilya'daki operasyon başarılı olur ve ekip Rojas'tan Makarov'un dünyada Amerika'dan sonra en çok nefret ettiği şeyin Rusya Petropavlovsk'taki bir gulagta tutulan "627" numaralı mahkûm olduğunu öğrenir. Makarov'u yakalamak için kullanılacak bu "yemi" kurtarmak için operasyona girişilir. Öncelikle bölgeye havadan ulaşmayı engelleyen ve Ruslar tarafından üzerine yerleştirilen füzelerle bir hava sahası olarak kullanılan bir petrol arama istasyonunu denizaltı ile çıkarma yaparak ele geçirirler. İstasyonu Amerikan askerlerine bırakan Task Force 141, Gulaga saldırır. Ekibin kurtarmaya çalıştığı kişinin eski SAS komandosu "Captain (Yüzbaşı) Price" olduğu görülür. Price, 2013 yılında Vladimir Makarov'u yakalamak için düzenlenen "Kingfish" operasyonu sırasında yakalanarak Rus hükümet güçleri tarafından gulaga hapsedilmiştir. Hemen Task Force 141'e dahil edilen Price, Shepherd'ın önce Makarov'u yakalama konusundaki ısrarına karşın öncelikle Amerika üzerindeki savaşın bitirilmesinin gerekli olduğunu düşünür ve Shepherd'a karşı çıkarak başında bulunduğu operasyonla bir nükleer Rus denizaltısını ele geçirir. Denizaltındaki nükleer füzeyi Amerika'ya yollar ve Washington, DC üzerinde patlatır.Bu durumdan haberdar olmayan Çavuş Foley ve Ekibi neye uğradığını şaşırır.Price'nin füzeyi patlatmasıyla elektrikler kesilir, kırmızı noktalar, iletişim hatları, optikler devre dışı kalır, havadaki Rus helikopterleri takımın üstüne yağar. En sonunda etraf sakinleşince Amerikan ordusu başkent Washington, DC'nin kontrolünü sağlamak için saldırıya geçer ve bu arada hava kuvvetleri de Rusları temizlemek için bombardıman başlatacağını anons eder. Hedeflerini Rus askerlerinden temizleyen Foley ve ekibi bombardımana maruz kalmamak için yeşil işaret fişeği yakarak binanın tepesinden işaret verir. Savaşın gidişatına etki eden Task Force 141, Shepherd'ın emriyle Makarov'u yakalamak için plan yapar. "Ghost" ve "Roach" Makarov'un saklanabileceği iki muhtemel yerden biri olan Rusya'nın Gürcistan sınırındaki saklanma yerine saldırı düzenlerken, "Price" ve "Soap" ise Afganistan'daki eski bir hava üssüne saldırır. Ghost ve Roach Makarov'u bulamaz ancak onun bilgisayarında yer alan bütün bilgileri kopyalamayı başarır. Ardından Makarov'un adamlarının saldırısı altında oradan kaçmaya çalışır. Shepherd ekibi karşılamak için bizzat adamlarıyla birlikte çatışmanın ortasına gelir. Bilgilerin kopyalandığı diski aldıktan sonra Shepherd, Roach ve Ghost'u öldürür ve oradan helikopterle uzaklaşır. Shepherd'in amacı Task Force 141'i ortadan kaldırarak kendisini bir savaş kahramanı haline getirmektir. İhanetten sonra hem Makarov'u öldürmek, hem de Task Force 141'i ortadan kaldırmayı amaçlar. Çünkü Makarov'u öldürünce Savaş kahramanı ilan edilecektir fakat Task Force 141 den Price ve Soap onun ihanetini bildiği için onu yalanlayacaktır ve Shephard cezalandırılacaktır. Bu nedenle haksız yere Soap ve Price'ı savaş suçlusu ilan eder ve planını yürütür. Ekibin elindeki bilgileri içeren diski alarak kendisini yalanlayacak her türlü delili de ortadan kaldırmayı hedefler. Bu sayede Amerikan'ın aktif askeri güç olarak harekatlarına devam etmesini sağlayacak ve bu müthiş gücü elinde tutan tek adam olacaktır. Bu sırada Afganistan'daki Soap ve Price da aynı ihanete uğramıştır. Telsizden Ghost ve Roach'u Shepherd'a karşı uyarmaya çalışsalar da çok geç kalmışlardır. Afganistan'da Shepherd'ın adamları olan "Shadow Company" ile Makarov'un adamları arasındaki çatışmanın ortasında kalan Price ve Soap iki ateş arasından bir çıkış yolu arar. Price telsiz üzerinden Makarov'u bularak "Düşmanımın düşmanı dostumdur" sözünü hatırlatarak ondan Shepherd'ın yerini öğrenir. Shepherd'tan intikam almayı ve onun kendisini dünyaya kahraman ilan etmesini engellemek isteyen Soap ve Price Shepherd'ın inine baskın düzenler. Zodyak botlarla yapılan uzun bir kovalamacanın ardından kaçmaya çalışan Shepherd'ın helikopterini Price düşürür ve kendileri de şelaleden botla suya düşerler. Ayağa kalkan ancak sersemlemiş bir halde bulunan Soap bıçakla Shepherd'ın peşinden gider ama Shepherd onun saldırısını savuşturup kendi bıçağını göğsüne saplar. Daha sonra da 30 bin adamını kaybederken bütün dünyanın bunu seyrettiğini, bütün bu yaptıkları sayesinde yarın herkesin savaşmak için gönüllü olacağını ve bunu anlaması gerektiğini söyleyerek Soap'u öldürmek üzere silahına mermi koyar. Tam onu silahıyla vurmaya hazırlanırken Price yetişir ve Shepherd'ı engeller. Kavgada Shepherd üstünlüğü sağlayıp Price'ı alt ederken Soap göğsüne saplı bıçağı çıkarıp Shepherd'e fırlatır ve bıçak Shepherd'ın gözüne saplanarak onu öldürür. Daha sonra kendine gelen Price, Soap'u Nikolai'ın oraya getirdiği helikopterine bindirmek için kaldırır. Nikolai bildiği güvenli bir yer olduğunu söyler ve oyun burada biter. •Er Joseph Allen:75.Ranger Alayı'nda görevli,Hunter 2-1 timinin üyesi bir Amerikan askeridir.Afganistan'daki operasyon sırasında gösterdiği başarıdan dolayı General Shepherd tarafından Task Force timine alınır.Burda kimliği değiştirilerek Makarov'un ekibine sızdırılır.Allen,Moskova Havalimanı'na düzenlenen saldırı sonrası Makarov tarafından öldürülür. •Gary'Roach'Sanderson:Task Force timinin muhteşem dörtlüsünden biridir.Milliyeti belirsizdir.Oyun boyunca yüzü görülmemişdir.Soap Mactavish'in sağ koludur.Favela operasyonu sırasında dengesini kaybedip çatıdan düşmüştür.Ghost ile birlikte yaptığı ev baskını sonrası Makarov'un gerekli bilgilerini alıp kaçar.Ancak kaçış sırasında yanına bir havan isabet edip yaralanır.Ghost tarafından helikoptere taşınırken Shepherd tarafından vurulur ancak yine ölmez.En son atıldığı çukurda üzerine benzin dökülerek yanarak ölür. •Er James Ramirez:Hunter 2-1 timinin bir üyesidir.Çavuş Foley ve Onbaşı Dunn ile birlikte ülkesini Rus işgaline karşı korumaktadır.Tıpkı Roach gibi kendisi hakkında hiçbir şey bilinmemektedir.Başkent Washington'da çatışmalar sırasında bulunduğu helikopter düşer ancak sağ kurtulmuştur. •Yüzbaşı John'Soap'Mactavish:Task Force 141 timinin komutanıdır.İlk defa sesi ve yüzü bu seride görünmüştür.Ghost ve Roach ile birlikte bulunduğu görevler sonucu yüzbaşılığa kadar yükselmiştir. Zindan baskınında eski dostu ve komutanı Yüzbaşı Price'e tekrar kavuşmuştur.Price ile yaptığı Afganistan operasyonu sırasında Shepherd'ın ihanetine uğrar ancak sağ kurtulur.Sonrasında zayıf ekipmanlar ile Shepherd'ın karargahına baskın düzenler ve uzun suren kovalamaca sonucu helikopter düşürürler.Geçirdiği kısa süreli baygınlık sonrası Shepherd'i bulup bıçaklamaya çalışır ancak kendisi bıçaklanır.En son karnına saplı bıçağı çıkararak Shepherd'i öldürür. •Yüzbaşı John Price:2011 yılında Altay Dağları'nda İmran Zakhaev ve yandaşları yapılan çatışmadan sağ kurtulup yeni kurulan Task Force 141'e katılır.2013 yılında yapılan Kingfish Operasyonu sırasında esir düşer ve akıbeti kaybolur.2016 yılındaTask Force tarafından 'Prisoner 6-2-7' kod adlı bir mahkumu bulmak için yapılan zindan baskınında aranan mahkum kendisidir.Zindandan çıktıktan sonra ekibe dahil olur ancak Shepherd ile fikir ayrılığına düşer.Roach ve Ghost ile birlikte bir Rus denizaltısını ele geçirerek ateşlediği füze Rus-Amerikan Savaşı'nı bitirir.Afganistan'da yaptığı baskın sonucu bıçaklanan Soap'u ölümden kurtarır. •Teğmen Simon'Ghost'Riley:Task Force timinin bir üyesidir.Her zaman bir kurukafa maskesi ile dolaşır.Roach ve Soap ile birlikte birçok operasyonda bulunmuştur.Zindan operasyonu sırasında ekibe lojistik destek sağlamıştır.Roach ile yaptığı ev baskını sonucu Shepherd'ın ihanetine uğrar ve ölür.Oyuncular tarafından sevilen bir karakterdir. •Korgeneral Shepherd:75.Ranger Alayı'nın komutanıdır.2011 yılında Orta Doğu'da patlayan atom bombası sonucu 30.000 askerini kaybetmiş,bunun sonucunda Task Force 141'i kurmuştur.Amerikan-Rus Savaşı bitiminde kahraman ilan edilmiş ve tam yetki kendisine verilmiştir.Bu yetkinin doğurduğu özgüven sonucu Task Force 141'e ihanet eder ve ortadan kaldırır.Afganistan'da Price ile birlikte girdiği kavga sırasında Soap tarafından gözüne firlatılan bıçakla ölmüştür. •Çavuş Foley:Hunter 2-1 timinin başıdır.Sadık,ülkesine bağlı, çalışkan bir askerdir.Amerikan-Rus Savaşı sırasında uçağı düşen bir görevliyi kurtarmış,sonrasında başka bir bölgede 2.000 sivilin tahliyesinde yardımcı olmuştur. •Onbaşı Dunn:Hunter 2-1'in üyesidir.Çavuş Foley'in yardımcısıdır.Çok çabuk panik yapabilen bir yapıya sahiptir. •Vladimir Makarov:Oyunun antagonistidir Shepherd'in takıntılı düşmanıdır.İmran Zakhaev'in sağ koludur.Moskova Havalimanı'na Amerikan silahlarla saldırarak saldırıyı Amerika'nın üzerine yıkar ve büyük bir savaşın kıvılcımını çıkartır.Task Force tarafından asla ele geçirilimemiştir.Kendisiyle bağlantı kuran Price'ye Shepherd'ın saklandığı yeri söylemiştir. Oyunu oynayan birçok kişi, en sevdiği karakteri Teğmen Simon "Ghost" Riley olarak belirtmektedir ve bazı kişiler "Ghost"un, Gaz'in hayaleti(!) olduğunu söylemektedir. Ayrıca "Gaz"i de "Ghost"u da seslendiren kişi Craig Fairbrass'dir. Yüzbaşı 'Soap' Mactavish - Kevin McKidd Teğmen Simon 'Ghost' Riley - Craig Fairbrass Yüzbaşı Price - Billy Murray Korgeneral Shepherd - Lance Henriksen Çavuş Foley - Keith David Onbaşı Dunn - Barry Pepper Oyunun çok oyunculu modunun önceki oyunlardan farkı şunlardır: Oyunu çok oyunculu oynarken 1. seviyeden başlarsınız. Oyunun en son seviyesi 70. seviyedir. 70. seviyede "prestige" modu açılır. Eğer isterseniz başlarsınız ve 70. seviyeye kadar açtığınız silahlar gider. Bazı özellikler ve silahlar seviye atladıkça açılır.Aynı zamanda prestige modda işaretinizde değişir ve seviyeniz tekrar 1. Seviye olur. Prestige modu sınırı 11. prestige'dir. Aynı zamanda bazı oyuncular oyunu modlayarak oyuna usb,jailbreak ya da CFG aracığılıyla mod menüleri ekleyerek oyuna aimbot,god-mode ve level hileleri gibi ( ki bunun gibi yüzlerce mod var!) modlar ekleyip oyunun düzenini bozmuşlardır. 25 Mart 2009'da oyuna ait ilk teaser trailer San Francisco'daki Game Developers Choice Awards sırasında gösterilmiştir. Bu teaser aynı zamanda Infinity Ward'ın internet sitesine gönderilmiştir. Teaser'da çıkış tarihi 10 Kasım 2009 olarak duyurulmuş ve oyunun adı "Call of Duty: Modern Warfare 2" resmi olarak sadece "Modern Warfare 2" olarak kısaltıldığı onaylanmıştır. Söz konusu teaser kısa bir süre sonra Xbox Live Marketplace ve PlayStation Network'te boy göstermiştir. 10 Mayıs 2009'da yayınlanan ikinci teaser'da kar motorsiklerinin sürüldüğünü, akıllı bombalara yol gösterildiğini ve su altı görevlerinin gerçekleştirebildiği oyun özelliklerini takdim edilmiştir. Teaser oyunun 24 Mayıs 2009'daki NBA]] Doğu Konferansı Finallerinde "gösterilebileceğini" duyurmuştur. Bu "gösterim" ilk tam uzunluktaki güncel oyun içi sahne ve çatışmaların ilk defa bu denli geliştirilmiş bölümler içeren trailer idi; söz konusu trailer bu sebeple "Modern Warfare 2"'nin resmi internet sitesinde bulundurulmaktadır. 2009 Electronic Entertainment Expo'da, Infinity Ward iki çoklu oyuncu haritasından ibaret indirilebilir içerik paketi öncelikle oyunun Xbox Live ve Xbox 360 sürümleri için geliştirileceğini duyurmuştur."Cliffhanger" adlı başlangıç görevi ve oyuncu karakteri olan Çavuş Gary "Roach" Sanderson E3 Fuarı'nda takdim edilmiştir, karakter ve "Yüzbaşı "Soap" MacTavish" oyuncuya hiçbir ön bilgi verilmeden Kazakistan'daki Tanrı Dağları bölgesindeki karlarla kaplı alanda düşmüş bir uydudan veri toplamak amacıyla kurulmuş bir Rus havaalanı üssüne sızdığı gösterilmiştir.Ayrıca oyunda James Ramirez adında bir er ile de oynarız,MW de olduğu gibi üstlerimizin emirlerini takip ederiz. Görev sırasında kar motorsikletlerine binildiği gösterilmiştir. Nüfuslarına göre Türkiye'deki şehirler Nüfus bilgileri Türkiye İstatistik Kurumu'ndan alınmış olup 2019 yılı adrese dayalı nüfus kayıt sistemi verilerinden oluşmaktadır. Bing Bing (daha önce bilinen adıyla Live Search, Windows Live Search ya da MSN Search), Microsoft tarafından kullanıma sunulan bir arama motorudur. 2009'un ilk yarısında deneme çalışmaları başlayan ve kamuoyuna adı önce "Kumo" olarak duyurulan Bing, "alışkanlıkları değiştirme" iddiasıyla yola çıktı. Bing'deki en önemli yeniliğin, web sitelerine bağlantı vermenin dışında alt başlıklar halinde bilgilerin de listelenecek olması belirtiliyor. Windows Live Search arama motorunun yerini alması ve Google'a rakip olması beklenen Bing, 1 Haziran 2009 tarihinde "beta" (deneme) aşamasıyla hizmete sokuldu. Bing arama motoru, Türkçe dahil 40 dilde kullanılabilir özellikler taşımaktadır. Bing'in bir farklı özelliği de; her gün değişen arka plan resmi kullanması. Ayrıca, Steve Ballmer (Microsoft CEO) tarafından; "Dünyanın 2. bir arama motoruna ihtiyacı olduğunu düşünmüyoruz. Bing bir arama motorundan çok, bir karar verme motorudur." ifadeleri kullanılmıştır. Web sayfaları arama aracına ek olarak, Bing de aşağıdaki arama teklifleri sağlar: Bingin bu servisleri durdurulmuÅŸdur: Windows 10'da resimleri ve reklamları Bing'den otomatik olarak indiren Windows Spotlight özelliği bulunuyor. Suphi Artunkal Suphi Artunkal, (d. Edirne 1907 - ö. İstanbul 1978), Türk hekim. İstanbul Üniversitesi Tıp Fakültesi'ni bitirdi (1932). Tedavi kliniği ve Farmakoloji kürsüsünde profesör oldu (1958). Buradan Cerrahpaşa Tıp Fakültesi'ne Geçti. Türkiye'de nükleer tıbbın öncülerinden sayılır. Ülkede ilk kez tedavi kliniği radyoizotop laboratuvarı'nı kurduğu gibi, tedavi kliniği endokrinoloji bölümünün, Nükleer Tıp Enstitüsü'nün, Türk Endokrinoloji Derneği ve tıbbi psikoloji laboratuvarının kurucuları arasında da yer aldı. Ciba Foundation, "Brain-throid relationship" adlı grup çalışmasını onun onuruna düzenledi. Ölümünden sonra İstanbul Tabip Odası'nın Prof. Dr. General Tevfik Sağlam ulusal sağlık ödülünü kazandı (1986). CAQDAS CAQDAS (Computer Aided Qualitative Data Analysis), bilimsel araştırma süreçlerini kolaylaştırmak amacıyla hazırlanmış yazılımlara verilen genel addır. Terim ilk kez Surrey Üniversitesi'nden Nigel Fielding'in başında olduğu ekip tarafından, nitel veri analizine yönelik bilgisayar programlarını işaret etmek üzere kullanılmıştır. Erhan GÃ¼ven Erhan Güven (d. 15 Mayıs 1982) Türk eski futbolcudur. Aslen Malatyalı olan Erhan, Kırıkkale doğumludur. Futbola 1996 yılında Saran Keskinspor'da başladı. 1999'da MKE Kırıkkalespor'a geçti. 2000 yılında ise Gençlerbirliği'nin altyapısına transfer oldu. 2000-01 sezonunda takımın PAF takımında oynadı. Sonraki sezon Gençlerbirliği'nin alt takımı olan 3. Lig takımı Asaşspor'da profesyonel futbola atıldı. Buradaki performansı ile sözleşmesini 2007'ye dek uzattı. 2002-03 sezonunda takımın liderin 2 puan gerisinde kalıp 2. olma başarısında büyük rol oynadı. Daha büyük takımların dikkatini çeken Güven, 2003-04 sezonunun ilk yarısında 1. Lig takımlarından Kayserispor'da kiralık oynadı. Sezonun ikinci yarısının sonunda Asaşspor'a dönerek çok kritik maçlarda oynayıp takımının grup birincisi olarak 2. Lig'e çıkmasını sağladı. 2004-05 sezonunun ikinci yarısında ise Gençlerbirliği'nin A takımına kiralık olarak geçti. Burada ilk kez Süper Lig seviyesinde forma oynadı ve başarılı performansı sonucu 2005-06 sezonunda satın alındı. Daha sonra takımın vazgeçilmezlerinden biri oldu. 2007-08 sezonuna dek takımı başarılı bir performans sergilediyse de o sezon düşmekten zor kurtuldular. 2008-09 sezonunun başında Gençlerbirliği SK'den Ankaraspor'a transfer olan Erhan Güven, neredeyse her lig maçında forma giydi. 5 Haziran 2009 tarihinde Beşiktaş'la 3 yıllık sözleşme imzaladı. Beşiktaş, Erhan'ı Aydın Karabulut Ankaraspor'a vererek karşılığında kadrosuna kattı. İlk sezon bazı maçlarda forma giyen Güven, ikinci yarıda Antalyaspor'a kiralandı. Buradaki performansı ile beğenilen Erhan Güven, 2009-10 sezonunda Beşiktaş'a geri döndü. 1 Haziran 2011 itibarıyla sözleşmesinin bitmesiyle serbest kalmıştır. 02.06.2011 tarihinde kendisini Mersin İdman Yurdu'lu yapan 1 yıllık imzayı atmıştır. Mersin İdman Yurdu takımında 28 maçta forma giyen Erhan, Mersin formasıyla ilk ve tek golünü Galatasaray'a atmıştır. Mersin İdman Yurdu ile sözleşmesi 31.05.2012 tarihinde biten Erhan, Sivasspor kulübü ile ön protokol imzalamıştır.2012-13 sezonunda Sivasspor forması giyen "Erhan" 3 Temmuz 2013'te Kayseri Erciyesspor'a transfer olmuştur.2013-2014 sezonunun devre arasında MKE Ankaragücü'ne transfer olmuştur.Ve Ankaragücü ile 5 maça çıkmıştır. 6 Eylül 2005'te Almanya ile oynanan 2005 Future Cup'ta, 90 dakika Türkiye A2 forması giymiştir. Beşiktaş Diseqc DiSEqC (İngilizce: Digital Satellite Equipment Control, Türkçe: "Sayısal uydu ekipman denetimi"), dijital uydu alıcısı ile çoklu uydu sistemi, motorlu uydu sistemi arasında kullanılan özel bir iletişim protokolüdür. Bu sistem Avrupa'daki uydu servis sağlayıcısı Eutelsat tarafından geliştirilmiştir. DiseqC, çift yönlü veri ya da güç sinyalleri iletmek için sadece tek bir koaksiyel kabloya ihtiyaç duyar. DiseqC genellikle switch ve motorları kontrol etmek için kullanılır. 13/18V, Toneburst, MiniDiSEqC ve 22Khz uygulamalarından daha esnek olanak sağlar. Bununla birlikte DiseqC; büyük motorlu çanak sistemlerinde pozisyoner ile birlikte kullanıldığında uyumludur. DiseqC'in şu anki uyarlamaları: DiseqC teknolojisinin tüm bu 4 uyralaması sayısal uydu televizyonu yayıncılığının öncülüğünde Şubat 1998 tarihinde standard hâline gelmiştir. Aşağıdaki tabloda hangi versiyonun neye uyumlu olup neye uymu olmadığı gösterilmektedir: Gidiş-geliş gecikmesi Gidiş Geliş Gecikmesi, bir ileti veya bilgi paketinin bir kaynaktan gidip karşı taraftan geri gelmesine geçen kadar süredir. Burada kaynak iletişimi başlatan bir bilgisayar, varış noktası ise yine bir bilgisayar ya da iletiye cevap veren bir sistemdir. İnternet üzerinde belirli bir IP adresine olan gidiş-geliş gecikmesi, bu adrese yollanan bir ping programı vasıtasıyla bulunabilir. Gidiş-geliş gecikmesini etkileyen etmenler şunlardır; Gidiş-geliş gecikmesi birkaç milisaniyeden, saniyelere kadar değişkenlik gösterebilir. AndrÃ©-Pierre Gignac Andre-Pierre Gignac (d. 5 Aralık 1985 Martigues), Fransız futbolcudur. Meksika'nın Tigres takımında forma giymektedir. 2007 yılında Lorient takımından Toulouse takımına transfer olan Gignac, ilk sezonunda kötü bir performans gösterdi: Fransa liginde sadece 2, ve UEFA Kupası'nda bir golle yetindi. İlk onbirde oynaması için alınan futbolcu, genellikle yedekler arasında kaldı. Takımı ise son maçta birinci ligde kalmayı başardı. Yeni sezonda, yeni teknik direktörün gelmesiyle, Gignac ilk onbirde yerine bulmaya başladı. Ligde iyi bir performans çizen Fransız futbolcu, Eylül ve Mart aylarında Fransa