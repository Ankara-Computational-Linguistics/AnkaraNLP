içinde en yüksek IQ derecesine ve en dürüst karaktere sahip olandır. Babası o küçükken ölmüştür annesi ve küçük kardeşine bakmaktadır. Kuzeni uyuşturucu kullanırken hayati tehlike atlattıktan sonra uyuşturucu satıcısını öldüresiye döver. Üniversiteyi kazanır ve ilk yılında başarılı olunca yaz stajı için bir avukatlık bürosuna kabul edilir. Başarılı şarkıcı. Üniversite bursu kazanmak üzeredir ama eski kız arkadaşı bursu almaması için hamile rolü yapar. Reeves ile disiplin sorunu yaşayınca Oak Ridge lisesine geçse de geri dönececektir. Mezun olunca bir gece kulübünde şarkıcı olarak işe girer ancak başarısız olup işine son verilince patronuyla kavga eder. Ceza olarak verilen sosyal hizmet görevini yerine getirirken bir kızın intihar etmesine engel olur. Daha sonra taksi şoförü olur. Reeves’in yardımıyla alkol sorununu aşar. Evelnmek istediği Delores’in hayat kadını olduğunu anlar. Carver basketbol maçlarının sonucu üzerine bahis oynar. Şehir Şampiyonluğu maçı öncesi alışveriş için gittiği dükkân soyulurken vurularak öldürülür. New York asıllı İtalyan. Babasının karşı çıkmasına rağmen profesyonel boksör olmak ister. 1963 model “Motel Kaliforniya” isimli bir Oldsmobile arabası vardır. Sakatlanan dizi için amfetamin almış, tedavisi için aldığı ilaçları diğer oyuncu arkadşlarına verince soruşturma açılmış ve neredeyse Reeves’in atılmasına sebep olmuştur. Tarih öğretmeni ile yasak aşk yaşamıştır. Hırslı ve mücadeleci yapısı nedeniyle maç sırasında rakip oyuncunun çenesini kırmış ve polis tarafından tutuklanmıştır. Takımdaki Meksika asıllı oyuncu. Sık sık başı belaya girer, eskiden üyesi olduğu çete olan Aztekler onu sürekli kullanmak ister. Babası evde sorun yaratır, annesi ve kız kardeşini alıp evden kaçmak zorunda kalır. Mezun olunca araba tamircisi olur ama eşi hamile kalınca geçim sıkıntısı çeker. Takımın dışlanmışı. Çoğunluğu Afrika-Amerikalı olan takım arkadaşlarının arasına girmeye çalışır. Yahudi büyükanne ve büyükbabasıyla yaşar. Annesi ve babası trafik kazasında ölmüştür. Yahudi geleneklerini benimser. Mezun olduktan sonra dört yıllık üniversite bursu kazansa da hazır olmadığını hisseder ve Deniz Piyadelerine katılır. Kişiliği oturmuştur ve uzun süredir beğendiği bir kıza çıkma teklifi eder. Salami’nin kuzeni, New York’dan ailesinin izniyle gelmiştir. Los Angeles’daki hayatı hep New York ile karşılaştırıp eleştirir. Aslında beyzbol oyuncusudur. Takım seçmelerine çok kötü ayakkabılarla gelmesine rağmen Reeves tarafından beğenilir.Diğer arkadaşlarıyla beraber serserilik yaptıkları gerekçesiyle haksız yere polis tarafından kötü muameleye uğrar. Okulun palyaçosu. Araba çaldıkları bir gece başına çok ilginç şeyler gelir. Takımın sıkı İrlandalısı. Eski kız arkadaşı tarafından kendisini hamile bırakmakla suçlanır. Başarılı bir öğrencidir. Coolidge ve Franklin haricinde gerçekten smaç yapabilen tek kişidir. Dizide sıkça görülen sahne takım oyuncularının duşlarda 50 ve 60'lı yılların ünlü caz ve blues şarkılarını yorumlamalarıdır. Sanat öğretmenleri Art Leonard’dan (Harry Danner) okulun dönem sonu veda gecesinde sahne almaları konusunda yardım alırlar. Birçok farklı dizide olanın aksine dizideki oyuncular kendi sesleriyle şarkıları yorumlarlar. Takım tarafından seslendirilen zamanın en bilinen şarkılarından bazıları aşağıdadır: Dizi Türkiye'de yayınlandığı 1980'li yıllarda özellikle gençlerin arasında basketbolun sevilmesinde katkısı vardır. Ayrıca ele aldığı sosyal sorunların çözülmesi sırasında takım üyeleri ve koç arasındaki dayanışma gelişmekte olan gençler için öğretici olmuştur. TRT'de 2000'li yıllarda çekilen "Koçum Benim" adlı dizi Beyaz Gölge'den esinlenmiştir. Karl Radek Karl Bernhardoviç Radek () (d. 31 Ekim 1885 – ö. 19 Mayıs 1939), Sovyet siyaset adamı ve gazetecidir. I. Dünya Savaşı öncesinde Polonya ve Almanya'daki sosyal demokratik eylemlerde ön plana çıkmış, 1917 Rus Devrimi sonrası ise önemli bir sosyalist liderdir. Avusturya-Macaristan İmparatorluğu'nun Lemberg kentinde Avusturya asıllı bir Yahudi ailenin çocuğu olarak, "Karol Sobelsohn" ismi ile, doğdu. Radek ismini Stefan Żeromski'in eseri "Syzyfowe prace"'deki favori karakteri, Andrej Radek'den aldı. 1904 y覺l覺nda "Polonya-Litvanya Sosyal Demokrat Partisi"'ne (SDKPiL) kat覺ld覺. Varşova'da 1905 Rus Devrimi’ne devrimine katıldıktan sonra 1906’ya dek tutuklu kaldı. 1907’de Almanya’nın Leipzig kentine giderek Almanya Sosyal Demokrat Partisi’ne (SDP) girdi.. Partinin sol kanadının yayın organları olan gazetelerde çalıştı. 1917 Şubat Devrimi’nden sonra Rusya Sosyal Demokrat İşçi Partisi’nin (RSDİPB) yurt dışı bürosunda yer aldı. 1917 Ekim Devrimi’nden Rusya’ya döndü. Mart 1918 tarihli Brest-Litovsk Barış Antlaşması’nı imzalayan Sovyet delagasyonundaki görevi sırasında Alman askerleri arasında etkili bir anti-militarist ve sosyalist propaganda yürüttü. Aynı yıl Almanya’daki devrimci ayaklanmaya katılmak için Berlin’e gitti. Alman Komünist Parisi’nin kuruluş kongresine katıldı ve merkez komitesi üyeliğine seçildi. Talat Paşa gibi İttihat ve Terakki önderleriyle Sovyetler adına görüşmelerde bulundu. Rusya’ya döndükten sonra Sovyetler Birliği Komünist Partisi (RKP-B) Merkez Komitesi üyeliğine seçildi. Mayıs 1924’e dek süren bu görevi sırasında III. Enternasyonal yürütme kurulu üyeliği yaptı. 1927’de Troçkist muhalefet içinde yer aldığı için partiden çıkarıldı ve Tobolsk’a sürgüne gönderildi. 1930’da özeleştiri yaparak partiye yeniden üye oldu ve İzvestia’nın yazı grubunda yer aldı; 1935'te yeni 1936 Sovyet Anayasası’nı hazırlayan komisyonda üyelik yaptı. 1936’da tutuklandı. Troçkist gizli etkinlikleri katıldığını kabul etmesi üzerine 10 yıl hapis cezasına çarptırıldı. Bu dönemde çalışma kampı sırasında hapis arkadaşı tarafından öldürüldüğü rapor edildi. Ancak, tarihe Kruşçev Çözülmesi dönemi olarak geçen 1950'ler ortaları ile 1960'ların başlarında olan zamanda yapılan araştırmaya göre, Lavrenti Beriya'nın emirleri doğrultusunda NKVD tarafından öldürüldüğü ortaya çıktı. Seal Seal Henry Olusegun Olumide Adeola Samuel (d. 19 Şubat 1963, Paddington, Londra), bilinen adıyla Seal, İngiliz soul şarkıcısı ve söz yazarı. Yayımladığı uluslararası hitleriyle ve süper model Heidi Klum ile evliliğiyle tanınmaktadır. Seal, City of Westminster, Londra'daki Paddington bölgesinde dünyaya gelmiştir. Mimarlık eğitimi görmüş, diplomasını aldıktan sonra Londra'da çeşitli işlerde çalışmıştır. Yüz izleri çocukluğunda geçirdiği Lupus hastalığından kaynaklanır. Kısa bir süre yerel kulüplerde ve barlarda sahne almıştır. Seksenli yıllarda "Push" isimli bir İngiliz funk grubuna katılmış ve bu grupla birlikte Japonya turnesine çıkmıştır. Daha sonra Asya'da Taylandlı bir blues grubuna katılmıştır. Kısa süre sonra gruptan ayrılmış ve Hindistan'ı gezmiştir. Ardından Seal, İngiltere'ye dönmüş, burada prodüktör Adamski ile tanışmıştır. Seal, Adamski'nin "Killer" parçasında vokal yapmıştır. Seal, vokalist olarak yer aldığı Adamski'nin "Killer" parçasıyla dikkatleri kendi üzerinde toplamaya başlamıştır. Şarkı, Birleşik Krallık'ta 1 numara olmuştur. Seal, ZTT Records şirketine katılmış ve Trevor Horn prodüktörlüğünde "Seal" adlı ilk albümünü piyasaya çıkartmıştır. "Seal", eleştirmenlerden olumlu yorumlar alırken, "Crazy", "Future Love Paradise" şarkıları listelerde başarılı olmuştur. Özellikle "Crazy" şarkısı ABD'de 1991 yılında hit olmuş, "Billboard" müzik listelerinde 7 numaraya ve UK'de 15 numaraya çıkmıştır. Seal, Nisan 1992'de Queen grubu üyeleriyle Freddie Mercury Tribute Concert'te yer almıştır. Grup üyeleriyle birlikte grubun 1986 çıkışlı şarkısı "Who Wants to Live Forever"ı seslendirmiştir Yine "Seal" adını taşıyan ikinci albümünü 1994'te yayımlamıştır. Albüm, Grammy Ödülleri'nde "Yılın Albümü" dalında ödüle aday gösterilmiştir. "Prayer for the Dying" adlı ilk single'ı ABD'de hit olmuş ve "Billboard" listesinde 21 numaraya çıkmıştır. Üçüncü single "Kiss from a Rose", "Batman Forever" filminin soundtrack'inde yer almıştır. "Kiss from a Rose" ile Seal, 1996 yılında "Yılın Kaydı" ve "Yılın Şarkısı" dallarında iki Grammy ödülü kazanmıştır. Ayrıca şarkı, Seal'in ABD listelerindeki en başarılı şarkısı olmuştur (Ağustos 1995'te "Billboard" Hot 100'de zirveyi görmüştür). Seal, daha sonra "Space Jam" filminin soundtrack'i için Steve Miller'ın "Fly Like an Eagle" adlı şarkısını coverlamıştır. Seal, 1998 yılında "Human Being" adında bir albüm yayımlamıştır. Bu albüm, onun hayatının çalkantılı dönemlerinin bir ürünüdür. Ayrıca Seal'ın Warner Bros. etiketiyle yayımladığı ilk albümüdür ve ilk iki albümünün başarısını sürdürememiştir. Albüm, yayımlanışından iki hafta sonra ABD'de altın plak kazanmıştır. Albümden üç single yayımlandı: "Human Beings", "Latest Craze" ve "Lost My Faith". 2001 yılında hayranları, adının "Togetherland" olduğu belirlenen albümü bekliyordu. Bununla birlikte albümün post-prodüksiyon döneminin iptal edildiği iletildi. Seal, albümün soundundan memnun kalmadığını belirterek albümü yayımlamadı. Albümden bir single piyasaya çıktı. "This Could Be Heaven", ABD'de yayımlandı ve "The Family Man" filminin soundtrack'inde yer aldı. Seal, 2002 yılında Jakatta'nın "My Vision" adlı parçasının yazımına yardım etti ve parçada vokal yaptı. Ayrıca Fransız sanatçı Mylène Farmer ile "Les Mots" adında başarılı bir düete imza attı. Seal, 2003 yılında "Seal" adını taşıyan bir albüm piyasaya sürmüştür. Bu albümle olumsuz eleştiriler toplayan Seal, ABD listelerinde 3, İngiltere listelerinde 4 numara olmuştur. Albümden çıkan singlelar: "Waiting For You", "Get It Together" ve "Love's Divine". 2004 yılında "Best 1991-2004" adında greatest hits albüm yayımlanmıştır. Albümde Bacharach / David klasiği "Walk on By" ve Echo and the Bunnymen şarkısı "Lips Like Sugar" coverları yer almıştır. Fazladan ödenecek bir ücret ile Ayrıca "Killer" ve "Kiss from a Rose" şarkılarının akustik coverlarının yer aldığı "limited edition" versiyonu da satın alınabilmekteydi. Seal; Paris Olympia, Fransa'da 6 Temmuz 2004'te gerçekleştirdiği bir konseri kaydetmiş ve bir yıl sonra CD ve DVD formatlarında "Live in Paris" adıyla piyasaya sürmüştür. Seal, 5 Haziran 2005'te gerçekleştirdiği bir konseri kaydetmiş ve bir albüm olarak "One Night to Remember" adıyla ve CD/DVD formatlarıyla 2006 yılında piyasaya sürmüştür. Kaydedilen konser, Düsseldorf, Almanya'daki tarihi bir çelik fabrikasında gerçekleşmiştir. "System" adlı albümü İngiltere'de 12 Kasım ve ABD'de 13 Kasım 2007'de yayımlanmıştır. Seal, albümündeki "Wedding Day" adlı parçada eşi Heidi Klum ile düet yapmıştır. Albümün ilk single'ı "Amazing", 25 Eylül 2007'de piyasaya çıkmıştır ve 2008 Grammy Ödülleri'nde "En İyi Erkek Vokal Pop Performansı" dalında ödüle aday gösterilmiştir. Seal, "Amazing" şarkısını ve The Beatles'ın "Lucy in the Sky with Diamonds" şarkısını 2007 Royal Variety Performance'ta seslendirmiştir. Seal, ayrıca 2007 Victoria's Secret Fashion Show'da "Amazing"i ve karısı ve Victoria's Secret modellerinden Heidi Klum ile birlikte "Wedding Day"i seslendirmiştir. Gecenin diğer sanatçıları ise Spice Girls ve Black Eyed Peas'ten will.i.am idi. Seal'ın altıncı stüdyo albümü "Soul" 11 Kasım 2008'de Amerika Birleşik Devletleri'nde ve 3 Kasım 2008'de tüm dünyada yayımlanmıştır. Albümde David Foster yapımcılığında kaydedilmiş on bir adet soul klasiği bulunmaktadır. Sam Cooke cover'ı "A Change Is Gonna Come" parçası ilk single olarak yayımlanmıştır ve parçanın video klibi Seal'ın resmî YouTube kanalına da eklenmiştir. Seal, 24 Aralık 2006 tarihinde Alman süper model Heidi Klum'a Whistler, Britanya Kolombiyası'nda, 14,000 feet yükseklikteki bir buzulun üzerinde evlilik teklifi etmiştir. Seal ve Heidi Klum, Meksika'da Seal'ın evinin yakınında, deniz kenarında evlenmişlerdir. Çiftin üç çocuğu dünyaya gelmiştir. Henry Günther Ademola Dashtu Samuel, 12 Eylül 2005'te Los Angeles'ta ve Johan Riley Fyodor Taiwo Samuel, 22 Kasım 2006'da, yine Los Angeles'ta dünyaya gelmiştir. 2009'un Kasım aynının 9'unda bir kız çocuğu olan Seal, ayrıca Heidi Klum'un Renault F1 takımı eski direktörü ve İtalyan iş adamı Flavio Briatore'den dünyaya gelen kızı, dört yaşındaki Helene "Leni" Klum'un da üvey babasıdır. Lin Piao Lin Piao (), asıl adı Lin Yurong (), (5 Aralık 1907 - 13 Eylül 1971 olan Ã‡inli asker ve siyaset adamÄ±. 1925’te Milliyetçi Parti'nin (KMT)subay okulu "Whampoa Askeri Akademisini" bitirdi. 1928’de Mao Zedong önderliğindeki Kızıl Ordu’ya katıldı. 1934'te Çan Kay Şek birliklerinin saldırıları sonucu bir yıl süren ve Uzun Yürüyüş olarak bilinen geri çekilme harekatına katıldı. 1935'te Kızıl Ordu Akademisi’nin yöneticiliğini üstlendi. Çin-Japon Savaşına katıldı. 1945'te bu savaşın sona ermesinden sonraki iç savaşta Mançurya’da savaştı. 1950’de Kore Savaşı’na katıldı. 1954'te Ulusal Savunma Konseyi ve Devlet Konseyi’nin ikinci başkanı ve 1955'te mareşal oldu. Aynı yıl Çin Komünist Partisi [ÇKP] Politbüro’suna seçildi. 1958’de Politbüro’nu 7 kişilik sürekli komite üyesi ve ÇKP Merkez Komitesi başkan yardımcısı oldu. 1959’da Savunma Bakanlığına getirilince Çin ordusunu siyasallaştırma hareketine girişti. 1965'te askeri rütbe işaretlerini kaldırdı. Kültür Devrimi’nin önderleri arasındaki Lin Piao, ÇKP’nin 1969’da yapılan IX. Kongresi’nde başkan Mao’nun en yakın silah arkadaşı ve muhtemel halefi olarak nitelendi. 1972’de Mao Zedong tarafından Eylül 1971’de Moğolistan’da bir uçak kazasında öldüğü açıklandı. 1 Mart Hareketi 1 Mart Hareketi, Samil Bağımsızlık Hareketi olarak da bilinir, Kore'nin Japon egemenliğinden kurtulması ve ulusal bağımsızlığına kavuşması amacıyla düzenlenen gösteriler dizisi. İlk gösteri Kore'nin eski imparatorunu anma günü olan 1 Mart 1919'da başkent Seul'de yapıldı. Kısa süre de ülkenin her yanında gösteriler birbirini izledi. Japonların hareketi bastırmasına değin geçen 12 aylık sürede düzenlenen 1500'ü aşkın gösteriye, yaklaşık 2 milyon Koreli katıldı. Yaklaşık 7 bin kişi Japon asker ve polisleri tarafından öldürüldü, 16 bin kişi yaralandı. 715 ev, 47 tapınak, 2 okul binası yandı. Yaklaşık 46 bin kişi tutuklandı, bunların 10 bin kadarı yargılanarak hüküm giydi. İlk gösteriyi düzenleyen 33 aydın ve din adamı, yaklaşık 10 yıldır süren Japon egemenliğine karşı bir Bağımsızlık Bildirgesi kaleme almıştı. Japonya üzerinde uluslararası bir baskı yaratarak, Kore'deki Japon sömürge yönetimini sona erdirmeyi uman bu 33 önder, bildirgeyi saptanan günde imzalayarak Seul'de açıkladılar; ülkenin pek çok kentinde de taraftarları aracılığıyla bildirgenin okunmasını sağladılar. Korelilerin, Japon egemenliğine karşı o güne değin saklı tuttukları tepki, büyük bir patlama biçiminde ortaya çıktı. Ülkenin birçok yerinde düzenlenen kitle gösterileri, Kore tarihinde yabancı işgaline karşı gelişen en büyük ulusal direniş hareketiydi. Hareket, asıl amacı olan ulusal bağımsızlığı gerçekleştiremedi, ama ulusal birliğin güçlenmesine ve Şanghay'da Kore Geçici Hükümeti'nin kurulmasına yol açtı. Ayrıca dünyanın ilgisi Kore üzerinde toplandı. 1 Mart Hareketi, Kore Komünist Partisi'nin güçlenmesine de büyük katkıda bulundu. Günümüzde Mart ayının ilk günü, hem Kuzey Kore, hem de Güney Kore'de ulusal bayram olarak kutlanmaktadır. Novak Đoković Novak Đoković (Kiril: Новак Ђоковић, 22 Mayıs 1987, Belgrad), Sırp tenisçi. Đoković, Profesyonel Tenisçiler Birliği'nin (ATP) sıralamasına göre günümüzde tekler teniste dünya 1 numarasıdır. Novak Đoković, 2008, 2011, 2012, 2013, 2015, 2016, 2019 Avustralya Açık, 2011, 2015 Amerika Açık, ve 2011, 2014, 2015, 2018, 2019 Wimbledon 2016 Fransa Açık tenis turnuvalarında şampiyonluğa ulaşmıştır. Grand Slam kazanan ilk Sırp tenisçidir. 2008 Indian Wells şampiyonu. 2007 yılında Federer'i yenebilen birkaç tenisçiden biri. Ayrıca Novak Đoković 2008 Yaz Olimpiyat Oyunları'nda Amerikan James Blake'i 2-0 yenerek bronz madalyanın sahibi olmuştur. 2007 yılı onun için bir yükseliş yılı sayılabilir. En büyük atılımını Amerika Açık Tenis turnuvasındaki ikinciliğiyle yapmıştır. Bunun dışında 2007 yılında Roland Garros (Fransa Açık) ve Wimbledon turnuvalarında yükseldiği yarı finaller onu ne kadar yetenekli bir tenisçi olduğunu göstermektedir. Nitekim bu yarı finaller, finalde Rafael Nadal'ı 3-1 lik skorla mağlup ederek 2011 Wimbledon Şampiyonluğuna ulaşmasının ilk göstergeleri olarak kabul edilebilir. 2008 yılında Avustralya Açıknı Jo-Wilfred Tsonga'yı 4 sete yenerek kazanmıştır (Turnuva boyunca sadece bir set vermiştir). Böylece Grand Slam kazanan ilk sırp tenisçi olmuştur. Bundan sonra Indian Wells turnuvasını yine Sırp Ana Ivanovic ile kazanmıştır. 2008 yılında Roland Garros yarı finalinde Rafael Nadal'a ve Wimbledon 2. turunda Marat Safin'e 3-0 yenilerek taraftarlarını bir form düşüklüğü konusunda şüphelendirmiştir. Fakat 2008 Yaz Olimpiyat Oyunlarında James Blake'i sert kortta 2-0 yenince sert kortta ne kadar uzman olduğunu göstermiş ve taraftarlarını 2008 Amerika Açık Tenis Turnuvası'nda başarılı olacağı konusunda umutlandırmıştır. Novak Đoković 2009 sezonuna Brisbane International turnuvasında, 1. turda aldığı Ernests Gulbis mağlubiyetiyle başlamıştır. Sonra katıldığı Sydney turnuvasında yarı finale kadar yükselmiş fakat bu turda da Jarkko Nieminen'e yenilmiştir.Avustralya Açık 2009 Turnuvasında ise çeyrek finale kadar 2 set vererek gelmiştir. Fakat çeyrek finalde Andy Roddick ile yaptığı maçta geçirdiği kramplat ve onu aşırı derecede rahatsız eden sıcak yüzünden 2-1 gerideyken(setlerde) maçtan çekilmiştir. Aralık ayından bu yana kaybetmeden 43 maç kazanan Đoković, Guillermo Vilas'ın 46 maçlık seri ve John McEnroe'ya ait 42 maçlık sezona en iyi başlangıç rekorlarına yaklaşmıştı fakat Roland Garros Turnuvası yarı finalinde dünya 3 numarası ve en çok Grand Slam (tenis) kazanan efsane Roger Federer'e 3-1 kaybederek 44. maçında kaybetmiştir. Daha sonra dünya 1 numarası olan Đoković 2012 Wimbledon'da yarı finalde Roger Federer'e kaybedene kadar 1. numarada kalmayı başarmış, Federer'e yenildikten sonra 2. sıraya gerilemiş ve tekrar 1. numaraya yükselmiştir. 2016 yılında gerçekleştirilen Cincinati Turnuvasından el bileğindeki sakatlığın iyileşmesi için çekilmiştir. Đoković kariyerindeki 600. galibiyetini 2 Kasım 2014 tarihinde Paris Masters Erkekler Tenis Turnuvası'nın finalinde Milos Raonic'i 6-2 ve 6-3 setlerle yenip şampiyonluğa ulaşarak elde etmiştir. Bu sonuçla "Açık Dönem"de (Profesyonel tenisçilerin amatör oyuncularla karşılaşmasına izin verilen 1968'yılından itibaren başlayan dönem) "600'ler kulübü"ne giren 23. tenisçi olmuştur. 2015 Avustralya Açık Tenis Turnuvası'nda Britanyalı Andy Murray'i 4 setin sonunda 3-1 mağlup ederek kariyerindeki 5. Avustralya Açık şampiyonluğuna ulaşmıştır. 2015 Wimbledon ve 2015 Amerika Açık tenis turnuvası final maçlarında İsviçreli rakibi Roger Federer'i 3-1 setlerle yenip, kariyerindeki 3. Wimbledon ve 2. Amerika Açık ve toplamda 10 grand slam şampiyonluğuna ulaşıp 2015 senesini 3 grand slam kazanarak kapatmıştır. 2016 Avustralya Açık tek erkekler finalinde Andy Murray'ı 6-1, 7-5 ve 7-6(3) setlerle yenerek kariyerindeki 6. Avustralya Açık, toplamda 11 grand slam şampiyonluğuna ulaşmıştır. Şu anda "Avustralya Açık'ı teklerde en fazla kazanan erkek tenisçi" unvanını, Roy Emerson ile paylaşıyor. 2016 Fransa Açık tek erkekler finalinde Andy Murray'ı 3-6, 6-1, 6-2 ve 6-4'lük olmak üzere 3-1 setlerle yenip Roland Garros'ta ilk kez zafere ulaşan Novak Djokovic, kariyer Grand Slam'ine imza atan tarihteki 8. erkek oyuncu olmuştur. Roger Federer'e karşı beş sette 2019 Wimbledon Finalini kazandı. Tarihin en uzun Wimbledon finalini kazanan Đoković, 16. Grand Slam şampiyonluğunu ilan etti. Oksana Slivenko Oxana Nikolayevna Slivenko () (d. 20 Aralık 1986, Moskova Oblastı), Rus halterci. Slivenko 2006 Dünya Halter Şampiyonası 69 kg kategorisinde koparmada 123, silkmede 140 ve toplamda 263 kg yaparak altın madalya kazandı. Ertesi yıl Tayland'da düzenlenen 2007 Dünya Şampiyonası'nda da 276 kg yaparak başarısını tekrarladı. Rus halterci, 2007 Avrupa Halter Şampiyonası'nda ise toplamda 257 kg kaldırdı ve kariyerine bir altın madalya daha ekledi. Çin'de düzenlenen 2008 Yaz Olimpiyatları 69 kg koparmada 115, silkmede 140 ve toplamda 255 kg kaldırarak Çin'li halterci Liu Chunhong'un ardından ikinci oldu ve gümüş madalyada kaldı. Robert Wadlow Robert Pershing Wadlow (22 Şubat 1918 - 15 Temmuz 1940), tıp tarihinde tanınmış en uzun boylu insandır. Alton, Illinois'da doğduğu için Alton devi olarak da tanınırdı. Öldüğünde 2,72 m boy ve 220 kg ağırlığa sahipti. Uzun boyu ve durmaz büyümesi "pituiter hipertofisi" (Hipofiz bezinin aşırı büyümesine) ve aşırı büyüme hormonu yapımına bağlıydı ve bu olay onun ölüm zamanına kadar büyümesinin durmamasını açıklıyordu. Robert 22 Şubat 1918'de Alton, Illinois'da Addie ve Harold Wadlow'un ilk çocukları olarak doğdu. 5 kardeş olarak büyüdüler. 1936'da Alton Lisesi'nden mezun olduktan sonra Shurtleff College'a Hukuk okumak üzere kaydını yaptırdı. 1937'de tüm zamanların en uzun boylu insanının rekorunu daha 2.6 m boyu varken kırdı. Ayakkabıları hâlâ ABD'nin Alton Sanat ve Tarih Müzesi dahil çeşitli bölgelerinde sergileniyor. Ayakkabıları ona promosyon ve reklamcılık için ücretsiz verilirdi. Yaşamının son yıllarında artık vücudu onun uzun boyunu kaldırmakta yetersiz kalıyordu. Artık yürümek için bacak desteklerine ihtiyacı vardı ve ayak ve bacaklarında çok az hissi kalmıştı. 27 Haziran 1940'ta yani ölümünden sadece 18 gün önce boyu, doktorları C. M. Charles ve Cyril MacBryde, St. Luis'deki Washington Üniversitesi Tıp Fakültesi'nde 2.72 m ölçülmüştü. Ölüm zamanında o, Amerika'nın en ünlü insanlarındandı. Şöhretini özellikle 1936'da Ringling kardeşleri sirkiyle yaptığı ABD turu, 1938'de INTERCO ile yaptığı promosyon turu ve katıldığı ABD milli kutlamalarına borçluydu ve ölümüne kadar bu turlara devam etti. 4 Temmuz 1940'ta Ulusal Orman Festivali sırasında yaptığı gösteride bacak ortezlerinden biri ayağını vurdu. Yara yerinde çıkan kabarcığı takiben ayağı enfeksiyon kaptı. Doktorların acil operasyonlarına ve müdahelelerine rağmen Robert 15 Temmuz'da 22 yaşında uykudayken öldü. 19 Temmuz 1940'taki cenaze törenine yaklaşık 40.000 kişi katıldı. Tabutu yarım ton ağırlığındaydı ve 12 kişi tarafından taşınması gerekiyordu. Robert'in ailesi onun cenazesinin kutsallığına inandığı için cenazenin çalınması veya rahatsız edilmesini önlemek için cenazenin betonla örtülmesini istedi. Licese Kilisesi Tarihi Licese Kilisesi Şebinkarahisar'ın Asarcık Köyü Licese mahallesinde bulunur. 18. yüzyılın ortalarında 1874–1887 tarihleri arasında inşa edildiği tahmin edilmektedir. Ortodoks Kilisesi olarak kullanılan kilise yapı olarak; iki katlıdır, tek merkez kubbesi vadır, 3 apsisli, haç planlı, tamamen kesme taşlardan yapılmıştır, anıtsal bir ana giriş kapısı vardır, kuzeyinde bir başka çıkış kapısı mevcuttur. Ana kapıdan içeri giriş yapılınca sağ ve sol tarafta bulunan merdivenlerle üst kata çıkılır, girişin sol tarafında dışarıda köşede kiliseye bitişik bir çan kulesi vardır. İçeriden kiliseyi iki adet paye ile dört adet yuvarlak taş sütun taşımaktadır. Kilisenin kuzey ve güney cephelerinde üçer tane, girişin sağ ve sol tarafında birer, apsis lerde ise küçük dikdörtgen pencerelere yer verilmiştir. Çatı oluklu alaturka kiremit ile kaplanmıştır ancak ilerleyen zamanlarda çinko saçla kaplanmıştır, çatının ortasında tek bir kubbe, diğer yerlerde kırma çatı kullanılmıştır. Günümüzde Kilise kaderine terk edilmiş içi ve çatışı harap olmuştur. Rosir Calderón Rosir Calderón Díaz (d. 28 Aralık 1984; Havana) Kübalı voleybolcu. Kübalı voleybol antrenörü Luis Felipe Calderón ile 1978 Dünya Şampiyonası’nda şampiyonluk yaşayan Kübalı voleybolcu Erenia Díaz’ın kızıdır. Voleybola Ciudad de la Habana’da başladı. Ulusal takım formasını ilk kez 2002 yılında giydi. 2005 World Grand Prix, 2006 Dünya Şampiyonası ve 2008 Pekin Olimpiyat Oyunları’nda “en iyi smaçör” ödülünün sahibi oldu. Voleybol yaşantısını Galatasaray ’da sürdürüyor. Küba ulusal takımı formasını toplam 67 kez giydi.Nisan 2013'te Galatasarayla biten sözleşmesi uzatılmamıştır. 1969 Fransa Bisiklet Turu 1969 Fransa Bisiklet Turu 1969 yılı 28 Haziran-20 Temmuz tarihlerinde yapılan 56ncı Fransa Bisiklet Turu'dur. Toplam 4.110 km (2.553,83 mil) mesafe üzerinden 22 etap içeren turda bisikletçilerin hız ortalaması 35,409 km/saatti (22,002 mi/saat). Katılan takımlar artık ulusal takımlar değildi. Fakat artık ticari olarak destekleniyordu. 1969 yılı yarışı biricik bir yarıştı. Çünkü öyle bir zamandı ki bir tek bisikletçi, sadece "Sarı mayo" yu değil aynı zamanda Yeşlil mayo ve "Benekli mayo" yu da kazanmıştı. Eddy Merckx kazanan takım FAEMA' da forma giyiyordu. Birleştirme mayosu ve Savaşçılık ödülü'nü kazanmıştı. Genç biniciler ödülü olan Beyaz mayo' ya da sahip olmuştu. Genç olduğu kadar onu kazanabileceğini kanıtladı. Etaplar(*) işaretliyse Bireysel zaman yarışı], etaplar a işaretliyse[Takım zaman yarışları nı ifade eder. BiseksÃ¼eller listesi (A-F) Bu liste, Biseksüel olan ünlü kişileri kapsamaktadır. BiseksÃ¼eller listesi (G-M) Bu liste, Biseksüel olan ünlü kişileri kapsamaktadır. Nataliya DavÄ±dova Natalya Davydova "(Ukraynaca: Наталя Давыдова)" (d. 22 Temmuz 1985, Dnipro), Ukraynalı halterci. Davydova, 2005 Avrupa Halter Şampiyonası 69 kg bayanlar kategorisi toplamda 242.5 kg ile bronz madalya, 2006 Avrupa Halter Şampiyonası 'nda toplamda 239 kg ile gümüş madalya ve 2007 Avrupa Halter Şampiyonası 'nda da koparmada 109, silkmede 132 ve toplamda 241 kg yaparak bronz madalya kazandı. Ukrayna 'lı halterci Tayland 'da düzenlenen 2007 Dünya Halter Şampiyonası-Bayanlar 69 kg toplamda 244 kg ile bronz madalya kazandı. Çin'de düzenlenen 2008 Yaz Olimpiyatları 69 kg bayanlar kategorisinde ise koparmada 115, silkmede 135 ve toplamda 250 kg kaldırarak Rus halterci Oxana Slivenko 'nun arkasında 3. olarak bronz madalyanın sahibi oldu. Jan Valtin Jan Valtin (Gerçek adı: Richard Julius Hermann Krebs; 1905 - 1951), Alman komünisti ve iki savaş arasında Komintern görevlisi. 1941 yılında çıkan ve özellikle ABD'de de çok satan Out Of Night kitabıyla tanınır. 1919‘daki Spartakist ayaklanmasına, on dört yaşındayken, bisikletli kurye olarak katıldı. 1923 yılında, komünist Hamburg ayaklanmasında aktif rol aldı. Daha sonraki yıllarda, profesyonel Komintern görevlisi olarak, özellikle limanlardaki örgütlenme faaliyetlerinde çeşitli görevler yaptı. Amerika, San Quentin’de, G.P.U.’nun emriyle giriştiği, başarısız bir suikast eyleminden dolayı üç yıl hapis yattı. Nazi’ler iktidara geldikten sonra Danimarka’ya gitti. Oradan, Komintern Batı Sekreterliği’nin verdiği görevle, yeraltı çalışması yapmak üzere Almanya’ya gizlice girdi. Nazi’ler tarafından yakalandı ve ağır işkence gördü. G.P.U., Gestapo içindeki bir ajanı vasıtasıyla kendisiyle bağ kurup, Nazi ajanı rolü oynamasını emretti. Sonunda Nazi’leri, kendilerinden yana olduğuna inandırabildi. Nazi’ler, onu, bir hapishaneden kaçış mizanseninin ardından „ajan“ları olarak Danimarka’ya gönderdiler. Ancak, karısı ve çocuğu Nazi’lerin elinde rehine olarak tutuluyordu. Danimarka, G.P.U.’nun yanlış bilgilerle Gestapo’yu yanıltmasını ve bir Gestapo ajanını yakalamasını sağladı. Bu arada, G.P.U. ile anlaşmazlığa düştü. G.P.U., onu Moskova’ya göndermek üzere tutukladı. Fakat, G.P.U.’nun elinden kaçmayı başardı ve 1938 yılında ABD’ye gitti. stalinist basında hakkında çıkan yazılar üzerine, Gestapo, Valtin’in kendilerini aldattığını öğrenmiş oldu ve karısı Firelei‘yi yeniden tutukladı, Firelei Gestapo hapishanesinde öldü. Valtin, Amerika’da, çeşitli işlerde işçi olarak çalıştı, daha sonra, II. Dünya Savaşı’nda, Amerikan ordusuna er olarak katıldı. Savaştan sonra, House Committee on Un-Amerikan Activities tarafından soruşturmaya uğradı, ancak aklandı. 1947 yılında Birleşik Devletler vatandaşı oldu. İki savaş arası dönemi anlattığı 'Out of the Night’ı 1941 yılında yazdı, kitap yalnızca ABD’de bir milyonun üstünde sattı. 1951 yılında, kırk altı yaşında öldü. 1981 Fransa Bisiklet Turu 1981 Fransa Bisiklet Turu 1981 yılı 25 Haziran-19 Temmuz tarihlerinde yapılan 68nci Fransa Bisiklet Turu'dur. Toplam yarış mesafesi 3.753 km ve 22 etaplı olup, bisikletçilerin hız ortalaması 38,96 km/saatti. etaplar(*) işartli ise Bireysel zaman yarışı, etaplar ile işaretli ise Takım zaman yarışı dır. Charles Lyell Charles Lyell, (Kinnordy House, Angus, İskoçya, 14 Kasım 1797 – Harley Street, Londra, Büyük Britanya, 22 Şubat 1875) Jeolojinin babası sayılan İskoç jeolog. Bilim insanlarının jeolojiyle hiç ilgilenmediği zamanda Lyell bu ilimle ilgilenmeye başlamıştı. O zamanda dünyanın küresel bir şekli olduğuna hatta ovuk bir top gibi olduğu sanılırdı. Sadece bunu henüz kimse ispatlamamıştı. Charles Lyell bu sorulara ilk insan olarak bilimsel metotlarla cevap bulmuştur. Avrupa'da jeolojinin babası olduğu söylenir ve bu isimle ona hürmet edilir. Lyell, 14 Kasım 1797'de İskoçya’da, Kirriemuir yakınlarındaki Kinnordy House'da emlakçı zengin bir ailede doğdu. Lyell'in büyükbabası, Montrose'daki Kraliyet Donanması'nı tedarik ederek Kinnordy House'u satın almalarını sağlayan aile servetini yapmıştı. Günümüzde ailenin koltuğu, Strathmore'da Yayla Sınırı Fayının yakınında yer almaktadır. Evin etrafında, iyi tarım arazileri vardır. Ancak kuzeybatısında, Grampian Dağları vardır. Ailesinin ikinci kır evi tamamen farklı bir jeolojik ve ekolojik bir alandaydı ve çocukluğunun çoğunu burada; güney İngiltere'deki Hampshire'daki New Forest'daki Bartley Lodge'da geçirdi. Lyell, 1816'da Oxford'daki Exeter College'a girdi ve Profesör William Buckland'ın jeolojik söyleşilerine katıldı. Aralık 1819'da klasikler ikinci sınıf derecesi, 1821’de de Master of Arts kazandı. Mezun olduktan sonra meslek olarak hukuk aldı ve 1820'de Lincoln's Inn'e girdi. Jeolojik olayları gözlemleyebileceği yerlerden biri olan İngiltere'nin kırsalından bir devre tamamladı. 1821'de Edinburgh'daki jeolog Robert Jameson ile tanıştı. Görme yeteneği bozulmaya başladığında, yan-dal olarak yaptığı jeolojiye tam zamanlı bir meslek olarak yapmak istedi. Yoğun çalışmaları sonucunda ilk makalesi: "Son zamanlarda Forfarshire'da tatlı su kireçtaşının oluşumu üzerine" 1822’de yayımlandı. 1827 yılına gelindiğinde ise, hukuku ve avukatlığı terk etmiş ve üniformiteryanizmin genel kabulü ile sonuçlanacak bir jeolojik kariyere başlamıştı. 1827'de Charrles Leyll avukat bürosunu kapattı ve sadece jeolojiyle ilgilenmeye başladı ve James Hutton'nun teorileriyle ilgilenmeye başladı. Boyle James Hutton'la beraber modern jeolojinin kurucusu sayılıyor. En çok araştırdığı dal stratigrafidir. 1828'de güney Fransa'da araştırmalarını devam ederken, "strata"nın midye kabukların dağıtımıyla sınıflandırılabildiğini buldu. Bu fikrin temeliyle tersiyer periodu üç sınıfa ayırdı: pliyosen, miyosen ve eosen. François Achille Bazaine François Achille Bazaine (13 Şubat 1811, Versay - 28 Eylül 1888, Madrid), İkinci İmparatorluk döneminde üstün hizmetler verdikten sonra, Fransız-Alman Savaşı sırasında, 27 Ekim 1870'te Metz'i Almanlara bırakarak 140 bin askeriyle birlikte teslim olduğu için idama mahkûm edilen Fransız mareşal. 1833'te teğmen oldu. Kırım Savaşı (1853-1855) arasında albay rütbesiyle bir tugayı komuta etti ve 1855'te tümgeneralliğe yükseltilerek Sivastopol valiliğine atandı.Fransa'nın Sardinya'yla birlikte Avusturya'ya karşı açtığı savaşta, 24 Haziran 1859'da Salaferino'yu aldı. 1863'te Meksika'ya gönderildi. O yılın Mayıs ayında Pueblo'yu ele geçirdi ve Fransız sefer kuvvetlerinin komutanı oldu. 5 Eylül 1864'te mareşalliğe yükseltildi. 10 Ağustos 1870'te, Fransız-Alman Savaşı'nın ilk önemli çarpışmasından hemen sonra başkomutanlığa atandı. Birkaç sonuçsuz çatışmadan sonra, Metz'deki müstahkem mevkiye çekildi. Fransızların 1 Eylül'de Sedan'daki yenilgilerinden sonra, Prusya şansölyesi Otto von Bismarck'la görüşerek 140 bin kişilik ordusuyla birlikte teslim oldu. Bu yüzden bir askeri mahkeme 10 Aralık 1873'te Bazaine'in, rütbesinin geri alınarak idam edilmesine karar verdi.Fransa cumhurbaşkanı Mareşal Patrice de Mac-Mahon, bu kararı 20 yıl hapse çevirdi. 9 Ağustos 1874'te hapisten kaçtı; yurdundan uzakta, yoksulluk içinde öldü. Labada Labada ("Rumex"), içerisinde 200 kadar bir yıllık, iki yıllık ve çok yıllık bitki türünü barındıran bir bitki cinsi. Ekşi olmayan türlerin yaprakları Anadolu'da yaygın biçimde sarma yapılarak tüketilir ve efelik, evelik vb. adlarla anılırken ekşi yapraklı türleri kuzukulağı adıyla anılır. Bu familyanın üyeleri oldukça çok rastlanan genellikle kuzey yarıkürede yetişmesine karşın her yere yayılmış çok yıllık bitkilerdir. Bazıları zararlı otlar olup bazıları da yenilebilen yaprakları için yetiştirilmektedir. Labada türleri pek cok kelebek türünün larvaları tarafından yiyecek olarak kullanılmaktadır. Burning Rain Burning Rain, Los Angeles'ta 1998 yılında kurulan bir hard rock grubudur. Misato Nakamura Misato Nakamura (; d. 28 Nisan 1989, Hachioji), Japon judocu. Nakamura, 2006 Asya Oyunları 48 kg'da 3. olarak bronz madalya kazanmıştı. 2010 Guangzhou ve 2014 Incheon'da ise 52 kg'da mücadele edip altın madalyanın sahibi oldu. Nakamura, Çin'de düzenlenen 2008 Yaz Olimpiyatları kadınlar 52 kg kategorisinde Cezayirli judocu Soraya Haddad ile birlikte 3. olarak bronz madalyanın sahibi oldu. 2012 Londra'yı madalyasız kapatan sporcu, 2016 Rio'da 52 kg'da bir bronz madalya daha kazandı. Yoon Jin-Hee Yoon Jin-Hee "(Korece: 윤진희)" (d. 4 Ağustos 1986, Wonju), Güney Koreli halterci. Güney Kore, Busan'daki 2005 Dünya Gençler Halter Şampiyonası'nda Kadınlar 58 kg'da 3. sırada yer alarak toplam 206 kg kaldırdı. Ayrıca Katar'ın Doha kentinde düzenlenen 2005 Dünya Şampiyonası'nda Kadınlar 58 kg'da yarıştı ve 215 kilogramla 4. sırada yer aldı. 2006 Dünya Halter Şampiyonası'nda 58 kg kategorisinde dördüncü, 2007 Dünya Halter Şampiyonası'nda ise 53 kg kategorisinde koparmada 94, silkmede 117 ve toplamda 211 kg ile bronz madalya kazandı. 2008 Yaz Olimpiyatları'nda 53 kg kadınlarda koparmada 94, silkmede 119 ve toplamda 213 kg ile Taylandlı halterci Prapawadee Jaroenrattanatarakoon'un arkasında 2. olarak gümüş madalya kazandı, 2016 Yaz Olimpiyatları'nda da aynı kategoride koparmada 88, silkmede 111 ve toplamda 199 kg ile Chinese Taipei'den Hsu Shu-ching ve Filipinli Hidilyn Diaz'ın arkasında üçüncü oldu. Daha önce emekli olma kararı aldı, ancak 2014'te Güney Kore ile milli takımda yarışmak için emeklilikten vazgeçti. Ayşe karşılaması Ayşe Karşılaması(Atımı Bağladım Ben Bir Ormana ),Karekladhikos (Yunanca: Αϊσέ) adlı karşılama oyunudur. (9/8) ritimindedir. İlk olarak Nikos Fardis'in 1876 yılındaki kitabında yer alır. Midilli adasında halk oyunu olarak oynanmaktadır. Suzan Yakar Rutkay tarafından Atımı Bağladım Ben Bir Ormana (Ayşe) olarak seslendirildi. Atımı bağladım ben bir ormana Benden selam söylede çapkın oğlana Oğlan gıdı gıdıdagel gel gel gel Eller sarar ah yüreğime dert olur Atımı bağladım ben bir meşeye Benden selam söylede çapkın Ayşe'ye Ayşem gıdı gıdıdagel gel gel gel Eller sarar ah yüreğime dert olur. Yabani labada Yabani labada ("Rumex obtusifolius"), kuzukulağıgiller familyasından, Avrasya ve Kuzey Afrika'da yetişen, 20-50 cm boyunda, çok yıllık bir labada türü. Tarımda mücadele edilmesi gereken yabancı ot muamelesi görür. Ekşi (asitli) olmayan "Rumex" türleri, Türkçede "labada" olarak adlandırıldığı için yabani labada adını alsa da kaynaklarda yabani kuzukulağı adı da geçer. Küt yapraklı labada ile geniş yapraklı labada adları da kullanılır. Halk arasında diğer labada türleri gibi bu da evelik adıyla bilinir. Van'da yabani pazı adı kullanılır. Türkiye'de dere kıyıları, gölgelik ve yaş yerlerde yayılım gösterir. Kuzey İrlanda'da yol kenarları, hendekler ve dere kıyılarında silaj alanları oluşturur. Türkiye'de özellikle Batı ve Kuzey Anadolu'da görülürler. Türkiye'de diğer labada türleri gibi bunun da yaprakları «efelik sarması» ya da «labada sarması» olarak yemeği yapılır. Kars'ta sapı soyulup yenir. Yapılan çeşitli etnobotanik çalışmalara göre halk tıbbında ısırgan dalamasına karşı yaprakları panzehir olarak kullanılır ve labadanın taze yapraklarıyla yanan bölge ovuşturulur; müshil olarak kullanılır; yaprakları yara, kabarcık, yanık ve urlarda kullanılır. Kuzey İrlanda'da yabani labada yapraklarının n-hekzan, diklorometan (DCM) ve metanollü (MeOH) ekstrelerinin antimikrobiyal biyoaktivitesinin araştırıldığı farmakolojik bir çalışmada n-hekzan ekstresi herhangi bir antibakteriyel aktivite göstermemiş, diklorometanlı ekstre ise yalnızca "Escherichia coli" bakterisine karşı aktif olmuştur. Buna karşın, metanollü ekstre bütün bakteri suşlarına karşı önemli bir antibakteriyel inhibitör aktivite göstermiştir. Yün boyası için kullanılır. Dünya çapında mücadele edilmesi gereken yabancı ot türlerindendir. Türkiye'de fındık bahçelerinde mücadele edilmesi gereken yaban ot muamelesi görür. Eskişehir'de yonca tarlalarında yayılım gösteren yabancı otlardandır. Yakma yöntemi ya da alevleme, özellikle toprak yüzeyine yeni çıkmış yabancı otların büyüme noktalarına ısı uygulaması ile zararlandırılması esasına dayanan bir yöntemdir ve "Rumex obtusifolius" alevlemeye dayanıklı yabancı ot türleri arasında yer alır. Çukurova bölgesi tarım ve tarım dışı alanlarda saptanmış olan yabancı ot türleri arasında yer alır ve doğal düşmanı "Puccinia" cinsinden pas mantarıdır. Türkiye'de önemli durumda bulunan yabancı ot türleri arasında yer alır ve dünyada üzerinde çalışılan potansiyel mikoherbisit olarak "Uromyces rumices" mantarı gösterilir. Büyükbakır ("Lycaena dispar") adlı kelebek tırtılının besin bitkisidir. Bu kelebek yumurtalarını asitsiz "Rumex" türleri üzerine bırakır. Türkiye’de, tırtılların ana besin bitkisi "Rumex crispus" olarak kaydedilmiş olsa da, diğer türleri de kullanıldığı bilinmektedir. İstanbul ve Bursa’da "Rumex hydrolapathum"; Karadeniz kıyı bölgelerinde "Rumex obtusifolius subalpinus" ve yine Bursa’da "Rumex olympicus" labadaları tırtıl besin bitkisi olarak kaydedilmiştir. Şeref Tüfenk Şeref Tüfenk (d. 22 Eylül 1983, Rize, Türkiye), Türk grekoromen güreşçi. 1.72 m boyunda, 80 kg.dır. İstanbul Büyükşehir Belediyespor'da sporcudur. Atina 2004 Yaz Olimpiyatları'nın 74 kg erkekler grekoromen güreş yarışlarını 8. tamamlamıştır. İzmir 2005 Yaz Oyunları'nda 74 kg grekoromen yarışları finalinde Polonyalı rakibi Radoslaw Truszkowski'yi mağlup ederek altın madalyaya ulaşmıştır. Tampere'de, gerçekleşen 2008 Avrupa Güreş Şampiyonası 74 kg erkekler grekoromen güreş finalinde Macar rakibi Peter Bacsi'ye yenilerek gümüş madalya elde etmiştir. Pekin 2008 Yaz Olimpiyatları kapsamında 13 Ağustos günü güreş mücadelesinin ilk tur elemelerinde Azeri rakibi İlgar Abdulov'a 2-0 yenilmiştir. Belene Kampı Belene Kampı ya da Belene Ölüm Kampı Bulgaristan'da Belene bölgesinde Tuna nehri kenarında II. Dünya Savaşı sonrasında rejim muhalifleri için kurulan toplama kampıdır. Kamp Todor Jivkov tarafından açılmıştır. İlk zamanlarda sosyalist rejim muhalif unsurları ve çeşitli suçlardan hüküm giymiş suçluların kapatıldığı bir kamptı. Ancak 1980'li yıllarda Bulgaristan'da yaşayan Türk kökenli vatandaşların asimile edilmesi için kullanılmaya başlanmıştır. Kampın faaliyetleri 80 öncesi ve sonrası şeklinde ikiye ayırabiliriz. Rejimin kalesi olarak faaliyet gösteren Belene Kampı hakkında o döneme ait çok fazla bilgi bulunmamaktadır. Bulgaristan'da Todor Jivkov başkanlığında iktidarda bulunan sosyalist rejimin, rejim karşıtı düşüncelere sahip kişileri ve adi suçluları barındırdığı bilinmektedir. Ancak bu dönemde Belene Kampı tam olarak toplama kampı statüsü yüklenmemiştir. 80 sonrasında Türkiye'ye göç etmeyen binlerce Türk'e mesken olmuştur. O yıllarda kamp, tamamıyla asimilasyon üzerine faaliyet göstermiştir. Kampa yerleştirilen kişiler; yargı kararları ile değil, keyfi uygulamalarla kampa yerleştirilmişlerdir. Kampa kapatılanlar Türkler; Türkçe konuşmak, sünnetli olmak, geleneklerini sürdürmekle suçlanıyorlardı. Kamp; Bulgaristan Türklerine, Türkiye'ye göçmeleri için baskı olarak kullanılıyor, göçmek istemeyen veya göçemeyenler kampa kapatılıyordu. Kampta Türklere uygulanan insan hakları ihlâlleri arasında fiziksel şiddet, tecavüz, psikolojik baskı gibi uygulamalar yer alıyordu. Bulgarca isimleri kabul etmeyen Türkler de bu kampa hapsediliyorlardı. Kamp 1989'da Todor Jivkov'un iktidardan alınmasıyla faaliyetine son vermiştir. Traudl Junge Traudl Junge (16 Mart 1920, Münih - 10 Şubat 2002), dansçı olmayı hayal ederken, hızlı ve düzgün yazma yeteneğiyle hayatının akışını değiştirecek bir fırsat yakalayarak 1942'de 22 yaşında Adolf Hitler'in özel sekreteri oldu. Hitler'in 30 Nisan 1945'te gizli sığınağında (Führerbunker) intihar edene kadar yanında kaldı. Melissa Müller'le beraber "Son Saate Kadar" adlı kitabını yazdı. Hitler'in sekreteri olarak geçen yıllarını ölümünden kısa süre önce mülâkat olarak André Heller ve Othmar Schmiederer'e anlattı. Kitabı konu alan "Im toten Winkel – Hitlers Sekretärin" adlı film 2002'de Berlinale Film Festivali'nde seyirci ödülünü aldı. Albert Speer'in ve kendisinin şahit olduğu gerçek olayları konu alan 2004 yapımı "Çöküş" ("Der Untergang") filminde Führerbunker'de yaşanan olaylar beyaz perdeye aktarılmıştır. Max Humps adlı bira üretici ustası olan bir Teğmen kızı olan Hildegard Humps'un (kızlık adı Zottmann) ilk çocuğu olarak Dünya'ya geldi. 1923 yılında doğan bir kız kardeşi Inge Kaye vardı. Max Humps genç yaşta işsiz kalarak politik aşırı sağda bulunup benzeri derneklerle Weimar Cumhuriyeti'ne karşı savaşıp sonraları yasaklanan "Oberland Gönüllü Kıtası"'na kaydoldu. Traudl beş yaşındayken babası aileyi terk ederek yine mesleğinde çalışabildiği Türkiye'ye yerleşti. Annesi Hildegard, onunla berâber taşınmayı reddederek boşanmak istedi. Bundan sonra Traudl Humps ve ailesi, daha sonra kendisini titiz, disiplini ve düzeni sever olarak vasıflandırdığı babası General Maximillian Zotter'le berâber yaşadılar. 1933'te genç Traudl, dansa olan tutkusunu keşfetti. O zamanlar bir genç olarak balerin olma arzusunu dile getirirdi. Kız kardeşiyle berâber dans kariyerini hayal etmeye başladıysa da ailesinin ekonomik durumu buna engel oldu. 1936'da plânlanandan önce okulu bitirerek Ortaokul mezunu olarak hayata atıldı. İstemeyerek sekreter olabilmek düşüncesiyle bir yıl ticâret akademisine devam etti. Bundan sonra birkaç meslek değiştirdi. 1942'de dansçı olarak Berlin Tiyatrosu'nda "İnge Zohmann" adıyla çalışmakta olan kız kardeşinin yanına taşındı ve Albert Bormann'ın vâsıtasıyla Hitler'in Reich Kançılaryası'nda iş buldu. Orada dâhilî bir sekreterler yarışması yapıldı. O sıralarda hâlâ dansçı olmayı hayâl eden Junge, sekreterlik işini istemeden yapmaktaydı. Bu yüzden yarışmadan heyecanlanmamış ve yazımda en az hatâ yapmıştı. Yarışmamın sebebi, "Führer"'in özel sekreteri Gerda Christian'ın uzun süre için izne ayrılması üzerine yeni bir sekreter aramasıydı. Sınavı kazanınca trenle Hitler'in o sırada bulunduğu Wolfsschanze Genel Merkezi'ne götürüldü ve aralıklarla bu işe uygun olup olmadığını anlamak için denendi. Nihâyet 1942 Aralık'ta bu görev ona verildi. Özel sekreterlerinin en küçüğüydü. Traudl Junge o zamanlar için şunları söylemiştir: "Ben o zamanlar 22 yaşındaydım ve siyaset hakkında hiçbir şey bilmiyordum, bu beni ilgilendirmiyordu. Kabul ediyorum, Adolf Hitler hayranıydım. O, hoş bir patron ve babacan bir arkadaştı. İçimdeki tüm uyarı seslerini kasten görmezden geldim ve neredeyse acı bitene kadar yanından olmaktan zevk aldım." Junge on yıllar sonra "yaşamış en büyük suçluyu sevdiği" için büyük bir suçluluk duyduğunu söyledi." Bu işe başlama târihinden sonra Adolf Hitler'in yanında üç yılı geçirdi ve Baldur von Schirach ya da Emmy Göring gibi NSDAP'nin büyüklerinden birçoğunu tanıma fırsatını buldu. Humps, Führer'in genel merkezleri olan Berlin'de, Berchtesgaden'deki Berghof'da ve Doğu Prusya'daki Wolfsschanze'de yaşadı ve çalıştı. Johanna Wolf, Christa Schroeder (Şröder) ve Gerda Christian (Kristian)'la Führer'in sekreter dörtlüsünü oluşturuyordu. Savaş yıllarında Hitler'in askeriyeye karşı duyduğu nefretten dolayı sekreterleriyle yemek yemeği âdet edinmişti. Böylece Traudl Humps da onun özel hayatı, geçmişi ve düşüncelerini yakında iyi tanıyabildi. Diğer sekreterlerle Hitler'in günlük akışına alışmak durumundaydılar. Sabah geç kalkılır, yemek yenir, dinlenilir, kahve içilir, dinlenilir, geç akşam yenir, filmler izlenir, sonu gelmeyen çay saatlerinde zaman geçirilir, nihâyet sabahın erken saatlerinde (meselâ 5'te) yatılırdı. Hitler'in cesaretlendirmesiyle, 19 Haziran 1943'te Preetz kasabasından Silâhlı SS'te subay olan Hans-Hermann Junge ile evlendi. Kocasını 13 Ağustos 1944'te Normandiya'da ölmesiyle kaybetti. 1945'te Traudl Junge Hitler'in emir subaylığıyla birlikte onun son haftalarını en yakından izleyebildiği ve Reichskanzlei'nın altında bulunan Führerbunker'e taşındı. 20-21 Nisan gecesi Hitler, sığınaktaki kadınları orası tehlikeli olduğundan oradan uzaklaştırıp Berchtesgaden'deki dağdaki çiftlik evine (Berghof) yollamak istediğinde sâdece Johanna Wolf ve Christa Schroeder gitmeye hazırdır. Traudl Junge, Gerda Christian, Hitler'in diyet aşçısı Constanze Manziarly, Bormann'ın sekreteri Else Krüger ve Eva Braun kaldılar. 28 Nisan gecesi hepsi, Eva Braun'un Adolf Hitler'le nikâhına şâhit oldular. Hemen arkasından Hitler, politik ve özel vasiyetini ona yazdırdı. 30 Nisan 1945'te saat 15:30'da silah sesi duyulduğunda (Eva Braun zehir almış, Hitler de zehirin yanında tabancayla intihar etmişti) Traudl Junge yan odada Goebbels'in çocuklarıyla yemekteydi. Hitler'in intiharından sonra Traudl Junge, ertesi gün 1 Mayıs'ta, Waffen-SS Tugay Komutanı Wilhelm Mohnke tarafından yönetilen bir grup ile Führerbunker'den kaçtı. Ayrıca grupta Hitler'in özel pilotu Hans Baur, Hitler'in koruma birimi Reichssicherheitsdienst'in (RSD) komutanı Johann Rattenhuber, özel sekreterleri Gerda Christian ve Else Krüger, Hitler'in diyetisyeni Constanze Manziarly ve Dr. Ernst-Günther Schenck'te vardı. Junge, Christian ve Krüger, Elbe Nehri'nden Berlin dışına kaçmaya çalıştılar. Junge'nin grubu, Schönhauser Allee'deki kapalı bir mahzende saklanırlarken 2 Mayıs tarihinde Sovyet birlikleri tarafından bulunarak yakalandılar. Junge ise, Elbe nehrine ulaşmış olmasına rağmen, batıdaki Müttefik hatlarına yetişemedi ve bu yüzden Berlin'e geri döndü. Yaklaşık bir ay orada kaldı. "Gerda Alt" takma ismini kullanarak yaklaşık bir hafta boyunca orada yaşadıktan sonra 9 Temmuz'da, Sovyet askeri yönetiminin iki sivil üyesi tarafından tutuklandı ve sorgulanmak üzere Berlin'de tutuldu. Junge, çeşitli cezaevlerinde tutuldu ve sık sık Hitler'in maiyetindeki rolü ve Hitler'in intiharını çevreleyen olaylar hakkında sorguya çekildi. Aralık 1945'te cezaevinden tahliye edildi ancak Berlin'in Sovyet sektöründe kaldı. 1945 Yılbaşı günü, Difteri hastalığı yüzünden İngiliz sektöründeki bir hastaneye kabul edildi ve iki ay boyunca orada kaldı. Oradayken, annesi, Junge'nin Berlin'den İngiliz sektöründeki Bavyera'ya taşınması için gerekli izin evraklarını elde etmeyi başardı. 2 Şubat 1946 tarihinde, Sovyet işgal bölgesindeki Berlin'den, İngiliz bölgesine ve oradan da Amerikan Bölgesi'ndeki Güney Bavyera'ya seyahat etti. Junge, 1946'nın ilk yarısında kısa bir süre için Amerikalılar tarafından alıkonuldu ve kaldığı sığınaktaki geçirdiği zaman hakkında sorguya çekildi. Daha sonra serbest bırakılarak savaş sonrası Almanya'da yaşaması için izin verildi. Savaştan sonra, Junge, akademik ve istihbarat toplulukları dışında bilinen birisi değildi. 1947'de tanıdığı bir müteşebbis, hâtırâlarını kitap olarak yayımlamasını salık verdi. Yazı, "okuyucuları bu tür hikâyeler ilgilendirmeyeceği"nden basılmadı. Traudl Junge haftalık resimli dergi "Hızlı editoryal"ın kadrosunda genel sekreterlik gibi sekreterlik işleri ile uzun yıllar çalıştı. Junge, küçük kız kardeşinin yaşadığı Avustralya'ya iki kez gitti ve kısa süre ikamet etti. Avustralya'ya yaptığı daimi ikamet başvurusu Nazi geçmişi nedeniyle reddedildi. Savaştan sonra sekreter olarak bâzı kuruluş ver firmalarda çalışan Traudl Junge, ayrıca serbest günlük yazar olarak da çalıştı. Savaşın ardından Junge, Thames Television (ITV) 1973 televizyonunun iki bölümünde (No. 16, "Inside the Reich" (1940–1944) ve No. 21, "Nemesis: Germany (February - May 1945)") yer aldı. belgesel dizisi The World at War ve James P. O'Donnell ve Uwe Bahnsen tarafından The Bunker adlı 1975 kitabı için röportaj yapıldı. Sekreterlik işlerinde ve uzun yıllar boyunca haftalık resimli dergi Quick dergisinin editör kadrosunda baş sekreter olarak çalıştı. 1989'da Junge'nin savaş boyunca yaşamı hakkındaki makalesi, Pierre Galante ve Eugene Silianoff'un (New York: G.P. Putnam's Sons) Bunker'den Sesler kitabının bir parçası olarak yayınlandı. Ayrıca o yıl, BBC belgeseli olan Adolf Hitler'in Ölümcül Cazibesi'nde röportaj yaptı ve Hitler hakkındaki izlenimlerini ve Führerbunker'de son günlerini tartıştı. 1991 yılında, Alman televizyon kanalı ZDF tarafından yayınlanan belgesel serisi "Hitler'in Yardımcıları" adlı programda ortaya çıktı. 2000'de Münih'li yazar Melissa Müller'i tanıyan Junge, onu Avusturyalı sanatçı André Heller'le tanıştırdı. Heller de Junge hakkında bir belgesel film çevirdi. Müller, Junge'de yarım yüzyıldan fazla duran hâtırâların müsveddesini yayımladı. Ayrıca, 2002'de çok dikkat çeken Hitler'in Sekreteri belgesel filmi ile de röportaj yaptı. Bundan kısa bir süre sonra Traudl Junge, 81 yaşında akciğer kanserinden öldü. Ölümünden kısa bir süre önce, "Şimdi hikayemi bıraktığım için, hayatımı bırakabileceğim" dediği bildirildi. Nordfriedhof München'e (Münih Kuzey Mezarlığı) gömüldü. İki yıl sonra Junge'nin Hitler ile olan deneyimlerinin bir kısmı Akademi Ödülü adayı filmi olan Der Untergang'da tasvir edildi. Röportajlarından alıntılar filmin başında ve sonunda görülebilmektedir. Filmin sonunda şöyle diyor: Ferruh Başağa Ferruh Başağa ( d. 1914, Karagümrük, İstanbul - ö. 24 Aralık 2010 İstanbul) Türk ressam. Cumhuriyet Dönemi Türk resmini kuran ressam kuşağının önemli sanatçılarındandır. 1940'larda soyut resme yönelmiş ve Türk resminde soyutun öncülerinden biri olmuştur. 1970 yılından itibaren İstanbul Güzel Sanatlar Akademisi'nde vitray ve mozaik atölyelerini kurarak on yıl bu kurumda öğretim görevlisi olarak çalışmıştır. 75 kişisel sergi açan ve Yeni Delhi'den Münih'e, Paris'ten New York'a dünya müze ve koleksiyonlarına giren eserleri bulunan sanatçının en önemli etkinlik alanlarından biri de mimariyle bütünleşen büyük boyutlu panolardır. 1914 yılında İstanbul'un Karagümrük semtinde doğdu. 1872'de Bosna-Hersek'ten İstanbul'a göç etmiş bir aileye mensuptur. Babası hukuk öğrenimi görmüş Aziz Bey, annesi I. Meclis-i Mebusan'da Bosna mebusu olan Fehim Bey’in kızı Emine Hanım'dır. Savaşa katılan babası Aziz Bey Trablusşam'da İngilizler'e esir düşmüş ve yıllarca kendisinden haber alınamamış olduğu için annesi tarafından büyütüldü. Eğitimine Ayastefanos İlkokulu'nda başladı, daha sonra Kumkapı'da Fransız Frerler Kolejine devam etti. Ailesinin 1922'de Saraybosna'ya taşıması üzerine eğitimine Sarajevo Teknik Okulu'nun Elektromekanik bölümünde devam etti. Bu okuldan 1934 yılında mezun oldu. Babasının hâlâ hayatta olduğunu ve İstanbul'a döndüğünü haber alınca 1935'te İstanbul'a döndü. Babasına kavuştuktan sonra İstanbul'da yaşamaya karar veren Başağa, Nuri Demirağ'ın Beşiktaş'taki uçak fabrikasında çalışmaya başladı. Bir yıl kadar sonra bu işten ayrılarak İstanbul Güzel Sanatlar Akademisi'nde Resim bölümüne kaydoldu. Zeki Kocamemi, Nazmi Ziya Güran ve Leopold Levy'nin öğrencisi olarak öğrenim gördüğü bu okuldan 1940 yılında birincilikle mezun olup Avrupa bursuna hak kazandı. II. Dünya Savaşı nedeniyle resim öğrenimine Avrupa'da devam edemedi; 34 ay kesintisiz askerlik yaptı. Askerlikten dönünce Akademi'nin Yüksek Resim Bölümü'ne kaydoldu. Bu okulda eğitimine Nuri İyem, Turgut Atalay, Selim Turan, Agop Arad, Avni Arbaş, Mümtaz Yener, Fethi Karakaş ve Haşmet Akal ile birlikte devam etti. 1947'de mezun oldu. Akademideki arkadaşlarının kurduğu Yeniler Grubu'nun ilk sergisine askerde olması nedeniyle katılamamış olsa da sonraki sergilerine katıldı ve bu grubun kurucuları arasında ye aldı. Müstakil Ressamlar Derneği üyeliği de yapan sanatçı, ilk sergisini İstanbul Beyoğlu Kitap Sarayı'nda açtı. Sanatçının eserleri, bir yıl sonra UNESCO tarafından Musée d'Art moderne de la Ville de Paris'te açılan sergide yer aldı. İngiltere, Fransa ve Hindistan'da sanat fuarları ile karma sergilere katılan sanatçı, soyut kavramı ile 1947 yılında tanıştı; 1948 yılından itibaren tümüyle soyut anlatımlara yöneldi. 1949 yılında, figürlerin soyutlanarak birer leke şeklinde belirdiği ""Aşk"" adlı yapıtı 10. Devlet Resim ve Heykel Sergisi'nde birincilik ödülü aldı; böylece ilk defa soyut resim Türk sanat tarihinde kabul görmüştür. 1950 yılında Asmalımescit Sokağı'ndaki Önay Apartmanı'nın çamaşıarhane olarak kullanılan çatı katını Nuri İyem ve Fethi Karakaş ile birlikte kiralayarak "Tavanarası Ressamları" adlı grubun oluşmasına öncülük etti. Bu, cumhuriyet döneminde akademi dışında sanat eğitimi veren ilk özel atölye idi. Başbakanlık Basın Yayın Genel Müdürlüğü'nde memurluk, Taksim’de Yeni Kolej’de resim ve sanat tarihi öğretmenliği (1952-1954) yaptı. 1970 yılına dek serbest olarak çalıştı.1971-1981 yılları arası İstanbul Güzel Sanatlar Akademisinde Vitray ve Mozaik atölyelerinde hocalık yaptı. Türkiye'de resmin gelişmesi için duvar resimlerinin önemli olduğunu düşünen BAşağa'nın önemli etkinlik alanlarından birisi mimariyle bütünleşen büyük boyutlu panolardır. 1960'larla birlikte lekesel kurgulu resimler yapmaya başlayan sanatçı, 1970'li yıllarda güvercin motifine yönelerek özgürlük ve barış isteğini ifade etmiştir. Başağa 1980 yılında geometri ile ilgilenmeye başladı ve "Geometri bir problemdir. Ben problem dışına çıkarak geometrinin estetiğini aradım." diyerek ""Geometrinin Sonsuz Estetik Olasılıkları""nı keşfetmeyi İstanbul'daki atölyesinde sürdürdü. 1990'larda ise biçimsel formlardan tamamen arındı. 24 Aralık 2010'da İstanbul'da vefat etti. 27 Aralık 2010 pazartesi günü Teşvikiye camii'de kılınan cenaze namazının ardından Aşiyan Mezarlığı'nda toprağa verildi. 1982 Fransa Bisiklet Turu 1982 Fransa Bisiklet Turu 1982 yılı 2 Temmuz-25 Temmuz tarihlerinde yapılan 69ncu Fransa Bisiklet Turu'dur. Toplam yarış mesafesi 2.179 km (3.507 mil) ve 22 etap olan yarışta , bisikletçilerin hız ortalaması 38,059 km/saatti (23,649 mil/saat). etap ( * ) işaretli ise Bireysel zaman yarışı, etap şeklinde işaretli ise Takım zaman yarışı dır. Murat Hiçyılmaz Murat Hiçyılmaz, (d. 1961 İstanbul) Türk roman ve hikâye yazarı. Şişli Terakki Lisesi ve İstanbul Teknik Üniversitesi Mimarlık Fakültesi'ni bitirdikten sonra mimarlık, dekorasyon, otel ve restoran işletmeciliği, dergi yayıncılığı gibi çeşitli işlerle uğraştı. 2001 yılında "Büyük Yapıt" ve 2003 yılında 'AUM' isimli romanları Piramid Yayıncılık tarafından yayınlandı. AUM, Küçükleri Muzır Neşriyattan Koruma Kurulu tarafından Türk Ceza Kanununun 426. maddesini ihlal ettiği gerekçesiyle toplatma ve yasaklanma istemiyle mahkemeye verildi. Mahkeme, bilirkişi heyetinin olumlu raporuna dayanarak, beraat kararıyla sonuçlandı. Evli olan Murat Hiçyılmaz ABD'de altı yıllık bir yurt dışı serüveninin sonunda, doğup büyüdüğü şehre geri döndü. Büyük Yapıt ve AUM adlı eserleri baştan sona gözden geçirilmiş haliyle "E Yayınları" tarafından tekrar yayınlandı. Sonraki romanı "Ben Şaman" ise, 2011 yılı Şubat ayında yine aynı yayınevi tarafından yayınlandı. 1967-68 TÃ¼rkiye 1. Futbol Ligi Türkiye 1. Futbol Ligi 1967-1968 Sezonu, Türkiye 1. Futbol Ligi'nin 10. sezonudur. Bir Erkek... Bir KadÄ±n... Ve... Bir Erkek... Bir Kadın... Ve... 2002 Fransa - İngiltere ortak yapımı dramatik aşk filmdir. Özgün adı And Now... Ladies and Gentlemen... dir. "(İngilizce: Ve Şimdi Bayanlar ve Baylar)" Filmin yönetmeni ve yapımcısı olan Claude Lelouch aynı zamanda Pierre Leroux ve Pierre Uytterhoeven'la birlikte filmin senaryosunu da yazmıştır. Başlıca rollerinde Jeremy Irons, Patricia Kaas, Claudia Cardinale, Thierry Lhermitte ve Alessandra Martines oynamışlardır. İlk (ve tek) filmini çeviren Fransız şarkıcı Patricia Kaas'ın aynı yıl çıkardığı Piano Bar adlı stüdyo albümünde filmle aynı adı taşıyan (filmde de seslendirdiği) parçayla beraber filmde seslendirdiği diğer parçalar da yer almaktadır. Genellikle İngilizce parçaların yer aldığı bu albüm yine de bir soundtrack albümü değildir. Filmin diğer müziklerinin düzenlemesini ise Michel Legrand yapmıştır. Olağanüstü bir aşk öyküsünün anlatıldığı filmde ünlü mücevher hırsızı, kılık değiştirme ustası Valentin (Jeremy Irons) geçmişini unutmak ve hayatının anlamını sorgulamak için satın aldığı yatla Akdeniz'e açılır. Bu sırada hafızası ile sorunları olan eski caz şarkıcısı Jane (Patricia Kaas) de sevgilisini yakın arkadaşına kaptırmıştır ve o da geçmişinden uzaklaşmak istemektedir. Bu iki farklı insanın kaderleri Fas'ta Jane'nin şarkı söylediği bir otelde kesişir. Çekimleri Fas, Fransa ve İngiltere'de gerçekleştirilen filmin ilk gösterimi Cannes Film Festivali'nde yapılmıştı. Sibel Redzep Sibel Redzep (Türkçe: Sibel Recep, Makedonca: Сибел Реџеп "Sibel Ređep"; d. 12 Aralık, 1987; Radoviş) ya da kısaca bilinen adıyla Sibel, Makedonya Türkü asıllı İsveçli şarkıcı. İsveç'te yayınlanan, üçüncü olduğu Idol 2005 yarışmasıyla tanınmıştır. Ayrıca, Idol 2005 yarışmasında yarı finalist olmuş, grubunda dördüncü olarak finale kalamamıştır. Yarışmaya katılmadan önce İsveç, Kristianstad'da yaşıyordu. İlk albümünü 2008'de yayınlayan Sibel, bu albümü Türkiye'de Türkçe olarak yayınlamayı planlıyor. Make Believe (Sibel Redzep şarkısı) Make Believe (Türkçe: "İnandır") Sibel Redzep'in The Diving Belle albümünden ikinci teklisidir. Şarkı Mayıs 2008 tarihinde dijital olarak yayınlandı. İlk haftada İsveçte #56 numaradan giriş yaptı. Şarkı Sibel'in de elçi olduğu Ronald McDonald Vakfı ile yapılmıştır. That Is Where I'll Go "That Is Where I'll Go" (Türkçe: "Orası gideceğim yer") Sibel Redzep'in ilk teklisi. Şarkı Chrtsian Antblad ve İskandinavya Yaylı Orkestrası tarafından yazılmıştır. İsveç Eurovision ön elemesi 2008 Melodifestivalen'de yarışmıştır. Büyük finale kalmış ama İsveç'i temsil etme hakkını elde edememiştir. Nick Jonas Nick Jonas tam adıyla Nicholas Jerry Jonas, (16 Eylül 1992, Dallas), Amerikalı şarkıcı ve oyuncu. Jonas Brothers'ın vokalist, davulcu, ve gitaristidir. Küçüklüğünden beri şarkı söylemektedir. Grubu Jonas Brothers, onun iki kardeşi olan Kevin ve Joe'dan oluşmaktadır. Jonas Brothers, grubun en genç üyesinin ve ikinci en küçük kardeş olan Nick'in solo projesiyle başlamıştır. Berberde saçlarını kazıtırken keşfedilmiştir. Dört kardeştirler; Kevin Jonas, Joe Jonas, Nick Jonas ve en küçükleri olan Frankie Jonas. Kayıt şirketi adları kesinleşene kadar "Sons of Jonas" (Jonas'ın Oğulları) olmasını düşünmüşlerdir. Grubu babaları yönetmiştir. Daha önce Nick, Disney'in albümlerinin içerisinde bulunmuştur. Fakat ilk albümleri "It's About Time"ı 2006'da çıkartmışlardır. Daha sonra "Year 3000" ve "Mandy" isimli singlelarını çıkartmışlardır. Daha sonra Columbia Records ile olan anlaşmalarını iptal edip ve Hollywood Records ile anlaşmışlardır. Sonrasında ikinci albümleri olan "Jonas Brothers" albümünü çıkartmıştırlar. Üçüncü albümleri olan "A Little Bit Longer" albümleri 2008 yazında çıkmıştır ve çoğu listelerde 1 numaraya oturmuşlardır. 2011 yılında "Nick & The Administration" ile grup olup "Who I Am" singleını çıkarmıştır. Nick Jonas ilk kez 2009 Grammy Ödüllerinde "Who I Am" şarkısını söylemiştir, şarkı oldukça beğenilmiştir.Bir süre sonra 3 yıl gibi bir süre için dağılmıştır. Bu sırada grubun bir diğer üyesi ve Nick'in ağabeyi olan Joe Jonas "Fast Life" adında bir albüm çıkarmıştır. Üç yılın sonunda grup son bir albüm için bir araya gelmiştir ve ilk "Pom Poms" ardından ise "First Time" singlelarını yayınlamışlardır ancak albüm daha tamamlanamadan grup dağılmıştır. Son olarak Nick Jonas, kendi adıyla bir albüm çıkarmaktadır (yazım tarihi 2014). Albümün "Chains" ve "Jealous" şarkıları yayınlanmıştır. İki şarkıda başarılı olup Bilboard listelerine yüksek sıralardan dahil olmuştur. Nick Jonas Deluxe Edition Adlı Albümü Çıkarmıştır. The Diving Belle The Diving Belle, Sibel Redzep'in ilk albümü. Albüm 12 Mart 2008'de yayınlandı. İsveç albüm listelerinde #9 numaraya yükselmiştir. Albümde Sibel'in, İsveç Eurovision ön eleme yarışması Melodifestivalen 2008'e katıldığı "That Is Where I'll Go" şarkısı da bulunmaktadır. Aksi belirtilmediği sürece, söz müzik Chris Antblad'a aittir. Zwcad Zwcad, ZWCAD Software Co.,Ltd. Tarafından geliştirilen, 2 Boyutlu ve 3 Boyutlu çizim yapmayı sağlayan bir CAD yazılımı. Hâlen 60 ülkede 100.000'den fazla kullanıcıya ulaşmıştır. ZWCAD AutoCAD 'in tüm sürümleriyle %100 uyumlu olarak çalışabilmektedir. İsterseniz AutoCAD ile yapılmış bir çizimi ZWCAD ile açıp düzenleyebilirsiniz. Aynı şekilde sizin ZWCAD ile hazırladığınız çizimleri başkaları AutoCAD ile açıp hiçbir ayara gerek kalmadan sorunsuzca çalışabilir. ZWCAD ile 2 boyutlu çizimlere ilaveten; Katı modelleme, katı modelleri düzenleme, yüzey modelleme ve render 'da yapılabilmektedir. Ayrıca ZWCAD; VBA, DRX ve LISP gibi çeşitli geliştirme ortamları sunarak kişiselleştirmeye ve ilave özellikler adapte etmeye de uygun bir CAD programıdır. Güçlü bir CAD yazılımı arayanlar için iyi bir alternatif olarak ZWCAD önerilebilir. ZWCAD intellicad tabanl覺 bir yaz覺l覺md覺r. Zwcad'in en son sürümü "ZWCAD 2008i Standard" ve "ZWCAD 2008i Professional" olmak üzere 2 farklı paket olarak pazarlanmaktadır. ZWCAD 2008i Standart: 2 boyutlu çizimler için güçlü fonksiyonlar içermektedir. Bunun yanında express tools (hızlı araçlar), customization settings (düzenlenebilir ayarlar), LISP ve ADS özellikleri bulunmaktadır. ZWCAD 2008i Profesyonel: Standart versiyonda olan tüm özelliklerinin yanında 3 boyutlu katı modelleme (3D ACIS) ve Microsoft Visual Basic for Applications (VBA) geliştirme ortamı sunmaktadır. Raema Lisa Rumbewas Raema Lisa Rumbewas (d. 10 Eylül 1980, Cakarta), Endonezyalı halterci. Rumbewas, 2000 Yaz Olimpiyatları bayanlar 48 kg halter kategorisinde 185 kg, 2004 Yaz Olimpiyatları bayanlar 53 kg halter kategorisinde de 210 kg kaldırarak gümüş madalya kazandı. Çin'de düzenlenen 2008 Yaz Olimpiyatları 53 kg da koparmada 91, silkmede 115 ve toplamda 206 kg yapmasına rağmen Beyaz Rus halterci Nastassia Novikava 'nın ardında 4. olarak madalya kazanma şansını kaybetti. Endonezyalı halterci, ayrıca 2006 Dünya Halter Şampiyonası'nda da toplamda 210 kg kaldırarak gümüş madalyanın sahibi oldu. Lilongwe Lilongwe, Afrika kıtasında bulunan Malavi devletinin başkentidir. Şehirde 2013 tahmini nüfus verilerine göre 811.731 kişi yaşamaktadır. Ülkenin Merkez Bölgesi'nde yer alan başkent, aynı zamanda ülkenin en büyük şehri konumundadır. Lilongwe, başta küçük bir yerli köyü olarak kurulmuş ancak 20. yüzyıl başlarında İngiliz kolonilerinin eline geçmiştir. Konumundan dolayı, Kuzey Rodezya'ya (bugün Zambiya olarak bilinen bölge) bağlanan şehir, 1974'te bölgenin başkenti konumuna geçmiştir. Ancak ülkenin ticari faaliyetlerinin büyük çoğunluğu Blantyre şehrinde gerçekleşmektedir. Şehir, "Malavi Demir Yolları" ve "Shire Otobüs Hattı" hatlarında yer almaktadır. Şehir merkezi ve eski şehir merkezi arasında düzenli otobüs ve minibüs seferleri mevcuttur. Ayrıca şehrin havalimanına ve diğer Malavi şehirlerine de hatlar mevcuttur. Şehrin havalimanı olan "Kamuzu Hava Alanı" şehir merkezinin 35 km kuzeyinde bulunur. Bu havalimanından Güney Afrika, Kenya, Dubai ve Etiyopya gibi çeşitli yerlere düzenli seferler bulunmaktadır. Şehrin ekonomisi, her ne kadar bir takım diğer Afrika ülkelerine göre daha iyi olsa da, ülkede genel bir yoksulluk hüküm sürmektedir. Ancak şehrin iki ana ticari merkezinde mağaza ve birçok kafe mevcuttur. Romela Begaj Romela Begaj (d. 2 KasÄ±m 1986), Arnavut halterci. Begaj, 2007 Avrupa Halter Şampiyonası 58 kg bayanlar kategorisinde toplamda 206 kg ile dördüncü oldu. 2008 Avrupa Halter Şampiyonası'nda ise koparmada 101, silkmede 111 ve toplamda 212 kg kaldırarak gümüş madalyanın sahibi oldu. Bir sonraki şampiyonada ise koparmada 96, silkmede 111 ve toplamda 207 kg yaparak koparmada altın, toplamda ise bronz madalya kazandı. Arnavut halterci, Çin'de düzenlenen 2008 Yaz Olimpiyatları'nda yine 58 kg da koparmada 98, silkmede 118 ve toplamda da 216 kg kaldırarak altıncı olabildi. Rumkale Rumkale Gaziantep'in Nizip ilçesi sınırları Kamışlı köyü içinde bulunan ve günümüzde Nizip-Birecik Barajı gölünün oluşmasıyla doğmuş bir yarımadada yer alan tarihi kale. Kale Fırat Nehri ile Merzimen Çayı’nın birleştiği, yüksek kayalarla örtülü bir tepe üzerinde konumlanmıştır. Antik dönemden günümüze kadar Şitamrat, Kal-a Rhomayta, Hromklay, Ranculat, Kal-at el Rum, Kal-at el Müslimin ve Kale-i Zerrin (Altın Kale) gibi birçok isimle adlandırılan Rumkale’deki mimari kalıntılar Geç Roma ve Ortaçağ karakteri taşımaktadır. Kalede bugün görülebilen yapılar arasında Aziz Nerses Kilisesi, Barşavma Manastırı, çok sayıda yapı kalıntısı, su sarnıçları, kuyu ve hendek yer almaktadır. Eamon Sullivan Eamon Sullivan, (d, 30 Ağustos 1985 Perth, Batı Avustralya) Avustralyalı yüzücü. Sprint yani kısa kulvar yarışları ile ününü arttırmıştır. Halen 100 metre serbest Olimpiyat rekorunun sahibidir. 2008 Pekin'de Alain Bernard ile bir dünya rekoru yarışması yapmışlardır. Aldırmazlık Aldırmazlık veya umursamazlık, bir duruma karşı önemsememe tavrı almaktır. Aldırmazlık, kişinin kendini konuyu çözümleyebilecek seviyede olmaması sebebiyle geri çekmesi ya da kızgınlık duyduğu için görmezden gelmesi durumuyla ortaya çıkar. Durumun kendisiyle alakalı olmaması durumunda da konuya önemli gözüyle bakmayacaktır. Kişi henüz konuya duyarsızlaşmamış fakat tavırları umursamazcadır. Åžehvet Şehvet, kişisel cinsel ihtiyaçlara yönelik isteklerin tamamına şehvet denir. Şehvet bir duygudan çok cinsel isteklerin genellemesine verilen bir addır. Kişisel yapının oluşumuna göre şehvet seviyesi değişir. Cinsel istek uyandıracak ortamlarda kişinin gelişiminde almış olduğu duygusal eğitime bağlı olarak farklı şehevi duygular barındırabilir. Bu duygusal karışım duygusallık, hafiflik, saldırganlık, acınma gibi birden çok yapının ana hatlarını çizdiği bir temele oturabilir. Şehvet duygusunun bitişinde psikolojik bozulmaların önlenebilmesi için maddi ve ruhsal yapısal bütünlüğe dayalı bir dengeleyici cinsellik önemlidir. Kişilik sınıflandırmalarında karşılıklı paylaşımı sağlayan eşleşmeler önemlidir. Ahlaki yapı olarak bütünleşmeyen kişilik temelleri şehvetin olumsuz ve tatminsiz devamlılığını sağlayacaktır. Arzu Arzu, istek demektir. Bir şeyi istemek, olması konusunda büyük bir dürtü duymaktır. Arzular kişilik yapılarına göre ayrılır. İsteğine ulaşmak için ihtiyaç duyduğunu farzettiği değerleri isterler. Bu değerler insanlarda akıl-bilgi, başarı, cinsellik, acınma duygusu, sürekli duygusal pohpohlanma açlığı, çevre edinme, maddi değerler elde etme konuları etrafından dönen bir çerçeveye sahiptir. İhtiyacına ulaşmak için, kişiliğin kendi normallerine göre iyi ya da kötü birçok duruma karşı istek duyulabilir. Kâmil Koç Kâmil Koç (1901, Pazarcık, Bilecik, – 1975, Türkiye), Kâmil Koç Otobüsleri'nin kurucusu olan Türk iş adamıdır. Kamil Koç, 1901 yılında Bilecik'in Pazarcık ilçesinde doğdu. İnönü ve Sakarya Meydan Muharebeleri yıllarında babasını kaybedince, Rüştiye ikinci sınıfı terk edip çalışma hayatına atıldı. Askere gidinceye kadar, kardeşleriyle birlikte çiftçilik yaptı. 1922 -1924 yılları arasında askerlik görevini, Bilecik Kumandanlığı santralinde yaptı. Kamil Koç, 1926 yılında bir Fiat araba alarak, Bursa - Bilecik / Karaköy arasında şehirlerarası yolcu taşımacılığı işine başladı. 1943-1951 yılları arasında Ereğli Kömür İşletmeleri'ne Zonguldak ve Devrek dolaylarından maden direği, İzmit Kağıt Fabrikası’na da Bartın'dan tomruk sevkıyatı yaptı. Bir dönem sabun ve tütün alım satımıyla ilgilendiyse de, esas olarak şehirlerarası yolcu taşımacılığını geliştirdi. Kamil Koç, 1975 yılında vefat etti. Wilson Phillips Wilson Phillips, Chynna Phillips, Carnie Wilson ve Wendy Wilson tarafından kurulan; ismini üyelerin soyadlarından alan bir gruptur. Grup özellikle 1990 yılında çıkardıkları "Wilson Phillips" adlı albümleriyle tanınmaktadır. Wilson kardeşler ve Phillips, beraber Güney Kaliforniya'da büyüdüler ve müzikle uğraşan ailelerinden esinle müziğe merak salmaya başladılar. Wilson kardeşlerin babası Brian Wilson, bir Beach Boys üyesi, Phillips'in annesi Michelle Phillips ise The Mamas & the Papas grubunun solistidir. 1990'da SBK Records ile anlaşan grup, ilk albümlerini çok geçmeden yayımladı. 1990'daki hitleri "Hold On" ile, Madonna'nın "Vogue" adlı hitini geçerek Amerikan müzik listelerinde zirveye oturdular. Ardından "Release Me" ve "You're In Love" adlı diğer şarkıları da bu listede zirveye oturan grup, "Impulsive" ile dört numarayı "The Dream Is Still Alive" ile de on iki numaraya kadar yükseldiler. Grup, 1993'te ikinci albümlerinden hemen sonra dağıldı. Sonrasında Wilson kardeşler ayrı bir albüm, Phillips ise solo albüm yayımladı. Ancak 2000'de resmi olmasa da, sadece toplama albümün yayımlamak için yeniden birleşen grup bir yıl sonra 2001'de tekrar dağıldılar. Grup, 2004'te "California" albümünü çıkarıp birleştiklerini ilan etti. ABD'de ancak otuz beş numaraya çıkan albümden sonra, grubun yeni albümleri gündeme geldi. Alannah Myles Alannah Myles (d. 25 Aralık 1958), Kanadalı rock ve pop şarkıcısıdır. Sanatçı en çok, 1990 yılında çıkardığı "Black Velvet" ile bilinmektedir. Bu şarkısı ABD listelerinde 1 numaraya oturmuştur. Toronto doğumlu olan sanatçı, çocukluğunu Buckhorn ve Toronto'da geçirmiştir. Çocukluğunda çiftliklerindeki atlara binmekten zevk alan Myles, ilk şarkısı "Ugly Little Cabbage In The Garden"ı 8 yaşındayken, bestelemiştir. Bu şarkısı sürekli onu kızdıran ablasına yazılmıştır. Ergenlik sıralarında gitar çalmasını öğrenen Myles, 18 yaşında barlarda şarkı söylemeye başlamıştır. 1989'da Atlantic Records ile anlaşan sanatçı ilk albümü "Alannah Myles"ı satışa sunmuştur. Albümü ve "Black Velvet" şarkısı büyük ilgi gören sanatçı, daha sonraki yıllarda Kanada'da listelerde yer alan birçok albüme imza atmıştır. Meriç Gürüldüyor ("Bulgarca": Шуми Марица, Şumi Maritsa) 1886-1944 yılları arasındaki Bulgaristan'ın millî marşı. Sözleri, günümüzde Makedonya'daki Veles şehrinde öğretmenlik yapan Nikola Jivkov tarafından yazılmıştır. Sözleri birçok kez değiştirilmiş olan marşın en önemli değişikliğini 1912 yılında aynı zamanda da besteleyen şair İvan Vazov yapmıştır. Yedi Kocalı Hürmüz Yedi Kocalı Hürmüz, Türk mizahının önemli isimlerinden Sadık Şendil tarafından yazılmış eserden senaryolaştırılan seyirlik bir oyundur. Yıllarca tiyatrolarda sahnelenmiş olan oyun, günümüzde de güncellenerek sahnelenmiştir. Devlet Tiyatroları Genel Müdürlüğü, Şehir Tiyatroları'nda ve özel tiyatrolarda gösterime giren oyun, yer yer Moliere komedilerini andırmakta olup, geleneksel orta oyunu tekniğiyle işlenmiştir. İki perdeden oluşan ve iki saat 45 dakika süren oyun, kişilerin ve olayların gülünç, eğlendirici yönlerini ön plana çıkarır. Oyun 2012-2013 sezonunda "ÇÜTİK" (Çukurova Üniversitesi Tiyatro Kulübü) tarafından Bahar Projesi olarak sahnelenmiştir.Kalabalık oyuncu kadrosuyla dikkat çekmiştir. 19. yüzyılın sonlarında İstanbul'un Taşkasap semtinde yaşayan Hürmüz, hepsi farklı mesleklerden olan, birbirinden habersiz altı koca ile evlenmiş, ancak yetinmeyip yedinci bir erkeğe aşık olan bir kadındır. Sonunda amacına ulaşarak bu kişiyle de bir evlilik yapar. Ancak kocalarının eve geliş - gidiş zamanlarında çakışmalar meydana gelince Hürmüz oldukça zor bir durumda kalacaktır. Hepsini bir arada idare etmeye çalışan Hürmüz'ün işi bu kez gerçekten zordur. Acaba kurtulabilecek midir? DiyarbakÄ±r Devlet Tiyatrosu sahnelemesi Mavi nota Caz ve blues müzikte kullanılan, majör ve minör notalar arasında duraksayan istikrarsız notalara mavi nota (blue notes) denir. Ses değişimi yarım ses veya daha azdır, müzisyenin kişisel tarzına göre değişir. 12-bar blues ve 8-bar blues şarkılarında sıkça kullanılır. Michael Bolton Michael Bolotin veya bilinen adıyla Michael Bolton, (d. 26 Şubat 1953) ünlü bir Amerikalı şarkıcı ve söz yazarıdır. Sanatçı müzik türü olarak soft-rock ve ballad kullanmaktadır. Ayrıca sahip olduğu tenör sesi de şarkılarında kullanmaktadır. Sanatçı 53 milyonun üzerinde bir satış elde etmiştir. 26 Şubat 1953'te Connecticut eyaletinde doğan Bolton, müzik hayatına hard rock grubu "Blackjack" ile başlamıştır. Sonraları söz yazarı olarak 1975'te ""Bolotin"" soyadıyla Laura Branigan ile çalışmıştır. Bolton, 80'lerin sonuna kadar görünürde sadece söz yazarı olarak görünmüştür. 1989 yılındaki 6. stüdyo albümüyle 3 numaraya ulaşan Bolton, 1996'ya kadar hep ilk 3'e giren albümlere imza atmıştır. Bunların dışında 1989'da "How Am I Supposed to Live Without You" adlı eseri ve 1991'de "When a Man Loves a Woman" adlı şarkılarıyla ABD listeleri olan "Billboard Hot 100" listesinde 1 numaraya ulaşan Bolton, müzik dünyasının en büyük isimlerinden kabul edilmektedir. Michael Bolton diskografisi Bu madde, ünlü Amerikalı şarkıcı ve sözyazarı Michael Bolton'ın şarkı ve albümleri hakkındadır. Ã–zkan Özkan şu anlamlara gelebilir: Vito Rizzuto Vito Rizzuto, olağan şartlarda Montreal'de yerleşik olarak iş çeviren, "Teflon Don" ("Teflon Baba") lakabı ile de anılan ve pek çok kaynağa göre İtalyan mafyasının Kanada'daki uzantılarının en önemli lideri olan mafya babası. Vito Rizzuto, olağan şartlarda İtalya'da yerleşik olarak iş çeviren, Napoli mafyasının en öndegelen babalarından biri kabul edilen ve Ağustos 2008'de Kanada'da tutuklanması ile gündeme gelen "Giuseppe Colucci" ile karıştırılmamalıdır. Rizzuto 21 Şubat 1946'da Sicilya'da Cattolica Eraclea kasabasında doğdu ve 1954 yılında, Kanada'ya göçmen olarak yerleşen ailesi ile birlikte, Montreal'e geldi. Babası Nicolo Rizzuto 1970'lerde, New York'ta yerleşik ve Montreal uyuşturucu piyasasının da büyük bölümünü elinde tutan Cotroni mafya ailesinin Kanada'daki ortaklarından biri haline gelmişti. 1980'lere gelindiğinde Rizzuto ailesi Calabria kökenli mafya odaklarını devreden çıkarmış ve Montreal şehrinin en öndegelen mafya ailesi haline gelmişlerdi. Eroin, kokain, afyon, kara para aklama, tefecilik, kumar gibi alanlardan yüzmilyonlarca dolarlık ciro, milyonlarca dolarlık kâr elde ediyorlardı. Bazı kaynaklar Rizzuto'ları New York'un Bonanno mafya ailesinin askerleri olarak görürken, başka kaynaklar Rizzutto ailesinin New York'un geleneksel beş mafya ailesinin gücüne eşdeğer bir güce ulaştıklarını kabul ederek, Rizzutto'lara "Altıncı Aile" lakabını takmışlardı. "Altıncı Aile" ("The Sixth Family") aynı zamanda, Kanadalı gazeteciler Lee Lamothe ve Adrian Humphreys'in Rizzuto'lar hakkında yazdıkları 2006 yılında yayımlanan kitabın adıydı. New York Brooklyn federal mahkemesi jurisi Vito Rizzuto'yu 2003'te tefecilik, haraç ve özellikle de 1981'de Bonanno ailesinin üç adamının öldürülmesinden suçlu buldu. Ocak 2004'te Montreal'de tutuklandı ve Kanada'da kalmak için sürdürdüğü iki buçuk yıllık bir mücadeleden sonra 2006 Ağustos'unda ABD makamlarına teslim edildi. Mahkeme tarafından mahkûm edilmesi halinde yirmi yıl hapisle karşı karşıya olduğundan ve iddia makamının kendi ailesinin bireyleri de dahil olmak üzere güçlü şahitleri bulunduğundan, Mayıs 2007'de suçunu kabul etti. İfadesine göre cinayetler esnasında, kendisi "It's a hold-up" ("Bu bir soygundur") diye bağırarak maktulleri etkisiz hale getirmekle yetinmiş, cinayetleri ise suç ortakları işlemişti. Rizzuto on yıla hüküm giydi ve üç buçuk yıldır hapiste bulunduğundan, yaklaşık beş yıl içinde hapisten çıkacağı düşünülüyor. Ancak bu arada İtalya da, Messina Köprüsü inşaatı ("Sicilya'yı İtalyan anakarasına bağlayacaktır.") ihalelerine mafya müdahaleleri kapsamında Rizzutto'nun da parmağı bulunduğu gerekçesiyle, 2005'te hakkında tutuklama emri çıkardı. 1983 Fransa Bisiklet Turu 1983 Fransa Bisiklet Turu 70nci Fransa Bisiklet Turu olup, Fransız bisikletçi Laurent Fignon tarafından kazanıldı. İrlandalı bisikletçi Seán Kelly Yeşil mayo'yu kazandı. Belçikalı bisikletçi Lucien Van Impe ise Benekli mayo'yu kazandı. Yarış 1983 yılı 1 Temmuz-24 Temmuz tarihlerinde yapıldı. 3.809 kilometrelik mesafe 22 etapa ayrıldı. Etap ( * ) işetliyse Bireysel zaman yarışı , etap işaretliyse Takım zaman yarışı. Türkiye Tiyatro Buluşması Türkiye Tiyatro Buluşması, Türkiye Tiyatrolar Birliği ve İzmir Güzelbahçe Belediyesi işbirliği ile düzenlenen bir tiyatro etkinliğidir. İkincisi 22 - 25 Ağustos 2008 tarihleri arasında