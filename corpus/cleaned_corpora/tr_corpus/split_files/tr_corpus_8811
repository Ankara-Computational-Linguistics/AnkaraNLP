güney Fransa’da ilerlemeye başladı. Pek çok tarihçi tarafından Hannibal’in karadan harekatı tercih etmesi tartışılmıştır. Ordusunu denizden harekatla, İtalya yarımadasına çıkartma yapmasının çok daha mantıklı olacağı ileri sürülmüştür. Genel kanı, Hannibal’in Roma deniz gücünden çekindiği yönündedir. Ne var ki o tarihlerde Roma deniz gücü, bu konuda tehlike oluşturacak denli geniş bir deniz kontrolü sağlayabilmiş değildir. Hannibal’in, kara yolunu seçmesinin arkasında muhtemelen güney Fransa’daki ve kuzey İtalya’daki kelt halklarını safına katabileceği beklentisi vardı. Nitekim gerek erzak sağlama gerekse yerel halktan asker toplama konusunda düşkırıklığına uğramamıştır. Roma, Scipio komutasındaki bir orduyu, Hannibal’i karşılamak üzere güney Fransa’da Rhone nehrinin kıyılarına göndermiştir. Rhone nehrinin kıyılarına geldiğinde Scipio, Hannibal’in çoktan bölgeyi geçtiğini fark etmiştir. Hannibal, ordusunun yönünü kuzeye çevirip Rhone nehrini daha yukarıdan bir bölümde geçmeyi tercih etmişti. Geniş bir kavis çizerek Alpler eteklerine ulaştığında, son derece engebeli ve uzun bir yol izlemek zorunda kalmıştır ama, Scipio’nun kuvvetlerini de böylece pas geçmiştir. Scipio, bölgede küçük bir müfreze bırakıp ordusunun büyük bir bölümünü deniz yoluyla kuzey İtalya’ya nakletmek zorunda kalıyor, Hannibal ordusunun Alp dağlarını aşıp Po ovasına girmesinden hemen sonra bölgeye ulaşabiliyor. Hannibal’in ordusunun Alp dağlarını geçerek Po Ovası indiği haberi üzerine Roma, iki görev kuvvetini Po ovasına sevk eder. Hannibal harekatın bu aşamasında da karmaşık ve dolaylı bir manevra izlemeye karar vermiştir. Po nehrinin kollarından Ticius ve Trebia’nın oluşturduğu bataklık bölgeyi ilerleme hattı olarak seçmiştir. Tüm ordusunu bataklık bölgeye sürecektir. Asker ve at olarak ciddi kayıplara uğramak pahasına, dört gün ve üç gecede geçilen bu bölge, Hannibal’i kendisini karşılamak üzere tertiplenmiş Roma kuvvetlerinin yine gerisine ulaştırmıştır. Hannibal, Roma kuvvetlerinin komutanının, yapmış olduğu manevrayı kısa sürede öğreneceğini ve birliklerini buna göre tertipleyeceğini düşünerek, Roma birliklerini geriden çevirerek bir saldırı düzenlemeye yanaşmaz. Tersine, güney İtalya yönünde ilerlemeye devam eder. Bu harekat tarzı, Roma birlikleri komutanını, aynen Rhone nehri kıyılarında Hannibal’i karşılamak için düzen alan Scipio’nun karşılaştığı açmaza düşürmüştür, düşman, yanından geçip gitmiştir. Başarısızlığı göze alamayan Romalı komutan, pozisyonunu bozarak Hannibal’i izlemek zorunda kalmıştır. Hannibal’in de istediği budur. Düşmanının oluşturduğu bir pozisyona karşı savaşa girmek yerine onu, pozisyonunu bozarak, kendi düzenlediği bir pozisyonda savaşa girmek zorunda bırakmak. Nitekim, MÖ 217 yılının baharında, Hannibal’i izleyen Roma ordusu, Tresimen gölü çevresinde tuzağa düşürülerek kılıçtan geçirilmiştir. Art arda kazandığı bu zaferlere karşın Hannibal, Roma üzerine yürümemiştir. Pek çok tarihçi Hannibal’in bu tutumunu, kuşatma silahlarının olmamasına bağlamaktadır. Hannibal’in bu tutumunun esas nedeni ne olursa olsun sonuçta, üstün süvari gücüne güvenerek İtalya topraklarında kalabilmiş ve Roma ile İtalyan müttefikleri arasındaki dayanışmayı zorlamaya çalışmıştır. Tresimen yenilgisinin ardından Roma, bugün ‘’’Fabian Strateji’’’ olarak bilinen ve tarihte pek çok olayda izlenen ya da izlenmeye çalışılan bir strateji izlemiştir. Romalı komutan ve devlet adamı Fabius’un izlediği bu strateji, kabaca yıpratma savaşı ya da oyalama savaşı olarak da bilinir. Fabius, sürekli olarak bir meydan savaşından kaçınmış, çeşitli vur-kaç taktikleriyle, erzak tedariki için hareket halindeki ikmal birliklerine, yayılmış kuvvetlerine saldırarak Hannibal’i yıpratmaya çalışmıştır. Hannibal ordusundaki süvari birliklerini etkisiz hale getirebilmek için dağlık bölgelerde harekatı tercih etmiş, Hannibal kuvvetlerine sürekli saldırılar düzenlemiştir. Ne var ki yıpratma savaşı, uzun sürede sonuç alınabilecek bir stratejidir ve bu yüzden de iki yanı keskin bir kılıçtır. Fabius’un bu tutumu, Roma’da kısa bir süre sonra sorgulanmaya, eleştirilmeye başlanmıştır. Trasimen yenilgisinin ardından Diktatör seçilmişti ve görev süresinin sonlarına doğru Roma süvari komutanı Rufus’la aralarındaki fikir ayrılığı giderek derinleşmekteydi. Hannibal’in Campania’yı yakıp yıkmasına seyirci kalınması da itibarını iyice zedelemiştir. Diktatörlük süresi bittiğinde ise Roma artık onun stratejisini izlemiyordu. Böylece Roma’yı es geçen Hannibal İtalya’nın güneyine doğru, ikinci büyük kent olan Capua’ya yöneliyor. Cannae’de –bugünkü Monte di Canne- MÖ 216 yılında Roma ordusunu bozguna uğratıyor. Her iki taraf da alışılmış biçimde piyadelerini merkezde, süvarilerini ise iki yanda tertiplemiş olarak savaş meydanında karşı karşıya geliyorlar. Hannibal, Kelt ve İspanyol piyadeleri tam merkezde ama kendi piyadelerinden daha ileri bir hatta yerleştirmiştir. Dolayısıyla cephe hattı, merkezde ileri çıkık bir durum almıştır. Roma piyadeleri bu hatta saldırınca Kelt ve İspanyol piyadeler, bu sert yüklenme karşısında gerilemek zorunda kalmışlardır. Kartaca ordusunun merkezini yardıklarına inanan piyade de onları izlemiştir. Böylece içbükey bir hal alan merkezde Roma piyadeleri yığılmış ve silahlarını kullanamaz hale gelmişlerdir. Kelt ve İspanyol piyadesinin her iki yanıda tertiplenmiş olan Kartaca piyadelerinin ileri hareketiyle merkezdeki bu sıkışıklık iyice artmıştır. Merkezde bunlar olurken Hannibal’in sol kanatdaki ağır süvarisi karşısındaki Roma süvarisini dağıtmış, Roma birliklerinin gerisi boyunca hızla ilerleyerek sağ kanattaki Roma süvarisine arkadan saldırmıştır. Bu kanatdaki Roma süvarisinin ezilmesinin ardından ağır süvari bu kez merkezdeki piyadenin gerisinden taarruza girişmiştir. O güne kadarki en kalabalık Roma ordusunun 76 bin mevcudundan ancak 6 bini izleyen katliamdan kurtulabilmiştir. Roma, Fabius’u tekrar konsül seçmiştir. Art arda konsüllük süresi yenilenen Fabius, MÖ 209 yılında, Hannibal’in üç yıldır elinde tuttuğu Tarentum’u –bugünkü Taranto- geri almıştır. Fabius’un bu stratejisi, Hannibal’in oyununu bozmuştu, Roma’nın müttefiklerinin ona sırt çevirmesini önlemişti. Hannibal’in kardeşi Hasdrubal, MÖ 207 yılında Hannibal’i takviye edecek bir ordu ile kuzey İtalya’ya girmiştir, ancak Metaurus ırmağı kıyılarında karşılaştığı Roma ordusu karşısında yenilgiye uğradı ve bu savaş sırasında tüm askerleriyle birlikte hayatını kaybetti. İtalya topraklarında bunlar olurken Scipio, Afrika kıyılarına bir çıkartma yaparak Hannibal’i İtalya topraklarından çekilmek zorunda bırakmak yönünde bir strateji ileri sürmüştür. Fabius’la aralarındaki fikir ayrılığı, Scipio’nun Senato’da yeterli desteği bulabilmesini önlemiştir. Senato, Afrika’ya çıkartma yapma girişimini onaylamıştır ancak Scipio, istediği askeri gücü alamamıştır. Yedibin gönüllü ve iki lejyon emrine verilmiştir. Scipio, MÖ 204 yılında Afrika kıyılarına çıkartma yapmıştır. O sırada Afrika’da Kartaca’nın sadece süvari birlikleri vardır. Scipio, ustaca geri çekilme manevralarıyla bu birlikleri tuzağa düşürüp imha etmiştir. Scipio bu başarısının ardından, yılında ikmal merkezi olarak kullanmak amacıyla Uttica limanını kuşatmıştır. Ancak kuşatma gecikince Kartacalılar yeni kuvvetler derleyip Uttica üzerine yürüme fırsatı bulabilmişlerdi. Scipio, Kartaca komutanı Syphax komutasındaki altmışbin kişilik kuvvetin bölgeye gelmesi üzerine kuşatmayı kaldırmış ve bir yarımadaya çekilmiştir. Sırtı denize dönük olarak yarımadanın kara bağlantısında tahkimat yapmıştır. Kartaca ordusu da Roma tahkimatının yarımadadan çıkışını kesecek biçimde ordugahını kurmuştur ve iki taraf da birbirinin zayıf anını kollamaya koyulmuştur. Daha sonra Scipio, bir gece baskınıyla Kartaca ordusunu dağıtmıştır. Bu başarısının ardından Scipio’nun Tunus üzerine yürümesi, Kartaca’nın tüm direnme azmini kırmıştır. Kartaca, barış istemek zorunda kalmış, ancak Roma senatosu barış anlaşmasını daha onaylamadan, Hannibal’in ordusuyla birlikte Afrika’ya dönmesi üzerine barıştan vaz geçmişlerdir. Hannibal’in Afrika’ya dönmesi üzerine Scipio, Kartaca yakınlarındaki ordugahında bin kadar asker bırakarak Bagdaras vadisi boyunca güneye ilerlemiş ve Kartaca’nın ülkenin iç kesimleriyle olan bağlantısını kesmiştir. Bu ilerleme onun, Masinissa’nın getirdiği süvarilerden oluşan takviye kuvvetleriyle birleşmesini sağlamıştır. Hannibal’in üzerine yürümesi karşısında Scipio Naraggara’ya –Zama- çekilmiş ve Hannibal kuvvetleriyle muharebeye girmek açısından uygun bulduğu bu bölgede Hannibal kuvvetlerini karşılamıştır. MÖ 203 yılında yapılan Zama muharebesi'nde Hannibal’in yenilmesi üzerine Kartaca’nın barış istemekten başka seçeneği kalmamıştır. Zama yenilgisi üzerine Kartaca, barış anlaşması yapmak zorunda kalmıştır. Savaş tazminatı ödemiş, donanmasını Roma’ya teslim etmiş ve Akdeniz ve İber yarımadalarındaki denetimini geri çekmek zorunda kalmıştır. Numidya kralı Massinissa devletini Kartaca devleti aleyhine genişletmeye karar vermiş ve Kartaca’ya ait birçok limanı işgal etmişti. Bütün bu olaylar esnasında Kartaca durumu Roma’ya şikayet ettikçe, Roma hep Numidya lehinde karar alıyordu. Çünkü Roma ile Numidya müttefikti. Numidya’nın yine Kartaca aleyhine harekete geçtiği bir anda, Kartaca’nın Roma’ya sormadan Numidia ile savaşa başlaması, Roma’ya aradığı bahaneyi vermiş ve Kartaca’ya savaş ilan etmiştir. Sonuç olarak Roma Kartaca’yı mağlup etmiş Africanus Minor unvanını almış olan Scipio Aemilianus 134'te Konsul seçilmiş ve İspanya valiliği kendisine verilmiştir. Numantia açlık neticesinde Scipio Aemilianus’ teslim olmuştur. Uzun seneler düşman kuvvetlerinin toplanma yeri ve Roma yenilgilerinin merkezi olan bu şehir tamamıyla tahrip edilmiş ve halkı esir edilmiştir. Bundan sonra Scipio’ya “Numantinus” zafer unvanı verilmiştir. Böylece Pireneler’in dağlık kavimleri hariç, bütün yarımada Roma idaresine girmiş oluyordu. Fakat çeşitli zamanlarda yapılan küçük çarpışmalar imparator Augustus zamanına kadar devam etmiştir. Yeşilbaş Yeşilbaş ("Anas platyrhynchos"), Ördekgiller familyasından bir yüzücü ördek türü. Yeşilbaş ördek 56–65 cm boyunda olup, kanat açıklığı 81–98 cm, ve ağırlığı 908-1589 gramdır. Erkeğinin üreme döneminde, parlak yeşil bir başı, siyah kuyruğu ve altında siyah çizgi olan sarı bir gagası vardır. Dişisi açık kahverengidir, ve koyu kahverengi gagası vardır. Yine de, hem erkek hem de dişi yeşilbaşın kanadının ucunda etrafı beyaz, mor bir benek vardır, ki bu benek ancak kuş uçarken ya da dinlenirken görülür. üreme döneminin dışında erkeği dişisine benzer, ama hala sarı gagasından ve kızıl kahverengi gerdanından onu ayırt etmek mümkündür. Esaret altındaki yeşilbaşların, doğadakini andıran, beyazla karışık bir tüy örtüsüne sahip olur. Ayrıca bu renk farklılığı et ya da yumurta için yetiştirilmeyen evcil ördeklerde de görülür (ev hayvanları, kuşhane kuşları vb.). Seventh Son of a Seventh Son (albÃ¼m) Seventh Son of a Seventh Son, İngiliz heavy metal grubu Iron Maiden'ın yedinci stüdyo albümüdür. 11 Nisan 1988 tarihinde yayımlanmıştır. Adrian Smith'in 1999 yılında gruba dönmeden önce yaptığı son albümdür. Prodüktörlüğünü Martin Birch yapmıştır. Albüm Birleşik Krallık listelerine 1 numaradan, ABD listelerine ise 12 numaradan girmiştir. Albümden çıkan single'lar "Can I Play With Madness", "The Evil That Men Do", "The Clairvoyant" (Canlı) ve "Infinite Dreams" (Canlı) listelerde ilk 10'a girmiştir. Iron Maiden (albÃ¼m) Iron Maiden, İngiliz heavy metal grubu Iron Maiden'ın ilk stüdyo albümüdür. 14 Nisan 1980'de Birleşik Krallık'ta EMI tarafından albümüm bu basımında "Sanctuary" yer almaz. Şarkı, Amerika Birleşik Devletleri'ndeki basımda 7. ve 1998'de yapılan yeni sürümlerde ise 2. sırada yer almıştır. Grup geçen zamanda albümün prodüksiyonunu eleştirse de, albüm eleştirsel ve maddi açıdan başarılı olarak İngiltere listesinde 4. sıraya kadar yükselmiş, Avrupa listelerinde de yer almıştır. Grubun Will Malone tarafından prodükte edilmiş tek albümü olan Iron Maiden hakkında grubun lideri ve basçısı Steve Harris özen ve ilgi eksikliğinden söz etmiş ve albümün çoğunluğunu kendi başlarına hazırlamak zorunda kaldıklarını söylemiştir. Harris aynı zamanda kayıt işlemlerinin sadece 13 günde tamamlandığını da belirtmiştir. Daha önce yayımladıkları iki yayımda farklı iki prodüktörle çalışan grup, ilk prodüktör Guy Edwards'ı prodüksiyonu beğenmediği için, ikinci prodüktör Andy Scott'ı ise Steve Harris'i parmaklarıyla değil penayla çalmaya zorlamasından dolayı kovmuştu. Will Malone ile albümden sonra yollarını ayıran grup albümün prodüksiyonunu da eleştirdi. Çeşitli eleştirmenler albümdeki soundun punk rock'tan etkilenmeler içerdiğini söylese de Steve Harris grubun bu türle alakalı hiçbir şeyden hoşlanmadığını açıklamıştır. Albümde çalması için son anda gruba dahil edilen Dennis Stratton, müzikal anlayışları ve zevkleri grupla uyuşmadığı için albümden sonra gruptan atılmıştı. Steve Harris, Stratton'ın "Iron Maiden, Prowler gibi hızlı şarkılarda değil, Strange World gibi yavaş, yumuşak parçalarda çalmaktan daha çok zevk aldığını fark ettiğini" söyleyerek bu duruma işaret etmişti. " Grup albüm için Iron Maiden Tour'a çıkarak turneye başladı. Avrupa'da birçok konser veren grup, albümün ve özellikle Iron Maiden isimli şarkının Birleşik Krallık dışında da elde ettiği başarı karşısında sürprize uğramıştı. "Running Free", 23 Şubat 1980'de bir tekli olarak yayımlandıktan sonra grup Birleşik Krallık'taki bir televizyon programı olan 'Top of the Pops'a katıldı ve normalde playback yapılan programda 1972'de programa çıkan The Who'dan sonra canlı performans veren ilk grup oldu. Albümden çıkan diğer single ise Sanctuary idi. Albümdeki şarkıların Dave Murray tarafından yazılan "Charlotte the Harlot" haricinde tamamında Steve Harris'in payı vardır. Ancak Metal for Muthas derlemesinin tekrar piyasaya sürümünün CD'sinin içinde Sanctuary'nin aslında grubun önceki yıllardaki üyelerinden gitarist Rob Angelo tarafından yazıldığı belirtilmiştir. Bunun dışında "Strange World" isimli parçanın yalnızca Steve Harris tarafından yazıldığı belirtilse de grubun eski üyelerinden vokalist Paul Day de parçada payının olduğunu söylemiştir. Yedi dakikalık epik "Phantom of the Opera", Steve Harris'in bu tarzda şarkı yazma konusundaki ilk denemesiydi. Aynı tarzda uzun ve epik parçalar sonraki Iron Maiden albümlerinde de yer aldı. "Transylvania" grubun tarihindeki dört enstrümantal parçadan biri olurken, Charlotte isimli bir fahişeyi anlatan Charlotte the Harlot, sonraki Iron Maiden albümlerinde üç ayrı şarkıya daha konu oldu ("22 Acacia Avenue", "Hooks in You", "From Here to Eternity"). Albümün kapanış parçası Iron Maiden, grubun marşı gibi kabul edilerek kuruluştan beri yapılan tüm konserlerde çalınmıştır. Aynı zamanda bu albümün kapağında ilk kez görünen grubun maskotu Eddie the Head de bu şarkı çalındığında sahneye gelmektedir. Allmusic albümü bir dönüm noktası olarak nitelerken, Progresif rock ile punk rock'ın New Wave of British Heavy Metal'i oluşturmasını görmek için bu albümden daha iyi bir yer yok" demiştir. " Sputnikmusic de albümü heavy metal tarihinin en iyi çıkış albümlerinden biri olarak kabul etmiştir. " Bentonit Bentonit, alüminyum ve magnezyumca zengin volkanik kül, tüf ve lavların kimyasal ayrışması ile veya bozulmasıyla oluşmuş çok küçük kristallere sahip kil minerallerinden (başlıca montmorillonit) oluşan ve ağırlıklı olarak kolloidal silis yapıda, yumuşak, gözenekli ve kolayca şekil verilebilir açık bir kayadır. Bilimsel olarak yumuşak, plastik, poroz, açık renkli özellikte ana mineral olarak smektit grubu minerallerden oluşan içinde kolloidal silis bulunan ve camsal magmatik kayaçların, genellikle volkanik kül ve küflerin kimyasal ayrışmasına baglı olarak devitrifikasyonu sonucu oluşmuştur. Türkiye'de bentonit oluşumları , Biga Yarımadası, Gelibolu Yarımadası, Eskişehir ve Ankara, Çankırı, Ordu, Trabzon, Elazığ, Malatya, Bartın bölgelerinde bulunmaktadır. Bir kil çeşidi olan bentonit birçok alanda yaygın olarak kullanılmaktadır: Başlangıçta Wyoming'de (ABD) Ford-Benton yakınlarında bulunmuştur. Kolloidal özellik gösteren, plastisitesi yüksek olan bir kil çeşididir. Amerika'da Bentonit adı altında tanınmıştır. Daha sonra Fransa'nın Montmorillon bölgesinde de aynı kil bulunduğundan bu kil mineraline Montmorillonit adı verilmiştir. Bentonitle birlikte kuvars, mika, feldspat, pirit ve diğer bazı mineraller bulunur. Kil mineralinin bir çeşidi olan bentonitin genel kimyasal formülü; (Na,Ca) (Al,Mg) 6(SiO) 3(OH) 6 .n HO'dur. T hÃ¼cresi T hücreleri, lenfositlerin bir alt kümesini oluşturur ve bağışıklık yanıtında önemli bir yere sahiptir. 'T' kısaltması timüsden gelmektedir ki timüs bu hücrelerin son olgunlaşma evrelerinin geçtiği organdır. Kemik iliğindeki plouripotent kök hücrelerden yani hemositoblast'lardan farklılaşan Pre-T Lenfosit'ler, dolaşım yoluyla Thymus'un korteksine geçerler.Burada hızla çoğalırlar.Kortekste, membranlarında TCR (T hücre antijen reseptörü) ve CD (Yüzey farklılaşma antijenleri) gibi spesifik yüzey reseptör moleküllerini kazanırlar ve spesifik immun yanıtı meydana getirme yeteneğine sahip T Lenfositler halini alırlar.T lenfosit'ler medullaya gelince ise CD'ler iki farklı yapı gösterir.Bunlar; CD4,8 yapısı gösterenler Yardımcı T hücreleri, CD4,8 yapısı gösterenler ise Sitotoksik T hücrelerini şekillendirir.Bu ufak değişim oluşacak T lenfositlerin görevlerini ise oldukça değiştirir.T lenfosit'ler Thymus'ta bu gelişmenin yanı sıra önemli bir özellik daha kazanırlar ki bu, kendilerinden olan ile kendilerinden olmayan antijenik moleküllerin ayırtedebilme kabiliyetidir.Aksi halde bu savunma hücreleri organizmadaki mevcut tüm antijenlere saldırırlardı.Kendine ait MHC moleküllerini tanıyan ve onlara karşı reaksiyon gösteren hücreler negatif seleksiyona uğrarlar, çünkü bu durum başarısızlıktır.Seleksiyon sonucu Tyhmus korteks'indeki birçok immature lenfosit ölür.Zira bu çok ciddi bir orandır çünkü söz edilen immature lenfosit oranı yaklaşık %90'dır.Vücuda ait MHC molekülleri ile bağlanmış olan yabancı protein yapısındaki antijenleri tanıma yeteneği kazanılmasına da pozitif seleksiyon denir.Pozitif seleksiyona uğrayan T Lenfosit'ler ise medulladan dolaşıma geçer. T hücre farklılaşmasındaki bu olaylar zinciri Thymus'un lenfosti dışındaki hücreleri ve mikro çevreye bağlıdır.Stromal epithelial hücrelerin timik hormonlar olarak da bilinen peptid yapısındaki salgılanan maddeleri thymus'ta kısa alan etkileşimlerine aracılık eder.Bunlardan birisi olan Timulin, olgunlaşmamış lenfositler üzerindeki reseptörlere bağlanarak T Lenfosit yüzey moleküllerinin sentezini uyarır.THF (timik humoral faktör) T Lenfosit'lerin klonal yayılması ve diferansiyasyonunda (farklılaşmasında) rol oynar.Timopoetin'in de timosit farklılaşmasını hızlandırıcı etkisi vardır.Diğer bir peptid olan timozin ise T Lenfosit farklılaşmasını hızlandırır.Timus'ta bulunan makrofajlar da T Lenfosit olgunlaşması ve klonal proliferasyonda etkili olan bazı sitokinleri salgılar.Ayrıca tiroid, hipofiz, adren ve gonadların sahip oldukları bazı hormonların T Lenfosit olgunlaşması üzerine etkileri vardır.Bunlardan adenokortikosteroid'ler, timik korteks'te T Lenfosit sayısını azaltıcı, tiroksin kortikal epiteliyal retiküler hücrelerde timulin üretimini stimule edici ve somatotropin ise timik korteks'te T Lenfosit gelişimini artırıcı etkiye sahiptir. Timus'ta olgunlaşan T Lenfosit'ler periferal kana geçer ve dalak, lenf düğümleri, Peyer plakları, tonsiller ve sekonder lenfoid organ görevi gören diğer mukoza ile ilişkili lenfoid dokulara giderek kendilerine ait bölgelere yerleşirler.Dalakta, beyaz pulpa'nın arterleri saran bölgelerine (periarteriyel lenfatik kılıf), lenf düğümlerinde korteks'in medulla'ya bakan yarımı (parakortikal bölge) ve interfolliküler bölgeye, Peyer plaklarında ise özellikle interfolliküler bölgelere ve corona bölgesine yerleşerek burada aylarca hatta yıllarca yaşamlarını sürdürebilirler. Etkili her bağışıklık yanıtı T hücrelerinin etkinleştirilmesini içerir; yine de T hücreleri özellikle, tümör hücrelerine ve vücut hücrelerinin içindeki patojenik organizmalara karşı savunma olan, hücre-aracılıklı bağışıklıkta önemlidirler. "CD4" ve "CD8", T lenfositlerinin farklı alt-tiplerinin yüzeyinde bulunan karakteristik antijenlerden gelir. Fluoksetin Fluoksetin başlıca santral nöronlarda serotonin seçici geri alımını inhibe eden (Selective Serotonine Reuptake Inhibitor) bir antidepresandır. Fluoksetin, seçici olarak serotoninin geri alımını engeller; fakat noradrenalin ve dopamin geri alımını etkilemez. Fluoksetin; adrenalin, asetilkolin, serotonin, dopamin, histamin ve GABA reseptörleri ile etkileşim göstermez. Depresyon, obsesif kompulsif bozukluk, bulimia nervosa, premenstrüel disforik bozukluk ve bir takım diğer psikiyatrik bozuklukların tedavisi ve semptomlarının giderilmesinde kullanılır. Antidepresan ilaçların çocuklar ve 24 yaşına kadar olan gençlerdeki kullanımlarının, intihar düşünce ya da davranışlarını artırma olasılığı bulunmaktadır. Bu nedenle özellikle tedavinin başlangıcı ve ilk aylarında, ilaç dozunun artırılma/azaltılma ya da kesilme dönemlerinde hastanın gösterebileceği huzursuzluk, aşırı hareketlilik gibi beklenmedik davranış değişiklikleri ya da intihar olasılığı gibi nedenlerle hastanın gerek ailesi gerekse hekimler tarafından yakından izlenmesi gereklidir. En sık karşılaşılan yan etkileri : afrodizyak, sinirlilik, uykusuzluk, yorgunluk ya da asteni, terleme, anoreksi, bulantı, diyare, baş dönmesi, tat değişikliği, görme bozukluğu, nadiren ateş, bacak ağrısı, nazal konjesyon, farenjit, sık idrara çıkma, seksüel disfonksiyon (libido azalması) Türkiye'de Prozac, Depreks, Depset, Florak, Fulsac, Loksetin, Seronil, Zedprex ve Foxeteva ticari adları ile satılmaktadır. Her Şeyin Bir Bedeli Var, Rashit'in Sony BMG'den 2006 yılında çıkan albümü. Antalyaspor Antalyaspor, çeşitli dallarda ve liglerde mücadele eden futbol takımı ile tanınmış Türk spor kulübü. Antalya kentini liglerde temsil eden kulübün ilk şubesi olan futbol şubesi 2 Temmuz 1966 tarihinde kuruldu ve 11 Kasım 1966'da profesyonel liglere adım attı. Antalyaspor A.Ş., Antalyaspor Derneği ve Antalyaspor Vakfı olarak ayrılan kulüpte, şirket sadece futbol ve hentbol yönetiminden sorumlu bir kuruluştur. Antalyaspor Derneği ise bünyesindeki voleybol, jimnastik, masa tenisi, Amerikan futbolu, bisiklet, judo, sutopu, triatlon, espor ve yüzme dallarında etkinlik gösterir. Lakapları "Akrep" olan kulübün renkleri kırmızı-beyazdır. Antalyaspor'un arması beyaz zemin üzerine kırmızı renkle oluşturulmuş bir çemberle çevrelenmiştir. Çemberin ortasında kırmızı renkte Antalya'nın sembollerinden Yivli Minare ve onun altında da kulübün kuruluş tarihi olan 1966 yazısı vardır. Minarenin iki yanında çemberin kenarlarıyla paralel açıda kırmızı renkli A ve S harfleri armayı tamamlar. Futbolun Türkiye'de ilgi görmeye başlaması mahalli liglerin yerini ulusal lige bırakmasına olanak sağladı ve 1959 yılında 'Millî Lig' adı altında tüm ulusu kapsaması hedeflenen futbol ligi kuruldu, ancak Millî Lig ya da bir yıl sonra değişen adıyla Türkiye Birinci Futbol Ligi genellikle İstanbul, Ankara, İzmir, Bursa ve Adana gibi büyük şehirlerin takımlarından oluşuyordu. Türkiye Futbol Federasyonu'nun 1965 yılında her ilin bir takımı olması için çıkardığı izinle Türkiye'nin çeşitli illerinde yerel liglerde mücadele eden futbol takımları birleşip şehirlerinin adına mücadeleye başladılar. Ülkedeki bu hareketlilik Antalya Beden Terbiyesi Bölge Başkanlığı Bölge İstişare Kurulu'nu da harekete geçirdi. 5 Haziran 1966'da Antalyaspor Kulübü'nü kurmak için bir araya gelen Yenikapı Suspor, İlk Işık ve Ferrokromspor kulüplerinin yöneticileri tüzel kişiliklerini feshederek Antalyaspor'a katıldıklarını bildirdiler. Kulübün kurucu başkanlığını Atilla Konuk üstlendi. Kısa zaman sonra ilin yerel gazetesi olan İleri Gazetesi'nde yayınlanan tüzüğün 2. maddesinde belirtilen kurucu üyelerince yönetim kurulu oluşturuldu. Antalyaspor, 2 Temmuz 1966 tarihinde bakanlık tarafından tescil edildi ve resmen kuruldu. Antalyaspor Kulübü 9 Aralık 1992'de Çimturspor Kulübü'nün Antalyaspor ile birleşme kararını onaylayarak bu kulübü de bünyesine kattı. Antalyaspor profesyonel liglere 1966-67 sezonunda Türkiye Profesyonel 2. Ligi'nden katıldı. 1981-82 sezonuna kadar 2. Lig'de mücadele etti. 20 Temmuz 2010 tarihinde yapılan anlaşmaya göre Antalyaspor A.Ş.'nin yeni adı 2+2 yıllığına Medical Park Antalyaspor oldu. 4 yılın sonunda kulüp yeniden Antalyaspor adı ile mücadelesini sürdürdü. 08 Şubat 2020 tarihinde yapılan anlaşmaya göre Antalyaspor A.Ş.'nin yeni adı 1,5 yıllığına Fraport-TAV Antalyaspor oldu. Kulübün arması beyaz yuvarlak bir zemine kırmızı bir çerçeve ve çizgilerden oluşur. Kulübün armasındaki A, Antalya adını; S ise spor sözünü temsil eder. A ve S harflerinin ortasında şehrin simgelerinden Yivli Minare kırmızı çizgilerle çizimi bulunur. Yivli Minare'nin üzerindeki üç bant ise Antalyaspor'u oluşturan İlk Işık, Ferrokromspor, Yenikapı Suspor takımlarını temsil eder. Yivli Minare çiziminin altında Antalyaspor'un kuruluş yılı olan 1966 yazısı bulunmaktadır. Sponsorluk anlaşması gereğince 2010 ile 2014 yılları arasında kulüp logosunun çevresine; üst kısımda "Medical Park" logosu olan, alt kısmında ise "Antalyaspor" yazan bir çember eklendi. Antalyaspor'u profesyonel futbol bazında temsil eden şube 1966 yılında kuruldu. 1996 yılında TFF'nin isteği doğrultusunda kurulan PAF - A2 Takımı (şu anki adıyla U21 Takımı) şubenin ikinci takımı durumunda. Antalyaspor, futbol kulübü olarak 1966 yılında şehirdeki 3 takımın birleşmesiyle kuruldu. 1981-82 ve 1985-86 sezonunda Türkiye 2. Ligi'ni şampiyon olarak tamamlayan Antalyaspor, bir sonraki sezonları Türkiye 1. Ligi'nde geçirdi. Antalyaspor 1. Lig'deki ilk maçında 29 Ağustos 1982 tarihinde Ali Sami Yen Stadyumu'nda Fenerbahçe ile oynayıp 1-1 berabere kaldı. Takım ilk galibiyetini ise 3 Ekim 1982'de Antalya Atatürk Stadyumu'nda Ankaragücü'ne karşı 1-0'lık sonuçla aldı. Antalyaspor, o sezonu 29 puanla 14. tamamladı. Antalyaspor, Süper Lig'de en iyi derecesini 58 puan toplayarak Süper Lig'i 5. sırada tamamladığı 2016-17 sezonunda elde etmiştir. Antalyaspor takımı Türkiye Kupası'nda ise 1999-2000 Sezonu'nda Galatasaray ile Türkiye Kupası finali oynadı. Antalyaspor, Avrupa kupalarında 2000-01 sezonunda UEFA Kupası'nda 1. turunda Almanya'nın SV Werder Bremen takımı ile eşleşti. İlk maçı Antalya'da 2-0 kazanan Akrepler, ikinci maçta Bremen'de 6-0 yenilerek kupaya ilk turda veda ettiler. Antalyaspor Kulübü Futbol Şubesi 2010'da Medical Park Hastaneler Grubu'yla yapılan anlaşma gereği 2+2 yıllığına Medical Park Antalyaspor olarak anıldı. Kulüp 2014 yazından sonra yeniden Antalyaspor adını aldı. 08 Şubat 2020 tarihinde yapılan anlaşmaya göre Antalyaspor A.Ş.'nin yeni adı 1,5 yıllığına Fraport-TAV Antalyaspor oldu. Antalyaspor U21 takımı, Antalyaspor'u U21 Ligi'nde temsil eden futbol takımıdır. 1996 yılında kurulmuş olan şube aralıklarla mücadele ettiği A2 Ligi'nde 2008-09 TFF PAF Ligi sezonunu şampiyon tamamlamıştır. Antalyaspor Kulübü Derneği çatısı altında amatör branşlarda espor, masa tenisi, yüzme, sutopu, bisiklet, triatlon, voleybol, korumalı futbol, jimnastik ve judo şubeleri aktif olarak faaliyet göstermektedir. Antalyaspor A.Ş. çatısı altında ise sadece hentbol branşı faaliyet göstermektedir. Antalyaspor Erkek Hentbol Takımı, Antalyaspor'un Türkiye Erkekler Hentbol Süper Ligi'nde mücadele eden hentbol takımıdır. Antalyaspor yönetimi, 2012 yılının Ağustos ayında erkek hentbol takımı kuramaya karar verdi ve federasyondan lisans alarak kuruldu. Türkiye Erkekler Hentbol Süper Ligi'ne kabul edildi. Takım, 2012-2013 sezonunda Süper Lig'de ilk kez yer aldı. 2018-2019 sezonunda Türkiye Erkekler Hentbol Süper Ligi'ni 2. sırada tamamlayan Hentbol Takımı, tarihinde ilk kez Avrupa Kupaları'nda mücadele etme hakkını kazandı. Takım maçlarını Antalya Spor Salonu'nda oynamaktadır. Antalyaspor Kadın Voleybol Takımı, Antalyaspor'un Türkiye Kadınlar Birinci Voleybol Ligi'nde mücadele eden voleybol takımıdır. Antalyaspor yönetimi, 2017-2018 sezonunda kadın voleybol takımı kurmaya karar vermiş ve federasyondan lisans alarak kurulmuştur. Türkiye Kadınlar Voleybol Bölgesel Ligi'nden başlayan takım final etabını zirve de tamamlayarak tarihinde ilk kez Türkiye Kadınlar İkinci Voleybol Ligi'ne yükselmiştir. 2018-19 sezonunu istediği gibi tamamlayamamasına karşılık 2019-20 sezonu için Keçiören Bağlumspor Voleybol Kulübünün katılım hakkını devralarak, 2019-2020 sezonunda itibaren Türkiye Kadınlar Birinci Voleybol Ligi'nde mücadelesini sürdürmektedir. Takım maçlarını Antalya Spor Salonu'nda oynamaktadır. Antalyaspor Kulübü Derneği bünyesinde 1999 yılında kurulan şube kurulduğu günden bu yana inişli çıkışlı performansı ile liglerde mücadele etmiştir. 2008-2009 yılında takım sayısının arttırılmasıyla yükseldiği Süper Lig'den bir sezon sonra klasman maçları sonunda düşen erkek ve kadın takımları, 2009-2010 sezonunda hem erkek hem de kadın masa tenisi takımı bulundukları gruplarda ilk 3 sırayı alarak tekrar Süper Lig'e yükseldi. 2010-2011 sezonunda Süper Lig'de mücadelelerine devam eden takımlar yine klasman maçları sonuçları doğrultusunda 1. Lige düştüler. 2011-2015 yılları arasında erkek ve kadın takımı 1. ligde mücadele ederken kadın takımı 2014-15 sezonu sonunda 4 yıl aradan sonra Süper Lig'e çıkma başarısı göstermiştir. Erkeklerde ise aynı sezon 1. ligde kalan takım, 2015-16 sezonunda Kadınlar Süper Ligi'nde ligde kalmayı gösteren kadın takımının dışında erkeklerde de ligi 2. sırada tamamlayarak Süper Lig'e 5 yıl aradan sonra çıkma başarısı göstermiştir. Antalyaspor Kadın Masa Tenisi Takımı, 2018-2019 sezonunda Kadınlar 1. Ligi'ne düşmüştür. Antalyaspor Erkek Masa Tenisi Takımı ise, 2018-2019 sezonunda Masa Tenisi Süper Ligi'ne yükselmiştir. 2019-2020 sezonu devam ederken tüm dünyada oluşan COVID-19 pandemisi sebebiyle liglerde şampiyon ve küme düşme ilgili sezon için kaldırılmıştır. Böylelikle takımlar, 2020-2021 sezonunda da bulundukları liglerde mücadele etmeye devam edeceklerdir. Antalyaspor sutopu branşı kulübün kuruluşu olan 1966 yılında faaliyete geçmiştir. 1966 ile 1980 arası mücadele ettiği sutopu branşına 2010 yılının yaz başında geri dönen takım, yaş ortalaması 45 olmasına rağmen yeni kurulan tüm kulüpler gibi açık kümeden başlamış ve 24 yıl aradan sonra İzmir'deki lig elemesine katılıp 18 takım içerisinden 4. olmuştur. 2011 yılında ise tekrar katıldığı açık kümede sırasıyla tüm rakiplerini yenip, yenilgisiz Adana'daki lig elemesini şampiyon olarak tamamladığı için yalnızca şampiyonun çıkabildiği Sutopu Büyük Erkekler 2. Ligi'ne yükselmiştir. Takım, 2012 sezonunun yaz aylarında oynanan müsabakaları tek yenilgi alarak şampiyon olarak tamamlamış ve 2. Lig'den, Türkiye Deplasmanlı Sutopu 1. Ligi'ne yükselmiştir. Takım 2012-2013 sezonunda, 10 takımlı Türkiye Sutopu Ligi'ini 8. sırada tamamlamıştır. Ancak Antalya'da olimpik yüzme havuzu olmadığı için 2012-2013 sezonunda ev sahibi olarak oynadığı tüm maçlarını İstanbul'da oynamıştır. Antalyaspor Erkek Sutopu Takımı, 2013-14 Türkiye Sutopu Ligi'ini son sırada tamamlayarak 2 yıl aradan sonra tekrar Sutopu Büyük Erkekler 2. Ligi'ne düşmüş ve şubede aldığı karar ile birlikte faaliyetlerine son vermiştir. Ancak daha sonra takım erkeklerde 5 ayrı yaş grubunda kadınlarda ise 4 ayrı yaş grubunda kulübü temsil etmeye devam etmiştir. Büyük Erkeklerde ve Bayanlarda 1. Lig'de olan sutopu takımı çalışmalarını Muratpaşa Belediyesi Süleyman Erol Yüzme Havuzu'nda ve Atilla Vehbi Konuk Tesisleri'nde devam ettirmektedir. Kulüp, Sutopu Baş Antrenörü Tarkan Saçalır öncülüğünde Erkeklerde 80, Bayanlarda 45 sporcuyla temsil edilmektedir. Sutopu Erkekler Kategorisi; Minikler, U13, U15, U17, U19, Büyükler Sutopu Bayanlar Kategorisi; U15, U17, U19, Büyükler Antalyaspor Kulübü Derneği'ne bağlı olarak sportif çalışmalarını sürdüren Antalyaspor Korumalı Futbol Takımı, 2014 yılında kurularak 2. Lig'de 2014-2015 sezonunda ilk mücadelesine başlamıştır. Akdeniz Üniversitesi ile Antalya Bilim Üniversitesi öğrencilerinden oluşan takım, ilk maçını 16 Nisan 2015 tarihinde Ankara'da Bilkent Üniversitesi takımıyla oynamıştır. Türkiye Beyzbol, Softbol, Korumalı Futbol ve Ragbi Federasyonu (TBSF) Korumalı Futbol 2. Ligi'ne katıldığı ilk sezonda rakipleri Bilkent Üniversitesi, Mersin Üniversitesi, Süleyman Demirel Üniversitesi ve Pamukkale Üniversitesi takımlarını geride bırakarak grubunu lider tamamlayan takım Play- Off'ta karşılaştığı Sakarya Üniversitesi takımına kaybederek 1. Lige çıkma hakkı kazanamamıştır. İlk sezonda elde edilen bu başarının ardından 1. Lig hedefi doğrultusunda yeni bir yapılanmaya başlayan kırmızı-beyazlı ekip, Türkiye'de profesyonel kulüp ve dernekler arasında korumalı futbol branşına destek veren tek takım olan olarak mücadeleye devam etmiştir. Takım, 2019-2020 sezonunda da Korumalı Futbol 2. Ligi'nde mücadelesine devam etmektedir. Antalyaspor e-spor takımı 2018 yılında kurulmuştur. Kurulur kurulmaz yer aldığı Virtual Pro Gaming (VPG) Türkiye Liginde önemli bir başarı göstererek tarihinde ilk kez şampiyon olmuştur. Aynı dönem yine Türkiye Süper Kupasını kazanan takım, VPG Türkiye 2. sezonunu 2 kupa ile tamamlamıştır. Şampiyon olarak tamamladığı sezonun akabinde VPG AFA Şampiyonlar Liginden final oynayarak turnuvaya 2. olarak veda eden takım, VPG Türkiye Ligi 3. sezona da hızlı bir giriş yaparak tekrar şampiyon olmuştur. Ayrıca sadece resmi espor takımlarının bulunduğu ‘'Türkiye Espor Futbol Ligi (TEFL) ‘ne katılan takım bu ligde de namağlup bir şekilde 2019 yılında şampiyon olmuştur. Antalyaspor Kulübü Derneğine bağlı olarak sportif çalışmalarını sürdüren yüzme branşı, kulübün kurulduğu 1966 yılında faaliyete geçmiştir. Sporcular ilk yıllarda çalışmalarını, Antalya Kaleiçi'nde denizde yaparak kulübü temsil etmeye başlamıştır. Konyaaltı'nda bulunan eski Süleyman Erol Yüzme Havuzu'nun 1973 yılında açılmasıyla Antalyalı yüzücüler, şehirlerine kısa sürede Türkiye rekorları ve şampiyonlukları getirmeye başlamış ve uzun bir süre ulusal anlamda önemli dereceler almışlardır. 1996 yılında Konyaaltı sahilindeki Süleyman Erol Yüzme Havuzu'nun yıkılmasıyla ara verilen çalışmalar, yüzme branşının yeniden canlanması amacıyla Antalyasporlu master yüzücülerin girişimiyle tekrar başlamış ve eski günlerde olduğu gibi şampiyon sporcular yetiştirmek üzere çalışmalarına start vermiştir. Halen antrenmanlarını Muratpaşa Belediyesi Süleyman Erol Yüzme Havuzu'nda, Atilla Vehbi Konuk Tesisleri'mizde ve Doğa Bilim Koleji Yüzme Havuzu'nda devam ettirmektedir. Yüzme branşı; Baş Antrenörü Turgay Demircioğlu öncülüğünde 120'si A takım seviyesinde olmak üzere 260 altyapı yüzücüsü ile kulübün en kapsamlı branşlarından birisidir. 10 Ocak 2015 tarihinde Antalyaspor Kulübü Derneği bünyesinde kurulan bisiklet takımı, başlangıçta büyük erkekler ve 35+ master erkekler kategorilerinde 8 sporcuyla yarışmalara katılmaya başlamıştır. Sezonun ilk 2 ayını herhangi bir sponsor desteği almadan tamamladıktan sonra, 2015 Mart ayından itibaren Fiberli PSL Elektronik'in desteğiyle yoluna devam etmiştir. Kuruluşundan beri, Türkiye Bisiklet Federasyonu'nun tüm ulusal yarışları, yurt içinde düzenlenen Gran Fondo Yarışları ve UCI'nin (Dünya Bisiklet Birliği) her yıl düzenlediği uluslararası Gran Fondo Yarışları olmak üzere toplam 3 çeşit müsabakada yarışan takım, 2018 sezonundan itibaren elit erkek (19+) kategorisindeki sporcularıyla yurt içinde ve yurt dışında düzenlenen 2.2, 2.1 ve 1.2 uluslararası yarışlarda da boy göstermeye başlamıştır. 2016 sezonunda ilk defa genç erkek (16/17 yaş) kategorisinde 5 sporcuyla yarışlara katılan takım bu sporculardan 3 tanesini A milli takımına göndermiştir. Şu ana kadar 2015 ve 2016'da UWCT Dünya Şampiyonası'nda Slovenya ve Danimarka'da ülkeyi ve kulübü temsil etmiş olan takım, Avusturya Tirol, Yunanistan Rodos, Slovenya, Ljubljana ve İtalya Bormio (Stelvio) başta olmak üzere Avrupa'da birçok ülkede yapılan yarışlarda önemli dereceler elde etmiştir. Takım 2018'de Kıbrıs 3. Uluslararası Bisiklet Turu ve Alanya 2.1 Grand Prix Yarışları'nda elit takımıyla yarışlara katılmıştır. Bu yıldan itibaren profesyonel 2.2 yarışlarında UCI puanı toplama hedefiyle yola çıkan takım toplam 12 sporcusuyla Fiberli'nin de desteğiyle mücadelesine devam etmektedir. Antalyaspor Kulübü Derneği bünyesinde 2016 yılından bu yana sportif faaliyetlerini yürüten triatlon takımı daha önce Türkiye'de dereceleri bulunan sporcuların bir araya gelmesiyle Antalyaspor Kulübü Derneği'nin lisanslı sporcusu olmuş ve mücadelelerine kulüp bünyesinde devam etmektedirler. Antalyaspor Kulübü Derneği bünyesinde 2012 yılında faaliyetlerine başlayan judo takımı, Judo Federasyonu bünyesinde çeşitli yarışlara katılmaya devam etmektedir. Antalyaspor Kulübü Derneği çatısı altında 2016 yılında faaliyet göstermeye başlayan ritmik jimnastik branşı, yurt içi ve yurt dışında alt yapı ve hobi sınıflarıyla faaliyet göstermektedir. Antalyaspor Basketbol Takımı, 1993-1996 yılları arasında Türkiye Basketbol Ligi'nde mücadele etti. Ancak Türkiye Basketbol Ligi'nden küme düşmesiyle kulüp maddi sıkıntı çektiği dönemde futbol takımına öncelik vererek şubeyi kapattı. 2016 yılının Ağustos ayı itibarı ile kulüp yeni bir takım kurarak profesyonel liglere katılma kararı aldı. 2016-2017 sezonunda Türkiye Basketbol 2. Ligi'nde, 2017-2018 sezonunda Türkiye Basketbol Ligi'nde mücadele eden takım, 2018-2019 sezonunda maddi sebeplerden ötürü kapanmıştır. Antalyaspor Kadın Futbol Takımı 2007'de kuruldu. 2008-09 sezonunda Türkiye Kadınlar 2. Ligi'nde şampiyon olarak Kadınlar 1. Ligi'ne yükseldi. 3 sezon Kadınlar 1. Ligi'nde mücadele eden Antalyaspor, 2011-12 sezonu sonunda lige veda etti. Kulüp yöneticileri Kadınlar 2. Ligi'ne düşen takımı tesis yetersizliği nedeniyle devrettiler ve kulüp adını 1207 Antalyaspor olarak değiştirdi. Kulübün ilk stadyumu olan Antalya Atatürk Stadyumu, yıkılma tehlikesi yüzünden karşılaşmalara kapatılınca Antalyaspor 2010-11 sezonunda maçlarını 7500 koltuklu Antalya Mardan Stadyumu'nda oynamaya başladı. Fakat Mardan Stadyumu'nun şehrin çok dışında olması nedeniyle futbol takımı 2012-13 sezonundan başlayarak maçlarınıa Akdeniz Üniversitesi Stadyumu'nda oynama kararı aldı ve Akdeniz Üniversitesi'yle 2 yıllık protokol imzaladı. 26.10.2015 tarihi itibarı ile Antalya Stadyumu'nda maçlarını oynamaya başlamıştır. Antalyaspor Erkek Hentbol Takımı ve Antalyaspor Kadın Voleybol Takımı maçlarını yeni yapılan 10.000 seyirci kapasiteli Antalya Spor Salonu'nda yapmaktadır. Takımlar, 23.09.2016 tarihi itibarı ile Antalya Spor Salonu'nda maçlarını oynamaya başlamıştır. Hasan Subaşı Tesisleri, Muratpaşa Meltem Mahallesi'nde, Antalyaspor Kulübü'nün spor faaliyetlerine elverişli antrenman saha ve tesislerinin yapımı 1996 yılında Antalyaspor Vakfı tarafından başlatılıp Mayıs 1998 tarihinde kullanılmaya başlandı. Tesis içinde kulüp yönetim binası ile iki adet çim antrenman sahası ve bir dönem işletilen şimdi futbolcu oteli olarak kullanılan Antalyaspor Oteli yer alır. Atilla Vehbi Konuk Tesisleri, yaklaşık 135 bin metrekarelik alanda 4 aydınlatmalı çim futbol sahası, 2 mini antrenman sahası, 2 tenis kortu, kapalı yarı olimpik yüzme havuzu, fizik tedavi ve rehabilitasyon havuzu, konferans salonu, 66 konaklama odası, restoran, oyun salonu, hobi odaları, fitness salonu, SPA, hamam, sauna, jakuzi ve bin 500 kişi kapasiteli tribün bulunuyor. Antalya Büyükşehir Belediyesi tarafından yapımına 28 Mayıs 2015'te başlanan ve 43 milyon 187 bin liralık yatırımla tamamlanan tesisler, 4 Ocak 2017'de Antalyaspor'a devredilmiş, 7 Ocak 2017'de resmi açılışı yapılmıştır. Antalyaspor'un 1 Mayıs 2008 yılından itibaren çıkarmaya başladığı resmi yayın organıdır. İlk kez Sedat Peker'in başkanlığı döneminde çıkarılmış olan dergi 5 TL ücretle taraftara sunulmuş olup, aylık olarak zengin ve güncel içeriği, Antalyasporlu oyuncular ile yapılan röportaj ve ilginç dosya konularıyla, kırmızı-beyazlı taraftarlar için yayın yapan derginin 1 Ocak 2009'da yayımlanan 10. sayısından sonra ise yayımı sonlanmıştır. Antalyaspor'un orijinal ve lisanslı forma, atkı, kaşkol, bere, eşofman, sweatshirt, ceket, gömlek, süs eşyaları gibi daha birçok değişik ürünlerinin satışlarının yapıldığı mağazalarıdır. Daha önce sadece Antalya Atatürk Stadyumu'nun yanında bulunan ve bir süre hizmet veren store kapatılmış ve "Antalyaspor Derneği" çatısı altına alındıktan sonra 05.11.2012 tarihinden itibaren şehrin çeşitli yerlerinde mağazalar tekrar açılmaya başlanmıştır. Antalyaspor Derneği çatısı altına alındığı günden bu yana mağaza sayısını arttırarak büyüyen storeler yalnızca Antalya şehri sınırları içerisinde faaliyet göstermektedir. Antalyaspor Store, yenilenen imajıyla Antalya Stadyumu’nun altında Nisan 2019'dan bu yana hizmet vermeye başladı. 1981 senesinde Antalyaspor'u desteklemek amacıyla kurulan 07 Gençlik, stadın kale arkası tribününde takımlarını desteklemektedirler. Kocaelispor'u ve taraftar gruplarını kardeş olarak görmektedirler. Grup 1966, 2010 senesinde faaliyete geçmiş olup 07 Gençlik ile birlikte etkin bir diğer taraftar grubudur. Osman Necmi GÃ¼rmen Osman Necmi Gürmen (d. 1927, Siverek - 29 Haziran 2015, Paris), Türk romancı. İki dilde eser veren ender yazarlardan birisi olan Osman Necmi Gürmen, kitaplarını Türkçe ve Fransızca dillerinde yazmaktaydı. "Râna" adlı romanı Türkiye’de çok satanlar listesine girmiştir. Osman Necmi Gürmen, 1927 yılında doğdu. Siverekli Hacı’an (Bucak) aşiretinin reisi Osman Paşa’nın torunudur. İlkokulu Göztepe Taş Mektebi’nde okudu. 1946 yılında Saint Joseph Fransız Lisesi’ni bitirdikten sonra öğrenimine devam etmek için Fransa’ya gitti. 1952 yılında Türkiye’ye döndü ve 1966’ya kadar Siverek’te yaşadı. Aşiretin iki kolu arasındaki kan davası nedeniyle zor seneler geçirdi. Siyasete girerek Adalet Partisi’nin Siverek ilçe başkanı oldu. Kan davasını sonlandırmak için alınan karar gereği Siverek’i terk etti. Fransa’ya giderek "Hürriyet" gazetesinin Paris muhabiri oldu, sekiz yıl kadar muhabirlik yaptı. Bodrum’a yerleşti, bir otel kurdu ve 10 yıl otel işletti. 1976’da Bodrum’dan ayrılıp Fransa’ya yerleşti ve romanlarını yayımlamaya başladı. Fransızca kaleme aldığı ilk roman "L’echarpe d'iris" 1976 yılında Paris’te Gallimard tarafından basıldı. 1977 yılında Hürriyet Yayınları tarafından "Ebem Kuşağı" adıyla yayımlandı. 2003 yılında Menler Yayınları, eseri "Delibozuklar Çiftliği" adıyla yeniden yayımladı. Gürmen ikinci kitabını Türkçe olarak ele aldı. "Kılıç Uykuda Vurulur" adlı roman, 1978’de Hürriyet Yayınları tarafından basıldı. 1979'da eser, Fransızcaya çevrilip "L’espadon" adıyla Gallimard tarafından yayımladı. 1981’de Norveççeye çevrilerek Oslo’daki Aschehoug Yayınevi tarafından "Sverdfisken" adıyla basıldı. Engin Cezzar, bu kitabı filme çekme girişiminde bulundu ancak proje gerçekleşmedi. 2003 yılında Menler Yayınları "Kılıç Uykuda Vurulur"’un yeni baskısını yaptı. Osman Necmi Gürmen, ikinci romanından sonra yazmaya uzun süre ara verdi. Doksanlı yılların başında Fransızca olarak yeni bir roman yazmaya girişti. 16. yüzyıldaki Akdeniz’i konu edinen bir roman yazdı. Ancak bu romanı önce Türkçe yayımlamaya karar verdi. Kitabın çevirisi sürerken 2006 yılında annesinin hayatını anlattığı "Râna" adlı romanı yayımlayarak edebiyat dünyasına döndü. Bu roman, “Çok Satanlar” listesine girdi. 16. yüzyıl Akdenizi’nin romanı "Mühtedi" ise Mart 2007’de yayımlandı. Yazar, 2008 yılında "Kılıç Uykuda Vurulur" romanını yeniden kaleme alarak "Ah Vre Sevda" adıyla yayımladı. Yıldız, Beşiktaş Yıldız, İstanbul, Beşiktaş'ta bir semt. Yıldız Sarayı ve Parkı'nı da içeren, Barbaros Bulvarı'nın Yıldız Sarayı'nın karşısına düşen batı kesiminde yer alır. Yıldız semtinin sınırları kuzeyde Barbaros Bulvarı'ndan ayrılan Beşiktaş-15 Temmuz Şehitler Köprüsü bağlantı yolu ile aynı noktadan ayrılarak güneydoğuya yönelen Palanga Caddesi, batıda Ihlamur ve Dikilitaş semtleri, doğuda Yıldız Parkı, güneybatıda Abbasağa, güneyde Serencebey ve güneydoğuda Çırağan semtleriyle çizilebilir. Saray ve semt bu bölgedeki tepelerden Beşiktaş ve Ortaköy'e doğru inen, tümüyle koruluk yamaçlar üzerinde kurulmuştur. 15. ve 16. yüzyıllarda Osmanlı padişahlarının avlandıkları, hanedana ait bu geniş koruluk arazi, I. Süleyman'dan itibaren ilgi ve rağbet görmeye başladı. Daha sonra gelen padişahlar da Yıldız koru ve bahçelerine ilgi göstermişseler de Yıldız Sarayı'nın adı asıl II. Abdülhamid (hd 1876-1909) ile özdeşleşmiştir. Yıldız'ın bir semt olarak kurulmaya başlamasının tarihi Yıldız Sarayı'nın tarihine bağlıdır. 19. yy'ın ikinci yarısında, Serencebey Yokuşu'nun doğusunda Çırağan'a kavuşan bölgede ahşap konaklar ve evler yapılmaya başlandı. Barbaros Bulvarı'nın açıldığı 1950'li yılların sonlarına kadar, bahçeler ve dutluklar arasına serpiştirilmiş fazla yoğun olmayan bir yerleşme dokusu vardı. Yıldız Sarayı'nın bir bölümü uzun süre Harp Akademileri olarak kullanıldığından semtte daha çok asker ve küçük memur aileleri ile eski İstanbullular yaşardı. 1960'lardan itibaren 1980'e kadar geçen sürede, Ihlamur Vadisi'ne inen ve Yıldız'a bakan yamaçlar üzerindeki yapılaşma olağanüstü hızlanırken, bulvar üzerinde ve anayollardaki binaların çoğu konut olmaktan çıkıp işyeri haline geldi. 1970'lerin başlarında Boğaziçi Köprüsü ve çevre bağlantı yollarının yapılması semti bir trafik düğümü haline getirmiştir.Günümüzde de Yıldız, İstanbul'un trafiğin en yoğun olduğu yörelerinden biridir. 2000'lerin Yıldız semtinin Barbaros Bulvarı'nın doğusuna düşen Yıldız Sarayı ve Yıldız Parkı'nın olduğu kesiminde, eski evlerini olmasa bile eski sokak dokusunu koruyan Serencebey Yokuşu yoğun bir konut bölgesidir. Barbaros Bulvarı'ndan ayrılıp ona paralel, kuzeye doğru parkın içinden çıkan Yıldız Caddesi'nin bir dirsekle kuzeye yöneldiği noktanın solunda Ertuğrul Tekkesi, sağında Conrad Oteli vardır. Bu bölgenin hemen altı Cihannüma semtidir. Yıldız Caddesi'nden biraz daha yukarı çıkıldığında Beşiktaş Atatürk Anadolu Lisesi görülür. Yıldız Camii bu adanın kuzeybatısında yer alır. Daha kuzeyde, aynı tarafta Yıldız Teknik Üniversitesi bulunur. Caminin doğusunda ise Yıldız Sarayı ve Parkı'na çıkan ana kapı vardır. Barbaros Bulvarı'nın batı kesiminde Yıldız Teknik Üniversitesi'nin karşısında Sait Çiftçi Kamu Sağlığı Merkezi, biraz aşağıda Beşiktaş Atatürk Anadolu Lisesi ve onun karşısında da Sakıp Sabancı Anadolu Lisesi bulunur. Barbaros Bulvarı ile 15 Temmuz Şehitler Köprüsü bağlantı yolunun kavşağında yüksekte görülen restore edilmiş bina, II. Abdülhamid'in karakollarından biridir ve halen Yıldız Teknik Üniversitesi yerleşkesi içinde yer almaktadır. Braas Braas, Alman çatı kaplamaları üreticisi şirkettir. 1950 yılında Almanya'da kurulmuş olan şirketin, günümüzde 200'den fazla fabrikası vardır. Önemli kiremit üreticilerinden bir olan şirket, 1998 yılında Fransız Lafarge Grup bünyesine katılmıştır. Firma 2008 yılında Lafarge Grubu bünyesinden çıkarak Monier ismi adı altında faaliyet göstermeye başlamıştır. Firmanın Türkiye'de Kocaeli'nin Gebze ilçesinde fabrikası bulunmaktadır. Firma, çatı sistemleri üreticisi olup faaliyet konusu farklı renk ve dokularda çimentolu kiremit ve aksesuarlarıdır. Çayıralan (anlam ayrımı) Maoriler Maoriler Yeni Zelanda yerlileridir. Fiji ve Polinezya kökenlilerdir. Özgürlük düşkünlükleri ve savaşçılıkları ile ünlülerdir. Savaşa giderken tenlerini beyaza boyamaları ve de çok aç kaldıklarında insan eti yemeleri onları barbar bir kavim olarak gösterse de şartlar zorlamadıkça vahşi değildirler. Soyu tükenmekte olan kavimlerdendir. Maori Dini Maoriler'in inandığı kabile dinidir ve mahalli bir özelliğe sahiptir evrensel değildir. Maori Dini' nin kutsal bir kitabı veya yazılı bir kaynağı olmadığı gibi din kurucusu da yoktur. Maoriler Yüce tanrılarına Lo derler. Lo'nun, her şeyden önce var ve her şeyin kaynağı olduğuna, yerde ve gökte yaşayan her şeyin içinde bulunduğuna inanırlar. Lo, bütün tanrıların en büyüğüdür. Onun adını ancak rahipler söyleyebilirler. Maorilerde ibadet, rahiplerin onlara öğrettiği ilahi tarzındaki özel dualardan ibarettir. Hep beraber bu duaları okur. Maoriler günümüzde Avustralya ve Yeni Zelanda'da yaşamaktadırlar.Yeni Zelanda nüfusunun %10-11'ini oluşturan Maoriler'in dünyadaki toplam sayıları 370.000 kadardır. Kallus Kallus, organize olmamış parankinma hücrelerinin kitlesel yapısıdır. Bitkilerin açılan yaraları onarması için o kısımdaki hücreleri farklılaştırarak yara dokusu oluşturması ile oluşur. Kallus, ayrıca kışın ağaç gibi bitkilerin fazla su alıp çürümelerini önleyen tıkayıcı, karbonhidratlı maddedir. Vaiz (Ä°slam) Arapça kökenli olan bu sözcüğün anlamı, cami, mescit ve benzeri yerlerde Kur'an'dan, hadis kitaplarından örnek getirerek halka dini öğüt veren kimsedir. Kevin Mitnick Kevin David Mitnick (Condor olarak da bilinir) (d. 6 Ağustos 1963), Amerikalı ilk bilgisayar korsanlarından olup en meşhurudur. 15 Şubat 1995'te FBI tarafından yakalanmıştır. Fujitsu, Motorola, Nokia ve Sun Microsystems gibi şirketlerin bilgisayar ağlarına izinsiz girmekten suçlu bulunarak 5 yıl hapis cezası almıştır. Cezası 21 Ocak 2000'de, bilgisayarlara yaklaşma yasağı 21 Ocak 2003'te bitmiştir. Günümüzde, beyaz şapkalı bir bilgisayar korsanı olarak güvenlik danışmanlığı yapmakta ve dünya çapında kongrelere katılmaktadır. Mitnick, fotoğrafı FBI'nin "En Çok Arananlar" listesinde yer alan ilk bilgisayar korsanı olarak kayıtlara geçti ve neredeyse listeden hiç eksik olmadı. "İflah olmaz bir suçlu" olan çocuk ruhlu Mitnick "Sanal Dünya'nın Kayıp Çocuğu" olarak da tanındı. Vladimir Levin Vladimir Leonidovitch Levin (Rusça: Владимир Леонидович Левин; d. 1967), Citibank'ı dolandıran ünlü Rus Internet korsanı. St. Petersburg Üniversitesi matematik bölümünden mezun oldu. Kurduğu çeteyle birlikte internet aracılığıyla Citibank'tan $10 milyon dolar soydu. Parayı İsrail, Finlandiya ve Kaliforniya'ya nakletti. Citibank uzmanları paranın büyük bir bölümünü kurtarmasına rağmen 400.000 USD'lik bölümüne ulaşamamıştır. Daha sonra interpol tarafından yakalandı ve üç yıl hapse mahkûm edildi. Gagavuzlar Gagavuzlar ya da Gagauzlar, bugünkü Moldova Cumhuriyeti’nde, başta Gagauzeli Özerk Devleti olmak üzere kuzeydoğu Bulgaristan, Ukrayna, Romanya ve Yunanistan'da yaşayan, çoğunluğu Ortodoks-Hristiyan olan bir Türk topluluğu. Ayrıca Trakya'nın yerli halkı olan Müslüman Gacallar'ın da Gagavuzlar'dan geldiğine inanılmaktadır. Gagavuz adı ilk defa 1817 tarihli Rus nüfus sayımındaki belgelerde geçmektedir. Türkiye'de ve dünyada daha çok "Gagauz" şeklinde kullanılmaktadır. Türkiye'de ilk olarak İstoyan Cansızov'un "Balkan Şib-i Ceziresinde Türkler" (Tarih-i Osmanî Encümeni Mecmuası, c.17, İstanbul 1328) adlı makalesinde Gagavuzlardan bahsedilmiştir. Gagavuzlar hakkında ilk önemli bilgileri veren Yaşar Nabi Nayır, "Türk Gagauzlar" olarak kaydettiği Gagauz adının, "Gök" sözcüğünden gelen "Gaga" sözüyle Oğuz adının birleşmesinden meydana geldiğini, bunun için de bu Türklere GökOğuz denilebileceğini söyler. Yaşar Nabi Nayır'ın bu şekilde ortaya attığı Gök-Oğuz adı, yakın dönemlere kadar popüler bir adlandırma olarak kullanılmıştır. Gagavuzların çoğunluğu Ortodoks mezhebine bağlıdır. Ancak Ortodoks olmayan bir kısım Gagavuz da vardır. Ortodoks olmayan Gagavuzlar, Katolik ve Subbotnik, Evanjelistlerden oluşmaktadır. Ortodokslar komünizm sonrası, diğer eski Sovyet halklarında olduğu gibi, inançlarını daha rahat uygulayabilir hale gelmişlerdir. Gagavuzların kökenleri hakkında bugüne kadar yerli Balkan asıllı halklardan oldukları ve sonradan "Türkleştikleri/Türkleştirdikleri" gibi iddialarda dahil çok sayıda değişik tez öne sürülmüştür. Tarihi gelişimleri kesin olarak saptanamamak ile birlikte bugün dünyada akademik çevrelerce yaygın kabul gören görüş, Gagavuzların kökeninin Oğuz kökenli bir Türk topluluğu olduğu yönündedir. Gagavuzların Balkanlara ve bugünkü Ukrayna bölgesine ilk defa 11. yüzyıl civarında Asya’dan göç ettikleri, Peçenek, Uz (Oğuz), Kıpçak Türkleri ile aynı soydan geldikleri düşünülmektedir. Ortodoks Hristiyan olan Gagavuzlar'ın konuştuğu dil; bulundukları bölgelere göre, Slav, Yunan ve Romen dillerinin etkisinde kalmış, büyük ölçüde Türkiye Türkçesine ve ağız olarak da Balkan Türkçesi ağzına benzemektedir. Gagavuzlar üzerine uzun süren araştırmalar yapmış Polonyalı bilim adamı Tadeusz Kowalski, Gagavuzlar'ın kökenini üç tabakaya ayırır: Kowalski'nin tanımlamasına göre; Gagavuz topluluğu içine güneyden katılan kitle, Gagavuz dilinin karakteristik yapısını etkilemiştir. Gagavuzların Hristiyanlığı'nın, kökeni Tuna ötesi olan, kuzeyden gelen eski tabakadan kaynaklandığı, Gagavuzlarla büyük benzerlikleri bulunan Deliorman Türklerinin Müslümanlığı'nın ise güney kaynaklı olan "ikinci" ve "üçüncü" tabakadan kaynaklandığı düşünülmektedir. Gagavuzların ilk tabakasını oluşturan boy veya boylar hakkında farklı görüşler ileri sürülmüştür. Buna göre Gagavuzların en eski tabakasını, kuzeyden gelen Türk topluluğunu Çek tarihçi Jireçek Kumanlara, Bulgar tarihçi Mladenov Asparuh Bulgarlarına(İdil Bulgarları), Kumanlara ve Oğuzlara, Çek arkeoloğu Şkorpil kardeşler Asparuh Bulgarlarına, Bulgar Petko R. Slaveikov Peçeneklere ve Kumanlara, Romanyalı St. Georkesku Kumanlara ve Oğuzlara dayandırmaktadır. Yine Kowalski'nin güney kaynaklı olarak tanımladığı ikinci grup ise, Balaşçev'in "Seyyid Lokman Oğuznâmesi"'ne dayanarak ileri sürdüğü Paul Wittek'in ise Yazıcıoğlu Ali'nin Selçuknâmesi'ne dayanarak geliştirdiği II. İzzeddin Keykavus ve Sarı Saltuk ile Balkanlar'a geçen Selçuklu Türklerinin Hristiyanlaştırıldığı düşüncesine bağlanmaktadır. Üçüncü tabakanın ise, Anadolu'ya Müslüman Türklerden önce yerlemiş ve çeşitli nedenlerle Hristiyanlaşmış Karamanlılardan bazı grupların, Osmanlı döneminde Balkanlar'a göç ederek Gagavuz Türkleri ile kaynaşmaları sonucu ortaya çıktığı düşünülmektedir. Çek K. Jireçek, 11.-13. yüzyıllar arasında Balkanlar ve Orta Avrupa'da derin izler bırakan Kumanların Gagavuzların atası olduğunu düşünmektedir. Ayrıca Bulgar Petko R. Slaveikov ve Romanyalı St. Georgesku gibi bazı araştırmacılar Gagavuzların etnik yapısı üzerinde Kumanların çok büyük payı olduğunu ifâde etmektedirler. "Ana madde: Gagavuzca" Gagavuzca çoğunluğu Moldova'daki Gagavuz Yeri Özerk Bölgesi'nde yaşayan Gagavuzların konuştuğu dildir. Yaklaşık 300.000 kişi tarafından konuşulur. Gagavuzca, Oğuz grubuna bağlı bir Türk dilidir. Komşu dillerden birçok ödünç sözcük almasına rağmen bir Türkiye Türk'ü ile Gagavuz Türk'ü kolayca anlaşabilir. Eskiden Gagavuzca Yunan abecesi ile yazılırdı; ancak 1957'de Kiril abecesi kullanılmaya başlanınca Yunan abecesinden vazgeçilmiştir. Moldova'nın bağımsızlığına kavuşması ve Gagavuzlara özerklik verilmesinden sonra Türk abecesi üzerine biçimlendirilmiş bir abece oluşturuldu. Bu abece günümüzde hâlâ kullanılmaktadır. Türk alfabesinden farklı olarak Gagavuz abecesinde (Türkçedeki açık e sesi yerine) Ää harfi, Êê ve Ţţ harfleri bulunur. Gagavuzcada yazı dili Türkiye'de halk arasında konuşulan Türkçenin yazıya dökülmüş biçimidir denebilir. "Ğ" harfinin yerine birçok sözcükte ünlü harfler çift yazılarak Ğ sesi kazandırılır. Göl soğanı Göl soğanı ("Leucojum aestivum"), Alzheimer hastalığı tedavisi ilaç yapımında kullanılan bir bitki türü. Göl soğanı içermiş olduğu amarylldaceae alkoloidleri (galanthamine, tazettin, likorein) sayesinde tıpta alzheimer ve çocuk felci gibi sinir sistemini etkileyen hastalıkların tedavisinde kullanılmaktadır. Göl soğanının doğadan toplanarak ihracatı yapılmaktadır. Yıllık ihracatı 4.000.000 adettir. İhracatın bir kısmı Bulgaristan'a yapılmaktadır. Bu ülkede bulunan alkoloid fabrikasında işlenen soğanlardan ilaç elde edilmektedir. Nisan aylarında açıp bir ay kadar çiçekli kalır. Sonrasında ise çiçekleri solar. Deniz Deniz, bir okyanus ile bağı olan ve büyük bir alanı kaplayan ve genellikle tuzlu olan su kütlesi. Terim genellikle okyanus terimi yerine de kullanılır. Denizler Dünya yüzeyinin % 70'ini kaplamaktadır. Yeryüzünde kapladıkları 1.338 milyar km³ hacimle dünya üzerindeki su varlığının % 96,5'ini oluşturmaktadırlar. Ancak, deniz suyu ortalama % 3,5 oranında tuz içerdiğinden, hâlen oldukça pahalı olan arıtma yöntemleri uygulanmadan içme suyu olarak kullanılamamaktadır. Denizler üzerinden gerçekleştirilen ticaret, hava yoluyla taşımacılığın gittikçe gelişmesine karşın, öneminden pek bir şey yitirmemiştir. Dünya ticaretinde aktarılan malların % 92'si, yılda 5,7 milyar ton, deniz yolu üzerinden taşınmaktadır. MÃ¼jdat Gezen Müjdat Gezen (d. 29 Ekim 1943), Türk tiyatro, sinema ve dizi oyuncusu, şair, eğitmen. Müjdat Gezen Sanat Merkezi'ni kurmuştur. Kasım 2007'den beri UNICEF Türkiye İyi Niyet Elçisi'dir. 29 Ekim 1943 tarihinde İstanbul Fatih'te doğdu. Sahneye ilk kez 1953 yılında Hırka-i Şerif İlköğretim Okulunda ilk piyesinde çıktı. Aynı yıl Doğan Kardeş çocuk dergisinde şiirleri yayımlandı. Yine bu yıllarda İstanbul Radyosu Çocuk Kulübü'nde mikrofonla tanıştı. 1956-57 yıllarında çeşitli amatör tiyatro topluluklarında rol aldı ve 1960 yılında İstanbul Belediyesi Şehir Tiyatroları'nda profesyonel oldu. Aynı yıl Vefa Lisesini bitirdi. 1961 yılında İstanbul Belediyesi Konservatuvarları Tiyatro Bölümü'ne girdi. 1962 yılında ilk filmini çevirdi . Gezen, 1963 yılında ilk özel tiyatro çalışmasını yaptı. Münir Özkul ve Muammer Karaca Tiyatroları'na girdi. 1963-64 yıllarında sanat dergilerinde şiirleri çıktı. 1964-1966 yılları arasında askerlik yaptı ve oyun yazma denemelerinde bulundu. 1966 yılında Ulvi Uraz Tiyatrosu'na girdi. 1967 yılında arkadaşlarıyla birlikte Halk Oyuncuları'nı kurdu. 1968 yılında ilk kez kendi özel tiyatrosunu açtı ve aynı sezon İstanbul Tiyatrosu'nda çalıştı. 1970 yılında sahne çalışmaları ve film çalışmalarında ve aynı zamanda TV çalışmalarında bulundu. Aynı yıl Elif adlı kızı dünyaya geldi. Gazete ve dergilerde yazdı. 1975 yılında ilk kitabı yayımlandı. 1999 yılı itibarıyla 28 yayımlanmış kitabı vardır. Ayrıca, ilkokul Türkçe kitaplarında yazıları mevcuttur. 1982 yılında bir yayınevi kurdu. Yine aynı yıl İstanbul Belediye Konservatuvarı ve sonradan İ.Ü. Devlet Konservatuvarı'nda Türk Tiyatrosu öğretmenliği yaptı. Aynı yıl, yazar arkadaşı Kandemir Konduk'la birlikte "Güldürü Üretim Merkezi"ni kurdu ve büyük gazetelerde mizah sayfası yönetti. 1991 yılında MSM'yi kurdu. 1992 yılında "MSM Ormanı"nı kurdu. 1995 yılında Hamlet Efendi adlı oyunu ödül aldı ve Devlet Tiyatroları'nda oynandı. 1996-1998 yılları arasında Cumhuriyet gazetesinde yazdı. 1997 Devlet Tiyatroları'nda oyun yönetti. Aynı yıl Babam adlı oyunu ödül aldı. 1998 yılında ilk kez adını taşıyan tiyatrosunu kurdu. Yüz civarında filmde, elli civarında oyunda, binden fazla radyo ve TV Skecinde rol aldı, bunların bir bölümünü yazdı ve yönetti. Müjdat Gezen aynı zamanda şairdir. 74 adet şiirden oluşan "Şiirim geldi bırakın beni" isimli bir albümü vardır. Albümde kendisiyle birlikte Savaş Dinçel, Mustafa Alabora, Perran Kutman, Ali Poyrazoğlu, Rutkay Aziz ve Sunay Akın gibi isimler yer almıştır. Hakaret suçu sebebiyle Bekir Bozdağ, Suat Kılıç, Mustafa Elitaş, Ayşe Nur Bahçekapılı, Nurettin Canikli, Bülent Gedikli, Hüseyin Tanrıverdi, Ebide Sözen, Köksal Toptan, Nimet Çubukçu, Murat Mercan, Dengir Mir Mehmet Fırat, Muzaffer Baştopçu, İbrahim Yiğit ve Seracettin Karayağız'a dörder bin lira tazminat ödeme cezasına çarptırılmıştır. Deri veremi Deri veremi (deri tüberkülozu), "Mycobacterium tuberculosis"'in (Koch basili) , seyrek olarak "Mycobacterium bovis"'in, nadiren de BCG aşısının neden olduğu müzmin, progressif, bildirimi zorunlu bir hastalıktır. Deri tüberkülozunun çok farklı klinik tipleri vardır. Bu farklı klinik tiplerin ortaya çıkışında: Basiller deriye üç yolla gelebilirler: Deri tüberkülozu iki ana grupta toplanır: Kişinin basille ilk defa karşılaşması sonucu ortaya çıkarlar. Daha önce basille karşılaşmış kişilerde reenfeksiyon veya reaktivasyon sonucu meydana gelirler. Diğer ülkelerde olduğu gibi, yurdumuzda da en sık görülen deri tüberkülozu lupus vulgarisdir. Önceden basille teması olmamış konağın derisine, basillerin eksojen yolla girmesiyle ortaya çıkar. Hastaların çoğu çocuktur. Kolayca travmaya uğrayabilen yüz ve alt ekstremiteler özellikle tutulur. Olguların 1/3 ünde konjonktiva ve ağız mukozası da olaya katılır. Basiller, sağlam deriye penetre olamamaları nedeniyle, dokuya küçük sıyrık ya da yaralardan girerler. Çocuklarda daha çok tüberkülozlu ineklerin sütleri ile, yetişkinlerde ise daha çok doktorlarda infekte aletlerle, ağız-ağza resüsitasyonla bulaşma olur. Çok seyrek olarak BCG aşısına bağlı olarak tüberküloz şankrı gelişebilir. Penetrasyon yerinde çoğalan basiller, 2-3 haftada lezyonu oluştururlar, bu arada bölgesel lenfadenit de gelişir, lenfanjit bazen vardır, bazen yoktur. Lezyonun başlangıcı üç şekilde olabilir: Ülserasyon, kenarları mavimsi-kırmızımsı renkte, kenarlarının altı oyuk, tabanı granüler veya hemorajik görünümde, çapı 5 cm’ye kadar büyüyebilen, ağrısız,tipik bir tüberküloz ülserasyonu halini alır. Ülserasyon, eskidikçe endüre olur, kalın, yapışık bir krutla örtülür ve birkaç ay sonra yerinde sikatris bırakarak iyileşir. Bölgesel lenfadenit haftalar veya aylar sonra yumuşayıp, soğuk apseler oluşturabilir. PPD başlangıçta negatiftir, hastalığın ilerlemesi ile pozitifleşir. Histopatolojide, başlangıçta yalnızca nekroz alanları ve içinde bol sayıda tüberküloz basiline rastlanırken, tablo ilerlediğinde, klasik tüberküloz bulguları saptanır. Ayırıcı tanıda sifiliz şankrı, şark çıbanı, diğer deri tüberkülozları, impetigo, ektima, sporotrikoz, Kedi tırmığı hastalığı gibi hastalıklar akla gelmelidir. Son derece nadirdir, özellikle bebeklerde ve çocuklarda görülür. İmmünolojik savunma mekanizmasının azaldığı kızamık, AİDS gibi bir infeksiyon geçirmekte olanlarda, immünosüpresif tedavi görmekte olanlarda, bakterilerin endojen (hematojen) yayılması sonucu ortaya çıkar. Lezyonlar eritemli ve purpurik maküller, eritemli papüller, veziküller şeklindedir, lezyonlar ülsere olabilir. PPD negatiftir. Altta yatan tablonun ağırlığı ve çok kısa sürede fatal sonlanması nedeniyle tanı, çoğu kez otopside konur. En sık görülen deri tüberkülozu şeklidir. Kadınlarda 2-3 kat daha fazladır, her yaşta görülebilir. Önceden duyarlı kişilerde endojen (lenfojen veya çevreye yayılma, nadiren hematojen) yolla ortaya çıkar. Çok nadir olarak inokülasyonla ve BCG aşılanmasına bağlı olarak da gelişebilir. İmmünite orta derecededir. PPD’ye karşı aşırı duyarlık fazladır. Olguların % 90’ından fazlası başta lokalize olur. Burada en sevdiği yerler, burun, yanaklar ve kulak memeleridir. Yerleştiği yerlerdeki kıkırdak dokusunu tahrip eder. Lezyonlar kırmızımsı-sarımsı veya kahverengi, yumuşak, toplu iğne başı büyüklüğünde tüberküller halinde başlar. Bu tüberküllere lupom adı verilir; lupomların üzerine bir lam ile bastırıldığında (vitropresyon veya diyaskopi) elma jölesine benzer bir biçimde mat sarı bir renk aldıkları görülür, bu bulgu patognomoniktir. Lupomlar, deriyle aynı düzeyde veya hafifçe kabarıktır. Altta doku yıkımı bulunması nedeniyle, bir stile ile kolayca delinebildikleri görülür. Lupomlar birbirleriyle birleşerek plaklar oluştururlar. Bu plakların bazı alanlarının iyileşmesi, bazı alanlarda yeni lezyonların ortaya çıkması nedeniyle, kenarları girintili çıkıntılı bir görünüm kazanır. Seyir esnasında ortaya çıkabilen ülserasyonlar, atrofik sikatrisler ve komplikasyonlar yüzünden, lupus vulgarisin klinik belirtileri oldukça büyük farklılıklıklar gösterebilir. Lupus vulgarisde nodüller, hipertrofik verrüköz plaklar da görülebilir. Mukozaların lupus vulgarisi ağız, burun veya konjonktiva mukozasında görülür. Yumuşak kıvamlı, küçük, gri veya pembe papüller şeklindedir, ülsere olabilirler. Lupus vulgaris tedavi edilmezse sürekli olarak ilerler, yıllarca devam eder. Eklem hareketlerini azaltan kontraksiyonlar, yüzün kıkırdak kısımlarında ve ekstremitelerin uç kısımlarında mutilasyonlar, ektropiyon, konuşmayı ve beslenmeyi engelleyen mikrostomi, keloid, epidermoid karsinom hastalığın komplikasyonlarıdır. Histopatolojide, tüberküllerin epiteloid hücrelerden oluştuğu görülür. Kazeasyon nekrozu hafiftir veya yoktur. Dev hücrelerin çoğu Langhans tipinde olup, nüveleri periferde dizilmiştir. Tüberkülleri mononükleer hücreler çevreler. Basillere çok az rastlanır. Ayırıcı tanısına sarkoidoz, lepra, şark çıbanı, DLE girer.polen olur Elemanter lezyonu gom olan bir klinik tablodur. Lenf bezi tüberkülozu, kemik tüberkülozu, eklem tüberkülozu, epididim tüberkülozu gibi subkutan bir tüberküloz odağından çevreye yayılma ile ortaya çıkar. Erkeklerde ve orta yaşlarda daha sık görülür. En çok parotis bölgesi, submandibüler bölge, supraklaviküler bölge ve boynun yan yüzüne lokalize olur. Lezyonlar genellikle bilateral yerleşimlidir ve ağrılıdır. Lezyonların sayıları 1-10 arasında değişir ve hepsi aynı yaşta değildir. Lezyonların gelişimi sonunda ülsere gomlar ortaya çıkar. Ülserlerin kenarları mor ve altları oyuktur, tabanı yumuşak ve girintili çıkıntılıdır. Bu ülserlerde zamanla kordon şeklinde sikatrisler gelişir, bunlar köprüler oluşturur. Kordon şeklindeki, keloide benzeyen bu sikatrisler, tanı için karakteristiktir. PPD pozitiftir, terminal dönemde anerji gelişebilir. Histopatolojide, lezyonun ortasında apse formasyonu veya ülser; periferde ve derin kısımlarda, inflamatuvar reaksiyon gösteren nekrozlu tüberküloid yapılar görülür; basile genellikle rastlanmaz. Ayırıcı tanısına süpüratif lenfadenitler, deriye fistülize olmuş dental apseler, derin mikozlar girer. Mukozaların ve orifislerin derisinin tüberkülozudur. İç organların tüberkülozundan, basillerin otoinokülasyonu ile ortaya çıkar. Altta yatan hastalık olan pulmoner, intestinal ve nadiren de genitoüriner tüberküloz çok ilerlemiştir. Bu odaklardan atılan bol sayıda basil, genellikle travmadan sonra mukozalara (ağız, dil, farinks, anüs, vulva, penis) inoküle olur. Hastaların çoğunda PPD pozitiftir, ancak terminal dönemde anerji gelişir. Lezyonlar başlangıçta nodül şeklindedir, hızla zımba ile delinmiş görünümde, donuk kırmızı veya menekşe renginde, kenarlarının altı oyuk ülserlere dönerler. Histopatolojide, nonspesifik iltihabi infiltratla çevrili ülser görülür. Derin dermada belirgin nekroz gösteren tüberküloid yapı çoğu kez vardır. Bol sayıda basile rastlanır. Ayırıcı tanıda sifiliz şankrı, rekürran aftlar, derin mikozlar, lokal veya metastatik maligniteler düşünülmelidir. Eksojen reinfeksiyona bağlı olarak ortaya çıkan verrüköz görünümlü bir deri tüberkülozudur. PPD pozitiftir. Bölgesel lenf bezleri tutulmaz. Basil kaynağı genelllikle dışarıdadır. Basiller küçük yaralardan veya sıyrıklardan girerler. Bulaşma genellikle sağlıkla ilgili mesleklerde, hastalardan veya materyalden; çiftçi, kasap, veteriner gibi kimselerde tüberkülozlu hayvanlardan olmaktadır. Lezyon en çok elde lokalize olur. Lezyonda subjektif yakınma yoktur. Başlangıç lezyonu küçük bir papüldür, zamanla büyüyerek verrüköz bir görünüm alır. Lezyonun çevresinde menekşe rengi bir hale ortaya çıkar. Hastalık yıllarca sürer; spontan iyileşme olabilir, bu durumda lezyonun yerinde atrofik bir sikatris kalır. Histopatolojide, hiperkeratoz, papillomatoz ve akantoz vardır. Orta dermisde orta dercede nekroz gösteren tüberküloid yapılar görülür. Çok sayıda basile rastlanır. Ayırıcı tanıda verrüler, piyojenik granülom, derin mikozlar, şark çıbanı akla gelmelidir. Primer bir odaktan hematojen yayılma sonucu ortaya çıkar. Seyrek görülür. Hastalar genellikle iyi beslenememiş çocuklar veya immünyetmezlikli ya da immünosüpresif tedavi gören hastalardır. Lezyonlar ekstremitelerde, daha seyrek olarak gövdede yerleşir. Tek veya çok sayıda, sert, eritemli nodüllerle başlar. Nodüller yavaş yavaş yumuşar ve ülsere olur. PPD negatiftir. Ayırıcı tanıda sifiliz, pannikülitler, subkutanöz bakteriyel, mikotik, yabancı cisim süpüratif lezyonları düşünülmelidir. BCG ile yapılan aşılama, tüberküloz infeksiyonuna karşı bir korunma sağlar. BCG, en çok intradermal injeksiyon tekniğiyle uygulanır. Aşı yerinde 2-4 hafta sonra infiltre bir papül gelişmeye başlar, 4-6 haftada maksimum büyüklüğe ulaşır ve yaklaşık 1 cm çapında bir nodül halini alır. Daha sonra ülsere olan lezyon, yavaş yavaş iyileşerek yerinde sikatris bırakır. Tüberkülin duyarlılığı, aşıdan 5-6 hafta sonra gelişmektedir. BCG aşılanmasına bağlı komplikasyonlar, nonspesifik ve spesifik olarak ikiye ayrılır. Spesifik komplikasyonlar, doğal mikobakteriyel infeksiyonlara karşı gelişen deri yanıtlarının taklididirler. Spontan tüberkülozdan daha hafif seyrederler ve çoğunlukla bir revaksinasyonu izlerler. BCG Aşılanmasının Komplikasyonları lupus bulgarÄ±s Aşı yerinde veya çevresinde ortaya çıkar. Aşılanma ile lupus vulgaris arasında 1-3 yıllık bir latent dönem vardır. Bütün özellikleri normal lupus vulgaris ile aynıdır. Koch fenomeni: Tüberküline önceden duyarlı kişilerde görülür. Önce duyarlı olmayan normal kişilerdeki gibi nekroz ve ülserasyon gelişir, ancak bu olay zamanla hızlanır. Bölgesel LAP ve genel semptomlar bulunabilir. Lokal subkutan apseler: Aşı materyalinin derin bir biçimde injeksiyonu sonucu ortaya çıkar. Bunu aşırı ülserasyon izler. Şiddetli bölgesel lefadenit: En sık rastlanan komplikasyondur. Özellikle gençlerde görülür. Skrofulodermaya dönebilir. Süpürasyon 6-12 ay devam eder. Jeneralize tüberkülid: Bu klinik tabloda tüberküloz basillerinin toksinlerine karşı gelişen, yaygın, simetrik, kendiliğinden iyileşme eğilimleri olan, rekürran erüpsiyonlar görülür. TanÄ±: Tedavi: Deri tüberkülozu tedavisinde kullanılan ilaçlar şunlardır: Dörtlü ilaç kombinasyonu tedavisi uygulanır.İlk iki veya üç ay dörtlü,sonraki aylar da ise ikili ilaç rejimi uygulanır. Kombine tedavi ilaç direncini geciktirdiği gibi, tüberkülostatik etkiyi arttırır. INH+RP+EB, INH+RP+SM gibi kombinasyonlar değerlidir. INH tüberküloz tedavisinin temelini oluşturur. INH'ya yeterli yanıt alınamadığı hallerde, pirazinamid, protionamid gibi INH'ya yapısal olarak benzeyen ilaçlar kullanılabilir. İç organ tüberkülozu bulunmayan lupus vulgaris olgularında, yalnız başına INH çok iyi sonuçlar verir. Tedavi en az 9 ay sürdürülmelidir, yaygın lezyonların tedavisi çok daha uzun sürebilir. Etkili antitüberküloz tedavi alan hastaların bulaştırıcılığı iki hafta içerisinde sona ermektedir. T端rkiye'de t端berk端loz tedavisi 端cretsizdir. Brainfuck Brainfuck (İngilizce "beyini beceren"), 1993 yılında programcı Urban Müller tarafından yaratılmış bir programlama dilidir. Yaratılma amacı mümkün olan en küçük boyutlu derleyiciyi üretmektir. Bilinen bazı derleyicileri 200 bayttan küçüktür. Sadece sekiz komutu bulunmakla birlikte Turing-bütün ("") bir dil olduğundan teorik olarak herhangi bir algoritma bu dilde yazılıp işletilebilir. Brainfuck dili çok basit bir makine modeli ile çalışır, bu modelde her birinin başlangıçtaki değeri 0 olan 30000 hücre ve bu hücreler arasında hareket edebilen bir işaretçi bulunur. (İşaretçi, başlangıçta ilk hücrededir). Bu programlama dilinin amacı, genel bir dil olmaktan çok programcıları zorlamak ve eğlendirmektir. Her biri sadece tek karakterden oluşan komutları şunlardır; ayrıca bu komutların C programlama dilindeki karşılıkları şöyle gösterilebilir; Aşağıdaki program ekrana "Hello World!" ve bir yeni satır yazmaktadır: Bu kod parçası, okunabilirliği sağlamak için satırlara bölünmüş, boşluklar ve yorumlar eklenmiştir. Brainfuck, sekiz komut karakteri codice_1 haricindeki tüm karakterleri yok sayar. Bu nedenle (eklenecek yorum, komut karakterleri içermediği sürece) koda yorum eklemek için özel bir söz dizimine ihtiyaç yoktur. Yukarıdaki kodun fazladan karakterlerden arındırılmış hâli aşağıdaki gibi görünecektir: İlk satır codice_2, dizinin ilk elemanına 0'dan başlayıp 10 kez artırarak ilk değerini atamaktadır. İkinci satırdan başlayan döngü, dizinin diğer elemanlarına değerler atamaktadır: a[1] = 70 ('H' harfinin ASCII kod değeri olan 72'ye yakın bir değer), codice_3 ('e' harfinin ASCII değeri 101'e yakın), codice_4 (boşluk karakterinin ASCII değeri 32'ye yakın) ve codice_5 (yeni satır karakteri). Döngü, işaretçiyi dizi elemanları üzerinde kaydırarak codice_6'ın değeri 10'u sırasıyla 7,10,3 ve 1'le çarpmaktadır. Döngü bittikten sonra codice_6, 0'a eşit olur. Döngüden sonraki ilk satırda codice_8 karakteri işaretçiyi dizide bir eleman ilerletmekte, codice_9 dizi elemanının 70 olan değerini iki artırarak 72 yapmakta ve codice_10 karakteri de sonucu ekrana basmaktadır. Yumuşama (uluslararası politika) Yumuşama, farklı ekonomik ve toplumsal sistemlere sahip ülkeler ya da ülke grupları arasında, son aşamada barış içinde bir arada yaşamayı öngören, yeterli sayıda şarta bağlanmış uzun süreli ve kapsamlı bir iş birliğine varacak, gerginliğin aşamalı ve bilinçli bir biçimde azaltılmasını öngören politikadır. Sözcüğün Fransızca karşılığı olan détente, 1970'lerin başından itibaren uluslararası siyasette kullanılmıştır. Bu yolla ülkeler sıcak savaşa girmek yerine, sorunları politika üzerinden çözmeye çalışmışlardır. Buna karşın, terim öncelikli olarak Sovyetler Birliği ile ABD arasındaki yüksek tansiyonlu dönemde, 1960'ların sonu ile 1980'lerin sonu arasında kullanılmıştır. Yumuşama terimi ilk olarak Soğuk Savaş döneminde kullanılmıştır ve bloklar arasında karşılıklı “söz düellosu” vasıtasıyla savaş tehlikesinin azalmasını ve komünist ile komünist olmayan devletler arasında siyasal, ekonomik, kültürel ve teknolojik anlaşmaların sayılarındaki artışı ifade etmek için kullanılmıştır. Yumuşama, ayrıca, Soğuk Savaş döneminde Doğu-Batı ilişkilerinde çatışma ve gerginliğin azaldığı tarihsel bir dönemi tanımlamak için de kullanılmaktadır. “Dönem” kavramının aksine bir “süreç” olarak düşünüldüğünde yumuşama, anlaşma ve iş birliği aşamalarından oluşan bir ilişki türü olmaktadır. Böylece uluslararası politikada yumuşama bir siyasal amaç biçimine dönüşmektedir. Yumuşama son olarak, “görüşmeler çağı” denilen günümüzün temel özelliği ve çağdaş gelişmelerin doğal bir sonucu olarak da değerlendirilmektedir. Bu bağlamda, “küreselleşen bir dünyada uluslararası sistemin parçalarını oluşturan birimlerin, yeryüzünün neresinde olursa olsun çıkabilecek çatışmalar ve uzun süren anlaşmazlıkların global bir savaşa yol açabileceğinin bilincinde olarak daha tedbirli ve belli kurallara uygun hareket etmeleri” biçiminde tanımlanmaktadır. Ä°skila İskila adı tarihte ilk olarak Sümer kaynaklarında yer alır ve ünlü Gılgamış destanında iškila-bi biçiminde yer almaktadır. İskila, Hitit öncesi dönemde iç ve kuzey Anadolu'da yaşayan Hatti uygarlığının önemli bir kentidir. Hititbilimci Sedat Alp'in yaptığı haritalar ile tam olarak yeri saptanmış olup bu yer günümüzde İskilip olup bu kentin adında çok az bir değişim olarak halen aynı yerde yaşamaktadır. Hitit öncesi dönemde iç ve Kuzey Anadolu'da yaşayan Hatti uygarlığının önemli bir kentidir. İskila, ("Hitit dili": Iškila) Hitit öncesi kadim devirde kuzey iç anadolu'da yaşayan Hatti / Kaşkalar için önemli bir şehirdir. İskila adı Hitit ve kadim Mısır medeniyetine ait kayıtlarda geçer. Bu kayıtlara göre İskila bir Kaşka /Hatti yerleşmesidir. O devirde Mısırlılar, Hititlilerden ısrarla Kaşkalı insanlar istemektedir. Bu özel istek nedeni olarak Iskila'lıların ulaşmış olduğu tarım ve ziraat kültürünün neden olduğu düşünülmektedir. Iskila'lıların özellikle bağ ve bahçe kültüründe birçok mevye ve bitkiyi yeryüzünde ilk kez kültüre aldıkları düşünülür. Bir tez aşamasında olan bu görüş kanıtlanmaya çalışılmaktadır. Erken Bizans dönemi kayıtlarına göre İskila, Rodos'tan göçen esir kabilelerin konakladığı yerdir. Merkel Merkel ÅŸu anlamlara gelebilir: B hÃ¼cresi B hücresi, humoral bağışıklık yanıtında büyük bir rol oynayan lenfositlerdir. Bu hücreler ilk defa 1960'larda kuşlarda tespit edilmiştir. 'B' kısaltması, kuşlarda bu hücrelerin olgunlaştığı organ olan Bursa Fabricius'tan gelmektedir. Öte yandan Bursa Fabricus kuşlara ait bir organdır ve memelilerde bulunmaz. İnsan vücudu her gün milyonlarca farklı B hücresi tipi üretir ve her tipin zarında belirli bir antijene bağlanabilecek özel (özgün) bir reseptör proteini vardır. İnsan vücudunda kan ve lenfte milyonlarca B hücresi antikor üretmeden dolaşır. Herhangi bir B hücresi antijen ile karşılaştığında ve bir yardımcı T hücresinden ilave sinyal aldığında; aşağıda tanımlanan iki farklı B hücresi tipinden birine farklılaşır. B hücreleri doğrudan bu hücre tiplerinden birine dönüşebilecekleri gibi, bir ara adımdan sonra da dönüşebilirler. Accademia Carrara Accademia Carrara (telaffuz [kar'rara]) Bergamo, İtalya'da bir sanat galerisi ve güzel sanatlar akademisidir. Sanat galerisinin kökenleri, 18. yüzyılın sonlarında Bergamo şehrine bol miktarda miras bırakan, maecenas (sanat hamisi) ve koleksiyoncu olan Kont Giacomo Carrara'ya atfedilebilir. 1796'da Kont'un ölümünden sonra, mülkleri seçilmiş vekili tarafından 1958'e kadar idare edilmiştir. Daha sonra Bergamo Komünü idareyi doğrudan eline almıştır. 1810 yılında Leopoldo Pollack'un öğrencisi Simone Elia'nın mimarlığında neoklasik şekilde yeni bir bina yapılmıştır. Müze koleksiyonunu hem bağışlarla hem de satın alma işlemleriyle arttırmaya devam etmiştir. 2006'da 15. ile 19. yüzyılları arasında yapılmış olan 1.800 tabloya sahipti. Bu tablolar; Pisanello, Botticelli, Bellini, Mantegna, Raffaello, Giovanni Battista Moroni, Baschenis, Fra Galgario, Tiepolo, Canaletto ve Piccio gibi sanatçılara aittir. Tabloların yanında eskizler, baskılar, bronzlar, heykeller, porselenler, mobilyalar ve madalya koleksiyonları da bulunmaktadır. Galerinin ilk halka açıldığı zaman olan 1793'de, Kont Giacomo Carrara aynı binada çizim ve resim kurslarının başlamasını istemiştir. 1912 yılına kadar sanat galerisinin aynı binasında bulunan okul, şu anda hemen yakınındaki binadadır. 1988'de resmi olarak tanınarak "Accademia di Belle Arti" (Güzel Sanatlar Akademisi) olmuştur. 1991'de modern sanat galerisi de "Galleria d’Arte Moderna e Contemporanea" (GAMEC) eklenmiştir. Modern sanat galerisi, sanat galerisinin içinde bulunduğu büyük neoklasik binanın hemen karşısında, restore edilmiş eski Dimesse ve Servite Rahibe Manastırı'nda bulunmaktadır. Şu anda üç katta toplam on sergi salonu bulunmaktadır. 1999 Temmuz ayında "Raccolta Gianfranco e Luigia Spajani" tarafından yapılan alımlarla kalıcı koleksiyonlarına 20. yüzyılın İtalyan ve yabancı sanatçılarına ait modern çalışmalar eklemiştir. Bu sanatçıların içinde Boccioni, Balla, Morandi, Campigli, Casorati, Savinio, Chirico, Kandinsky, Sutherland ve Manzù gibi sanatçılar bulunmaktadır. Laguna San Rafael Millî Parkı Milli Park Puerto Chacabuco'nun 120 km güneyinde yer alır. Ulaşmak için, genelde önce Coyhaique üzerinden uçakla Puerto Aysen'e gidilir. Daha sonra feribotla Puerto Chacabuco üzerinden yola çıkılarak "Estero Elefante" kanalı geride bırakılır ve "Laguna San Rafael" Buzuluna ulaşılır. Park alanı 17.420 km² , en yüksek dağı (4.058 m). Milli Park'ın büyük bir kısmı Taitao Yarımadası'nın üstündedir. Şili anakarası üstünde ise "Campo de Hielo Norte" ve "Campo de Hielo del San Valentin" bölgelerinin buzullarla kaplı alanları bulunur. Buraya gelen turistlerin ana gayesi "Monte San Clemente o Valentin"in 50 km batısındaki "Laguna San Rafael Buzulu"'nu görmektir. Devasa boyuttaki bu buzullar, geriye doğru 45 km derinliğe, 3 km genişliğe sahiptir. Yüksekliği yer yer 50 m'nin üzerine çıkar.Turistler botlarla buzulun yakınına getirilirler. Ancak aslında buzul duvarlara çok yaklaşmak tehlikeli olabilir. Zira parçalanan buz kitleleri büyük ve tehlikeli dalgalar oluşturabilirler. Yöre çok yağışlıdır (5.000 mm/yıl), ortalama sıcaklık ise 5 °C civarındadır. İklimin elverişsizliği sebebiyle devasa parkta çok az ağaç türü vardır. Bunlar arasında kayın ve