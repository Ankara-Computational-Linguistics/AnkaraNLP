başladığını göstermektedir. Artık otomobiller üst sınıfın değil toplumun tamamının kullanımına girmeye başlamıştır.. Enzo Ferrari, 1920'lerden beri Alfa Romeo takımında otomobil yarışlarına katılmaktadır ama II. Dünya Savaşı'dan önce kendi şirketini kurmak için Alfa Romeo'dan ayrılır. Ama Avio Costruzioni adını verdiği şirketiyle yaptığı otomobiller ancak savaştan sonra tanınmaya başlar ve "adı otomobil tarihinin en tanınmış markası hâline gelir.". 1947'de ilk Ferrari yarış otomobili Ferrari 125 S adıyla üretilir.. 1949'da yarış otomobili Ferrari 166 MM Le Mans 24 Saat yarışını kazanır ve Ferrari 166 S Maranello fabrikalarında üretilen ilk turizm otomobili olur. Farklı kullanım amacıyla yapılan bu iki model, özellikle mekanik olmak üzere birçok ortak noktaya sahiptir. 1950'lerde Ferrari birçok dayanıklılık yarışını kazanarak markasının ününe ün katar.. Savaş sonrasında Nazilerle işbirliği yapmak suçundan hapiste tutulan Ferdinand Porsche özgürlüğüne kavuşur. 1947'de salıverilmesinin ardından oğlu Ferry Porsche ile birlikte "356" adı verilen bir prototip üzerinde çalışmaya başlar. Bu prototip, tasarımı Ferdinand Porsche tarafından yapılan "Vosvos" gibi motoru arkada olan küçük bir "roadster" modelidir. Resmî olarak Porsche markasının ortaya çıkışını gösteren bu prototipin son hâli 1949 Cenevre otomobil salonunda sergilenir ve "çevikliği, kısa dingil mesafesi ve ekonomikliği" ile herkesin ilgisini çeker.. Başarılı mekaniği ve modası geçmeyen çizgileri ile markanın ünü gün geçtikçe artacaktır.. 1920-1930 yılları arasında sportif yarışmalar için özel olarak yapılan otomobiller ortaya çıkar. Ancak bu spor disiplini 1946'da "Fédération Internationale du Sport Automobile" (Uluslararası Otomobil Sporu Federasyonu) tarafından kuralları ortaya çıktıktan sonra yaygınlık kazanmıştır. Otomobil yarışları hızla yayılırken, Uluslararası Otomobil Federasyonu (FIA) 1950'de otomobil üreticilerinin katılacağı dünya çapında bir yarış düzenlemeye karar verir. Bu uluslararası şampiyona, Indianapolis 500 dışında Avrupa'da yer alan altı "grand prix"den oluşmaktadır. Yarışlar silindir hacmi 4,5 litreyi geçmeyen "Formula 1" otomobillerine ve Indianapolis 500 sırasında "Indy Car"lara açıktır. Giuseppe Farina ve Juan Manuel Fangio tarafından kullanılan Alfa Romeo Alfetta (type 158 ve 159) modelleri şampiyonanın tamamına damgasını vurur. Bunun üzerine FIA kategorileri oluşturur. "Formula 2" böylece 1952'de ortaya çıkar.. Doğu Bloğu ülkelerinde, Lada, Trabant ve GAZ gibi otomobil üreticilerinin yaşadığı teknik durgunluğa rağmen otomobil yalnızca "nomenklatura"ya rezerve edilmişti.. Doğu Avrupa'da bir yenilik olmasa da batıda yeniliğin öncüleri ortaya çıkıyordu. Britanyalı otomobil üreticisi Rover, şimdiye kadar yalnızca uçaklarda kullanılan türbini bir kara aracına uyarlamaya karar verir. 1950'te türbin ile tahrik edilen ve "Jet 1" adı verilen ilk modeli sergilerler. Rover, 1970'lere kadar türbin kullanan otomobilleri geliştirmeye ve üretmeye devam eder. Fransa'da da Jean-Albert Grégoire ve Socéma şirketi türbin ile donatılmış olan ve saatte 200 km hız yapabilen bir model geliştirir. Ancak bir füzeye benzeyen şekliyle, türbin ile donatılmış en ünlü otomobil General Motors'un "Firebird" modelidir. XP-21 adı verilen ilk Firebird modeli 1954'te üretilir.. İlk Amerikan spor otomobili sayılan 1953 model Chevrolet Corvette birçok yenilik taşımaktadır. Bir konsept aracın çizgilerini taşıyan ilk seri otomobil olmasının yanı sıra karoserisi sentetik olan cam elyafından yapılmış ilk otomobildir. Fransa'da Citroën DS getirdiği birçok yenilik ile ön plana çıkar: hidrolik direksiyon, diskli frenler, otomatik vites kutusu, hidropnömatik süspansiyonlar ve aerodinamik yapı.. 1950'lerden itibaren otomobil yalnızca ABD ve birkaç Avrupa ülkesinin "oyuncağı" olmaktan çıkar. Önceden izole bir pazara sahip olan İsveç 1947'de Volvo PV 444 modeliyle uluslararası pazara açılan ilk otomobilini yapar. Bunu yine İsveçli otomobil üreticisi Saab izler. ABD ve Avrupalı otomobil üreticileri güneydeki ülkelere, özellikle Latin Amerika'ya yayılarak yeni fabrikalar açar. 1956'dan itibaren Volkswagen Beetle Brezilya'da üretilmeye başlar. Avustralya pazarını ele geçirmek için General Motors tarafından Holden markası 1948'de kurulur ve bu ülkeye özgü otomobiller üretmeye başlar.. Japonya ilk seri otomobillerini üreterek yavaş yavaş üretimini artırmaya başlar. Endüstrideki gecikmelerinin önüne geçmek için bazı üreticiler batılı şirketlerle ortaklık kurar. Amerikalı istatistikçi William Edwards Deming, sonradan "Japon mucizesi" olarak anılacak olan savaş sonrası Japon ekonomisinin gelişmesinin temeli olan kalite yönetimi yöntemlerini Japonya'da geliştirir.. 1950'lerde yaşanan önemli ekonomik büyüme otomobil üretiminin de önemli derecede artışını sağlar. II. Dünya Savaşı sonucu yeniden kurulan sanayi etkisini göstermeye başlar. Refah seviyesinin yükselmesi sonucu tüketim mallarının satışı artar ve yeni teknolojik gelişmelerin önü açılır. 1954'ten itibaren otomobillerin satış fiyatı yıllardır ilk defa azalır. Otomobil sahibi olmak için artık kredilerden yararlanılır. 1960'larda sanayileşmiş ülkelerde artık herkes otomobil alabilme noktasına gelmiştir.. Ellili yıllarda ABD'de otomobil üretimi o döneme kadar görülmemiş rakamlara ulaşır. 1947'de 3,5 milyon, 1949'da 5 milyon ve 1955'te yaklaşık 8 milyon otomobil ABD'de üretilir.. ABD'de gittikçe daha büyük otomobiller üretilirken, Avrupa'da orta büyüklükte motor hacmi ile ekonomik otomobillerin geliştirilmesi daha yaygındır.. 1953'ten itibaren Avrupalılar, ABD'yi yakalar ve küçük ve orta ölçekli araç pazarında liderliği elde ederler. Müttefik Kuvvetler tarafından yapılan yardımlardan ve ABD yatırımlarından yararlanan Almanya otomobil üretiminde Avrupa'da lider konuma gelir.. Yine de fabrikaları Sovyetler tarafından girilen bölgelerde kalan BMW ve Auto-Union gibi şirketler bu eknomik büyümeden hemen yararlanamayacaklardır. Orta ve lüks segmentte otomobil üreten Mercedes-Benz ise dünya pazarının lideri olma isteğini gösterir. Bu arzu sonucunda 1954 New York otomobil salonunda "martı kanadı" gibi açılan kapılarıyla 1950'lerin sembolü hâline gelen Mercedes-Benz 300 SL sergilenir.. Biçim açısından bakıldığında otomobil tasarımı giderek daha yaratıcı olmaya başlar. Birbirlerinden çok farklı iki akım otomobil tasarımını derinden etkiler. Bunlar Amerikan refahı ve İtalyan inceliğidir. Tasarıma ilk önemi Amerikalılar verir. "Detroit'in Üç Büyüğü" için çalışan tasarım devleri General Motors için Harley Earl, Ford için George Walker ve Chrysler için Virgil Exner'dir. Raymond Loewy'de tasarımın gelişmesinde rol alır ve 1944'te endüstriyel tasarımcılar derneğinin kurulmasına önayak olur. Üç yıl sonra "Time" dergisinin kapağına çıkar. En güzel tasarımı 1953'teki Studebaker Starliner modelidir.. Ama daha uzun süre yaşayacak olan İtalyan tarzı tasarımdır. Otomobil tasarımının büyük isimleri hâlâ bu alanda liderliklerini sürdürmektedir: Pininfarina, Bertone, Zagato, Ghia... Bu yeni moda 1947 Paris otomobil salonunda Pininfarina tarafından aşağıya doğru inen kaput tasarımıyla "savaş sonrası otomobil tasarımında belirleyici olan" Cisitalia 202 modeliyle lanse edilmiştir.. ABD'de tasarım stüdyoları 1930'lardan beri varolmasına rağmen Avrupa'da henüz yoktur. Tasarımın önemini anlayan Simca Avrupa'da ilk tasarım stüdyosunu kurar. Kısa süre sonra Pininfarina ve Peugeot arasındaki işbirliğini gören diğer otomobil şirketleri de benzer stüdyolarla anlaşır.. 1910'lardan itibaren otomobil pazarının hızlı gelişmesi yol ağının da gelişmesine neden olur. 1913'te ABD New York'tan San Francisco'ya tüm ülkeyi katedecek olan ve "Lincoln Highway" adı verilen bir otoyol inşa etmeye karar verir. Yapım masraflarının büyük bir kısmı dönemin otomobil üreticileri tarafından karşılanır.. 1960'larda dünya üzerinde karayolu ağı farklı bir boyuta ulaşır. ABD özellikle "Interstate Highway System" (Eyaletlerarası Otoyol Şebekesi) adını verdikleri projeleri geliştirmeye başlar. ABD Federal Hükümeti 1944, 1956 ve 1968'de "Federal Highway Acts" (Federal Otoyol Yasaları) ile 1968'de 65.000 km'ye ulaşan bir otoyol ağı kurulmasını sağlar. Artık "Amerikan yaşamı otoyolun çevresinde organize olur" ve bundan en çok yararı otomobil endüstrisi ile petrol şirketleri görür. Avrupa'da, Almanya II. Dünya Savaşı sırasında başladığı "Autobahn" projelerini geliştirmeye devam eder. "Ekonomik ve sosyal konservatizmini" koruyan Fransa'nın karayolu şebekesi yıllar boyunca yalnızca Paris'in batısındaki bir kesimle sınırlı kalmıştır.. Hemen hemen ABD'nin tüm büyük şehirlerinin gelişmesi büyük otoyollar çevresinde ourken aynı zamanda toplumda büyük bir bağımlılık da oluştu. Bazıları bunu psikolojik bir bağımlılık olarak görürken diğerleri pratik bir ulaşım yöntemine bağımlılık olarak değerlendirmiştir. Otomobil bağımlılığının sonuçları arasında şehirlerde trafik tıkanıklığı, hava kirliliği, artan trafik kazaları, fiziksel egzersiz eksikliğinden kaynaklanan kardiyovasküler hastalıkların artışı sayılabilir.. Bu bağımlılık, şehirlerde otomobillerin neden olduğu riskler nedeniyle çocuklarını taşımak için annelerin kullandığı arabalarla daha da artmıştır.. "Otomobil bağımlılığı" kavramı Avustralyalı yazarlar Peter Newman ve Jeffrey Kenworthy tarafından popüler hâle getirilmiştir. Newman ve Kenworthy, bu bağımlılığın sürücülere değil otomobile bağımlılık yaratan şehir düzenlemelerine ait olduğunu savunur. Gabriel Dupuy ise otomobil sisteminden ayrılmak isteyenlerin, otomobilin sağladığı birçok yarardan ayrılamadıkları için bundan vazgeçemediklerini belirtir.. Uzmanlar bu bağımlılık için birçok neden ileri sürmüştür. Bunların başında kültürel nedenler gelir, kalabalık şehirler yerine "bahçeli evlerinde ve şehirden uzakta" yaşamak isteyenler otomobilden vazgeçememektedir.. 1956 yılı otomobil sektörüne krizin geri döndüğü yıldır. Mısır devlet başkanı Cemal Abdünnasır'ın Süveyş Kanalı'nı Millîleştirmesi sonucunda otomobil yakıtı fiyatları çok yükseldi. Bunu izleyen ekonomik şok sonucu tüketim düşüncesi kökünden değişti: Önemli bir ekonomik yükselişin ardından otomobil artık yalnızca pragmatik amaçlarla kullanılmaya başlandı.. Otomobil üreticileri artık daha önceden uğraşmadıkları bir sorunla karşı karşıya kalmışlardı: Otomobillerin yakıt tüketimi. Otomobil üreticileri boyu 4,5 m'yi geçmeyen ve adına "kompakt" denen daha küçük otomobiller tasarlamaya başlar. Özellikle bu krizden etkilenen ABD 1959'dan itibaren daha küçük otomobiller üretir. Bunların arasında en tanınmışları Chevrolet Corvair, Ford Falcon ve Chrysler Valiant'tır.. Austin Mini gibi çok daha küçük otomobiller bu dönemde çok başarılı olur. Ekonomik kriz karşısında bazı otomobil üreticileri birleşmek zorunda kaldı, bazıları da büyük şirketler tarafından satın alındı. 1960'ların sonundan 1980'lerin başına kadar bu hareketlilik sonunda büyük otomobil üretici gruplarının sayısında azalma görüldü. Citroën 1965'te Panhard'ı, 1968'de Maserati'yi satın alır; Peugeot Citroën'i ve Chrysler'in Avrupa kısmını satın alarak PSA grubunu kurar; Renault American Motors'un kontrolünü eline geçirir ama sonra Chrysler'e satar; VAG grubu altında Audi, Seat sonradan Škoda birleşir; Saab General Motors'a katılırken Volvo Ford grubuna geçer; Fiat 1969'da Alfa Romeo, Ferrari ve Lancia'yı alır.. Şirketlerin satılması devam eder. 1966'da daha önceden Daimler'i alan Jaguar ile BMC "British Motor Holding"i oluşturur ve sonradan "Leyland Motor Corporation" ile birleşerek "British Leyland Motor Corporation" şirketi meydana gelir. 1965'te Volkswagen tarafından "Audi-NSU-Auto Union" grubu oluşturulur.. Trafik kazaları sayısı oldukça yüksektir. ABD başkanı Lyndon B. Johnson, 1965'te Amerika'da son yirmi yılda trafik kazalarından ölenlerin sayısının 1,5 milyonu aştığını ve bunun son savaşlardaki kayıplardan daha yüksek olduğunu belirtir. Ralph Nader, otomobil üreticilerinin sorumluluğunu ortaya koyan "Unsafe at any speed" ("Hangi hızda olursa olsun güvensiz") adlı bir broşür yayımlar. Fransa'da da 1958 - 1972 yılları arasında trafik kazalarının sayısının ikiye katlanması sonucu başbakan Jacques Chaban-Delmas "Fransız karayolu şebekesinin yoğun ve hızlı bir trafik için uygun olmadığını" belirtir. 1971'de emniyet kemeri takma zorunluluğunu ilk olarak oylama sonucu Avustralyalılar kabul eder. Bu yeni öncelikler sonucu arkadan itiş yerine önden çekiş önem kazanır. Otomobil üreticilerini çoğu artık önden çekişli otomobil üretmeye başlar. Fransa'da arkadan motorlu ünlü Renault 4CV'nin yerine önden çekişli R4 geçer. ABD'de de önden çekişe geçer ve Oldsmobile Toronado önden çekişli ilk otomobil olur. Otomobil yarışında orta arka konum yani arka takımın hemen önü öncelik kazanır. Bu konum ağırlıkların daha ideal dağıtılmasına ve aracın dinamik performansında yalpalama ve eğilme hareketlerini azaltır.. 1960'larda otomobilin güvenliliği hakkında bilinçlenme sonucu toplumda bir yenilik olarak tüketici hakları ortaya çıkar. Tüketici hakları savunucusu Ralph Nader'in "Unsafe at any speed" broşürünün Amerikan arabalarının güvenli olmadığını ortaya koymasının ardından General Motors, Chevrolet Corvair modelinin satışını durdurmak zorunda kalır. Nader, otomobil sektörüne açtığı birçok davayı kazanır ve 1971'de ""Public Citizen"" adını verdiği Amerikan tüketici haklarını koruma derneğini kurar.. Şehir içinde otomobillerin sayısının artması işleri daha da zorlaştırır. Hava kirliliği, trafik sıkışıklığı ve park yerlerinin yetersizliği şehirlerin karşılaştığı sorunların bazılarıdır. Bazı şehirler otomobile alternatif olarak tekrar tramvaylara dönmeye çalışır, otomobilleri tek başına değil, birkaç kişinin bir arada kullanması önerilir.. Arap-İsrail Savaşı'nın 6 Ekim 1973'te patlak vermesiyle ilk petrol krizi ortaya çıkar. Bu çatışma sonucunda en büyük petrol üretici ülkeleri içeren OPEC üyeleri brüt petrol fiyatını artırmaya karar verir ve ardından otomobil endüstrisi büyük bir enerji kriziyle karşı karşıya kalır. ABD daha küçük otomobiller üretmek zorunda kalır ama tutucu sayılan bu pazarda yeni modeller pek başarılı olamaz. Avrupa'da kriz sonucu yeni karoseri tipleri ortaya çıkar. Uzun sedan tipi araçlar yerine uzunlukları 4 m'yi geçmeyen ve arka bagajı iç hacimden ayrılmayan iki hacimli otomobiller ortaya çıkar. 1974'te tasarımı İtalyan Ital Design tarafından yapılan Volkswagen Golf ortaya çıkar ve "çekici ve fonksiyonel" çizgileriyle büyük bir başarı kazanır.. 1979'da İran ve Irak arasında savaşın patlak vermesi sonucu ikinci petrol krizi ortaya çıkar. Petrolün varil fiyatı iki katına çıkar. Otomobil önemli bir yokluk dönemine girer. Örneğin Los Angeles'ta araçların plaka numaralarına göre yalnızca iki günde bir yakıt almalarına izin verilir. Yakıt tüketimini azaltmak için otomobil üreticileri daha aerodinamik otomobiller tasarlamaya başlar. Sürükleme katsayısı "Cx" otomobil tasarımı şartnamelerinde yerini alır.. Enerji krizi sonucunda otomobillerin yakıt tüketimini optimize etme yönünde araştırmaların başlaması bir gereklilik hâline gelmiş ve otomobil motorları tasarımı yenilenmiştir. Otomobil üreticileri motorların yanma odalarını ve admisyon girişlerini yeniden tasarlayarak ve pistonun motor karteri içindeki hareketi sırasında oluşan sürtünmeleri azaltarak randımanlarını artırma yoluna gitmiştir. Ayrıca karbüratörler yerine enjeksiyon sistemine geçilmiştir. Şanzıman oranları büyütülerek rejim değişikliklerinin genliği azaltılmıştır.. Dizel motor 1920'lerden beri ticari araçlarda kullanılmakta ama hususi otomobillerde pek rağbet görmemekteydi. Mercedes 1936'dan beri Dizel motora sahip büyük sedan otomobiller üreten tek üreticiydi. 1974 yılının sonu Dizel motor kullanan otomobiller için önemli bir dönüm noktası olmuştur. Benzinli motorlara göre termodinamik randımanı daha iyi olan Dizel motorlar daha az yakıt tüketmekteydi. Bu özellikleri nedeniyle otomobil üreticilerinin çoğu Dizel motora büyük bir ilgi göstermiştir. Volkswagen ve Oldsmobile 1976'dan, Audi ve Fiat 1978'den, Renault ve Alfa Romeo 1979'dan itibaren Dizel motorları otomobilleri piyasaya sürmüştür. Otomobillerin benzinli motordan çok Dizel motor ile üretilmesinin arkasında mazot vergilerini azaltan hükûmet desteklerinin yardımı olmuştur.. Turbokompresörler, yakıt enjekte edilen yanma odasına giren havanın sıkıştırılmasına olanak sağlar. Bu sayede aynı silindir hacmine daha fazla hava girmesi sağlanır ve dolayısıyla motorun randımanı artar. Bu teknik 1973'ten beri yalnızca BMW, Chevrolet ve Porsche modellerinin bazılarında kullanılmaktaydı. Ancak Dizel motorların çalışma sisteminin izin vermesi sayesinde yaygınlık kazanmıştır. Turbo sayesinde Dizel motorların gücünün benzinli motorlara nazaran daha fazla olması mümkün olmaktadır.. Otomobil tasarımında elektroniğin kullanımı hemen hemen tüm teknolojik alanlarda yaygınlaşır. Motorların içten yanma süreci ve yakıt beslemesi artık elektronik olarak kumanda edilir. Yakıt enjeksiyonu, debiyi ve enjeksiyon zamanını optimize eden mikroişlemciler tarafından ayarlanır.. Otomatik şanzımanlar vites geçişini düzenleyen programlar sayesinde daha etkin olarak kullanılmaya başlar. Süspansiyonlar yol koşullarına ya da sürücünün kullanım tarzına göre elektronik olarak ayarlanır.. Elektronik sayesinde araçların aktif güvenlik sistemleri gelişir ve anti-patinaj gibi sürücüye yardımcı olan sistemler otomobillerde kullanılmaya başlar. Dört çeker otomobillerde, kaptörler yardımıyla çalışan işlemciler tekerlerin patinaj yaptığını belirler ve motordan gelen torku tüm tekerlere dağıtarak iki çekerden otomatik olarak dört çekere geçer.. Bosch şirketi, şiddetli frenleme sırasında tekerlerin kilitlenmesi önleyen ABS ("Anti-Blocking System" ya da "Antiblockiersystem") sistemini geliştirir.. 1970 - 1980 yılları arasında otomobil tasarımında bilgisayar destekli sistemlerden yararlanılır ve CAD ("Computer-aided design") yaygınlaşır.. Otomobil 20. yüzyılın sonunda toplumun ayrılmaz bir parçası olmuştur. Gelişmiş ülkelerde neredeyse kişi başına bir otomobil düşer. Bu yoğunluk birçok soruna da neden olmaktadır. Özellikle çevre üzerindeki olumsuz etkileri ve kaza sonucu ölümün önemli bir sorun hâline gelmesiyle birlikte yol güvenliği gibi konular nedeniyle 1970'lerden beri otomobil birçok tartışmanın odağını oluşturmuştur.. Trafik kurallarına uymayanlara karşı devletler ağır koşullar uygulamaya başlar. Çoğu ülke ehliyetin alınmasını gerektiren puan uygulamasına geçerken bazıları hapis cezalarını yasalarına ekler. Kaza sonucu ölüm oranını azaltmak için otomobil tasarımında güvenlik önlemleri alınır ve çarpışma testleri zorunlu kılınır.. 20. yüzyılın başında "Carfree" (Otomobilden kurtulmuş) adı verilen uluslararası bir toplum hareketi ortaya çıkar. Bu hareket içinde otomobil olmayan şehirleri ya da mahalleleri destekler. Anti otomobil eylemcilik giderek artar. Otomobilin algılanması gerçek bir evrimden geçer. Otomobil satınalmak artık bir statü kazanmak olarak değerlendirilmemeye başlar. Büyük metropollerde abonelik ile otomobil kullanımı, ortak araba kullanımı gibi uygulamalar ortaya çıkar. Otomobil pazarının gelişimi ve petrol fiyatının artışı Renault tarafından geliştirilen Dacia Logan gibi düşük maliyetli, sade, az tüketen ve az kirleten otomobil tasarımının yayılmasına neden olur. Logan önemli bir başarı kazanır; Ekim 2007'nin sonunda 700.000'den fazla satış yapar.. Bu başarı sonucunda diğer otomobil üreticileri düşük maliyetli, hatta Hindistan'da 1.500 € fiyata 2009 yılında satılmaya başlayan Tata Nano gibi çok düşük maliyetli otomobil modelleri üzerinde çalışmaya başlar.. Genel olarak düşük maliyetli otomobiller Romanya, İran, Türkiye ve Fas gibi ekonomisi gelişmekte olan ülkelerde büyük bir başarı kazansa da Fransa gibi daha gelişmiş ülkelerde de çok sayıda satış yapmaktadır.. Bu yeni eğilimler, emekli personelinin de getirdiği maliyetin eklenmesiyle General Motors gibi Amerikalı otomobil üreticilerinin kendi pazarları da dahil olmak üzere dünya üzerindeki talebe uygun ürünler sunamaması nedeniyle daralmalarında etkili olmuştur.. Modifiye otomobiller ya da "tuning" 2000'lerde ortaya çıkan ve otomobilleri iyileştirip kişiselleştirmeyi içeren bir modadır. Bu eğilimin temelinde otomobillerin mekaniğini iyileştirip motor gücünü artıran değişiklikler yapanlar yatar.. Genellikle bu modayı izleyenle otomobillerinin hemen hemen tamamını modifiye ederler. Motorlara turbo eklenir, karoseriye aerodinamik kitler takılır ve dikkat çekici renklere boyanır. Kabin içine oldukça güçlü ses sistemleri eklenir. Modifiye otomobiller genellikle kendilerine özgü ve değişik bir otomobil isteyen gençleri ilgilendirir. Modifiye otomobil için ödenen miktarlar oldukça yüksektir. Bu modanın potansiyelinin farkında olan üreticiler modelleri için ""tuning" kitleri" de hazırlar. Uzmanlar petrol kaynaklarının azalacağı yönünde görüş birliğine varmıştır. 1999'da dünya üzerinde petrol kullanımının %41'ini ulaşım oluşturmaktaydı. Çin gibi bazı Asya ülkelerinin büyümesi sonucu benzin kullanımını artırırken üretim düşecektir. Yakın bir gelecekte ulaşım çok derinden etkilenebilecektir ama benzine alternatif çözümler günümüzde hem daha pahalı hem de daha az verimlidir.. Otomobil üreticileri artık petrol kullanmandan çalışabilen otomobiller tasarlamak zorunda kalacaklardır. Var olan alternatif çözümler verimsiz ya da az verimli ama aynı zamanda çevre için yararı tartşmalı durumdadır.. Çevreye olan etkiyi azaltmak için gittikçe zorlaştırılan yönetmelikler otomobil üreticilerini yakıt tüketimi azaltılmış motorlar tasarlamaya ya da çevre için temiz bir otomobil üretilebilene kadar Toyota gibi üreticileri Prius gibi hibrid otomobilleri piyasaya sürmeye itmektedir. Bu hibrid otomobiller klasik bir içten yanmalı motor ile buna bağlı olarak çalışan ve elektrikli motora güç veren bir ya da birkaç bataryadan oluşur. Günümüzde artık birçok üretici geleceğin otomobillerinin güç kaynağı olarak elektriğe doğru yönelmiş durumdadır. Tesla Roadster gibi bazı otomobiller yalnızca elektrik ile çalışmaktadır. 21. yüzyılın başında otomobil karoserilerinde yeni tipler ortaya çıkmıştır. Daha önceleri otomobil üreticilerinin model seçenekleri sedan, station wagon, coupe ya da cabriolet ile sınırlı kalıyordu. Rekabetin artması ve dünya sahnesinde oynanması otomobil üreticilerini varolan modelleri bir birleriyle çaprazlayarak yeni karoseri tipleri yaratmaya itmiştir. Bu eğilimin ortaya çıkardığı ilk tip SUV'dir ("Sport utility vehicle"). 4x4 arazi aracının şehir içinde kullanıma uygun hâle getirilmesi ile oluşturulmuştur. "Crossover" modeller arasında en tanınmışlarından Nissan Qashqai hem SUV hem de klasik sedan kullanıcılarını memnun edecek seçenekler sunmaya çalışmaktadır. SUV ve "Crossover" ABD'de de oldukça popülerdir. Alman otomobil üreticileri bu alanda en yaratıcı olanlar arasındadır. Mercedes 2004'te beş kapılı bir sedan coupe olan CLS'yi piyasaya çıkarmış; Volkswagen 2008'de sedan Passat'ın "coupe-confort" versiyonunu tanıtmış ve BMW aynı yıl 4x4 coupé BMW X6'nın satışına başlamıştır. 2007'de patlak veren dünya finansal krizi otomobil endüstrisine oldukça ağır bir darbe indirmiştir. Temmuz ayından itibaren emlâk piyasası kredi krizinden etkilenen finans dünyası altüst olmuş ve otomobil üreticilerinin büyük çoğunluğunu bundan etkilenmiştir. Üreticiler bu krizin tüketiciler üzerinde yaratacağı tedirginlikten korkmaktaydılar. Ayrıca otomobil satışlarının üçte ikisi banka kredisi ile yapılmaktaydı ve bankalar giderek kredi vermekte zorlanmaya başlamış ve faiz oranları yükselişe geçmişti.. ABD otomotiv endüstrisi bu krizden özellikle oldukça fazla etkilenmiştir. Büyük ve çok yakıt tüketen arabalarıyla tanınan bu ülke endüstrisi yeniden yapılanma, yenilik yapma ve özellikle ekolojik otomobilleri tasarlamakta zorluklar yaşamaktaydı. Ekolojik sorunlar artık Amerikalı tüketiciyi yakından ilgilendirmekteydi. Bir zamanlar ABD pazarının lideri olan "Detroit Big Three" (Detroit'in üç büyüğü) Chrysler, General Motors ve Ford iflas etmenin eşiğine gelmişti.. Üç otomotiv üreticisi 2 Aralık 2008'de ABD Kongresi'ne bir kurtarma planı ve 34 milyar dolarlık yardım için başvurur.. Bazıları krizden en çok etkilenen Chrsyler'in yokolacağından bile söz eder ancak grubun başkanı Bob Nardelli, 11 Ocak 2009'da şirketin ayakta kalabileceği konusunda güvenini belirtir.. Avrupa'da hükûmetler ve Avrupa Yatırım Bankası otomobil sektörünü destekler.. Elektrikli motor ile tahrik yüzyılı aşkın bir süredir bilinmektedir. Günümüzde bataryalarda gerçekleşen teknolojik gelişme sayesinde, Li-ion bataryalar normal otomobillerin performansına erişebilen otomobiller yapılmasını olanaklı kılmaktadır. Tesla Roadster, bu tip otomobillerin performansına bir örnektir. Elektrikli otomobilin yerleşebilmesi için, hızlı batarya şarj istasyonları gibi yeni altyapıların da geliştirilmesi gerekmektedir. Ayrıca bataryaların geri dönüşümünü sağlamak da bir sorun olarak durmaktadır. Bu tarz altyapılar ancak ulusal düzeyde kararlar sonucu yapılabilir.. Bir ülkenin elektrik üretiminin kendisine yeterli olup olmadığı, elektrik üretmek için kömür kullanıp kullanmadığı gibi konular elektrikli aracın termik motorlu araçlara göre enerji açısından temiz olup olmadığını etkileyecektir. 2009 Frankfurt otomobil salonunda Mercedes-Benz'den Toyota'ya hemen hemen tüm otomobil üreticileri çoğu henüz konsept olan 32 adet elektrikli otomobil sergilemiştir. Dört adet elektrikli otomobilden oluşan bir gam sergileyen Renault'nun başkanı Carlos Ghosn, 2011 yılından 2016 yılına kadar İsrail ve Danimarka'da 100.000 elektrikli "Renault Fluence" satacaklarını açıklamıştır. Volkswagen "E-Up" elektrikli otomobilini 2013'te, Peugeot "iOn" otomobilini 2010 sonundan itibaren piyasaya çıkaracağını bildirmiştir. Mitsubishi'nin "i-Miev" adlı modeli satışa sunulmuştur. Dünya otomobil parkı yıllar boyunca çok hızlı bir şekilde gelişmiştir. Savaş için harcanan çabalar sonucu I. Dünya Savaşı ardından birçok teknolojik yenilik ortaya çıkmış ama aynı zamanda otomobil üretiminin önemli ölçüde artmasına olanak sağlayan üretim yöntemleri ve makine iyileştirmeleri de bulunmuştur.. 1950 -1970 arasında dünya otomobil üretimi üç kat artarak 10 milyondan 30 milyona çıkmıştır. Refah ve barış ortamı konfora yönelik tüketim aracı olan otomobilin satınalınabilmesine olanak sağlamıştır. 2002 yılında 42 milyona ulaşan dünya otomobil üretimi, 2007'den sonra Çin'in de büyümesiyle 70 milyonu aşarak 40 yılda iki katına çıkmıştır. 2007 - 2008 krizi Avrupa ve ABD'de otomobil satışlarını düşürmüş olsa da gelişmekte olan ülke pazarlarındaki satışlarla dünya otomobil parkı artışına devam etmiştir.. Özellikle büyümekte olan Çin ve Güney Amerika pazarlarının sayesinde 2007'de otomobil satışları %4 artarak dünya pazarı 900 milyonun üzerine çıkmıştır. Uzmanlar milyar sınırının 2010 yılının sonundan önce geçileceğini tahmin etmektedir.. Yoğun otomobil sayısına sahip ülkelerde ortalama araç ömrü 10 yıl olduğundan ötürü otomobil parkının yenilenmesi yavaş olmaktadır.. Yine de kriz nedeniyle birçok otomobil pazarı zorluk içindedir. Satışlarında net bir düşüş gözlenen ABD pazarı krizden en çok etkilenen otomobil pazarıdır. ABD'de ekonomik konjonktürün değişmesi, yani ücretlerin azalması, işsizlik, emlâk ve petrol fiyatlarının artması sonucu 2008'de otomobil satışları yaklaşık 15 milyon adet düşmüştür.. Rusya, Hindistan ve Çin gibi yüksek nüfuslu ülkeler otomobil için yüksek potansiyel içeren pazarlardır. Avrupa Birliği içinde 1000 kişiye ortalama 600 otomobil düşerken bu sayı Rusya için 200, Çin için ise yalnızca 27'dir.. Ayrıca ABD'de kriz nedeniyle satışların düşmesinin ardından Çin dünya üzerinde bir numaralı otomobil pazarı hâline gelmiştir. Uzmanlara göre kriz bu sonuca ulaşılmasını yalnızca hızlandırmıştır. Ayrıca Çin hükûmetinin otomobil alım vergilerini azaltması gibi otomobil sektörünü desteklemesi de ayrıca bu fenomene yardımcı olmuştur.. Uzun dönemli bazı tahminler 2060 yılına kadar dünya otomobil parkının 2,5 milyara ulaşacağı ve bu artışın %70'inin Çin ve Hindistan gibi kişi başına otomobil sayısının çok düşük olduğu ülkeler sayesinde olacağını göstermektedir. Herbert York Herbert Frank York (d. 24 Kasım 1921 - ö. 19 Mayıs 2009), nükleer fizikçi. Birleşik Devletler hükûmeti birimleriyle ile bazı enstitülerde yöneticilik yaptı. Rochester, New York'ta doğdu. Lisans ve yüksek lisans öğrenimini (1943) University of Rochester'da tamamladı. Doktorasını 1949'da University of California, Berkeley'de tamamladı. II. Dünya Savaşı sırasında Manhattan Projesinin bir parçası olarak Oak Ridge, Tennessee ve Berkeley Radiation Laboratory'de fizikçi olarak çalıştı. Lawrence Livermore National Laboratory'nin ilk müdürüydü, bu görevini 1952'den 1958'e dek sürdürdü. Buradan ayrıldıktan sonra, Advanced Research Projects Agency'de başkanlık ve Savunma Bakanlığı'nda Araştırma ve Mühendislik Müdürlüğü gibi sayısız önemli pozisyonda bulundu. Kaliforniya Üniversitesi'nde fizik profesörlüğü, University of California, San Diego rektörlüğü (1961–1964, 1970–1972) ve 1979-1981 yılları arasında Cenevre, İsviçre'deki Comprehensive Test Ban müzakerelerinde ABD temsilciliği yaptı. York, UC San Diego'daki Institute on Global Conflict and Cooperation'ın fahri müdürüydü. Aynı üniversitede Livermore ve Los Alamos Ulusal Laboratuvarlarını denetleyen Scientific and Academic Advisory Committee'nin (Bilimsel ve Akademik Danışma Komitesi) başkanlığını yürüttü. Ayrıca Washington'da, partizan olmayan bir cephane kontrol organizasyonu olan Council for a Livable World heyetinde hizmet verdi. Zaman zaman University of California San Diego ve başka enstitülerde konuk hoca olarak dersler verdi. Herbert York, 19 Mayıs 2009'da San Diego'da 87 yaşında öldü. Stanislav Poplavski Stanislav Poplavski (Lehçe: Stanisław Popławski, Rusça: Станислав Гилярович Поплавский / "Stanislav Gilyaroviç Poplavskiy", d. 22 Nisan 1902 - ö. 10 Ağustos 1973), Sovyet ve Polonya ordusunda bir general. Rus İmparatorluğu'nda, Kiev civarında doğdu. Ailesi etnik olarak Polonyalıydı. Gençlik yıllarında kendisini bir Polonyalı olarak görüyordu. 1930 yılından itibaren Sovyetler Birliği Komünist Partisi üyesiydi. 1920 yılında Kızıl Ordu'ya askere alındı ve ilk 3 yıl (1923'e kadar) er olarak görev yaptı. Sonraki 4 yıl (1927'ye kadar) 297. tüfekçi alayında astsubay bölük komutanı olarak görev yaptı. Sonraki yıllarda Subay okuluna yazıldı ve daha sonra kendi komutasını aldı: ilk olarak 137. Tüfekçi Alayında bir müfreze (1930-1931), daha sonra bir müfreze (1931-1933) ve sonunda Kharkov'da subay okulunda bir bölük (1933-1935). II. Dünya Savaşı'ndan önce Frunze Askeri Akademisi'ne kaydoldu (1935-1938). Burada askeri taktik eğitmeni oldu (1938-1939) ama 1939 yılı şubat ayında bir suç tasniinden sonra Sovhoz'a gönderildi. Sovyetler Birliği'ndeki Alman istilasından önce askerliğe geri döndü. 162. Tüfekçi Tümeninin ilk üyesi, 720. Tüfekçi Alay'ının sonraki komutanı (Temmuz-Eylül 1941), 363. Tüfekçi Tümeni'nin kurmay başkanıydı (Ekim 1941-Ocak 1942). Sonraki 4 ay boyunca 184üncü, 256ıncı, 220nci Tüfekçi Tümeni ve Sovyet 5. ordusundaki 45. Tüfekli Birliği onun komutasındaydı (Haziran 1943-Eylül 1944). 1944 yılında Polonya Ordusu'na gönderildi. Tümgeneral olarak Polonya İkinci Ordusu'nu (26 Eylül–19 Aralık 1944) ve sonra sonra Polonya Birinci Ordusu'nu yönetti (10 Eylül 1945'e kadar). Birlikleri Pommernstellung kuvvet hattını (Pomeranya Duvarı) yararak ilerledi. Odra ve Elbe Nehri'ni geçerek Baltık Denizi kıyısını emniyet altına aldı. Savaşta 4 kez yaralandı. Savaştan sonra, aralarında Konstantin Rokossovski gibi neredeyse tüm Polonyalı birliklere sorumluluk vermiş ve onları kumanda etmiş komutan dahil, binlerce Sovyet subayıyla beraber Polonya ordusunda kaldı. Poplawski, Almanya'yı işgal eden Polonya kuvvetlerinin komutanı olarak görev yaptı. Daha sonra Silezya Askeri Asbölgesi komutanı (22 Kasım 1947'ye kadar), Polonya Kara Kuvvetlerinin başkomutanı (21 Mart 1950'ye kadar), ve Askeri Eğitim Teftiş Dairesi Başkanı (2 Nisan 1949'a kadar) oldu. Ayrıca siyasi pozisyonlarda da bulundu: 2 Nisan 1949'da 2. Ulusal Savunma Bakan Yardımcılığı yaptı. Ayrıca Sejm'de meclis üyeliği yaptı (1947-1956), ve 1949'dan 1956 yılına kadar Polonya Birleşmiş İşçi Partisi Merkez Komitesi'nin bir üyesiydi. 1956 yılında Poznan 1956 protestolarının bastırılmasından sorumlu askeri kuvvetlerinin kumandanıydı. Sonra Destalinizasyon çağının başlamasıyla, önemli sayıda Sovyet subaylarıyla birlikte Polonya Ordusundan ayrıldı. 1963 yılınca genelkurmay başkanı rütbesiyle emekli oldu. Evli ve bir kız çocuğu babasıydı. 10 Ağustos 1973 tarihinde Moskova'da öldü ve Moskova'da Novodevichi Cemetery'ye defnedildi. Poplavsky çok sayıda ödül aldı. Özellikle Polonya Halk Cumhuriyeti'nde Polonya Ticaret Filosu'nun bir gemisi dahil, çeşitli şeylere onun adı verildi. ""Comrades of the front roads"" (ya da ""Comrades of the struggle" hatıra kitabının yazarı; Lehçe ismi: "Towarzysze frontowych dróg", Warszawa 1964, 1966, 1970, 1973, 1983; Rusça ismi: "???????? ? ??????', Moskwa 1963, 1974; Almanca ismi: "Kampfgefährten", Berlin 1980"). Orijinal ismi "On the land of forefathers" ("Na ziemi przodków, ?? ????? ???????"), fakat sansürler nedeniyle değiştirildi. 46. Altın Portakal Film Festivali 46. Uluslararası Antalya Altın Portakal Film Festivali, 10 Ekim ve 17 Ekim 2009 tarihleri arasında Antalya'da düzenlenen film festivalidir. 2005 öncesi kazananlara verilen Venüs heykeli ödülü bu festivalde yeniden verildi. 46. Uluslararası Antalya Altın Portakal Film Festivali “Uzun Metraj Ulusal Film Yarışması” bölümünde yarışan filmler 16 Eylül 2009 tarihinde açıklandı.; Festivalde Ulusal Uzun Metraj, Ulusal Belgesel, Ulusal Kısa Film ve Uluslararası Yarışma dallarında ödüller verildi. Ödüller, Erden Kıral'ın başkanlığında oyuncu İzzet Günay, yönetmen Mustafa Altıoklar, sanat yönetmeni Mustafa Ziya Ülkenciler, oyuncu Nurgül Yeşilçay, sinema yazarı Ömür Gedik, senarist ve yönetmen Sırrı Süreyya Önder, müzisyen ve oyuncu Yavuz Bingöl ile yazar Zeynep Oral'dan oluşan jüri tarafından verildi. Yarışmanın jüri üyeleri, Krzystof Zanussi başkanlığında Karoly Makk, Stephen Ashton, Canan Gerede ile Pelin Batu'dan oluştu. En İyi Film ödülü "Kağıttan Asker" ile "Sınır" filmleri arasında paylaştırıldı. En İyi Erkek Oyuncu Ödülü "Öteki Yaka"daki performansıyla 9 yaşındaki Tedo Bekhauri'ye verilirken, En İyi Kadın Oyuncu Ödülünün sahibi "Katalin Varga" filmiyle Hilda Peter'in oldu. En İyi Yönetmen Ödülünü "Öteki Yaka" filmiyle Georgi Ovashvilli kazandı. 2005'ten önce ödül olarak verilen Venüs Heykeli 46. Festival ile birlikte adaylara ödül olarak yeniden verilmiştir. Festivali simgeleyen heykeller Antalya'nın çeşitli bölgeleri'ne dikilmiştir. Festival'in düzenlendiği Antalya Kültür Merkezi köşesindeki Antalyaspor Kavşağı'nda dikilen heykellerden birinin yakılmasını Büyükşehir Belediye Başkanı Mustafa Akaydın, cinsel sapkınlık olarak nitelendirmiştir. Samuray Jack bölümleri listesi Cartoon Network'te yayınlanan animasyon televizyon serisi "Samuray Jack" programının bölümleri listesidir. 18 Nisan 2009 tarihinde "Samurai Jack" programının 52. bölümü yayınlanmıştır. Helsinki Olimpiyat Stadyumu Helsinki Olimpiyat Stadyumu (Fince: "Helsingin olympiastadion", İsveççe: "Helsingfors Olympiastadion", Helsinki'de bulunan bir stadyumdur. Helsinki kent merkezinden 2 km uzakta, Töölö bölgesinde bulunur. Finlandiya'nın en büyük stadyumudur. 40.000 kişilik bir kapasitesi vardır. Kulesinin yüksekliği 72 metredir. Kule ziyaretçilere açıktır ve ziyaretçilerine kuşbakışı Helsinki manzarası sunar. Konser ve sosyal aktiviteler için de kullanılır. 1934 ile 1938 yılları arasında, Helsinki'de yapılan 1952 Yaz Olimpiyatları için inşa edilmiştir. 1983 ve 2005 yıllarında Dünya Atletizm Şampiyonası'na ev sahipliği yapmıştır. Finlandiya millî futbol takımının ana stadyumudur. 2005 yılında yenilenmiştir. Hikmet Turan Dağlıoğlu Hikmet Turan Dağlıoğlu (1900 - 1977), Türk öğretmen, yazar, müzeci, Antalya Milletvekili. Yaptığı çalışmalarıyla Türk kültürüne değerli katkılarda bulunmuştur. Öğretmenliği sırasında bulunduğu yerlerin kültür araştırmalarına katılan, yerel tarih araştırmaları yapan, folklor derlemeleri yanında dil araştırmalarında da uzak kalmayan Dağlıoğlu şiir ve hikâye alanlarında da eserler vermiştir. 1900 yılında bugün ulusal sınırlarımız dışında kalan Derizor kasabasında dünyaya gelmiştir. İlk ve Ortaokuları tamamladıktan sonra Budapeşte'deki "Yüksek Sanatlar Okulu"nda yüksek öğreniminde devam etmiştir. Anayurda dönüşü ile çeşitli illerde öğretmenlik görevlerine devam etmiştir. Atatürk'ün başlattığı kültür hareketleri, halkevlerinin açılması, Türk Dil Kurumu ve Türk Tarih Kurumun kurulması Darülfunun'un kapatılarak yerine üniversitelerin açılmaya başlanması tüm yurtta yeni bir araştırma hız ve isteği uyanmıştı. İzmir valisi Kazım Dirik kültür işlerine ilgi duyan bir bürokrat olması ve bir arkeolog ve müzeci olan Aziz Ogan'ın bu dönemde burada bulunması, Dağlıoğlu için bir fırsat olmuşur. Böylece İstanbul’a gelerek müzeci olarak çalışmalarına başlayan Dağlıoğlu öte yandan Kabataş Erkek Lisesi’nde öğretmenlik görevini de sürdürmüştür. İstanbul’daki görevinden sonra 1934 yılında Ankara Arkeoloji Müzesi müdürlüğüne atanan Dağlıoğlu, burada yaşadığı olumsuzluklar üzerine 1940 yılında Adapazarı Ortaokuluna atanmıştır. Üç yıl süren öğretmenliğinden sonra tekrar İstanbul’a tayin edilen Dağlıoğlu, Cağaloğlu ve Yenikapı Ortaokullarında öğretmenlik mesleğine devam etmiştir. 1943 yılına kadar devam eden görevi sırasında devrin tek partisi tarafından milletvekili aday listesine seçilen Dağlıoğlu, Antalya milletvekili sıfatıyla 1946 yılına kadar Türkiye Büyük Millet Meclisi'nde görev yapmıştır. Buradaki görevinden sonra Türkiye Çocuk Esirgeme Kurumu'nda denetmenlik (müfettişlik) yaparak devletteki görev yaşamını sona ermiştir. 1950 yılında emekliliğini isteyip İstanbul’a yerleşmiştir (Şakiroğlu, 1981). Dağlıoğlu, pek çok halkevi dergisinde yazılar yazmış bir kişi olarak tanınmaktadır. Halkevlerinin ülke çapında yaygın olduğu bir dönemde yazılarıyla tarih çalışmalarına katılmıştır. Yazılarının yer aldığı halkevi yayınları Ün (Isparta Halkevi), Çorumlu (Çorum Halkevi), Başpınar (Gaziantep Halkevi), Yeni Türk (Eminönü Halkevi), Uludağ (Bursa Halkevi), Kaynak (Balıkesir Halkevi), Ülkü (Ankara Halkevi) dergileridir. Tapu defterleri üzerine yaptığı çalışmalarını özellikle ilgi duyduğu şehirlere kaydıran Dağlıoğlu, Gaziantep üzerine yaptığı çalışmalar sonucunda üç ciltlik çok değerli bir eser ortaya çıkarmıştır. Bursa tarihine de ilgi duyan Dağlıoğlu, hazırlamış olduğu "16.asırda Bursa Tarihi" adlı kitap Türkiye’nin sosyal ve ekonomik tarihi üzerine çalışan araştırmacıların başvurduğu eserlerden bir tanesidir. Yapmış olduğu çalışmaların dışında Türk Dil Kurumu'yla işbirliğine giderek halkağızlarından derlemeler ve atasözleri toplama etkinliklerine yardımcı olmuştur (Şakiroğlu, 1981). Mstislav (knez) Çernigov Knezi Mstislav (Ukraynaca: Мстислав Володимирович Хоробрий) (d. ? - ö. 1036), Kiev Knezi I. Vladimir'in oğludur, Kiev Knezi I. Yaroslav ise, ağabeyidir. Babası ve ailesi vaftiz edilirken 10 yaşlarındaydı. Vaftizi sırasında ilk Bizans imparatoru olan Konstantin'in adını alan Mstislav, Tmutarakan'ı idare etmesi için Karadeniz civarına yollandı. Bizans İmparatorluğu'yla ilişkileri çoğunlukla samimi olarak kaldı. 1016'da Hazar Kağanlığı'na ait kalan son Hazar kalelerine baskın düzenleyerek, hem kaleleri hem de son Hazar kağanı Georgius Tzul'u esir aldı ve böylece Tmutarakan'ın da knezi oldu. Bu baskında, Bizans imparatoru II. Basileios'un yolladığı kuvvetler sayesinde Kiev Knezliği'nin Kırım ve çevresindeki otoritesi sağlamlaştırıldı. 1022'de Çerkesleri idare altına alan Mstislav, iki yıl sonra ağabeyi I. Yaroslav Kiev'in dışındayken knezliğe önderlik etti ve kalan Hazar boylarını itaat altına almak için çeşitli saldırılar düzenledi. I. Yaroslav'la knezlik için bir sürtüşme yaşamaları üzerine, Kiev Knezliği Mstislav'a batı bölgelerinin idaresini verdi ve Mstislav da başkenti olarak Çernihiv (Çernigov) şehrini seçti. 1031'de her iki kardeş de, Galiçya seferine çıktı. Daha sonra aynı yıl, Mstislav filosuna Alanlar da katıldı. Mariya Temryukovna Goşevnay İdar (1544-1 Eylül 1569; Adigece: "İdar Goşevnay/Идар Гощэунай"), Kabartayca: "İdar Goşenay/Идар Гощэнай", Kabardiya'nın büyük derebeylerinden Pşı Temrıko İdar'ın (İdar Temrıko) kızı ve ilk Rus çarı IV. İvan'ın ikinci eşi. Bir Müslüman iken kilisede vaftiz edilip Ortodoks Hristiyan yapıldı ve Mariya Temrukovna (Мария Темрюковна/Temrıko kızı Mariya) adını aldı. Ardından, 17 yaşında iken, IV. İvan (Korkunç İvan/İvan Grozni) ile evlendirildi (1561). IV. İvan'dan "Vasiliy" adı verilen bir oğlan çocuğu oldu, ancak oğlu ve kendi erken öldüler (1569). Saray içi rekabetler sonucu her ikisinin de zehirlenerek öldürüldükleri söylenir. Mariya, bir Sibirya yolculuğu sırasında ağır hasta olarak yatağa düşmüş, hastanın başında kocası, doktoru ve erkek kardeşi sabaha değin beklemiş, Mariya, ateşler içinde ve kendinden geçmiş halde çok özlediği annesinin adını Çerkesçe olarak gece boyunca sayıklamış ve gün ağarırken de can vermiştir. Rus-Kabartay dostluğunun bir simgesi olmak üzere, Mariya'nın (Goşevnay İdar) Sovyetler döneminde, Rusya'ya bağlı Kabardey-Balkar Cumhuriyeti başkenti Nalçik'te dikilen heykelinin yüzü ve sağ eli Moskova'yı işaret etmektedir (Bk. "Adigece eğitim, asimilasyon durumu ve geleceğimize ilişkin bir değinme-1, internet"). Heykelin Kabardeylerin Rusya'ya olan bağlılığını simgelediği söylenir. Bu son yıllarda "Mariya Temrukovna"'nın yaşamını konu alan aynı adlı bir film, Adıge Cumhuriyeti Devlet Televizyonu tarafından Adıge film yapımcısı Bayan Yemıj Muliet'e hazırlattırılmıştır. Filmde Adıge, Kabartay ve Rus sanatçıları rol almışlardır. Ayrıca Rusya Federasyonu Devlet Ödülü sahibi ünlü Adıge yazarı İshak Meşbaş'ın "Adıgeh'er" (Адыгэхэр=Adıgexer=Çerkesler) adlı 752 sayfalık Adıgece romanı (Maykop, 2005) Mariya Temrukovna ekseninde 16. yüzyıl Rus-Çerkes ilişkilerini konu edinmektedir (Bk. "Örgütlerimiz, Soçi ve Yayın Alemimiz Ne Durumda", makale, Cherkessia.net, Serbest Kürsü, 04.03.2010). Heiligendamm Heiligendamm (Almanca söyleniş: "haɪ̯lɪɡn̩̩ˈdam"), Almanya'da kökleri 1793 yılına dayanan bir sayfiye yeridir. Baltık Denizi kıyısında yer alan bu küçük yerleşim biriminde hâlâ ayakta kalan az sayıda tarihî yapı, buranın geçmişte Avrupa aristokratlarının mevsimlik tatil yöreleri olduğunu göstermektedir. Almanya'nın en eski sayfiye yerlerinden olan Heiligendamm, Mecklenburg-Vorpommern eyaletine bağlı olan Bad Doberan ilçesinin bir parçasıdır. Deniz kıyısı boyunca klasik mimari tarzda yapılmış beyaz evler nedeniyle bu kasaba ayrıca () (Türkçe: "Deniz kıyısındaki beyaz kent") olarak da anılmaktadır. Kasaba kıyısında günümüzde büyük bir beş yıldızlı otel de yer almaktadır. Heiligendamm, içinden geçen bir demiryolu hattıyla Kühlungsborn ve Bad Doberan'a bağlanır. 13 Temmuz 2006 tarihinde, dönemin Amerika Birleşik Devletleri Başkanı George W. Bush, Stralsund'ta buluşacağı Alman şansölyesi Angela Merkel ile görüşmeden önce Heiligendamm'da kalmıştır. Kasaba ayrıca 6 - 8 Temmuz 2007 tarihlerinde, kasabanın büyük otelinde 33. G8 Zirvesi'ne ev sahipliği yapmıştır. Bu nedenle binlerce kapitalizm karşıtı gösterici Heiligendamm'a giden yolları kapama girişiminde bulundu. Böylece küçük kasabanın adı dünya basınında duyulmuş oldu. Tapiola Tapiola İsveççe Hagalund Finlandiya'nın güneyinde Espoo şehrinde bulunan bir mahalledir. Espoo'daki kent merkezlerinden biridir. Tapiola 1950'lerde ve 1960'larda Fin Apartman Kuruluşu tarafından inşa edildi. Espoo Kültür Merkezi burada yer almaktadır. Helsinki Metropolitan Alanının batı kısmında yer alır. Boyz II Men diskografisi Bu makale, Amerikalı R&B müzik grubu Boyz II Men'in albümleri ve teklileri hakkındadır. 2009 itibarıyla dokuz stüdyo albümüne ve otuz tekliye ("single") imza atan grup, altı da derleme albümüne sahiptir. Grubun dokuz adet stüdyo albümü bulunmaktadır. Grubun altı derleme albümü bulunmaktadır. Grup, otuz adet tekli yayımlamıştır. Sosnowiec Sosnowiec (), Polonya'nın güneyinde, Zagłębie Dąbrowskie adlı tarihî ve coğrafi bölgesinde yer alan ve Katowice şehrine yakın bir noktada bulunan bir şehirdir. Merkezi 222,586 nüfuslu olan şehrin bağlı bulunduğu metropolün nüfusu ise 2.746.000'e ulaşmaktadır. Katowiec kenti metropolüyle birlikte oluşturduğu şehir bölgesi Yukarı Silezya Metropolitan Birliği (Lehçe: "Górnośląski Związek Metropolitalny") adıyla anılır ve toplam nüfusu 5.294.000'dir.. Şehirden, Vistül Nehri'nin bir kolu olan Brynica deresi de geçer. 1999 yılında Silezya Voyvodalığı oluşturulana dek Katowice Voyvodalığı'na bağlı kalmıştır. Sosnowietz, Sosnowitz, Sosnovitz (İbranice), Sosnovyts, Sosnowyts, Sosnovytz, Sosnowytz, Сосновец (Rusça), Sosnovetz gibi adlar ile de bilinmektedir. Polonya'da Bydgoszcz, Kielce, Łódź, Łomża ve Opole'de de Sosnowiec adında beş küçük kasaba vardır. Voshod 2 Voshod 2 (Rusça: Восход-2, "Şafak 2") Voshod programının ikinci uçuşudur. 18 Mart 1965'te Aleksey Leonov tarihteki ilk uzay yürüyüşünü gerçekleştirdi. Leonov, Voshod 2 kapsülüne bir kordonla bağlıydı. Leonov yürüyüşü yaparken Pavel Balyayev kapsülde bekliyordu. Uzay yürüyüşü beklenenden biraz fazla sürdü. Uzay aracından dışarıya çıktığında giysisi şişince Leonov içeri girişte biraz zorlandı. Kavak Yelleri oyuncuları listesi Kavak Yelleri dizisinin oyuncu listesi: Massagetler Massagetler MÖ 6. yüzyıllarda Orta Asya'nın güney bölgelerinde Persler'in komşusu olan bir göçebe devlettir. Sakalar'ın batıya doğru göçüp bu bölgede devlet kurmalarının nedeni Eski Yunan'da yaşamış ünlü şair Herodot'a göre Massagetlerin baskısıdır. Kimi kaynaklara göre Pers Hükümdarı Büyük Kiros'un da öldüğü Siriderya kıyısında yapılan savaş Sakalar'la değil Massagetler'le yapılmıştır. Hazar Denizi ile Aral Gölünün doğusunda yaşadıkları söylenmektedir. Masagetler'e Alan ve Khorezm İranileri karışmışsa da menşe itibarıyla Türk oldukları ileri sürülmektedir. Masaget adı "balık yiyenler" anlamında olduğu savunulmaktadır. MÖ 530 yılında Pers kralı Kirus'un seferi vesilesi ile daha iyi bilinen bu Masagetler Kraliçe Tomris kumandasında, Pers ordusunu mağlup ederek Kirus'un ölümüne sebebiyet vermişlerdi. Strabon ise Kirus'un savaşmış olduğu Masagetlerin büyük bir göçebe halk olduğunu veya konfedarasyon olduğunu onlardan bir kısmının dağlarda, bir kısmının ovalarda, bir kısmının da bataklık ve adalarda yaşadıklarım anlatmaktadır. Masagetler balıkçı ve toplayıcı iptidai bir toplumdu. Pers kralı Kirus MÖ 530/528 deki ölümünden, Bactria Grek Krallığının düşüşü (tahminen MÖ 130) ne kadar Batı Türkistan'daki en güçlü kurumsal güç Massaget konfederasyondu. Massagetlerin kökenlerini kesin olarak ortaya koyacak bulgular bulunmamakla beraber kayda değer iki önemli yaklaşım bulunmaktadır. Massagetlerin kökenlerinin İrani olduğuna dair görüşler ve iddialar bulunmaktadır. İrani dil konuşan toplulukların ağırlıklı olduğu fakat Turani unsurlarının da elde edilen kaynaklarla tespit edildiği bir konfederasyon iddiaları da bulunmaktadır. Öte yandan Ön Türk oldukları ve Ön Türk ilişiği olduğuna dair görüşler ve iddialar bulunmaktadır. Lovosice Lovosice (Almanca: "Lobositz"), Çek Cumhuriyeti'nin batısında yer alan Bohemya bölgesinin kuzey kesiminde küçük bir kasabadır. Avrupa'nın önemli akarsularından Elbe Nehri'nin sol kıyısında kuruludur. Bohemya dağlık alanlarının eteğinde yer alır. Çek Cumhuriyeti'nin başkenti Prag'ın 60 kilometre güneyindedir. Yaklaşık 10 bin nüfuslu bir yerleşim birimidir. Denizden yüksekliği 151 metre ve yüzölçümü 9.37 km²dir. Kasabada uzun yıllardır faaliyet gösteren kimya ve gıda işleme fabrikaları vardır. Stratejik konumu nedeniyle Lovosice ülkedeki önemli ulaşım merkezlerinden biri hâline gelmiştir. Elbe Nehri'nde bulunan bir kargo limanı vardır ve D8 karayolu ile yüksek hızlı tren aracılığıyla kasabanın, başkent Prag ile Alman şehirlerine kolay bağlantıları bulunmaktadır. Ülkenin önemli bir karayolunun iki yanında, ince ve uzun bir biçimde büyüyen kent Çek dilinde ""Lovosice kadar uzun"" şeklinde bir söyleyiş doğmasına da neden olmuştur. Excuse Me Mr. "Excuse Me Mr.", rock grubu No Doubt'ın "Tragic Kingdom" albümünden çıkan dördüncü single çalışmasıdır. Parça, ayrıca "The Singles 1992-2003" albümünde de yer aldı. Şarkı, esasen akustik gitar ile bestelendi ve şarkının iki versiyonu vardı: biri versiyonu folk ile country etkisi altındayken, bir diğer versiyonu punk rock etkisi altındaydı. Yapımcı Matthew Wilder, ilkini tercih etti ve grubun tercih ettiği diğeri ise bir stüdyo kazasıyla kayboldu. 1997'de, single Billboard Modern Rock Tracks listesinde on yedinci sıraya ulaştı. Şarkı ayrıca, müzik video oyunu için indirilebilmektedir. Sunday Morning (No Doubt şarkısı) "Sunday Morning", Tony Kanal, Gwen Stefani ve Eric Stefani tarafından No Doubt'ın üçüncü stüdyo albümü "Tragic Kingdom" (1995) için yazılan şarkıdır. 1997 yılında albümün altıncı single çalışması olarak yayımlandı. Yukarı Silezya Metropolitan Birliği Yukarı Silezya Metropolitan Birliği (Lehçe: "Górnośląski Związek Metropolitalny") ya da Yukarı Silezya Metropolü (Lehçe: "Metropolia Górnośląska"), Polonya'nın Silezya Voyvodalığı'nda birbirine komşu on dört kentin bir araya gelerek oluşturduğu geniş şehir bölgesidir. Bu şehir birliği, toplamda 2.7 milyona varan nüfusuyla Polonya'nın en büyük metropolitan bölgelerinden birinde yer alır. Yukarı Silezya Metropolitan Birliği, Silezya Metropolitan Alanı'nın bir parçasıdır ve bu alanın nüfusu ise 5.3 milyon kadardır. Şehir birliği ülke ekonomisinin de önemli bir parçasıdır ve ülkenin gayri safi yurt içi hasılanın %8'ini oluşturur. Birlik yerel girişimlerle kurulmuştur ve birliğe katılım isteğe bağlı olmuştur. Bölge nüfusunun büyük bölümü birliğin oluşturulması konusunda destek vermişlerdir. Birliğin kuruluşu için ilk öneri ve adım birliğe dâhil kentlerin belediye başkanlarının bir araya gelerek 9 Ocak 2006 tarihinde bir bildiriye imza atmalarıyla gelmiştir. Bu bildiri 8 Haziran 2007 tarihinde de ilgili Polonya makamlarınca imzalanıp onaylanarak resmî bir oluşum hâlini almıştır. 2006 ve 2007 yıllarında tüm bu şehirlerin Silezya kenti adı altında birleştirilmesi düşünülmüştür. Guş Dan Guş Dan (İbranice: גּוּשׁ דָּן), Tel Aviv ve çevresindeki kentleri barındıran bir metropolitan alandır. Alan, İsrail'in merkez bölgesini kapsadığı gibi, nüfus ve yüzölçümü olarak da İsrail'deki en büyük kentsel alandır. Akdeniz kıyısında yer alan Guş Dan bölgesinin nüfusu yaklaşık üç milyondur. "Guş Dan", "Dan Birliği" anlamına gelmektedir. Bu adın verilmesinin en önemli nedeni, antik İsrail Krallığı'ndaki Dan kabilesinin burada yaşıyor olmasıdır. İncil'de geçen anlatılara göre bu kabile başta Kenan adlı bölgenin merkezinde yer alan topraklara yerleşmek istemişler, ancak orada yer alan Filistinlilerle olan düşmanlıkları nedeniyle sözü geçen alanın yakınlarına yerleşmişlerdir. İlk yerleşilen bölgenin adı Mahaneh Dan (Türkçe: "Dan Kampı") olarak adlandırıldı. Ancak yerleşmek istedikleri yer kuzeyde Yafa'dan güneyde Şefelah'a kadar olan bölgeydi. Sonuç olarak, Filistinlilerin baskısından dolayı, Danlar ülkenin kuzeyine doğru göç etti. Laiş'i fethettikten sonra kabile, başkentlerini yeniden kurarak buraya Tel Dan adını verdi. Bu olaydan sonra bu bölge Guş Dan olarak bilinmeye başladı. Guş Dan, bir iç, bir de dış olmak üzere iki halkadan ibarettir. Dan Otobüs Şirketi, Guş Dan çevresindeki en önemli ulaşım şirketidir. Her ne kadar Kavim adlı şirket son yıllarda Dan şirketine alternatif olarak kullanılsa da, yine de Dan Şirketi önemli bir konumdadır. Guş Dan, ayrıca Ayalon Otobanı gibi İsrail'deki önemli bir karayolu hattını içinde barındırır. Bunun dışında Kudüs ile Guş Dan arasında yapılmakta olan bir hafif raylı sistem inşaatı bulunmaktadır. Bu sistemin gelecekte önemli bir ulaşım hattı olması planlanmaktadır. Primetime Emmy Ödülleri Primetime Emmy Ödülleri, Academy of Television Arts & Sciences tarafından, ABD primetime televizyon programcılığının değerlendirilmesiyle verilen ödüllerdir. 1949'da verilmeye başlanan ödüller önce yalnızca Emmy Ödülleri olarak adlandırıldı. 1970'lerde ilk Daytime Emmy Ödüllerinin verilmeye başlanmasıyla, özgün isme "Primetime" sözcüğü ilave edildi. Primetime Emmy Ödülleri genellikle Eylül ortasında, güz televizyon sezonunun resmen başlamasından önceki pazar günü dağıtılır. Günümüzde ödül töreni başlıca dört şebeke olan CBS, ABC, NBC ve FOX tarafından dönüşümlü olarak yayınlanmaktadır. New (No Doubt şarkısı) "New", Tom Dumont ve Gwen Stefani tarafından "Go" soundtracki (1999) için yazılan rock grubu No Doubt şarkısı. Parça daha sonra grubun dördüncü stüdyo albümü "Rock Steady"de yer aldı. Şarkı, ağırlıklı olarak New Wave müziğinin etkisindedir. Müzik video oyun dizisi "Rock Band" için parça indirilebilmektedir. ABD Billboard Hot 100 listesinde yer alamayan single, Modern Rock Tracks listesinde yedi numaraya kadar yükseldi. Ayrıca, Birleşik Krallık Singles Chart'ta otuzuncu sırada şarkının yer almasıyla, grup Britanya Top 40 listesine dördüncü kere girmiş oldu. Şarkıya çekilen klip, Jake Scott tarafından yönetildi. Klip, En Sık Klip dalında 1999 VH1/Vogue Moda Ödülü kazandı. D 573 , Karacabey ve D 565 arasında 32 km'lik bağlantı yolu. Bursa-İzmir yolunun Bursa'dan sonra güneye yönelen kısmının başını oluşturur. Tüm kesimleri bölünmüş yoldur. Yolun 6 km.lik kısmının sınırını Türkiye Jokey Kulübü'ne ait at haraları oluşturmaktadır. 573-01 32Â km Parasal birlik Parasal birlik, iki ya da daha fazla ülkenin aynı para birimini kullanmasıdır. Parasal birlikte, "ekonomi ve para birliği"nde olduğu gibi ortak bir iç pazar ve ticari anlaşmalarca belirlenen ortak çıkarlar olması gerekmez. Dünyada pek çok parasal birlik örneği bulunmaktadır. Türkiye ve Kuzey Kıbrıs Türk Cumhuriyeti arasında "türk lirası"nın kullanılması, Hindistan, Nepal ve Bhutan arasında "Hint rupisinin" kullanılması parasal birliğe örnektir. Avrupa Birliği'nin kendi içinde uyguladığı "euro alanı" ekonomi ve para birliği örneğiyken, Ağrotur ve Dikelya, Andorra, Kosova, Monako, Karadağ, San Marino ve Vatikan ile uyguladığı avro kullanım antlaşmaları parasal birlik kapsamına girmektedir. D 696 , Konya-Seydişehir arasındaki 87 km'lik karayolu. 1990'lı yılların ortasına kadar asfalt değilken alternatifi olan D 330 kullanılırdı. 696-01 Ex-Girlfriend "Ex-Girlfriend", Tom Dumont, Tony Kanal ve Gwen Stefani tarafından No Doubt grubunun dördüncü stüdyo albümü "Return of Saturn" (2000) için yazılan şarkıdır. 2000 yılının ortalarında albümün resmî olarak yayımlanan ilk single çalışması oldu. Birçok ülkede, en iyi 40 listelerinde yer alarak, başarılı oldu. Gwen Stefani, şarkıyı esasen 2002 yılında evlendiği Gavin Rossdale ile olan birlikteliği hakkında bir mersiye olarak besteledi. Grup, parçayı dinledikten sonra, albümde birçok balad yer almasından ötürü şarkının temposu grup tarafından artırıldı. Parça, flamenko gitar tekrarları içermektedir ve New Wave ile hip hop etkisindedir. Parçaya çekilen klibi ise Hype Williams yönetti. Single, Avustralya'da 35,000+ satış elde ederek altın plak ile tasdiklendi. Simple Kind of Life "Simple Kind of Life", Gwen Stefani tarafından No Doubt grubunun dördüncü stüdyo albümü "Return of Saturn" için yazdığı pop rock baladı. Albümün ikinci single çalışması olarak Haziran 2000'de yayımlandı. "Return of Saturn"den çıkan en başarılı Amerikan single'ı oldu fakat uluslararası alanda daha az başarı elde etti. Gwen Stefani, albüm kayıtının son dakikasına kadar şarkının sözlerini yazdı ve şarkıyı besteledi. Bu şarkıyla birlikte, Stefani ikinci kez bir şarkıyı tek başına yazmış oldu. Genelde grubun basçısı Tony Kanal ile birlikte sözleri yazmaktaydı. Şarkının sözleri, Stefani'nin Gavin Rossdale ile olan birlikteliğini ele almaktadır. Francesco di Giorgio Martini Francesco di Giorgio Martini (d. 1439 - ö. 1502), Siena Ekolü'nden İtalyan ressam, heykeltıraş, mimar, teorisyen ve Urbino Dükalığı için yaklaşık yetmiş kadar müstahkem mevki inşa etmiş olan askerî mühendistir. Siena'da doğan di Giorgio, Vecchietta'nın yanında çıraklık yaparak ressamlığı öğrenmiştir. Uzun yıllar üzerinde çalışarak 1482 yılından sonra bitirdiği "Trattato di architettura, ingegneria e arte militare" (Mimarlık, mühendislik ve askerî sanat üzerine tez) isimli bir yapıtı bulunur. Projeleri, zamanında yapılanlardan daha ileri düzeydedir. BÃ¼lent Bayraktar Bülent Bayraktar (1970, Vezirköprü, Samsun), Gerze kaymakamıdır. 1996 yılında Ankara Üniversitesi Hukuk Fakültesi'ni bitirmiştir. 1999 yılı ocak ayında Kaymakamlık mesleğine başlamış ve sırasıyla Eflani, İscehisar, İslahiye ilçelerinde Kaymakam Vekilliği yapmıştır. Daha sonra sırasıyla asaleten Uğurludağ ilçesi , Yedisu ve Oğuzeli'nde görev yapmıştır. 04.08.2008 tarih ve 28/10307 sayılı müşterek kararname ile Arhavi, Artvin atanmış olup, 12.09.2008 tarihinde Arhavi ilçesinde göreve başlamıştır.Ve son olarak 19.07.2013 tarih ve 2013/463 sayılı müşterek kararname ile Sinop ili Gerze ilçesine atanmış olup, 17.08.2013 tarihinde Gerze ilçesinde göreve başlamıştır. Evli ve iki kız çocuğu babasıdır. Shakira'nın kazandığı ve aday gösterildiği ödüller listesi Kolombiyalı şarkıcı Shakira'nın kazandığı ve aday gösterildiği ödüller müzik endüstrisine yapmış olduğu katkıların sonucudur. Styracosaurus Styracosaurus (dikenli kertenkele) 75 milyon önce bugünkü Kuzey Amerika'da ( tarih öncesi Laramidia adası) yaşayan ceratopsid grubuna dahil otçul dinozor. Zırh giymiş bir şövalyeyi andıran günümüz Alberta’sında (Kanada) yer alan ovalarda önemli bir konuma sahipti. Aynı kemik yataklarında, gergedan boyundaki bu otçullardan çok sayıda bireyin tanımlanmış olması, sürüler halinde dolaştıklarına işaret ediyor. Styracosaurusların fırfır ve boynuzları seksüel seçilim ve dolayısıyla evrimsel anlamda önemli bir özellikti. Yetişkin bir styracosaurus 3 ton ağırlığa ve 5.5 metre uzunluğa sahipti. En büyük ceratopsidlerden olan triceratopstan daha küçük bir ceratopsid dinozordu. 1913 yılında Lambe tarafından Styracosaurus albertensis olarak adlandırıldı. temel besinleri eğrelti otu, çikas(cycad) ve palmiyelerdi. gagası ve kesici dişleriyle sert bitki kısımlarını yiyebiliyordu. Meyaserin Uçuşu Yavuz Ekinci'nin bu eserinin ilk baskısı 2004 yılında Cadde Yayınları tarafından, ikinci Baskısı ise 2009 yılında Doğan Yayın Grubu tarafından yapılmıştır. Bu kitap, Yavuz Ekinci'nin ilk öykülerini kapsamaktadır. Yavuz Ekinci, bu kitabındaki öykülerinde bilhassa dışlanmış insanların yaşam mücadelesine değinmiştir. Bunun yanı sıra bu öykülerinde kişilerin kendi iç buhranlarına ve varolma mücadelesine de yer ayırdığı görülür. Bir yazar, bir aktivist ve bir eğitimci olan Yavuz Ekinci'nin Meyaserin Uçuşu adlı çalışmasında, insanlığa ve doğaya karşı duyumsadığı borçluluğu, kendi ülkesindeki gerçekliği, deneyim ve algılama birikimlerini öyküleştirerek ödemeye çalıştığından söz etmek yanlış olmayacaktır. Gündelik yaşamın asi çocuğu Ekinci, bu kitaptaki öykülerini dünya vatandaşlarına bir armağan olarak bıraktığını belirtmektedir. Bu eser ile ilgili belirtilmesi gereken bir başka husus, 2004 Yaşar Nabi Nayır Gençlik Ödülleri'nden öykü ödülü aslında bu eserinden dolayı Yavuz Ekinci'ye verilmiş olduğu halde, kitabın ödül açıklanmadan bir hafta önce Cadde Yayınları tarafından yayınlanmış olmasından dolayı, Ekinci'ye verilmesi tasarlanan bu ödül Temel Karataş'a verilmiştir. Meyaserin Uçuşu edebiyat çevrelerinde büyük bir ilgi uyandırmıştır. Nitekim Pakize Barışta, bu eserindeki öykülerinden dolayı Ekinci'yi Türk Edebiyatındaki gerçek ve sessiz bir devrimci olarak nitelemiştir. "Yıldızlar neden böyle uzak dururlar bize? Oysa yıldızlara sahip olmak uğruna ömrümüzü hayallere satarız. Hazan mevsimlerinde hep, karşılıksız, sınırsız, ölesiye... Her şehrin bir dağı olmalı; yüce ve ihtişamlı. Ve o dağdan hoyrat rüzgârlar esmeli şehrin yüreğine. Şehir irkilmeli, korkmalı, ağlamalı, üşümeli. Ama dağını sevmeli de, karşılığı, ölüm de olsa. Beklemeli, ummalı! Neyi mi? Kimi mi? Niçin mi? Neden mi? Ne zamana kadar mı? Şehir bilmeli." https://web.archive.org/web/20091015215950/http://taraf.com.tr/makale/7384.htm http://www.dogankitap.com.tr/kitap.asp?id=1249 Kıta Ablukası Kıta Ablukası, 1807-1814 döneminde Fransa ve uydu devletlerinin, Büyük Britanya Krallığı'na uyguladığı ambargodur. Büyük Britanya Krallığı ile Fransa arasındaki düşmanlık Ortaçağ'a dayanıyordu, cumhuriyetçi devrime Büyük Britanya Krallığı'nın başından beri karşı çıkması düşmanlığı pekiştirmişti. Sanayi Devrimi ile beraber İngiltere'nin başlattığı atılım Fransa'yı ürkütmekteydi. Deniz yoluyla adayı işgal etmek isteyen Napolyon'un planları Trafalgar yenilgisi ile suya düşünce Napolyon bir yıpratma savaşına karar verdi. 1807'den itibaren tüm Fransız limanları Britanyalılara kapatıldı. Ayrıca Fransız güdümündeki diğer kıta ülkeleri de (Rusya, Avusturya, İspanya, Hollanda, İtalya, Prusya vs) ablukaya katılmaya zorlandı. Napolyon tüm kıtada hiçbir gedik bırakmamak istiyordu ve kıtadaki tüm krallara boyun eğdirmeye kalkıştı ancak Portekiz ve İsveç kararı kabul etmedi. 1807'de Fransızlar karadan ve denizden Portekiz'e saldırdı. Kral, Britanya donanmasının yardımıyla Brezilya'ya kaçmayı başardı; ülkesi işgal edildi. Ancak Napolyon'un bölgedeki kontrolü arttırmak istemesi yerli halkı rahatsız etti ve Yarımada Savaşı patlak verdi. İsveç ise Rusya tarafından işgal edilerek susturuldu. Ancak Britanya'nın desteğini arkasına alan İsveç direnişçileri, Napolyon'un eski dostu ve yeni düşmanı Bernadotte'un önderliğinde savaşı sürdürdü. Napolyon'un bu hesapsız girişimi başarısız oluyordu. Abluka, Büyük Britanya'nın aksine kıta Avrupa'sını vurdu. Avrupa pazarını kaybeden Britanyalılar yeni pazar arayışını hızlandırdılar ve dünyanın geri kalan kısmına yayıldılar. Kıtanın Napolyon diktası altında adeta felç olması Büyük Britanya Krallığı'yı deniz aşırı ülkelerde rakipsiz bıraktı ve büyük sömürge imparatorluğunun kuruluşunu hızlandırdı. Öte yandan kıtada pek çok mal bulunamaz hale gelmişti. Napolyon'un ticareti düzenleyen baskıcı kararnameleri diğer Avrupa ülkelerinde hoşnutsuzluk yarattı. Ablukadan zarar gören Rusya, karara daha fazla uymayacağını açıkladı ve 1812'de limanlarını Büyük Britanya'ya açtı. Politikasının başarısız olduğu gerçeğini bir türlü hazmedemeyen Napolyon işi inada bindirdi, ablukadan vazgeçmek yerine Rusya'ya savaş açtı. Büyük Britanya'nın okyanus ötesindeki baş düşmanı olan ABD ise Fransa'ya destek amacıyla ablukaya katılmıştı. Bu karar Büyük Britanya için bir tehditti; ablukanın kıta dışına sıçramaması için İngilizler 1812'de ABD'ye savaş açtı. Avrupa krallarının gönülsüzce sürdürdüğü abluka, Napolyon'un 1814'ye yenilmesiyle beraber kendiliğinden sona erdi. Kıta Ablukası'nın başarısız oluşu, 19. yüzyılda adeta kural haline gelen "denizlere hükmeden dünyaya hükmeder" savının en büyük kanıtlarından biridir. Seks oyuncağı Seks oyuncağı, insanda cinsel hazzı kolaylaştırma amacıyla kullanılan bir cisim veya gereçtir. Çoğu seks oyuncağı, cinsel organlara benzer. Bazıları vücudun erojen bölgelerini uyarmak için tasarlanmıştır. Sadomazoşist ilişkilerde kullanılan araç ve aksesuarlar da buna dahil sayılabilir. Bununla birlikte pornografik video, gebelik önleyici ve ilişki kılıfını kapsamaz. Vibratörler veya "seks oyuncakları" vücudun çeşitli yerlerini uyarmak için kullanılır. Cinsel amaçla kullanılan vibratörler genelde yapay penis şekilli olur. Vajinaya sokulan oyuncaklara dildo (zıbık) denir. Kullanım amacına göre bunlar çeşitli biçimlerde olur. Erkekler için boşalma kutusu, vajina ve başka vücut deliklerine benzetilen mastürbasyon nesneleridir. Anüse sokulmak amaçlı yapay penisler, vajinal amaçlı olanlardan daha kısadır ve içeri kaçmalarını engellemek için genişleyen bir tabanları olur. Ayrıca anal amaç için boncuk ipi oyuncaklar da vardır. Asteroideae Asteroideae, papatyagiller (Asteraceae) familyasına ait bir alt familya. Kendi içerisinde 20 oymağa ayrılır. Herşey Sensin (şarkı) Yalın'ın 26 Mart 2007 tarihinde yayınlandığı 3. stüdyo albümü "Herşey Sensin" albümünün çıkış parçasıdır. Sözü ve müziği Yalın'a ve düzenlemesi Cengiz Erdem ile Deniz Erdem'e aittir. Klibinin yönetmeni Süleyman Yüksel'dir. Şarkı slow ritimli bir parçadır. Düzenleme de albümün bütününde Cengiz Erdem'in imzası bulunmaktadır. Süleyman Yüksel'in yönetmenliğinde gerçekleşen klip, 20 Mart 2007 tarihinde yayına girdi. Klip ilk olarak Kral TV, Powertürk TV, MTV Türkiye, Number One TV ve Dream TV kanallarında yayınlandı. Inuleae Inuleae, Asteriodeae alt familyasına ait bir oymak. Kendi içerisinde 46 cinse ayrılır. Sonsuz Ol (şarkı) Yalın'ın 25 Mart 2004 tarihinde yayınlandığı ilk albümü "Ellerine Sağlık" albümünün ikinci klibidir. Sözü, müziği ve düzenlemesi Yalın'a aittir. Klibinin yönetmeni Süleyman Yüksel'dir. Şarkının düzenlemesinde albümün bütününde olduğu gibi Yalın'ın imzası bulunmaktadır. Süleyman Yüksel'in yönetmenliğinde gerçekleşen klip, 29 Mayıs 2004 tarihinde yayına girdi. Klip ilk olarak Kral TV, Powertürk TV, Number One TV ve Dream TV kanallarında yayınlandı. Ã‡epni Çepni veya Çepniler şu anlamlara gelebilir: Michelangelo eserleri listesi Aşağıdaki liste İtalyan Rönesans sanatçısı Michelangelo tarafından yapılan tablo, heykel ve mimari yapıları içermektedir. Bu listeye kayıp olan eserlerde dahildir. Michelangelo ayrıca birçok çizim ve şiirde bazı çalışmalarda bırakmıştır. Emel Aydan Emel Aydan, 1951'de İstanbul'da doğan Türk transseksüel film yıldızı. Kariyeri boyunca 20 erotik filmde oynamıştır. 1951'de İstanbul'da doğan Aydan'ın asıl adı Erdoğan Kaşif'tir. 1951 yılında İstanbul'da doğmuştur. İtalya'nın Roma şehrinde ameliyat ile kadın olmuş, ardından da İsviçre'de striptizcilik yapmıştır. Türkiye'ye döndükten sonra 1970'li yılların ortalarında birçok cinsel içerikli filmlerde yer almıştır. Ayrıca sahneye çıkarak şarkıcılık da yapmıştır. Oynadığı ilk film, "Hızlım Benim"dir. Babası bir zamanlar tiyatrolarda görev almış, Hüseyin Kaşif'tir. Hüseyin Kaşif, striptiz ustası Nur Ay ile evlendikten sonra "Emel Aydan" ile birlikte çeşitli erotik gösteriler sunmuşlardır. Tüm oynadığı filmler erotik değildir. "Kader Bu" adlı drama, Halit Akçatepe'nin Lüküs Hayat adlı müzikal filminde oynamıştır. Çektiği filmlerin tamamına yakını 1975 ile 1979 arasındadır. Bu süre zarfında 20 erotik tarzında filmde yer almıştır. 1979'dan sonra bir anda çektiği filmler sonlanmıştır. 12 Eylül Darbesi ile birlikte porno ve pornoya yakın filmlerin üretimi ile dağıtımı yasaklanınca bir daha canlanamayan Türk seks film furyasının ilerideki dönemlerinde de tutunamayan Aydan, gece kulüplerinde çalışmıştır. Üzerinde güneş batmayan imparatorluk Güneşi Batmayan İmparatorluk, İngiltere başta olmak üzere tarihteki bazı deniz aşırı imparatorluklar için kullanılan terimdir. Herodot'a göre terimin bir benzeri ilk kez Pers imparatoru I. Serhas tarafından kullanılmıştır. Tarihteki ilk okyanus ötesi imparatorluğu İspanyollar kurdu. Şarlken (hükümdarlığı: 1516-1556) Yeni Dünya'daki kolonileri kast ederek "imparatorluğumda güneş hiç batmaz" dediği zaman, terim tarihe geçmiş oldu. Coğrafi keşifler çağında İspanya büyük atılımlar gerçekleştirdi. Magellan dünyayı dolaştığı zaman İspanyolların elinde Uzak Doğu'dan Yeni Dünya'ya dek uzanan ülkelerin haritası vardı ve bu sayede çok uzak noktalarda sömürgeler kurabildiler. Hernan Cortes Meksika'yı, Pizarro ise Peru'yu işgal etti. 16. yüzyılın sonunda İspanyol gemileri üç okyanusta dolaşıyor ve beş kıta ile ticaret yapıyordu. Aşırı yağmalama sonucu oluşan enflasyon İspanyol ekonomisini çökertti ve nihayet İspanya, Napolyon tarafından işgal edildi. Fırsattan yararlanan sömürgeler, Simón Bolívar önderliğinde ayaklandılar ve İspanyol Sömürge İmparatorluğu çöktü. Son darbe, Küba'nın bağımsızlık savaşıyla vuruldu ve İspanyollar okyanus ötesinden atıldılar. Sanayi Devrimi sonrası ham madde ihtiyacı duyan İngilizler, dünyanın dört bir yanında sömürge arayışına girdi ve İspanyollardan boşalan yeri doldurdu. Britanya İmparatorluğu kıta Avrupasındaki iç kavgalardan mümkün olduğunca uzak durmaya ve tüm güçlerini okyanus ötesine seferber etmeye karar vermişti. I. Elizabeth döneminde başlayan yeni kıtalara yayılma politikası sonucu Kuzey Amerika'da ilk koloniler kuruldu. Yedi Yıl Savaşı sırasında Fransızların elinden Kanada alındı. Asıl atılımlar 19. yüzyılda geldi. Hindistan, Mısır, Güney Afrika ve Avustralya, Krallığın tacı altında toplandı. Bu sayede İngilizler, I. Dünya Savaşı sırasında okyanus ötesinden Avrupa'ya askerler getirebildi ve II. Dünya Savaşı'nda, olası bir Alman işgali karşısında Kanada'ya taşınmayı planlayabildi. Ancak iki dünya savaşı da Britanya'yı fazlasıyla yıprattı ve imparatorluk, sömürgelerini elinde tutamadı. Hindistan'daki direniş diğer sömürgelere de ilham verdi ve Britanya İmparatorluğu çözüldü. Günümüzün okyanus ötesi imparatorluğunu Amerikalılar kurdu. II. Dünya Savaşı'nda Japon egemenlik bölgesini işgal eden ABD, Pasifik Okyanusu'nda üsler kurarak etki sahasını Asya'ya dek uzatmıştı, Vietnam Savaşı ile Asya ana karasına sokulmuş oldu. Aynı anda Batı Avrupa'yı işgal etmiş ve Truman Doktrini sonrası Akdeniz çevresine yerleşmişti. 20. yüzyılın sonunda ABD askerleri ve parası, dünyanın her tarafında etki sahibiydi. 21. yüzyılın başında Afganistan ve Irak'ın işgaliyle beraber ABD, egemenlik sahasını Asya içlerine dek genişletmeye çalışmıştır. Hayattan Korkma Hayattan Korkma, Berrin Dağçınar'ın yazıp yönettiği 2007 yapımı bir dram filmidir. Zeki Alasya, Tarık Pabuççuoğlu ve Hakan Boyav'ın başrolde olduğu film, oğlunun bir hastalıktan dolayı kör olma tehlikesi ile karşı karşıya gelmesi üzerine, Talat isimli bir mandıracının iki arkadaşı ile birlikte tedavi için gereken parayı bulmaya çalışmalarını konu almaktadır. Ayrıca Berrin Dağçınar'ın çekmiş olduğu ilk sinema filmidir. Talat, Balıkesir'in Gömeç ilçesinde mandıracılık yapan biridir. Tavukçuluk yapan Bedrettin ile ekmekçi Rıfkı, onun en iyi arkadaşlarıdır. Bir gün, Talat'ın oğlu Murat, gözlerinden rahatsızlanır. Talat, oğlunu iki arkadaşı ile doktora götürür. Doktor, tedavi olmadığı takdirde Murat'ın gözlerini kaybedeceğini söyler. Tedavi ise çok pahalıdır. Bunun üzerine üç arkadaş, gereken parayı elde etmek için harekete geçerler, aileleri de onlara yardımcı olur. Talat, kızı Kardem ile birlikte peynir; Rıfkı ekmek ve Bedrettin tavuk eti üretmeye başlar. Fakat elde ettikleri ürünleri satamazlar. Son çare olarak bir dükkân açarlar. İlk başta dükkânda işler iyi gider. Fakat bir gece dükkân birileri tarafından talan edilir. Bunun üzerine Talat'a güvenmeyen hanımı Zehra, oğlu Murat ile kasabadan ayrılır. Üç arkadaş yeniden dükkânı eski hâline getirirler. Yaptıkları mangal da rağbet görür. Diğer taraftan Bedrettin, Zehra'yı dönmeye ikna eder. Dükkana gelen müşterilerden biri mangal sosunu çok beğenir. Bu kişi bir fabrikatördür ve mangal sosunu bu üç arkadaştan satın almak için onlara yüksek miktarda para teklif eder. Artık Murat tedavi olabilecektir. Filmin yönetmeni ve senaristi olan Berrin Dağçınar'a başka bir yapım şirketi senaryo sipariş etmiştir. Dağçınar senaryoyu tamamlamış, fakat vermek istememiştir. Senaryo elinde kaldıktan sonra hâlâ üzerinde çalışmaya devam etmiştir. Başlarda güldürü içerikli olan senaryoya daha sonra da üzüntülü olaylar ve üç arkadaş konusunu eklenmiştir. Filmin ilk adı "Sacayağı" olup film vizyona bu isim ile girmemiştir. Dağçınar, önceleri filmi Nesli Çölgeçen'in çekmesini istemiş, ama sonra kendi çekmeye karar vermiştir. Filmin çekim yeri için ise önce İstanbul'a yakın bir yer düşünülmüş, sonra filmin Balıkesir'in Gömeç ilçesinde çekilmesi kararı alınmıştır. Çekimlere 8 Haziran 2007 tarihinde Gömeç'te başlanmıştır. Film 35 mm ile çekilmiştir. Teknik nedenlerden dolayı filmin bazı bölümleri kısaltılmıştır. 2007 yılının Aralık ayında vizyona girmesi beklenen film, 7 Mart 2008 tarihinde vizyona girmiştir. Filmin galası Maçka G-Mall Sinemaları'nda yapılmıştır. Film, Macaristan'da da gösterime sunulmuştur. Sinemalarda sonra film, Kanal D Home Video tarafından DVD ve VCD formatında yayınlananmıştır. TV'de ilk kez 31 Ağustos 2009 günü Star TV'de yayınlanmış, reytinglerde 16. olmuştur. Batı Bölünmesi Batı Bölünmesi ya da diğer adlarıyla Büyük Bölünme ve Katolik Bölünmesi, Katolik Kilisesi içinde gerçekleşen bölünme olayı. 14. yüzyılda Papalar Roma'yı terk edip Avignon'a yerleşmişti, bu nedenle Katolik dünyası üzerinde büyük bir Fransız nüfuzu oluştu. Avignon Papalığı ismi verilen bu dönem 1309'dan 1378'e kadar sürmüştür. Bu dönemde toplam yedi papa seçilmiştir. Papa XI. Gregorius bu düzene son verip yeniden Roma'ya döndü ve Avignon Dönemi sona erdi. Gregorius'den sonraki papa seçimleri, Fransızlarla İtalyanlar arasında çekişmeye yol açtı. Fransızlar kendilerinden bir papa seçip kilise merkezini yeniden Fransa'ya taşımak istiyordu. İtalyanların güçlü bir adayı yoktu, ancak ne pahasına olursa olsun papalığı Roma dışına kaptırmamaya kararlıydılar. Diğer Avrupalıların da Fransa'ya düşmanlık gütmesi üzerine, İtalyanların öne sürdüğü silik bir aday seçimi kazandı ve VI. Urbanus adıyla papa oldu. Ancak VI. Urbanus papalık vasıfları taşımayan bir adamdı, kaba ve bencil tavırları yüzünden kardinallerin desteğini kaybetti. Sonunda Fransızlar Urbanus'un papalığını kabul etmediklerini açıkladılar ve kendi kendilerine bir papa seçtiler. VII. Clement adını alan yeni papa Avignon'a yerleşti. Aynı anda, biri Roma'da ve diğeri Avignon'da olmak üzere iki tane papa ortaya çıkmış oldu. Fransa'nın uydusu olan devletler ve İngiltere'nin düşmanı İskoçya dışında Avignon'daki papayı destekleyen çıkmadı. Devam etmekte olan Yüzyıl Savaşları'nın etkisiyle İngiltere, Almanya gibi büyük güçler Roma adayından yanaydı. Bölünmeye son vermek için 1409'da Pisa'da bir konsül toplandı ve kardinaller, her iki papayı da reddedip bir üçüncüsü üzerinde uzlaştı. Ancak mevcut iki papa, bu üçüncü papayı (V. Alexander) reddedince meydanda üç tane papa kalmış oldu. Konsül krizi çözmek yerine daha da karmaşıklaştırmıştı. Yoğun müzakereler sonucu tek bir papada mutabık kalındı ve V. Martinus Roma'ya Katoliklerin evrensel lideri olarak yerleşti (1417). Aragon bu kararı onaylamadıysa da Katolik dünyasında büyük çapta uzlaşma sağlandığı için bölünme sona erdi. Drop bear Drop bear, Aborjin mitolojisinde, muhtemelen gece görülen koalalardan korkan yerli halkın ortaya attığı kötü yaratıktır. Genel olarak büyük, kötü, koala görünümlü, ağaçlarda yaşayan ve avlarına yukarıdan saldıran bir yaratık olduğu anlatılmaktadır. Vasektomi Vasektomi, erkeklerde duktus deferensler bağlanarak spermlerin boşalmasını önlemeye denir. Hindistan gibi ülkelerde yoğun olarak kullanılmaktadır. Operasyon sonrası erkeğin erkeklik gücü etkilenmez sadece çocuk yapma yetisini kaybeder. Makedon HanedanÄ± Makedon Hanedanı 867-1056 arasında Bizans İmparatorluğu'nu yöneten aile. Aile Ermeni kökenli olup Makedonya'ya göç etmiştir. Kurucu I. Basileios, Frigya Hanedanı'ndan İmparator III. Mikhail'i devirip tahtı ele geçirmiştir. Makedon Hanedanı, Bizans tarihinin en başarılı hanedanlarından biridir. Hanedan zor bir dönemde başa geçmesine rağmen sınırları korumayı ve hatta yer yer genişletmeyi başarmayı bildi. Makedon Hanedanı, Bizans tarihinde başarı ve istikrar dönemidir. Özellikle II. Basil, en büyük imparatorlardan biri olarak gösterilir. Ancak kazanılan başarılar, son dönemlerde rehavete yol açtı ve imparatorlar, soyluların etkisini kırmak için askeri gücün çoğunu tasfiye etti. Bu da yakın gelecekte Türklerin Anadolu'yu istilasını kolaylaştıracaktı. Bathwater "Bathwater", Tom Dumont, Tony Kanal ve Gwen Stefani tarafından No Doubt'ın dördüncü stüdyo albümü "Return of Saturn" (2000) için yazılan ska punk tarzı şarkı. Albümünü dördüncü ve son tekil çalışması olarak 14 Şubat 2000'de yayımlandı. Hey Baby (No Doubt şarkısı) "Hey Baby", Gwen Stefani, Tony Kanal, Tom Dumont ve Bounty Killer tarafından No Doubt'ın beşinci stüdyo albümü "Rock Steady" (2001) için yazılan şarkıdır. Şarkı daha çok Jamaika dancehall etkisindedir. "Hey Baby", "Rock Steady" albümünden yayımlanan ilk single çalışmasıdır. Dave Meyers tarafından şarkıya video klip çekildi. Wired (dergi) Wired aylık tam renkli Mart 1993'ten beridir yayınlanan bir Amerikan dergisidir, teknolojinin kültüre, ekonomiye ve siyasete etkilerini konu alır. Sahibi Condé Nast Publications şirketidir ve basım yeri San Francisco, Kaliforniya'dır. Derginin Birleşik Krallık ve İtalya'da perakende olarak satan iki yeni uluslararası baskısı bulunmaktadır. İş İş kelimesi, aşağıdaki anlamlara geliyor olabilir. Damla Ã–zen Damla Özen (d. 27 Şubat 1974, Bursa), Türk tiyatro ve dizi oyuncusu. En çok, Kaygısızlar dizisindeki Burcu karakteriyle tanınmaktadır. Oynadığı diğer diziler arasında Yılan Hikayesi ve Büyük Yalan vardır. Karma Drama isimli tiyatro ve gösteri şirketinin kurucu ortakları arasındadır. Hella Good "Hella Good", Gwen Stefani, Tony Kanal ve The Neptunes tarafından No Doubt'ın beşinci stüdyo albümü "Rock Steady" (2001) için yazılan bir şarkıdır. Elektro, rock ve funk etkileri taşıyan parça; müzik eleştirmenlerinden olumlu yönde tepkiler aldı ve genellikle Afrika Bambaataa ve Madonna'nın çalışmalarıyla karşılaştırıldı. "Hella Good", albümün ikinci single'ı olarak Nisan 2002'de piyasaya çıktı. Şarkıya Roger Sanchez tarafından yapılan remix, "Billboard" Dance Club Songs listesinde zirveye ulaştı. 2003 Grammy Ödülleri'nde "Hella Good", En İyi Dans Kaydı dalında ödüle aday gösterildi ve şarkının Sanchez remixi En İyi Remix Kaydı dalında ödül kazandı. Şarkıya siyah-beyaz olarak çekilen video klipte, grup üyeleri boş bir gemiye yerleşirken görülmektedir. No Doubt, bir nevi "kültürel çatışma" ifadesi olarak hip hop prodüksiyon ikilisi The Neptunes ile çalışmaya karar verdi. Solist Gwen Stefani hayatındaki olumlu şeyler hakkında canlı ve şenlikli bir şarkı yazmak istedi ve grup, iyimser bir kulüp şarkısı yazdı. "Hella" kelimesi San Francisco Körfez Bölgesi'nde sıklıkla kullanılan ve "çok" anlamına gelen argo bir kelimedir. Körfez Bölgesi'nde bulunduğu sürede, Stefani kelimeyi kendi ruh hâlini tanımlamak için kullanmaya karar verdi. Stefani "dans" kelimesini nakarata koymak istedi ve nakarattaki her dizenin sonuna "keep on dancing (dansa devam)" ifadesini ekledi. Şarkının funk soundunda Queen'in 1980 çıkışlı "Another One Bites the Dust" ve The Commodores'in 1977 çıkışlı "Brick House" şarkılarından esinlenildi. "Hella Good", G minor anahtarında bestelenmiş bir rock şarkısıdır. Basit ölçüde yazılmış olan şarkı, 120 bpm vurmaktadır. Şarkının ritmi Michael Jackson'ın 1983 çıkışlı "Billie Jean" şarkısına benzetildi. Sol bemol ve la bemol arasında değişen iki notalı basit akor ilerleyişi kullanılan şarkıda iki kıta vardır ve her kıtadan sonra nakarat gelmektedir. Geçişten sonra nakarat tekrar etmekte ve şarkı