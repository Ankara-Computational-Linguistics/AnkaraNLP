şampiyonluğu Evra'nı dördüncü şampiyonluğu olduğu kadar kaptan olarak ilk şampiyonluğuydu. Ayrıca Eric Cantona'dan sonra büyük bir turnuva şampiyonluğunda Manchester United'a kaptanlık yapan ikinci Fransız oldu. Lig devam ederken, Manchester United şampiyonluğu Chelsea'a kaptırdı. Şampiyonlar Ligi'nde Almanya şampiyonu Bayern Münih'e çeyrek finalde elendi. 2010-11 sezonunun ilk aylarında, Evra hem Fransa Futbol Federasyonu, hem Fransız medyası hem de Fransız hükûmeti tarafından 2010 FIFA Dünya Kupası'nda olan olaylarla ilgili sürekli soruşturmalarla engelleniyordu. Evra'nın Manchester United ile olan sözleşmesi 2011-12 sezonunun bitimiyle beraber sonlanıyordu ve oyuncunun adı sürekli Real Madrid ile geçiyordu. Evra'nın da katıldığı Paris'teki federasyonla olan duruşması, ligin ilk maçı olan ve 3-0 yendikleri Newcastle United maçının bir gün sonrasındaydı. Evra maçta 85 dakikadan fazla oynamıştı. 20 Kasım'da, Evra 2-0 kazandıkları Wigan maçında Premier League'deki ikinci golünü attı. 21 Şubat 2011 tarihinde, haftalar süren görüşmelerin ardından, Evra kendisini 2013-14 sezonun bitimine kadar Manchester United'da tutacak olan anlaşmayı kulüple imzaladı. Anlaşmayı imzaladıktan iki gün sonra, Evra Şampiyonlar Ligi eleme aşaması ilk maçında United'ın 0-0 berabere kaldığı Marsilya maçında forma giydi. Evra'nın Marsilya'daki Vélodrome Stadyumu'nda oynadığı maç, 2010 FIFA Dünya Kupası'ndaki Fransa'nın ani çöküşünden beri Fransa'da oynadığı ilk maçtı. Topa her dokunduğu anda yuhalandı. 2011-12 sezonunun başlangıcında, Evra 7 Ağustos'ta United'ın 2011 Community Shield'ı Manchester City karşısında kazanmasında büyük pay sahibi oldu. İlk yarıda Joleon Lescott'un kafa golü ve Edin Džeko'un uzun mesafeden gelip attığı golle City 2-0 öne geçti fakat United ikinci yarıda geri dönüş yaptı ve kupayı 3-2 kazandı. 15 Ekim'de, Evra 1-1 berabere kalınan Liverpool maçında Manchester United'ın kaptanıydı. Maçın sonrasında, Fransız televizyon kanalı Canal+'yla yaptığı röportajda, Evra Liverpool'un oyuncusu Luis Suárez'in kendisine defalarca ırkçı tacizde bulunduğunu iddia etti. Ayrıca hakem Andre Marriner'i maçın sonunda olayla ilgili bilgilendirdiğini söyledi. Sonraki gün, FA olayın inceleneceğini açıkladı, ve 17 Kasım'da, FA Suárez'in "Patrice Evra'nın etnik kökeni ve/veya rengi ve/veya ırkına kinayede bulunmak" suçu dahil olmak üzere "FA kurallarına göre kötü ve/veya rencide edici kelimeler ve/veya uygunsuz davranış" suçlarından suçlarından suçlu bulunduğunu açıkladı. Deplasmanda 3-0 kazandıkları Newcastle United maçında, ilk yarının başlarında attığı kafa golü Premier League'deki üçüncü golü oldu. Sezonun ikinci golünü de 3 Kasım 2012'de Arsenal'e karşı, yine bir kafa golüyle buldu. 23 Aralık'taki Swansea City maçında da yine bir kafa golüne imza attı. Noel'in ertesi günü, yine Newcastle United'a karşı ligdeki dördüncü golünü attı. Evra, ilk olarak 21 Yaş Altı takımının formasını giydi, gelişim yılları esnasında İtalya'da oynamasından ötürü bu seviyeden önce millî maça çıkamadı. İlk defa 21 yaş altı teknik direktörü Raymond Domenech tarafından 3 Ekim 2002'de Slovenya ve Malta maçlarının kadrosuna alındı. 21 yaş altındaki ilk maçına Slovenya karşısında çıktı ve maçı Fransa 1-0 kazandı. Evra kazandıkları Slovenya maçında sakatlanınca Malta maçını kaçırdı. Fransa 2004 Avrupa 21 Yaş Altı Futbol Şampiyonası ve 2004 Yaz Olimpiyatları'ndaki futbol turnuvasına katılmaya çalışırken, Evra 2002-2004 yılları arasında düzenli olarak forma şansı buldu. Fransa her iki turnuvada da elemeleri geçemezken, Evra'nın genç kariyeride sonlanmıştı. Mayıs 2004'te teknik direktör Jacques Santini Evra'yı 2004 Avrupa Futbol Şampiyonasına katılacak 31 kişilik geçici kadroya alınca ilk defa Fransa millî futbol takımına çağrılmış oldu. Kadro 23 oyuncuya düşünce, Evra bu kadroya giremedi ve turnuvaya katılamadı. Avrupa Şampiyonası'ndan sonra, eski 21 yaş altı teknik direktörü Domenech millî takımın başına geçmişti, 18 Ağustos 2004'te Bosna-Hersek ile yapılacak hazırlık maçı için Evra millî takıma çağrılmıştı. Evra millî takıma çağrıldığı için "çok gurur duyduğunu" söyledi. Evra ilk millî takım maçına Bosna-Hersek karşısında çıktı. 75. dakikada oyundan çıkana kadar sol açıkta oynadı. Maç 1-1 beraberlikle sonuçlandı. Éric Abidal'in sakatlığından dolayı, Evra Abidal'in yerini aldı ve Fransa'nın ilk iki 2006 FIFA Dünya Kupası eleme maçında sol bek oynadı. Takımın Mart 2005'te İsviçre ile yaptığı hazırlık maçında sakatlandığı için kadrodan çıkartıldı. Bu sonuçla, William Gallas geçici çözüm olarak sol bekte oynadı. Abidal'in sakatlıktan dönüşü ve Domenech'in Mikaël Silvestre'yi tercih etmesinden dolayı, Evra hemen hemen iki yıl millî takıma çağrılmadı ve 2006 FIFA Dünya Kupası'nda yer alamadı. Ekim 2007'de, Evra "L'Equipe"e yaptığı açıklamada Dünya Kupası hakaretinin "kendisine azim getirdiğini" söyledi. Evra Kasım 2006'da Yunanistan ile yapılan maçta takıma geri döndü. İkinci yarıda Abidal'in yerine oyuna girdiği maçı Fransa 1-0 kazandı. Fransa'da oynayamadığı yıllardan sonra, Evra Domenech'i gelmesiyle 2007'den itibaren düzenli olarak oynamaya başladı. 28 Mayıs 2008'de, 2008 Avrupa Futbol Şampiyonasına katılacak kadrodan yer aldı. Evra ilk başlarda Abidal'in yedeği olarak oynuyordu fakat Romanya ile yaptığı ve 0-0 biten maçta Abidal başarısız olunca, Fransız medyası Domenech'e Abidal'in yerine Evra'yı koyması için baskı yaptı. Domenech Evra'yı takımın sonraki maçı olan Hollanda karşısında ilk onbirde başlattı, fakat takım 4-1 yenildi. Mutlaka kazanmaları gereken ve grubun son maçı olan İtalya maçında Evra ikinci üst üste maçına çıkmıştı. Fransa 2-0 kaybetti ve turnuvadan elendi. Maç sonunda, kameralar Evra ve takım arkadaşları Patrick Vieira ile Abidal'in tünelde ağız kavgası yaptığına tanıklık etti. Sonra Vieira videonun bir grup Fransız taraftarıyla tartıştıktan sonra çekildiğini söyledi. Takımın elenmesinde bir gün sonra, Evra düş kırıklığını Fransız gazetesi "L'Equipe"e şöyle anlattı:"Kaybetmeyi sevmeyen birisiyim fakat özür dilemeyeceğim. Bu sene Euro 2008'de üç maç yaptık fakat hiçbirini kazanamadık. Bittiğini söylemeye inanmak bile zor." Euro 2008'den sonra, defans oyuncusu Lilian Thuram takımdan emekli oldu. Takım Thuram'ın emekliliğine alışmaya çalışırken, Domenech Abidal'in stoper bölgesine konulmasına karar verildi bu sayede Evra takımda sol bek için ilk tercih oldu. Euro 2008'den sonra oynadıkları ilk maçta Avusturya karşısında sürpriz bir şekilde 3-1 kaybettiler. Bu maçta, Evra Sidney Govou'nun attığı takımın tek golünün asistini yaptı. 2010 FIFA Dünya Kupası elemelerinde, play-off turundaki İrlanda maçı dahil olmak üzere Evra 12 maçın 10'unda görev aldı. 26 Mayıs 2010'da, Evra Kosta Rika maçında ilk defa takıma kaptanlık yaptı; Fransa maçı 2-1 kazandı. Thierry Henry'nin önünde 2010 FIFA Dünya Kupası'nda takıma kaptanlık yaptı. Evra, kaptanlık pazubandını 0-0 biten Uruguay ve 2-0 kaybettikleri Meksika iki karşılaşmada taktı. 21 Haziran'da, forvet Nicolas Anelka, Meksika'ya kaybettikleri maçın ilk yarısında Domenech'le ettiği terbiyesizliği geçen tartışmadan sonra takımdan uzaklaştırıldı. Oyuncular, teknik ekip ve federasyon yetkilileri arasında Anelka'nın takımdan çıkarılmasından doğan anlaşmazlık, Evra'nın 20 Haziran günü karara karşı oyuncuların gerçekleştirdiği protestoya öncülük etmesiyle sonuçlandı ve bu süreçte, oyuncular antrenman yapmayı reddetti. Bu başkaldırıdan önce, Evra millî takımın fitness koçu Robert Duverne ile sözlü tartışmaya girmişti. Bu olay Fransa Futbol Federasyonu olduğu gibi, yönetimdeki yetkililer tarafından kınandı. Sonraki gün, oyuncular olay olmamış gibi kampa antremanlara geri döndüler. Bu başkaldırının sonucu olarak, Evra kaptanlıktan alındı ve ev sahibi olan Güney Afrika ile oynadıkları son grup maçında yedek kulübesinde oturdu. Fransa 2-1 kaybetti ve turnuvadan elendi. Turnuvadan sonra, eski millî takım kaptanı Lilian Thuram Evra'nın bir daha asla millî takımda yer almaması gerektiğini söyledi. Düşünceleri "Evra'ya karşı hiçbir şeyim yok fakat, bir Fransa oyuncusu ve özellikle kaptan olarak, bu ülkeyle paylaştığı sporun değerlerini savunmadı. Eminim ki adı lekelenmemiş başka yeteneklerde var ve yeni bir tarih yazmak için şans bekliyorlar" şeklinde bir açıklama yapan spor bakanı Chantal Jouanno tarafından tekrar edildi. 6 Ağustos'ta, Evra takımın Dünya Kupası'nda yaşadığı olaydan dolayı Fransa Futbol Federasyonu'na bağlı Disiplin Komitesi tarafından mahkemede hazır bulunması için çağrılan beş oyuncudan biriydi. 17 Ağustos'ta, olayların parçası olduğundan dolayı beş maç ceza aldı. Kaptan olmanın sonucu olarak, Evra eleştirilerin asıl yükünü çekiyordu, fakat, insanların dalga geçmesine rağmen, Evra millî takımla olan geleceğine ilişkin yaptığı "Fransa takımı olmadan geleceğimi göremem" açıklamasıyla tutumunu sürdürdü. 17 Mart 2011'de, 2010 FIFA Dünya Kupası'ndan beri ilk kez yeni teknik direktör Laurent Blanc yönetimindeki millî takıma çağrıldı. Beş maç cezasını tamamladıktan bir ay sonra takıma dönebilecekken, Blanc sporla ilgili gerekçelerden dolayı onu takıma çağırmadı. Evra döndükten sonraki ilk maçına 25 Mart'ta takımın 2012 Avrupa Futbol Şampiyonası elemelerine dahil olan Lüksemburg maçında çıktı. Maça ilk onbirde başladı ve 2-0 kazandıkları maçta 90 dakika sahada kaldı. Dört gün sonra, Evra Dünya Kupası'ndan beri Fransa Stadyumu'nda çıktığı ilk maçta Hırvatistan maçında yedek kulübedeydi. UEFA Euro 2012 elemelerinde düzenli olarak forma giydikten sonra, 29 Mayıs 2012 tarihinde, Fransa'nın turnuvaya katılacak kadrosunda yer aldı. Evra'nın futbola olan ilgisi küçük yaşlardan beri geliştiğini ve asla bir idolü olmadığını söylese de Brezilyalı millî oyuncu Romário'nun oyunundan büyülendiğini söyledi. 2010 FIFA Dünya Kupası öncesinde, Evra kendi ülkesine karşın Fransa millî takımını seçtiği için bazı Senegal taraftarının ırçkı tacizinden mağdur olduğunu söyledi. Evra Lenny isimli bir oğlu olan Sandra ile evlendi. Yaptığı bir açıklamada beş dil konuşabildiğini ve Güney Koreli eski takım arkadaşı Park Ji-Sung ile daha iyi bir iletişim kurabilmek için Korece öğrendiğini söyledi. "ManUtd için Lig İstatistikleri 13 Mayıs 2012 tarihindeki maç itibarıyla doğrulanmıştır.(UTC)" Yeminli tercÃ¼me Yeminli tercüme, yeminli çevirmen tarafından imzalanıp mühürlenmiş tercümelerdir. Yeminli Tercüman'lık noterlerce yapılır. Noterler Yabancı dilde üniversite düzeyinde diploması olan kişilere yemin ettirerek yeminli tercüman yetkisini verirler. Genellikle resmi evraklarda konsolosluklarca veya mahkemelerce, yapılan tercümelerde yeminli tercüman imzasını şart koşarlar. Yeminli Tercüman tarafından yapılan tercümeler ayrıca noterden de tasdik gerektirebilir. Noter sadece kendisine bağlı olan yeminli tercümanın imzasını tasdik eder. Rami Kışlası Rami Kışlası (Diğer adıyla Asâkir - i Mansure - i Muhammediye Kışlası) İstanbul'un Eyüpsultan İlçesi'nde bulunan geçmişi 250 yıldan fazla olan tarihi bir yapıdır.Eyüp –Rami sınırları içinde bulunan Rami Kışlası ya da arşiv kayıtlarındaki adıyla “ Rami Çiftliği Kışlası “ ilk kez III. Mustafa döneminde ( 1757–1774 ) yaptırılmıştır. 2. Mahmut döneminde, 1828-1829 yıllarında yenilendi ve büyütüldü. Daha sonra Yeniçeri Ocağı'nı ortadan kaldıran 2. Mahmut, yeni kurduğu orduya 'Asakir-i Mansure-i Muhammediye "(Muhammedin, Allahın yardımını görmüş askerleri)" adını verdi. Levent'deki yeniçeri kışlaları top ateşi ile yıkıldığı için, yeni kurulan ordunun askerleri, Rami Kışlası'na yerleştirildi.1836–1837’ de Mühendishane öğrencileri Rami Kışlası’nda bulunan Mekteb-i Harbiye’ye taşınınca kışla “ Fünun-ı Harbiye-i Mansure “ adıyla anılmaya başlanmıştır. Cumhuriyet döneminde de orduya hizmet veren Rami Kışlası, 1980'li yılların başında Genelkurmay tarafından dinlenme ve istirahat alanı yapılmak şartı ile İstanbul Belediyesi'ne devredildi. Kışlanın içindeki 1. Ordu askerleri, İstanbul dışında yeni inşa edilen kışlalara taşınarak, Rami Kışlası boşaltıldı ve kullanıma hazır bir durumda, boş olarak belediyeye teslim edildi. İstanbul'un göbeğinde, 220 bin metrekare araziye sahip olan kışlayı teslim alan İstanbul Belediyesi, önce kışlanın dev binasını kültür merkezi, askerlerin talim yaptığı büyük araziyi de park, yüzme havuzları, futbol, basket vb. spor alanları yapmak üzere projeler hazırladı. Fakat, İstanbul'un nefes alacağı, Gülhane Parkı gibi yeni bir dinlenme ve istirahat alanı olması şartıyla belediye devredilen Kışlası'yı 1986 yılında dönemin Belediye Başkanı Bedrettin Dalan geçici olarak gıda toptancılarına tahsis etti. Tarihi binada Uzunca bir süre gıdacılar bulunmuştu. İstanbul Belediyesince alınan karar sonucunda Rami Kışlasının restorasyon çalışmalarına başlanarak müze ve kütüphane olarak kullanılacaktır. Kışlanın ortasındaki boş kısmı ise ağaçlandırılarak orman ekit yöntemiyle ormanlaştırılacaktır. Picea abies 'Nidiformis' Picea abies 'Nidiformis', çamgiller (Pinaceae) familyasından Avrupa ladininin ("Picea abies") bir kültivarı. Çok yavaş büyüyen herdem yeşil peyzaj ağacıdır. Yer örtüsü ve kayalık bahçeler için uygun bir kültivardır. Nemli drenajı iyi topraklar ister ve güneş veya yarı gölgeyi tercih eder. Büyümesi bir kuş yuvası şeklinde devam eder. Genelde fazla büyümeyen alçak, yana doğru genişleyen bir çalı görünümündedir. Üretimi kalem aşısıyla yapılır. Carlos Santana Carlos Augusto Alves Santana, veya sahne adlarıyla Carlos Santana ve Santana (d. 20 Temmuz 1947), Meksikalı gitarist ve söz yazarı. Aldığı 10 Grammy ve 3 Latin Grammy Ödülü'nün yanı sıra, Rolling Stone Dergisi tarafından hazırlanan ""Tüm Zamanların En İyi 100 Gitaristi"" anketinde 15. sırada yer almaktadır. Santana, 20 Temmuz 1947'de 2 erkek ve 4 kız kardeş içinde doğdu. Babası Mariachi kemancısıdır. Carlos 5 yaşında keman, 8 yaşında gitar çalmaya başladı. 9 yaşında Tijuana'ya taşınan ailesi, Santana'nın elektro gitar, rhythm and blues, rock and roll ve blues'a ilgi duymasına neden oldu. James Lick ortaokuluna ve Mission Lisesi'ne gitti. 1965 yılında bu liseden mezun oldu. ABD'de yaşan Ritchie Valens'ten ve B.B. King'ten etkilendi. 60ların başlarında restoranlarda bulaşıkçılık ve sokak müzisyenliği yaptıktan sonra, 1966 yılında David Brown (bas gitar) ve Gregg Rolie (klavye) ile Santana'yı kurdu. Dave, Carlos ve Gregg aralarına Mike Carrabello, Jose Chepito Areas ve Michael Shrieve'i alarak tamamlandılar. Grubun kurulduğundaki adı "Santana Blues Band" olmasın karşın, Latin ve Afrika ezgileri içeriyordu. Bu yüzden grup, ilk albümlerini çıkarmadan hemen önce isimlerini "Santana" olarak kısaltıldı. Grup ilk albümünü 1969 yılında çıkarttı (Santana). Bu albümlerinden sonra, Woodstock Festivali'ne katıldılar. Grup burada ün kazandı, ve neredeyse çıkarttıkları her albüm altın platin kazandı. Grup Woodstock'ta ünlenmesinden sonra,her yıl albüm çıkarttı. Carlos, 70lerinden ortalarından itibaren solo albümler yayınlamaya başladı. Grubun albüm satışları 80lerde zirve yaptı. 90ların başlarında grubun albüm satışları iyice azalmasıyla, 1993 yılında grup "Sacred Fire: Live In South America" konser albümünü yayınladıktan sonra Carlos gruptan ayrıldı. Kalan grup üyeleri grubu dağıttı. Carlos gruptan ayrıldıktan sonra sadece solo çalışmaları yapmaya başladı. Gruptan ayrılmasından sonra çıkardığı ilk solo albümünde, 1994 yılında yeğeni ve kardeşiyle ortaklaşa çalıştı. Bu albümden sonra çıkardığı albümlerde, çeşitli sanatçılarla çalıştı. İnebolu Türk Ocağı İnebolu Türk Ocağı Atatürk'ün İnebolu'da şapka devrimi konuşmasını yaptığı binadır. 2006 yılında restore edilmiştir. Ulus, Büyükçekmece Ulus, Büyükçekmece ilçesine bağlı, Büyükçekmece-Çatalca yolu üzerinde bir mahalledir. Eski adı Playa'dır. Büyükçekmece'ye bağlı bir köyken 1989 yılında belediye oldu. 2008 yılında nüfusu remi kayıtlara göre 23.000 olmasına karşın gerçek nüfusunun 35.000 civarında olduğu tahmin edilmektedir. Beldenin hem Büyükçekmece gölü hem de Marmara denizini gören farklı bir manzarası bulunmaktadır. Sınırları içerisinde Türkiye'nin köklü çimento sanayilerinden AkçanSa'yı barındırır. İstanbul'un 45. km batısında yer alır Ulus, Türkiye'nin En Büyük Villa Kenti olan Tepekent'i sınırları içerisinde bulundurmaktadır. Belde'nin futbol takımı olan Tepecikspor halen Türkiye 3. Ligindedir. 2006/07 Sezonunda 2.Lige yükseldi. 2007/08 Sezonunda başarı gösteremeyerek 2.Ligden düştü. Türkiye Cumhuriyeti Adalet Bakanlığı Türkiye Cumhuriyeti Adalet Bakanlığı, Türkiye Cumhuriyeti Cumhurbaşkanlığına bağlı olarak çalışan, adalet ve yargı işlerinden sorumlu olan bakanlıktır. Adalet Bakanlığının görev ve yetkileri şunlardır: Scarsdale, New York Scarsdale, New York'a 30 dakikalık bir mesafede bulunan bir semttir. New York'un en lüks semtleri arasında yer alır. Eğitimi ile ünlüdür. Ayrıca Scarsdale'li bir doktor tarafından hazırlanan, "Scarsdale diyeti" de oldukça ünlüdür. Scarsdale, New York eyaleti içerisinde banliyö bir semttir. Banliyö semtler, şehre yakın çiçekli böcekli, sessiz sakin, bol yeşillikli semtlerdir. Şehirde işi olup fakat sakin bir yerde oturmak ve çocuklarını iyi bir okula göndermek isteyenler için idealdir. Apartman oluşumu seyrektir. Çoğunlukla bahçeli evlerde oturulur. Village denen bir merkezi vardır. Burada banka, kilise, postane, dondurmacı gibi işyerleri bulunur. Paquito D'Rivera Paquito D'Rivera (d. 4 Haziran 1948, Havana) Küba doğumlu caz ve klasik müzik saksafoncusu ve klarnetçisidir. 5 yaşında müzik ile ilgilenmeye başlayan D'Rivera çok genç yaşta Küba Ulusal Senfoni Orkestrası ile konsere çıkmıştır. Klasik müziğin yanında caz müziği ile de ilgilenen D'Rivera birçok kere Grammy Ödülü'ne aday gösterilmiş ve kazanmıştır. Rafflesia Rafflesia, dünyanın en büyük çiçeğine sahip bitki cinsi. 1818 yılında Joseph Arnold tarafından Endonezya Yağmur Ormanlarında bulunmuştur. Ömrü yalnızca 2 haftadır. Dünyada sadece Endonezya'nın Sumatra ve Borneo adaları ve Tayland'daki Khao Sok Milli Parkı'nda görülen Rafflesia , bir hafta içinde çiçek açıp ikinci haftada da ölüyor. Genişliği 1 metreye kadar büyüyebilen Rafflesia’nın ağırlığı ise 11 kilograma kadar ulaşabiliyor. K覺z覺lc覺k tarhanas覺 Kızılcıktan yapılan bir çorba malzemesi ve bu malzemeden yapılan çorbanın adıdır. Olgun kızılcıkların unla hamur yapılıp kurutulması sonucu elde edilir. Türkiye'nin birçok yöresinde Kiren tarhanası denmektedir. Estado Novo (Portekiz) Estado Novo, (Portekizce'de: Yeni Devlet), Portekiz'de 1933'ten 1974'e kadar 41 yıl süren politik rejimin adı. Salazar rejimi diye de anılır. Faşist bir rejim olarak anılmaktadır. Demokratik Birinci Cumhuriyet'e karşı 28 Mayıs 1926'da gerçekleşen askeri müdahalenin ardından yönetimi ele geçiren muhafazakâr otoriter rejim, António de Oliveira Salazar tarafından yönlendirilmiş ve 1932'den 1968'e kadar iş başında kalmıştır. 25 Nisan 1974'te özellikle sömürgelerde sürmekte olan kanlı sömürge savaşları ve rejime karşı duyulan tepki sebebiyle ordunun içerisinde düşük rütbeli subaylarca başlatılan ve geniş halk desteği bulan Karanfil Devrimi ile Salazar diktatörlüğü sona erdi. MÃ– 31 MÃ– 32 Tokat (hareket) Tokat elin hızla savrulması ile yapılan vuruştur. Genellikle tokat bir kişinin diğer kişinin suratına eli ile hızla vurması anlamında kullanılır, ancak insan suratı haricinde hayvanlara da, nesnelere de tokat atılabilir. Çeşitli kültürlerde bazen bir yerme hareketi olarak kullanıldığı gibi bazen de övgü olarak kullanılırdı. Örneğin eski kabilelerde, kabile üyelerinin birinin yaptığı hatalı bir davranışa karşılık olarak yüzüne tokat atılarak kızartılırdı. Yüzdeki bu kırmızılık kabileyi utandırmış bir durum olduğunun habercisiydi. Tam tersi durumlarda, örneğin kabileyi başarılı kılmış bir davranış içinse, sırtı tokatlanarak kızartılmış bir kabile üyesi etrafta gururla dolaştırılırdı. Osmanlı Tokadı, Osmanlı askerlerince, gerektiğinde kullanılabilecek bir silahtı. Avrupa'da ise tokat, bir dönem çokça can alan düellolarda, rakibin düelloya davet edilmesinde kullanıldı. Zamanla karşısındakini daha da aşağılamak isteyenler, tokat yerine daveti eldivenlerini rakibin suratına çarparak yapmayı adet edindiler. Bunların yanında tokatlamak, bir kişinin kendine gelmesi için uyarmak için de olumlu amaçlarla kullanılabilir. Vazag Muharebesi Vazağ Savaşı, II. Murad devrinde, Osmanlı ile Macaristan arasında 1442 tarihinde yapılan savaş. János Hunyadi kumandasındaki Macar ordusu, Mezid Bey kumandasındaki kuvvetleri Hermannstadt'ta (Sibiu) yenince, II. Murat bu yenilginin acısını çıkarmak için harekete geçti. Hadım Şahabeddin Paşa kumandasında, bazı Anadolu ve Rumeli kuvvetlerini Macaristan üstünde gönderdi. Osmanlı ordusu 1442 Eylülünde Vazag'da János Hunyadi kumandasındaki Macar ordusunun saldırısına uğradı. Yapılan savaşta, Osmanlı ordusu başarısız kaldı. Hermannstadt Muharebesi'nden daha fazla kayıp verildi. Birçok değerli kumandan ve akıncı beyi öldü. Şahabeddin Paşa güçlükle kurtuldu, beylerbeyliğinden azledildi. Vazag'daki başarılarından cesaret alan Avrupalılar Papanın kışkırtmasıyla Osmanlı aleyhine bir ittifak hazırladı. Gallo-Ä°talik Gallo-İtalik, Kuzey İtalya, İsviçre ve San Marino'da konuşulan bir latin dilidir. Henry Vaughan (ÅŸair) Henry Vaughan (d. 17 Nisan 1622 - ö. 28 Nisan 1695), Galli şair. 1622 yılında Newton Saint Briget, Brecknockshire'da doğdu. Önce din dışı şiirler yazdı: 1647'de tamamladığı "Olor Iscanus" (Usk Irmağı Kuğusu). Sonra George Herbert'i taklit etti ve dinî şiire yöneldi: "Silex Scintillans" (Çakmaktaşı Kıvılcımları, 1650). Dinî ilhamı tabiat şiiriyle bağdaştırmayı başardı. 1695 yılında Scethrog'da hayata gözlerini yumdu. Fırtına Deresi Fırtına Deresi (Eski Yunanca: Pordanis, Zan dili: Abovitse) veya eski adıyla Peruma, Doğu Karadeniz'de yer alan akarsulardan birisi olup, Kaçkar Dağları'nın Karadeniz'e bakan yamaçlarındaki derelerin birleşmesi ile oluşmuştur. Rize Ardeşen'in yaklaşık 2 km batısında Karadeniz'e dökülen Fırtına Deresi, 68 km uzunluğundadır. Çay bahçeleri içerisinden geçen, üzerindeki kemer köprülerle süslü Fırtına Deresi, raftinge elverişli parkurlara sahiptir. Nehirde sportif olta balıkçılığı yapılabilmektedir. Rize - Ardeşen kara yolundan, güneye çıkan karayolu takip edilerek 22. km'de Çamlıhemşin ilçesine ulaşılır. Çamlıhemşin'in yaklaşık 1 km güneyinden parkura başlanılabilinir. (km: 0) 5. kilometrede iri kayalara dikkat edilmelidir. 7. km, 8. km ve 9. kilometrede tehlike arz eden geçişler olduğu için suyun iyi incelenmesi gerekir. 12. kilometrede batı yönünde kalan yamaçtaki Duygulu şelalesi yöreye ayrı bir güzellik vermektedir. Parkuru, Fırtına Deresi'nin Karadeniz'e dökülmeden önce uygun bir yerinde bitirmek mümkündür. Yaklaşık 23 km süren parkur boyunca derenin yatağı çok taşlık olup, suyun debisine göre 3 - 4 - 5 zorluk derecesinde yerler vardır. Aşırı yağmurlarda dikkat edilmelidir. Fırtına Deresi bütün yıl boyunca akarsu sporu için uygundur. Fırtına Deresi, Kaçkarlarda bulunan ve yerli turistler kadar yabancı turistlerin ve doğa tutkunlarının uğrak yeridir. Fırtına Deresi yükseklerden inerken birçok kola ayrılır. Bu kollar dağın yamaçlarında akarken ormanın içinde birçok irili-ufaklı göller ve çağlayanlar meydana getirirler. Fırtına Deresi özellikle son yıllarda rafting sporuna meraklı olanlar için ideal bir merkez halini almıştır. 2013 senesinde Fırtına Deresi'ni denizle birleşiminin olduğu yerde, Recep Yazıcıoğlu'nun adını taşıyan Türkiye'deki ikinci yapay parkuru yapılmıştır. Fırtına Deresi havzası Rize ilinin Ardeşen ve Çamlıhemşin ilçelerinin sınırları içerisinde yer almakta olup, 1177,03 km²’lik yüzölçümü ile Doğu Karadeniz’deki en büyük akarsu havzalarından biridir. Kuzeyden Karadeniz, güneyden Kaçkar ve Soğanlı dağlarının su bölümü çizgisi ile sınırlanmıştır. Deniz kıyısından hemen duvar gibi yükselen dağlar 40 km kuş uçuşu mesafede 3900 metrelere ulaşır. Türkiye’nin 4. büyük zirvesi olan Kaçkar Dağı 3932 m çalışma sahasını güneyden sınırlayan su bölümü hattının en yüksek noktasıdır. Yine, Verçenik Dağı (3711 m), Altıparmak Dağı (3562 m) sahayı güneyden sınırlayan yüksek kütlelerdir. Çalışma sahasını doğuda Çağlayan Deresi havzası, batıda ise Ortaköy Deresi havzası ile sınırlanmıştır. Dünya iklimlerinin yapısı genel olarak atmosfer sirkülasyonuna bağlı olmakla beraber, bulunan yerin matematiksel konumu v.b özellikleri de bağlıdır. Böylece yüksek enlemlerde kutup ve kutup altı iklimleri görülürken, orta enlemlerde ılıman iklimler, tropikal iç bölgelerde ise ekvatoral ve tropikal iklimler görülmektedir. Özellikle yer-deniz-atmosfer ilişkileri, karasallık, yer şekli, yükseklik etkisi bölgesel iklimlerin kökenini tayin eder. Çalışma sahası polar hava kütleleri ile tropikal hava kütlelerinin geçiş sahasında yer alır. Bu kütlelerin gezici karakterde olması nedeniyle bölgede iklim mevsimlere göre değişiklik gösterir. Kışın polar hava kütleleri hakim iken yazın tropikal hava kütleleri sahada etkili olur ve bol yağış alır. Sahanın dağlık olması ve kısa mesafelerde 3900 metreye kadar yükseltinin artması sıcaklık değerlerinin havza içindeki farklı noktalarda farklı değerler göstermesine neden olur. Yükseklikle sıcaklığın değişmesinde, atmosferin yerden ısınması, atmosferin ve su buharının alt kısımlarında daha yoğun olması önemli faktörlerden biridir. Yıllık ortama sıcaklık Ardeşen’de 13,9 °C dir. Ortalama yüksek sıcaklık 17,5 °C ve ortalama düşük sıcaklık 11,3 °C değerlerinin birbirine çok yakın olmasında en önemli faktör sahadaki nem oranıdır. Ardeşen meteoroloji istasyonun kıyıda yer alması ve yıllık ortalama bağıl nem değerinin % 70–80 arasında değişmesi aşırı ısınmaya ve soğumaya engel olmaktadır. Ayrıca fön rüzgarlarının kış aylarında sahayı etkilemesi aşırı soğumayı engellemektedir. Sahada en soğuk mevsim kış olup; en düşük ortalama sıcaklık şubat ayında görülür (3,1 °C). Şubat ayından sonra ısınan hava hafif değişkenlikler göstererek en yüksek değerlere Ağustos ayında ulaşır. Ağustos ayı ortalama sıcaklığı 23,4 °C iken ortalama en yüksek sıcaklık ise 27,3 °C dir. Ağustos ayından sonra Aralık ayına kadar düzenli bir şekilde düşen sıcaklık Şubat ayında yine minimum değerlere ulaşır. Çalışma sahası Türkiye genelinde en fazla yağış alan bölgesi içerisinde yer alır (yıllık toplam yağış miktarı 1956 mm). Her mevsim bol yağış alan sahada Eylül, Ekim, Kasım ve Aralık aylarında aylık ortalama yağış 200 mm’nin üzerindedir. En fazla yağış Ekim ayında düşer (273 mm,). Yağışlar bahar ve yaz aylarında yağmur şeklinde iken, kış aylarında kıyıda yağmur zaman zaman kar, yüksek sahalara doğru kar şeklinde düşer. Sonbaharda sağanak karakter taşıyan yağışlar, çalışma sahasında sel ve taşkın gibi doğal afetlere yol açar. Sahada yağışın en az olduğu ay Nisan ayı olup (57 mm) genel itibarıyla bahar mevsiminde yağış diğer mevsimlere göre daha azdır. Sahanın topografik şartları yağışın fazlalığında rol oynayan en önemli etkenlerden biridir. Çalışma sahasında dağların denize paralel şekilde ve kıyıdan kısa mesafeler içinde yükselmesi orografik yağışların oluşmasına sebebiyet vermektedir. Fırtına Deresi havzası Doğu Karadeniz Dağlarının Karadeniz aklanında yer alan akarsu havzalar içerisinde en büyük ve yüzey şekilleri bakımından en arızalı görünüme sahip olanıdır. Çalışma sahasında, deniz kıyısından güney yönünde 40 km gidildiğinde 3900 metrelere kadar çıkan (Karçar zirvesi 3932 m) ani bir yükselti artışını görmek mümkündür. Fırtına Deresi Havzasının Jeomorfolojik görümüne bakıldığında, öncelikle kıyıdan başlayan ve basamak şeklinde yükselen taraçalar dikkati çeker. Havzanın iç kısımlarına doğru, akarsu boyunca vadi tabanlarında ve eğim şartlarının da müsaade ettiği yüksek kısımlarda dağ içi ovaları yer alır. Havza genelinde diğer dikkat çekici jeomorfolojik özellik ise gittikçe daralan ve derinleşen V şekilli vadilerdir. Daha yüksek sahalarda kademeli yamaçlar, 2000 metrenin üzerinde yerine kayalıklara geçilir. 2500 metrenin üzerinde ise büyük glasiyal vadilerinin ve üst seviyelerde ise hakim sivri tepeler ve daimi karlarla ve buzlularla kaplı dağlar yer alır. Katılaşım kayaçlarının büyük alanlara yayıldığı çalışma sahası, üst kreatese de meydana gelen tektonik deformasyonlar sonuncu kıvrılmış ve yükselmiştir. Neotektonikte de devam eden tektonik deformasyonlar, sahada kabaca KD-GB ve DB doğrultusunda uzanan tektonik hatlar ile, akarsu şebekesinin oluşum ve gelişimini yönlendirmiş, yer yer 300 metreyi bulan su düşüşlerine ve eğim kırıklıklarına neden olmuştur. Tektonizma sonucunda yükselen saha, dış etken ve süreçlerin günümüze kadar devam eden faaliyetleri sonucunda bugünkü görünümüne kavuşmuştur. Alçak alanlarda ve platolarda flüviyal süreçler, okyanusal iklim şartlarını yansıtan bir yağış etkinliği ile sahayı hızla aşındırırken, yüksek kesimlerde de son buzul çağının morfolojik izleri hala görülebilmektedir. Yüksek kesimlerde, buzul topoğrafyasına ait izler 3900-2100 metreler arasında görülebilir. 2100 metreden daha alçak irtifalara inildikçe Fırtına Deresi, yatağını iyice yararak bazı kesimlerde 1500 metreye varan dik yamaçlı derin vadiler açar. Fırtına Deresi havzasının profil serilerine bakıldığında sahadaki kademeli yapı ve kuvvetli aşınımın izlerini görmek mümkündür. Fırtına Deresi havzasında, eğim güneyden kuzeye doğru, diğer bir deyişle Doğu Karadeniz dağların zirvelerinden Karadeniz’e doğru yönelmekle birlikte, aynı zamanda çalışma sahasında doğudan batıya doğru bir çarpılma söz konusudur. Fırtına Deresi havzasında yüksek yağış etkinliği, mevsimler arasında fazla değişkenlik göstermeyen sıcaklık faktörleri, kıyıdan 3900 metrelere hızlı bir şekilde ulaşan arızalı topoğrafyası ve jeolojik yapıda volkanik kayaçların yoğunlukta olması farklı toprak gruplarının oluşmasına neden oluşmuştur. Köy Hizmetleri Genel Müdürlüğü tarafından yapılan kapsamlı arazi çalışmalarına göre, Rize toprakları altı ana grupta toplanmaktadır. Bunlar; alüvyal topraklar, kolüvyal topraklar, kırmızı-sarı podzolik topraklar, gri-kahverengi podzolik topraklar, kireçsiz kahverengi orman toprakları ve yüksek dağ çayır toprakları şeklindedir. Kate Mosse Katherine Louise Mosse (d. 20 Ekim 1961), İngiliz yazar ve televizyon programcısı. İki roman ve iki edebiyat dışı esere sahip olan yazar aynı zamanda BBC 4 kanalında yayınlanan "Readers and Writers Roadshow" adlı programın öncülerinden biridir. Ayrıca BBC 4 kanalında "Saturday Review" adlı programın konuk sunucusudur. Orange Roman Ödülü’nün fahri kurucularından olan Mosse, ayrıca Sanat ve İş Yaşamı Vakfı, Sanat ve Çocuklar, Güneydoğu İngiltere Sanat Derneği ve Royal Society of Arts Kurumu’nun üyesidir. Sanata yaptığı katkılardan dolayı 2000 yılında Avrupalı Başarılı Kadın Ödülü’nü kazanmıştır. Ailesi ile birlikte Batı Sussex ve Carcassone’da yaşamaktadır. TÃ¼rksat 3A Türksat 3A Türkiye'nin 13 Haziran 2008 tarihinde uzaya gönderdiği yeni nesil haberleşme uydusudur. 42 derece doğu yörüngesinde görev yapmaktadır. Uydunun yapımı Thales Alenia Space şirketi tarafından üstlenilmiştir. Uydu toplam 24 adet Ku band transponder kapasitesine sahiptir. Yapımında 22 Türk mühendisi görev almıştır. Fransız Guyanası'nda yer alan Kourou Guyana Uzay Merkezi'nden İngiliz Skynet 5C uydusu ile birlikte 13 Haziran 01:05'te Ariane 5 roketince uzaya gönderilmiştir. Uydu 3 çıkış (Doğu, Batı, Türkiye) ve 2 iniş (Doğu, Batı) kapsama alanına sahiptir. Operasyonel ömrü 20 yıl olarak tasarlanmıştır. Diğer Türksat uydularından %25 daha uzun ömürlüdür. 16 Temmuz 2008 akşam saatlerinde Türksat 1C uydusundaki tüm sinyal trafiğini devralmış ve görevine başlamıştır. 27 Ekim 2008 tarihinde ise Türksat 2A üzerinden yayın yapan kanalların frekansları 3A'ya taşındı. Soyuz (uzay aracı) Soyuz ( , "Union" Türkçe: "Birlik") bugün hala hizmette olan 1960'larda Korolyov Tasarım Bürosu (şimdi RKK Energia) tarafından Sovyet uzay programı için tasarlanmış bir uzay aracı serisidir. Soyuz, Voskhod uzay aracının başarılı bir ardılı olarak aslında Sovyet İnsanlı Ay programının bir parçası olarak inşa edilmiştir. Soyuz uzay aracı bugüne kadar dünyada bir Soyuz roketi üzerinde en çok kullanılan ve en güvenilir fırlatma aracı olmuştur. Soyuz roketi tasarımı sırayla 8K74 ya da R-7A Semyorka gibi bir Sovyet kıtalararası balistik füzesi olan Vostok fırlatıcısına dayanmaktadır. Tüm Soyuz uzay araçları Kazakistan'daki Baykonur Uzay Üssünden fırlatılmıştır. İlk Soyuz insansız uçuşu 28 Kasım 1966 tarihinde yapıldı. Bir ekip, 23 Nisan 1967 tarihinde başlatılan Soyuz 1 ile ilk Soyuz görevinde, kozmonot Vladimir Komarov'un bir paraşüt hatası nedeniyle ölümüyle sonuçlanan bir kaza ile sona erdi. 26 Ekim 1968 tarihinde yapılan Soyuz 3 görevi, programın ilk başarılı insanlı görevi haline gelmiştir. Bu bugüne kadar sadece kármán çizgisinin üzerinde insanların hayatını kaybettiği bir uçuş idi. Bu erken dönem olaylarına rağmen, Soyuz yaygın olarak operasyonel tarihininde, eşsiz görev uzunlukları ile dünyanın en güvenli, en uygun maliyetli insanlı uzay uçuşu aracı olarak kabul edilir. Soyuz uzay araçları, Sovyet uzay istasyonları Salyut ve daha sonra Mir'e kozmonot taşımak için kullanılmış ve şimdi ise Uluslararası Uzay İstasyonu'na (ISS - International Space Station) ulaşım için kullanılmaktadır. En az bir Soyuz uzay aracı, acil bir durumda bir kaçış aracı olarak kullanılmak üzere her zaman UUİ'ye ekli olarak tutulmaktadır. Uzay aracının altı kişilik Federasyon (uzay aracı) ile değiştirilir olması amaçlanmıştır. Soyuz uzayaracı üç bölümden oluşur: Yörünge ve hizmet modülleri tek kullanımlık olup atmosfere yeniden girişte imha edilir. Yörünge ve tekrar giriş modüllerinin yaşanabilir bir alanı vardır. Soyuz, üç mürettebata kadar taşıma ve yaklaşık 30 güne kadar yaşam desteği sağlayabilir. Yaşam destek sistemi, deniz seviyesinin kısmi basınçlarında bir azot/oksijen atmosferi sağlar. Atmosfer mürettebat tarafından üretilen CO2 ve suyu emer ve oksijeni yeniler ve artık CO2 emilmesi, LiOH silindirler ve KO2 silindir aracılığıyla yeniden oluşturulur. Araç atmosferi geçerken ağırlık boşaltır ve bir yükle kaplama başlatma sırasında korunur. Otomatik bir yerleştirme sistemi vardır. Gemi otomatik olarak çalışabilir ya da bağımsız zemin kontrolü bir pilot tarafından yapılabilir. Mümkün olduğunca fazla parçayı atmosfere giriş için kalkanlanmış olması gerekmeyen yörünge modülünde taşıması sayesinde Soyuz, Apollo uzayaracının komuta modülünden hem daha geniş hacme sahiptir, hem de daha hafiftir. Apollo Komuta Modülü altı metre küp yaşama alanına sahip ve 5.000 kg ağırlıkta iken, üç parçalı Soyuz, aynı sayıda mürettebata dokuz metre küp yaşama alanı, bir hava kilidi ile bir hizmet modülü içeriyordu ve sadece Apollo kapsülü kadar ağırdı. Soyuz'un tasarım kıstaslarından biri, birim yüzeye düşen hacmi azami kılmaktı. Bu kıstası en iyi yerine getiren biçim küreydi. Ancak Ay'a gidiş için tasarlanan Soyuz'un dönüşte erişeceği hızı kesmek için yapılması gereken atmosfer frenlemesi için küre yeterli olmuyordu. Bu nedenle, dönüş modülü "gece lambası" şeklinde tasarlandı. Uzay aracının ön tarafı yörünge modülü (Rusça: "бытовой отсек (БО)"; Bytovoi otsek (BO)), aynı zamanda yerleşim bölümü olarak da bilinir. Deneyler için kargo, kameralar veya atmosfere giriş için gerekli olmayan tüm donanıma ev sahipliği yapmaktadır. Modül aynı zamanda bir tuvalet, kenetlenme aviyonikleri ve iletişim dişlisini içerir. İç birim alanı 6 m³ yaşam alanı 5 m³'tür. En son Soyuz sürümlerinde (Soyuz TM'den beri), ileri görüş sağlayan küçük bir pencere mürettebata sunuldu. Yörünge modülü ve iniş modülü arasındaki bir kapak gerekirse bir hava bölmesi olarak hareket etmek üzere bunu izole edecek şekilde yan bağlantı noktası üzerinden (iniş modülü yakınında) çıkan mürettebatça kapatılabilir. Fırlatma rampasında, mürettebat bu bağlantı noktası aracılığıyla uzay aracına girer. Bu ayrım yörünge modülünün kritik yaşamı ile iniş modülüne daha az riskte görevi için özelleştirme sağlar. Bir mikro-g ortamında yönlendirme kuralı iniş modülünden farklıdır, mürettebat üyeleri ayakta durur ya da otur şekilde kenetlenme noktasındadır. Ayrıca fırlatma rampasında veya SAS sistemi ile iken kurtarma amacıyla yörünge modülü karmaşıktır. Yörünge Modülü ayrılması güvenli bir iniş için kritik öneme sahiptir. Mürettebatın inişte İniş Modülünün Yörünge Modülünden ayrılma olmadan hayatta kalması mümkün değildir. Buna göre, yörünge modülü 1980'lerin sonuna kadar geri dönüş motoru ateşlemesinden önce ayrıldı. Ancak, Eylül 1988'de Soyuz TM-5'in sorunlu inişi sonrası bu yordam değiştirildi ve yörünge modülü şimdi dönüş manevrasından sonra ayrılır olmuştur. Bu değişiklik onların fırlatılacak yörünge modülü sonrası 24 saat boyunca yörüngesizlik olmadan TM-5 mürettebatı olarak yapılmıştır, onların sağlıklı hale getirme tesisleri ve MIR ile eklemlenme için gerekli kenetlenme kelepçesini içermektedir. Yörünge modülünü ayırma mümkün olmayan risk ile bir şekilde başarısız yörüngesizlikte aşağıdaki bu tesislerin ihtiyacının daha az olduğu değerlendirilmektedir. Ayrıca iniş modülü (Rusça: "спускаемый аппарат (СА)"; Spuskaemyi apparat (SA)) olarak bilinen yeniden giriş modülü, fırlatma esnasında ve Dünya'ya dönüş yolculuğunda kullanılır. Yeniden giriş modülü yarısı atmosfere giriş sırasında koruma için ısıya dayanıklı kaplama ile kaplanmıştır; bir tarafı giriş sırasında Dünya'nın atmosferi ile karşı karşıyadır. Bu iniş için gemiyi yavaşlatır ana paraşüt, ardından bir frenleme paraşütü ile sonrasında atmosfer tarafından başlangıçta yavaşlar. Yerden üç metre yükseklikte iken ısı kalkanının arkasına eklemlenmiş katı yakıtlı frenleme motorları yumuşak inişi sağlamak için ateşlenir. Bu mümkün olan en yüksek hacimsel verim (iç hacmin gövde alanına bölünmesiyle) olması için yeniden giriş modülünün tasarım gereksinimlerinden biriydi. Bunun için en iyi şekil bir küredir — Öncü Vostok uzay aracı iniş modülü olarak kullanılan — ancak böyle bir şekil tamamen balistik olarak atmosfere girişte yük kaldırma etkisi sağlayabilir. Yani Soyuz'un klasik küresel bölümü ısı kalkanı olarak kullanılır ve bir açılı konik bölüm (yedi derece) yarım küre alanının "far" şeklinde tasarlanmaya karar veriliş nedeni budur. Bu şekil, bir miktar kaldıraç etkisine bağlı eşit ağırlık dağılımı oluşturulmasına olanak sağlar. Neredeyse her far yuvarlak iken takma adı bir anda düşünüldü. Yeniden giriş modülünün küçük boyutları Soyuz 11 mürettebatının ölümünden sonra sadece üç kişilik mürettebata imkân verecek şekilde tasarlandı. Daha sonra Soyuz T uzay aracında bu sorun çözüldü. Soyuz SA iç hacmi 4 m³; 2.5 m³ mürettebat için (yaşam alanı) kullanılabilir oldu. Aracın arka tarafı hizmet modülüdür (Rusça: "приборно-агрегатный отсек (ПАО)"; Priborno-Agregatnyi Otsek (PAO)). Bir şişkin şekildeki basınçlı bölme ("Alet donanımı bölmesi, PO (Priborniy Otsek)") odaklılık için sıcaklık kontrolörü, elektrikli güç kaynağı, uzun menzilli radyo iletişimcisi, radyo telemetri sistemleri ve araçları içerir. Hizmet modülü olmayan bir basınçlı kısım ("İtki bölmesi, AO (Agregatniy Otsek)") ana motoru ve yörüngede manevra için bir sıvı yakıtlı tahrik sistemini ve Dünya'ya geri inişin başlatıcısını içerir. Gemi aynı zamanda ara bölmede ("PkhO or Perekhodnoi Otsek") bağlanmış yönlendirme için düşük basınç motorlarından oluşan bir sisteme sahiptir. Hizmet modülünün dışında geminin güneşe döndürülmesiyle yön belirleme sistemi ve güneş dizisi için sensörleri bulunmaktadır. Hizmet ve yeniden giriş modülleri arasındaki bir eksik ayrım Soyuz 5 görevi sırasında acil durumlara yol açtı, Soyuz TMA-10 ve Soyuz TMA-11'in (ilk mürettebat giriş kapağı) atmosfere girişte yanlış olarak yönlendirilmesine yol açtı. Birkaç patlamaya hazır cıvata başarısızlığı ile son iki uçuşta Hizmet/Yeniden giriş modülleri arasındaki bağlantı kesilmiş değildi. Soyuz, Apollo yörünge giriş yöntemine benzer bir yöntem kullanır. Uzay aracı motoru ileriye dönük ve ana motor çalışması öncesinde kendi planlanan iniş sitesinin tam 180° ters yörüngesi için harekete geçirilir. Bu yeniden giriş için en az itici gaz gerektirir; uzay aracı tekrar atmosfere girmek için atmosferde yeterince düşük olacak bir noktada eliptik Hohmann yörüngesinde hareket eder. Erken dönem Soyuz uzay araçlarında daha sonra hizmet ve yörünge modülleri iniş modülünden aynı anda ayrılırdı. Onlar yeniden giriş modülüne borulanarak ve elektrik kabloları ile bağlıdır; bu onların ayrılmasına yardımcı olmak ve iniş modülü yönünü değiştirmek zorunda kalmamak içindir. Daha sonra Soyuz uzay aracı itici gaz ile ana motoru besler, ateşlemeden önce yörünge modülü ayrılır. Soyuz TM-5 iniş sorunundan bu yana, yörünge modülü bir kez daha sadece yeniden giriş ateşlemesi sonrasında ayrılır, bu yöntem (ama neden olmadığı) Soyuz TMA-10 ve TMA-11 acil durumlarında da geçerliydi. Yörünge ve yeniden giriş modülleri arasındaki hava kilidi bölmesi iniş modülünün bir parçası, bir uzay istasyonuna ek olarak yörüngede kalamaz ve yörünge modülü bu nedenle ayrıldıktan sonra basınçsız duruma getirilir. Soyuz aracı Orta Asya'daki genellikle Kazakistan çöllerinde bir yere, karaya inmek için tasarlanmıştır. Soyuz uzay aracı 1960'lı yılların başından itibaren sürekli evrim geçirmiştir. Böylece birkaç farklı sürümün öneri ve projeleri vardır. Sovyet insanlı uzay görevleri listesi ve Rus insanlı uzay görevleri listesi yanı sıra Zond programı listesine bakınız. Mobutu Sese Seko Mobutu Sese Seko Nkuku Ngbendu wa za Banga (d. 14 Ekim 1930 – ö. 7 Eylül 1997), daha çok Mobutu ya da Joseph Mobutu-Sese Seko olarak tanınır. Doğduğunda adı Joseph-Désiré Mobutu idi. 32 yıl boyunca (1965–1997) o zamanki adıyla Zaire günümüzdeki adıyla Kongo Demokratik Cumhuriyeti'nin devlet başkanlığını yapmıştır. Bu göreve önceki devlet başkanı Joseph Kasavubu'yu devirdiği darbeden sonra gelmiştir. Toplam 32 yıl demir yumrukla ülkeyi yönetmiştir. Çok değerli yeraltı ve yer üstü kaynaklara sahip olan Kongo (eski adıyla Zaire) yönetim zaafiyetleri ve zimmet suçlamalarıyla dünyanın en fakir ülkelerinden biri haline gelmiştir. Başlangıçta zengin batılı devletlerce iktidarı desteklenen ve hatta darbesi Amerikan destekli olan Mobutu son zamanlarında bu desteği kaybetmiş ve bundan kısa bir süre sonra iktidardan düşmüştür. 1949'da Belçika Kongosu ordusunun maliye dairesinde memur olarak çalışmaya başladı. Ordudayken Leopoldville'de (Kinşasa)yayımlanan çeşitli gazetelerde makaleler yazdı. 1956'da ordudan ayrıldıktan sonra "L'Avenir" adlı günlük gazetede muhabir olarak çalıştı. Daha sonra haftalık "Actualites Africaines" dergisinin yayın yönetmeni oldu. Gazetecelik yaptığı yıllarda Kongo'nun milliyetçi önderi Patrice Lumumba ile tanıştı. 1958'de Lumumba'nın kurduğu Kongo Ulusal Hareketi (MNC) adlı siyasi partiye katıldı. 1959'da Belçika'nın Kongo Haberalma Teşkilatı'nda (Inforcongo) çalışmak üzere gittiği Brüksel'de MNC'nin bürosunu açtı. Ertesi yıl, Kongo'nun bağımsızlığı konusunda toplanan Brüksel Yuvarlak Masa Konferansı'na katıldı. Konferansta hapiste bulunan Lumumba'yı temsil etti ve Lumumba'nın güçlü bir merkezi yönetime sahip bağımsız bir Kongo devleti oluşturulması yolundaki görüşlerini savundu. Kongo'nun 30 Haziran 1960'ta bağımsızlığını kazanmasından sonra Devlet Başkanı Joseph Kasavubu ile Başbakan Lumuba'nın koalisyon hükûmeti tarafından genelkurmay başkanlığına getirildi. Sekiz gün sonra ordu içinde çıkan ayaklanmayı askerlere rütbe ve para dağıtarak denetimi altına almayı başarması konumunu daha da güçlendirdi. Kasavubu ile Lumumba arasındaki iktidar mücadelesi sırasında, Lumumba'nın SSCB'den yardım aldığını öne süren Kasavubu'nun yanında yer aldı ve onun Lumumba'yı görevden almasına el altından yardımcı oldu. Lumumba Eylül 1960'ta Kasavubu'yu devirmek için kuvvet toplamaya başlayınca bir darbe düzenleyerek iktidarı ele geçirdi. Ama iki ay sonra yönetimi Kasavubu'ya devretti. Mobutu'nun Lumuba'nın öldürülmesinden de sorumlu olduğuna inanılır. 1961'de silahlı kuvvetler başkomutanı olan Mobutu dört yıl sonra Kasavubu'yu bir darbeyle devirerek devlet başkanlığı görevini üstlendi. 1967'de Kongo ordusuna bağlı paralı askerlerin başlattığı ayaklanamyı bastırdı. Katanga bakır madenlerini devletleştirerek ve yabancı sermayeyi teşvik ederek ekonomiyi canlandırmaya çalıştı. Öte yandan, yönetimine sivil bir görünüm kazandırmak amacıyla önemli devlet görevlerine asker kökenli olmayan kişileri getirdi.Ülkenin tek yasal partisi olan Devrimci Halk Hareketi - "Mouvement Populaire de la Revolution" (MRP) aracılığıyla halkın desteğini kazanmaya çalıştı. Bununla birlikte, daha önceki hükümetlerde önemli roller üstlenen kabilelerin, ekonomik canlanmadan paylarını alamayan küçük çiftçilerin ve üniversite öğrencilerinin muhalefetiyle karşı karşıya kaldı. Karşılaştığı bir başka sorun da Angola'da üslenerek Shaba bölgesini sürekli olarak tehdit eden Katangalı ayaklanmacılar oldu. Devlet başkanlığı sırasında ülkedeki adları, Afrika dilindeki adlarla değiştirme kampanyası başlattı. Ekim 1971'de ülkenin adını Zaire olarak değiştirdi.Kendisi de Ocak 1972'de Sese Seko adını aldı. 1977'de Angola'nın desteklediği Katangalıların Zaire'yi işgal girişimini önlemek için Fransa'dan askeri müdahale talebinde bulundu. Başka adayın katılmadığı 1970, 1977 ve 1984 seçimlerinde devlet başkanlığı süresi uzatıldı. Mobutu iç ayaklanmalar ve darbe girişimleri karşısında yönetimini sürdürmeyi başardıysa da, ekonomik büyüme ve kalkınma için gerekli koşulları oluşturmakta pek başarılı olamadı. Yolsuzluklar, kötü yönetim ve ihmalcilik, ülkedeki ulaşım ağının, tarımın ve temel sanayi kesimlerinin durumunun kötüleşmesine yol açtı. Buna karşılık Mobutu'nun dünyanın en zengin kişileri arasında sayılacak kadar büyük bir servet edindiği söyleniyordu. 1990'da Soğuk Savaş'ın sona ermesi ve değişen şartlar nedeniyle yasaklanmış diğer siyasi partilere izin vererek içinde muhalif unsurlarında bulunduğu bir geçiş hükûmeti atadı, ama kolluk kuvvetleriyle önemli bakanlıkları elinde tutmayı sürdürdü. 1992'ye gelindiğinde Mobutu, ülke içinde gitgide güçlenen bir muhalefet karşısında artık Batılı ülkelerin de desteğini yitirmiş bulunuyordu. Bu arada sağlığı giderek bozulan Mobutu da tedavi için sık sık Avrupa'ya gittiğinden, giderek ülke yönetimindeki gücünü kaybetmeye başladı. Aynı dönemde Tutsiler Zaire'nin doğusunu ele geçirmeye başladılar. 1994'ta yaşanan Ruanda soykırımı sırasında Hutuları desteklediği için Tutsilerin tepkisini çeken Mobutu, Kasım 1996'da ülkenin doğusundaki Tutsileri sınır dışı etmeye çalışması üzerine Uganda ve Ruanda hükümetlerinin desteğini alan Laurent-Désiré Kabila liderliğindeki Tutsiler ve diğer Mobutu muhalifi gruplar başkent Kinşasa'ya yürüyüşe geçti. Ne kanser hastası olan Mobutu ne de emrindeki silahlı kuvvetler direnecek durumda olmadığından Mobutu'nın isteği üzerine başlayan barış görüşmeleri başarısızlıkla sonuçlandı. 16 Mayıs 1997'de Kinşasa'yı ele geçiren muhalif gruplar 32 yıllık Mobutu iktidarını devirdiler. Devrilen Mobutu sürgün olarak önce geçici olarak Togo'ya ardından Fas'a gitti. 7 Eylül 1997'de prostat kanseri'nden yaşamını yitirdi ve Fas'ta defnedildi. İslami Büyük Doğu Akıncıları Cephesi İslami Büyük Doğu Akıncıları Cephesi veya kısaca İBDA-C, Necip Fazıl Kısakürek'in ortaya koyduğu "Büyük Doğu" ideolojisini ve İslamı yaymayı amaç edinmiş hareket. Hareket ilk olarak, 1989 yılında Ankara ve İstanbul'da yapmış olduğu gösteriler ile adını duyurmuştur. Grubun liderliğini 2018'deki ölümüne dek Salih Mirzabeyoğlu adı ile tanınan ve mensuplarınca "kumandan" olarak isimlendirilen Salih İzzet Erdiş'in yaptığı ileri sürülmüştür. Hareket, "kendinden zuhur diyalektiği" olarak adlandırdıkları bir yapılanma tekniğini ve bu tekniğin gereği olarak, herhangi bir hiyerarşik irtibata girmeksizin bağımsız hareket eder. "Cephe faaliyetleri" birbirinden bağımsız kişiler tarafından yürütülmektedir. Bu yapıya göre göre her kişi kendisine belli bir hedef ve işlev belirleyerek ayrı ayrı gruplaşabilir ve hepsi "Büyük Doğu" fikriyatı doğrultusunda, kimseden emir almaksızın kendi grubu içinde faaliyet gösterebilir. Geçmişte "Tavır", "Öfke", "Elif", "Genç Adam", "Karar", "Oluş", "Akıncı Yolu", "Akıncı Genç", "Haberci", "Kıvam", "Ak-Doğuş", "Ak-Zuhur", "Akın Yolu", "Taraf", "Akademya", "Tahkim", "Beklenen Yeni Nizam", "İlm'a", "Bediiyyat", "İki Deniz" ve "Kaide" gibi dergiler çıkartan örgüt, günümüzde "Aylık Dergi", "Baran", "Furkan Dergisi", "Oluş" ve "Adımlar" adlı dergiler çevresinde çalıştı. İBDA-C'nin Sivas Katliamı ile Uğur Mumcu ve Ahmet Taner Kışlalı'nın öldürülmesi olaylarında rol aldığı iddia edilmiştir. İBDA-C Avrupa Birliği terör örgütleri listesinde yer almaktadır. Belmonte de Miranda Belmonte de Miranda (Asturyasça: Miranda) İspanya'nın Asturyas özerk bölgesindeki bir belediyedir. Kuzeyinde Salas, doğusunda Grado, güneyinde Someido ve Teverga ve batısında Tineo bulunmaktadır. Joseph Kabila Joseph Kabila Kabange (d. 4 Haziran 1971), daha çok Joseph Kabila olarak bilinir, babası Laurent-Désiré Kabila'nın 2001 yılının ocak ayında suikast sonucu ölmesinden sonra Kongo Demokratik Cumhuriyeti'de 2001 ile 2019 yılları arasında devlet başkanlığı makamında bulunmuştur. 27 Kasım 2006'da doğrudan seçim yoluyla göreve gelen ilk Kongolu cumhurbaşkanı olmayı başarmıştır. 2011 yılında, ikinci bir dönem için yeniden cumhurbaşkanı seçildi.. Joseph Kabila, iktidara geldiğinden bu yana, komşu Uganda ve Ruanda hükümetleri tarafından desteklenen doğu Kongo ve iç isyancı güçler ile sürekli savaşlarla karşı karşıya kalmıştır. Kabila'nın görev süresi, 2006 yılında kabul edilen anayasa uyarınca 20 Aralık 2016'da sona erecekti. Yetkililer seçimlerin Kasım 2016'da yapılacağını önermişti. Hükûmet ve muhalefet 2017 yılının sonuna kadar seçimin düzenlenmesi konusunda bir anlaşmaya varmasına rağmen seçimin çok maliyetli olması nedeniyle Maliye Bakanı tarafından seçimlerin 2017 yılında yapılamayacağını ilan etti. Görev süresi planlanan görev süresinin tamamlanmasının ardından Joseph Kabila'nın istifa etmeyi reddetmesi sonrasında Kongo Demokratik Cumhuriyeti'nde protesto gösterileri patlak verdi ve 30'tan fazla kişi hükümetin güvenlik güçleri tarafından öldürülmüştür. 2018 yılında gerçekleştirilen seçimlerde ardılı olarak seçilen Félix Tshisekedi'ye 24 Ocak 2019 tarihi itibarıyla görevi devrederek makamdan ayrılmıştır. Bir dönem özel danışmanlığını yapan Pierre Lumbi, COVID-19 sebebiyle hayatını kaybetmiştir. IMOD IMOD, İranlı bilimadamları tasafından uzun bir süredir geliştirilmekte olan ve AIDS'in ilacı olduğu öne sürülen ilaçtır. II. Hasan II. Hasan (Arapça: الحسن الثاني) (d. 9 Temmuz 1929 - 23 Temmuz 1999) 1961'den ölümüne kadar Fas Kralı olarak hüküm sürdü. Fas Kralı V. Muhammed'in en büyük oğludur. BÃ¶nnsch (bira) Bönnsch, Almanya'nın Kuzey Ren-Vestfalya eyâletinde Bonn kentine özgü bira markası. Yalnızca şehir merkezindeki Friedensplatz Meydanı'nda bulunan, aynı isimli birahanede satılmaktadır. Özel bardaklarda içilen Bönnsch birasını üreten birahane, „Sieg-Rheinischen Germania Brauerei Hersel/Wissen“ firmasının bir yan kuruluşudur. Vahran Vahran (nüfusu: 897.700) (Arapça: وهران) kuzeybatı Cezayir'de Akdeniz kıyısında bir şehirdir. Aynı zamanda Vahran Vilayetinin merkezidir. Kökleri milattan önce 2. yüzyıla dek giden, Endülüslülerden Kartacalılara, İspanyollardan Osmanlılara, ve daha sonra da Fransızlara dek uzanan bir yelpazede pek çok imparatorluğun izlerini, renklerini taşıyan bir Akdeniz şehridir. Başkent Cezayir'e 450 km uzaklıktadır. Kentin adının, Arapçada “iki aslan” anlamına gelen “Wahran” kelimesinden geldiği tahmin edilmektedir. Zira, mitolojide kentin bu iki aslan tarafından korunduğu öğesine yer verilmektedir. 903 yılında şimdiki yerine kurulan kent, 1492'de İber Yarımadasının fethini tamamlayan ve Berberi sahilindeki Arap/Müslüman yerleşimlerini tek tek ele geçirmeye başlayan İspanya tarafından 1509 yılında işgal edildi. İspanyolların elindeki şehirler Oruç Reis, Barbaros Hayreddin ve Turgut Reis gibi Türk denizcileri tarafından geri alınmasına karşın, müstahkem bir mevkiye sahip olan Oran şehri direnmeye devam etti ve 16. yüzyılın ortalarında İspanya'nın Kuzey Afrika'daki en önemli üssü oldu. Bu dönemde "Vahran" diye anılırdı. Piyale Paşa'nin 1556 ve 1563 yılındaki kuşatmaları da sonuç vermedi. İspanyolların direnişi 1708 yılına kadar sürdü ve kent bu tarihte Yusuf oğlu Mustafa Bey komutasındaki Osmanlılar tarafından fethedilerek ve Cezayir Paşalığı'na katıldı. 1732'de İspanyollar tarafından geri alındıysa da ticari ve askeri önemini tamamıyla kaybetmişti. 1792 yılında İspanya Kralı IV. Charles çareyi şehri Osmanlılara satmakta buldu ve cüzî bir bedel karşılığı 12 Eylül 1792'de Vahran tekrar Osmanlı topraklarına katıldı. 1830 yılında Cezayir'i ele geçiren Fransızlar 1831'de de Vahran'ı alarak buradaki Osmanlı yönetimine son verdiler. XIX. Akdeniz Oyunları 2021 yılında Oran şehrinde gerçekleştirilecektir. Bönnsch (ağız) Bönnsch (okunuşu: Bönş), Almanya'nın Kuzey Ren-Vestfalya eyaletinin Bonn kentinde geleneksel olarak yaygın olan ağız. Bu ağız Köln’de konuşulan “Kölsch” ile benzerlikler göstermesine karşın ifade hızı ve müzikalite bakımından farklılık gösterir. Bonn ve Köln’deki toplumsal yapının farklı gelişimi de yerel ağızın kullanım yaygınlığını etkilemiştir. Köln’ün esnaf-zanaatkar ağırlıklı olması yerel Kölsch ağzının yaygın şekilde kullanımını beraberinde getirirken, üniversitenin faaliyet gösterdiği, soyluların malikanelerinin yer aldığı Bonn’da aksanla konuşmaya “iyi gözle bakılmamıştır”. Bonn’un yoğun göçmen alması da yerel ağzın geri planda kalmasında etkili olmuştur. Sahne gösterilerinde zaman zaman “Bönnsch” ağzıyla konuşan Konrad Beikircher bu ağzı “yaşatan” sanatçılar arasında kabul edilmektedir. Irak millî futbol takımı Irak millî futbol takımı, Irak'ı uluslararası arenada temsil eden futbol takımıdır. Irak millî futbol takımı 2007 AFC Asya Kupası'nı kazanarak tarihinde ilk defa Asya Şampiyonu olmuştur. Irak dört kez Arap Uluslar Kupasını (1964, 1966, 1985, 1988) kazanmış, Arap Birliği'nin en başarılı millî takımlarından biridir. Irak millî futbol takımı, bir kez AFC Asya Kupasını (2007) kazanmakla beraber, Asya Oyunlarında (1982) Altın Madalya, Üç Milletler Körfez Kupası (1979, 1984, 1988) ve Batı Asya Şampiyonasını (2002) kazanmıştır. Irak futbolu 1970'lerde ve 1980'lerde zirveye ulaşarak, Meksika'daki 1986 Dünya Kupasına ve Moskova, Los Angeles ve Seul Olimpiyat Oyunları olmak üzere 3 kez katılmıştır. Irak 1982 Asya Oyunlarını kazanarak arka arkaya 4 kez Arap Milletler Kupasını ve Milletler Körfez Kupası 3 kez kazanmıştır. Mahmut Cabbar hükûmetinin iktidarı sırasında, Saddam'ın oğlu Uday Hüseyin, millî futbol takımının uzantısı olan Irak Olimpiyat Komitesinin sorumlusuydu. Körfez Savaşı'ndan sonra, Irak millî futbol takımı, Asya Oyunları ve birçok Arap yarışmalarına katılmaktan men edildi. 1996 yılında Irak millî futbol takımı, Irak futbol tarihinin en kötü FIFA Dünya sıralamasında 139. sırada yer aldı. 14 Ağustos 2019 tarihli Bahreyn'e karşı maçtan sonraki kadro: Genlik kipleme AM bandÄ±; Halk badı 26.965-27.405, hava bandı ve radyo yayınlarında (orta dalga) (mw) kullanılan modülasyon türüdür. Girişim (enterferans) oranı FM e göre çok daha fazladır. Modülasyon şiddeti arttırıldığında bu oran daha da artar. Eski bir teknik olmasına rağmen kullanımdadır. AM yayın baskın yöntem 20 yüzyılın ilk seksen yıl boyunca ve yaygın 21 olarak kullanilmaktadir kalır. AM radyo Kanadalı deneyci (gbkz: Reginald Fessenden) tarafından 1906 noel arifesinde ilk deneysel yayını ile başladı ve küçük ölçekli ses ve I. Dünya Savaşı (gbkz: San Francisco), California radyo istasyonu KCBS kadar müzik yayınları yukarıya için kullanılan direkt soyundan olduğunu iddia KQW tarafından kurulan radyo deneyci Charles "Doc" Herrold, San Jose, Kaliforniya olarak Haziran 1909 itibarıyla ilk düzenli haftalık yayın yaptı. Bu temelde(gbkz: KCBS) dünyanın en eski yayın istasyonu olduğu iddia edilen ve üzerinde 2009 yazında yılında 100. yılını kutladı. AM radyo kullanımında büyük artış geç şu on yılda olarak radyo deneme dünyada ilk lisanslı ticari radyo hizmetleri AM 1920'lerde başlayan(gbkz: I. Dünya Savaşı)'nda aşağıdaki artış geldi. XWA Montreal, Quebec (daha sonra CFCF, şimdi CINW) dünyanın ilk ticari yayıncısı olarak, düzenli yayınlar May 20, 1920 tarihinde başlayan ile durumu iddia ediyor. İlk lisanslı Amerikan radyo istasyonu Frank Conrad, KDKA Pittsburgh, (gbkz: Pennsylvania)'da tarafından başlatılmıştır. Radyo programlama "Altın Çağ Radio sırasında" (1920-1950'ler) gürledi. Drama, komedi ve eğlence tüm diğer yanı sıra, haber ve müzik yayınları üretildi. AM radyo teknolojisi FM radyo, DAB, uydu radyo ve HD radyo daha kolaydır. AM alıcı belirli bir frekansta radyo dalgaları genlik varyasyonları algılar. Daha sonra bir hoparlör veya kulaklık sürücüsüne sinyal (gbkz: voltaj )değişiklikleri güçlendirir. Ilk kristal radyo alıcıları hiç amplifikasyon bir kristal diyot detektörü kullandı. Sahih-i MÃ¼slim Sahih-i Müslim (Arapça: صحيح مسلم), İmam Müslim'in tedvin ettiği hadis kitabıdır. Ehl-i Sünnet geleneğinde İmam Buhari'nin Sahih'i (Sahih-i Buhari) ile birlikte en güvenilir iki hadis eserinden biri kabul edilir. İmam Müslim, bu esere bizzat işittiği 300 bin hadisten, şeyhlerinin sıhhati konusunda icma ettiği hadisleri aldığını ifade etmiştir. Eserde -tekrarlar dikkate alınmazsa- 3033 hadis mevcuttur. Yargısız infaz Yargısız infaz bir yasal otoritenin ya da mahkemenin izni olmadan verilen fiziksel cezalandırmaya verilen isimdir. Genel olarak tehlikeli derecede yıkıcı bir etkiden kurtulmak isteyen bir devlet organı tarafından uygulanabilir. Yargısız infaz kavramının bir açıklaması da hükûmetlerin gerek duydukları zaman uygulamak zorunda oldukları kendi yasalarına uymayabilecekleridir. Hükûmet dışı ya da devlet dışı unsurlar da değişik şekillerde yargısız infaz yoluna gidebilir ancak genelde bu eylemler daha çok suikast ve cinayet olarak sınıflandırılır. Her ne kadar ölüm cezası dünya üzerinde gittikçe kaldırılmasına rağmen, bir hükümetin idare kâbiliyetini tehdit eden kişi ya da gruplar (hatta bazen görece sakin zamanlarda yalnızca "istenmeyen" kişiler bile) bazı rejimler ve bu rejimlerin yandaşları tarafından yargısız infaza uğrayabiliyor. Bu tarz ölümler tipik olarak, halkın başkaldırmasına meydan vermeyecek ve devleti zor duruma düşürecek uluslararası eleştirilere yol açamayacak şekilde, becerikli devlet gizli örgütleri tarafından oldukça hızlı gerçekleştirilir. Yargısız infaz, ölüm mangaları kullanan totaliter ve diğer baskıcı rejimlerin tipik bir unsuru olarak nitelendirilse de bazı durumlarda demokratik ülkelerin de yargısız infaz kullandığı görülmüştür. Bazı durumlarda yargısız infaz devletin belirli bir organı ve bu organın mensupları tarafından önceden planlanarak ve gizli bir şekilde uygulanır ve hatta devletin diğer sektörlerine bilgi verilmediği gibi bazen de bu tarz eylemler için gizlice emir ya da görev bile verilmemiş olabilir. Devletin diğer sektörleri bazen sessiz kalarak bu tarz yargısız infazları onayladığı gibi bazen de duruma göre doğrudan karşı çıkabilir. Savaş, doğal afet, sosyal çöküş ya da kurulu bir adli yargı sisteminin olmadığı zamanlarda yargısız infazlara daha sık rastlanabilir. Böyle uç durumlarda polis gücü ya da askeri kuvvetler başkaldırıya, yağmaya ya da şiddet olaylarına karışanları özellikle de suçüstü yakalanırsa yerinde infaz etmeye yetkili kılınabilir. Yargısız infaza kurban gittiği sanılan kişiler bir daha canlı olarak ortaya çıkmayacak şekilde ortadan kaybolabilir. Başlarına ne geldikleri bilinmemekte ve hiçbir zaman da tam olarak ortaya çıkamamaktadır. Müslim bin Haccâc Müslim bin Haccac veya sıklıkla İmam Müslim (821 - 875) (Arapça: أبو الحسين مسلم بن الحجاج القشيري النيشابوري‎), 9. yüzyılda yaşamış, İslam literatüründeki altı meşhur hadis kitabından ikincisi olaN Camiu’s Sahih veya bilinen adıyla Sahih-i Müslim’in yazarı olan din alimi. Doğum tarihi kesin olmasa da kaynaklarda genellikle 821 (HS 206) olarak geçer. Emevi Devleti Nişabur’u alınca buraya yerleşen Araplar’ın Beni Kuşeyr kabilesine mensuptur. Temel din eğitimini aldıktan sonra genç yaşlarında hadis ilmine ilgi duydu. Nişabur’da döneminin ünlü hadis alimlerinden hadis dersleri aldı. Daha sonra hac için Hicaz’a gitti. Buradan Nişabur’a dönmeyerek Hicaz, Basra, Belh ve Bağdad’ta hadis ilmi tahsil etti ve hadis topladı. Bağdad’da Ahmed bin Hanbel hocaları arasındadır. 15 yıl boyunca topladığı hadisleri ‘Camiu’s Sahih’ ismiyle Rey şehrindeki hocası Ebu Zür’a’ya sundu. Ömrünün son yıllarında Nişabur’a döndü. Burada kendisini ilim meclislerinde savunduğu İmam Buhari ile dost oldu. Nişabur’da kumaş ticaretiyle uğraşırdı. Buradan kazandığı servetle geçim sıkıntısı çekmemiş, ilgisini hadis toplamaya ve bu amaçla seyahat etmeye ayırmıştır. Sahih-i Buhari’nin yazarı İmam Buhari ile birlikte 'İmameyn' (İki imam) olarak anılırlar. Bu iki muhaddisin Sahih'lerini birlikte ifade etmek için de ‘sahihayn’ (İki Sahih) ismi kullanılır. 5 Mayıs 875 (HS 25 Receb 261) yılında memleketi Nişabur’da ölmüştür. Mezarı yerinde türbe mevcuttur ve ziyaret yeridir. Sholom Aleichem Sholom Aleichem (2 Mart 1859 - 13 Mayıs 1916), yazarın gerçek adı Scholom Robinowitz'dir. Takma adı İbranicede 'Tanrı'nın selamı üzerine olsun' anlamındadır. Peretz gibi o da önce İbranice yazmaya başladı. Toplam kırk ciltlik roman, kısa öykü ve oyunları vardır. Fakat daha sonraları halkın kullandığı Yidiş dili ile yazdı. I. Dünya Savaşı'ndan sonra New York'a yerleşti ve orada öldü. Scholom Aleichmen, Doğu Avrupa Yahudilerinin komedi, merhametlik ve trajik ironi üzerine kurulu yaşamlarını işlemiştir. İlk madde (okültizm) İlk madde Batı okültizminde materia prima (Latince) adıyla, çeşitli tradisyonlarda değişik adlar altında ifade edilmiş olup, genellikle madde evreninin yaratılmış ilk hali olarak betimlenir. Bu, kendisinde bütün biçimleri, bütün tohumları içeren bir cevherdir. İlk madde kavramı “meydana geliş”in iki aşamalı olduğunu, daha açık bir deyişle, “yaratma” ile “şekil vermenin” farklı şeyler olduğu ilkesini içerir. Materia prima, simyacılar ve kimi mistiklerce, maddenin Tanrı tarafından yaratılan ilk hali, her şeyin kaynağı, maddenin dört halinin ve tüm minerallerin türediği ilk cevher olarak kabul edilir. Simyaya göre dört unsur fiziksel planda (alemde) tezahür etmeden önce, süptil planda ilk madde halinde tezahür eder ki, Batı simyacıları dört unsurun ve tüm minerallerin aslının aynı olduğunu, hepsinin de yaratılan madde cevherinin saf (henüz etki altında kalmamış), şekillenmemiş, asli hali denebilecek materia prima’dan türediğini kabul etmişlerdir. Bu ilk maddeye Hinduizm’de prakriti adı verilir. Kimi simyacılar ilk madde ile beşinci unsuru (quinta essentia) aynı şey kabul etmişlerdir ki, dış (egzoterik) simyada tüm maddi hallerin oluştuğu ilk madde cevherine felsefe taşı da denilmiştir. Antik çağda, kimi zaman bu anlamda kullanılan bir başka terim aether’dir. Antik çağın ezoterik öğretilerinde terim kimi zaman maddenin yaratılışındaki ilksel cevheri, yani maddenin ilk halini, kimi zaman da maddenin üç halinden daha süptil hali olan esîr’i ifade etmek üzere kullanılmıştır. Sufilikte, ilk madde, Yaradan tarafından var edilmiş, fakat ruh cevheriyle, ruhsal tesirle irtibata geçmemiş haldeki madde cevherini temsil eder ki, bu asli madde cevheri ruhun tesiri altında şekillenerek “varlık” haline dönüşür. Tanrısal ışığın vurmasıyla “varlık” haline gelerek meydana çıkan, bu karanlık ilk maddeye subha denir. Tanrısal ışık nereye yönelirse, orası varlık haline gelir. Tasavvuf’ta varlığın meydana çıkmasına da hudûs adı verilir ki, Arapça’da “sonradan meydana gelme” anlamındaki bu terim yaratılışın bir defada mı olup bittiği, yoksa sonsuzca sürmekte mi olduğu tartışmasıyla önem kazanmıştır. İlk madde denilen cevher, sembolizmde, Hint, Mısır, Çin, Sümer tradisyonlarında da görüldüğü gibi, genellikle ilksel sular ya da kaostaki “sular” sembolüyle ifade edilmiştir. Materia prima’yı elde etmek, iç (ezoterik) simyada, tüm madenlerin türediği ilk madde cevherini elde etmek anlamında değil, ruhsal varlığın ilk halini, yani maddi tezahür dünyasına doğmadan önceki saflığını, saf şuur halini elde etmek anlamında kullanılmıştır. Ayrıca materia prima ifadesinin, kimi inisiyasyonlarda, inisiye adayının üzerinde çalışılacak ham haldeki yeteneklerini ifade etmek üzere de kullanıldığı da görülmektedir. Taklit (spiritÃ¼alizm) Taklit (İn. "impersonation") ruhsal irtibat seanslarında, tekamül düzeyi geri bir bedensiz varlığın medyumu ve ‘hazirun’dakileri aldatmak üzere bir başkasının kılığına girerek rol yapmasına ruhçulukta verilen addır. Taklit girişiminde bulunan bedensiz varlıklar, kendilerini, kimi zaman dünyada yaşamış saygın ve ünlü insanların isimleriyle, kimi zaman bir peygamber, bir yol gösterici, bir lider ismini kullanarak yüce bir varlıkmış gibi sunarlar; kendisini Tanrı olarak sunanlara da rastlanır. Genellikle, ruhçulukta teşevvüş denilen kargaşa dönemini atlatamamış bedensiz varlıklar olan taklitçi varlıklar, obsedör karakteri gösterirler. Gerektiğinde, medyumun hafızasını ve psişik yeteneklerini kullanarak edindikleri bilgileri, kendilerinin söz konusu kişi olduğunu kanıtlamada kullanırlar. Taklit olaylarında operatör veya hazirun tuzağa düşüp kandırıldıkları takdirde obsesyon denilen tehlikeli olayla karşılaşılır. Gazi Oymağı Gazi Oymağı, Atatürk'ün bugünkü Sıhhiye'de bulunan Sezenler Sokak'taki Atatürk Lisesi'ni (O zamanki adı Ankara Erkek Lisesi) ziyareti sırasında idarecilere okulda bir oymak kurulmasını istediğini söylemiş ve bunun üzerine okulda bir oymak kurulmuş, buna da Atatürk'ü temsilen Gazi adı verilmiştir. Bir de Atatürk bu oymağa bir sancak hediye etmiştir. Bu sancak okulun bahçesinde bulunan müzede sergilenmektedir. Mutluluk Mutluluk, TDK sözlüğünde “Bütün özlemlere eksiksiz ve sürekli olarak ulaşılmaktan duyulan kıvanç durumu, ongunluk, kut, saadet, bahtiyarlık, saadetlilik” olarak tanımlanmakta olup, şimdiye dek sayısız değişik tanımları yapılmış görece ve göreli bir kavramdır. Kimileri mutluluğu maddi alanda, kimileri manevi alanda, kimileri ise hem maddi hem manevi alanda edinilebilecek bir ruhsal hal olarak ele almışlardır. Örneğin, mutluluğun manevi alanda edinilebilecek bir hal olduğunu düşünen eski Grek düşünürleri mutluluğu erdemin ödülü olarak değerlendirmişlerdir. Mutluluk hakkında mistisizmde, çeşitli dinlerde ve felsefi ekollerde ortaya konan görüşlerde farklılıklar genellikle şu soruların yanıtlarında toplanmaktadır: Vücutta melatonin, serotonin ve endorfin hormonlarının salgılamasının mutluluk üzerinde etkili olduğu düşünülmektedir. Bu yüzden kış aylarında daha az salgılanan hormonlar nedeniyle mutluluk oranı sıcak aylara göre daha düşüktür. Kuzey kesimdeki ülkelerde intihar sayısının Ekvatoral kesimlerden fazla olmasının nedeni de budur. İklim değişiklikleri mutluluğu etkileyen faktörlerdendir. Spiritüalist görüşe göre ruhun dünyaya gelme amacı mutlu olmak değil, tekamül etmektir. Mutluluk ise bir amaç değil, bir sonuçtur. Mutluluk maddi değerlerle edinilemez, çünkü maddi değerler geçici olup, bir gün yok olacaklardır. Şu halde gerçek veya devamlı mutluluk, geçici olmayan manevi değerlere bağlı olup, ebediyen yaşayacak olan canlılara duyulan sevgiyle ve diğerkamca hareketlerle yakından ilgilidir. Gerçek mutluluk, başkaları için verilen emeklerin ruhta bıraktığı hazlardır, vazifesini yerine getiren varlığın duyduğu huzur ve sevinç halidir. Bhutan millî futbol takımı Bhutan millî futbol takımı, Bhutan Krallığı'nı uluslararası arenada temsil eden futbol takımıdır. Wangay Dorji attığı 5 golle Ekim 2015'e kadar Bhutan millî futbol takımının en golcü futbolcusu unvanını korumuştur. Ruhsal eş Ruhsal eş ya da eş ruh (soul-mate) Spiritüalizm kaynaklı bir terim olup, reenkarnasyonist New Age grupları aracılığıyla yaygınlık ve popülerlik kazanmış ve günümüzde Spiritüalist olmayanlarca da kullanılır hale gelmiş bulunmaktadır. Fakat Spiritüalist görüşe vakıf olmayanlarca kullanımı, terimin içerdiği anlamlarından yalnızca biriyle anlaşılmasına ve yalnızca bu anlamda ele alınmasına neden olmuştur. Spiritüalist görüşte ruhsal eş, ruhsal tekamül gereksinimleri gereği birçok reenkarnasyonunda birlikte olan ruhlara verilen addır. Fakat ruhsal eşlerin bu birlikteliğinin her reenkarnasyonlarında karı-koca biçiminde gerçekleşmesi şart değildir; bu birliktelik, ana-oğul, baba-kız, akrabalık, dostluk, arkadaşlık vs. biçimlerde de kendini gösterebilir. Sonuç olarak ruhsal eş kavramında, bu iki varlığın birkaç reenkarnasyon süresince bir şekilde yakın ilişki içerisinde bulunması ve yaşam planı denilen planlarının bu birlikteliği sağlayacak biçimde düzenlenmesi söz konusudur. Elizabeth Clare Prophet’e göre, ruhsal eşlerin birlikteliğindeki üç ana neden ya da etken, yakınlık veya ortaklık, sevgisel çekim ve salt karmik nedendir. Spiritüalist görüşe göre, ruhsal eş birlikteliği asla sonsuza dek sürmez, bununla birlikte, tekamüllerine ayrı yollarda devam eden ruhsal eşler, yolları aynı yola kavuşursa, gerektiğinde tekrar birleşebilirler. “Uyuyan peygamber” lakabıyla ün yapmış, ABD'nden Edgar Cayce ruhsal eşlerin vibrasyonel olarak büyük bir yakınlık ve ortaklık içinde olduklarını belirtir. Kuzey Kore millî futbol takımı Kuzey Kore millî futbol takımı, Kuzey Kore'yi uluslararası arenada temsil eden futbol takımıdır. Kuzey Kore futbolu için en önemli başarı 1966 Dünya Kupasındaki başarıları olmuştur. Turnuvada İtalya'yı 1-0 ile geçerek çeyrek finallere kalmayı başarmışlardı. Çeyrek finalde eşleştikleri Eusébio'lu güçlü Portekiz karşısında 3-0 öne geçmelerine rağmen 5-3 yenilmekten kurtulamamışlardı. Kuzey Kore Dünya Kupalarında ilk turu geçen ilk Asya ülkesi olma unvanını taşır. Kuzey Kore'nin bu başarısı İngiliz yönetmen Daniel Gordon tarafından belgesel film haline getirilmiştir. "The Game of Their Lives" isimli belgesel 1966 yılındaki takımdan hayatta kalanlarla yapılan röportajları da içermektedir. Kuzey Kore millî futbol takımı 17 Haziran 2009 günü Asya Bölgesi B Grubunda ikinci olarak 2010 Dünya Kupasına katılmaya hak kazanmıştır. Grup aşaması sonunda son sırada yer alarak elenmiştir. Aşağıdaki oyuncular 2019 AFC Asya Kupası için seçildi. Kuzey Kore, iki kez katılma hakkı elde ettiği Asya Kupası'nda 1980'de 4. olarak bu alandaki tarihi başarısını kazanmış, 1992'de ise ilk turu geçememiştir. Sabeer Bhatia Sabeer Bhatia (सबीर भाटिया), Hint Bilgisayar Operatörü.Web tabanlı Hotmail'in kurucularından biridir. Daha sonra Hotmail'ı Microsoft satın almıştır.Sabeer Bhatia 1969'da Chandigarh (चंडीगढ) ta doğdu. Mütavazi bir aileden gelmektedir Babası Hindistan ordusunda görevliydi annesi ise Hindistan Merkez Bankasında çalışıyordu.Önce Bishop Cotton's School 'a gitti. Ardından Bangalore'daki seçkin misyoner okulu olan St. Joseph's College de öğrenim gördü. Okul bittikten sonra Pilani'de bulunan Birla Institute of Technology (BITS)'e dahil oldu.1988'de Amerika'ya Stanford University 'e gitti Burada B.S.c'yi tamamladı ve electrical engineering alanında master derecesi aldı. 1992'de Apple Computers Şirketine girdi ancak burada 1 yıl çalıştı.Sonra Firepower Systems Inc.'de çalıştı. 1995'te ise meslekdaşı Jack Smith'le birlikte Hotmail'ı kurdu. 1997'nin sonunda Microsoft Hotmail'ı 400 Milyon $'a satın aldı.Sabeer Bhatia 1999 martına kadar çalıştı. Bu yılın ortasında ise arzoo.com kurdu. arzoo.com seyahat ve turizm ile ilgili bir site halini 2006 da almıştır. 2008'de Baidyanath group'un mirasçısı(varisi) Tania Sharma ile evlenmiştir. Esasen dinine tam anlamıyla bağlı olmamakla birlikte Hindu'dur Bu konuda şöyle bir demeci de vardır (13 nisan 1999): I was raised a Hindu and in a way, yes, I am a Hindu but I don't believe blindly in destiny. I try to make my own destiny. Bir Hindu olarak yetiştirildim evet ben bir Hindu'yum ama kadere körükörüne inanmam kendi kaderimi oluşturmaya çalışırım Ayrıca birçok yerel ve uluslararası ödülleri vardır. ("Entrepreneur of the Year", "Elite 100","People to Watch" in International Business) Kanada millî futbol takımı Kanada millî futbol takımı, Kanada'yı uluslararası düzeyde temsil eden futbol takımıdır. Aşağıdaki oyuncular 10 Eylül 2019 tarihinde Küba'ya karşı CONCACAF Nations League A maçı için kadroya seçildi. Forseti Forseti, İskandinav mitolojisinde adalet tanrısı olarak bilinir. Odin'in ("İskandinav mitolojisinin en büyük tanrısının") torunudur. İsminin anlamı "yöneten"dir. Babası, İskandinav mitolojisinin en sevilen tanrısı Balder'dir. Kickflip Kickflip (diğer deyişleriyle sihirli flip, ollie flip, or ollie kickflip), aynı zamanda basitçe flip adıyla anılır.Kickflip kaykaycının tahtasına onu uzun boylamda 360 derece döndürmek için ayağıyla burnuna çapraz olarak vurması ile yapılan bir havada yapılan kaykay hareketi dir. Rodney Mullen tarafından keşfedilmiştir. Kickflip Ollie'ye benzese de direkt bir Ollie çeşidi değildir. Standard kickflip yaparken basitçe şu yolu izleyin: Kickflip modern kaykaycının repertuvarında standart bir hareket olmasının yanında birçok kaykay hareketi için de baz teşkil eder. Temel kickflip çeşitleri nollie flip, switch flip ve fakie flip'tir.Bunlar temel ollie çeşitlerini baz alarak yapılan kickfliplerdir. Genellikle hareket bir başka hareketle kombine yapılıyor ise ismi kısaltılır, örneğin varial flip, backside flip (backside 180 kickflip için kısa isim), ve 360 flip.Diğer kickflip varyasyonları da double, triple, ve hatta quadruple kickfliptir. Dodo Dodo ya da Mauritius dodosu ("Raphus cucullatus"), güvercingiller familyasından Mauritius'ta yaşamış ama 17. yüzyılın sonlarına doğru soyu tükenmiş bir kuş türüdür. Yaklaşık 1 metre boyunda ve 20 kilo ağırlığında uçamayan bu kuş, şu an için Raphus cinsi içinde değerlendirilen yegâne türdür ve güvercingiller (Columbidae) familyasında sınıflanır. Yerde yuvalandığı ve meyvelerle beslendiği belirlenmiş olan dodoya, soyu insanın kaydedilebilmiş tarihi sırasında ve doğrudan insan etkinliğine bağlı olarak tükendiği için, soy tükenmesinin örneği olarak sıklıkla atıfta bulunulur. Dodo (Mauritius dodosu) ile aynı alt familyada sınıflandırılan diğer kuş Rodrigues dodosunun ("Pezophaps solitaria") da soyu tükenmiştir. Dododan ilk bahsedenler 1598'de Hollandalı denizcilerdir. Dodo hakkındaki bilgilerin kaynağı, Mauritius'ta bulunmuş çeşitli kemikler, örnekleme parçaları, raporlar ve resimlere dayanır. Bu bilgilere göre de esasen düşük rakımlı ormanlarda yaşamış bir tür olsa da "dodo ağacı" olarak da adlandırılan "Sideroxylon grandiflorum" (eski adı, "Calvaria major") ile arasındaki olası karşılıklı yarar ilişkisi göz önünde bulundurulduğunda, yaşam alanının tepelik arazilere de uzanmış olabileceği belirlenmiştir. Uçamayan, uysal bir tür olan dodo, eti için çok yoğun olarak avlanmış ve en son olarak da 1662'de, Mauritius açıklarındaki bir küçük adada görüldüğü kaydedilmiştir. Bu tarihten sonra "dodo" olarak değerlendirilenlerin hepsi, "Mauritius Kırmızı Tavuğu" olarak da anılan "Aphanapteryx bonasia" adlı tür olmuştur. Pek çok yerde dodo türü olmasına rağmen Mauritius adasındaki Dodo'lar sembol haline gelmiştir. Adadaki diğer canlılarla mükemmel bir uyum içinde yaşıyorlardı. 15. yy sonlarında ada insanlar tarafından keşfedildiğinde dodolar zorlukla tanıştı. Dodolar çok akıllı yaratıklar değildi. Bu nedenle insanlara kolayca yakalanıyorlardı. İnsanların adaya getirdiği kedi, köpek ve domuzlar; dodo yumurtalarını mahvetti. İnsanlar da acıktıklarında bu 1 metre boyunda iştah açıcı kuşları yerdi. Uçamayan ve koşamayan dodoların kafasına sopayla vurmaları avlanmaları için yeterli oluyordu. Dodo soyu, 200 yılda tamamen tükendi. İnsanların vahşet ve değişim hızını vurgulayan bu olay hâlâ hayvanseverlerin başlıca davalarından biri olmaktadır. Lewis Carroll Alis Harikalar Diyarında romanındaki karakterlerden biri olarak bir dodo'ya yer vermiştir. GÃ¼vercingiller Güvercingiller (Columbidae), güvercinler takımına ait, 300'e yakın güvercin ve kumru türü ile dodo "(Raphus cucullatus)" ve "Pezophaps solitaria" gibi soyu tükenmiş türleri içeren bir familyasıdır.. Güvercingiller familyası içinde sınıflanan alt familya ve cinslerin listesi aşağıda sunulmuştur. Delta kanat iki tip anlamı bulunmaktadır: Soner Arıca Soner Arıca (d. 5 Şubat 1966; Fatsa, Ordu), Türk pop müzik şarkıcısı, müzisyen, tiyatro oyuncusu, müzik yapımcısı ve prodüktör. Soner Arıca, Aslen Fatsa, Orduludur. 7 çocuklu bir ailenin son üyesi olarak dünyaya gelen Soner Arıca, ilkokulu Fatsa'da, Sakarya ve Dumlupınar İlkokulları'nda okudu. Orta öğrenimini Fatsa Ortaokulu'nda tamamladıktan sonra Şişli Koleji'nde lise eğitimini yapmak üzere İstanbul'a geldi. Lise eğitiminden sonra Marmara Üniversitesi İktisadi ve İdari Bilimler Fakültesi İktisat Bölümünü kazandı. Aynı zamanda, Teknik direktör Erdoğan Arıca'nın ve Oyuncu Levent İnanır'ın kardeşi ve Türk sinemanın usta oyuncusu Kadir İnanır'ın yeğenidir. 1986 yılında profesyonel mankenlik hayatına başladı. 5 yıl mankenlik