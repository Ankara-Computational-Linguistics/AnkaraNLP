yaşayabiliyor ne de çevremizdeki güzelliklerin farkına varabiliyoruz. Belki de bunun en belirgin örneğini bize sunan yer yeni metropol İstanbul’udur. Bundan bir altmış yıl öncesine şahit olanların eserlerini okuduğumuzda karşımıza her birinin ayrı bir hikâyesi olan, tutku dolu sokaklar çıkıyor. Şehrin kendine has bir kokusu, samimiyeti var. Yoksullukla baş etmeye çalışan samimi insanların karnını doyurma çabasına seyirci kalmayıp onlara destek olan bir şehir var. Ancak bugünün İstanbul’una baktığımızda gökleri yaran, biçimsiz, çirkin sadece ticari amaçla dikilmiş binalar ve onların içini dolduran, paradan başka bir şey düşünemeyen insanlar görmek oldukça içler acısı. Evet geçmişten bu yana bazı şeyler iyi, bazı şeyler kötü yönde değişti ama bu değişimler İstanbul gibi geçmişte birçok farklı kültüre ev sahipliği yapmış bir şehri oldukça hırpalıyor. İstanbul geçmişte belki gençliğinin verdiği dinamikle ve heyecanla ayakta kalmayı başarabilmişti ancak bugün yaşlı İstanbul’dan aynı şeyleri beklemek pek mümkün değil. Bu yüzdendir ki İstanbul’un gün geçtikçe kirlenen görüntüsüne dur demek ve doğal güzelliklerini, tarihi dokusunu korumak, bizim gibi bir şeylerin farkında olan insanların sorumluluğuna kalıyor. Karaçal 1 SEKİZİNCİ HARİKA Hayat, iki farklı yüzünü de göstermişti ona. Bir tarafta şehvet, para, ün, diğer tarafta yalnızlık, eksiklik ve kaybolmuşluk hissi… Akıllarda iz bırakan gerçek bir serüvendi onunki. Ölümünün üstünden yıllar geçse bile unutulmayan esrarengiz bir kadındı Marilyn Monroe. Farklı kaynaklardan pek çok kez okuduğum ve olağanüstü yaşamına şahit olduğum eşsiz kadın… Herkesin, hakkında kulaktan duyma şeyler bildiği; ancak çoğu kişinin aslında nasıl biri olduğuna dair en ufak bir bilgisi olmayan kadın… Marilyn’in kişisel mektupları ve notlarından oluşan bu kitabı okurken aklımda cevaplanması zor bir soru vardı: Milyonlar tarafından arzulanıp, erişilemez bir konumdayken bir insan nasıl bu kadar mutsuz olabilirdi? Ancak sayfaları çevirdikçe daha iyi anlıyordum onu. Onun elinden çıkan kısa, ama bir o kadar derin şiirleri okuyordum. Adeta Marilyn anlatıyor, ben dinliyordum. Marilyn Monroe olarak bilinen Norma Jean’in çalkantılı hayatında çıktığım yolculukta buldum kendimi. Umutsuzluklarına, mutsuzluklarına ve aynı zamanda, her şeye rağmen gülümseme çabasına tanıklık ediyordum. Kitap, okuyucunun hayata karşı bakış açısını sorgulamasını sağlıyor. Toplumun insan hayatı üzerindeki inanılmaz etkisini görüyoruz. Bu noktada, toplum tarafından yaratılmış soyut kavramların bir insanın bedeninde nasıl somutlaştırıldığını gözler önüne seriyor Marilyn’in yaşamı. Genel olarak toplumlar, güzellik, cazibe gibi soyut kavramların içini dolduran bireyleri o alanda sembolleştirirler. Bunu yaparken, o kişinin aslında kim olduğuyla ilgilenmekten çok toplumun beklentilerini karşılayıp karşılamadıklarına odaklanırlar. Kendi beklentilerine uygun bir kimlik yaratırlar. Çoğu zaman bu, fiziksel özelliklere dayalı sahte bir kimliktir. Toplumun, o kişinin asıl karakterini görmesine izin vermeden kendi yarattıkları kişiyi beğenmesini sağlarlar. Bu beğeni günden güne artarak o kişiyi idolleştirmeye doğru uzanır. Marilyn’in notları arasında yazdığı gibi “Ben sadece insanların kendilerini kandırmalarına izin verdim. Gerçekte kim olduğumu öğrenmek zahmetine katlanmadılar. Tam tersi benim için bir karakter yarattılar. Ben de onlarla tartışmadım. Belli ki benim gerçekte olmadığım birini seviyorlardı fakat bir gün bu gerçek ortaya çıkınca beni onları yanıltmakla, hatta kandırmakla suçlayacaklar.”Herkes onu, dünyanın sekizinci harikası olarak görürken, kimse aslında neler yaşadığıyla ilgilenmiyordu. Günümüzde, çoğu ünlünün yaşadığı sorunlardan biri, kendini yansıtamamak; çünkü onlar, başkaları tarafından kendileri için yazılmış oyunda başrol oynuyorlar ve bunu yaparken benliklerinden vazgeçmek zorunda kalıyorlar. Maalesef, bu dayatmanın bir sonucu olarak çoğu zaman kendilerine olan saygılarını yitiriyorlar ve büyük bir özgüven kaybı yaşıyorlar. Kitap, Karaçal 2 Marilyn Monroe’nun yapay kişiliği ve gerçek kişiliği arasında ikilemde kaldığını gösteriyor. Sayfaları çevirdikçe kitabı yazanın aslında Marilyn değil Norma olduğunu anladım. Norma, gerektiği yerlerde ve kamera önünde Marilyn’i oynuyordu. Yıllarca, olmadığın birinin karakterini sergilemek ve insanların aslında seni değil, oynadığın hayali karakteri sevdiklerini görmek herkesi yıpratır. Toplumun oyunları sonucu yaratılan kişiyle gerçek kişinin karakteri arasında uyuşmazlıklar çıktığında ise pes etmek kaçınılmaz bir son gibi görünüyor. Birbirine zıt iki karakter aynı bedende can buluyor ve bunu taşımak insana ağır gelebiliyor. Unutmamalıyız ki, hayatımız, verdiğimiz kararlar doğrultusunda şekilleniyor; ama başkasının bizim yerimize kararlar vermesine izin verdiğimizde hayatımız ellerimiz arasından kayıp gidiyor. Kendimize çizdiğimiz yoldan sapıyoruz ve adeta kayboluyoruz. Marilyn, şöhretin zehirli dünyasına ruhunu teslim eden bir kadın… İnsanların beklentilerini karşılamak için kararlarını özgür iradesiyle vermemiş ve yorgun düşüp kendini akıntıya bırakmış biri. Toplumun bir insanın hayatını ne derece değiştirebileceğini gösteren en güçlü örneklerden ve aynı zamanda, buna bağlı olarak bir insanın ruhunun yaşarken nasıl öldüğünü gösteren en acılı hikayelerden birine tanıklık ediyoruz. Kaynakça: Monroe, Marilyn. Marilyn Monreo-Notlar, Şiirler, Kişisel Metinler Ve Mektuplar. Artemis Yayınları, 2014. 270. Print. http://www.gentside.com/marilyn-monroe/wallpaper Duyguların Sese Dökümü Müzik insanları birbirine bağlayarak ve aynı zamanda bir insanın kendisini daha iyi tanıması ve mutlu olabilmesini sağlayarak hayatlarımızda büyük bir yer kaplıyor. Gündelik yaşamımızı sürdürürken, zaman zaman müziğin hayatımızdaki önemini fark edemiyor veya unutuyoruz. Bir filmin, belgeselin veya oyunun arka plan müziği olmadan ne kadar yavan kalacağını, yürüyüş yaparken müzik dinlemenin verdiği mutluluğu, gündelik işlerimizi yaparken müzik dinlediğimizde zamanın daha güzel ve neşeli bir biçimde geçtiğini fark etmişsinizdir belki. Bütün bu faaliyetlere ayırdığımız zamanın hayatlarımızın göz ardı edilemeyecek bir bölümünü kapsadığı gerçeğini göz önüne alırsak müziğin bir kişinin hayatındaki önemini daha iyi görebileceğimizi düşünüyorum. Konser salonunda otururken fark ettim ki aslında müzik hayatımızın her köşesinde mevcut. Aslında hayatımın nerdeyse her saniyesinde farklı melodilerle çevrelenmiş durumdayım. O an, o salonda deneyimleyeceğim müzik bir çalgı aletine ait olacaktı ve müziği bu konserde sade bir biçimde deneyimleyecektim, ancak müzik aslında hayatımın her anında orada bulunan önemli ve ayrılmaz bir parçası idi, öne çıkmasa da her zaman orada idi ve hayatıma renk katıyordu. Düşününce fark ettim ki, sabahları okula gittiğimde etrafımda sohbet eden insanların sesleri, bu aylarda yavaş yavaş kendini yeniden duyurmaya başlayan kuşların cıvıltıları, rüzgârın kendine özgü sesi ve o güne özgü daha bir sürü ses arka planda karışarak o günün melodisini oluşturuyor. Üstelik her günün melodisi kendine özel, bu melodiler hiçbir zaman kendini tekrar etmiyor. Her günün melodisi insanın üstünde farklı bir etki bırakıyor ve duruma bu açıdan bakıldığında bu melodiler her günün farklı ve değerli tecrübelere konukluk etmesinde rol oynuyor. Üstelik aynı melodiler farklı insanlar üstünde tamamen farklı etkiler yaratıyor, duygularımıza ve yaşantılarımıza çeşitlilik katıyor. Bu melodiler olmadan hayat bu kadar renkli olmazdı. Her insanın kalbine farklı melodiler dokunuyor. Bazı insanların dinlerken çok etkilendiği melodiler diğerlerinin kalbine dokunmayabiliyor. Aslında oldukça normal bir durum bu. Sonuçta her insan özel, dünya üzerinde bu kadar insan yaşıyor olmasına rağmen hiç kimse birbiri ile tamamen aynı görüşlere sahip değil. Yaşam herkesin kendine özgü öyküler yazmasından oluşuyor aslında. Dolayısıyla herkes aynı melodiyi kendisine göre yorumluyor ve bu şekilde ortak melodiye yeni bir tını ekliyor. Benim bu zamana kadar fark ettiğim bir durum ise, klasik müziğin çoğu insanın kalbine dokunmayı başarabildiği oldu. Özellikle o gün gittiğim klasik müzik konserinde bir kez daha fark ettim bunu. İnsanların yüzlerindeki ışıltıdan, müziğe olan ilgilerinden ve birbirlerinden çok farklı insanlar oldukları halde konser sonunda kesintisiz süren alkıştan görülebiliyordu müziğin onların üzerindeki muazzam etkisi. Bu durumun tam olarak neden kaynaklandığını bilmesem de genelde klasik bir parçanın, küçük bir bölüm olsa bile, bir bölümü onu dinleyen herhangi bir insanın kalbine dokunuyor. Burada eğer müziğin hayatlarımızdaki yerini, önemini ve evrenselliğini ele alırsak, klasik müzik birçok insanı, bir salonda benzer duyguların etkisi altında bırakıp, kısa süreli olsa da bu insanlar arasında duygusal bir bağlantı yaratma özelliğine sahip. Üstelik bu müziği dinlerken hissedilen duygular kesinlikle silik duygular değil, aksine oldukça yoğun olmakla beraber, benim tecrübemde genellikle hüzün ve mutluluk arasında değişen duygular. Hüzün ve mutluluğu oldukça güçlü bir biçimde hissederken, bir duygudan bir duyguya ne zaman atlayacağınızı kestiremiyorsunuz. Bir bakıyorsunuz çocukluğunuzda, bir bakmışsınız piyanonun başına oturduğunuz saatlerde, bir bakmışsınız en hüzünlü zamanlarınızda ve bir bakmışsınız en mutlu zamanlarınızda buluyorsunuz kendinizi. Dolayısıyla bir salonda klasik müzik dinlerken ve onun etkisi altındayken duygudan duyguya atlıyor ve etrafınızdaki insanlarla güçlü bir bağın oluştuğunu hissedebiliyorsunuz. Aynı duyguları hissettiğiniz o insanlara farklı bir bakış açısıyla bakmaya başlıyorsunuz sanki. Bu duygu bana göre oldukça değerli ve başka bir yerde tecrübe edilemeyecek bir yapıya sahip, eşsiz bir his. Müziğin insanları kolayca etkisi altına alması, tanıdığım herkesin müzik dinlemekten hoşlanıyor olması ve özellikle kendiniz bir müzik aletiyle ilgilendiğiniz zaman hissettiğiniz yoğun duygular beni hep etkilemiştir. Şöyle bir düşününce hayatımızda bu kadar büyük bir yer kaplayan ve neredeyse her an yanı başımıza olan müziğin, insanlar tarafından bu kadar sevilmesine şaşırmamak gerek sanırım. Bu bana hep dünyada müzik kadar evrensel olan çok az şeyin var olduğunu düşündürtmüştür. Kim bilir, belki de dünya üzerindeki en evrensel sayılabilecek ilgi alanıdır müzik. Her an iç içe olduğumuz ve içinde olduğumuz duruma göre bize çok farklı duygular hissettirebilen, duygularımızın sese dökümü olarak adlandırabileceğimiz müzik, isterseniz bir salonda, isterseniz dışarıda, isterseniz evinizde, isterseniz yalnız, isterseniz başkalarıyla beraber, hangi durumda olursa olsun size en saf ve en güzel duyguları tattırabiliyor. Başak Çiğdem Özcan Kaynakça: Ustalardan Başyapıtlar. Gülsin Onay ve Endellion String Quartet. Bilkent Konser Salonu. Ankara. 20 Mart 2017. Buğra Kerim Başbuğ Bugün sizlere yaklaşık 3-4 senedir ilgilendiğim ama son zamanlarda fazla zaman ayıramadığım bir hobimden bahsedeceğim. Bazıları onu sanat olarak kabul etmiyor olsa bile benim için onun tanımı doğru zamanda doğru yerde deklanşöre basma sanatı. Kulağa birazcık karmaşık gibi gelse bile aslında bahsedeceğim şey her birimizin gün içerisinde onlarca biraz abartarak olursak yüzlerce kez yaptığı şey fotoğraf çekmek ya da anı yakalamak. Birçok insan fotoğrafçılığın barındırdığı terimlerin karmaşık olduğunu ve pahalı ekipmanlar gerektirdiğini düşünebilir. Fakat teknolojinin bizlere verdiği elimizden bir an bile düşürmediğimiz akıllı telefonlarımız ile bunu gerçekleştirmek mümkün ayrıca sonuçlar gayet tatmin edici. Benim için fotoğrafçılığın en güzel yönlerinden birisi teknolojinin bizlere sağladığı kolaylıklar ile herkesin kendini bir kare fotoğrafla ifade edebiliyor olması. Gelelim fotoğrafçılığa nasıl başladığıma. Aile büyüklerinin eski albümleri karıştırıp bitmek tükenmek bilmeyen anılarını hepimiz dinlemişizdir ya da maruz kalmışızdır diyelim. Günümüzde fotoğraf albümlerinin yerini akıllı telefonlar ya da tabletler almış olsa bile bence fotoğraf albümlerinde kendi çocukluğuna ait sayfa ya da sayfalara sahip olan şanslı nesillerdenizdir. Konumuza dönmemiz gerekirse albümlerin talan edildiği günlerden birinde albümlerin hemen yanında duran çalışıp çalışmadığı hakkında hiçbir fikrim olmayan anolog bir fotoğraf makinesini dikkatimi çekti. Elime alıp biraz kurcaladıktan sonra çalışacak durumda olmadığını anladım ve aslında elimde tuttuğum makinenin en az albümdeki fotoğraflar kadar değerli olduğunu ve o anıların canlı tanığı olduğunu düşündüm. Ardından kendime bir analog fotoğraf makinesi edinmeye karar verdim o zamanlar çalışır durumda ve makul bir fiyata bir fotoğraf makinesi bulmanın kolay olmadığını söylemem gerek. Yaklaşık üç aylık bir çabanın ardından biriktirdiğim para ile bir antikacının yolunu tuttum. Karşılaştığım tablonun beni çok mutlu etmediğini söylemeliyim. Asıl hayal kırıklığı ise büyük bir heyecanla aldığınız makinenin nasıl kullanıldığı hakkında en ufak bir olmadığını anladığım andı. Doğrusunu söylemek gerekirse ilk başlarda sadece üzerinde anlamsız sayıların ve şekillerin olduğu bir makine idi. Ta ki elime bir fotoğrafçılık rehberi alıp onlara birer anlam yükleyene kadar. Elbette hayattaki birçok şey gibi fotoğrafçılık da teoride o kadar zor olmasa da pratikte oldukça zordu. Bunun başlıca sebebi ise aslında yakaladığınız kareyi sadece deklanşöre bastığım an görebiliyor olmamdı ve tabii ki bir fotoğrafçıya gidip fotoğrafları bastırana kadar. Bu bir hobi edinmeye çalışmaktan çok bir çileye dönüşmeye başlamıştı. Hayal ettiğimden daha karışık ve zahmetli idi. Zamanla anladım ki işin eğlenceli kısmı da burası başkalarıyla paylaşmak istediğiniz bir anı yakalayıp, sonunda ne ile karşılaşacağınızı bilmeseniz bile bir heyecanla onu bastırmak, ardından onu diğer anılarınızla birleştirip yıllar sonra baktığınızda sizi gülümsetecek ya da hüzünlendirecek bir albümün bir parçası yapmak. Benim için bir şeyi değerli yapan şey onun için ayırdığınız vakit ile doğru orantılı. Muhtemelen birçok insanın yaptığı gibi dijital bir fotoğraf makinesi alıp gayet kaliteli fotoğraflar çekmeye başlasaydım şu an yaptığım şeyden çoktan sıkılmış ve pes etmiştim. Her ne kadar şu an bir dijital fotoğraf makinesi kullanıyor olsam da deklanşöre her bastığımda ,vizörden her baktığımda bir analog makine kadar olamasa bile çektiğim her fotoğraftan ayrı zevk alıyorum. En önemlisi ise diğer insanlar ile kendi bakış açımı, neyi, nasıl gördüğümü ya da görmek istediğimi paylaşmak. Aynı zamanda diğer insanların bakış açılarını görmek ya da onların göremediklerini görmek. En güzel yanı ise hayatınızdan bir anı ölümsüz kılmak. (https://500px.com/kerimbasbug Bu linkten çektiğim bir kaç fotoğrafı görebilirsiniz.) ​ ​İrem Aylin DURU HAYATA YÖN VEREN MEKANİZMALAR “Günler, aylar derken bir de bakıyoruz ki ömürler geçiyor. Ve ömür geçerken yaptığımız iki işin kısa özeti şöyle: Düşünmek ve duygulanmak… “ (s.181) diyerek başlıyor Aydın Boysan, manidar bir isim verdiği kitabında, güzel bir denemesine. Okur okumaz istemsizce soruyorum kendime: Gerçekten öyle mi? ‘Düşünmek ve duygulanmak’ olarak özetlenebilecek kadar az şey mi yapıyoruz koca bir ömürde? Her gün hayat sahnesinde rollerini icra eden milyonların ya da daha dar kapsamlı bir yaklaşımla dersi kaçırmamak için sabahın erken saatlerinde yatağından ayrılan ve akşam eve gelinceye kadar oradan oraya koşuşturan benim yaptığımız şey bu kadar basit mi? Kısacık bir güne bile birçok aktivite sığdırabiliyorken ömrümüzün tamamında yapacaklarımızı düşünmeyi aklımdan bile geçirmiyorum, uzun süreceği kesin. Olaya üstünkörü yaklaşınca ulaştığım sonuç bu. Biraz daha detaylı düşündükten sonra anlamın daha derin olması gerektiğini fark ediyorum. Evet, ömrümüz boyunca hepsini tek tek satırlara dökecek olsak binlerce kütüphane dolduracak kadar sayısız şey yapıyoruz ama hepsinin ortaya çıkmasına neden olan, dolaylı yollardan hayatımızda söz sahibi olan faktörler ortak: Duygularımız ve düşüncelerimiz… Hepimiz bazen aklımızın, bazen de kalbimizin sesini dinleyerek hareket ediyoruz. Bu ikilinin mutabık olduğu durumlar olabilir ama ikisinin de devrede olmadığı bir tane eylem göstermek imkânsızdır. Düşünme yetisinin insana bahşedilen en büyük hediye olduğu aşikâr, hele de diğer hayvanlardan ayrılan tek noktamızken. Ayrıca çok da zor değil. Düşünmek, bize mantığımızla hareket etme, durumu daha doğru değerlendirme olanağı sunmasıyla duygulanmanın bir adım önüne geçiyor gibi gözükse de duygularımızın bizi insan yapan faktör olduğunu unutmamalıyız. Duygularımız olmasaydı kendi icat ettiğimiz bilgisayarlardan hiçbir farkımız kalmayacağı gibi yaşama değer katan mutluluk, sevgi gibi kavramları anlamlandıramaz, yaşayamazdık. Düşünmenin daha yorucu olduğunu ve bazen mantığımızın da yanılabileceğini göz önünde bulundurursak arada mola verip duygularımızın dümeni ele almasına izin vermeliyiz ama tabii ki her şeyde geçerli olduğu gibi dozunun iyi ayarlanması şartıyla… Mantıklı düşünmeyi devre dışı bırakıp sadece duygularla hareket etmek de en az duygusuz olmak kadar tehlikeli. “Duygu” dediğimiz uçsuz bucaksız okyanusta kaybolmak da en az o okyanusta bilinmeyene yelken açmak kadar kolay olacaktır, hem de eğer yeterince iyi bir kaptan değilseniz. Duygular, doğaları gereği kısa sürelidir ve bu yüzden çoğu zaman güvenilmez oldukları için bizi nereye götürecekleri bilinmez. En güzel duygular bile yaşadığımız farklı olaylar karşısında yerlerini kötü olanlara, istenmeyenlere bırakabilir. Mesela mutluluk… İnsanlar bir ömür mutlu olmayı bekler, bütün benlikleriyle sadece bu amaç için yaşarlar. O ya da bu sebepten mutluluğa ulaşamadıklarında ya da tam ona kavuşmuşken ellerinden kayıp gittiğinde ne olur peki? İnandıkları ve onları yarı yolda bırakan şeylere küsüp mutlu olan insanlara kin beslemeye başlamaları ya da sonu görünmeyen bir kuyu kadar derin bir umutsuzluğa kapılmaları işten bile değil. Duygularımız her an değişebileceği için eğer hâkimiyeti tamamıyla onlara bırakıp kendi hayatımıza dışarıdan bir izleyici gibi yaklaşırsak izlemek istemeyeceğimiz sahnelerin içinde bulabiliriz kendimizi. İyisi mi duygulara bir uyuşturucu misali bağımlı olmak yerine, onların sahibi, efendisi olmak. Demem o ki sonsuz duygu okyanusunda iyi bir kaptan olmak... Benliğimiz, hangisinin sesini dinlemeyi kendine daha uygun görürse görsün ortada bir gerçek var ki insan olmak biraz düşünmek, biraz da duygulanmaktan ibaret. Hayatımızı nasıl idame ettireceğimiz bu ikilinin birbirlerine ne kadar baskın geleceklerine ya da dengeyi nasıl sağlayacaklarına bağlı olsa da bana sorarsanız zaman bu kadar hızlı geçerken ikisinden de mahrum kalmamak, hem düşünmüş; kendi sınırlarını zorlamış olmak, hem de her duyguyu tadında yaşamak en iyisi. Tabii ki seçim sizin! Kaynakça Boysan, Aydın. (2014). İnsan Suyu Zaman Nehrinde Akıyor. İstanbul: Türkiye İş Bankası. Özmen Erkin Kökten ÖNYARGI VE İNSAN İnsanlar, hayatta bazı şeyleri bildiklerini sanırlar, bunları bazen o şeylerin görünüşünden çıkarırlar bazen de davranışlarından. Genelleme yapmak istemem fakat bu çıkarımlar çoğunlukla kötü yönde olur. Örneğin anne babalarımızdan “Şu çocuğun dövmesi var, onunla sakın arkadaşlık kurma, seni bozmasın.” tarzı ifadeler duyarız. Fakat o bahsettikleri çocuk göründüğü gibi veya başka insanların görünüşünden çıkardığı gibi birisi olmayabilir; göründüğünün aksine dünya tatlısı, cömert, dürüst ve belki de onu yargılayan insanlardan bile çok daha iyi bir insan olabilir. Buna önyargı diyoruz. Kısaca “Bir kişi veya obje hakkında yeterli bilgi sahibi olmadan bir kanıya varmak” olarak tanımlayabiliriz. Bana göre insanlar nesilden nesile aktardıkları gözlerinin önündeki bu tozlu perdeyi kaldırmalı ve insanlara daha ılımlı yaklaşmalı. Bazen insanlar sadece inanmak istediklerine inanırlar. Bu da önyargının bir çeşididir bence. Tıpkı Zülfü Livaneli’nin Huzursuzluk isimli kitabındaki Adviye Teyze’nin Meleknaz hakkındaki görüşlerindeki ısrarcılığı gibi körü körüne inanırlar insanlar. Gerçeği görmek istemezler çünkü gerçekle yüzleşmenin vereceği acıdan korkarlar. Biricik oğlunun kaybeden Adviye Teyze hikâye boyunca suçu Meleknaz’a atıyor çünkü oğlunun ölümünü neye dayandıracağını bilemiyor. Adviye Teyze gibi insanlar körü körüne bağlıdır bazı şeylere çünkü onları ayakta tutan başka sebepleri yoktur. Eğer gerçekleri görürlerse olayı dayandıracakları bir duvarları olmaz, tutundukları son bir dal parçasını da bırakırlar ve büyük bir çöküş yaşayabilirler. Bu yüzden insanlar gerçekleri görmemeyi tercih ediyorlar çünkü bazen insanların başka çaresi olmayabiliyor. Eğer gerçekleri görürlerse, çok büyük bir çöküşe girebilirler çünkü. Gerçekleri görmek demek tutundukları son bir dal parçasını da bırakmak demektir çünkü. İşte bu yüzden insanlar çoğu zaman gerçekleri görmemekten yanadır. Fakat bu insanlar yargıladığı kişilerin durumlarını da düşünmeli bence. Birisi kendini başkasına suç atarak avuturken diğer insanın hayatını mahvetmemeli ve bunun o kişiye de acı verebileceğini unutmamalıdır. Önyargının birçok etkisi var: insanları şartlandırıp olmaması gereken görünmez duvarlar kurarak insanlar arasında huzursuzluğa sebep olması, bazı insanların yanlış anlaşılmasına sebep olarak kavga-gürültüye yol açması… 1964 yılında otel müdürü olan Jimmy Brock’un siyahilere karşı olan önyargısı yüzünden, siyahilerin yüzdüğü havuza asit dökmesi buna örnek olarak verilebilir. [1] Bir etkisi daha var: yıkıcılık. Önyargı bir insanı olmadığı gibi gösteriyor, bu konuda hemfikir olduğumuzu düşünüyorum. Bir insana önyargı ile yaklaşıldığında ve bu insanlar arasında konuşulup yayıldığında, o kişinin üzerinde birçok yıkıcı etkiye sahip olabiliyor. Tıpkı Huzursuzluk adlı kitapta, Ezidi dinine mensup olan insanların, şeytana taptıkları algısı yarattıkları için IŞİD gibi birçok topluluk tarafından zulüm edilip, aşağılanıp, öldürülmesi gibi. Oysa Ezidiler, Tavusê Melek denen, şeytan gibi insanlara secde etmeyi başta reddeden fakat daha sonrasında yaptıklarından pişman olup tanrı Ezd tarafından affedilen bir meleğe tapıyorlar ve anlayacağınız üzere insanlar onların şeytana taptığını düşünerek onlara zulüm ediyorlar ve bu yüzden Ezidiler kendilerine “İnsanlık ağacının kırılmış dallarıyız” [2] diyorlar. Sonuç olarak yapmamız ve yapmamamız gerekenlerden bahsetmek istiyorum. Öncelikle çevremizdeki insanlara karşı asla kendimizi şartlandırıp yaklaşmamalıyız, bilmeliyiz ki onlar da birer birey ve onların da değerleri var. Onlara şartlanıp yaklaşırsak bu hem onlar için hem de bizler için birçok etkiye sahip olabilir. İkinci olarak, bir şeye asla körü körüne inanmamalıyız, tıpkı Adviye Teyze’nin yaptığı gibi, insanlarla ilgili peşin hüküm vererek o insanları çok zor durumlara sokabiliriz. Bu yüzden o insanların yaşanmışlıklarını öğrenmeli, hiçbir zaman umursamaz biçimde bir şeye inanmamalıyız. Bu hem kendimize, hem de karşımızdakine zarar vermekten öteye geçemez çünkü. Farklılıklara her zaman açık olmalıyız çünkü her birey farklıdır, ne kadar bizimle uyuşmasa da onları içten bir şekilde kabul etmeyi öğrenmeli, çevremizdekilerle barışık bir yaşantı sürmeliyiz. KAYNAKLAR: Livaneli, Zülfü. Huzursuzluk. Doğan Kitap, 1. Baskı. [1] http://trend.mynet.com/irkcilikta-zirveye-oynamis-otel-muduru-jimmy-brockun-havuza-asit-dokme-olayi-1068216 [2] Huzursuzluk (Zülfü Livaneli) Sayfa 48 Anıl Berkay AKKAN UMUDUNU KAYBETME Her insan gibi benim de umutsuzluk çukuruna düştüğüm zamanlar olmuştur. Elden hiçbir şeyin gelmediği, yolunu kaybeden göçmen kuşlar misali, biçare olduğumuz ağırdan işleyen, geçmek bilmeyen zamanlardır bunlar. Bu umutsuzluk çukurundan kurtulup kurtulmamak bazen elimizde olan bir şeydir aslında. Azim, disiplin, sağlam irade, elde etmek istediğimizi iyi bilip ,’’Evet, ben bunu istiyorum.’’ diyebilmek ve şansın da minik dokunuşlarıyla umut kapılarının aralanması, hatta sonuna kadar açılması imkânsız değildir aslında. O kapı da tam açıldı mı gerisi çorap söküğü gibi gelir zaten. Elbette birçok ünlü iş adamının veya sanatçıların şu anki konumuna gelmeden önce yaşadığı zorluklar ve önüne çıkan aşılması güç engeller çoğu insana ilham ve umut kaynağı olmuştur. Bu yüzden bu örnekler kitaplaştırılmış, bazıları beyaz perdeye aktarılmış, film endüstrisinin vazgeçilmez kaynaklarından biri haline gelmiştir. Chris Gardner’ın hayat hikâyesi de beni derinden etkilemiş, yaşadığım sıkıntılar karşısında güçlü olmamı ve kendimi motive etmemi sağlamıştır. Çünkü kötünün kötüsünün de olduğunu görmek ve her ne kadar zor olsa da ayakta kalmak, umudunu yitirmemek, insanoğlunun nelerin üstesinden gelebildiğini göstermiştir bana. Düşünsenize, maddi sıkıntılardan dolayı, size iyi günde kötü günde yanınızda olacağına dair söz vermiş kişi, sizi küçük oğlunuzla bırakıp terk ediyor. Bu da yetmiyor, kirayı karşılayamadığınız için evinizden olup, çocuğunuzla yeraltı treni istasyonlarında, tuvaletlerde yatmak zorunda kalıyorsunuz. Ayrıca iyi bir borsacı olabilmek için ücret almadan stajyer konumunda çalışıyorsunuz. Bütün bu çilelerin ardından milyoner olabilmek kimin aklına gelirdi ki? Chris Gardner’ın çevresindeki insanların da aklına gelmemiş ki, şu sözü oğluna söylemiş ben de sizinle paylaşayım : “Birinin sana bir şey yapamazsın demesine izin verme. Hatta benim bile. Bir hayalin varsa onu koruman gerek. İnsanlar bir şey yapamaz ve senin de yapamayacağını söylerler. Bir hayalin varsa onu zorla al.” Aslında Chris Gardner’ın bu sözü her şeyi özetler niteliktedir. İnsanoğlu çevresindeki kişilerden, olan bitenlerden mutlaka ister istemez etkilenir. Maalesef ki, tecrübelerime dayanarak konuşuyorum, pozitiften çok negatife odaklandığımız gerçektir. Şu kesindir ki, etrafımızda bize her zaman destek veren insanların olacağı gibi hayallerimizi basit bulan, sürekli yapamazsın diyen ve hatta ideallerimizle alay eden kişiler de olacaktır. Kendimize olan inancımız ve bize inananlar, ideallerimize ulaşmamızdaki en büyük silahımızdır. Chris için de her zaman öyleydi. Oğlunun varlığı ve kendine olan inancı onun en büyük moral kaynağı idi. Hayallerimizi korumak ve onu zorla almak… Bence bunu yapmak en az hayalimize ulaşmak kadar zor bir iş. Çünkü herkesin bir hayali vardır elbet. Ancak çoğunun imkânsız olduğunu bahane ederek bunlardan vazgeçeriz. Aslında fedakârlıktan ve katlanmaktan korktuğumuz için vazgeçeriz. Çünkü umutsuzluğa kapılmak ve vazgeçmek en kolay olanıdır. Acıdır ama gerçektir. Hayat hiçbir zaman, istisnaları es geçiyorum, elde etmek istediklerimizi önümüze altın tepsilerle sunmayacaktır. Hatta ve hatta belki bize fırsat bile vermeyecektir. Yeter ki fırsatları yaratacak güce sahip olduğumuzu da aklımızın bir köşesine not edelim. İnsanoğlu bu yüzden canlıların en üstünü ve en gizemlisidir. Sahip olduğumuz güç bünyemize gizlice işlenmiştir. Bunu açığa çıkaranlar, umudunu yitirmeden savaşanlar, tarihe isimlerini altın harflerle yazdırmışlardır. Bu insanlar birçok insanın yüreklerine dokunmayı başarmışlardır. Chris Gardner’ın hikâyesi de yüzlerce örnekten sadece bir tanesi. Hala şansımız varken, hayallerimiz diriyken neden biz de onları gerçekleştiremeyelim? Neden bizim adımız da tarihe geçmesin? Her zaman umut vardır. Umudunuzu hiçbir zaman kaybetmeyin. Size olmaz diyenlere asla kulak asmayın. Hepimiz değerliyiz ve hayallerimizi gerçekleştirebilecek güce sahibiz. Kendimize olan inancı ve umudumuzu hiçbir zaman kaybetmememiz dileğimle… “HİÇ” OLSAYDIN? “Hiçlik” kavramının basit bir tanımdan ibaret olmadığını öğrendiğimde, öğrenmekten ziyade ilk defa kavramın arka planını sorguladığımda on dört yaşındaydım, yani bundan yaklaşık altı sene öncesiydi. Eyüp’te dolaşırken kulağım bir vaaza takılmıştı. Vaazı veren kişi “Sonu tahmin edemeyeceğin kadar kötü bir sona rağmen yaşamayı mı yoksa bu sonla karşılaşmamak için hiç var olmamayı mı tercih edersin?” şeklinde bir soru sormuştu dinleyenlere. Sonrasında ise yaratılmanın çok büyük bir lütuf olduğundan, sonu ne olursa olsun -tahmin edebileceğiniz üzere seçeneklerimiz cennet ya da cehennem idi vaazı veren kişiye göre- bir hayat sürmenin her şeye değeceğinden bahsetmişti. Tam olarak o anda hiçlik duygusunun nasıl olabileceğini hayal etmeye çalışmıştım. Kısa bir düşünme ile hemen sonuca ulaşamamam ve kafada soru işaretlerinin çokça kalmasıyla, hiçliğin ciddiyetle sorgulanması ve düşünülmesi gerekilen bir mevzu olduğu anladım. Bu sefer işin ciddiyetini kavradıktan sonra insanlara aynı soruyu sormaya ben başladım. Kimilerine sadece bir defa, kimilerine ise farklı şartlar altında olmak üzere defalarca... Aldığım cevap bir iki istisna dışında “Evet, sonu ne olursa olsun var olmalıyım!” idi. Benim tercihim ise “Kötü bitme ihtimali varsa neden bu riske gireyim ki?” şeklindeydi ve hâlâ da öyle. Aldığım cevaplardan sonra insanların neden “hiçlik”e karşı olduklarını düşünmeye başladım. Sonunda fark ettim ki insanlar düşünemedikleri ya da hayal edemedikleri şeylerden korkuyorlar ve bu korkularına yenik düşme durumu da psikolojik olarak onları ters tarafa atıyordu. Sonrasında ise çoğunluğun sahip olduğu “hiçlik korkusu” hakkında düşünmeye başladım. Zweig’ın Satranç adlı eserini okurken oradaki “hiçlik” kavramından çok etkilendim açıkçası. Dr. B.’nin bulunduğu durum resmen yaşam içinde bir “hiç” olmaktı. Daha farklı bir deyişle: Varsın ama aslında yoksun. Fiziken ve ruhen var olup, kimsenin bunu bilmemesi ne kadar güç bir durum! Hayal etmesi benim için bile imkânsıza çok yakın! Durumu kendi üzerimde düşündüğümde diğer “hiçlik”ten korkmadığım derece, bu “hiçlik”ten o derece korktuğumu anladım. Hatta şunu iddia ediyorum, korkmayacak insan yoktur kesinlikle. Bir insana yaşamı tattırıp, sonrasında ise onu bir “hiç” olarak yaşamaya zorlamak, o kişiye yapılabilecek en kötü şeydir büyük ihtimalle. Kişinin kafayı yemesi, şizofrene bağlaması, defalarca intihara yeltenmesi -ki bence intihar o şartlardaki birisi için en büyük armağandır- kaçınılmazdır. Ne kadar azimli, iradeli ve inatçı olduğunun bir anlamı yoktur bu durumda! Her şeyin bir sınırı olduğu gibi, senin de pes etmeyi istediğin bir an elbette gelecek. Asla yeni bir şey öğrenemediğin, kendini geliştiremediğin, dışarıda var olduğunu bildiğin insanlarla iletişime geçemediğin bir durum, ne kadar da korkunç! Geçmişini bir, iki, üç hatta belki on defa yaşayacaksın fakat bir zaman sonra sıkılacaksın. “Yaşama” kavramını özlemeye başlayacaksın çünkü ruhun ve bedenin daha önceden tatmıştır bu hissi. Elinden emziği alınan ağlayan bir bebek misali, her şeyin hayatından bir daha geri verilmemek üzere alınacak. Bebeklerin ağlamak için dermanları kalmadıktan sonra uyumasına benzer şekilde sen de artık ağlayamayacaksın çünkü gözyaşlarını akıtacak hâlin kalmamıştır. Herkes gibi “uyku”yu istemen en doğal hakkındır, değil mi? Aslında açıkça söylemek gerekirse o şartlar altında olan birisini fiziken gözlemlemek, onun psikolojik analizini yapmak isterim. En azından bu konu hakkında yapılan deneylerin kasetlerini izlemekle ve sonuçlarını okumakla da yetinebilirim şimdilik. Keşke bu uğurda kendini benim için feda edebilecek bir deneğim olsa ya da olabilse. Enes KAVAK Sıradanlık Döngüleri Herkesin hayatında bir düzeni vardır. Her gün evine, yurduna belirli vakitlerde gider, okulda her hafta aynı dersleri görür, ya da mesleğinde hep aynı işlerle meşgul olur. öyle ki artık hayatımız belirli olaylar çerçevesinde ilerlemeye devam eder. Hepimiz alışmışızdır bu şekilde yaşamaya. Hadi bir kafamızı kaldırıp bakalım dünyada neler oluyor. Sokak arkalarında işlenen cinayetler, ülke başkanlarının politikayı ya da ekonomiyi sarsacak sözleri, yakında evlenecek çiftlerin mutluluğu, aşkı için yıllarca beklemiş sevdalıların buluşma anları ve benzeri birçok ‘önemli’ olaylar görürüz hep. Bazıları için önemlidir bu olaylar ama çoğumuz için değil. Biz bu olaylara da alışmışızdır artık. Her gün haberlerde görebileceğimiz sıradan olaylardır onlar bizim için. Artık sıradanlaşma döngülerinin içine girmişizdir. Her gün aynı işi yap, aynı yollardan eve git, hayatının monotonlaştığını fark et, kafanı kaldırıp birilerinin kendilerine göre önemli anlarını gör, monoton hayatına geri dön, aynı şeyler yıllarca tekrarla, bunlar da senin için sıradanlaşınca hayatına renk katmak için iş değiştirip veya farklı etkinlikler yapıp yeniden sıradanlaşacak olan hayatına dön... Her ne kadar kurtulmaya çalışsak da bu sıradanlaşma döngülerinden kurtulamıyoruz. Bu fizik kurallarıyla sınırlandırılmış dünyada hayatımız renklendirecek olan molalarımız bile bir süre sonra sıradanlaşmış oluyor. Kısacası sıradanlığa boğuluyoruz bu dünyada. Kimimiz farkında olmadan boğulup derinlere giderken, kimimiz çırpınırken yüzmeyi öğrenir, üstüne çıkar bu sıradanlık denizinin. Denizin tamamını görürüz o zaman. Görürüz boğulanları. Bazen elinden tutup yüzeye çeker bazen sessizce izleriz gidişatlarını. Yüzeyde kaldıkça, yukarıdan bakmaya alışırız sıradanlık döngülerinin denizine. Artık her şeyini bildiğimizi sanırız. Basit gelir bize hayat. Olaylar serisinde bir sonraki olayı merak ettiğimizde, o kısma yüzer bakarız onun sıradanlık döngüsüne. Suyun altı bulanıktır tabii. Keskin göz gerekir olayların döngüsünü görmek için. Suyun altına dalarız daha iyi görebilmek için. Ne de olsa yüzme biliyoruz, yüzeye çıkmak kolay. Bunu hep yaparız biz ‘denizin yüzeyinde olanlar’. Oraya git, derinlere dal, yüzeye çık, aynı şeyleri tekrarla… İşte her sıradanlığa bakan, gören ve inceleyen bizler, öyle bir zaman gelir de anlarız ki uçsuz bucaksız sıradanlık döngüleri denizinin üstünde kocaman bir gökyüzü var. O gökyüzüne yakından baktığımızda görürüz ki o gökyüzü de aslında kocaman bir döngü. İşte o zaman anladım. Her ne kadar sıradanlaşma döngülerinden kurtulamayacağımı bilsem de yüzmeyi bilen biri olarak diğerlerinden farklı olduğumu zanneden ben, bu dünyaya dışarısından bakanlar için sıradanlık atmosferinde uçmayı bilemeyenlerdendim. Aynı benim yüzemeyenleri ayırt etmediğim gibi onların da uçmayı bilemeyenleri ayırt etmeyeceğini düşündüm. Artık yüzmemin bir anlamı kalmamıştı. Uçmam gerekiyordu. Uçmanın sırrıysa uçabilenlerin olduğunu fark etmekti. Uçabildiğimi de anlamış oldum. Bir nevi, bu dünyayı deniziyle, atmosferiyle, tümüyle sıradanlığını fark eden ben; farklı dünyaları görebilmek arzusuyla uçabilme hakkı kazanmıştım. Uçabilenlerin dünyasıysa bambaşka bir yerdi. Kocaman evreni gördüm sıradanlık atmosferinden çıkınca. Uçabilen bir çok insan vardı. Bazıları koca koca dünyalar oluşturuyor, bazılarıysa o dünyalara giriyor, dolaşıyor ve çıkıyordu. Yüzüp dalıp çıkmaya benzemiyordu bu. Her dünyanın atmosferi, denizi bambaşkaydı. Bazı devasa dünyalar vardı dikkatimi çeken. Üzerinde J.R.R. Tolkein yazıyordu. Oluşturan adamın ismiydi heralde. Girdim, denizinde yüzdüm, atmosferini soludum. Ordan çıktım ve başka bir dünya gördüm. Onun üzerindeyse J.K. Rowling yazıyordu. Ona da girdim, çıktım. Sürekli farklı dünyalara giriyor ve çıkıyordum. Yine fark ettim. Her ne kadar farklı dünyalara girsem de yaptığım şey aynıydı: Oraya git, gir çık, tekrar git… minyonlarca kişinin yaptığı gibi… Artık bu olayda normal bir şeydi. Sıradanlaşmıştı. Bu da bir sıradanlık döngüsüydü. Bu döngüyse benim dünyamdaydı. Tolkein’inki gibi devasa değil, küçük bir atmosferi olan; yaşadığımız dünyadaki gibi uçsuz bucaksız denize değil, küçük bir su birikintisine sahip size sunduğum küçük bir dünyaydı. Osman Orhan Uysal 21602784 "Bayan” değil “kadın” olabilmek Yakın zamanda, ülkenin neredeyse her yerinde coşkuyla kutlanan 8 Mart Dünya Kadınlar Günü’nü geride bıraktık. Hala bu eylemlerin bir parçası olabilmek ya da bu yürüyüşlerin güvenli bir şekilde yapılabildiğini görmek, açıkçası ülkenin geleceğine dair umutlarımı yeşerten türden olaylardı. Tahmin edebileceğimiz üzere Türkiye’de kadın olmak üzerine yazılmış sayısız roman veya yazı vardır fakat hepimizin kolaylıkla fark edebileceği gibi, son birkaç yıldır başta sosyal medya olmak üzere, okullarda, sokaklarda, postanelerde, hastanelerde “Bayan değil kadın diyeceksin” adı altında tabuları yıkmak adına, bir sözlü eylem yürütülmektedir. Bu söylemin altında yatan aslında çok daha onurlu ve çok daha önemli bir düşünce var. Bu eylemin altında yatan o önemli düşünceyi fark eden veya etmeye çalışan az kişi olduğunu gördükçe, yurdum insanının bu tür toplumsal özveri gerektiren olaylara karşı ne kadar kayıtsız kalabildiğine bir kez daha şahit oldum ve bu durum, bana yeşeren umutlarımın aslında çok da uzun ömürlü olamayacağını düşündürttü. Türk insanının belki de en büyük sorunlarından biri, karşısındaki insanı dinlemeden ve anlamdan karşısındaki insanla konuştuğu konu üzerine sayfalarca fikir üretebilmesidir. Türk insanının, bu başkaldırının aslında neden yapıldığı ile ilgili hiçbir fikri olmamasına rağmen sayfalarca bu konu ile ilgili karşıt fikir beyan edebilmesi beni her zaman hayretler içerisinde bırakmıştır. İşte bu yüzden, öncelikle neden aslında “bayan” değil de kadın denilmesi gerektiğini birkaç cümle ile anlatmak istiyorum. “Bayan” bir hitap şeklidir ve çoğu zaman görgü kuralları gereği tanımadığımız bir kadına hitap ederken bu söylemi kullanırız. Fakat, bugünkü yaşadığımız toplumda, “bayan” kelimesi, erkek kelimesi ile birlikte cinsiyet belirtmek için kullanılıyor. Bu duruma, bazılarımız doldurduğumuz anketlerin çoğunda denk gelmişizdir. Burada kadın kelimesi yerine bayan kelimesinin kullanılmasının belki de birden fazla nedeni vardır fakat bence en önemlisi “kadın” kelimesinin utanılacak bir kelime olduğunun toplumda yaygın bir düşünce olmasıdır. Bu düşünceyi ortadan kaldırmak ne kadar zor olsa da kadın veya erkek olarak, daha da önemlisi bir birey olarak toplumda kadının hak ettiği saygıyı görebilmesi için bu düşünce biçimini değiştirmeye çalışmaktan başka bir şansımızın kalmadığını düşünüyorum. Toplumuzda hâkim olan bu düşünce tarzının bazı kamu kuruluşlarını da ele geçirdiğini fark etmemiz çok da zamanımızı almadı aslında. TDK’nin, bazı kelimelerin sözlük anlamlarını açıklayabilmek için kadınlar hakkında onur kırıcı söylemlerde bulunduğuna birçok kez şahit olduk. Çoğu insan bu durumu sosyal medyada protesto etti fakat değişen bir şey olmadığını görebilmek için TDK’nin internet sayfasını ziyaret edip “kirli” kelimesinin anlamına bakmak hepimiz için yeterli olacaktır. Devlet kurumlarının bile kadına düşman olduğunu görmek gidecek daha ne kadar yolumuz olduğunun bir hatırlatıcısı olmaktan başka bir işe yaramıyor maalesef. Bunca yıldır tanık olunan bu tür olayların üzerine biraz düşününce, aklımda tek bir soru beliriyor: “Halkın seçimiyle gelmiş hükümetin kurumlarının, kadına böyle davrandığı bir ülkede, bu ülkenin vatandaşlarının farklı davranması beklenilebilir miydi? “ Dilimizi ele geçiren bu eril düşünce biçiminden kurtulmak için dilimizi kendi lehimizde kullanmaktan başka bir yol gözükmüyor. Verilmek istenilen mesajın hem en kısa şekilde hem de en etkili şekilde herkese ulaşabilmesinin tek yolu dili kullanmaktan geçiyor. Eğer topluma ait ortak paydayı, dili, değiştirebilirsek, başarmak istediğimiz o eşit toplumu hep birlikte kurabiliriz. İşte "Bayan değil kadın” eylemi tam olarak bunu hedefliyor. Biz dili ne kadar eril söylemlerden arındırabilirsek, o kadar çok insana ulaşabilir, aynı zamanda bir o kadar çok insanın da kadın-erkek eşitliğini anlayabilmesini sağlayabiliriz. Dünya üzerindeki her kadın gibi, bu ülkenin kadınları olarak, bizler de özgürlüğümüzü istiyoruz. Toplumda eşit söz hakkına sahip olabilmeyi istiyoruz. Çalışabilmek ve kendi ekonomik özgürlüğümüze sahip olabilmek istiyoruz. Yaptığımız işten, sırf kadın olduğumuz için erkek meslektaşlarımızdan daha az maaş almak istemiyoruz. Kadın olmanın gururu ile yaşamak istiyoruz. Son olarak ise, yaşanılan yüzlerce hatta binlerce korkunç olaya rağmen, cinayetlere rağmen, bu ülkenin kadınları olarak, istediğimiz şekilde yaşamak ve her şeyden önemlisi hayatta kalabilmek istiyoruz. Daha parlak bir gelecek umuduyla… Beril Bayram (8 Mart 2018. İstiklal Caddesi’ndeki yürüyüşten bir kare) Kaynakça: Kılıç, Bülent. İstanbul. 3 Mart 2018. Fotoğraf. HALA BUGÜN kaynak: http://digitalresult.com/ Çabuk geçmesinden sürekli şikayet ettiğimiz zaman var ya hani, işte o "zaman" akmasaydı ne olurdu? Biz daha fark etmeden ellerimizden su gibi kayıp gitmese, puslu bir gecenin ardından yeni bir günün güneşiyle uyanmasak nasıl olurdu? Bu düşünce kulağımda hemen o tik tak seslerinin yankılanmasına sebep oldu. Sabırsızca bekleyen parmakların masada oluşturduğu tıkırtılar ve saatin o hareket etmek bilmeyen yelkovanına kitlenmiş bir çift göz belirdi aklımda. Saniyeler ilerliyor, ilerliyor ama sonunda hiçbir yere varmadan başa sarıyor yeniden, hiçbir şey olmamış gibi sanki. Şimdi zamanı bir 8­10 yıl geri saralım. Henüz kestirmediği siyah uzun saçları olan, biraz huysuz ve inatçı, abisiyle oyun oynamaya bayılan, öğretmeninin fazlaca verdiği ödevleri hiç mi hiç sevmeyen küçük bir kız... Vaktini çizgi film ve bilgisayar oyunlarıyla geçiriyor genelde, ileride bunların yanına film, dizi ve çizimin de ekleneceğinden habersizce. O zamanlar istediğim şey de bundan pek farklı değildi aslında. Hep küçük kalayım, zaman aynı günde donup kalsın isterdim. (Ama tatil gününde kalsın ki okul olmasın.) Çünkü büyüyünce her şeyin yine eskisi gibi olmayacağı ihtimalinden korkardım. Hala da öyle sayılır. Gelecekten korkuyordum yani. İşte “Edge of Tomorrow” filmini izlediğimde, aklımın bir köşesinde ​ ​tozlanıp unutulmuş olan bu duygu yeniden hayat bulmuş oldu. Birazcık daha farklı tabii. Aynı zaman parçasında tıkılı kalmak, defalarca aynı günü yaşamak ve bunun farkında olan kişinin bir tek senden başkası olmaması… Aslında önce eline çok iyi bir fırsat gelivermiş gibi oluyor insanın. Bonus zaman paketi gibi bir şey çünkü: Dünyada hiç kimsenin elinde tutamadığı o zaman parçası tamamen senin avuçlarının içinde ve sonsuz nicelikte. İstediğin gibi harcayabilirsin yani. Düşünüyorum da, ben muhtemelen bu ekstra zamanı yeni bir şeyler öğrenmeye harcardım. Mesela yeni bir müzik aleti çalmayı veya farklı bir dilde konuşmayı öğrenmek, daha iyi resim çizebilmek… Yani bu ayrıcalığı kendimi geliştirmek için kullanırdım. Çünkü her zaman, her şeyin daha iyisini yapabilmeyi isterim. Sanırım, pek iyi bir şey olmasa da, mükemmeliyetçiyim biraz. (Birazcık sadece) Zaten küçükken de vardı bende, yazımı beğenmeyince silip düzeltirdim defalarca. Şu an saçma geliyor tabii. Hala öyle olduğumu sanmayın sakın. Şimdiki belirtiler sadece bir çizimin üstünde saatlerce uğraşmak gibi şeylerden ibaret. Veya bu yazı için uğraşmam gibi. Neyse, geçelim bunları. Çünkü bir sorun var, ve bu faydalar onun yanında bir hiç. Sorun; bu yaşanılan zaman aralığındaki olayların sürekli tekrarlanması, yani bizim davranışlarımız haricinde her şey sürekli aynı. Aslında ilk bakışta kötü görünmeyebilir. Bir düşünsenize aynı günü birkaç kere yaşadıktan sonra bir anda kahin oluverirsiniz. (Arkadaşınızın elindeki az kalsın üzerinize dökülecek sıcak kahveden ve mal olacağı onca zahmetten bir çırpıda kurtulmak, yoldaki küçük çocuğun kaldırıma takılıp düşmesine engel olmak, kaldırımda durup sevdiğiniz kedinin size attığı pati yüzünden bir daha aynı hatayı tekrarlamamak vb. gibi.) Ama bu rolün verdiği memnuniyetin pek uzun süreceğini sanmıyorum. Çünkü ben, bunların farkında olan tek kişi olduğum için elimden geldiğince kötü olayları da engellemeye çalışırdım. Ve engelleyemediğim kayıplar beni çılgına dönüştürürdü. Tüm sorumluluklar benim omuzlarımın üstünde. Tekrar tekrar aynı şey, ve sonucunda yine bir kayıp… Ama bence en büyük sorun yaşadıklarımızı hatırlayan kişinin sadece kendimiz oluşu. Anılar çok önemlidir benim için. Çünkü bizi “şimdiki biz” yapan onlardır. Her birinin bir katkısı vardır benliğimize. Ve bu yaşantıların unutulması düşünülemez bile, bir tanıdığımızın bizi unutması da… Yazıma filmi biraz aksiyon ve bilim­kurgu seven herkese tavsiye ederek son vereyim. Gerçekten etkileyici. Seren Sonlu Mürsel Başpınar HAYALLERE YELKEN AÇMAK Hayat bir gemiye benzer. Bazen limanda bekler yeni bir seyahat için, kimi zaman ise denizin tam ortasındadır. Ancak yolculuk hiç bitmez, her liman yeni bir yolculuğun başlangıcıdır. Hayatlar da öyledir, bir limandan diğerine yolculukla geçer. Bu yolculukta fırtınayla karşılaşılan zamanlar da olur, sütliman denizde sakince yol alınan da. Ancak ne olursa olsun yol almaktan vazgeçildiği an umutsuzluğun ve dibe çöküşün de kabullenildiği andır. Nasıl ki geminin parçaları ve tayfası yol almasını sağlıyorsa insanın yolculuğunu devam ettirmesini sağlayan da umududur. O olmazsa en küçük fırtınada gemi yan yatar ve su almaya başlar. Bundan sonra sonunu tahmin etmek ise pek zor değil. Hayaller ve hedefler ise limanlar gibidir, geminin dümeninin nereye döneceğini belirlerler. Dümeni farklı ve bilinmeye kırma cesareti olan kaptanlar çoğunlukla diğerlerinin “yapamazsın” telkinleriyle karşı karşıya kalırlar. Yeni limanlara yelken açan hiçbir kimse yoktur ki bu tarz bir tutumla karşılaşmamış olsun. Küçükken benim de bir hayalim vardı. Büyük şirketleri satın alıp çok zengin olmak ve insanlara yardım etmek, en azından açlıktan ölmelerini engellemek istiyordum. Bu hayalimi liseye kadar taşıdım ve birkaç yakın arkadaşımla paylaştım. Onlar sıraladığım bazı büyük şirketleri duyduktan sonra benimle dalga geçtiler. Aslında dalga geçmelerini çok fazla yadırgamadım çünkü o zamanlar oldukça tembeldim ve böyle bir hayal çalışmadan gerçekleştirilemezdi. Birkaç yıl sonra hayata bakışımı derinden değiştiren bir film izledim. Gerçek bir hayat hikayesinden uyarlama olan “Umudunu Kaybetme” adlı bu film bana inanç kelimesini tekrar sorgulattı. Hayallerime daha sıkı bağlanmam ve onlar için mücadele etmem gerektiğini bir kez daha anladım. Çünkü küçük fırtınalarda yıkılmamalı insan ve bunun için mücadele etmeli. Filmde Christopher Gardener’ın babasına anlattığı bir hikaye var: “Bir gün adamın biri denizde boğuluyormuş. Bir tekne gelip “Yardıma ihtiyacın var mı?” diye sormuş. Adam “Hayır, teşekkürler. Tanrı beni kurtarır.” demiş. Sonra bir tekne daha gelmiş ve yardım teklif etmiş. Adam aynı şekilde cevap vermiş. Adam boğulmuş ve cennete gitmiş. Sonra “Tanrı beni neden kurtarmadın.” demiş. Tanrı şöyle demiş: “Sana iki büyük tekne gönderdim aptal!” Mucizeler beklemek yerine elimizdeki fırsatları değerlendirmeli ve amaçlarımızı gerçekleştirmek için çaba sarfetmeliyiz. Çünkü hiçbir hayalin kendiliğinden gerçekleşeceği yok ve hayalleri gerçekleştirmek için azim, kararlılık ve bir parça da umut gerekli. Ben de sonraları fark ettim ki aslında hayallerimi gerçekleştirmek için fırsatım var ve şartlarım Chris’ten çok daha iyi. Onun azminin birazına sahip olduktan sonra hayallerimi gerçekleştiremem için hiçbir sebep yok. Sonraları üniversite sınavına iyi bir şekilde hazırlandım. Tercih zamanı geldiğinde ise biraz kararsızlık yaşadım. Ailem tıp okumamı istiyordu ancak bu durumda hayallerimi zora sokacağımı düşündüm ve tercihimi bu yönde yapmaktan vazgeçtim. Risk almaya karar verdim ve endüstri mühendisliğini seçtim. Bundan sonra yapmam gereken ise aslında oldukça açık: elimden gelenin en iyisini yapmak ve sınırlarımı zorlamak. Bunu yaparken de kimsenin beni umutsuzluğa düşürmesine izin vermeyeceğim çünkü biliyorum ki umudum var olduğu sürece benim gemim her zaman yeni limanlar için yol alacak ve hiçbir fırtına onu batıramayacak. Sözlerimi bir babanın küçük oğluna ve aslında tüm dünyaya haykırdığı bir öğütle bitiriyorum. “Birinin sana bir şeyi yapamazsın demesine asla izin verme, hatta benim bile.Bir hayalin varsa onu koruman gerek. İnsanlar o şeyi yapamaz ve senin de yapamayacağını düşünür. Bir şey yapmak istiyorsan gidip onu zorla almalısın.” Yeni limanlara yelken açma cesareti göstermeniz dileğiyle... Kaynakça Muccino, Gabriele. Umudunu Kaybetme. 2006. Columbia Pictures. Film. Burcu DALGIÇ 21202354 TURK102-11 08.11.2014 Final Yazısı MEZARSIZ ÖLÜLER Tiyatro izlemeye pek vakit bulamayan bir insanım ama Jean Paul Sartre’nin yazdığı Mezarsız Ölüler isimli oyunu izlemek için fırsat yarattım. İsmi başlı başına ilgimi çeken oyunda, hayranı olduğum Erdal Beşikçioğlu’nun sadece yönetmen olarak değil aynı zamanda oyuncu olarak da bulunduğunu gördüğümde ise bu oyunu kaçırmamam gerektiğini anlamıştım. Oyun 1944 yılında Fransa’daki bir grup direnişçinin yakalanmalarını ve işkence edilerek sorgulanmalarını konu alıyor. Felsefi öğelerin bolca kullanıldığı oyunda, özgürlüğün tanımı ve varoluşun amacı da sık sık irdeleniyor. Tatbikat Sahnesi’nde sergilenen oyunu en önden izleme şansına sahip oldum. Küçük bir salon olduğu için sahneyle aramda çok az bir mesafe vardı. Sahne demişken dekordan da bahsetmek istiyorum çünkü her zaman ilk izlenimi dekor yaratır ve oyunun çok önemli bir parçası olduğu aşikârdır. Salona ilk girdiğiniz an da zaten ürpermeye başlıyorsunuz ve sahnelenecek oyunu daha büyük merak içinde bekliyorsunuz. Dekor öyle güzel kurulmuş ve öyle gerçekçiydi ki bir anda kendinizi farklı bir dünyada gibi hissediyorsunuz. Simsiyah bir mekânda olduğunuzu düşünün ve simsiyah sandalyelere kurulmuş oyunun başlamasını bekliyorsunuz. Yaratılan atmosferden dolayı zaten yeterince gerginleşmişsiniz ve bir anda o sesi duyuyorsunuz. Sürekli tekrar eden su damlacığı sesleri… Sesin nerden geldiğini anlamaya çalışırken bir yandan da sona ermesini diliyorsunuz. İzleyiciyi oyunun içine çekmek için yapılmış olan bu durum, ufak ayrıntıların önemini bir kez daha hatırlatıyor. Sahnenin ışıkları hafif açıldığında ise hiç beklemediğiniz bir manzarayla karşılaşıyorsunuz. Sahnenin tam ortasında morg duruyordu ve oyuncular onların içinden çıkıyordu. İzleyenlerin tüyleri ürperirken, karakterleri canlandıran kişilerin ciddi bir süre boyunca onların içinde beklediklerini aklınıza getirmemeye çalışıyorsunuz. Bana kalırsa, tek başına bu sahne oyunculara haklarını teslim etmek için yeterli bir sebep olabilir. Oyun başladığında da kısa süre içerisinde kendinizi teslim ediyorsunuz, karakterlerin yaşadıklarına ortak oluyorsunuz. Acılara, umutlara ve hatta işkencelere bile… Doğrunun ve yanlışın çatışmasına tanık olduğumuz Mezarsız Ölüler’de öyle bir an geliyor ki, doğrunun ve yanlışın ne olduğunu ayırt edemiyorsunuz çünkü karakterlerin bu değerleri sürekli değişim gösteriyor, adeta kendileriyle savaşıyorlar. Belki de taşıdıkları tek ortak nokta sahip oldukları ideolojileri olan karakterlerin bu uğurda yaptıklarına, vazgeçtiklerine ve pişmanlıklarına şahit oluyoruz. Her birinin özgürlük tanımı farklı ve bu yüzdendir ki özgürlüğe kavuşma ve varoluşlarına anlam katma yolları da apayrı. Onaylamayabilirsiniz diyeceğim ama açıkçası öyle bir seçeneğimiz olduğunu da pek düşünmüyorum çünkü oyunu izlerken yaşananların ciddiyetini algılayabiliyoruz. Bu duyguların bize geçmesinde oyuncuların payı yadsınamayacak düzeyde. Yukarıda da dediğim gibi dekor önemli ancak oyuncuların performanslarıyla birleştiğinde başarı kat ve kat artıyor. Karakterlerin kişilikleri, oyuncuların fiziksel özellikleriyle de uyum oluşturuyor. Sartre’nin eserini okurken kafanızda canlandırdığınız karakterlerin, Mezarsız Ölüler’de mükemmel biçimde vücut buluşlarına tanık oluyoruz. Erdal Beşikçioğlu’na ise ayrı bir parantez açmak gerekiyor. Sahneye girdiği andan itibaren, izleyenleri etkisi altına alıyor hem de ilk birkaç dakika hiç konuşmadan. Kendisi, direnişçilerin liderini canlandırıyor ve mimikleri, davranışları o kadar etkili ki sahnede büyüyor adeta, diğerleri için hissedilen acıma ve üzüntü duygularını onun için hissetmiyorsunuz. Oyunla ilgili değinmek istediğim bir diğer detay ise makyajlar. Oyunculara uygulanan, yara, morluk ve kan makyajları çok başarılı. En ufak ayrıntısına kadar düşünülmüş, özellikle kan efektleri muazzam. Daha önce oyunu izleyen arkadaşlarımdan birazcık sert bir oyun olduğunu duymuştum ancak ben öyle düşünmüyorum. Sahnelenen konunun gerektirdiği sertlik var sadece, bu sertlik fazla değil. Yine de, midesi hassas olan ya da kan tutan kişilerin rahatsızlık duyma ihtimali olduğunu söylemek gerek. Sonuç olarak Mezarsız Ölüler, vakit bulunduğunda gidilecek değil, gidebilmek için vakit yaratılacak, izleyenleri salona girdikleri ilk dakikadan itibaren her unsuruyla etkisi altına alan ve zamanın nasıl geçtiğini anlamayacağınız bir oyun olmuş. Murat SAĞLAM Yoksulluk İnsanı Yoksunlaştırır Beş parasızlık nedir? Hiç beş parasızlığı tattınız mı? Bu durumu tecrübe ettiniz ya da etmediniz, çevrenizde mutlaka görmüş olmanız gerekir. Varsayalım refah seviyesi yüksek bir ülkede yaşıyor olun ve gerçekten, ne kendi yaşantınızdan bu durumu tecrübe etmiş ne de bir başka bireyin durumundan beş parasızlığı gözlemlemiş olun... Siz hiç George Orwell’den “Paris ve Londra’da Beş Parasızlık” isimli romanı okudunuz mu? Amiyane bir tabirle “fakirlik” kavramını son zerresine kadar hissediyorsunuz. Bu roman elimdeyken hissettiklerimi başta tanımlayamadım. İlerledikçe belki de “yoksulluk” kavramıdır diye düşündüm ve sonra bu kavramın tanımına baktım; bir yerde dayanabileceğim bir referans noktası bulabilmek adına çabaladım. Bunun sebebi ise bence Orwell’in romanına farklı bir aroma katması. Temel ihtiyaçların günlük olarak karşılanamaması tanımı beni oldukça şaşırttı çünkü bence bu tanım tam da Orwell’in parmak bastığı nokta. Evet, aslında düşünüldüğünde bir romanın başlığı içeriğini yansıtır ve yansıtmalıdır. Ancak bir roman başlığının içeriği bu kadar ele verebileceği aklıma gelmezdi. Şaşkınlığımı bir kenara bırakıp anlatılan koyu “fakirlik” temasına odaklanınca bunca zamandır kendi hayatım için oldukça nankör yahut da kıymet bilmeyen tavır sergilediğimi gördüm. Bu gerçek yüzüme çarpınca kendime çekidüzen vermem gerektiğini düşündüm ve bende bu kadar sert ve kesin bir etki bırakabildiği için de Orwell’in anlatımının etkileyiciliği hakkında yazmak istedim. Siz de bana hak vereceksiniz ki hiç tanımadığınız insanlar üzerinde harften ve noktalamadan başka hiç bir şey kullanmadan etki bırakabilmek kolay bir iş değildir. Romanı elime ilk aldığımda “beş parasızlık” kavramını gördükten sonra bu eserde neden “sefalet” kavramı anlatıldı diye düşündüm. Bu konuda Orwell okuyucusunun kafasında soru işaretleri bırakmıyor ve kitabın daha en başında nedenini açıklıyor. Kendi hayat tecrübelerinin kaynağını aldığı sefaleti vurgulamak istediğini ve bence okuyucusunun da bu durumdan tecrübe edinip ibret alması gerektiğini vurguluyor. Romanda çok açık bir şekilde algılayabildiğiniz ibretlik olaylar sizde farkındalık yaratmak istiyor. Şayet bende bu farkındalığı yarattı. “...Yine de iyi bir adamdı, son lokmasını bile arkadaşlarıyla paylaşmaya hazırdı..” şeklinde belirttiği yoksulluk içinde savrulan karakter üzerinden benim tüylerimin diken diken olmasına yetti. Lise yıllarımda merak saldığım edebiyatı tecrübe etmek amacıyla şimdiye kadar okuduğum onlarca romanın, öykünün ya da şiirin üzerimde bıraktığı izlerden çok ayrı bir iz bıraktı benim için “Paris ve Londra’da Beş Parasız” isimli roman. Bunun sebebini kendime açıklarken bile zorlandığım doğru ancak şunu Murat SAĞLAM belirtmeliyim ki alışılmış çaresizliğin ne olduğunu öğrendim. İnsan zor ve sıkıntılı durumlara katlandıkça güçlenir mi yoksa tam tersine var olan durumun monotonlaşması sonucu diğer yeteneklerini kaybederek güçsüzleşir mi? Bu soruyu sorduktan sonra kitabın her satırını mantık süzgecimden geçirmeye çalıştım ve yapabildiğim kadarıyla şunu söyleyebilirim; alışmışlık sonucu insan, zor ve sıkıntılı durumlarda güçsüzleşir ki bence bu sonuç Orwell’in istediği sefalet-güçsüzlük arasındaki doğru orantılı ilişki bağlamında okuyucuya farkındalık kazandırır. George Orwell, “Paris ve Londra’da Beş Parasız” isimli romanında sanırım kendi yaşamında deneyimlediği olaylar üzerinden insan doğasındaki alışma güdüsünü ve bu güdünün bir insanın hayatını nasıl etkileyebileceğini yansıtmak istiyor. Sanırım kelimesini kullanıyorum çünkü roman anlatımından ötürü okuyucu yorumuna oldukça açık. Bence bir eserde yoruma açıklık demek yazarın okuyucusunu kendi hayatını irdelemeye itmesi demektir. Ben de bu ışıkta kendi yaşamımı irdeledim ve vardığım sonuç öncelikle yaşantımın kıymetini bilmek ve güçsüzleşmemeye çalışmak oldu. Bu kitabı kısa bir şekilde özetleyecek olsaydım büyük ihtimalle zor durumların insanı pişirebileceği gibi hamlaştırabileceği gerçeğini unutmamak gerek derdim. Kaynakça · Orwell, G. (2015). Paris ve Londra'da Beş Parasız. İstanbul: Can Yayınları. Berke Soysal Michael Jackson ve Çocukluğum 80’li yılların pop ikonu rahmetli Michael Jackson’la özdeşleşen “Moonwalk” dansının çoğu gibi benim de zaman zaman kendi kendime denemişliğim olmuştur. En basit yanıyla bir ayağımız yere kırk beş derecelik açıyla basarken yere basıp diğer ayağınızı kaydırıyorsunuz, ve diğer ayağınızla aynı eylemi yapıp bu hareketi sürdürüyorsunuz. Bu dans bende çocukluk anılarımı canlandırır,ne zaman yetenek yarışmalarında bir Michael Jackson dansçısı görsem aklıma yazlığımız gelir. Şimdiki sessiz ve sıkıcı dönemleri değil ama, benim çocukluğumdaki hareketli, şen şakrak dönemleri. Michael Jackson dansının popüler olduğu yazlar, herkesin bu hareketi kendi kendine denediği, kendi aramızda düzenlediğimiz partilerde arkadaşlarımız arasında şapkalı bir “Moonwalk” dansçının bu dansı başarılı bir şekilde yaparak en havalımız olduğu dönemler gelir hatırıma. O dönemler güzeldi, geleceğe dair kaygılarımız daha azdı. Daha az yarıştırılıyorduk, daha az deneniyorduk deneme sınavlarında. Daha çok güneş görüyorduk, hatta çatı sıcakta oyun oynadığımız için azar işitiyorduk kimi zaman. Daha mutluyduk, daha kalabalıktık. Sonu gelmeyen taso kapışmalarımız, dönüp duran “Beyblade” topaçlarımız vardı. Sahi ne oldu da yazlığımız o eski albenisini kaybetti bizler için, anlaması zor oldu benim için, ama geç de olsa fark ettim asıl sebebini. Yazlıkta değişen bir şey yoktu, yazlık eski yazlıktı, deniz hâla oradaydı keza havuz da, en efsane maçların döndüğü çimlik alan da. Değişen şey bizdik, kaybettiğimiz ise çocukluğumuzdu. Artık hepimiz büyümüşlüğün illüzyonuna kapılıp kasıntı insanlar olmuştuk, eskisi gibi bir araya gelip çocukça eğlenemiyorduk. Artık birbirimizi kovalanarak eğlendiğimiz geceler olasılıklar dahilinde değildi. Hayata bakışımız değişmişti, kaygılarımız artmıştı, ve burnumuz havadaydı artık. Çocukluğumuzu devrettiğimiz küçük kardeşlerimiz bizim kaybettiğimiz o yazlık ruhunu hâla yaşıyorlardı ve farkında değillerdi bir gün onu kaybedeceklerinin. Çocukken o bir an önce büyümek isteyenlerden değildim, ben aksine büyümekten korkardım. Büyümeyi sevmemekten ve bir daha çocukluğa dönememek en büyük endişemdi. Şimdi baktığım zaman çocukluğuma hak vermiyor değilim. Zaman akıp giderken bir şeyler götürdü benden yavaş yavaş, ve hiç olmayı hayal etmediğim bir insana dönüştürdü. Çocukken kimsenin bana kazandıramayacağını düşündüğüm ön yargıların hepsini bir bir edindim. Muhatabım insanlar değil, onların bende uyandırdığı ön yargılardı artık, ve edindiğim ön yargıları değiştirmek insanları değiştirmekten bile zordu. Hayat benim için bir iç savaştan ibaretti artık, Herkes kötüydü, herkes kusurluydu gözümde, bense o kusurların birleşmiş haliydim, hepsinden beterdim. Evet, kendime karşı bile ön yargılı olmuştum artık. Michael Jackson dansının bende neler uyandırdığına geri dönecek olursam, fark ettim ki sadece çocukluk anıları değildi bende onun yaptığı çağrışım, aynı zamanda kendini beğenmişliği ve umursamazlığı simgeliyordu benim için. Şapkasını aşağı dikmiş bir o yana bir bu yana giden, bir Michael Jackson dansçısı bende her zaman antipati uyandırmıştır. Hele hele o elini pantolonun ön kısmını tutup kalçasını öne arkaya sallamaları! Bunun Jackson’un ben küçükken yeni çıkan, hem birileriyle dövüşüp bir yandan dans ettiği klibi olmalı. Jackson’ın kendinden emin bir şekilde insanları pataklayıp bir yandan umarsızca dansına devam etmesi beni bir hayli öfkelendirmişti. O dayak yiyen figüranların öcünü almak istemiştim için için. Ve o klipten beri, ne zaman Michael Jackson’ı veya bir taklitçisini görsem bu ön yargım harekete geçer, onun kibirli ve pislik herifin teki olduğunu düşündürür bana o dans motifleri. Michael Jackson, anıldığında seven sevmeyen herkesin kafasında bir şeyler canlandıracak kadar etkili bir ikondur ama maalesef bende oluşturduğu imge bu şekildedir. Televizyon yıldızları böyledir zaten, ekranlarda girdikleri rollerle hatırlanır öyle bilinir biz izleyiciler tarafından. Bu da yıldız olmanın bir cilvesi olsa gerek. Zamane Gençliği / Esra Aşık Cennetin Çocukları İran sinemasından izlediğim ilk filmdi. İran filmi olmasının yanı sıra oldukça durağan ve hareketsiz bir film olması da benim alışkın olmadığım bir tarzdı. Film boyunca anlatılan olay aslında Ali isimli çocuğun kız kardeşinin ayakkabısını kaybettikten sonra ona yeni bir ayakkabı bulması sürecinde yaşadıklarıydı ve film o kadar durağandı ki Ali’nin okula geç kalıp kalmaması, öğretmeninin ya da babasının kızıp kızmaması filmdeki en heyecan oluşturabilecek sahnelerdi. Ancak, filmin bu özelliği filmi izlerken herhangi bir olumsuzluk oluşturmadı; çünkü film, içindeki bu küçük ve önemsiz gözüken hareketlerle bir anlam kazandı benim gözümde. Gözüme çarpan ve beni asıl etkileyen nokta ise film boyunca gördüğüm küçük şeylerden mutlu olabilme ve gülümseyebilme erdemiydi. Bu konu o kadar bariz işlenmiş ki, bana göre, Cennetin Çocukları’nı izleyen birinin bu konunun farkına varmaması mümkün değildi. Küçük şeylerden mutlu olabilmek nedense herkesin gerçekleştiremediği bir davranış ve bu yüzden bir erdem olduğunu düşünüyorum. Filmi izlerken, iki küçük kardeşin hareketlerine verebildiğim kadar dikkatimi verdim çünkü hayatları yokluk içerisindeydi ve kayıplarını yenisini alarak halledebilecekleri bir duruma sahip değillerdi. Lakin, bu yokluklarına rağmen büyük bir mutsuzlukları yoktu ve Ali’nin, kardeşi Zehra’ya ayakkabısını kaybettiği haberini vermesinden sonra Zehra’ya yeni bir kalem vermesi, Zehra’ya kaybolan ayakkabısını unutturmuştu neredeyse. İlerleyen sahnelerden birinde, Ali başarılı öğrenci olmasından dolayı öğretmeninden ödül olarak bir kalem aldıktan sonra koşa koşa eve gider büyük bir mutluluk içerisindedir ve eve gider gitmez bu kalemi kardeşine hediye eder, Zehra’nın ne kadar mutlu olduğu anlatılamaz bile. Bu sahneler daha çokça devam ettirilip anlatılabilir ama ben bu sahneleri izlerken aslında zamane insanları olarak bu erdeme sahip olmaktan çok uzak bir noktada bulunduğumuzu fark ettim. Karşılaştığım her sahnede, içimde büyük bir acıma ve üzüntü hissettikten sonra ben olsam ne yapardım sorusunu sorarken buldum kendimi. Ben olsam o kaleme sevinmezdim ya da sevinsem de beş dakika sürmeyecek kadar kısa olurdu herhalde diye düşünmekteyim. Çünkü mutsuz olmak için büyük bir sebep vardı bana göre ve ne ayakkabı ne de alacak para vardı aynı zamanda. Aslında bu zamanda bizim sahip olduğumuz tek şeyin, olumsuz küçük şeyleri büyüttükçe büyütmek ve olumlu küçük şeyleri de neredeyse es geçmek olduğunu anlamamı sağladı bu iki kardeş. İçinde bulunduğumuz bolluk ve imkanlar, mutluluk kaynağı olabilecek olayları küçümsememize neden oldu esasında. Belki de jenerasyonlar arasındaki büyük farklılık ve anlaşmazlık da bu bolluğun bizde oluşturduğu davranışlardan kaynaklanıyor. Bize göre bir kalem mutsuzluk anında nedir ki hiç önemi yoktur ama büyüklerimiz eski zamanlarda yokluk nedir bildikleri için bizden çok farklı düşünmektedirler bence. Sonuç olarak, zamane gençleri denilmesi bizim hoşumuza gitmez esasında ama biz zamane gençleri aslında çok ortak özelliğe sahibiz ve belki de bu yüzden bu kadar işitiyoruz onu diğer insanlardan. Bolluk içindeki hayatlarımız, küçük şeylerden mutlu olma erdemine ulaşamamız, olumsuz şeyleri devasa bir halde ve halledilemeyecekmiş gibi görmemiz, en ufak kötü durumda bile dünya başımıza yıkılmış gibi davranmamız bu ortak özelliklerden sadece birkaçı. Ve bir tavsiye olarak söylemek istediğim, Cennetin Çocukları, izlenildiği zaman içimizde bir yerde titremeye neden olacak, bize yeni şeyler katabilecek ve bizim, hali hazırda hayatımızda bulunup da farkında olmadığımız güzellikleri fark etmemizi sağlayabilecek bir film olduğu için filmin izlenilmesi gerektiğini düşünüyorum. İSTANBUL’UN SİHRİ Bir kere İstanbul’a adım attıktan sonra insan neden bir daha bırakıp gidemez burayı? İnsanları bu kadar cezbeden ne? Kendim de bir İstanbullu olarak buna cevap vermenin ne kadar zor olduğunu söylemeliyim. Şu an Ankara’da oturuyorum ve ne zaman birine İstanbul’dan geldim desem suratıma sen deli misin ifadesiyle bakıyorlar. Çünkü İstanbul öyle bir şehir ki hiç oraya gitmemiş olanları bile fethedecek güzelliklere sahip ve orayı terk etmek onlara göre delilikten başka hiçbir şey değil. Eğer İstanbul’da doğup büyüyen birisiyseniz, İstanbul’un birçok köşesinde anılarınız var demektir. Mesela büyüdüğünüz, top peşinde koştuğunuz sokak ya da ilk âşık olduğunuz yer. Her bir köşede farklı anlamlar yüklüdür sizin için. Yani herkes için unutulmaz hatıralara ev sahipliği yapan kenttir İstanbul… İyi veya kötü, önemli olan İstanbul’da yaşamış olmanızdır hatıraları ölümsüz kılan. İstanbul’un üç yüz bin yıllık tarihi ve her geçen gün artan on dört milyon kişilik nüfusuyla, dünyanın her bir yerinde kendinden bahsettirmeyi başarıyor. İnsanı, tarihi, manzaraları ve daha birçok şeyiyle ayrı bir dünyadır İstanbul. Her insanda ayrı anlamlara sahiptir. Sırf İstanbul’un kokusunu içine çekebilmek için binlerce insana kilometrelerce yol aldıran şehirdir burası. Evet, insanlar o kadar sevip, o kadar kendilerinden parçalar buluyorlar ki, kilometrelerce yolu göz kırpmaksızın gidip geliyorlar, günübirlik bile olsa. Bu da demek oluyor ki, İstanbul sadece senin benim değil, herkesin, kendini oraya ait hissedenlerin şehri. “Dünyaya bir kez bakmak zorundaysan sadece İstanbul’a bak!” diyerekmuhteşem bir şehir olan ve hiçbir ayrım yapmadan her türlü insanı barındıran İstanbul’u, en güzel betimleyenlerden biri Alphonse de Lamartine. Bu sözcüklerde aslında İstanbul’un nasıl farklı kültürlerle harmanlanıp, yıllarca ayakta durabildiğini görebiliriz. Çeşitliliklere rağmen ayakta durabilmesi, İstanbul’un İstanbul olabilmesinin başlıca nedenidir. Farklılıklar her zaman sorunları doğurmuştur ama bunun üstesinden bir şekilde gelmeyi başarabilmiştir İstanbul; doğasıyla, insanıyla, tarihiyle. Bu yüzden 100 yıllık bir çınar ağacına benzetmek hiç de yanlış olmaz hiç şüphesiz. Kökleri öylesine sağlam ki, hiçbir güç koparmaya yetmemiştir. Hâlbuki ne savaşlar, ne olaylar geçmiştir başından bu güzelim şehrin. Gel gelelim bu muazzam şehrin insanlarına yaşattıklarına. Zaten bu şehirde doğmuşsan herkesten önde başlamışsındır bu hayata. Neden mi? Çünkü İstanbulkalabalığı, insanları ve havasıyla yani kısacası her şeyiyle seni diğerlerinden farklı kılar. Mesela,her zaman anlatacak bir anın olur hayatın boyunca. Ya da “Ben İstanbul’da yaşadım.”demek bile gurur duymamıza sebep olur en basitinden.Buket Baydar da İstanbul’a Çapkın Bakış adlı kitabıyla, bu durumdan ne kadar gurur duymuş olsa gerek ki, bunu kelimelere dökmek istemiş ve farklı gözlerden, farklı hayatlardan yansıtmış bizlere İstanbullu olmayı. “İstanbul’da değil, İstanbul’u yaşıyorum.”(Baydar, ön kapak) diyerekten de ayrı bir boyut kazandırmış bu sevgiye diyebiliriz. Günde binlerce olaya şahitlik ediyor İstanbul hiç şüphesiz. Bir sabah bir köşesinde âşıkların kavuşmasına sebep olurken, aynı köşede o akşam bir ayrılığa tanıklık ediyor. Sokaklarında top koşturan çocukların dizlerini kanatıyor. Bir diğerinin ölümüne sebep olurken, diğeri de hayat buluyor, İstanbul’da gözlerini açıyor yeni yaşamına. Ya da iki kişinin tek kişi olmasına sebep oluyor. Bu görevi bir nevi Galata Kulesi yapıyor diyebiliriz. Çünkü bir rivayete göre Galata’ya kimle çıkarsan, ileride o kişiyle evlenirmişsin. Bu da İstanbul’un bizlere bir sürprizi işte. Ve bu sadece bir tanesi. İstanbul’un her bir köşesinde ne gizemler, ne sırlar saklıdır kim bilir. Ey İstanbul, sen ne muazzam bir şehirsin ki insanları gözleri kör olurcasına âşık ettiriyorsun kendine. Toprağına bir adım atanın, geldiği yere geri dönmemesine sebep oluyorsun. Nedir sendeki bu şey? Masmavi denizin mi yoksa o güzel boğaz manzaran mı? Ya da bir anne gibi herkese kucak açman mı? Hiçbir zaman cevap bulamadığımız bu sorulara, ilerleyen zamanlarda da cevap bulmamız kolay gözükmüyor gibi. Ama olsun, biz İstanbul’un güzelliğinde her bir saniyemizi unutulmaz bir şekilde yaşamaya devam ediyoruz. Asıl önemli olan da bu zaten. İstanbul’u yarınımız yok gibi yaşamak; onun muazzamlığının farkına varmak ve değerini bilmek için en iyi yol. Ve size en iyi tavsiyem, İstanbul’u en son noktasına kadar yaşayın, havasını ciğerlerinize iyice soluyun. Kısacası, İstanbul’un sihrine kapılın ve sizi nereye götürmek isterse onunla gidin. Merve Tuğçe Aysan Kaynakça: Baydar, Buket. İstanbul’a Çapkın Bakış. İstanbul: Okuyan Us Yayınları, 2016. Şiir ve İ(cid:374)sa(cid:374) Ol(cid:373)ak Türkiye’de ve Türkçe’de şiir çok ö(cid:374)e(cid:373)li (cid:271)ir yere sahip olagel(cid:373)iştir. Şiir (cid:271)u yö(cid:374)üyle yaşadığı topraklarla ola(cid:374) (cid:271)ağı(cid:374)ı hiç kopar(cid:373)aya(cid:374) (cid:271)e(cid:374)de de (cid:271)üyük etkiler (cid:271)ırak(cid:373)ıştır. Bir (cid:271)ireyi olarak içi(cid:374)de (cid:271)ulu(cid:374)duğu(cid:373) toplu(cid:373)la ola(cid:374) (cid:271)ağla(cid:374)tı(cid:373)ı her zaman güçlü tut(cid:373)aya çalış(cid:373)ışı(cid:373)dır. Ba(cid:374)a göre şiire sadık toplu(cid:373)lar her za(cid:373)a(cid:374) (cid:373)a(cid:374)evi anlamda bir olgu(cid:374)luğa eriş(cid:373)işlerdir. Refik Er(cid:271)aş ta(cid:373) elli yıldır Türk şiiri(cid:374)e dolayısıyla Türk (cid:373)a(cid:374)evi dü(cid:374)yası(cid:374)a çok ö(cid:374)e(cid:373)li katkılarda (cid:271)ulu(cid:374)(cid:373)uştur. İlk şiiri(cid:374)i (cid:1005)96(cid:1006) yılı(cid:374)da yayı(cid:373)la(cid:373)ış şair. Ve o gü(cid:374)de(cid:374) (cid:271)eri şiirle (cid:373)ü(cid:374)ase(cid:271)eti hiç kesil(cid:373)e(cid:373)iş. Şiirleri kro(cid:374)olojik olarak i(cid:374)(cid:272)ele(cid:374)diği(cid:374)de Türk i(cid:374)sa(cid:374)ı(cid:374)ı(cid:374) elli yıldaki duyuş ve a(cid:374)layış değişi(cid:373)i(cid:374)i so(cid:373)utlaştır(cid:373)akta. Türk toplu(cid:373)u(cid:374)u(cid:374) (cid:271)izatihi içi(cid:374)de yaşaya(cid:374) şair yaptığı izle(cid:373)eleri şiirleri(cid:374)de dö(cid:374)e(cid:373)i(cid:374) (cid:862)ö(cid:374)e(cid:373)li i(cid:374)sa(cid:374)ları(cid:863) üzeri(cid:374)de(cid:374) yap(cid:373)akta. Bu a(cid:374)la(cid:373)da şair Türk toplu(cid:373)u ve Türk zihi(cid:374) dü(cid:374)yasıyla ola(cid:374) (cid:271)ağla(cid:374)tısı(cid:374)ı hiç(cid:271)ir za(cid:373)a(cid:374) kes(cid:373)ediği çok açık. Şair içi(cid:374)de yaşadığı toplu(cid:373)a (cid:271)aşka hiç ki(cid:373)se(cid:374)i(cid:374) gü(cid:272)ü(cid:374)ü(cid:374) yete(cid:373)eye(cid:272)eği hizmetleri yerine getirir. Her şair kulla(cid:374)dığı dile ve dolayısıyla (cid:271)irlikte yaşadığı i(cid:374)sa(cid:374)lara (cid:271)ir kıvraklık ve geliş(cid:373)işlik katar. Yunus Emre’(cid:374)i(cid:374) yokluğu(cid:374)da Türkçe’(cid:374)i(cid:374) (cid:271)ugü(cid:374)kü geliş(cid:373)işliği(cid:374)e erişe(cid:373)eye(cid:272)eği çok açıktır. Yahut Yahya Ke(cid:373)al’i(cid:374) içi(cid:374)de ol(cid:373)adığı (cid:271)ir Türk tarihi yazıl(cid:373)ası i(cid:373)kâ(cid:374)sızdır. Çü(cid:374)kü o(cid:374)ları(cid:374) tarih sah(cid:374)esi(cid:374)de (cid:271)ulu(cid:374)(cid:373)a(cid:373)ası de(cid:373)ek (cid:374)eredeyse (cid:271)ütü(cid:374) toplu(cid:373)u(cid:374) duyuş dü(cid:374)yası oluştura(cid:374) (cid:272)ılız kal(cid:373)ası, ihtiyaçlara (cid:272)evap vere(cid:373)ez hale gel(cid:373)esi de(cid:373)ektir. Cılız, gelişe(cid:373)e(cid:373)iş (cid:271)ir dille güçlü (cid:271)ir (cid:373)illeti(cid:374) i(cid:374)şa edil(cid:373)esi (cid:373)ü(cid:373)kü(cid:374) değildir. Çü(cid:374)kü hem teknik hem toplumsal geliş(cid:373)e (cid:271)irtakı(cid:373) fikri ihtiyaçlara ge(cid:271)edir, (cid:271)u ihtiyaçlara lisa(cid:374) (cid:272)evap vere(cid:373)ediği za(cid:373)a(cid:374) toplu(cid:373)u(cid:374) i(cid:374)kişafı dur(cid:373)ak zoru(cid:374)da kalır. Dil toplu(cid:373)u(cid:374) her (cid:373)a(cid:374)ada geliş(cid:373)esi(cid:374)e (cid:271)ir yol açar, geliş(cid:373)eleri teşvik ve hatta (cid:271)azı duru(cid:373)lara o(cid:374)lara iştirak eder. Refik Er(cid:271)aş şiirleri dö(cid:374)e(cid:373)i(cid:374)i(cid:374) i(cid:374)sa(cid:374)ı(cid:374)ı(cid:374) duygu dü(cid:374)yası(cid:374)ı (cid:271)izlere aç(cid:373)akta çok (cid:373)ahirdir. O(cid:374)u(cid:374) şiirleri(cid:374)de dö(cid:374)e(cid:373)i(cid:374) ço(cid:272)uğu, yaşlısı, (cid:373)e(cid:373)uru, dola(cid:374)dırı(cid:272)ısı, ze(cid:374)gi(cid:374)i, fakiri, yö(cid:374)eti(cid:272)isi, yö(cid:374)etile(cid:374)i her kesi(cid:373)de(cid:374) i(cid:374)sa(cid:374) ke(cid:374)dileri(cid:374)de(cid:374) (cid:271)ir şeyler (cid:271)ula(cid:271)ile(cid:272)ektir. Ma(cid:373)afih herha(cid:374)gi (cid:271)ir şiir okuyu(cid:272)usu(cid:374)u(cid:374) da dö(cid:374)e(cid:373)i(cid:374) i(cid:374)sa(cid:374)ı(cid:374)ı(cid:374) zihi(cid:374) dü(cid:374)yası içi(cid:374)de heye(cid:272)a(cid:374)lı (cid:271)ir geziye çık(cid:373)ası işte(cid:374) (cid:271)ile değildir. Bir (cid:271)akarsı(cid:374)ız sekse(cid:374)lerde vapur hattı(cid:374)da si(cid:373)it sata(cid:374) yalı(cid:374)ayak, yoksul, ya(cid:271)a(cid:374)sı (cid:271)ir ço(cid:272)uksu(cid:374)uz (cid:271)ir (cid:271)akarsı(cid:374)ız işte(cid:374) çıkarıl(cid:373)ış (cid:271)eş ço(cid:272)uk (cid:271)a(cid:271)ası (cid:271)ir fa(cid:271)rika işçisi. Her türlü yoksulluğa rağ(cid:373)e(cid:374) hayata yüz çevir(cid:373)e(cid:373)iş, pes et(cid:373)e(cid:373)iş, hayata dair u(cid:373)utları ola(cid:374) kaygılı a(cid:373)a (cid:373)esut i(cid:374)sa(cid:374)lar… Şiirleri okurke(cid:374) kâh (cid:374)eşele(cid:374)ir kâh deri(cid:374)de(cid:374) (cid:271)ir (cid:373)elâl dalgası(cid:374)a kapılıp gidersi(cid:374)iz. İ(cid:374)sa(cid:374)ı(cid:374) e(cid:374) deri(cid:374)de kal(cid:373)ış duyguları(cid:374)a sesle(cid:374)(cid:373)eyi (cid:271)aşarır usta şair. İ(cid:374)sa(cid:374) ol(cid:373)ak hisset(cid:373)ekse eğer şairi(cid:374) eserleri(cid:374)de i(cid:374)sa(cid:374) olduğu(cid:374)uzu hatırlarsı(cid:374)ız. Refik Er(cid:271)aş’ı(cid:374) so(cid:374) şiir kita(cid:271)ı Bağışla Ziya(cid:374)ı(cid:373)ı’ yı okurke(cid:374) (cid:373)oder(cid:374) yaşa(cid:373)ı(cid:374) o(cid:374)(cid:272)a ta(cid:374)ta(cid:374)ası içi(cid:374)de u(cid:374)uttuğu(cid:373) i(cid:374)sa(cid:374)lığı(cid:373)ı ye(cid:374)ide(cid:374) hatırladı(cid:373). Şiirler derslerde(cid:374) sı(cid:374)avlara, sı(cid:374)avlarda(cid:374) ödevlere koşadururke(cid:374) kaçırdığı(cid:373) i(cid:374)sa(cid:374)lığı(cid:373)ı (cid:271)a(cid:374)a tekrar (cid:271)ahşetti. Hayatı kaçır(cid:373)ak i(cid:374)sa(cid:374) ol(cid:373)ayı kaçır(cid:373)ak de(cid:373)ektir. İ(cid:374)sa(cid:374) ol(cid:373)a(cid:374)ı(cid:374) a(cid:374)la(cid:373)ı sez(cid:373)ek, hisset(cid:373)ek, duygula(cid:374)(cid:373)aktır. Dolayısıyla gü(cid:374)lük yaşa(cid:373)ı(cid:374) koşuştur(cid:373)a(cid:272)ası içerisi(cid:374)de duygusal yö(cid:374)ü(cid:374)ü u(cid:374)uta(cid:374) i(cid:374)sa(cid:374)oğlu(cid:374)u(cid:374) hayatı (cid:271)oşu (cid:271)oşu(cid:374)a yitip gidiyor de(cid:373)ektir. Za(cid:374)(cid:374)ı(cid:373)(cid:272)a so(cid:374) dö(cid:374)e(cid:373)lerde duygusal yetileri(cid:373)izi kay(cid:271)et(cid:373)e(cid:373)izi(cid:374) se(cid:271)e(cid:271)i i(cid:374)sa(cid:374) ilişkileri(cid:373)izi(cid:374) zayıfla(cid:373)ası, o(cid:374)ları(cid:374) yeri(cid:374)i (cid:373)aki(cid:374)eleri(cid:374) al(cid:373)ası. İ(cid:374)sa(cid:374) ilişkileri(cid:374)i(cid:374) yeri(cid:374)i (cid:373)aki(cid:374)eleri(cid:374) al(cid:373)asıyla i(cid:374)sa(cid:374) da ola(cid:374)(cid:272)a hızıyla (cid:373)aki(cid:374)eleşiyor, duygusal yö(cid:374)ü(cid:374)ü kay(cid:271)ediyor. Geride (cid:271)ıraktığıysa i(cid:374)sa(cid:374)ları(cid:374) içi(cid:374)de (cid:271)ir (cid:271)oşluk tat(cid:373)i(cid:374)sizlik hissi. O so(cid:374) dö(cid:374)e(cid:373)lerde herkeste(cid:374) duyduğu(cid:373)uz (cid:862)tat(cid:373)i(cid:374)sizlik(cid:863) i(cid:374) se(cid:271)e(cid:271)i i(cid:374)sa(cid:374)ları(cid:374) duygusal yö(cid:374)leri(cid:374)i kay(cid:271)et(cid:373)esi, (cid:373)aki(cid:374)eleş(cid:373)esi. Bu yüzde(cid:374) (cid:271)e(cid:374) (cid:373)oder(cid:374) i(cid:374)sa(cid:374)ı(cid:374) soru(cid:374)ları(cid:374)a e(cid:374) iyi şiiri(cid:374) ve şiir oku(cid:373)a(cid:374)ı(cid:374) (cid:272)evap vere(cid:272)eği(cid:374)i düşü(cid:374)üyoru(cid:373). Refik Er(cid:271)aş şiirleri(cid:374)i(cid:374) (cid:271)e(cid:374)i(cid:373) üzeri(cid:373)deki e(cid:374) (cid:271)üyük etkisi şiirleri oku(cid:373)a(cid:373) es(cid:374)ası(cid:374)da kay(cid:271)ettiği(cid:373)i u(cid:374)uttuğu(cid:373) insanlığı(cid:373)ı hatırlat(cid:373)ası oldu. Ve (cid:271)u hatırlayış hayatı(cid:373)da ye(cid:374)i (cid:271)ir sayfa aç(cid:373)a(cid:373)a vesile ola(cid:272)ağa (cid:271)e(cid:374)ziyor. Meh(cid:373)et Halit Şiri(cid:374) Korkma, Çık Yola Hepimiz zaman zaman hissetmez miyiz içimizdeki o zor bastırılan kaçma hissini? Kimseyi umursamadan, herkesi ve her şeyi arkanda bırakıp gitmek duygusu hepimizi ele geçirmez mi hayallere daldığımızda? Çok çok uzaklara gidip kendimizle saatlerce, günlerce hatta ve hatta aylarca yalnız kalmak istemez miyiz? Bu yolculukta yeni insanlarla tanışmak, yeni kültürler, yeni hayatlar öğrenmenin, kendimize güzel şeyler katmanın hayallerini kurarız çoğu zaman. Sonra gözümüzü açarız ve bulunduğumuz yer ile hayallerimizin birbirinden çok uzak noktalar olduğunu fark ederiz. Tam da bu noktada ayrılır insanlar birbirlerinden; hayallerine sıkıca tutunup onların peşinden gidebilenler mutlu olurken bunu beceremeyenler sıkıcı hayatlarına devam edip çoğu zaman mutsuz olurlar ve hayal aleminde yaşamaya devam ederler. Her insan gibi benim de çocukken kuruduğum hayallerim vardı. Ama beni farklı kılan onlardan asla vazgeçmemiş olmam. Çocukken kurulan hayaller basittir ama kocamandır, benim de kocaman hayallerim var ve yıllar geçtikçe onlardan vazgeçmek yerine daha sıkı sarılıyorum onlara, hayallerimi küçültmek yerine daha da ulaşılamayacak hale getiriyorum ki ulaşabildiğimde daha çok tatmin olup daha çok haz alabileyim. Ve hayallerim içinde belki de en çok istediğim, en çok yapabileceğime inandığım hayalim dünyayı gezmek. Ama öyle her insanın en az bir kere düşündüğü, sıradanlaştırdığı gibi ‘Dünyayı gezmek istiyorum ya, hadi Amerika’ya gidelim gezmiş oluruz, orası çok güzelmiş.’ şeklinde değil. İstiyorum ki tek başıma gezeyim ya da gerçekten güvendiğim iki dostum ile gezelim gezilmedik hiçbir ülke, hiçbir şehir hatta hiçbir sokak bırakmayana kadar. Öyle bir hafta sadece bilindik şehirlere gidip geri dönmek gibi değil de ayaklarımız şişene kadar yürüyerek, yorgunluktan ayağa kalkmaya halimiz kalmayana kadar gezmek ve bundan zerre kadar pişman olmadan yola devam etmek gibi. Çünkü yollar ve insanlar herkese mutlaka bir şeyler katar. İyi ya da kötü, mutluluk ya da mutsuzluk dolu şeyler. Sevgi Saygı’nın ‘Gezgin’ adlı romanını belki de bu yüzden kendime çok yakın buldum ve hatta kendimi gördüm desem abartmış olmam sanırım. Kitaptaki karakterin yaşadıkları hayal ettiklerime o kadar çok benziyor ki, okurken kendimi fotoğrafladım sanki kitaba. Motosikletin üzerinde giderken uçuşan saçlarımı, nereye gittiğimi bilmeden yolu takip etmemi ve insanlarla konuşup edindiğim deneyimleri yaşayıp hissettim adeta okurken. Motosikletin artan kilometrelerini düşünüp kendimce çok mutlu oldum. Keşke yaşasaydım ben de benzerlerini dedim, dünyadaki her çeşit insanla tanışabilmek, yaşamlarına birkaç saatliğine ya da birkaç günlüğüne dahil olabilmek, hatta onlar gibi düşünmek istedim. O kadar kısıtlı zamanımız var ki yalnızca tek hayat sığdırabiliyoruz içine, kendi hayatımızı. Ama her insan o kadar farklı, her düşünce o kadar sıradışı ki, eğer kendi dünyamızdan sıyrılmayı başarabilip onlara biraz daha yakın olmayı başarabilirsek hayata bakış açımızı tamamen değiştirebiliriz ve birden fazla hayatlar sığdırabiliriz kısacık ömrümüze belkide. Tanışabileceğimiz kadar insanla tanışıp konuşmaktan yorulacağımız durumlara gelecek kadar muhabbet etmek gerek. Bazılarıyla tartışıp bazılarıyla çok iyi