gibi çok değişik perakende satış biçimlerinin ortaya çıkmış olmasına karşın, perakendeciliğin özü temelde değişmemiştir. Bu da uygun malın, uygun yerde, çekici ve göz alıcı bir biçimde sunularak uygun fiyata satılmasıdır. Dükkân, esnafın perakende satış yaptığı, küçük zanaat sahiplerinin çalıştıkları yer. Wiser.org WiserEarth.org sosyal ve çevre hareketi için kullanıcılar tarafından oluşturulmuş, bütün dünyadaki kâr amacı gütmeyen kuruluşları takip eden, çevrim içi bir topluluk alanıdır. Site, iklim değişikliği yoksulluk, çevre, barış, su, açlık, sosyal adalet, koruma, insan hakları ve daha fazla küresel sorunu ele alan sivil toplum kuruluşlarının (STKlar), şirketlerin, devletlerin, grupların ve bireylerin konumlarını belirler ve onları bir araya getirir. WISER, World of Social and Environmental Responsibility (Dünya Sosyal ve Çevresel Sorumluluk Endeksi)’nin kısaltmasıdır. WiserEarth, Natural Capital Institute’ün maddi olarak desteklemekte olduğu bir projesidir . WiserEarth.org, 2007 yılının Dünya Günü’nde (22 Nisan), Paul Hawken’ın kitabı Blessed Unrest’te de yer verdiği 100.000’den fazla kuruluşun bulunduğu çevrim içi bir rehber olarak çalışmaya başladı. Yıllar içinde binlerce kuruluştan topladığı kartvizitlerin bir koleksiyona dönüştüğünü fark eden yazar, sosyal adalet ve çevre alanında faaliyet gösteren sivil toplum kuruluşlarının tamamının listelendiği kapsamlı bir rehberin olmadığını gördü. Toplam sayılarının bir milyonun çok üstünde olduğunu tahmin eden Hawken, bu kuruluşların yapmakta olduğu çalışmalarda izlenen yolu görmeye yardımcı olacak çevrim içi bir rehber olarak WiserEarth.org’u ortaya çıkardı. Bugün, WiserEarth.org, daha fazla işbirliği imkânı sağlayabilmek için, grup oluşturma ve mesajlaşma araçları gibi sosyal ağ özellikleri de içermektedir. Uygulama Programlama Arayüzü(API) ve içeriği, ticarî olmayan kullanım için lisanslı olsa da (bkz. sayfanın devamı) WiserEarth, kurumlar rehberini ticarî kurumlar ve devlet dairelerini de kapsayacak şekilde genişletmiştir. 2010 Nisan ayı itibarıyla, WiserEarth dünya çapında 111.000’den fazla kuruluş, 37.000’den fazla kayıtlı kullanıcı ve 1.900’den fazla grup için bir rehber hizmeti sağlamaktadır. İçerik olarak 46 ilgi alanı ve 379 alt-alan bulunmaktadır. WiserEarth hâlihazırda Ingilizce, Fransızca, Portekizce ve İspanyolca dillerinde kullanıma açıktır. WiserEarth Rehber, temel bir sorunlar listesi etrafında düzenlenmiştir. Bu sorunların ağ üzerine yerleştirilme şekilleri, kayıtlı kullanıcıların her bir soruna ait bağlantıyı, kurumlar, kaynaklar, iş imkânları, etkinlikler ve gruplar arasında kurmasına olanak tanır. Sitenin, grafiksel "ağ haritaları" da dahil olmak üzere, grup yazılımları ve sosyal ağ unsurları gibi özellikleri vardır. Benzeri bulunmayan " "çözüm formu" sayesinde, sistemdeki herhangi bir kullanıcı, önemli bir sosyal ya da çevresel sorunu dile getirip çözümü için bir yöntem önerebilir. Bu şekilde ortaya çıkan çözüm, paylaşılan, değiştirilebilen ve önerilen çözümün gerçek hayatta uygulanmasıyla da harekete geçiren, adlandırılmış bir ögeye dönüşür. Çözüm formunda sonuçları ve gözlemleri kaydetmek için bir alan da bulunmaktadır. Her çözüme ait bir yayınlama ve ağ oluşturma sayfası ve tartışma forumu bulunur. Taşıdığı coğrafî veriyle birlikte sisteme gömülü bulunan Google Maps de WiserEarth’ün özelliklerindendir. Site, kâr amacı gütmeyen bir girişim olup ücretsizdir. Bütün veriler Creative Commons 3.0 lisansı altında yayınlanmaktadır. 2009 Haziran ayı itibarıyla, WiserEarth, Creative Commons 3.0 lisansı altında geliştirilen bir RESTful API sunmaktadır. WiserEarth API’i Kurumlar, Gruplar, İş İmkânları, Etkinlikler, Kaynaklar ve Çözümler gibi pek çok başlıktan oluşan geniş bir veri tabanına erişim sağlamaktadır. Konuyla ilgili bir Sıkça Sorulan Sorular ve Yazılım Geliştiriciler İçin Dokümantasyon sayfası bulunmaktadır. Halter (sinek) Halter, arka (sinekler, Diptera) ya da ön (yelpaze kanatlılar, Strepsiptera) kanatların değişimiyle oluşmuş, uçuşta denge sağlayan organ olarak özelleşmiş bir çift yapıdır. Başkalaşım sırasında halteri oluşturan gen "homoetic" Ultrabithorax (Ubx) genidir. Arka kanatların değişimiyle oluşmuş ucu topuzlu uzantılardır. Bunlar, kanadın fonksiyonunu azaltmamış, aksine sineklere akrobatik uçuş sağlayan olağanüstü dengeli bir hareketlilik sağlamıştır. Diptera takımı, böcekler içinde en iyi ve en hızlı uçan böceklerdir. Özellikle uçuş sırasında vücudun pozisyonundaki değişiklikleri algılar. Bu anlamda halter organları, denge duyusundaki görevlerine ek olarak, uçuş sırasında canlıya kılavuzluk da yaparlar. Topuz şeklinde olan halter, uçuş sırasında titrer şekilde hareket eder. Bir çeşit jiroskop görevi hatta bir çeşit simulatorik organ görevi yaptığı için vazgeçilmez bir yapıdır. Halterleri koparılan sinekler dengelerini yitirirler ve çoğu kere de uçamazlar. Sineklerde (Diptera) arka kanatların değişimiyle oluşan halter, yelpaze kanatlılarda (Strepsiptera) ön kanatların değişimiyle oluşmuştur ve sineklerdeki halter kadar biçimli ve mükemmel değildir. Yalnızca erkeklerinde bulunur. Dişilerinde bulunmaz. Gerçi dişileri ayrı bir böcek türü olduğu hissini verecek kadar erkeklerine hiç benzemeyen yapıdadır; ağustos böceği ve arılarda asalak oldukları için larvamsı görünümdedirler. Zoot Woman Zoot Woman, Adam ve Johny Blake ve Stuart Price tarafından kurulmuş bir elektronik müzik grubudur. Canlı gösterileriyle tanınan grup, dünya çapında bir ilgiye sahiptir. Canlı gösterilerde gruba Jasmin O'Meara da bas, vokal ve synthesizer ile katılım göstermektedir. Grup müzik sahnesinde adını, "Living in a Magazine" adlı albümü ile duyurmuştur. Zoot Woman, Electroclash müziğin önemli öncülerinden olmuştur. Stuart Pierce ve Adam Blake aynı zamanda "Paper Faces" sahne adı altında remix faaliyetleri göstermekte ve Zoot Woman'ın parçalarının yanı sıra Madonna, Scissor Sisters, Armand van Helden, Chromeo ve Frankmusik gibi artistlerin ürünleri üzerine de çalışmaktadırlar. İkili, Felix Da Housecat ve Pete Tong gibi tanınmış Dj'lerin desteğini arkalarına almışlardır. Grubun "Hope in the Mirror" isimli parçası Mack Dawg Yapımcılık'ın 2004 yılına ait snowboard videosu Chulksmack'ın Jussi Oksanen kısmında kullanılmıştır. Ayrıca, "Grey Day" adlı şarkı da David Benedek'in yönetmeni olduğu, Blank Paper Stüdyosu tarafından 2006 yılında çekilen "91 Words for Snow" adlı filmde yerini almıştır. Grup tarafından 2007 yılının aralık ayında "We Won't Break" adlı tekli RCRD LBL'den bedava indirilebilir olarak piyasaya sürülmiştür. Teklinin videosu Mirjam Baker ve Michael Kren tarafından çekilmiştir. Mart 2008'de grup, kendi Myspace sayfasından indirilebilir şekilde "Live In My Head" adlı yeni bir tekliyi ortaya çıkarmıştır. Her iki parça da grubun 21 Ağustos 2009'da satışa çıkan "Things Are What They Used To Be" adlı albümlerinde yer almıştır. "It's Automatic" parçası yakın geçmişte birçok rap sanatçısı tarafından kendi parçalarının fonunda kullanılmak üzere yeniden düzenlenmiş olup, bunların en iyi örneklerinden iri JD Era'dır. Düzenlemeler arasında en bilinenlerden bir tanesi, kendisnin internet üzerinden yapılan bir araba reklamında kullanılması vesilesilyle, içinde Curtis Santiago'yu da içeren, Mickey Factz'ın "Automatic"idir. Zoot Woman'ın genel tarzı electronica, alternatif rock ve synthpoptur. Gerek dijital gerek analog synthsizer kullanımı tüm albümlerinde açıkça hissedilir. Grup, müziğinin altyapısını akustik ve elektronik müzik enstrumanları karıştırmak suretiyle oluşturmaktadır. Bu yapı grubun canlı performanslarında da görülebilir. Birçok Zoot Woman parçası grubun ana vokalisti Johny Blake'in sesiyle karakterize edilir. Blake kendi vokalini oldukça ritmik bir gitar çalış tarzıyla destekler. Blake sahnedeyken "Fender Telecaster" ve "Gibson SG" gitarlarını tercih etmektedir. Zoot Woman; feyz aldığı gruplar arasında Kraftwerk, Depeche Mode, Steely Dan ve The Police gibi grupları belirtmektedir. Haslet Soyöz Haslet Soyöz (d. 1955, Burdur - ), Türk karikatürist, Ressam. 1955 yılında Burdur’da doğdu. İlkokul dönemi Burdur, Trabzon ve Malatya’da geçti. Ortaokul'u ise Erzurum, Trabzon ve Turhal’da okumuştur. Turhal Lisesi mezunu olan Soyöz, 1972 yılında Ankara Gazi Eğitim Enstitüsü Resim Bölümü’ne iki yıl devam etti. Karikatüre yönelmesi de 1974 yılından sonra olmuştur. Soyöz, 1976 yılında İstanbul’a yerleşti. Sırasıyla Politika, Vatan, Çivi, Dünya, Cumhuriyet, Demokrat gazetelerinde çalıştı. 1982 yılından itibaren de Milliyet Gazetesi’nde çizimleri yayınlanmaktadır. Sanat yaşamının ilk dönemlerinde birçok ulusal ve uluslararası ödüller kazanan Haslet Soyöz’ün öz ve biçim anlayışı konulara göre değişiklikler göstermektedir. O, çizgi sanatının her dalında eserler vermiş ve yenilikçi denemeleriyle kendi kuşağının öncülerinden biri olmuştur. Soyöz’ün ürettikleri sınıflandırıldığında, onun kişiliğini en iyi yansıtan çizimlerinin “çizgi hikâyeleri” olduğu görülür. Bunlarda, Soyöz’ün duygusallığı grafik anlayışıyla birleşmektedir. Milliyet’te denediği “çizgili makaleler”i beş-on cümleyle anlatmak istediğini anlatır. O, bir konuyu en kısa yoldan anlatmak gibi “zor”u denemiştir ve başarılı olmuştur. Siyasi karikatürlerinde ise, gazeteciliğiyle sanatcılığı paralellik gösterir. Okurun gözünde, onun acımasız eleştirileri tarafsızlığıyla dengelenir. Biçimde kendisini hiçbir zaman zorlamaz. Aralık 2003'te, Rahmi Koç Müzesi'nde açtığı "Cennetin Gemileri" adlı sergisi tarihe ışık tutarken, aynı zamanda O'nun sadece karikatür değil, yağlı boya tekniğindeki ustalığını göstermiştir. "Cennetin Gemileri", Türk denizcilik tarihinin, şimdilerde birçoğu yok olmuş gemilerin öyküsünü anlatır. Mart 2007'de ikinci sergisi "Vesait-i Havaiye, Berriye, Bahriye..."yi (Hava, Kara, Deniz Taşıtları Sergisi) açmıştır. Halen yağlı boya çalışmalarını sürdürmektedir. NGC 2997 Grubu NGC 2997 Grubu yaklaşık olarak 25 milyon ışık yılı uzaklıkta bulunan bir gökada grubu. En parlak üyesi NGC 2997 ile on üyesi olduğu hesaplanmaktadır. Grup, Başak Kümesi içinde Başak Süperkümesi'ne dahildir. Aşağıdaki tabloda NGC 2997 Grubu'nun üyeleri özellikleriyle belirtilmiştir. Abell 2142 Abell 2142, veya A2142, Kuzeytacı takımyıldızı yönünde bulunan devasa bir X-ışını gökada kümesi. İki gökada kümesinin halen devam eden birleşme sürecinin bir sonucudur. Yüzden fazla gökada içeren küme, altı milyon ışık yılı genişliğindedir ve binlerce gökada oluşturabilecek seviyede yeterli gaz içerir. Bu, "evrendeki en büyük nesnelerden biridir." Bilsen BeÅŸergil Bilsen Beşergil, 1941 yılında Ankara'da doğan Türk akademisyen. 1964 yılında Ankara Üniversitesi Mühendislik Fakültesi Kimya Yüksek Mühendisliği'nden mezun olan Beşergil, 1964-65 yılları arasında M.S.B. ARGE Araştırma-Geliştirme Laboratuvarları'nda çalıştı. 1965'te ODTÜ Fen-Edebiyat Fakültesi'ne girdi ve asistanlık yaptı; 1969'da doktorasını aldı. Aynı yıl, 1969'da, İzmit Petrol Ofisi Madeniyağ ve Gres Tesisleri'nde işe girdi. 1976-1992 yılları arasında Petkim Petrokimya Tesisleri'nin önce Yarımca-İzmit ve sonra da Aliağa-İzmir'deki Araştırma Merkezi'nde çalıştı; bu işkolunda Laboratuvar Müdürlüğü'ne kadar yükseldi. Sanayide çalıştığı sırada doçentlik çalışmalarını da sürdürdü ve 1990'da doçent oldu. 1992'de sanayiden emekli olan Beşergil, aynı yıl Ege Üniversitesi Fen Fakültesi Kimya Bölümü'nde çalışmaya başladı. 1997'de Celal Bayar Üniversitesi'nde profesör oldu, 2008'den beri aynı üniversitenin Fen Bilimleri Enstitüsü'nde çalışmayı sürdürüyor. August Schleicher August Schleicher, d. 19 Şubat 1821 Meiningen - ö. 6 Aralık 1868 Jena. Kendisi Alman dilbilimciydi; karşılaştırmalı dil araştırmalarında “Stammbaum” Teorisi’nin (Soyağacı kuramı) kurucusudur ve Franz Bopp ile birlikte Hint-Avrupa Dil Ailesi’nin (Indogermanistik) öncüleridir. August Schleicher, Hint-Avrupa dil ailesindeki dillerin ilişkilerini araştırmıştır. Dilbilimi, Doğa Bilimleri’nin alanı olarak görmüştür. Dili, yaşamın doğal bir parçası olarak tanımlamıştır ve değişimi ise biyolojik yapıdaki gelişimler gibi, evrimin meşruluğu altında görmüştür. Araştırma sonuçlarının temelinde, Ağustos 1853'te Hint-Avrupa dillerinin kökenini ilk defa, dilbilimin ve biyolojinin tarihinde (örneğin Charles Darwin'in) yayımlanan “Soyağacı teorisiyle” resmetmiştir. Hint-Avrupa dillerinin karşılaştırmalı dilbilgisinin ele alındığı (1861) “Compendium” isimli eser, August Schleicher’in temel eseri olarak görülmektedir. August Schleicher, Türingiya eyaletinde hükûmet merkezi olan Meiningen’de doktor çocuğu olarak doğmuştur. Babası Johann Gottlieb Schleicher (1793–1874) 1815'te üniversite öğrencisiyken, Jena’da “Burschenschaft”ın (demokratik Almanya devleti isteyen üniversite öğrencileri birliği) kuruluşuna katılmıştır. 1822 yılında ailesi Meiningen’den Sonneberg’e taşınır. Burada babası doktorluğuna devam eder. Açık görüşlü olan babasıyla müzikte yeteneği olan annesi, dil yetisi olan oğullarının iyi bir okul eğitimi almasına dikkat ederler. August Schleicher çocukluk ve gençlik yıllarını Sonneberg’de geçirir. 16 yaşından sonra, Coburg’a yakın olan “Casimirianum” lisesine gider. August Schleicher oradaki hocasının tavsiyesine uyar ve 1840 yılında, Leipzig şehrinde, ilahiyat okumaya başlar. İlk dönemden sonra kısa sürelik için, Erlangen’deki, Protestan yüksek okuluna geçer ve burada ilahiyatın kendisine uygun bir dal olmadığını fark eder. Erlangen’den Tübingen’e geçer ve burada Hegel’in felsefesiyle karşılaşır. Tübingen manastırında Hegelci David Strauß, Jakob Reiff, Ferdinand Baur ya da Friedrich Vischer gibi bilimciler eğitim veriyordu. Böylece Schleicher ilahiyattan daha da uzaklaşarak felsefi sorulara yaklaşır ve Heinrich Ewald'ın öğrencisi olarak Doğu dillerine geçer. Kısa sürede İbranice dışında Sanskritçe, Arapça ve Farsça öğrenir. İsteksiz bir şekilde August Schleicher'in babası, oğlunun Bonn'daki üniversiteye geçmesine izin verir ve mektuplarının birinde oğlunu uyarır: "“Bir filolog sefil bir ahlaksızdır, gerçekten bir filolog ise.”" JKCS 041 JKCS 041 Balina takımyıldızı yönünde bulunan ve şimdiye kadar (2009 itibarıyla) Dünya'dan gözlenen en uzak Gökada kümesidir. Kırmızıya kayma değeri 1,9 ile yaklaşık olarak 10,2 milyar ışık yılı uzaklıkta olduğu hesaplanmaktadır. Bristol Üniversitesi'nden araştırmacıların NASA'nın 1999'da yörüngeye yerleştirdiği Chandra X-ışını Gözlemevi teleskobu verilerini analiz ederek yerini belirledikleri ve JKCS 041 adı verilen gökada kümesi, 2006 yılında ESA'nın XMM Newton teleskobu tarafından keşfedilen 9,2 milyar ışıkyılı uzaklıktaki XMMXCS 2215-1738'in rekorunu kırmıştır. Bu gökada kümesi, Evren'in mevcut yaşının sadece dörtte biri kadar bir sürede ve Dünya'nın oluşumundan yaklaşık 6 milyar yıl önce ortaya çıkmıştır. NiÄŸbolu Muharebesi Niğbolu Muharebesi şu anlamlara gelebilir: Moon/Blossom Moon/Blossom, Ayumi Hamasaki'ın 14 temmuz 2010'de çıkan kırk sekiz tekli. Her şarkı Ayumi Hamasaki yazdı. Bu bir tek üç tekler ilk olan ""road to fiftieth (50th) single"" (yol ellinci (50) tekli için). Bu teklin içinde bir önizleme kırk dokuzuncu tekliye var. Önce "Blossom" için bir video klip çekmek istiyordular, ama yayın tarihi bilmekden bir ay sonra "Blossom" müzik video iptal edildi. Şimdi sadece "MOON" bir müzik video oldu. Eski zamanlardan Ayumi Hamasaki bir şarkı söyliyordu adı "Moon", bir CD üstünde bulunmiyor, ama hiçbir şey ayni yeni şarkınan. "Blossom" için bir müzikvideo çıkarıcaklar, crossroad teklinin ütünde olacak. "Honda's Zest Spark Kei" arabamarkasin reklaminda Ayumi Hamasaki'nin ""Moon"" şarkısı arkamüzikde çaliyor. "Zespri kiwifruit" kivi markasi reklaminda Ayumi Hamasaki'nin ""Blossom"" şarkısı arkamüzikde çaliyor. Reklamlar ama sade japonyada gÃ¶steriyiorlar. Oricon Satış ve Chart-pozisyon (Japonya) RIAJ Onay Belgesi: Gold (Altın) Balina Grubu Balina Grubu (ayrıca "NGC 584 Grubu" olarak da bilinir) yaklaşık olarak 6 milyon ışık yılı uzaklıkta bulunan bir gökada grubu. En parlak üyesi NGC 584 ile birlikte sekiz üyesi olduğu hesaplanmaktadır. Aşağıdaki tabloda Balina Grubunun dikkat çeken altı üyesi özellikleriyle belirtilmiştir. IGMP snooping IGMP snooping, IGMP ağ trafiğini dinleme protokolüdür. IGMP snooping, isminden de anlaşıldığı gibi 2.katman ve 3.katman arasındaki host ve routerlar arasındaki konuşma iznini veren protokoldür.Bir switche bu protokolden bağlanıldığı zaman bağlı hostlar arasındaki tüm IGMP paketlerini analiz eder. Bir switch yeni bir multicast grubu için host'a IGMP raporu sunar. Bu grup için host multicast listesine yeni bir port numarası ekler. IGMP snooping hostların katılmadığı gruplardan veri alınmasını engellemek amacıyla tasarlanmıştır. Dinleyicisi olmayan ağların veri akışından kendini muaf tutmayı amaçlar. IGMP snoopinge sahip olmayan bir switch varsayılan bir değer alarak her yönden veri alışverişine açıktır diyebiliriz (VLAN'a benzer şekilde).Multicast ağlar host makinalarını gönderdikleri paketlerin işlemleriyle gereksiz yere meşgul edebilirler. Bunun kasten kullanılmasi bir DOS saldırısının bir varyasyonu olarak gösterilebilir. IGMP snooping bu nedenle özellikle ulaştırma gibi birçok noktaya yayın yapan bant genişliği yoğun IP uygulamaları için yararlıdır. IGMP snooping bu yararların yanında ekstra işlem yoğunluğu yapar ve ekstra bellek kullanımı gerektirir.Esasen bu protokol 3. katmanın IGMP protokolleri için 2. katmanın iyileştirilmiş halidir. IGMP snooping switchler üzerinde yer alır ve bu protokol bir özellik değildir. Esasen aktif ve pasif olarak iki tane IGMP snooping varyasyonu vardÄ±r. Pasif IGMP snoopin sadece veri akışını dinler, filtreleme yapmaz veya veri akışına herhangi bir müdahalede bulunmaz. Aktif IGMP snooping ise RFC 4541 ile proxy'i çağırır. Snooping pasif dinleme gerektirdiginde bazı uygulamar multicast router üzerindeki yükü azaltmak için IGMP paketlerini filtreler. Ayrıca ağa katılan ve ayrılan bilgileride filtreleme yapabilir. Bu sayede sadece verinin minimum gereken kısmı gönderilmiş olur.Grupta kaç aktif dinleyici olduğuna bakılmaksızın gruba bir giriş olup olmadığından emin olmaya çalışır. İki dinleyici varsa ve bir dinleyici ayrılırsa routerin bakış açısına göre grubun durumu etkilenmeyecekse switch routerin bu bilgiye ihtiyacı olmadığına karar verebilir. Ancak bir dahaki sefere routerda switche rutin bir sorgu gönderilir. Bu routerin ağda aktif bir dinleyici olup olmadığının anlanmasını sağlayan bir sorgudur. Bu aktif IGMP snooping'te router genellikle sadece gruba katılan son üyeyi belirler. Çogu uygulamalarda ağ bir IGMP sorgusu gerektirir. Sorgularla bir snooping tablosu oluşturulmuştur.(Her bir multicast grubu için). Sorgu tabloları oluşturulmadan snooping sorguları çalışmaz. Ayrıca IGMP snoopinge dahil olan olan tüm switchlere genel sorguları mutlaka yollanması gerekir. KanatlÄ±at Grubu Kanatlıat Grubu (ayrıca "NGC 7619 Grubu" olarak da bilinir) yaklaşık olarak 180 milyon ışık yılı uzaklıkta bulunan bir gökada grubu. En parlak üyesi NGC 7619 ile birlikte 25 üyesi olduğu hesaplanmaktadır. Aşağıdaki tabloda Kanatlıat Grubu'nun dikkat çeken beş üyesi özellikleriyle belirtilmiştir. Stargate Universe tarafından alınan ödüller ve adaylıklar listesi Stargate Universe (Kısaltma: SGU), Kanada ve Birleşik Devletler ortak yapımı askerî bilimkurgu televizyon dizisi ve MGM'nin "Stargate" serisinin bir parçasıdır. Dizi, Brad Wright ve Robert C. Cooper tarafından yazılan "Air" adlı üç bölümlük parçanın ilk ikisi, 2 Ekim 2009 tarihinde Syfy kanalında yayınlanarak başladı. 2010'da "Stargate Universe" ve "Robert C. Cooper", Kanada Senaryo Ödülleri'nde "Bir Saatlik Bölüm" ödülünü kazandı. "Stargate Universe" iki dalda 2010'da Constellation Ödülleri'nde aday gösterildi. "Stargate Universe"ün, Emmy Ödülleri'nde "Dizilerde Üstün Özel Görsel Efektler" kategorisinde iki bölümü aday gösterildi. "Stargate Universe", 2010 Gemini Ödülleri için dokuz dalda aday gösterildi. Gemini Ödüllerinin sonucu 13 Kasım 2010 tarihindeki törende ilan edilmiştir. "Stargate Universe", Leo Ödülleri'nde 16 kategoride aday gösterildi. 2010'da "Stargate Universe", VES Ödülleri'nde bir kategoride aday gösterildi. Porto (anlam ayrımı) Porto (Latince "portus", liman, zaman zaman Oporto) ÅŸu anlamlara gelebilir: Keith Devlin Keith J. Devlin (d. 16 Mart 1947, Hull, Birleşik Krallık) İngiliz matematikçi ve popüler bilim yazarı. Devlin, Stanford Üniversitesi Beşeri Bilimler ve Teknolojileri İleri Araştırma Enstitüsü'nün (H-STAR, "Human-Sciences and Technologies Advanced Research Institute") ortak kurucularından biri ve murahhas üyesi, bununla birlikte Stanford Media X üniversite-endüstri araştırma ortaklık programının ortak kurucularındandır. Ayrıca Dil ve Enformasyon Araştırmaları Merkezi'nde kıdemli araştırmacı ve Stanford Üniversitesi'nde matematik profesörüdür. National Public Radio'da Weekend Edition Saturday (Haftasonu Baskısı Cumartesi) programında yorumcu olarak yer almakta, ve burada "The Math Guy" olarak adlandırılmaktadır. 2011 yılı itibarıyla, 31 kitabın yazar listesinde yer almaktadır. Kitapların çoğu, birçok akademik çalışmaya zıt olarak, genel kamuoyunun sesi olmayı amaçlamıştır. Devlin ayrıca, ilk kez ""Goodbye, Descartes"" adlı kitabının son bölümünde dile getirdiği, "soft" matematik konseptinin de yaratıcısıdır. Ulysses Moore Ulysses Moore İtalyan yazar Pierdomenico Baccalario tarafından yazılmış, Doğan Egmont Yayıncılık tarafından yayınlanan kitap serisidir. Serinin İtalya'da 18 kitabı yayınlanmıştır. Pierdomenico Baccalario'nun Ulysses Moore serisindeki ilk kitabı Zaman Kapısı, serinin anadili olan İtalyanca'da yayınlanmaya 2004'te başlandı. Serideki kitaplar birbirinin devamı olarak yazılmıştır ve farklı konuda değillerdir. Serinin 6. kitapta bitmesi beklenirken, seri Saklı Şehir kitabıyla devam etmiş, ve devam etmesi planlanmıştır. Serinin her kitabının arkasında hikâyeyle alakalı, hikâyenin baş kahramanının yazdığı dizeler bulunmaktadır. Her Zaman Kapısı'nın kendine ait anahtarları vardır. Bu anahtarların üzerinde çeşitli hayvan şekilleri bulunur. Barry Nalebuff Barry Nalebuff (d. 11 Temmuz 1958) Amerikalı ekonomist ve matematikçi. Halen Yale Üniversitesi İşletme Fakültesi'nde işletme profesörü olarak çalışmaktadır. İş stratejisi ve oyun teorisi konuları başta olmak üzere birçok alanda uzmanlaşmıştır. 1980 yılında Massachusetts Teknoloji Enstitüsü'nden ekonomi ve matematik dallarında mezun oldu. Rhodes Scholarship (Rhodes Bursu) ile Oxford Üniversitesi'nde ekonomi alanında master ve doktora yaptı. Yale Üniversitesi'ne katılmadan önce, Harvard Üniversitesi'nde Harvard Society of Fellows'un (Harvard Fellow Topluluğu) bir üyesiydi ve ayrıca Princeton Üniversitesi'inde yardımcı doçent olarak çalışmıştı. "Honest Tea" adlı şirketin ortak kurucularındandır. Ayrıca birçok kitap ve makale yazmıştır. "Forbes" dergisinde Ian Ayres ile değişimli olarak yer aldıkları ""Why Not?"" adlı köşede yazıları yayımlanmaktadır. Vélez-Málaga Vélez-Málaga, İspanya'nın, Endülüs Özerk Topluluğu'nun, Málaga İli'nin, Malaga İlçesi'ne bağlı şehir. 74,190 kişilik nüfusuyla ve şehir nüfusunun toplam il nüfusuna oranıyla ilin en büyük üçüncü şehridir. Nüfus yoğunluğu, kilometrekareye 469,91 kişidir. (1217,1/sq mi.) Yüz ölçümü ise 157,88 kilometrekaredir. Şehrin rakımı ise en yüksek noktada, 60 metredir (197 fit). Şehrin, İspanya içinde posta kodu, E-29-700 ve ISO kodu ES-MA-VM'dir. Tarihinde ise, uzun bir süre boyunca İslam egemenliğinde kalmıştır. Şehrin şu andaki başkanı 2007'de görev başına getirilen İspanyol Sosyalist İşçi Partisi'nden Salomé Arroyo Sanchéz'dir. Tarih öncesi dönemlerde, Velez-Malaga'da belli bir yerleşme yoktu. Bu bölgede ilk yerleşme, Velez-Malaga'nın şu an bulunduğu konumda olmasa da, bu bölgelerde, MÖ 8. yüzyılda, kurulan Fenike kolonisiydi. Ayrıca Roma İmparatorluğu'nun da bu bölgelerde koloniler kurup, bu bölgede, ""Garum Sosu"" 'nu icat ettikleri bilinmektedir. Vélez-Malaga, Orta Çağ'da zamanında, 750'li yıllarda Faslı Müslümanlar tarafından kurulmuştur. İber Yarımadası'nda dayanan son İslam şehirlerinden birisi olmuştur. 711'den, 1493'e kadar İslam egemenliğinde kalmıştır ve Endülüs Toprakları'nda yer almıştır. Gırnata Emirliği'nin en önemli şehirlerinden birisi olmuştur. Bu zamanlarda nüfus hızlı bir şekilde artmıştır ve yerleşme kale surlarının dışına taşmıştır. 1492'de Beni Ahmer Devleti başkenti Gırnata'nın İspanya Krallığı'na teslim olmasından birkaç yıl önce 27 Nisan 1487'de Vélez-Malaga, Aragonlu II. Fernand tarafından kuşatılmıştır ve 1488 sonlarında, ilk defa Katolik yönetimine geçmiştir. Kuşatma sırasında, evlerini terk eden Faslı, Endülüslü ve Arap Müslümanların yerini, Kastilya ve Leon'lu katolik hıristiyanlar almıştır. Gırnata'nın düşmesinden 1 yıl sonra geriye kalan şehirlerde düşmüştür. (Cebelitarık, Marbella...) ve İspanya topraklarındaki Arap-İslam egemenliği sona ermiştir. Aydınlanma Çağı Rönesans'ta yapılan Coğrafi Keşifler'den sonra, başlayan Sömürgecilik, İspanya'nın, dünyanın çeşitli yerlerinde geniş koloniler elde etmesine yol açtı. Bu sıralarda İspanya Krallığı'nı yöneten, Kral II. Carlos'un büyük bir miras bırakacağı biliniyordu. Onun, 1700'de ölümünden sonra, 15 yıl süren, İspanya Veraset Savaşları adı verilen, İspanya'nın topraklarını ve zengin kolonilerini, büyük Avrupa devletleri arasında paylaştırmak için yapılan, kara ve deniz savaşları dizisi başladı. 23 Ağustos 1704 yılında, Veraset Savaşları kapsamında yapılan en büyük deniz savaşı olan ""Vélez-Malaga Deniz Savaşı"", o zamanki Vélez-Malaga Limanı'nda ve limanın açıklarında, Fransız - İspanyol ve İngiliz - Hollandalı donanmalar arasında yapıldı. 19. yüzyılda şehir nüfusunun %60'ı Sarı Humma Salgını'ndan hayatını kaybetti. Ayrıca, 20. yüzyılın yani 1900'lerin başlarında şehre yapılan ilk tren yolu sayesinde, şehirden, Torre del Mar'a ulaşım sağlandı. Aşağıdaki tabloda, Vélez-Malaga şehrinin tarihe göre ait oldukları devletler, dinleri ve o zamanki yöneticileriyle birlikte verilmiştir. 2007 seçimlerinde, İSİP'ten Salomé Arroyo Sanchéz, İspanya Halk Partisi'nden rakibi, Francisco Ignacio Delgado Bonilla'yı geçerek, ilk kez başkanlık koltuğuna oturmuştur. 1979'dan bu yana 1995-1999 arası yıllar hariç, tüm seçimlerde İSİP kazanmıştır. Aşağıdaki tabloda, 1979'dan bu yana Vélez-Malaga'daki seçimleri ve sonuçlarını görüyorsunuz. Vélez-Malaga'da ulaşım karayolu ve denizyolundan yapılabilir. Tramvay, otobüs ve gemi tercih edilir. Vélez-Malaga terminalinden, " "M-362" ", " "M-363" ", " "M-364" ", " "M-365" " yolları aracılığıyla Torre de Benagalbón, Málaga, Nerja, Torrox, Periana, Riogordo, Marbella gibi şehirlere direkt seferler yapılmaktadır. En çok tercih edilen ulaşım türüdür. Vélez-Malaga, kıyıya yakın olsa da, kıyıda olmadığı için, kendine air bir limanı yoktur ve deniz ulaşımı 5 kilometre ötedeki " "Puerto de la Caleta Limanı" " 'ndan sağlanır ve Costa del Sol Occidental İlçesi'ne birçok sefer yapılır. Vélez-Malaga Şehri'nde başka bir ulaşım türü de tramvay ulaşımıdır. Şehre 2006 yılında, toplam 6,5 km.'lik bir tramvay hattı döşenmiştir ve 2006'dan beri çalışmaktadır. Şehir içi ulaşımda oldukça tercih edilir. Ayrıca, şehre Vélez-Malaga La Axarquia Özel Hastahanesi gibi şehir merkezine uzak yerlere ulaşımda büyük katkı sağlar. İspanya'da yapılan son nüfus sayımı olan 2009 sayımına göre Vélez-Malaga'nın nüfusu, 74,190 kişidir. 74.190 kişilik nüfusla Vélez-Malaga, Málaga İli'nde en fazla nüfusa sahip olan üçüncü şehirdir. Ve il içerisindeki nüfus oranına göre de üçüncüdür. Aşağıdaki tabloda, Vélez-Málaga nüfusunun yıllara göre değişimini görüyorsunuz; Vélez-Malaga'nın mimarisine bakıldığında, Eski Katolik Taş Mimarisi göze çarpar. Evlerde genellikle, bahçeli, taş, iki katlı ve çok balkonlu mimaridedir. Şehrin tek futbol takımı olan Vélez FC, şehri spor açısından kalbi denilebilir. Ayrıca, şehirde golf, basketbol, yüzme, bisiklet, atletizm ve tenis kulüpleride vardır. "Vélez FC" ve "Club Náutico de Torre del Mar" şehrin en profesyonel futbol kulüpleridir. Club Baloncesto Axarquía basketbol ve Axarquia Vélez Malaga DC'de bisiklet ve badminton kulüplerine örnektir. Şehirdeki en iyi spor kulübü olarak görülen, Vélez FC, İspanya Üçüncü Ligi'nin Dokuzuncu Grubu'nda mücadele etmektedir. Robert Elderfield Robert Cooley Elderfield (d. 30 Mayıs 1904 – 10 Aralık 1979) Amerikalı kimyager. Wallingford, Connecticut'ta bulunan Choate Okulu'nda ve ardından Michigan Üniversitesi'nde okudu. 1920 yılında Massachusetts Teknoloji Enstitüsü'nde doktorasını tamamladı. 1930'dan 1936'a kadar Rockefeller Tıbbi Araştırma Enstitüsü'nde ("Rockefeller Institute of Medical Research") çalıştı ve sonra Columbia Üniversitesi'ne geçti. 1952 yılında ise Michigan Üniversitesi'ne geçti. Primakin ve diğer antimalaryallerin sentezinde rol oynayan kardiyak glikoz ve kardiyak aglikon üzerine ve yeni antikanser ajanlar üzerine araştırmalar yaptı. Fabio D'Elia Fabio D'Elia (d. 19 Ocak 1983) defans mevkisinde görev yapmış İtalyan asıllı Lihtenştaynlı eski millî futbolcudur. Lihtenştayn millî futbol takımında ilk kez, Nisan 2001 tarihinde FIFA Dünya Kupası elemelerinde Avusturya'ya karşı oynadıkları maçta forma giydi. O zamandan beri 48 maçta oynadı ve iki gol attı. Millî takımdaki golleri: Emin AÄŸayev Emin Rafael-oğlu Ağayev (; d. 10 Ağustos 1973) defans mevkiisinde görev yapan Azeri futbolcu ve teknik direktör. Nisan 2009 tarihinden beri FC Volga Tver takımında oynamaktadır. Rossiyskaya Premyer-Liga'da ilk kez FC Torpedo-ZIL Moscow takımıyla 2001 yılında forma giymiştir. Aynı zamanda Rusya vatandaşıdır. Elvin Memmedov Elvin Mammadov (; d. 18 Temmuz 1988), orta saha mevkiinde görev yapan Azeri millî futbolcudur. Zire FK takımında oynamaktadır. Daha önce PFK Turan Tovuz ve İnter Bakü takımlarında yer aldı. İlk kez 20 Ağustos 2008 yılında Azerbaycan millî futbol takımı formasını giyen futbolcu, o zamandan beri 19 maçta görev yaptı ve bu maçlarda 5 gol attı. 21.Peron 21.Peron, 1970'lerde aktif olan bir Türk progresif rock grubu. İzmir'de kurulan grup 1979 Eurovision Şarkı Yarışması'na Maria Rita Epik ile "Seviyorum" adlı şarkı ile katılacaktı ancak politik nedenlerden dolayı Türkiye yarışmaya katılmaktan vazgeçti. Grubun temelleri "Milliyet" gazetesinin 1970'te düzenlediği Türkiye Liselerarası Müzik ve Halk Oyunları Yarışmasında atıldı. İzmir Koleji, yarışmaya "Yalnızlığın Sesi" şarkısıyla katıldı. Grubun klavyesinde Andreas Wildermann bulunmaktaydı. "İcra" dalında birinci, "Beste" dalında ise ikinci oldular. 1972'de ise aynı yarışmada bu sefer iki dalda da ikinci oldular. Bu sefer orgda Wildermann'ın yanında daha sonra grupta olacak gitarist Haluk Öztekin de bulunuyordu. Performanslarında kendi besteleri yanında The Who gibi ünlü grupları da yorumluyorlardı. 1973'te Öztekin ve Wildermann Ege Üniversitesi'ne geçtiler. 21.Peron, 11 Temmuz 1973'te saat 11'de 11 numaralı otobüs durağında 6 kişinin buluşmasıyla Bornova, İzmir'de kuruldu. Grubun ilk kadrosunda orgda Wildermann, gitarlarda Öztekin ve Seyhan Eriş, bas gitarda Aron Serez, davulda Halil Yıldırım, kemanda da Alp Gültekin olarak kuruldu. Grup hem yabancı rock parçalarını, hem de dönemin popüler müzik tarzı olan Anadolu rock tarzı müzik yapıyorlardı. 1974'te TRT'da radyo programı yapan Ümit Tuncağ'ın programına jingle hazırladılar. Bu dönemde kendi bestelerini yapmaya başladılar. 1975'te konserler de başladı. Mayıs 1975'te ilk kayıtlarını arkadaşlarının evinde yaptılar. Bu kayıtlardan yayınlanan şarkılar "Anne", "18400 TL", "F.MÖ (Film Müziği Olabilir), "Çocukluk Anılarım" ve Igor Stravinski'nin bir bestesinin üzerinde yaptıkları "Petruşka" şarkıları oldu. Kayıtlardan kısa bir süre sonra Serez ve Eriş'in yerine davula Erden Erdem ve bas gitara Gökhan Akçay geçti. Okul da devam ettiği için müzik çalışmaları yavaş ilerliyordu. 1977'de Atilla Özdemiroğlu ve Şanar Yurdatapan'ın plak şirketi için bu sefer İstanbul'da profesyonel stüdyoda kayıt yaptılar. Bu kayıtlarda "İnilti", "Beş", "Şarap Mahzeninde Gece", "F.M.O. II (Film Müziği Olamadı)", "Köy Düğünü", Claude Debussy'nin bir melodisinin üstüne yaptıkları "Arap Bebeğin Dansı" ve bestedikleri Orhan Veli Kanık şiiri "Anlatamıyorum" vardı. Son şarkı grubun ilk vokalli şarkısıydı ve vokalleri bas gitarist Akçay yapmıştı. Bu kayıtlar plak olamadı ancak grup TRT'de yer almaya başladı. İzzet Öz'ün programında sahne aldılar. 1978'de grup vokalli çalışmalar yapmaya karar verdi. Mart 1978'de Gültekin'in konservatuvardan arkadaşları ile "Petruşka"ya yeniden düzenleyip 12 dakikalık versiyonunu kaydettiler. Yine aynı yıl Alman progresif rock grubu Embryo'nun İzmir konserinin alt grubu oldular. Ancak konser öncesi kemancı Gültekin gruptan ayrıldı. Gültekin'in ayrılmasından sonra grup tarzını değiştirmeye karar verdi. Daha ticari bir müzik yapmaya başlayan grup, vokale yine İzmirli sanatçı Maria Rita Epik'i aldı. Grup kısa süre sonra Eurovision Şarkı Yarışması'na katılmaya karar verdiler. Söz ve müziğini Epik'in yazdığı Seviyorum şarkısı ile finale kaldılar. Ancak bir ay sonra Türkiye, İsrail'de düzenlenecek yarışmaya Arap ülkelerinin baskısı ile katılmadı. Epik ve 21.Peron, aynı yıl "Seviyorum" adlı uzunçaları kaydetti. Bu plak 21.Peron'un önceki çalışmalarından farklı olarak soft rock ve pop tarzındaydı. Plağın yarısını Epik'in besteleri, yarısı ise 21.Peron besteleriydi. Bunlardan ikisi Necati Cumalı şiirleri (Yağmurlu Deniz, Gecenin Bu Yanında), ikisi Orhan Veli Kanık şiirleri (Anlatamıyorum, Birdenbire) sonucusu ile kendi besteleri "Gelsene"ydi. Grup prodüktörlerinin baskısı nedeniyle değiştirdikleri tarzdan memnun olmayınca Epik'ten ayrılıp solo kariyerlerine devam etmeye karar verdiler. Ancak 1980'de grup elemanları kendi yollarına gitmeye karar verdi ve dağıldı. Grubun 70'lerde yaptığı kayıtlar 2003'te ilk kez yayınlandı. Kayıtlar 1991'de Wildermann tarafından CD'ye aktarılmıştı. 12 şarkılık CD sadece 1000 tane basıldı. Bu albüm ayrıca LP olarak da piyasaya sürüldü. Grup; Wildermann, Öztekin, Akçay, Erdem'in aralarına Gültekin'i almaları ile 2012 de tekrar bir araya geldi. Bu sefer genç bir solist Deniz Yıldırım da aralarına katıldı. Grup, 2014'ün son aylarında "Tapon" isimli albümleri ile tekrar sevenleriyle buluştu. Albüm, pop ve prog olmak üzere iki bölümden oluşmaktaydı. Huari Bumedyen Fen ve Teknoloji Ãœniversitesi Huari Bumedyen Fen ve Teknoloji Üniversitesi, Cezayir’in başkenti Cezayir’e 15 kilometre uzaklıktaki Bab-Ezzouar şehrinde yer alan bir üniversitedir. Üniversiteye Cezayir’in eski devlet başkanlarından Huari Bumedyen’ın ismi verilmiştir. Cezayir’in en büyük üniversitesi olan Huari Bumedyen Fen ve Teknoloji Üniversitesi’den başta matematik, fizik, kimya, jeoloji, inşaat mühendisliği, elektronik, bilgi işlem, makine mühendisliği olmak üzere birçok alanda eğitim vermektedir. Brezilyalı mimar Oscar Niemeyer tarafından tasarlanan bina 1974 yılında hizmete girmiştir. Siyasi görüş olarak komünizme sempati duyması nedeniyle, Oscar Niemeyer Brezilya’daki askerî diktatörlük döneminde gördüğü siyasal baskılar sonucu yurt dışına çıktı ve de 1965 yılında itibaren Paris’te yaşamaya başladı. Huari Bumedyen Fen ve Teknoloji Üniversitesi bu dönemdeki en önemli tasarımlarından birisidir. Dönemin Cezayir devlet başkanı olan Huari Bumedyen’in teklifi üzerine bu ülkeye ekibiyle gitmiş ve bu projenin gerçekleşmesini sağlamışlardır. Deniz Kenarında Keşiş Deniz Kenarında Keşiş (Almanca: Der Mönch am Meer), Alman romantik ressam Caspar David Friedrich'in yağlı boya tablosu. Tablo 1808 ile 1810 yılları arasında Dresden'de çizildi ve ilk olarak ressamın "Meşe Ormanında Manastır" isimli tablosuyla birlikte Berlin Akademisi'nin 1810 sergisinde sergilendi. Bu sergide Friedrich'in talebi doğrultusunda "Deniz Kenarında Keşiş", diğer tablonun üstüne asılmıştı. Serginin ardından her iki resim Prusya kralı Frederick William III tarafından satın alındı. Bugün iki tablo, Berlin'deki Alte Nationalgalerie'de yan yana asılıdır. Uzun bir elbise giymiş ve bir eliyle çenesini tutmakta olan tek başına bir figür, yer yer otlarla kaplı boş bir arazide dikilmektedir. Genelde keşiş olarak yorumlanan bu figür, resmin izleyicisine tamamıyla arkasını dönmüş, denizi ve resmin dörtte üçünü kaplayan gri ve boş gökyüzünü incelemektedir. Yüksek bir uçurum kenarında mı, yoksa denize doğru alçalan bir zeminde mi dikildiği belirsizdir. Koyu renkli denizin üzerinde, zaman zaman martı olduğu da düşünülen beyaz dalgalar bulunur. Tablo, Friedrich'in tartışmalı "Tetschen Altarı" sayesinde ilk başarısını kazanıp eleştirel tanınırlığa ulaştığı bir dönemde çizildi. Ressam "Deniz Kenarında Keşiş" ile başarısını artırdı ve daha fazla ilgi çekmeye başladı. Friedrich peyzajlar çiziyordu. Ancak bunları stüdyosunda tasarlayıp çiziyor, bunun için de serbest biçimde çizdiği plein air eskizlerden birkaçının sadece en ilgi çekici özelliklerini birleştirerek yeni kompozisyonlar oluşturuyordu. Bu indirgemeci teknik "Deniz Kenarında Keşiş"'te de görülür. Ressam bu tabloda, daha önce çizdiği bazı farklı unsurları daha sonra resimden kaldırmıştır. Friedrich resmi çizmeye muhtemelen 1808'de Dresden'de başladı. Şubat 1809 tarihli bir mektubunda tablodan ilk defa bahsetti. Ayrıca ressamı ziyaret eden çeşitli kişiler de aynı dönemde resimle ilgili bilgiler vermekteydi. Örneğin ressamın br dostu olan Bayan Kügelgen, Haziran 1909 tarihli bir mektubunda resimdeki sakin gökyüzünü tarif etti. Son zamanlarda yapılan bazı bilimsel incelemelere göre tablonun ilk hâlinde, ufukta yol alan iki küçük gemi vardı, ancak Friedrich bunları daha sonra resimden kaldırdı. Ressam, tablonun sergilendiği tarihe kadar üzerinde ufak değişiklikler yapmayı sürdürdü ancak temel kompozisyon hep aynı kaldı.. Francisco Goya, Madrid'deki Prado Müzesi'nde sergilenen "Bir Köpek" isimli tablosunda Friedrich'le benzer bir konuyu işledi. Goya, Kara Resimler serisinden olan bu resmi "Deniz Kenarında Keşiş"'in çizilmesinden yaklaşık on sene sonra İspanya'da çizdi. Eserde eğik toprağın içine saklanmış ya da batmış bir köpeğin sadece başının görünmesi betimlendi. Ressam diğer çalışmalarının hiçbirinde bu kadar boş alan çizmemişti. Resimde tek görülebilen köpeğin kafasıydı ve bu kafa tüm tuvalin sadece küçük bir kısmını kapsıyordu. Köpek yukarı doğru bakıyordu. Fakat baktığı yönde ne bir insan ne de bir hareket vardı. Köpeğin bu hali ve yukarı doğru bakışı bu resmin yalnızlığı anlattığı yorumlarına sebep oldu. Friedrich'in kendi tarzının dışında kabul edilen "Deniz Kenarında Keşiş"'iyle Goya'nın "Köpek"'i karşılaştırıldığında Goya'nınkinin kompozisyonu ve sahnelenmesinin yapıldıkları dönem için daha dikkat çekici ve kural kırıcı olduğu kabul edilir. Tablo çoğu izleyici tarafından rahatsız edici bir görüntü olarak değerlendirildi. Örneğin Heinrich von Kleist, "Empfindungen zu Friedrichs Seelandschaft von Apokalypse und Uferlosigkeit (Friedrich'in Kıyamet ve Sonsuzluğa Dair Deniz Manzarası Hakkında Düşünceler)" isimli makalesini, "... biri bu resme baktığında, göz kapaklarının kesilip alındığını hisseder" sözleriyle bitirmişti. Clemens Brentano'nun kısa bir süre sonra, tablodan çok sahiplerini eleştirmek için yazdığı bir makalesinde ise tabloya dair bir taşlama bulunmaktaydı. Tesselasyon Matematikte bir döşeme (veya karolama, süsleme), aralarında boşluk bırakmadan veya örtüşmeden bir düzlemi kaplayan düzlemsel şekiller kümesidir. Bu kavram daha yüksek boyutlar için de genellenebilir, bu genişletilmiş anlamı için döşeme yerine tesselasyon terimi kullanılır. Tesselasyon M. C. Escher'in eserlerinde sıkça görülebilir. Tesselasyona sanat tarihi boyunca, antik mimariden modern sanata kadar rastlanabilir. Latince "tessella", mozaik yapmakta kullanılan küp şekilli bir kil, taş veya cam parçasıdır. "Tessella" sözcüğü (kare anlamına gelen "tessera"dan gelir, onun kaynağı da "dört" anlamına gelen Yunanca sözcüktür) küçük kare anlamına gelir. Gündelik dilde parke, karo veya çini döşeme, bu malzemelerin tesselasyon şeklinde yere veya duvara döşenmesidir. "Döşeme" sözcüğü hem bu tür düzlem kaplayıcı cisim veya şekillere, hem de bu cisimlerle veya şekillerle kaplanmış yüzey için kullanılır. Anlam kargaşasına yol açmamak için, aşağıdaki metinde, düzlemi kaplayıcı şekiller için "karo" terimi kullanılacaktır, ama "karo"nun gündelik dildeki anlamının aksine, tessalasyon yapmakta kullanılan şekillerin dörtgen olma şartı yoktur. Öteleme simetrisi olan döşemeler "duvarkağıdı grubu" olarak kategorilendirilebilir, bunlardan 17 tane vardır. El Hamra Sarayı'nda bu örüntü tiplerinin her birinden bulunur. Düzgün (eşkenar çokgenlerden meydana gelen) döşemelerden ikisi "p6m", biri "p4m" kategorisine aittir. Renkli bir döşemeden bahsederken, yanlış anlamaya yol açmamak için, renklerin döşemenin parçası mı olduğu yoksa sadece tekrar eden birim şekle mi ait olduğunun belirtilmesi gerekir. Ayrıca bakınız simetri. Dört renk teoremi, normal bir Öklid düzlemindeki her bir döşemesi için, eğer dört renk kullanılırsa, her bir karonun komşularından farklı bir renkle boyanabileceğini önerir; bu boyamada aynı renge sahip iki karo pozitif uzunlukla bir kenar ile birbirine dokunamaz. Ancak, dört renk kuramının garantilediği renklendirme genelde tesselasyonun meydana getirdiği simetriyi muhafaza etmeyebilir. Tesselasyon simetrisine uyan bir renklendirme daha fazla sayıda renk gerektirebilir, sağdaki resimdeki örnekte görülebileceği gibi. Herhangi bir dörtgen karonun kopyaları kullanılarak elde edilecek döşemenin belli simetri özellikleri vardır: 1) her bir dörtgen kenarının orta noktasında ikili dönel simetrisi vardır, 2) dörtgenlerin gösterdiği öteleme simetrisinin taban vektörleri ya a) dörtgenin köşegenleri veya b) köşegenlerden biri ve iki köşegenin toplamı veya farkıdır. Asimetrik bir dörtgen karo döşemesi Duvarkağıdı grubu p2'ye aittir. Tekrarlanan temel şekil olarak dörtgen vardır. Buna denk bir önerme olarak, dörtgenin dönel merkezinden başlamak üzere iki öteleme vektörü arasında yer alan bir paralelogram çizebiliriz, bunu bir köşegen ile ikiy bölüp yarım şekillerden (üçgenlerden) birini temel şekil olarak alabiliriz. Bu üçgenin alanı, başlangıçtaki dörtgen ile aynı lana sahiptir ve kesip yapıştırma yoluyla inşa edilebilir. Düzenli tesselasyon, benzer düzgün çokgenlerden oluşmuş yüksek simetrili bir tesselasyondur. Sadece üç tane düzgün tesselasyon vardır: bunlar eşkenar üşgenlerden, karelerden veya altıgenlerden meydana gelen döşemelerdir. Yarı düzgün tesselasyonlar çeşitli düzgün çokgenlerden oluşur; bunlardan sekiz sınıf vardır. Bu çokgenlerin her bir köşedeki yerleşimi aynıdır. Kenar-kenara tesselasyonlar daha düzensizdir: tek şart, bitişik şekillerin tek bir kenarı paylaşmasıdır, yani bir şekil bir kenarının sadece bir kısmını başka bir şekille paylaşamaz. Başka tür tesselasyonlar da mevcuttur, kullanılan şekil ve bunların örüntüsüne bağlı olarak. Düzgün olan ve olmayan, periyodik ve aperiyodik (periyodik olmayan), simetrik ve asimetrik, ayrıca fraktal tesselasyonlar vardır, bunların yanı sıra başka sınıflandırmalar da sayılabilir. İki farklı çokgen kullanan Penrose döşemesi aperiyodik örüntüler yaratan tesselasyonların en meşhur örneğidir. Bu döşemeler, özyineleme kullanarak kendi kendini üreten çokgen kümelerinden inşa edilen aperiyodik döşemeler sınıfına aittir. "Monohedral kaplama", tüm şekillerin birbirine benzer olduğu bir tesselasyondur. Spiral monohedral döşemeler arasında Hans Voderberg tarafından 1936'da keşfedilmiş olan Voderberg döşemesi ve Michael Hirschhorn tarafından 1970'lerde keşfedilen Hirschhorn döşemesi bulunmaktadır. Voderberg döşemesinin birim şekli konveks olmayan bir dokuzgen, Hirschhorn döşemesinin birim şekli ise düzgün olmayan bir beşgendir. Eğer bir şeklin kenarları ve köşelerinin yer değiştirmesi halinde gene aynı şekil ortaya çıkarsa (kare gibi) bu şeklin öz-çifteş ("self dual") olduğu söylenebilir. Düzgün döşemeler ve petekler öz-çifteş olabilir. Schlafli sembolü ile {4,3,4} olarak betimlenen tüm n-boyutlu hiperkübik petekler öz çifteştir. Bilgisayar grafiği sahasında, çokgenlerden oluşan veri kümelerinin idaresi ve onların grafik sunumu (rendering) için kullanışlı yapılara bölünmesi için sık sık tesselasyon teknikleri kullanılır. Normalde, en azından gerçek zamanlı renderingde, görüntüyü oluşturan verilerin üçgenler halinde döşemsi yapılır, bu işleme bazen üçgenleme denir. Tesselasyon, bilgisayar grafikleme arayüzlerinden DirectX 11 ve OpenGL'nin temel özelliğidir. Bilgisayar eşlikli tasarımda oluşturulan tasarım, bir sınır temsil topoloji modeli ile temsil edilir. Bunda, yüzey ve kenarlar ile sınırlandırılmış analitik üç boyutlu yüzey ve eğriler, 3 boyutlu bir cismin kesintisiz sınırını oluşturur. Herhangi bir 3 boyutlu cisim doğrudan analiz edilemeyecek kadar karmaşık olabilir. Bu cisimler, kolay analiz edilebilen küçük 3-boyutlu hacim elemanlarından oluşan bir ağ ile kaplanır, genelde bu ağ ya düzensiz tetrahedronlar veya düzensiz heksahedronlardan oluşur. Bu ağ, sonlu eleman analizi için kullanılır. Bir yüzeyin ağı genelde teker teker yüzey ve kenarlardan oluşturulur, öyle ki ki özgün cismin yüzeyindeki limit noktalar ağın parçası olur. Özgün yüzeyin bu ağ tarafından benzetilmesi, ağı oluşturan fonksiyonun üç parametresi tarafından belirlenir. Bu parametreler ağ üreten algoritmaların işleyişini belirler. Bazı bilgisayar analizleri uyumsal (adaptif) ağlar gerektirir. Böyle durumlarda analizin gereksinimine göre ağ, yerel olarak daha detaylı hale getirilebilir. Bazı jeodesik kubbeler, mümkün olduğunca eşkenarlı olan üçgenlerle bir kürenin yüzyeyini kaplayarak tasarlanır. Bazaltik lav akıntıları katılaştıktan sonra çoğu zaman büzülme kuvvetlerinin etkisiyle sütunsal çatlak yaparlar. Meydana gelen yaygın çatlak ağı genelde altıgensel lav sütunlar oluşturur. Bunun bir örneği, Kuzey İrlanda'daki Giant's Causeway'deki sütün dizilimidir. Tazmanya'daki mozaik kaldırım taşları, kayaçların dörtgen bloklar şeklinde çatlamış olduğu ender bir tortul kayaç oluşumudur. Sonsuz bir tesselasyonda, formula_1 bir çokgenin ortalama kenar sayısı olsun, formula_2 bir noktada birleşen kenarların ortalama sayısı olsun. Öyleyse formula_3 Örneğin, düzgün çokgenlerin tesselasyonları maddesindeki tesselasyonlar için (a,b) ikilileri şunlardır: formula_4. Bir kenarın bir köşeden öteye devam etmesi ayrı bir kenar olarak sayılır. Örneğin, resimdeki tuğlalar altıgen sayılırlar ve bu döşeme için (6, 3) birleşimini elde edilir. Benzer şekilde, banyo zeminlerinde sık görülen sepet örgüsü örüntüsü için formula_5 değerleri kullanılır. Kendini tekrar eden bir döşemede, tekrar eden kısım için ortalamalar kullanılabilir. Genelde, bu ortalamalar tüm düzleme yayılan bir bölgenin limit değeri olarak sayılır. Sonsuz bir karo dizisi, veya merkezden uzaklaştıkça küçülen karolar durumunda, tekrar eden şeklin "dışındaki" bölge ihmal edilemez ve limit hesaplamasında o da bir parke olarak sayılmalıdır. Bazı aşırı durumlarda limit değerler yoktur veya bölgenin sonsuza doğru nasıl genişletildiğine bağlıdır. Sınırlı bir tessalasyon ve çokgenler için bu eşitlik vardır: burada formula_7 yüz sayısı, ve formula_8 köşe sayısıdır, formula_9 ise Euler karakteristik katsayısıdır (düzlemsel ve içi delik olmayan bir çokgen için bu sayı 2'dir). Düzlemden söz ederken birim şeklin "dışı" da bir yüz olarak sayılır. Her yüzdeki kenarlar toplanınca elde edilen sayı tüm tesselasyondaki kenar sayısının iki katıdır, bu sayı yüz sayısı ve köşe sayısı cinsinden ifade edilebilir. Benzer şekilde, bir köşede birleşen kenarlar, tüm köşeler için toplanınca, toplam kenar sayısının iki katını verir. Bu iki sonuçtan kolaylıkla yukarıdaki formüle varılabilir. Çoğu zaman bir yüzün kenar sayısı ile bir yüzün köşe sayısı aynıdır ve bir köşede birleşen kenar sayısı ile bir köşede birleşen yüz sayısı aynıdır. Ancak, sadece bir köşeden birbirine değen iki kare durumunda örneğin, dış yüzdeki kenar sayısı 8'dir, yani eğer köşe sayısı sayılacaksa ortak köşenin iki kere sayılması gerekir. Benzer şekilde, o köşede birleşen kenar sayısı 4'tür, dolayısıyla o köşede birleşen yüz sayısı iki kere sayılmalıdır. İçi delik bir karonun başka karolarla doldurulmuş olması yukarıda verilen denklem için geçerli değildir çünkü dışarıdaki ve içerideki kenarların oluşturduğu kenar ağları birbirinden ayrıktır. Ancak, delikli karo kendi kendine dokunabilecek şekilde bir kesik olursa, yani "delik" ile dış kenarı birleştiren bir kenar olursa, denklem geçerlidir. Bu karonun kenar sayısını saymak için kesiğin iki kere sayılması gerekir. Yukarıdaki denklemi düzlemi kaplayan şekiller yerine Platonik cisimleri oluşturan şekiller için uygulanırsa tam sayılar elde edilir çünkü eşit sayıların ortalaması alınmış olur: tetrahedron, küp ve dodekahedron için, sırasıyla formula_10 için 1,2 ve 3 değerleri elde edilir. Sonlu bir çokyüzlü için denklem değerlendirince, sonsuz bir çokyüzlü olarak bunu genişletirken delik sayısının yüz ve köşe sayısı ile orantılı olarak arttığını ve formula_10 limitinin 4'ten büyük olduğunu görülebilir. Örneğin, küplerden oluşan, tek küp kalınlığında bir tabaka düşenelim; her 2 × 2 küpten bir tanesi çıkartılmış olsun, bu deliklerin her biri Euler karakteristik katsayısını -2 azaltır. Her delik için 10 yüz ve 8 kenar olduğu için, böylesi bir yüzey (4, 5) kombinasyonuna sahiptir, çünkü formula_12 Elde edilen sonuç, kenarların doğru parçaları olmasına, yüzlerin de düzlem parçaları olmasına bağlı değildir: kenarlar birer eğri ve yüzler de birer eğri yüzey olabilir (patolojik durumları çözmek için kullanılacak matematik sadeleştirmeleri saymazsak). İki boyutlu Öklid düzlemini döşemenin yanı sıra, başka "n"-boyutlu uzayları da "n"-boyutlu politoplarla doldurarak "döşemek" mümkündür. Başka uzayların tesselasyonları genelde petek olarak adlandırılır. Diğer uzayların tesselasyonlarına örnekler: Katmanlı bir uzay ("manifold") döşemesine karşılık gelmeyen soyut çokyüzlüler de vardır, çünkü bunlar yerel olarak küresel değildir (yerel Öklitçi, katmanlı bir uzay gibi), örneğin 11-göze ve 57-göze. Bunlar daha genel uzayların düşemeleri olarak görülebilir. Dahili geçit protokolü IGP (Dahili Geçit Protokolü) Otonom sistemlerde (AS) kullanılan Yönlendirme protokolleri'nden biridir Dış Geçit Protokolü ile karşılaştırırsak, (EGP) Otonom Sistemler arasındaki ağ ulaşılabilirliğine karar verirken kullanılırken IGP Otonom Sistem içindeki yönlendirmeyi halleder. Bellman-Ford Algoritması kullanılır. Mesafe-vektör yönlendirme protokolünde hiçbir yönlendirici(router) tüm ağ topolojisi hakkında bilgi sahibi değildir. Yönlendirici kendi uzaklığını diğer yönlendiricilere bildirir ve diğer yönlendiricilerden aynı bildirileri alır. Bu yönlendirme bildirilerini kullanarak her bir yönlendirici yönlendirme tablosunu doldurur. Bir sonraki bildirim döngüsünde yönlendirici yönlendirme tablosundaki güncellenmiş bilgileri bildirir. Bu işlem tüm yönlendiriciler yönlendirme tablosunu Convergence durumundan kararlı duruma geçirene kadar devam eder. Bu protokollerden bazılarının yakınlaşması (Convergence) yavaştır. Mesafe-vektör yönlendirme protokolleri örnekleri: Bağlantı-durum yönlendirme protokollerini incelersek, her bir düğüm tüm ağ topolojisi hakkında bilgi sahibidir. Her düğüm ağdaki tüm olası hedefler için üzerine gelen paketin bir sonraki zıplamasının nereye olması gerektiğine bağımsız olarak karar verir. En iyi zıplamaların tamamı ile düğümün yönlendirme tablosu oluşturulur. Mesafe-vektör Yönlendirme Protokolleri ile karşılaştırıcak olursak hatırlarsanız bu protokolde her bir yönlendirici yönlendirme tablosunu diğer yönlendiriciler ile paylaşıyordu. Bağlantı-durum yönlendirme protokollerinde, sadece bağlanabilirlik haritasını oluştururken düğümler arasında bilgi alışverişi olur. Bağlantı-durum yönlendirme protokolleri örnekleri: Bireysel feminizm Bireysel feminizm; nesnelcilik ve özgürlükçülük teorilerini temsil eden feminist akımdır. Bu grubun hedefi sadece kadınların değil erkeklerin de yani tüm insanların bireysel haklarını güvence altına almaktır. Nesnelcilik ve özgürlükçülük akımının Feminizme yansımaları sonucunda ortaya çıkmıştır. Kişinin kendi ahlaki değerlerini oluşturup ona göre davranması gerektiğini savunan bireysel ahlak anlayışıyla hareket eder ahlakın sadece kadına ait bir kavram olmasına tüm güçleriyle karşı çıkar. En tanınmış bireysel feminist Wendy Mc Elroy'dur. FK Volga Tver FC Volga Tver () Rus futbol kulübü. Kulüp, Tver şehrinde 1957 yılında kuruldu. Takım 2009 yılı itibarıyla, Rusya İkinci Ligi'nde mücadele etmektedir. 1937 ve 1949 yılları ile 1953'ten 1956'ya ve 1958'den 1999'a yılına kadar profesyonel olarak mücadele eden takım, 2004'ten beri de profesyoneldir. 1992-1995 yılları arasında kulübün adı "Trion-Volga Tver" idi. 1957'den 1962'ye, 1964'ten 1969'a ve 1992'de, en yüksek ikinci lig olan Sovyet Birinci Ligi ve Rossiyskaya Premyer-Liga'da oynadı. 1937 ile 1957 yıllarında arasında var olan bir diğer Tver takımı olan Spartak Tver, 1953'ten 1956'ya ve 1949'da Sovyet Birinci Ligi'nde oynadı. 23 Nisan 2010 tarihi itibarÄ±yla, Erkan Kaş Erkan Kaş (d. 10 Eylül 1991, Niksar) Sol açık mevkinde forma giyen Kosova asıllı Türk futbolcudur. Yeni Malatyaspor'da forma giymektedir. Futbola 15 yaşında Esenlerspor'da 2006'da başladı. Katıldığı Türkiye ve İstanbul Şampiyonalarında kendini gösterdi. 2008'de Beşiktaş'a transfer oldu. Geldiği sezon Beşiktaş A2'de forma giymeye başladı. Sonraki sezon da A2 formasını giymeyi sürdürdü. Buradaki ve millî takımdaki performansı ile İngiliz kulüp Aston Villa tarafından izlendi. 2010-11 sezonu hazırlık kampına Bernd Schuster tarafından dahil edildi ve ilk hazırlık maçında Neftçi'ye karşı Beşiktaş'ın tek golünü kaydetti. 2010-11 sezonu için 1. Lig ekibi Çaykur Rizespor'a 1 yıllığına kiralandı. 22 Eylül 2010'da Kayseri Erciyesspor ile oynanan Türkiye Kupası mücadelesinin son 11 dakikasında ilk maçına çıktı. Ligde ise 17 Ekim 2010'da Giresunspor karşısında ilk lig maçını oynadı. Sezonun sonlarına doğru teknik direktör Ümit Kayıhan tarafından takımın ilk 11 oyuncularından biri haline getirildi. Sezon sonunda yükselme play-off'una kalsalar da başarılı olamadılar. Sezon sonu futbolcunun kiralık süresi bir sezon daha uzatıldı. Sonraki sezon da zaman zaman ilk 11'de olmak üzere takımının formasını sıkça giydi. 22 Aralık 2012'de Çorumspor ile oynanan Türkiye Kupası maçında kariyerinin ilk iki golünü kaydetti. Ligde de iki gol kaydetti. Yine play-off'lara kalsalar da yine başarılı olamadılar. Futbolcu, 2012'de Beşiktaş'a geri çağrıldı. Ekonomik sıkıntı çeken ve bu yüzden genç oyuncularına yönelen Beşiktaş'ın yaz kampına dahil edildi. Austria Klagenfurt ile oynanan ilk hazırlık maçında bir gol attı. 1 Eylül 2012'de Kardemir Karabükspor ile oynanan maçta 84. dakikada Olcay Şahan'ın yerine oyuna dahil olarak ilk kez Beşiktaş forması giydi. Sezon içinde Türkiye Kupası maçlarında teknik direktör Samet Aybaba tarafından sahaya ilk 11'de sürüldü, ligde ise sahaya ilk 11'de çıktığı sezonun son maçı dışında, genellikle oyuna sonradan dahil oldu. 2013-14 sezonunun başında teknik direktör Slaven Bilic tarafından Almanya'ya götürülen isimlerden olsa da Avusturya'da düzenlenen ikinci etapa dahil edilmedi. 2013-14 sezonunun başında Süper Lig ekiplerinden Karabükspor'a bir sezonluğuna kiralandı. 30 maçta forma şansı bulan futbolcu, bu maçların 17'sinde sahaya ilk 11'de sürüldü. Sezon sonunda Beşiktaş'tan takım arkadaşı Tanju Kayhan ile birlikte Karabükspor'a transfer oldu. 31 Temmuz 2014'te Rosenborg ile oynanan UEFA Avrupa Ligi ön eleme maçında 90 dakika forma giyip, ilk Avrupa maçını oynadı. Karabükspor forması ile Süper Ligdeki ilk golünü 25 Ocak 2015 tarihinde Kayseri Erciyesspora karşı kaydetmiştir. 12 Haziran 2015 tarihinde Sivasspor'a transfer olmuÅŸtur. 5 Eylül 2009'da Portekiz ile oynanan U-19 maçında ilk 11'de forma giyerek ilk kez millî oldu. U-19 Avrupa Futbol Şampiyonası eleme gruplarında 6 grup eleme ve elit grup maçının 5'inde forma giydi. Ancak elit grup ikincisi oldukları için turnuvaya katılamadılar. Niyazi Lodos Niyazi Lodos (d. 1921 Zeytinliova, Akhisar, Manisa, Türkiye - ö. 10 Ekim 1997 Türkiye). Türk Entomolog. Eski adı Yayaköy olan Zeytinliova köyünde doğdu. İlk ve orta öğrenimini İzmir'de tamamlamış, 1946 yılında Ankara Üniversitesi Ziraat Fakültesinden mezun olmuştur. Meslek yaşamına Bornova Zeytincilik Araştırma Enstitüsünde başlayan Lodos, askerlik hizmetinden sonra 1947-1950 yılları arasında kısa sürelerle Ankara Zirai Mücadele ve Karantina Müdürlüğü, Ziraat İşleri Genel Müdürlüğü Meyvecilik Şubesi ve Bornova Bölge Zirai Mücadele Araştırma Enstitüsü gibi kuruluşlarda görev yapmıştır. 1950-1955 yılları arasında çalıştığı Ankara Bölge Zirai Mücadele Araştırma Enstitüsünde gösterdiği yüksek performans, yöneticilerin ve Prof. Dr. Bekir Alkan’ın dikkatini çekmiş ve bilim insanlığı yolunda ilk adımlarını bu kuruluşta atmıştır. Prof. Dr. Bekir Alkan'ın danışmanlığı altında hazırlamış olduğu “"Orta Anadolu’da meyve ağaçlarında zarar yapan Curculionidae (Hortumlu böcekler) türleri üzerinde sistematik araştırmalar"” konulu doktora tezini başarıyla tamamlamıştır. Bu sırada Güneydoğu Anadolu Bölgesinde hububatta önemli zararlar oluşturan süneyle ilgili araştırmalar yapmak üzere bakanlıkça Diyarbakır’a görevlendirilen Lodos, daha sonra Bölge Zirai Mücadele Araştırma Enstitüsüne dönüştürülecek olan “Geçici Süne Araştırma İstasyonu”nu kurmuş ve bu kuruluşun yöneticiliğini üstlenmiştir. Süne üzerinde yaptığı biyolojik ve ekolojik çalışmalardan elde ettiği sonuçlar hâlâ başarıyla kullanılmakta ve uygulanmaktadır. Süneyle ilgili bu başarılı çalışmalar Onu kısa zamanda civar ülkelerde de ünlendirmiş, nitekim Irak Hükümeti kendisini Irak’ta süne sorununu çözmek için bir yıllığına “Sözleşmeli Araştırıcı” olarak istihdam etmiştir. 1957 yılında Ege Üniversitesi Ziraat Fakültesine giren Lodos, Türkiye’de ilk kez ‘Bitki Sağlığı Bölümü’ nü kurmuştur. Süne üzerinde yaptığı çalışmalarını “Türkiye, Irak, İran ve Suriye’de Süne (Eurygaster integriceps Put.) problemi üzerinde incelemeler” başlıklı eserde bir araya getiren Lodos, bu eseriyle 1960 yılında “Üniversite Doçenti” unvanını kazanmıştır ve bu unvan EÜ'ndeki ilk doçentlik unvanıdır. Prof. Dr. Niyazi Lodos, 1960-1962 yılları arasında Entomoloji ve Fitopatoloji Kürsüsü, 1962-1964 yılları arasında da Entomoloji ve Zirai Zooloji Kürsüsü Başkanlığı görevini sürdürmüştür. 1964 yılında EÜ Ziraat Fakültesindeki görevinden ayrılan Lodos, 1964-1969 yılları arasında özel bir anlaşmayla gittiği Gana'da "West African Cocoa Research Institute"’de Entomoloji Departmanı şefi olarak görev almıştır. Prof. Dr. Niyazi Lodos, 1969 yılında EÜ Ziraat Fakültesindeki görevine yeniden dönmüş ve aynı yıl profesörlüğe yükseltilmiştir. Bu tarihten itibaren Entomoloji ve Zirai Zooloji Kürsüsü ve Bitki Sağlığı Bölümü Başkanlıkları görevlerini sürdüren Lodos, 1982 yılında Yüksek Öğretim Kanunu gereğince ismi Bitki Koruma Bölümü olan bölüm başkanlığına getirilmiş ve bu görevini emekli olduğu 1 Temmuz 1988 tarihine kadar sürdürmüştür. Prof. Dr. Niyazi Lodos’u, entomoloji bilimine katkılarından dolayı bütün bilim dünyası tanımaktadır. İran, Irak, Fas, Gana, Çekoslovakya, Almanya, Fransa, İngiltere, ABD gibi ülkelerde kısa veya uzun süreli çalışmaları; bazılan yabancı dillere çevrilmiş ders kitaplan; 90′dan fazla yabancı dillerde yayınlanmış mesleki eserleri; "Royal Society of Entomology", "International Commission for Invertebrata Survey", "World’s Heteropterists", "Curculio", "Auchenorrhyncha" ve "Cocoa Scientists" gibi birçok uluslararası dernek ve kuruluşlara üye olması; Türkiye entomolojisiyle ilgili yabancı araştırıcıların herhangi bir başvurusuna hemen o gün yanıt vermesi onu gerçekten entomoloji biliminde zirveye çıkarmıştır. Özellikle Gana'da yaptığı araştırmalar, entomoloji dünyasında takdir toplamış ve bu çalışmalardan birinde topladığı böcek örneği daha sonra meslektaşı tarafından adına ithaf edilmiştir: "Blepharella lodosi" Mesnil (sin: "Congochrysosoma lodosi" Mesnil) Bu arada Türkiye'de ilk kez bulunan ve bilim dünyası için yeni olan 31 böcek türünün "lodosi", "lodosianus", "isodol" ve "niyazii" gibi epitetlerle adına ithaf edilmesi, lodos'un çalışmalarının takdir gördüğünün göstergesidir. Üniversiteye girdiği 1957 yılından emekli olduğu 1988 yılına kadar 1000′den fazla lisans, 45 Uzmanlık ve Yüksek Lisans ve 15 Doktora öğrencisinden başka çok sayıda Doçent ve Profesör de yetiştirmiştir. Yayımlamış olduğu 170′den fazla eseri, bizzat kendisinin kurmuş olduğu Türkiye Entomoloji Derneği ve bu derneğin yayın organı olan Türkiye Entomoloji Dergisi bu konuda çalışanlara sürekli yardımcı olmaktadır. Yaptığı katkılar ve bıraktığı eserlerden dolayı 1996 yılında Ege Üniversitesi Senatosu tarafından “Üstün Hizmet Madalyası”yla onurlandırılmıştır. Türkiye'nin ilk ve en zengin böcek müzesi unvanına sahip olan ve uluslararası merkezlerce LEMT kısaltmasıyla kabul edilen Prof. Dr. Niyazi Lodos Böcek Entomoloji Müzesi onun adına ithaf edilmiştir. Ege Üniversitesi Ziraat Fakültesi’nin kuruluşunu izleyen yıllarda Bitki Sağlığı Bölümünü kuran Prof. Dr. Niyazi Lodos tarafından müze konusunda ilk adımlar atılmış ve daha sonra Prof. Dr. Feyzi Önder, Prof. Dr. Hasan Giray ile Bölümde entomoloji konusunda çalışan akademisyenler tarafından geliştirilmiştir. Kanada Kızılderilileri Kanada Kızılderilileri, Kanada'da Eskimo İnuitler ile melez Métisler dışında kalan bütün Kanada yerlileri için kullanılan niteleme olup Kanada'da resmi olarak İlk Milletler (İngilizce "First Nations"; Fransızca "Premières Nations" «ilk milletler») adı kullanılır. Kanada'da Kızılderili ("Indian") adı hâlâ yasal bir terim olsa da resmî olarak kullanımı günümüzde oldukça azalmıştır. Kanada Kızılderililerinin sayısı 2006 sayımına göre 698.025 kişidir. Şu an için Kanada tarafından kabul edilen 630 kabile hükûmeti yasal olarak tanınmaktadır ve bunların kabaca yarısı Ontario ile Britanya Kolumbiyası eyaletlerinde bulunmaktadır. Kanada'da yasal olarak yaşamak zorunda oldukları kısıtlayıcı yerlere Kızılderili rezervi ("Indian Reserve") adı verilir. Günümüzde Kanada Kızılderililerine karşı sistemik ırkçılık ("systemic racism") hâlâ uygulanmaktadır. eğitim ve öğretimleri yirminci yüzyılın ortalarına kadar ırkçı asimilasyon politikaları gereği oluşturulan Kanada Kızılderili yatılı okullarında yapılıyordu. Kızılderili Kütüğüne kayıtlı olanların hakları kayıtsız olanlara göre fazladır. Kızılderili işlerinden Kanada Kızılderili ajanı sorumludur. Kanada'nın batısında Atabask dilleri, doğusunda Algonkin dilleri olmak üzere iki ana dil ailesine giren dilleri konuşurlar. Diğer Kızılderili dillerini konuşan yerliler bunlarla kıyaslanmayacak kadar azdır. İlk Milletler ya da İlk Uluslar (İngilizce "First Nations"; Fransızca "Premières Nations" «ilk milletler») adı yasal hakların edinimi için şu anki resmî/siyasî adlarıdır ve Eskimo İnuitler ile melez Métisler dışında kalan bütün Kanada yerlileri için kullanılır ve etnik kimlikten ziyade politik kimlik doğrultusunda hukukî olarak tanınır, fakat hukukî tanımlaması yapılmamıştır. Eskimo adı gibi Kızılderili ("Indian") adı da Kanada'da "derogative" kabul edildiği için resmi olarak kullanılmaz. Bununla birlikte "Indian" terimi Kanada'da hâlâ yasal bir terimdir, fakat kullanımı hem düzensiz hem de düşüştedir. First Nations terimi 1980 lerde Indian band teriminin yerine kullanılmaya başlanmıştır. Yaşlı "Sol Sanderson" bu terimin 1980 lerin başlarında icat edildiğini söylerken, diğerleri 1970 lerde "Indian" sıfatının "offensive" kabul edildiği için onun yerine kullanılmaya başlandığını belirtir. İngilizcede çoğul ("First Nations") hâli bu halklar grubunu, tekil ("First Nation") hâli ise eskiden "band" olarak adlandırılan yasal kabile hükûmetlerinden biri için kullanılır. Bu halklar grubuna ait kişileri ("First Nations person") cinsiyet belirtirken erkekler için "First Nations man" kadınlar içinse "First Nations woman" nitelemesi yapılır. Amerika Birleşik Devletleri'nde "Indian" terimi yerine kullanılmaya başlanan ve oldukça yaygınlaşan "Native Americans" («Yerli Amerikalılar») terimi Kanada'da yaygın değildir ve onun uyarlanmış hâli olan "Native Canadian" («Yerli Kanadalılar») terimi de yayılmamıştır. Yerli olarak adlandırılan 700.000 kişiden yaklaşık 565.000’i, 615 farklı ve bilinmeyen boydan gelmektedir. Bu boyların yaklaşık 200 tanesi British Columbia’da yaşamaktadır. Bunlar, sorumlu bakanlıklara göre “yerli” olarak kabul edilmektedir. Bunların 133.000’i hiçbir boya mensup değillerdir ve bu yüzden de hukuki açıdan “Yerli” olarak kabul edilmemektedirler. Ayrıca devlet, bir grubun bir boy olup olmadığını ve Aborjinler’in akrabalarının Yerli olup olmadığını da belirlemekte. Bu temel hatlarıyla ele alınmış “Aborjin” tanımlaması, yerli halkın haklarına ters düşmekte. Yakın zamanda Amerika Birleşik Devletleri’ndeki yerliler, yani ilk Amerikalılar, “ilk etnik grup Aborjinler” tanımına paralel olarak, Amerikalı Yerliler ya da Yerli Amerikalılar; Alaska’dakiler Alaska Yerlileri ya da Yerliler olarak adlandırılırlar. Kanada’da Yerli kültürü, farklı doğal koşulları gösteren beş kültürel alana ayrılmış durumdadır. Kuzey bölgleri ve orta bölgelerinin sulak ovalarında uzun zaman göçebe topluluklar yoğunlukta iken, batı ve doğuda deniz kültürü gruplar, kısım kısım çiftçi veya mevsimsel olarak belli alanlar ve sınırlar içinde göçer topluluklar gözlemlenmekteydi; bu topluluklarda balıkçık, bazılarında ise fok avı önem taşımaktaydı. Ayrıca batıda balina avcılığı ortaya çıktı. Bu yaşam türü aynı zamanda yerleşime de uygundu. Bu yerleşimler genellikle Tipi (Kızılderili çadırı) ve Wigwam (Amerikan yerlilerinin samandan yapılmış evleri) tarzındaydı. Şamanizm, soy birliği bakımından çok büyük bir önem taşımaktaydı. 1500'lü yılların başında Avrupa ile ilk ticari ilişkiler başladı ve 1600'lü yıllarda Koloniler Döneminde daha da ilerledi. Ancak ortaya çıkan vebalar dolayısıyla tamamen kayboldu. 19. yüzyılda birçok gözlem bölgeleri ve yaşam bölgeleri (Yerlilerin, içinde resmi olarak yaşamasına izin verilen bölgeler) ortaya çıktı. Çiftçiye destek verip Kanada Yerlileri üzerinde asimilasyon çalışmalarına başladılar. 1970'li yıllara kadar çocuklar, kendi dillerini kullanmalarının gerekmediği yatılı okullara gittiler. İlk olarak 1960'ta Kızılderililer de bu yaşam bölgelerinde (rezervler) söz sahibi olmaya başladılar. İlk etnik gruplar arasında, Avrupa öncesi geçerli olan ve kan bağı ile devredilen bir “baş” yönetimli idari anlayış egemendir hala. Ancak bu yönetim anlayışı ile Kanada hükümetinin başlattığı “seçimli baş” yönetimi ile beraber danışmanlar kurulu anlayışı rekabet halindedir. İlk etnik gruplar antlaşmalara dayanıyor olmakla ve buna bağlı olarak da yarı devletsel otorite anlayışı sabit arazi ve bölgelerde geçerli olmakla beraber Kanada hükûmeti yerlileri daha ziyade bireylerden oluşan gruplar olarak görmektedir. Bu bağlamda bazı iller veya eyaletler, şimdiye kadar söz konusu kabile boyuna bir bütün olarak ait olan arazilerinin özelleştirilmesi yönünde girişimlerde bulunmaktadır. İlk etnik gruplardan bazıları büyük zenginliğe eriştiler, ancak birçoğu fakirlik ve büyük sosyal problemlerden muzdaripti. Bunlar, hammadde arayışı içinde olan gruplar (uranyum, petrol gemileri; özellikle Saskatchewan, Ontario, Quebec ve Alberta’da), askeri merkezler (Cold Lake ve Goose Bay) ve ağaç kesiminin yapıldığı (özellikle British Columbia ve diğer bölgelerde), doğal yaşamın zarar gördüğü bölgeler için geçerliydi; ancak kendi içlerinde ve uzak bölgelerde yaşayan Yerli halklarla etkileşime geçip kültürel ve ekonomik ittifaklarla kendilerini geliştirdiler. Ayrıca eğitim ve öğretim de ilk etnik gruplar için çok önemliydi. Ayrıca yükseköğrenime de aynı değer verilmekteydi ve Saskatchewan’da First Nations University of Canada 2003’te eğitime başladı. Yok olma tehdidiyle karşı karşıya olan birçok küçük dille, kökenlerle ve korunmaları için bazı ulusal düzenlemelerle uğraşmaktalar. En çok kullanıcısı olan dil Cree’dir. Kanada’da Aborjinler’in akrabaları genellikle Aborjin olarak kabul edilirler. Bu kavram “Kızılderili” (İndian) kavramı ile rakip kavram olarak anlaşılmaktadır; zira Kızılderili devlet tarafından tanınan Kızılderili boy ve kabilelerinin tüm üyeleri için belirsizlik yaratacak şekilde kullanılmakta, bunun yanı sıra da kendini Kızılderili olarak gören veya başkaları tarafından bu gruba aitmiş gibi görülen herkes için de geçerli olmaktadır. Yasal olarak Kızılderili olarak kabul edilen herkes için 1876’dan beri Yerli Yasası yürürlüktedir. Yasal olarak Yerli olarak tanımlanabilmek için şart, bilinen tek bir Yerli kabilesinden gelmekti. Ebeveynler farklı kabilelere mensup olsalar bile birden çok köke aitlik mümkün değildi. Tamamen farklı düşüncelere sahip etnik grupların yaşadığı bölgelerde ve Avrupalılar tarafından bilinmeyen bir kabileden gelenlerde, genetik akrabalık bulunması zorunluydu. Bu geleneksel köken bölgelerinin kartografik tanımlama tartışmaları, anlaşmaların şartlarının düzenlenmesi için oldukça önemliydi. Bu yüzden de 19. yüzyılda düzeltildi. Birçok bölgede, Avro-Kanadalıların çoğunlukla sandıkları gibi, belli bir kabile bölgesi için ayrıcalıklı haklar yoktu, daha ziyade birbirine geçen kullanım hakları söz konusuydu; üstelik bu haklar ev veya oturma gruplarına veya ailelere, soy veya akraba boylarına ya da yıl boyunca söz konusu olan göç durumlarına bağlı kılınıyordu. Resmi tanımlama, ilk etnik grup tanımın tam tersi yönde bir anlayıştaydı. Bunun içinde, her kabilenin o kabileye kimin üye olacağına kendisi karar vermesi ve resmi tutumdan bağımsız olarak kabilelerin tanınması da vardı. Bu yüzden de resmi olarak kabul edilmemiş ilk etnik grupların sayısı oldukça fazlaydı. Ayrıca bütün hakları ve sorumluluklarıyla bağımsız olan etnik grupların daha çok üzerine durulmaktadır. Temsil organı görevini İlk Etnik Gruplar Kurulu yerine getirmekte. Günümüzde Aborjinlerin %20’si yerli olarak tanımlanmamakta. İlk etnik grupların bazıları (Quebec bölgesinde yaşayan Kichesipirini kabilesi gibi) kabile olarak tanınmamakta. “First Nations” kavramı ilk olarak 1982’de resmi olarak kullanılamaya başlandı. Birçok etnik grubun adı ve Yerli Gruplar kavramı ortadan kalktı, böylece de bu tek başına kullanılmaya başlandı. “Kabile” kavramı Birleşik Krallık’ta yaygın olarak kullanıldığı sıralar, Kanada’da “Grup” kavramı resmi dilde geleneksel olarak kullanılmaktaydı. Bu yüzden de kabile, boy ve Aborjin kavramlarını kapsayan bir üst kavram gerekmekteydi. Gerçi “Aborjin” kavramı, Kanada’da kullanılmaktaysa da hukuksal düzeyde tam olarak yeterli olmamaktaydı. Bundan dolayı halk “yerli” tanımını tercih etmekteydi. Bölgelerde Department of Indian Affairs and Northern Development (Yerli Sorunları ve Kuzey Gelişimi Bölümü) adı altında bakanlıklar bulunmaktaydı. Yerli Kanunu’yla yerliler üç farklı türe ayrılmışlardır: 1-Sabit Yerliler: Yerli toplumlara mensup, yerli olarak kaydedilmiş ya da yerli nitelikli kişilerdir. Department of Indian Affairs and Northern Development’a bağlı Indian Registry’ye (Yerli Sicil Dairesi) kayıtlılardır. 2- Sabit olmayan Yerliler: Yerli olarak kaydedilmemiş, yerli toplumlara mensup kişilerdir. 3- Anlaşmalı Yerliler: 1871–1921 yılları arasında Büyük Britanya Krallığı ile yapılan Numaralı Anlaşmalardan (Numbered Treaties) on birincisiyle, yerli toplumlara mensup olan kişilerdir. Dördüncü bir grup da, 1985’ten beri büyümekte olan yaklaşık 117.000 insandır. Bunlar, yerli bayanların yerli olmayan erkeklerle yaptıkları evliliklerden olan torunlarıdır. Kızılderili anlaşması sadece baba kökenli doğum haklarını belirleyici olarak kabul ettiğinden dolayı, örneğin İrokese kabilesine anne kökeninden mensup kişiler ve çocuklar bu tip yerliler sadece bir başvuru üzerine Kızılderili olma hakkına kavuşmaktaydı. Böylece diğer taraftan bu çocuklar bu statülerini kaybediyorlar ve bunun için bir yerliyle evleniyorlardı. Bu kural, “Bill C-31 Yerlileri” adı verilen grup için iki jenerasyon sonrasında tamamen tarihe karışıyordu. Bilinen kabilelere mensup olanların, Yerli Kanuna ulaşıp resmi anlamda kabul görme isteğiyle, Indian Register tarafından kaydedildiler. Bu yerli kayıt, Department of Indian Affairs and Northern Development tarafından gerçekleştirilmektedir. Sabit Yerli kavramında yasalar ve halkın yönetimden istedikleriyle sayısal bir bağlantı vardır. Bu da maddi yardımlar ve hacizlere karşı konulmasına da dayanmaktaydı. Sosyal durum; rezervlerden tamamen vazgeçme, başka rezervlere taşınma ya da evlilikle kaybedilebilir. Buna rağmen bu, yavaş da olsa yerel halkın orada yaşayan diğer halka oranla daha yoğun olmasıyla aşılabilir. Ayrıca şehirlerdeki kamusal görevlendirmeler de değiştirilmelidir. Köken bilinmeye başladıkça, ırkçılıkla desteklenen haksızlık ve hor görme endişesi de ortaya çıkmıştır. Temmuz 2009’da, Department of Indian Affairs and Northern Development, internet sayfasında, bakanlığın tanıdığı 632 “kök” olduğunu duyurdu. Rezervler il ve bölgelerde farklı olarak dağılmaktaydı. Bilinen ilk toplumsal oluşumların 632’sinin il ve bölgelere ve rezervlere göre dağılımı aşağıdaki gibidir: Her 3 kabileden bir tanesinin yaşadığı British Columbia, 3000 rezervin % 57’sini kapsar. Kanada’nın batısı ilk etnik uygarlıkların en fazla sayıda yaşadığı yerdir. Cree’ler de oldukça geniş bir bölgeye yayılmış oldukları halde, bu bölgede en çok paya sahip olanlardır. Irokesen’ler in bu bölgedeki sayıları da Aralık 2008 sayımlarına göre 19.600’dür. Bu bölgedeki en büyük 10 kabile aşağıdaki gibidir: 1- Akwesasne Mohawk Halkı, Ontario (10.953) 2- Kainai HalkÄ±, Alberta (10.625) 3- Kahnawake Mohawk Halkı, Quebec (9.092) 4- Saddle Lake Cree HalkÄ±, Alberta (9.038) 5- Lac La Ronge Yerli Kesimi, Saskatchewan (8.828) 6- Peter Ballantyne Cree HalkÄ±, Saskatchewan (8.679) 7- Pegius, Manitoba (8.526) 8- Quinte Körfezi Mohawkları, Ontario (7.904) 9- Bigstone Cree HalkÄ±, Alberta (7.238) 10- Samson, Alberta (7.080) 1996’da 80.000 daha az olan yerli sayısı, 2006 nüfus sayımına göre 1.172.790 olmuştur ki bu sayı da toplam nüfusun % 3,8’ini oluşturmaktadır. 2006 nüfus sayımında 698.025 yerli, il etnik gruplardan birine mensuptur. Yaklaşık 700.000 yerliden 564.870’i kayıt altına alınmıştır ve kayıtlı olmayanların büyüme hızı, kayıtlı olanlara oranla iki kat daha fazladır. Toplamda, 1996–2006 yılları arasında ilk etnik gruplara mensup kişi sayısı %29 artmıştır. 1996’da yerli nüfusun % 58’i rezerv olmayan bölgelerde yaşarken, 2006 nüfus sayımında rezerv bölgelerde yaşama oranı % 60'a kadar yükselmiştir. Tutulan kayıtlara göre, yerlilerin sadece 335.109 tanesi rezervler dışında, 24.329’u da Krönland’da (Çek Cumhuriyetinde Lanskroun adlı kasaba) yaşamaktadır. En büyük kentler; Winnipeg (25.900), Vancouver (23.515), Edmonton (22.440) ve Toronto (17.275) idi. Saskatoon’da 11.510, Calgary’de 10.875, Ottawa-Gatineau’da 10.790, Montreal’de 10.130, Regina’da 9.495 ve Thunder Bay’de 7.240 yerli yaşamaktadır. Prens Rupert ise halkın %32’sinin yaşadığı Kanada’nın en kalabalık şehridir. Yerli halk, nüfusun geri kalanından daha gençtir. Yerli halkın % 50si 23,5 yaşın altında ve Kanada’nın geri kalanının ortalaması 39,5. Yerlilerin %35i 14 yaşından küçük ve halkın bu kesiminin daha da artacağı düşünülmekte. Ortalama yaş 25, yani Kanada ortalamasının 15 yaş altında. Saskatchewan’da ise bu ortalama 20. 18. yüzyıla kadar, yerli halk arasında bir dil birliği farkındalığı yoktu; fakat günümüzde Quebec’te en geniş bölgeye yayılmış olan dil İngilizcedir. Nova İskoçya ve New Brunswick’de aynı zamanda Fransızca da konuşulmaktadır. First Nations’ın 50 den fazla dili, 10 farklı dil ailesine aittir. 1996’da, 147.000 dil kullanıcısının, Cree’lerin dili olan Algankin Dil Ailesine dâhil (Kanada’daki 19 dilin de dâhil olduğu kuzeybatıdaki 31 dili de kapsayan) 20.000 dil kullanıcısının Athapakischen’e ait olduğu belirlendi. 6 dil ailesi ise, dil kullanıcılarının sadece %7’sini kapsamakta. En büyük 3 dil ise yaklaşık %93’ünü ana dil olarak “yerli” dillerini kullananlar oluşturmaktadır. Amerika büyük oranda dil çeşitliliğinin görüldüğü bir bölgeydi. Akrabalık ilişkilerinin belirlenmesinde, en çok konuşulan dillerin belirlenmesi değil, bu konuda yaşanan problemler ve nasıl çözüldükleri rol oynamaktaydı. Dil çeşitliliği günümüzde de, yok olmakta olan ve tamamen yok olmuş dillere rağmen oldukça fazladır. Etnologlar, 1993’te Kanada’da yaşayan 85 dil belirleyip bunların 74’ünün yerli halkın kullandığı diller olduğunu belirttiler. Genel olarak hala kullanılmakta olan diller “karışık” olarak nitelendirilebilecek olanlardır. Kanada yerlilerinden bir grup olan Metis’lerin kullandığı, Cree dilinin bir alt dalı olan Michif, adını Kanada’nın güneyindeki bir nehirden alan Assiniboine ve Fransızca bu “karışım”ı oluşturmaktadır. Ayrıca adını yine konuşulduğu yer olan Manitobo’daki Red River’dan alan, Michif’e benzeyen, aynı zamanda da Red-River şivesi olarak da bilinen Bungee dili ise, Cree ve İskoç Galleri’nin konuştuğu dillerin bir karışımıdır. Kanada yerlilerinin dilleri, günümüzde yok olma tehlikesiyle en çok karşı karşıya olan diller arasındadır. 1996’da (her ne kadar 1970’lerden beri oldukça zorluk yaşamış olsalar da) sadece Cree ve Ojibway dillerinin sürekliliğinin güvence altında olduğu belirilendi. Bunun sebebi de sözlüklerde ve gramer kitaplarında bu dillere tekrar yer verilmesine dayandırılmaktadır. Doğal kullanım alanlarında, doğal kullanıcılar tarafından kendi harfleri ve işaretleriyle; okul, müzik ve farklı ritüellerde, aynı zamanda internetten dil öğrenimi ve üniversite eğitiminde kullanılması da sebepler arasındadır. Eylül 2008’de, Ontario’daki Anishinaabe Grubu (Anishinaabe Language Advisory Group) bu dilin İngilizce’den önce kullanılan ilk anadil olduğunu açıkladı. Dilin kendine ait belli bir alfabesi ve yazı stili olmasından kaynaklanan problemler, yerlilerin kullandıkları dillerin yeniden düzenlenmelerine neden oldu. Bu tür, farklı farklı alfabe ve yazı stiline sahip diller, misyonerler ve dilbilimciler tarafından geliştirilmeye çalışıldı. Bunun için de ilk koloniler dönemine kadar geriye gitmek zorunda kaldılar. Pater Chrestien Leclerc, 1657’de 5000’den fazla işaretle hiyeroglif türde bir yazı geliştirdi. Bu dille yazılan ilk ve tek kitap, 1866’da Viyana’da basıldı. Yerlilerin kullandıkları dillerden yararlanma, gittikçe artmaktadır. 2006 nüfus sayımına göre, rezervlerde yaşayan nüfusun % 51’i kendi yerel dilini kullanmaktadır, ancak bu oran şehirlerde sadece % 12’dir. Rezervlerde konuşulan 75 yaşından büyüklerin dillerin % 18’i, 14 yaşının altındakiler çocuklar arasında % 21 oranında konuşulmaktadır. Ancak şehirlerde bu dili konuşabilen çocukların oranı sadece % 6’dır. 15 ile 24