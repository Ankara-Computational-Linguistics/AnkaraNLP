çevrilidir. İl, ayrıca Belçika ve Lüksemburg'a da komşudur. İlde yaşayan insanlara "Meurthe-et-Mosellans" denilmektedir. 2007 MTV Film Ödülleri 2007 MTV Film Ödülleri, 3 Haziran 2007 tarihinde Kaliforniya'da sahiplerini bulan ödüllerdir. Ödül töreninin sunuculuğunu Sarah Silverman üstlenmiştir. Seremoni başlamadan önce Rihanna ve Jay-Z "Umbrella" şarkısıyla ; Amy Winehouse "Rehab" şarkısıyla performans göstermiştir. Fanatiklik Fanatiklik veya fanatizm, Yüksek sempati ve sevginin bir marka, kurum ya da topluma mal olmuş birey üzerinde yoğunlaşmasına denir. Bu duyguyu yaşayan insanlara "fanatik" adlı verilmektedir. Fanatik insanlar, çevresindeki doğru değerleri görmemekte, bunun yerine sadece kendi bildiği şekilde hareket etmektedir. Kimi kesimlerce hoş karşılanmayan fanatiklik, buna karşılık çoğu zaman da desteklenmektedir. Türkiye'de fanatiklik; daha yoğun olarak spor ve siyaset alanında gözlemlenmektedir. Ancak bu saldırganlığa dönüşen ve çevresindeki değerleri görmekten yoksun olmak durumuna ise holiganizm denir. Fanatizm bir sevgi eylemi, holiganizm ise fanatizmin yarattığı saldırganlık boyutudur. Fanatik 2008 MTV Film Ödülleri 2008 MTV Film Ödülleri 1 Haziran 2008 gecesi Kaliforniya'daki Sony Pictures Stüdyoları'nda sahiplerini bulan ödüllerdir. Ödül töreni Mike Myers tarafından sunulmuştur. Matt Berry Matt Berry (d. 2 Mayıs 1974; Bromham, Bedfordshire) ünlü bir İngiliz oyuncu, yazar, komedyen ve müzisyendir. Sanatçı özellikle İngiltere'de yayınlanmış bazı komedi serilerinden bilinmektedir. Sanatçı, bu seriler için Todd Rivers gibi ünlü sanatçılarla beraber çalışmıştır. Sanatçı bununla beraber Lucien Sanchez'in "Garth Marenghi's Darkplace"indeki korku parodilerinde oynamıştır. 2009 yılında yönetmenliğini Duncan Jones'in yaptığı Moon isimli kurgu filminde başrol oynamıştır. Mario GÃ³mez Mario Gómez García (; d. 10 Temmuz 1985), Almanya millî takımında forvet olarak görev yapmış İspanyol asıllı Alman eski futbolcudur. Stuttgart'tan Bayern Münih'e 30-35 milyon € bonservisle transfer olan Gómez, Márcio Amoroso'yu geçerek Bundesliga'da en yüksek bonservis ücretiyle transfer olan futbolcu olmuştur. Daha sonra bu rekoru Mario Götze ve Javi Martínez geçmiştir. Stuttgart ile 2006-07 sezonunda şampiyonluk yaşamıştır. O sezon 21 yaşında olan Gómez 14 gol atıp 7 asist yapmıştır ve Almanya'da Yılın Futbolcusu seçilmiştir. 2015-16 sezonunun başında Beşiktaş'a transfer olmuş ve 33 maçta 26 gol atarak Beşiktaş'ta bir sezonda en fazla gol atan yabancı oyuncu unvanını Demba Ba ve Pascal Nouma'nın elinden almıştır. Aynı zamanda Bursaspor maçında attığı golle Vodafone Arena'da ilk golü atan futbolcu olarak adını tarihe yazdırmıştır. Ve o sezon gol kralı olmuştur. Mario Gómez, futbol kariyeri boyunca Stuttgart, Bayern Münih ve Fiorentina'da 33 numaralı formayı giymiştir. Almanya millî takımında ise 23 numaralı formaya giymektedir. Mario Gómez, forma numarası ile ilgili yaptığı açıklamada; şeklinde neden 33 numaralı forma giydiğini açıklamıştır. Profesyonel futbol kariyerine 8 Mayıs 2003'te Hamburg karşısında çıktı. 9 Mart 2009'da Chelsea ile oynanan Şampiyonlar Ligi maçında 10 dakika sahada kaldı.2004-2005 sezonu'nda VfB Stuttgart II takımı'yla 24 maçta 15 kez forma giydi. 2005-2006 sezonunda Gómez A takımda kalıcı olarak forma giydi. 17 Eylül 2005'te Mainz 05 - Stuttgart maçında ilk golünü attı ve Stuttgart o maçı 2-1 kazandı. 2005-2006 sezonunda 30 maça çıktı 6 gol attı. UEFA Kupası'nda da 2 gol attı. 2007-08 sezonunda da DFB-Pokal (Almanya Kupası) kupasında 6 gol ile gol kralı olmuştur. 2008-09 sezonu sonunda 35 Milyon Euro'ya Bayern Münih'e transfer oldu. Bundesliga'da tarihinde 35 Milyon Euro ile en yüksek bonservis bedeli ödenen futbolcu oldu. Bayern Münih formasıyla, 2013'te UEFA Şampiyonlar Ligi şampiyonluğu sevinci yaşayan Gómez 2 kez de 2009-10 ve 2012-13 sezonlarında Bundesliga şampiyonluğu görmüştür. 2010 ve 2013'te DFB-Pokal ve 2010 ve 2012 yıllarında da Supercup şampiyonlukları yaşayan Gómez, toplamda 7 kupa sevinci yaşamıştır. 2010-11 Bundesliga'da 28 gol atarak gol kralı olmuştur. 2012-13 sezonunda da DFB-Pokal (Almanya Kupası) kupasında 6 gol atarak ikinci kez Almanya Kupası gol kralı olmuştur. Bayern Münih, yıldız golcüsü Mario Gómez’in Fiorentina’ya transferi konusunda İtalyan kulübüyle 15 Milyon Euro karşılığında anlaştığını resmen duyurdu. Gómez, Fiorentina ile 4 yıllık sözleşme imzaladı. Mario Gómez, Fiorentina forması ile 2012-13 sezonunda da Coppa Italia (İtalya Kupası) kupasında 4 gol atarak gol kralı olmuştur. 2015-16 sezonu öncesinde Beşiktaş ile görüşmeye başladı. Beşiktaş 29 Temmuz 2015 tarihinde, Mario Gómez'in transferi için görüşmelere başlandığını resmen açıkladı. 30 Temmuz 2015 tarihinde Beşiktaş Mario Gomez'in transferi için oyuncunun kulübü ve kendisiyle anlaşma sağlandığını KAP’a bildirdi, Beşiktaş'tan Kamuyu Aydınlatma Platformu’na gönderilen açıklama şöyle: Gomez, Beşiktaş formasıyla ligde ilk maçına 16 Ağustos 2015 tarihinde Mersin İdman Yurdu deplasmanında Oğuzhan Özyakup'un yerine 74. dakikada oyuna dâhil olarak çıktı. Siyah-Beyazlı formayla ilk gollerini ise Olimpiyat Stadında 13 Eylül tarihinde Başakşehir'e karşı oynanan 4. hafta maçında bulduğu iki golle atmış oldu. Olimpiyat Stadında 27 Eylül'de rakip Fenerbahçe karşısında Beşiktaş'ın iki sezon ve sekiz derbi maçı süren derbi galibiyeti hasreti son bulurken başrolde attığı iki golle Gomez bulunuyordu. Gomez, Beşiktaş formasıyla Avrupa'daki ilk golünü UEFA Avrupa Ligi grup aşamasında 22 Ekim tarihinde Rusya'da oynanan Lokomotif Moskova deplasmanında atmıştır. Yine Mario Gomez, 15 Mart tarihinde oynanan Trabzonspor-Beşiktaş erteleme maçında Süper Ligdeki 19. Golünü atarak "Bir sezonda ligde en fazla gol atan yabancı oyuncu" olarak Beşiktaş tarihine adını yazdırdı. 11 Nisan 2016'da Bursaspor'a karşı oynanan Vodafone Arena'nın açılış maçının 21. dakikasında attığı gol ile bu stadın ilk golünü atan futbolcu olarak tarihe geçmiştir. 1989-90 Sezonundan Beri En Golcü Beşiktaşlı Oyuncu Mario Gomez, bu sezon Beşiktaş adına süper lig maçlarında 31. Hafta itibarıyla 24 gol kaydetti. Alman oyuncu, 1989-90 sezonundan beri bir sezonda en çok lig golü atan Beşiktaşlı oyuncu oldu. 1989-90 sezonunda Feyyaz Uçar 28 golle gol kralı olmuş sözü geçen sezon Beşiktaş şampiyon olmuştu. Mario Gomez son 24 sezonda Beşiktaş JK adına lig derbilerinde 4 gol atan ilk oyuncu oldu. En son 1991/1992 sezonda Mehmet Özdilek(Şifo Mehmet) lig derbilerinde 4 gol atmıştı. Mehmet Özdilek 1991-1992 Süper Lig Sezonu: BJK:1 - FB:0 (Zeki Önatlı), BJK:4 - GS:3 (Mehmet Özdilek(2), Ali Gültiken, Sergen Yalçın), FB:2 - BJK:2 (Mehmet Özdilek(2),GS:0 - BJK:1 (Turan Uzun) Şifo Mehmet'in gol attığı maçlar bu haliyle tarihteki yerini aldı.Süper Lig 2015/2016 Hasan Doğan Sezonunda, Mario Gomez; BJK:3 - FB:2 (Mario Gomez(2)Simon Kjaer(KK), BJK:2 - GS:1 (Mario Gomez, Gökhan Töre),FB:2 - BJK:0, GS:0 - BJK:1 (Mario Gomez) maçlarında toplam 4 gol attı. Süper Lig Hasan Doğan Sezonunu, Mario Gómez: 33 maçta (26 gol 6 asist) istatistik ile gol kralı ve şampiyon tamamladı. 20 Temmuz 2016 tarihinde siyasi olaylar yüzünden Beşiktaş'ta forma giymeyeceğini açıklamıştır. Türkiye Profesyonel Futbolcular Derneğinin (TPFD) ikincisini düzenlediği PFD ödüllerinde Süper Lig'de 2015-2016 sezonun en iyileri arasında yer aldı. Yılın 11'i: Volkan Babacan, Gökhan Gönül, Simon Kjaer, Yalçın Ayhan, İsmail Köybaşı, Edin Visca, Atiba Hutchinson, Oğuzhan Özyakup, Volkan Şen, Samuel Eto'o, Mario Gomez Yılın Futbolcusu: Mario Gomez seçildi. 2016-2017 sezonunda, Mario Gomez Bundesliga takımlarından Wolfsburg'a transfer oldu. Gómez 22 Aralık 2017 tarihinde eski kulübü VfB Stuttgart ile 3 yıllık sözleşme imzalamıştır. 2005-2006 sezonunda Almanya U-21 takımına çağrıldı. Burada 6 maçta 1 gol attı. 2007'de ise Almanya millî futbol takımına çağrıldı. Almanya millî futbol takımında toplam 60 maçta 25 gol atma başarısını gösterdi. Gomez, Riedlingen'de doğdu. Gomez, hem Almanya hem de İspanya çift vatandaşı oldu. Millî takım tercihini Almanya'dan yana kullandı. Babası José "Pepe" Gómez García İspanyol, annesi Christel Roth ise Almandır. Mario Gómez, Alman Futbol Federasyonu'na başkaldırarak, eşcinsel futbolcuların saklanmalarına gerek kalmadığını söylemiş ve eşcinsel futbolcuların haklarını savunmuştur. Eşcinsel futbolcuların artık saklanması gerekmediğine inanan Gómez, Almanya Dış İşleri Bakanı Guido Westerwelle ve Berlin Eyalet Başkanı Klaus Wowereit'i örnek göstererek bunun bir tabu olmaktan çıkmasını gerektiğini ifade etmiştir. Eşcinsel olup olmadığına dair tam bir açıklama yapmayan Alman futbolcu, verdiği demeçte, :şeklinde konuştu. 9 yıldır birlikte olduğu Silvia Meichel'le Ekim 2012'de ilişkisini noktalayan Gomez, Aralık 2012'den beri Alman manken Carina Wanzung ile birliktedir. 22 Temmuz 2016'da evlendiler. Arista Records Arista Records, (/'ɛərɪstə/) Amerikalı bir kayıt şirketidir. Şirket, Sony BMG'nin bir şubesi olarak Sony BMG tarafından tümüyle satın alınmıştır. Arista Records, günümüzde "RCA Label Group" tarafından yönetilmektedir. Şirket, 1974'te; resmi olarak CBS Records ile çalışan "Clive Davis" tarafından kurulmuştur. Günümüzde albüm, sayısız ünlü sanatçının albüm ve şarkılarının ABD ve Birleşik Krallık temsilciliği görevini yapmaktadır. Edineţ Edineţ, (Rusça: Единцы; Moldovca: Е́динец) Moldova'nın kuzeyinde bir şehir. Şehir, Edineţ rayonunun merkezidir. Kişinev'e 200 km. uzaklıktadır. 2004 yılında nüfusu 17.291'dir. Edineţ'in 500 yıllık bir tarihi vardır. Şehir "Yedintsy" veya "Yedintzi" olarak da bilinmektedir. Génesis Rodríguez Tam adı Génesis Rodríguez Pérez Venezuela kökenli Miami, Florida 29 Temmuz 1987 doğumludur. Müzisyen, şarkıcı El Puma Lakaplı José Luis Rodriguez'in kızıdır ve kendisi "El Puma" lakabını taşır. Kardeşleri, "Liliana Rodriguez" ve "Lilibeth Morillo". Akıcı derecede İngilizce ve İspanyolca konuşabiliyor. Génesis Rodríguez en iyi Telemundo TV serisinin "Prisionera", Dame Chocolate ve Doña "Bárbara" isimli dizilerde oynayarak tanındı. Ama Türkiye'de onu TNT televizyonunda Dame Chocolate (Tatlı İntikam) isimli dizide tanındı. Ayrıca "Days of Our Lives" dizisinin "Becky Ferrer" karakterinde de oynamıştır. Kendisinin İspanya ve Latin Amerika'da bir zamanlar gündemde olan bir olayı'da var. "Prisionera" dizini çekerken "Mauricio Islas" ile yaşadığı aşk ve ardından gelen nişan, Islas'ın diziden kovulmasına neden olmuştur. Çünkü Islas bu arada evliydi.Şu an Perulu müzisyen Christian Meier ile 15 aydır birlikte yaşıyorlar. Ayrıca "El Clon" dizisinde oynayacakken ismi özel hayatıyla sürekli gündemde olması sebebi ile yerine "Sandra Echeverría" oynamıştır. O sırada ise Hollywood'a adımlarını attı ve Entourage isimli dizide Sarah karakterini oynamaya başladı. Mogao Mağaraları Mogao mağaraları, (), Mogao yeraltı odaları, Bin Buda mağaraları () ve Dunhuang mağaraları adlarıyla da bilinir. Çin'in Gansu eyaletinin Dunhuang şehrinin 25 km güneydoğusunda Mingsha dağı eteklerinde bulunan mağaralarda 492 adet tapınak vardır. Tarihi İpek Yolu'nun üzerinde önemli bir vahada yer alan mağaralarda bin yıllık bir dilimi kapsayan süreç içinde yapılmış Budist sanatın en seçkin örnekleri bulunmaktadır. Budist yeraltı mabedlerinin yapımına 366 yılında başlanmış, ve uzun süre çeşitli heykel ve sanat eserlerini saklamak amacıyla kullanılmışlardır. Mogao mağaraları Longmen yealtı odaları ve Yungang yeraltı odaları ile birlikte Çin'in en bilinen Budist yeraltı odalarından ve en ünlü antik heykel sitlerden biridir. Söylenceye göre, 366 yılında Lezun (Lè Zūn, 樂尊) adında bir Budist rahip Dunhuang’a gelir. Mingsha Dağı’na bakarken altın ışıklar arasında binlerce Buda gördüğü sanrısına kapılan Lezun, bu görüntüden ilham alarak ilk mağara kazısına başlar. Zamanla mağaraların sayısı artar, Tang Hanedanı dönemine gelindiğinde bölgede binin üzerinde mağara bulunduğu kaydedilmiştir. Sade bir yaşamı ilke edinen Budist rahipler aydınlanma arayışlarının bir parçası olarak bu mağaralarda inzivaya çekilmiştir. 4. yüzyıldan 14. yüzyıla kadar rahipler batıdan topladıkları heykelleri Dunhuang'a getirmiş, yolu buradan geçen gezginler ardlarında çeşitli duvar resimleri bırakmıştır. Duvar resimleri toplam 42000 metrekare alanı kaplamaktadır. 11. yüzyıldan itibaren mağaralar duvarlarla kapatılarak değerli, hasara uğramış elyazmaları, kutsal eşyalar için depo olarak kullanmaya başlamışlardır. 20. yüzyılın başında, Wang Yuanlu adında bir Taocu rahip ana tapınakların birinin içinde duvarla kapatılmış bir oda keşfeder. Oda 406-1002 yıllarına tarihlenen el yazmaları ile doludur. Bunların arasında Çince ve diğer dillerde kenevir rulolar, parşömen ve ipek üzerine yapılmış resimler, çok sayıda hasar görmüş Buda heykelcikleri, ve daha başka Budist kutsal eşyalar bulunmaktadır. El yazmalarının konuları da geniş bir kapsama yayılmıştır; Budist sutra derlemeri, dua kitapları, yorumlar dışında, Konfüçyusçu ve Taocu metinler, Nasturi Hristiyan belgeler, Çin resmi metinleri, idari belgeler, antolojiler, sözlükler ve kaligrafiler bulunmaktadır. Wang bunların çoğunu 220 pound gibi küçük bir bedele Aurel Stein'a satar. Bu keşfin dedikoduları 1910 yılından itibaren pek çok Batılı kaşifi bölgeye çekmiştir. Bunlardan bazıları Aurel Stein liderliğindeki Britanyalı-Hint karma grup (Çince okuyamadıkları için Elmas Sutra'nın yüzlerce kopyasını almışlardır), Paul Pelliot başkanlığında bir Fransız seferi, Otani Kozui liderliğinde bir Japon seferi ve Sergei F. Oldenburg liderliğindeki Rus seferi sayılabilir. Geriye kalan el yazmaları Çin hükümetinin emriyle Pekin'e gönderilmiş; ancak Tibet el yazmalarının çoğu geride kalmıştır. Wang bundan sonra kısmen çevre kasabalardan, kısmen de Stein ve Pelliot'tan topladığı bağışlarla tapınakların yeniden inşaasına girişmiştir. Günümüzde kalıntılar süregiden bir arkeolojik projenin parçasıdır. Mogao mağaraları 1987'de UNESCO'nun Dünya Mirasları Listesine alınmıştır. 2008 Eurovision Şarkı Yarışması'nda Beyaz Rusya Beyaz Rusya 2008 Eurovision Şarkı Yarışması'na katılan yarışmacıyı seçmek için ulusal eleme düzenledi. Ulusal Elemelerin ilk ayağı 21 Aralık 2007'de yapıldı. Finali ise 21 Ocak'ta yapıldı. Bu elemeleri Ruslan Alehno-Hasta La Vista adlı şarkı ile kazandı. 2008 Eurovision Şarkı Yarışması'nda Belçika Belçika 2008 Eurovision Şarkı Yarışması yarışmacısını seçmek için 9 Mart 2008'de ulusal eleme yaptı. Ulusal elemeyi Isthar, O Julissi adlı şarkıyla kazandı. Chungmugong Yi Sunshin sınıfı muhrip Chungmugong Yi Sunshin sınıfı muhrip (Korece: 충무공 이순신급 구축함 / Chungmugong Yi Sunshin Geup Guchukham, Hanja: 忠武公李舜臣級 驅逐艦; proje adı: KDX-II: Korea Destroyer eXperiment-II), Güney Kore'ye ait çok amaçlı muhrip sınıfı. Bu sınıfın ilk gemisi olan "Chungmugong Yi Sunshin" (DDH-975) Mayıs 2002'de denize indirilmiş ve Aralık 2003'te Güney Kore Deniz Kuvvetleri donanmasına katılmıştır. KDX-II, ayrıca Güney Kore'nin bir "okyanus aşırı" "(blue water)" deniz gücü olmasında baş rol oynayan resmi programın adıdır. 150 m boyunda, 17 m genişliğinde olan gövde tasarımı için Alman IABG firmasından lisans alınmıştır. 4.400 ton ile tam yüklü 5,520 ton arasında olabilen KDX-II sınıfı gemiler CODOG itiş sistemini kullanarak 56 km/s'lik hıza ulaşabilmekte ve 200 kişilik personel taşıyabilmektedir. Gemi, SM-2 füzeleri için 32 kovanlı Mk 41 VLS dikey fırlatma sistemi, bir adet 21-kovanlı RAM hava savunma füze sistemi, bir adet 30 mm Goalkeeper CIWS yakın koruma sistemi, bir adet 127 mm Mk 45 Mod 4 top, sekiz adet Harpoon füzesi ve iki adet üçlü 324 mm anti-denizaltı torpido tüpüne sahiptir. Başlıca elektronik savaş teçhizatı ve sensörler arasında bir adet Raytheon AN/SPS-49(V)5 2D uzun menzilli radar (UMR), bir adet Thales "(Hollanda)" MW08 3D 3 boyutlu hedef tespit ve sınıflandırma radarı, iki adet OT-134A hedef ilüminasyon "(işaretleme)" özellikli Thales STIR240 ateş-kontrol radarı, SLQ-200(V)K SONATA entegre elektronik savaş sistemi ve bir adet KDCOM-II muharebe yönetim sistemi bulunmaktadır. KDCOM-II İngiliz Kraliyet Deniz Kuvvetleri'nin Type 23 fırkateynlerinde kullanılan SSCS muharebe yönetim sisteminden esinlenilmiştir. Sistem hedefleri otomatik olarak inceleyip özelliklerine ve tehdit unsurlarına göre değerlendirebilmekte, maksimum zararı sağlayacak sıralamaya sokarak SM-2 füzeleri ile angajmana girebilmektedir. Sınıfın 4. gemisi olan "Wang Geon"`da, 32 kovanlı Mk 41 VLS dikey füze fırlatma sistemi sola taşınıp, yerine Güney Kore'nin kendi kendi tasarımı olan VLA sistemi yerleştirilmiştir. Geminin ön kısımı 64 kovanlı Mk 41 VLS alabilecek kadar geniştir. Yengisar İlçesi Yengisar İlçesi (Uygurca: يېڭىسار ناھىيىسى, Yéngisar Nahiyisi, Yengisar Nah̡iyisi, Çince: 英吉沙县/英吉沙縣; Pinyin: Yīngjíshā Xiàn), Çin'de Sincan Uygur Özerk Bölgesi'nin kuzeybatısında, Kaşgar İli'inde bir ilçedir. Batısında Akto İlçesi, kuzeyinde Kaşgar Yenişehir İlçesi, doğu ve güneyinde Yarkent İlçesi ile sınırdır. Yengisar İlçesi, bir kasaba (镇 zhèn), on üç kırsal belde (乡 xiāng) ve bir özel kırsal belde (虚拟乡) gibi yerleşim birimlerinden oluşur. Yengisar eski ismi "Yangihissar" olan aynı alanda bulunur. Ayrıca "Unutulan Vatan Doğu Türkistan" adındaki kitabın yazarı İsa Yusuf Alptekin, 1901 yılında burada doğmuştur. DiÄŸer verilen isimler: Ying-chi-sha, Yangi Hisar, Ying-chi-sha-chen, Yangi-Gisar, Yingkisha, Ying-chi-sha-hsien, Yengi Hissar, Yang Hissar, Yangihissai, Yangihissar, Ying-chi-sha-erh, Ying-chi-ho-sha-erh ve Yangihessar. 502 - 550 yılları arasında Hunlar, 552 - 648 yılları arasında Göktürkler, 648 - 649 yılları arasında Tang Hanedanı zamanında Çinliler, tekrar 659 yılından itibaren 744 yılına kadar Göktürkler, 790 ve 791 - tahminen 842 yılları arasında Tibetler ve 1006 yılından itibaren Karahanlılar 1032 - 1210 yılları arasında Doğu Karahanlılar, Doğu Karahanlıları Karahitaylar yıktıktan sonra Karahitaylar, daha sonra; önce 1227 - 1370 yılları arasında Çağatay Hanlığı daha sonra 1370 - 1514 yılları arasında Doğu Çağatay Hanlığı bu bölgede egemenlik sürmüştür. Doğu Türkistan'da 1514 ile 1680 yılları arasında Altışehir ("Altıshahr") olarak bilinen Hotan, Yarkent, Yengihisar, Kaşgar, Aksu, ve Uçturfan gibi şehirleri içine alan bölgede Yarkand Hanlığı, ("mamlakati Yarkand", "mamlakati Moghuliya", "mamlakati Saidiya") egemenlik sürmüştür. Tarımsal ürünleri bol olan Yengisar, Semait Kayısı'sı ile ün yapmıştır, Yengisar "Semait kayısı memleketi" diye de bilinir. Ayrıca 400 yıldır üretilen Yengisar bıçakları ile de ün yapmıştır. Kurşun, bakır, kristal taşı, alçı taşı, kireç taşı, kömür, petrol ve demir gibi mineral kaynakları bulunur. Yangihissar, Kertenkeleler alt takımından olan geckogillerden birine ismini verdiği, Yangihissar gecko ("Cyrtopodion elongatus") tüm doğu Çin boyunca görülür. Orta Toroslar Orta Toroslar ya da Orta Toros Dağları, Toros Dağları silsilesi içinde yer alan Niğde Mersin-Antalya sınırından Kahramanmaraş'taki Binboğa Dağları'na kadar devam eden sıra dağlara verilen addır. Bu dağlar da tüm Toroslar gibi Alp-Himalaya Kuşağı'nda yer almaktadır. 3. Zaman'daki şiddetli orojenezlerle oluşmuştur. Karşılıklı Ekonomik Yardımlaşma Konseyi Karşılıklı Ekonomik Yardımlaşma Konseyi (Rusça: Совет экономической взаимопомощи / "Sovet ekonomicheskoy vsaymopomoshchi", СЭВ / "SEV"), sosyalist ülkeler arasında ekonomik iş birliği ve dayanışma amacıyla 25 Ocak 1949'da kurulan ve Batı ülkelerinde İngilizcesinin kısaltması Council for Mutual Economic Assistance: COMECON olarak adlandırılan uluslararası örgüt. 5-8 Ocak 1949'da Moskova'da yapılan görüşmelerden sonra kurulan örgütün merkezi Moskova'dadır. COMECON üyesi ülkeler tüm yeryüzündeki sanayi üretiminin 1/3'ten ve ulusal gelirin 1/4'ten fazlasını sağlamaktaydı. Yüzölçümü 25 milyon km² olan üye devletlerin topraklarında yaklaşık 400 milyon kişi yaşamaktaydı. Yeryüzündeki demir, kurşun ve çinko rezervinin %50'si; doğal gazın %40'ı; manganez rezervinin %80'i, petrol ve kömür gibi enerji kaynaklarının 1/3'ünü, nikel ve wolfram'ın 2/3'ünü ellerinde bulundurmaktaydılar. Son yıllarında AET ve öbür kapitalist ülkelerle ekonomik, mali ve ticari işibirliği artmıştı. Yüksek organ olan Konsey'e bağlı bir Yürütme Komitesi ve Genel Sekreterlik tarafından yönetilen örgütün, üç tane komitesi vardır: Konsey, üye devlet temsicilerinden oluşur ve yılda en az bir defa toplanırdı. Hükûmet başkanlarından oluşan yürütme komitesi ise üç ayda bir toplanırdı. Mekit İlçesi Mekit İlçesi (Uygurca: مەكىت ناھىيىسى, Mekit Nahiyisi, Məkit Nah̡iyisi, Çince: 麦盖提县/麥蓋提縣; Pinyin: Màigàití Xiàn), Çin'de Sincan Uygur Özerk Bölgesi'nin kuzeybatısında, Kaşgar İli'inde bir ilçedir. Mekit İlçesi, bir kasaba (镇 zhèn), dokuz kırsal belde (乡 xiāng) ve etnik belde (民族乡 mínzúxiāng) gibi yerleşim birimlerinden oluşur. Diğer verilen isimler: Merket-bazar, Markit, Mai-kai-t'i-chen, Merkit, Mo-kai-t'i, Me-kai-t'i, Merket-bāzār, Merket, Mai-kai-t'i ve Mai-kai-t'i-hsien "Dolan koyunları memleketi" olarak da bilinen Merit İlçesinde tarım ürünlerinden kavun, karpuz, armut, kayısı, şeftali, üzüm ve nar yetişir. Yabani mantar, Dolan koyunları, böğürtlen ("Rubus fruticosus"), meyankökü, yalancı safran temel ürünleridir. Camborne Madencilik Okulu Camborne Madencilik Okulu (Camborne School of Mines) veya kısaca CSM, Exeter Üniversitesi'nin bir bölümüdür. Temel uzmanlaşma alanı, madenlerin ve ilgili kaynakların üretilmesi, işlenmesi, kontrolüdür. 1888'de kurulan okul, verdiği lisans, yüksek lisans ve araştırma eğitimleri ile madencilik, çevre ve enerji alanında oldukça büyük üne sahiptir. Okul Exeter Üniversitesi'nin Cornwall Kampüsünde bulunmaktadır. Okul madencilik, mineraloji, mineral ekonomisi, jeoloji, jeofizik, jeokimya ve enerji alanlarında uluslararası üne sahiptir. Bu uluslararası ün ilk olarak 19 yüzyıl civarlarında Güney Afrika, Malezya, Avustralya, Güney Amerika, Meksika, ABD ve Kanada'da bulunan yeni maden sahaları için okulun mezunlarının işe başlamasıyla ortaya çıkmıştır. Bugün de okulun mezunlar birliği sayesinde, küresel madencilik sektöründe CSM mezunları varlıklarını korumaktadır. 2006 yılı itibarıyla, okulda sunulan programlar şu şekildedir: Camborne Madencilik Okulu'nda seçtikleri programları başarıyla tamamlayan ve konularında yüksek başarı gösteren öğrencilere, Exeter Üniversitesi diploması ile birlikte belirli başarı ödülleri de verilmektedir. Bunlar: Madencilik sektöründe özellikle ACSM ve MCSM'nin itibarı çok yüksektir. CSM programlarına kayıt olan öğrencilere her yıl üniversiteden, endüstrideki firmalardan ve eski mezunlardan 15-20 civarı burs verilmektedir. CSM'de doğal kaynaklar üzerine yapılan araştırmalar uluslararası alanda bilinmektedir. Bu araştırmaların çoğu, uluslararası şirketler tarafından da desteklenmektedir. CSM'de yapılan araştırmalar temel olarak madencilik, cevher hazırlama, jeoloji, yenilenebilir enerji ve çevresel bilimlerle ilgilidir. Araştırmalarda akedemisyenler danışman olarak görev alırken, temel araştırma/geliştirmeyi doktora (PhD) öğrencileri devam ettirmektedir. Bununla birlikte, uygun görüldüğü takdirde yüksek lisans (MSc) öğrencileri de araştırmaya katkıda bulunabilir. CSM öğrenciler, akademisyenler, araştırma görevlileri, sanayi çalışanları ve kendini geliştirmek isteyenlere oldukça geniş bir alanda olanaklar sunmaktadır. CSM'de toplam değeri £1.5 Milyon ($2.6 Milyon) olan, örnekleme ve mineralojik analizlerde kullanılan optik mikroskoplar, elektron mikroskobu (SEM), EPMA, QEMSCAN (tanecik analizi ve tanımlama), X-ışınlı florosans spektrometre (XRFS), atomik absorbsiyon spektrometre (AAS) ve XRD bulunmaktadır. Yer altı ve açık ocak deneme işletmeleri Müzede oldukça sistematik şekilde sınıflandırılmış ve birçok önemli mineral ve kayaçlar bulunmaktadır. Koleksiyonun büyük bölümü güney-batı İngiltere'den toplanmıştır. Müzedeki mineraller ve taşlar, çevre okullarda eğitim amaçlı olarak da kullanılmaktadır. Müzede ayrıca madencilik tarihiyle ilgili eserler de bulunmaktadır. Bazı taşlar okulun sanal müzesinde de görülebilmektedir. CSM öğrenci topluluğu sadece Exeter Üniversitesi değil, Falmouth Koleji Üniversitesi öğrencilerinden de oluşmaktadır. CSM öğrenci birliği öğrencilerin sorunlarına çözüm bulmakta ve organizasyonlar düzenlemektedir. Çalışanlar ve öğrenciler arasındaki güçlü ilişkiler sayesinde iyi bir eğitim ortamı oluşmaktadır. Okuldaki spor kulüplerinden bazıları yerel liglerde de oynamaktadır. Kaşgar Yenişehir İlçesi Kaşgar Yenişehir İlçesi (Uygurca: قەشقەر يېڭىشەھەر ناھىيىسى "Keşker Yengişeher Nahiyisi", "K̡əxk̡ər Yengixəh̡ər Nah̡iyisi", Çince: 疏勒县; Pinyin: Shūlè Xiàn), Çin'de Sincan Uygur Özerk Bölgesi'nin kuzeybatısında, Kaşgar İli'inde bir ilçedir. Kaşgar Yenişehir İlçesi, üç kasaba (镇 zhèn), on iki kırsal belde (乡 xiāng) ve iki özel kırsal belde (虚拟乡) gibi yerleşim birimlerinden oluşur. DiÄŸer verilen isimler: K'o-shih-ko-erh-hsin-ch'eng, K'o-shih-ka-erh, Yangi-shaar, Kashgar, Sheleh, Yangi-shahr, Shuleh, Shu-lo, Su-lo-hsien, Su-lo-chen, Jangi-schahr, New Kashgar, Su-lo, Shulen, K'o-shih-ka-erh-hsin-ch'eng, Kashgar Yangi Shahr, Ko-shih-ka-erh-hui-ch'eng ve Yangishar. Milattan sonra 6. yüzyıl ortalarında Göktürklerin yönetimi altına girmiş ve her yıl vergi ödemişlerdir. Burada Kaşgar çevresindeki Yenişehir ("Shūlè Xiàn")'de, Hanalik ("Han-nan-li-k'o-pa-cha" veya "Hanerik") ve Paynap köylerinde Ayni (Uygurca: ئەينۇ ; "Äynú" veya ئابدال ; "Abdal", Rusca: Эйну́, Айну, Абдал) abdal dilini konuşan göçebe insanlar yaşarlar. Dilbilimcilere göre karışık bir dil, çoğunlukla dilbilgisi Türkçe, temel olarak aslında Uygurca, ama başlıca Farsi sözcükleri içerir. Evde Ayni, dışarıda Uygurca konuşurlar. Tarım ürünlerinden kayısı, şeftali, kavun, nar gibi meyveler yetişir. Sincan Eyaleti içinde en bol pamuk, kavun ve meyve burada üretilir. Bulgaristan Halk Cumhuriyeti Bulgaristan Halk Cumhuriyeti (BHC; "Narodna republika Bılgariya (NRB)"), 1946 ile 1990 yılları arasında Bulgaristan'ın resmî adı. Agustos 1945'te yapılan seçimlerde Vatan Cephesi’nde yer alan partiler oyların %88,18’ini aldılar. Kimon Georgiev başbakanlığında kurulan Vatan Cephesi hükümetine: Bulgaristan İşçi Partisi (BİP) 5, Bulgaristan Çiftçi Partisi (BÇP) 4, Ulusal Zveno Birliği (UZB) 4, Bulgaristan İşçilerinin Sosyal Demokrat Partisi (BİSDP) 2, Radikal Parti (RP) 1 ve bağımsızlar 1 bakan verdiler. 8 eylül 1946'da yapılan oylaması sonucunda %93,63'lük çoğunluk kararıyla kesin olarak son verildi ve Bulgaristan Halk Cumhuriyeti'nin kurulduğu açıklandı. Vatan Cephesi başkanlığına seçilen Bulgaristan işçi Partisi önderi Georgi Dimitrov başkanlık görevini de üstlendi. Büyük sanayi kuruluşları ve bankalar ulusallaştırıldı. BİSDP, BİP ile birleşerek Bulgaristan Komünist Partisi (BKP) adını aldı. UZB ve RP kendini feshetti, böylece Vatan Cephesi iki partili (BKP ve BÇP) duruma geldi. COMECON ve Varşova Paktı'na üye olundu. 2 Temmuz 1949'da Dimitrov'un ölümü üzerine yeni hükûmet Vasil Kolarov başkanlığında kuruldu. Altı ay sonra Kolarov da ölünce, BKP sekreterliği ve başbakanlık görevlerini Vulko Chervenkov üstlendi. 1954'te BKP sekreterliğine seçilen Todor Jivkov, 1962'de başbakanlık görevini de üstlendi. 1971'de Stanko Todorov başbakan oldu ve Jivkov : Parti Sekreteri ve Devlet Konseyi Başkanı olarak kaldı. 1980'in sonlarında parti üyeleri arasında bir temizlik hareketine girişildi ve merkez komite yeniden düzenlendi. 1980'in ortalarında uygulanmakta olan katı merkezi planlamadan uzaklaşılarak daha esnek politika uygulanmaya başlandı. 1989'ların sonuna gelindiğinde Doğu Avrupa ülkelerini saran liberalleşme dalgası Bulgaristan'da ses vermeye başlamıştı. Kendilerine ekoglasnost adını veren bir gruba bağlı 4.000 kişi 45 yıldır ilk kez yönetim aleyhtarı gösteri yaptı. Kasım 1989 ortalarında Devlet Başkanı ve Komünist Parti genel sekreteri Todor Jivkov istifa etti. Yerine 15 yıldır dışişleri bakanlığını sürdüren Petar Mladenav getirildi. Jivkov'un istifasını izleyen günlerde eski devlet başkanının yargılanmasını ve serbest seçimlerin yapılmasını isteyen 100.000 kişi Sofya'da bir gösteri yaptı. Daha Sonra Devlet Başkanlığı ve Parti Genel Sekreterliğine Andrey Lukanov getirildi. Lukanov'la birlikte 1990'ların başında muhalefete karşı tavrını yumuşatan Komünist Partisi Haziran'da serbest seçimleri yapma kararı aldı. Yasama görevi, 400 üyeli Halk Meclisi'nce (Naronno Sopranie) yerine getirilirdi. 5 sene için seçilen halk temsilcileri, bu süre dolmadan da seçmenleri tarafından geri çağırabilirdi. Meclis tarafından seçilen Devlet Konseyi 25 kişiden oluşurdu. Konsey başkanı devlet başkanı konumundaydı. Başbakan ve bakanlar Meclis'ce seçilir ve ona karşı sorumlu olurlardı.18 yaşını doldurmuş,kadın-erkek her Bulgar yurttaşı seçme ve seçilme haklarına sahipti. Yerel yönetim organları olan Halk Konseyleri yöre halkı tarafından üç yıl için seçilirdi. Ülke politikasında egemen olan güç 820 bin üyeli (1979) Bulgaristan Komünist Partisi idi. 1947 sonunda G. Dimitrov hükümetinin iş başına gelmesinden sonra, Bulgaristan ekonomisinde planlı ekonomisinde planlı kalkınma döneminin başladığı kabul edilir. Ulusallaştırma çalışmaları sonucunda 1952'den sonra büyük çapta özel sanayi kuruluşu kalmadı. BHC'nin 1986 yılı gayri safi millî hasılası (GSMH) 60.745 milyar dolar, kişi başına GSMH'si 6.766 dolardı. 1985 yılında 13.656 milyon dolar dışalım, 13 348 milyon dolar dışsatım yapılmıştı. II. Dünya Savaşı öncesi geri bir tarım ülkesi olan Bulgaristan'da işlenebilir topraklar son derece parçalanmış durumdaydı. Savaş ertesi 1934 yılında hızla kooperatifleşmeye gidildi ve işlenebilir toprakların ancak % 11'i, 10 hektardan büyük işletmeler durumundaydı. .İşlenebilir toprakların %80'i kooperatif çiftliği oldu. 1958 yılında, ortalama büyüklüğü 1.260 hektar olan kooperatiflerin sayısı 3290'ı buldu ve 1 milyon 250 bin aileyi barındırıyordu. Aynı dönemde devlet çiftlikleri toplam 160 bin hektardı. 1970'te ekili alanın % 80'den çoğunu içeren 930 kooperatif ve 240 devlet çiftliğinin birleştirilerek, 170 tarımsal-sanayi kompleksine (her biri ortalama 26 bin hektar olacak şekilde) dönüştürülmesine başlandı. 1979'da 3.897.000 hektar ekilebilir topraktan elde edilen tarımsal ürünlerin bin ton olarak başlıcaları şunlardı: Buğday (4.429), Mısır (2.477), Şekerpancarı (1.130), Üzüm (1.107), Tütün (222), Soya (113). Tarımsal üretim artmasında; makineleşmeyle birlikte sulama sistemlerinin geliştirilmesine verilen önemin de payı büyüktür. Hayvancılık kesiminde (bin baş olarak); sığır (1.187), domuz (3.830) ve keçi (10.536) başta gelir. Balıkçılık (89 bin ton) ve ormancılık da (3,5 milyon m³) önem taşıyan kesimlerdi. 1944'te sanayi kesiminde 100 bin kişi çalışıyordu. 1979'da bu sayı 1 milyon 300 bine çıktı.1948'de ulusal gelirin % 23,3'ü bu kesimden sağlanırken, 1979'da bu oran %58'e çıktı. Savaş ertesinde Sofya yöresinin demir madenlerini işleyen Pernik demir ve çelik kompleksi; Rodop dağlarında Maden-Rudozem bölgesinin cevherlerini işleyen Kurcali kurşun ve çinko kompleksi; Pirdop bakır ve Silfürikasit tesisleri kuruldu. Dimitrovgrad'da yapılan büyük kimya tesislerinin yanı sıra: Stara Zagora, Vratza, Devniya ve Vidin'de de kimya tesisleri: ayrıca, Burgaz'da bir petrokimya kompleksi vardır. Ülkede üretilen yün, pamuk ya da ipek; Gabrovo, Silvan, Kazanlık, Haskovo ve Sofya kentlerindeki tekstil fabrikalarında işlenir. Bulgaristan'ın linyit üretiminin yarıya yakını Pernik bölgesinden sağlanmaktaydı. Meriç, Struma ve Sofya havzasında zengin linyit rezervleri işletilmektedir. Balkan dağlarında bitümlü kömür ve antrasit rezervleri vardır. Dobruca'da bulunan petrol, ülke gereksinimin yaklaşık üçte birini karşılamaktaydı (250 bin ton, 1981). Dışarıdan gelen ham petrolün işlendiği Rusçuk ve Burgaz rafineleri vardır. Bulgaristan'da elektrik üretimi Dimitrovgrad ve Meriç bölgesinde kurulu linyit ile çalışan termik santrallar ve Rodop dağlarındaki hidroelektoronik santrallardan sağlanır. Pernik, Sofya, Filibe ve Burgaz'da da büyük termik santrallar vardı. Toplam elektrik enerjisi üretiminden 37 milyar kw/saat elektrik sağlanır (1981). Kuzeybatıda Tuna kıyısında Kozloduy'da 1973'te bir nükleer enerji santralı işletilmeye açıldı (1700 mw, 1981) Matthew Good (anlam ayrımı) Matthew Goode Matthew Goode (d. 3 Nisan 1978) İngiliz aktör. Exeter, İngiltere'de 3 Nisan 1978'de dünyaya gelen Goode, beş kardeşin en küçüğüdür (bir ağabeyi; annesinin ilk evliliğinden iki ağabeyi ve bir ablası vardır). Exeter yakınlarındaki Clyst St. Mary kasabasında büyümüştür. Babası jeolog annesi ise hemşiredir. Annesi aynı zamanda amatör tiyatro yönetmenidir. Goode, Birmingham Üniversitesi'nde drama ve Londra'daki Webber Douglas Academy of Dramatic Art'ta klasik tiyatro eğitimi almıştır. Matthew Goode, Mandy Moore'un romantik komedisi 2004 yılı yapımı film olan "Chasing Liberty" ile tanınabilir. Daha önce Goode, BBC yapımı "Inspector Lynley Mysteries: A Suitable Vengeance"'da Dedektif Lynley'nin erkek kardeşi rolünü üstlenmiş ve "Confessions of an Ugly Stepsister" ve Shakespeare uyarlaması "The Tempest" isimli televizyon filmlerinde rol almıştır. Son dönemde, "Match Point", "Imagine Me & You", "Copying Beethoven" (Ed Harris ve Diane Kruger ile birlikte), "The Lookout" isimli filmlerde rol almıştır. Anthony Trollope'un "He Knew He Was Right" isimli BBC uyarlaması mini-dizide ise Brooke Burgess rolünü üstlenmiştir. 2013 yılında Park Chan-wook'un yönetmenliğini üstlendiği "Stoker" adlı filmde Mia Wasikowska ve Nicole Kidman ile birlikte başrolü paylaştı. 2014'ün Mart ayında CBS dizisi "The Good Wife"ın kadrosuna Finley "Finn" Polmar karakteriyle katıldı. Aynı yıl vizyona giren "The Imitation Game" filminde Hugh Alexander karakterini canlandırdı. Kaşgar Kuna Şehir İlçesi Kaşgar Kuna Şehir İlçesi, (Çince: 疏附县; Pinyin: Shūfù Xiàn; Uygurca: قەشقەر كونا شەھەر ناھىيىسى , "Keşker Kona Şeher Nahiyisi" , "K̡əxk̡ər Kona Xəh̡ər Nah̡iyisi"), Çin'de Sincan Uygur Özerk Bölgesi'nin kuzeybatısında, Kaşgar İli'inde bir İlçedir. Kaşgar Kuna Şehir İlçesi, bir kasaba (镇 zhèn), on altı kırsal belde (乡 xiāng) gibi yerleşim birimlerinden oluşur. DiÄŸer verilen isimler: T'o-k'u-cha-k'o-pa-chen, Su-fu. Budist Tapınağı Mo'er (Çince: 莫尔寺遗址, "Mo'er si yizhi") bu bölgede bulunur. codice_1 Divididos Divididos (anlamı "Ayrılan") Arjantin'in önemli rock gruplarından biridir. Grup, Luca Prodan'ın ölümünden sonra 1988 yılında kuruldu. Ricardo Mollo (vokal, gitar) ve Diego Arnedo (bas gitar), davulcu Gustavo Collado ile daha sonra adı "Divididos" olacak olan "La División" grubunu kurdular. Farklı yıllarda farklı müzisyenler gruba dahil oldular. Bunlar: Gustavo Collado (1988-1990); Federico Gil Solá (1990-1995); Jorge Araujo (1995-2004); ve Catriel Ciavarella (2004). Grup, Voodoo Child, Light My Fire gibi bir numaraya yükselmiş birçok şarkıyı tekrar söylediler. Taşkurgan Tacik Özerk İlçesi Taşkurgan Tacik Özerk İlçesi (Tacikçe: Йенги Тоҷик Тошкйрғон, Uygurca: تاشقۇرقان تاجىك ئاپتونوم ناھىيىسى, "Taşkurkan Tacik Aptonom Nahiyisi", "Taxk̡urk̡an Tajik Aptonom Nah̡iyisi, "Çince: 塔什库尔干塔吉克自治县/塔什庫爾幹塔吉克自治縣; Pinyin: Tǎshíkù'ěrgān tǎjíkè Zìzhìxiàn), Çin'de Sincan Uygur Özerk Bölgesi'nin batısında, Kaşgar İli'inde bir "Tacik" özerk ilçesidir. Batısında Tacikistan ve Afganistan, kuzeyinde Akto İlçesi, doğusunda Yarkent İlçesi ve Kağılık İlçesi, güney ve güneybatısında Pakistan tarafından kontrol edilen Keşmir ile sınırdır. Dünyanın en yüksek ikinci dağı Çogir Dağı ("K2"; 乔戈里峰/喬戈裏峰; "Qiáogēlǐ Fēng"; 8611 metre) Taşkurgan'da bulunur, ayrıca Muztağ Ata Dağı(慕士塔格峰; "Mùshìtǎgé Fēng"; 7.546 metre) ve Kongur Dağı (公格尔山/公格爾山; "Gōnggé'ěr Shān"; 7.719 metre) bu bölgededir. Taşkurgan nehri ve Tiznap (veya "Tiznef"; Çince: 提孜那甫河, "Tízīnàfǔ") nehri ve birkaç sıcak su kaynağı ve altın, demir, ve bakır kaynakları bulunur. Taşkurgan Tacik Özerk İlçesi, bir kasaba (镇 "zhèn"), on bir kırsal belde (乡 "xiāng") gibi yerleşim birimlerinden oluşur. Taşkurgan Tacik Özerk ve Akçi İlçesinde 2800–3800 metre yüksek soğuk otlaklarda latince ismi "Kengyilia kaschgarica" (喀什以礼草; "ka shi yi li cao") olan çayırlar doğada görülür. Diğer verilen isimler: Tashkurgan, P'u-li, Taxkorgan Tujik, P'u-li-hsien, Tash Qurghan, T'a-shih-k'u-erh-kan-t'a-chi-k'o-tsu-tzu-chih-ch'ü, T'a-shih-k'u-erh-kan-ch'eng, T'a-shih-k'u-erh-kan, T'a-shih-k'u-erh-kan-t'a-chi-k'o-tsu-tzu-chih-hsien, Taschkurgan, Taxkorgan Tajik Zizhixian, Tachkourghan, T'a-shih-k'u-erh-kan-t'a-chi-k'o-tsu-tzu-chih-ch'u, Tash Kurghan, T'a-shih-ho-erh-han, Sariqol ve Sariqöl Han Hanedanlığı zamanında Taşkurgan Puli (蒲犁, "Púlí") isminde bilinirdi, sonra Yuan Hanedanı boyunca ona bağlı kalmış sonra ayrılıp Çağatay Hanlığı yönetimi altına girmiştir. Taşkurgan Tacik Özerk İlçesi 1954 yılında kurulmuş ve Kaşgar İline bağlanmıştır. Güneş İmparatorluğu (film) Güneş İmparatorluğu (orijinal adı: "Empire of the Sun"), J. G. Ballard'ın aynı adlı yarı otobiyografik romanı temel alınarak çekilen 1987 yılı yapımı tarihi savaş filmidir. Steven Spielberg'in yönettiği filmin başrollerinde Christian Bale, John Malkovich, Miranda Richardson ve Nigel Havers yer aldı. "Güneş İmparatorluğu", zengin Britanyalı ailesi ile Şangay'da oturan, ancak II. Dünya Savaşı'nda Japonya'nın Şangay'ı istila etmesi sırasında onları kaybedip, yolu bir esir kampına düşen Jamie "Jim" Graham adlı çocuğun öyküsünü anlatır. Spielberg projeyi ele almadan önce filmi yönetmesi için sırasıyla Harold Becker ve David Lean ile görüşüldü. Spielberg, David Lean filmlerine ve II. Dünya Savaşı'na olan takıntısı nedeniyle filmi yönetmeyi istedi. Film, Spielberg'in en derin çalışması olarak görülür. Ballard'ın kitabının kahramanlık temasına sahip olmasına rağmen, Spielberg anne ve babasından ayrılmış bir çocuk ile ilgilenen bir film yaptı. Film her ne kadar eleştirel yönden takdir görse de, gişede hayal kırıklığı yarattı. J.G Ballard'ın oto-biyografik romanından uyarlanan "Güneş İmparatorluğu", Shangai'in Japon istilasına uğradığı 1941 yılında başlıyor. Zengin bir ailenin mutluluk içinde yaşayan genç üyesi Jim - "Christian Bale" şehirde yaşanan büyük kaos sırasında ailesini kaybediyor ve her gün onlarca insanın öldüğü bu karmaşada yapayalnız kalıyor.. Uçaklara büyük bir ilgi duyan ve hep uçmayı hayal eden Jim, sonunda Soo Chow toplama kampına gönderiliyor ve burada geçirdiği aylar boyunca yepyeni insanlarla tanışarak, yaşamın ailesinin kendisine sunduğu kadar toz pembe olmadığının farkına varıyor. Warner Bros. filmin haklarını Harold Becker'ın yönetmenliğini ve Robert Shapiro'nun yapımcılığını yapmasını tasarlayarak satın aldı. Tom Stoppard, J.G. Ballard ile işbirliği yaparak yazdı. Becker projeyi terkedince, David Lean'nin filmi Spielberg'in yapımcılığında yönetmesi düşünüldü. Lean "Ben bunun için bir yıl çalıştım ve sonunda onun bir günlüğe fazla benzediğini düşündüm. O ilginç ve iyi yazılmıştı ama ben onu Steven'a verdim" diye açıkladı. Spielberg "J.G. Ballard'ın kitabını okuduğum an, filmi yönetmeyi gizlice istediğimi fark ettim" dedi. Spielberg filmi fazla kişisel bulmadı. Spielberg çocukken en sevdiği film, bir savaş esirinin Japon kampında yaşadığı olayları anlatan ve David Lean tarafından yönetilen "Kwai Köprüsü" adlı yapımdı. Spielberg'in, II. Dünya Savaşı ve babasının anlattığı hikâyelerdeki hava araçlarına takıntısı vardı. Spielberg, çekim senaryosunu yazması için Tom Stoppard ile anlaşmadan önce Menno Meyjes'i kiraladı. "Güneş İmparatorluğu", Birleşik Krallık'taki Elstree Stüdyoları'nda ve İspanya ile Şangay'daki birkaç yerde çekildi. Film yapımcıları, Asya'da 1941 yılının Şangay'ına benzer bir yer bulabilmek için çalıştı. Yapımcılar, 1985 yılında Shanghai Film Studios ve China Film Co-Production Corporation ile görüşme yaptı. Görüşmelerden bir yıl sonra, 1987 yılının Mart ayının başında üç hafta boyunca çekimlerin gerçekleştirilmesine izin verildi. Şangay'da 1940'lardan beri çekilen ilk Amerikan filmi oldu. Çinli otoriteler, işaretlerin geleneksel Mandarin harfleriyle değiştirilmesi için film ekibine izin verdi. Ek olarak şehrin aşağı kısımlarının filmin çekimleri için kapatılmasına da izin verildi. Aralarında 40 yıl önce Japonya'nın Şangay'ı istilasını hatırlayan bazı kişilerin bulunduğu, 5000'nin üzerinde yerli figüran kullanıldı. Ordu üyelerini Japon askerleri canlandırdı. Diğer çekimler Trebujena, Andalusia, Knutsford, Sunningdale ve Berkshire'de gerçekleşti. İngiltere'deki çekimler sırasında David Lean seti ziyaret etti. Spielberg, döneme ait vasıtalar ve hava araçları kullanarak, o çağı doğru bir şekilde resmetmeyi hedefledi. Nagasaki'nin bombalanması sahnesi için görüntüler bilgisayar ile oluşturuldu. Industrial Light & Magic şirketi görsel efekt sekanslarını tasarladı. Norman Reynolds, yapım tasarımı için kiralanırken, Vic Armstrong da dublör kordinatörü olarak görev yaptı. "Güneş İmparatorluğu", 11 Aralık 1987 tarihinde sınırlı gösterime girdi. Ardından 25 Aralık 1987 tarihinde de geniş gösterime girdi. Film Kuzey Amerika'da 22.24 milyon dolar, diğer ülkelerde de 44.46 milyon dolar kazandı ve böylece toplamda 66.7 milyon dolar elde etmiş oldu. Filmin gişe hasılatı hayal kırıklığı yarattı. Rotten Tomatoes sitesinde film hakkında yapılan 31 eleştirinin temel alındığı incelemede, eleştirmenlerin %77'si filmden hoşlandı. Metacritic sitesindeki 17 eleştirinin hesaplanması sonucunda film ortalama 60 puan elde etti. J.G. Ballard olumlu yönde görüş bildirdi ve özellikle de Christian Bale'in performansına hayran kaldığını belirtti. "The New York Times"'tan Janet Maslin "görsel bir görkem, kahramanca maceraperestlik" olarak tanımladı. Karışık bir yorum yapan Roger Ebert "Öykünün içindeki duygusal potansiyele rağmen bana uygun gelmedi. Belki de çocuk gibi, dünyanın hiçbir yerinde uçakların bu kadar kötü amaçla kullanılmadığını kararlaştırdığım içindir" dedi. Uçma sembolleri, Jim'in esir kampından kurtulmasını simgeler. Jim'in kendine ve topluma yabancılaşması, kampa bitişik olan havaalanındaki Japon pilotlara saygı duruşunda bulunması ile yansıtıldı. J.G. Ballard, "Japonların Çinlerle vahşi olduklarının doğru olduğuna inanıyorum ve bu yüzden onlar hakkında duygusal düşünmüyorum. Ama çocuklar her yerde kahraman bulmak eğiliminde. Bir konuda hiç şüphem yok, o da Japonların çok cesur olmalarıydı. Vatanseverlik ve ulusa karşı sadakat hakkında görüşleri karmaşıktı. Önceleri Jim kendini sürekli Japon olarak tanımlardı; Amerikalılar Mustang'lar ve B-29'larla uçmaya başladıklarından beri, Jim kendini onlara daha yakın hissediyor." dedi. Midkemia Raymond Elias Feist'in Büyücü Çırak (1982) isimli ilk fantastik roman kitabında insanların yaşadığı dünyadır. Bu dünya kadim zamanlarda valherular (ejder lordları) tarafından yönetilmiş fakat kaos savaşlarında bütün valheruların tanrılar tarafından farklı bir boyuta sürülmesiyle bu dünyaya insanlar ve cüceler gelmiş valherular tarafından yönetilen kara elfler (moredhel) ve elflerde serbest kalmıştır. Bu ırklar binlerce yıl boyunca midkemiada yaşamış ve serinin devam eden kitaplarındada orada yaşamaya devam etmişlerdir. hayattaşı adı verilen bir taşla bu gezegende bulunan bütün canlılar birbirine bağlıdır ejderha lordları bu taşı kullanarak evrene geri dönmeye çalışmıştır ama milamber ve ashen shugar tarafından engellenmişlerdir Valheru Valherular Raymond Elias Feist'in yazdığı fantastik roman kitaplarında "Midkemia" adlı dünyanın kadim zamanlardaki yöneticileri olan ırktır. "Midkemia" ile beraber yaratılmışlardır güçleri neredeyse tanrılara denktir ve bilinen diğer isimleriyse ejder lordlarıdır. Valherular çok güçlü olduklarından dolayı kendilerine hizmet etsin diye moredhel (kara elf) ırkını yaratmışlardır. Bu valherularda akraba ilişkileri çok karmaşıktır ve çok kavgacı bir ırklardır. Hepsinin binek olarak kendine özgü bir ejderhası vardır ve bu ejderhalara binerek aralarında savaşırlar. Fakat kaos savaşları döneminde bir pantheon gelip onlara biz sizin tanrınızız der ve bunu duyan valherular ashen shurugar hariç hepsi tanrılara savaş açarlar ve bu savaşı kazanmak üzareyken tanrıların birkaçı kendilerini feda ederek valheruları farklı bir boyuta sürerler bu zamandan sonra ise gediksavaşları zamanına kadar hiç valheru görülmemiştir. 2007 Eurovision Çocuk Şarkı Yarışması 2007 Eurovision Çocuk Şarkı Yarışması, 5. Eurovision Çocuk Şarkı Yarışması'dır. 8 Aralık 2007 tarihinde Hollanda'nın Rotterdam kentinde Ahoy arenasında yapılmıştır. Bu sene yarışmaya ilk kez Litvanya, Gürcistan ve Ermenistan katılmıştır. Ayrıca geçtiğimiz sene katılan ve ilk iki yarışmanın birincileri Hırvatistan ve İspanya yarışmaya katılmayacaklarını duyurmuşlardır. Ayrıca Birleşik Krallık da daha sonraki yıllarda katılacağını açıklamıştır. Bu seneki yarışmayı Sipke Jan Bousema & Kim-Lian van der Meij sunmuşlardır. Bu senenin birincisi 2005 yılını da kazanmış olan ülke Beyaz Rusya olmuştur.Beyaz Rusya'yı Alexey Zhigalkovich "S Druzyami" şarkısıyla kazanmıştır. 1. olan şarkı ile 2. olan şarkı arasında sadece 1 puan fark vardı. Beyaz Rusya 137 puanla 1. Ermenistan 136 puanla 2. olmuştur. Ayrıca Makedonya'da bu zamana kadar almış olduğu en iyi sonucu almıştır. İlk 5 şu şekildedir: 1. Beyaz Rusya, 2. Ermenistan, 3. Sırbistan, 4. Gürcistan, 5. Makedonya. Not: Aşağıdaki liste yarışmacıların çıkış sırasına göre değil puan sırasına göre yapılmıştır. Dunhuang el yazmaları Dunhuang (Çince: 敦煌 veya 燉煌 ; pinyin: Dūnhuáng) yakınlarındaki Mogao mağaralarında (çoğunlukla da Mağara No. 17), bulunmuş büyük tarihi, filolojik ve edebi değer taşıyan el yazmalarıdır. Uzun süredir kaybolduğu düşünülen yapıtlar (örneğin "Hua Hu Jing"), klasik yapıtların antik baskıları (örneğin "Konfüçyüs'ten Seçmeler"in baskısı), dünyada matbaayla basılmış ilk kitap olan Elmas Sutra bu mağaralarda bulunmuştur. Ayrıca daha önce varlığı bilinmeyen Orta Asya dilleriyle (Hotanca) yazılmış belgeler de bulunmaktadır. 5 yüzyıl ile erken 11. yüzyıl arasında tarihlenen el yazmalarının çoğunluğu Çince'dir; geriye kalanları ise günümüzde yok olmuş çeşitli Asya dillerinde yazılmıştır. Belgeler içerik olarak çeşitlilik gösterse de, genel olarak çoğunluğu dini niteliktedir. Dini metinler içinde ise çoğunluğu Budist metinlerdir. El yazmaları 20. yüzyılın başında Wang Yuanlu adında Taocu bir rahip tarafından bulunmuştur. Wang bunları Batılı kaşiflere, özellikle de Aurel Stein ve Paul Pelliot'a satmıştır. Luo Zhenyu'nün çabalarıyla, geriye kalan yazmalar Çin'de koruma altına alınmıştır. Bugün yazmalar, British Library ve Bibliothèque nationale de France gibi çeşitli ülkelerin kütüphanelerinde saklanmaktadır. Bir kısmı ise "International Dunhuang Project" tarafından dijital ortama aktarılmıştır, ve ücretsiz olarak erişilebilir. Fiat Turbina Fiat Turbina, İtalyan otomobil şirketi Fiat'ın 1954 yılında tanıttığı konsept otomobil modelidir. Rover'ın 1949 yılında tanıttığı Rover Jet 1 konsept otomobilinden sonra üretilen ilk gaz türbin motorlu otomobil olup, "kıta Avrupası'nın ilk gaz türbinli otomobili" olarak tanıtılmıştır. 1948'de etüt çalışmalarıyla başlayan proje 14 Nisan 1954 tarihinde Lingotto fabrikasının çatısındaki test pistinde yapılan ilk deneme sürüşüyle tamamlanmıştır. Araç 9 gün sonra 23 Nisan 1954'te Fiat üst düzey yöneticileri Gianni Agnelli, Vittorio Valletta ve projeden sorumlu başmühendis Dante Giacosa'nın da katıldığı ve Torino-Caselle Havalimanı'nda firmanın test pilotu Carlo Salamano tarafından yapılan test sürüşüyle kamuoyuna tanıtılmıştır. Araç daha sonra 36. Torino Otomobil Fuarı'nda basına tanıtılmıştır. Aracın gaz türbin motoru şasinin ortasında, sürücü kabininin arkasındadır. Tipo 8001 gaz türbin motorunda iki aşamalı santrifüj kompresör aracın ön tarafından araç boyunca giren havayı sıkıştırarak yukarıda konumlandırılmış üç adet konserve tipi yanma odacığına yönlendirir. Kerosen yakıtı yakıt distribütörüyle yanma odacıklarından verilerek yanma reaksiyonu oluşturulur. Motorda kompresöre tahrik veren iki aşamalı bir türbin ve redüksiyon dişli setiyle arka tekerleklere ve yakıt distribütörüne tahrik ileten tek aşamalı bir türbin şaftı bulunmaktadır. Aracın iki adet yakıt deposu sürücü ve yolcu koltuklarının yanına konulmuştur. Elektrik sistemi için 6 adet seri bağlı akü bulunmakta olup, aküler aracın ön tarafına konulmuştur. Araçta kavrama ve vites kutusu bulunmamakta olup, ileri geri hareketler motorun gaz kumandasıyla yapılmaktadır. Motor 22000 devir/dakika'da 300 PS (220 kW) güç üretmekte olup, aracı yaklaşık 250 km/sa (155,3 mil/sa) hıza çıkarmaktadır. Gövdenin, Torino Politeknik Üniversitesi'nin rüzgar tünelinde yapılan aerodinamik testlerinde 0,14 cx'lik hava sürtünme katsayısı elde edilmiştir. Araç bu en düşük hava sürtünme katsayı rekorunu 30 yıl boyunca korumuştur. Çelik boru profilden uzay kafes mimaride yapılan şasisi, Fiat 8V modelinden alınan dört tekerlekte bağımsız süspansiyon sistemi üzerindedir. Aşırı ısınma ve yakıt tüketimi sorunlarından dolayı proje rafa kaldırıldı. Araç şu anda Torino Ulusal Otomobil Müzesi'nde sergilenmektedir. Onsu İlçesi Onsu İlçesi (Uygurca: ئونسۇ ناھىيىسى, "Onsu Nahiyisi", "Onsu Nah̡iyisi", Çince: 温宿县 veya 溫宿縣; Pinyin: "Wēnsù Xiàn"), Çinnde Sincan Uygur Özerk Bölgesi'nin kuzeyinde, Aksu İline bağlıdır. Batısında Uçturfan İlçesi, kuzey ve kuzeybatı sınırını Kırgızistan ve Kazakistan ile paylaşıp, doğusunda Bay İlçesi ve Toksu İlçesi, güneyinde Aksu şehri ile sınırdır. Onsu ilçesi, batı Tanrı Dağlarında Tomur (Uygurca: Temür; Türkçe: Demir) dağının (7,443 m) güney ayağında, Tarım Havzasının kuzey kenarında konumlanır. Onsu ilçesi, bir kasaba (镇 "zhèn"), sekiz kırsal belde (乡 "xiāng"), bir etnik kırsal belde (民族乡; "mínzúxiāng") ve yedi özel kırsal belde (虚拟乡) gibi yerleşim birimlerinden oluşur. İlçenin ana merkezi Wensu (温宿镇; "Wēnsù zhèn") kasabasıdır. DiÄŸer verilen isimler: Wen-su-lao-ch'eng, Agsu, Aqsu, A-k'o-su-lao-ch'eng, Aqsu, Kona Shahr, A-k'o-su, Aqsu Kona Shahr, Akoso, Wensuh, Aksou, Ak Su Kona Shahr, Wen-su-hsien, Wensuh-lao-ch'eng, Aksu ve A-k'o-su-chiu-ch'eng. 502 - 550 yılları arasında Hunlar, 552 - 648 yılları arasında Göktürkler, 648 - 649 yılları arasında Tang Hanedanı zamanında Çinliler, tekrar 659 yılından itibaren 744 yılına kadar Göktürkler, 790 ve 791 - tahminen 842 yılları arasında Tibetler ve 1006 yılından itibaren Karahanlılar 1032 - 1210 yılları arasında Doğu Karahanlılar, Doğu Karahanlıları Karahitaylar yıktıktan sonra Karahitaylar, daha sonra; önce 1227 - 1370 yılları arasında Çağatay Hanlığı daha sonra 1370 - 1514 yılları arasında Doğu Çağatay Hanlığı bu bölgede egemenlik sürmüştür. Onsu ilçesinde su kaynağı bolluğu vardır. Buzullar 1219.68 km² alanı kaplar, ki ortalama 158,229 milyon m suyu depolar. Ayrıca burada toplam uzunlukları 889 kilometreyi bulan sayıları 43 nehir vardır.. Tanrı Dağlarının kuzeybatısındaki alanda konumlanan, Tomur Ulusal Koruma Bölgesi, başlıca Bozdong, Pochenzi, Taglak ve Akqi ("Akche, A-ho-ch'i-hsien, A-ho-ch'i-ch'eng, A-ko-ch'i, Agche, Akchiy, Akcha, A-ho-ch'i") gibi dört yerleşim birimlerini kapsar. Dünyanın sekizinci en büyük buzulu, 60.8 kilometre uzunlukta ve Tomur dağının kuzey tarafındadır. Onsu kasabasına, 15.2 km Kum-Arık ("Sarydzhaz") ve 19.9 km uzaklıkta Toşkan Nehri bulunur. Bu bölgede 20'den fazla, bunlardan en önemlileri ladin, huş, ve "Populus euphratica" Oliv gibi kavak ağaç türleri yetişir. Alplerdeki otlaklarda olduğu gibi, 100'den fazla fundalık türleri bu böldede yetişir. Onsu İlçesinde doğada 200'den fazla hekimlikte de kullanılan yabani bitki ve baharat türleri yetişir. Ayrıca Maydanozgillerden "Angelica sinensis" cinsi ve kar lotusu "Saussurea laniceps" sık görülür.. Ayrıca Çin böcek mumu ağaçlardan toplanır. Onsu ilçesinde yabani hayat çok zengindir; doğada sayıları seyrek hayvanlardan kar parsı ("Uncia uncia") ve siyah leylek ("Ciconia nigra"), ayrıca geyik, vaşak, ve kuğu gibi yabani hayvanlar yaşar. Kanatlı hayvanlardan 161 kuş türleri yaşar. Onsu ilçesinin kıtasal tipik bir iklimi vardır. Dağlık bölgenin iklimi yüksekliğe göre değişir. Yüksek rakımlar, çok soğuk, sürekli karla ve buzullarla kaplıdır, orta rakımlar ılımlı bir iklimi, ladin, alaçam ormanları ile ve otlaklarla kaplıdır, ve alçak ovalar sıcak ve güneşlidir. Yıllık ortalama sıcaklık 10.2 °C, en yüksek sıcaklık 37.6 °C, en düşük sıcaklık - 27.4 °C'dir, yıllık ortalama 2718.1 saat güneşli bir dönemi olur, ve ortalama 207 gün don olmaz. Yıllık ortalama 62.9 mm yağış, ve ortalama yıllık buharlaşma kapasitesi 1803.9 mm kadar olur. Onsu ilçesine, ""Güney Sincan Pirinç vatanı"" adı da verilir. Pirinç, buğday ve mısır gibi ana tahıl ürünleri yetişir. Onsu ilçesi bir "yeşil gıda" (yüksek kalite pirinç) merkezidir, ve bölgenin iç ve dışında "kara inci" pirinçi en çok satılır. Endüstriyel olarak pamuk, şerbetçiotu ("Humulus lupulus"), pancar, ve keten ekilir. Besicilik, Onsu’nun kırsal ekonomisine tek ve çok önemli katkıda bulunur. Aksu ilinde, Onsu şerbetçiotu ve pamuk ihracat merkezidir. Öküz, at, koyun, keçi, ve deve gibi on hayvan çeşitleri yanında, bölgede yüksek düzeyde bir Keşmir keçisi yünü üretilir. Elektronik savaÅŸ Elektronik savaş veya elektronik harp, askeri terminolojiye radyo dalgalarının kullanımı ve bir ordunun taktik teknolojik üstünlüğünün savaşın sonucunda belirleyici rol oynamaya başlaması ile girmiş bir harp terimidir. Genel olarak, çeşitli tekniklerin kullanımı ile elektromanyetik tayfın düşman güçlerince kullanımını tamamen engellerken bir taraftan dost güçlerce kullanımını askeri amaçlara en uygun şekilde, azami yararı sağlayacak hale getirmeyi hedefler. Elektronik savaş kendi içinde üç ana bölümde incelenebilir; "elektronik destek", "elektronik saldırı" ve "elektronik savunma". Elektronik destek, elektromanyetik tayfın pasif olarak kullanımı ile savaş bölgesindeki dost ve düşman ünitelerinin konumları, hareket yönleri, hızları, ateş güçleri, kendi aralarındaki haberleşmenin içeriği gibi taktik açıdan önemli, zaman-kritik istihbarat verilerinin, düşmanın yaydığı sinyallerin yakalanıp analiz edilmesi yolu ile edinilerek güvenli kanallardan ilgili komuta kontrol veya harp birimlerine aktarılmasından oluşur. Bu istihbarat karargâh veya siyasal düzeyinde makrostratejik kararların alınmasında rol olabileceği gibi, savaş alanında anlık taktik seçimlerde, saldırının yönü ve gücünün belirlenmesi, savunma kademelerinin organizasyonu ve derinliğinin kararlaştırılması gibi ünite düzeyinde de kullanılabilir. Elektronik destek genellikle pasif olarak icra edildiği ve herhangi bir elektromanyetik iz yaratılmadığı için bu aktiviteler düşman güçleri tarafından da fark edilemez. Bu tip pasif elektronik istihbarat faaliyetleri hemen hemen tüm ülkeler tarafından, savaş olsun veya olmasın, komşuları ve potansiyel tehlikeler hakkında önceden bilgi sahibi olabilmek için sürekli olarak devam ettirilmektedir. Elektronik saldırı, askeri güç ve teknolojik altyapı kullanılarak düşman güçlerinin radyo dalgaları ve radar frekans bandı başta olmak üzere, elektromanyetik tayf'ı kullanmalarının engellenmesi, bu suretle seyrüsefer, hedef tespit, takip, telekomünikasyon ve istihbarat paylaşım yeteneklerinin azaltılması, komuta zincirini oluşturan halkaların birbiri ile elektronik haberleşmesinin engellenmesidir. Elektronik saldırı aktif veya pasif olarak icra edilebilir. Elektronik saldırı yöntemlerine yönelik birçok ayrıntı askeri veya devlet sırrı olarak saklanır. Elektronik savunma, dost ve müttefik güçlerin elektronik teçhizat, araç, haberleşme, altyapı, ateş gücü ve karargahlarının düşman unsurların elektronik saldırılarından korumasıdır. Elektronik savunma ayrıca dost kuvvetlerin kendi elektronik saldırı metotlarından korunması için de icra edilir. Aktif elektronik savunma teknikleri arasında frekans atlamalı geniş spektrum askeri telsizler gibi bazı ekipmanın değişen elektronik harp koşullarına göre teknik modifikasyonu örnek verilebilir. Pasif elektronik savunma biçimleri arasında ise özellikle operatör personelin günün koşullarına ve düşmanın kullanabileceği olası yöntemlere karşı eğitimi baş rol oynamaktadır. Elektronik karşı tedbir ekipmanı elektronik savunma kategorisinde değerlendirilir. Şayar İlçesi Şayar İlçesi (Uygurca: شايار ناھىيىسى, Şayar Nahiyisi, Xayar Nah̡iyisi, Çince: 沙雅县/沙雅縣; Pinyin: Shāyǎ Xiàn), Çin'de Sincan Uygur Özerk Bölgesi'nin kuzeyinde, Aksu İli'inde bir ilçedir. Resmî kaynaklarda "Xayar" diye yazılmıştır. Batısında Aksu ve Aral şehri, kuzeyinde Toksu İlçesi, doğusunda Kuçar İlçesi ve Lopnur İlçesi, güneyinde Çerçen İlçesi, Niya İlçesi, Keriye İlçesi ve Çira İlçesi ile sınırdır. Şayar ilçesi, bir kasaba (镇 "zhèn"), yedi kırsal belde (乡 "xiāng") ve dört özel kırsal belde (虚拟乡) gibi yerleşim birimlerinden oluşur. İlçenin ana merkezi Şayar (沙雅镇; "Shāyǎ zhèn") kasabasıdır. Yengimehelle / Yingmaili (يېڭىمەھەللە بازىرى / 英买里; Yéngimehelle / "Yīngmǎilǐ") 1.5 km² yüzölçümlü en büyük beldesidir. DiÄŸer verilen isimler: Chahyar, Sha-ya-chen, Sha Yar, Shakh-yar, Shor-Yar, Sha-ya, Sha-ya-hsien, Schahjar ve Shahyar. ARMERKOM Araştırma Merkezi Komutanlığı veya kısaca ARMERKOM, Türk Deniz Kuvvetleri'ne bağlı bir araştırma-geliştirme "(AR-GE)" kuruluşudur. Yazılım Geliştirme Grup Başkanlığı, Savaş Sistemleri Başkanlğı, Elektronik Harp Grup Başkanlğı ve Akustik Araştırma Grup Başkanlığı adında dört ana çalışma grubu altında organize olan ARMERKOM'un başlıca araştırma alanları arasında savaş yönetim sistemleri, taktik bilgi sergileme sistemleri, keşif ve gözetleme sistemleri, veri füzyon sistemleri, taktik link sistemleri, benzetim sistemleri, gemi dahili muhabere sistemleri, elektronik harp sistemleri "(ED, ET, EK)", güdümlü mermi sistemleri, radar kesit alanı ölçümleri, pasif/aktif sonar sistemleri, sualtı silahları "(Torpido, Mayın)", suüstü/sualtı dinamik/statik akustik gürültü ölçümleri, kolay atılabilir/toplanabilir sualtı sinyal tespit sistemleri, deniz tabanı sınıflandırması ve 3 boyutlu deniz tabanı mozaik haritaları, veri/sinyal analizi, modelleme, platform veri tabanı/sınıflandırma, akustik karşı tedbirler ve benzeri askeri ürün ve uygulamalar gösterilebilir. 1998 yılında faaliyete geçen ARMERKOM'a bağlı askeri tesis ve yerleşkeler İstanbul Pendik'te bulunmaktadır. Teletekst Teletekst televizyonlarda interaktif işlemler yapılmasına olanak sağlayan teknolojidir. Bu teknolojiyle televizyondan borsa takibi, maç sonuçları gibi birçok işlemi gerçekleşmesi mümkün olmuştur. Günümüzde dünyanın çoğu büyük kanalında teletekst desteği bulunmaktadır. Hatta, çoğu kanal, teletekst desteği ile interaktif bağlantı kurmaktadır. Örneğin altyazılı film gösterimi yapılan bir sinema kanalında, altyazı dili teletekst aracılığıyla değiştirilebilmektedir. Her ne kadar, 90'ların sonlarından başlayarak teletekst kavramı gelişme göstermiş olsa da, günümüzde sayılı Türk televizyon kanalının teletekst desteği bulunmaktadır. Videofon Videofon, Türk Telekom'un sabit telefon hattı kullanan abonelerine görüntülü konuşma sağlamak üzere pazara sürdüğü servistir. Telekomünikasyon Kurumu'nun onayı ile 2008 yılı Mayıs ayında hizmete sunulan servisin tanıtımı için firma Cem Yılmaz'ın oynadığı bir reklam çektirmiş, ardından Kurtlar Vadisi Pusu dizisi gibi televizyon yayınlarında ürün yerleştirmeye başvurmuştur. Firma servisin kullanımı için ADSL aboneliği ve en az 1024/256 Kbps hızında geniş bant internet erişimine sahip olunmasını şart koşmaktadır. Servis için sadece firmanın sunduğu telefon setleri kullanılabilirken Türk Telekom 2011 itibarı ile 400 TL talep ettiği bu cihazları 100 bin kullanıcıya ulaşıncaya dek 24 ay sözleşme karşılığı ücretsiz dağıtmayı taahhüt etmekteydi. Sözleşme karşılığı talep edilen 29 TL'lik aylık ücret 2009 sonunda 19 TL'ye indirilmiştir. Bu aylık ücret karşılığı aboneler ayda 3000 dakika (50 saat) görüntülü görüşme yapabilmekteydiler. Firma abone sayısını arttırabilmek için 2009 yılında yeni kampanyalar duyurdu. Bunlardan ilki asker aileleri için ilk 6 ay ücret alınmayan 24 aylık sözleşme kampanyası ; bir diğeri ise cihaz üzerinden bilgi servislerine ulaşma imkânı sunan Video BiDünya kampanyası idi. Firma 2009 yılı sonunda aylık abonelik ücretini 19 TL'ye indirdi. Firmanın servis için açtığı ttvideofon.com web sayfası, alan kaydı firma tarafından yenilenmediği için artık ilgili bir içerik sunmamaktadır. Türk Telekom Tarafından Sunulan Videofon hizmeti, Bilgi Teknolojileri ve İletişim Kurumunun 10.11.2017 tarih ve 2017/İK-SYD/334 nolu kararıyla sonlandırılıp kullanımdan kaldırılmıştır. Cihaz ile konuşma sırasında görüşülen kişinin fotoğrafı çekilebilmektedir. SIM kart okutulabildiği için kartta bulunan kayıtlar cihazın rehberine aktarılabilir. Cihaz ile web sayfalarına erişilebilir. Videofon, internet bağlantısı ve ek bir aylık ücret daha ödenmesini gerektirdiği için kotalı internet abonesi olan kullanıcılarca pozitif karşılanmamıştı. Bay İlçesi Bay İlçesi (Uygurca: باي ناھىيىس, Bay Nahiyisi, Bay Nah̡iyisi, Çince: 拜城县/拜城縣; Pinyin: Bàichéng Xiàn), Çin'de Sincan Uygur Özerk Bölgesi'nin kuzeyinde, Aksu İli'inde bir ilçedir. Batısında Onsu İlçesi, kuzeyinde Moğolküre İlçesi ve Tekes İlçesi, doğusunda Kuçar İlçesi, güneyinde Toksu İlçesi ile sınırdır. Bay ilçesi, iki kasaba (镇 "zhèn"), on bir kırsal belde (乡 "xiāng") ve üç özel kırsal belde (虚拟乡) gibi yerleşim birimlerinden oluşur. İlçenin ana merkezi Bay (拜城镇; "Bàichéng zhèn") kasabasıdır. Bay nahiyesine bağlı Térek ("kavak") isminde bir köyü bulunur. DiÄŸer verilen isimler: Bay, Pai, Pai-ch'eng-hsien, Pai-ch'eng, Pai-ch'eng-chen ve Bai. Kaşgarlı Mahmud, Divân-ı Lügati't-Türk'te; Bu bölgeyi, ""باى يغاج Bay yıgaç" "كوجآ Küçe şehriyle "اج Uç" arasında, Uç'a yakın bir yer adı."" olarak tanımlamıştır. Kul Bilge Kağan (678 - 712) Bay (Doğu Türkistan) şehrinde bir Budist manastırı yaptırır. Bay İlçesine bağlı Kızıl (Çince: 克孜尔乡; "Qïzïl" veya "Hei-tzu-erh") beldesinde tarihi Bin Buda Mağaraları (Çince: 克孜尔千佛洞; "Kezi'er Qianfodong" veya 克孜尔石窟; "Kèzī'ěr shíkū") bulunur. Ã… Å; İsveççe, Danca, Valonca, Norveççe ve Fince'de kimi sesleri karşılamak üzere kullanılan bir harftir. Her ne kadar Fince'de bu harfi içeren sözcük bulunmasa da, bu ses Fince'de kimi sesleri ifade etmek için kullanılmaktadır. Å, kökeni Kuzey Avrupa olan bir harftir. Almanca'da "Aal" veya "Haar" (İskandinavya'da "ål", "hår", İngiltere'de "eel", "hair") şeklinde yazılan bu sesi karşılamak için oluşturulmuştur. Harf, Eski Nors dili'nde yer alan "á" harfi yerine kullanılmaya başlamıştır. O-a arası bir sesle okunmaktadır. Ä‚ Ă Rumence, Çuvaş Türkçesi ve Vietnamca alfabelerinde yer alan bir sesli harftir. Rumencede geniş yuvarlak Aa'nın yerine kullanılan harf, Vietnamca'da, alfabenin 2. harfi olan Ă, ton belirtmek için kullanılmaktadır. Harf bununla beraber Çekçe, Slovakça ve İsveççe'de, Bulgarca'daki Ъ/ъ harfini göstermek için kullanılır. I sesine benzer. Elmas Sutra Elmas Sutra (Sanskrit: वज्रच्छेदिका प्रज्ञापारमितासूत्र "Vajracchedikā-prajñāpāramitā-sūtra"; Çince: 金剛般若波羅蜜多經 ya da kısaca 金剛經, pinyin: "jīngāng bōrě bōluómìduō jīng" ya da "jīngāng jīng"; Japonca: "kongou hannya haramita kyou" ya da "kongou kyou"; Korece: 금강반야바라밀경 (金剛般若波羅蜜經), ya da 금강경 (金剛經); Vietnamca "Kim cương bát-nhã-ba-la-mật-đa kinh" ya da "Kim cương kinh"; Tibetçe (Wylie): "’Phags pa shes rab kyi pha rol tu phyin pa rdo rje gcod pa zhes bya ba theg pa chen po’i mdo"; "İlüzyonları Kesen Elmas Bilgeliğinin Mükemmelleştirilmesi Sutrası") Prajnaparamita (Bilgeliğin Mükemmelleştirilmesi) türü kısa bir Mahayana Budist sutrasıdır. Zihinsel takıntılara bağlanıp kalmaktan kaçınmanın yöntemlerini öğretir. Mogao mağaralarında Dunhuang el yazmaları arasında bulunmuş bir "Elmas Sutra" kopyası 868 tarihine aittir; ve bugün bilinen en eski kalıp baskı kitaptır. "Elmas Sutra"'da Buddha rahiplerle birlikte yemek bağışlarını toplamak için çıktığı günlük yürüyüşüden dönmüş, oturup dinlenmektedir. Subhuti adında bir rahip çıkar ve Buda'ya bir soru sorar. Bundan sonra algının doğası üzerine, uzun ve sık sık tekrarlar içeren bir söyleşi başlar. Buda sık sık, "En yüksek öğreti denilen, en yüksek öğreti değildir", gibi paradoksal ibareler kullanır. Buda, Subhuti'ye gerçekliğin ne olduğu, aydınlanmanın doğası, ve şefkat hakkında önyargılı ve sınırlı fikirlerini bırakması için yardımcı olur. Özellikle değinilmesi gereken bir bölüm de, Buda'nın Subhuti'ye Bodhisattva'yı anlattığı kısımdır. Bodhisattva'yı yüce yapan şey, diğerlerini kurtarırken yaptıklarından gurur duymaması, onun şefkatinin hesaplı ya da yapmacık olmamasıdır. Bodhisattva içindeki derinlikten gelen, ego veya menfaat barındırmayan, samimi bir şefkat uygular. Başka bir bölümde, Subhuti Elmas Sutra'nın öğretildikten 500 yıl sonra unutulacağı hakkında endişesini dile getirir. Buda Subhuti'ye kendisi dünyadan ayrıldıktan sonra bile birilerinin Elmas Sutra'nın anlamını kavrayacağı ve uygulamaya koyacağını söyler. Bu bölüm diğer Budist metinlerde de vurgulanan, Budizmin yavaş yavaş unutulacağı ve bozulacağı yönündeki endişeleri yansıtır niteliktedir. Japonca'da mappo adı verilen kavram da aynı kaygıyı yansıtmaktadır. Yaklaşık kırk dakikada okunabilmesinden dolayı, Elmas sutra genellikle Budist manastırlarda ezberlenip okunmaktadır. Bu sutra bin yılı aşkın bir süre Mahāyāna Budist geleneğinde, özellikle de Doğu Asya Zen (Chan/Seon/Thien) geleneğinde büyük rağbet görmüştür. Günümüzde bile yaygın olarak okunur, öğretilir ve üzerinde yorumlar yapılır. Bunun nedeni de metnin Zen öğretisinin önemli bir yönü olan "geçiciliğe" değinmesidir. Elmas Sutra'nın içinde, eğer bir kişi "ruhani uygulamalarında" (sadhana) bu sutranın yalnızca dört satırını hayata geçirebilirse kutsanmış olacağı tekrar tekrar belirtilir. Sutra'nın sonlarına doğru şöyle bir pasaj vardır (Thich Nhat Hanh ve Mu Soeng'un yorumlarına göre yapılan çevirisi): "Bu nedenle kişi hızla akıp giden dünyayı bir çiğ tanesi, derede bir köpük, yaz bulutunda bir şimşek parıltısı, kayan bir yıldız, bir hayalet ve bir rüya olarak görmelidir." Bugün British Library'de bulunan tahta kalıp matbaa tekniğiyle basılmış Elmas Sutra kopyası, matbaa ile basılmış ilk örnek olmamasına rağmen, günümüze ulaşan en eski örnektir. Kopya 16 feet uzunluğunda bir rulodur. 1907'de arkeolog Sir Marc Aurel Stein tarafından Çin'in kuzeybatısındaki Dunhuang yakınlarında bulunan Mogao mağaraları yöresinde satın alınmıştır. Önyazıda şunlar yazılmıştır: "Xiantong 9. yılının 4. ayı, 13. gününde (11 Mayıs 868) Wang Jie tarafından ana-babası adına evrensel serbest dağıtıma saygılarla sunulmuştur". Bu yaklaşık Gutenberg İncili'nden 587 yıl önce bir tarihtir. Meuse (departman) Meuse [], Fransa'nın illerinden birisidir. İl, "Commercy" ve "Verdun" olmak üzere 2 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 88. en kalabalık yöresidir. İl, Fransa'nın kuzeydoğu kuşağında, yer almaktadır. İlde tarım ve turizm gelişmiştir. İlin çevresi Ardennes, Marne, Haute-Marne, Vosges, Meurthe-et-Moselle, illeriyle çevrilidir. İl kuzeyden Belçika ile komşudur. Morbihan Morbihan (; Bretonca: "Mor-Bihan"), Fransa'nın illerinden birisidir. İl, "Lorient" ve "Pontivy" olmak üzere 2 yerleşime ayrılmıştır. Her yerleşimin farklı özellikleri bulunmaktadır. Fransa'nın kuzeybatı kuşağında, Atlas Okyanusu kıyısında yer almaktadır. İl, Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 32. en kalabalık yöresidir. İlde tarım ve turizm gelişmiştir. İlin çevresi Finistère, Côte-d'Armor, Ille-et-Vilaine ve Loire-Atlantique illeriyle çevrilidir. İl, açıklarında, kendisine bağlı adalara sahiptir. Bu adalar; Avat İlçesi Avat İlçesi (Uygurca: ئاۋات ناھىيىسى, Awat Nahiyisi, Avat Nah̡iyisi, Çince: 阿瓦提县/阿瓦提縣; Pinyin: Āwǎtí Xiàn), Çin'de Sincan Uygur Özerk Bölgesi'nin kuzeyinde, Aksu İli'inde bir ilçedir. Batısında Kelpin İlçesi ve Maralbeşi İlçesi, kuzeyinde Aksu şehri, doğusunda Aksu ve Aral şehri, güneyinde Lop İlçesi ve Karakaş İlçesi ile sınırdır. Avat ilçesi, üç kasaba (镇 "zhèn"), beş kırsal belde (乡 "xiāng") ve beş özel kırsal belde (虚拟乡) gibi yerleşim birimlerinden oluşur. İlçenin ana merkezi Avat (阿瓦提镇; "Āwǎtí zhèn") kasabasıdır. DiÄŸer verilen isimler: Abad, A-wa-t'i-hsien, A-wa-t'i ve A-wa-t'i-chen. Moselle Moselle [], Fransa'nın illerinden birisidir. İl, "Boulay-Moselle", "Château-Salins", "Forbach", "Sarrebourg", "Sarreguemines" ve "Thionville" olmak üzere 6 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 19. en kalabalık yöresidir. İl, Fransa'nın doğu kuşağında, Almanya sınırında yer almaktadır. İlde sanayi gelişmiştir. İlin çevresi Meurthe-et-Moselle ve Bas-Rhin illeriyle çevrilidir. İl doğudan Almanya ve kuzeydoğudan Lüksemburg ile komşudur. İl, tarihteki Almanya-Fransa gerginliklerine sahne olmuş yöreler arasında yer almaktadır. Hak ve EÅŸitlik Partisi Hak ve Eşitlik Partisi ya da resmî kısaltmasıyla HEPAR, kurucu ve onursal genel başkanı emekli tümgeneral Osman Pamukoğlu, genel başkanı ise Yücel Savaş olan ve Türkiye'de faaliyet gösteren siyasi parti. Partinin simgesi Anadolu kartalıdır. 2011 Türkiye genel seçimlerinden oy alamayan çıkan partinin genel başkanı Osman Pamukoğlu, 23 Haziran 2011 tarihinde partiyi kapatma kararı aldığını duyurmuş ancak 10 Temmuz 2011 günü yapılan kurultayda partinin kapanmaması kararı alınmış ve parti kapanmamıştır. Parti 21 Nisan 2019 tarihinde yapılan olağanüstü kurultayla faaliyetlerine son verdiğini açıklamıştır. Parti, 4 Eylül 2008'de kurulmuştur. 24 Ocak 2009'da Ankara Atatürk Spor Salonu'nda gerçekleştirilen 1. Olağan Kurultay'da Osman Pamukoğlu tekrar genel başkanlığa seçilmiştir. 29 Mart 2009 Yerel Seçimleri'ne yasa gereği kurulalı henüz 6 aylık bir parti olduğu için katılamamış ve hiçbir parti veya bağımsız adayı desteklememiştir. Eylül 2009 itibarıyla 52 ilde ve 200'ün üzerinde ilçede teşkilatlanmasını tamamlamıştır ve genel seçimlere girebilecek teşkilatlanmayı yapmıştır. Parti hiçbir sermayeden destek almadan sadece halkın parası ve desteğiyle kurulmuştur. Yaşadığı il veya ilçede parti teşkilatını oluşturmak isteyen vatandaşlar parti yönetimiyle irtibata geçip yaşadığı yerde kendi maddi imkânlarıyla partinin taşra teşkilatını kurmuşlardır. Hak ve Eşitlik Partisi, Ocak 2010 itibarıyla Türkiye genelinde 66 il ve 500 kadar ilçede teşkilatlanmasını tamamlamıştır. 12 Eylül 2010'da yapılan halk oylaması öncesi meclis dışı partiler arasında miting faaliyeti gerçekleştirmiş tek parti Hak ve Eşitlik Partisi olmuştur. Bu süreçte yirmi ilde miting yapmıştır. 20 Ekim 2010 tarihinde Konsensus Araştırma ve Danışmanlık'a yaptırılan seçim anketinde ise partinin oy oranının 8,4 olduğu açıklanmıştır. Bu anket 57 ilde 81 bin kişi üzerinde gerçekleştirilmiş ve yüz yüze anket metodu uygulanmıştır. Partinin 2. Olağan Kurultayı 16 Ocak 2011 tarihinde Ahmet Taner Kışlalı Spor Salonu'nda gerçekleştirilmiştir. Bir dakikalık saygı duruşu ve İstiklâl Marşı ile açılan kurultayda seçime tek aday olarak giren Osman Pamukoğlu, oy kullanan 417 delegenin tamamının oyunu alarak tekrar Genel Başkan olarak seçilmiştir. Divan seçiminde ise Divan Başkanı olarak Recep Bakırcı seçilmiştir. Ayrıca Parti Meclisi ve Merkez Disiplin Kurulu için de seçimler yapılmıştır. Konuşmasında hükûmeti ve muhalefeti eleştiren Pamukoğlu, gelecek seçimlerde kimse ile ittifak yapmayacaklarını ve tek merkezden seçime gireceklerini açıklamıştır. 12 Haziran seçimlerinden başarısızlıkla çıkan partinin genel başkanı Osman Pamukoğlu, 23 Haziran 2011 tarihinde partiyi kapatma kararı aldığını şu sözlerle duyurmuştur: ""Partiyi kapatıyorum. 10 Temmuz'da yapılacak olağanüstü kurultayla yasal işlem sonuçlandırılacaktır."" Ancak 10 Temmuz günü yapılan kurultayda partinin kapanmaması kararı alınmış ve parti kapanmamıştır. 2012 yılında Yeni Parti ile birleşme kararı alınmış ancak kurumsal bir birleşme olmamıştır. Yeni Parti'den istifa eden yönetici ve üyeler Hak ve Eşitlik Partisi üyeliğine geçmiş fakat bir süre sonra bu partiden de istifa etmişlerdir. Birleşme sonucunda bir çıkar sağlanamamıştır. Parti 7 Haziran 2015 seçimlerine 6 bölgeden bağımsız adaylarla katılmıştır. Osman Pamukoğlu dahil hiçbir aday seçimleri kazanamamıştır. 21 Haziran 2015 tarihinde yapılan 7. olağanüstü Kurultayda seçim sonuçları değerlendirilmiş ve yeni bir strateji belirlenmiştir. Belirlenen yeni strateji kapsamında Osman Pamukoğlu'nun partinin onursal başkanı ve hareketin lideri olarak kalmakla birlikte Genel Başkanlığını devretmesi kararlaştırılmıştır. Örgütün merkezi dahil bağlı tüm teşkilatlarının yenilenmesi kararı alınmıştır. Bu kararların görüşülmesi için 11 Temmuz 2015 tarihinde Genel Kurulun tekrar toplanması kararlaştırılmıştır. 11 Temmuz 2015 tarihinde toplanan Genel Kurul genel başkanlık görevine Recep Bakırcı'yı seçmiştir. Türk siyasi tarihinde bir ilk, dünya tarihinde de örneğine az rastlanır bir kararla parti yeni bir reforma imza atmıştır. Parti Meclisi ve Merkez yürütme kurulunun %60 gençlerden oluşturulmuştur. Tüm il ve ilçe teşkilatları feshedilerek tamamını yeniden kurmak üzere gençlere görev verilmiştir. 26 Kasım 2015 tarihinde Recep Bakırcı, Parti Genel Başkanlığı görevinden ayrılmıştır. Parti Genel Sekreteri olan Osmancan Tekeşin, 4. Olağan Kurultayına kadar Parti Genel Başkanlığı'na vekalet etmiştir. 27 Aralık 2015 tarihinde gerçekleştirilen 4. Olağan Kurultayı ile partinin yönetim kurulunun tamamı gençlerden olacak şekilde yapılandırılmıştır. Genel başkanlığa ise Osmancan Tekeşin seçilmiştir. 25 Eylül 2016 tarihinde yapılan 8. Olağanüstü Kurultayda partinin yönetim kadrosu yeniden değiştirildi. Yücel Savaş, Parti Genel Başkanı seçildi. 16 Temmuz 2017 Tarihinde Gerçekleşen 9. Olağanüstü kurultayda Yücel Savaş yeniden Genel Başkan seçilmiştir. Açık İstihbarat sitesi yazarlarından Meyyal Uygur'un "Batı’nın Son Hedefi: Osman Pamukoğlu" adındaki inceleme yazısı, 1 Ekim 2009 tarihinde Thomas Hammarberg tarafından hazırlanan raporun 4. bölüm 73. maddesinde şu ifadelere yer verildiğini ortaya koymuştur: Yazı yayınlandığı saatlerden itibaren internet üzerinde büyük bir infial uyandırmış, bunun üzerine parti internet sitesinden konu ile ilgili Avrupa Birliği'ne ve raporun yazarı Thomas Hammarberg'e yönelik sert bir cevap yazısı yayınlanmıştır. Parti, ilk kez girdiği 2011 genel seçimlerinde başarısız bir sonuçla karşı karşıya kalmıştır. Bunun üzerine genel başkan Osman Pamukoğlu partinin resmî internet sitesinden yaptığı açıklama ile sonuçların değerlendirileceği ve çizilecek yol haritasının belirleneceğini duyurmuştur. Bu açıklamadan on gün sonra yine partinin resmî internet sitesinden yapılan açıklamada partinin kapatılma kararı alındığını ve 10 Temmuz 2011 tarihinde de resmen kapanacağını duyurmuştur. Ancak 10 Temmuz günü yapılan kurultay da partinin kadrosunu yenileyerek siyasete devam etmesi kararı alınmış ve parti kapanmamıştır. Parti, %10 seçim barajı sebebiyle seçime bağımsız milletvekili adaylarıyla girip mecliste grup oluşturmayı planlamıştır. Bu sebeple de partinin genel başkanı Osman Pamukoğlu, görevinden istifa edip İstanbul 3. seçim bölgesinden aday olarak oy hedefinin 400.000 olduğunu söylemiştir. HEPAR 21 Nisan 2019 tarihinde olağanüstü kurultay düzenledi ve partinin feshedildiğini duyurdu. Kelpin İlçesi Kelpin İlçesi (Uygurca: كەلپىن ناھىيىسى, Kelpin Nahiyisi, Kəlpin Nah̡iyisi, Çince: 柯坪县/柯坪縣; Pinyin: Kēpíng Xiàn), Çin'de Sincan Uygur Özerk Bölgesi'nin kuzeyinde, Aksu İli'inde bir ilçedir. Batısında Akçi İlçesi, kuzeyinde Akçi İlçesi ve Uçturfan İlçesi, doğusunda Aksu şehri ve Avat İlçesi, güneyinde Maralbeşi İlçesi ile sınırdır. Kelpin ilçesi, bir kasaba (镇 "zhèn"), dört kırsal belde (乡 "xiāng") gibi yerleşim birimlerinden oluşur. İlçenin ana merkezi Kelpin (柯坪镇; "Kēpíng zhèn") kasabasıdır. Gezilike (盖孜力克; "Gězīlìkè") 1.5 km² ve Yu'erqi (玉尔其; "Yù'ěrqí") 1.2 km² yüzölçümlü beldeleri vardır. DiÄŸer verilen isimler: Kelpin, K'o-p'ing-ch'eng, K'o-p'ing, K'o-p'ing-hsien ve Kelpin-Bazar. 502 - 550 yılları arasında Hunlar, 552 - 648 yılları arasında Göktürkler, 648 - 649 yılları arasında Tang Hanedanı zamanında Çinliler, tekrar 659 yılından itibaren 744 yılına kadar Göktürkler, 790 ve 791 - tahminen 842 yılları arasında Tibetler ve 1006 yılından itibaren Karahanlılar 1032 - 1210 yılları arasında Doğu Karahanlılar, Doğu Karahanlıları Karahitaylar yıktıktan sonra Karahitaylar, daha sonra; önce 1227 - 1370 yılları arasında Çağatay Hanlığı daha sonra 1370 - 1514 yılları arasında Doğu Çağatay Hanlığı bu bölgede egemenlik sürmüştür. Alyaksey Jıhalkoviç Aleksey Jigalkoviç, (Rusça: "Алексей Жигалкович - Aleksey Jigalkoviç", Beyaz Rusça: "Аляксей Жыгалковіч - Alyaksey Jıgalkoviç", d. 1996, Minsk) 2007 Eurovision Çocuk Şarkı Yarışması'nı kazanan Beyaz Rus şarkıcıdır. Şarkısının adı "S Druzyami (Arkadaşlarla)" dir. Yarışmayı sadece bir puanlık bir farkla kazandı. Beyaz Rusya'nın Kseniya Sitnik'ten sonra Eurovision Çocuk Şarkı Yarışması'nı kazanan ikinci şarkıcısıdır. Aleksey birçok ülkede uluslararası yarışmalara katılmıştır. Nièvre Nièvre [], Fransa'nın illerinden birisidir. İl, "Château-Chinon", "Clamecy" ve "Cosne-Cours-sur-Loire" olmak üzere 3 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 83. en kalabalık yöresidir. İl, Fransa'nın orta kuşağında yer almaktadır. İlde sanayi gelişmiştir. İlin çevresi Yonne, Côte-d'Or, Saône-et-Loire, Allier, Cher ve Loiret illeriyle çevrilidir. İl şaraplarıyla ünlüdür. Kırmızı Buğday 1998 yılında Kalan Müzik tarafından çıkarılan, düzenlemeleri Adnan Koç, vokali yine Adnan Koç, Murat Aldemir, Celal Bakar ve Erkan Oğur tarafından yapılan Cengiz Özkan albümüdür. Ah Ä°stanbul Ah İstanbul, 2001 yılında Kalan Müzik tarafından çıkarılan, yapımcılığını Hasan Saltık'ın düzenlemelerini Adnan Koç'un üstlendiği Cengiz Özkan albümüdür. Toksu İlçesi Toksu İlçesi, (Uygurca: توقسۇ ناھىيىسى, Toqsu Nahiyisi, Tok̡su