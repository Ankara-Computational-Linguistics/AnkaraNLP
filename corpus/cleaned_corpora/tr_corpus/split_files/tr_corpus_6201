tırmanabilir. Bu yüzden Kuzey Amerika'da "tree foxes" (ağaç tilkileri) olarak da adlandırılırlar. Düşmanları tarafından kovalandığında ama aynı zamanda mesela besin aramak gibi durumlarda kendi inisiyatifiyle de ağaçlara tırmanır. En önemli besini, ağaçlarda yaşayan sincaplardır. Ama fare, tavşan, kuş ve böcekleri de avlarlar. Ayrıca bunlarla beraber böğürtlen gibi bitkisel besin de yerler. Boz tilki kendi kovuğunu kazmayıp, gün içinde içine gireceği ağaç kovuğu, kaya yarığı ya da marmot yuvası arar. Geceleri faal olurlar. Boz tilki muhtemelen monogamidir ve yaşam süresince çift olarak beraber kalırlar. Bir batında ortalama dört yavru dünyaya getirirler. IUCN Kırmızı listesi Kızıl Tilki hakkında ayrıntılı bilgi (ingilizce) Belkovsky Adası Belkovsky Adası, (Rusça: Бельковский остров) Rusya'nın Yakutistan Otonom Cumhuriyeti'ne bağlı, Yeni Sibirya Adaları grubunun bir parçasıdır. Yüzölçümü 500 km² olan ada pek çok kuş kolonisinin uğrak yeri ve morsların doğal üreme alanıdır. Ada, 1808 yılında Rus tüccar Belkov tarafından keşfedilmiştir. Adanın ismi kâşifi Belkov'dan gelmektedir. Top Gun (film, 1986) Top Gun, 1986 yılında başrollerini Tom Cruise ile Kelly McGillis in paylaştığı aksiyon ve duygu yüklü bir filmdir. Film donanma pilotu olan Pete Mitchell'ın (Maverick) Top Gun onur ödülünü almak için verdiği mücadeleyi anlatmaktadır. Top Gun 1986 yılının en çok hasılat yapan filmidir.Türkiye 'de gösterime girme tarihi Şubat 1987 dir. Burhan AltÄ±ntop Burhan Altıntop (23 Ocak 1971, Erbaa, Tokat), "Avrupa Yakası" isimli dizide Engin Günaydın'ın canlandırdığı kurgusal karakter. Diziye 3. sezonda katılmıştır. Avrupa Yakası dergisinin idari müdürüdür. Karakterin kullandığı birçok söz ve hareket toplumda yaygın biçimde kullanılmaktadır. 3. sezonda iş başvurusu için Tokat'tan İstanbul'a gelir ve Sütçüoğlu Apartmanı'nda yaşamaya başlar. Dizinin 4. sezonunda ise Makbule'ye serveti yüzünden aşık olur ve sözlenirler. Fakat 5. sezonda derginin %50 hissesini satın alan Şahika'ya serveti yüzünden gönlünü kaptırır. Sırf bu yüzden Sacit'ten dayak yemeyi dahi göze alır. İzzet'in getirdiği deri montları Makbule meselesi yüzünden alamayınca İzzet'e Makbule ile ayrıldıklarını, onun yaşlı ve çirkin olduğunu söyler. Makbule bunu öğrenince Burhan'dan ayrılır. Bunun üzerine Burhan, Osman Koçarslanlı'dan yardım ister. Osman, bunu kabul etse de daha sonra İzzet, Makbule'nin de kendisini sevdiğini söyleyince Osman da durumu fark ederek Burhan'ı uyarır. Burhan,onun mafyalığını eleştirince Osman, Burhan'ı boğmaya kalkar fakat Sacit'le Şahika'yı yan yana görünce Burhan'ı unutur. Bu planı da tutmayan Burhan Altıntop, Makbule'den iyice ümidi keserek Esra (Yıldız Asyalı) adında bir kızla çıkmaya başlar. Fakat, bu kız da esrar kaçakçısı çıkınca Burhan karakola düşer ve sokakları her gün temizlemesi karşılığında(denetimli serbestlik yasası) serbest kalır. 5. sezonda ise Nişantaşı'nda hiç dostu olmadığını anlayınca Nişantaşı'ndan gitmeye karar verir. Fakat, daha sonra bu fikrinden vazgeçer. Yaşadığı maddi sıkıntılar nedeniyle son çare olarak "Var mısın Yok musun" yarışmasına katılır ve 5 YTL kazanır. Bir başka bölüm de ise İstanbul'a gelen Olimpiyat meşalesini çeşitli kumpaslarla Cem'in yerine taşır. Daha sonra "Safiye'yle Evlen Kurtul" adlı evlendirme programına katılıp orada Burhan Bey'in taliplisi olarak programa son anda katılan Makbule ile barışır ve evlenme teklifi eder; Makbule de bu teklifi kabul eder. Eve dönünce ise, evlenme teklifini şöhret olabilmek için yaptığını açıklar.Bu arada Melek'in Aslı'ya dost olmak için hediye ettiği resme, Burhan'ın odasını tamir eden ve ısrarlı talepleriyle muhallebicideki Nişantaşı Tatlısı'nın isim hakkını elde eden Karadenizli Dursun yanlışlıkla boya döker. Bunun yüzünden Aslı, Melek'in sergisine son çare olarak Burhan'ın yaptığı resimlerinden birini götürür.Bu resim tahminlerin aksine oldukça beğenilip 17.000 YTL'ye alıcı bulunca Burhan Türkiye'yi ziyaret eden İngiltere kraliçesi Elizabeth'e de yaptığı resimlerden birini hediye etmek ister. Fakat, her şeyi yanlış anladığı ortaya çıkacaktır, zira kraliçe aslında sıradan bir oyuncudur. Kendisine Tokat'ta amcasından domates tarlası kalmıştır. 200 m² tarlasıyla etrafındakilere toprak ağasıyım diye hava atmaktadır. Etrafındakiler onu paraya aşırı düşkün ve zaman zaman cimri hareketleriyle tanırlar. Canini Canini, köpekgiller (Canidae) familyasının bir oymağı. Uzun bacaklar, dik bir yüz, yuvarlak göz mercekleri, sürek avcısı olması ortak özellikleridir. Aşağıda sıralanmış cinslere ayrılmıştır: David Coulthard David Coulthard (d. 27 Mart 1971) İskoç Formula 1 pilotu. Kariyerinde 13 yarış birinciliği bulunan pilot, ilk yarışını 1995 yılında Portekiz'de kazanmıştır. Formula 1'de yarışma şansını 1994 yılında Ayrton Senna'nın San Marino Grand Prix'inde ölmesiyle yakalamıştır. 1996 yılında McLaren Mercedes takımına transfer olmuştur. En iyi sonucu 2001 yılında dünya ikincisi olmasıdır. Coulthard 2008 yılında pistlere veda etmiştir. Christian Klien Christian Klien (d. 7 Şubat 1983) Avusturyalı Formula Bir pilotu. Geçen sezon Red Bull Racing takımı adına yarışan Klien, bu sezon Honda'nın 3. pilotu olacaktır. Sezonun sonlarına doğru Red Bull Racing'den ayrılmış bu yüzden son 3 yarışa katılmamıştır. Genç pilot henüz hiç yarış kazanma ve podyuma çıkma başarısı gösterememiştir. Buzzer Buzzer, 2 ile 4 volt arasındaki gerilimle çalışabilen küçük titreştirici. Bir bobinde ani akım değişimleri meydana getirerek zayıf titreşimler elde edilmesini sağlar. Bu araç eskiden, galenli bulucularda iyi bir dokunma noktasının sağlanmasında, bir alıcı titreşim devresinin denenmesinde, kontrol ölçülerinde ve derecelendirmede kullanılırdı. Kayak (kış sporu) Kayak, insanların kar üzerinde ağırlığı daha geniş bir alana yayarak, yumuşak kara batmadan, kaymayla ilerlemesine yarayan, adım atıldığında ise ortası esneyerek kara yapışıp ayakla vücudu ileri itme imkânı veren araç ve bu araç kullanılarak yapılan bir spor dalı. Modern "Kuzey Disiplini" kayakları sürücünün ağırlığına uygun esneklikte seçilir, ortası altına termometreye bakarak değişik sertlikte mum sürülür, ya da kılı geriye bakan posteki döşelidir. Kayak kenarlarında da (karda balık iskeleti şeklinde iz bırakan) tırmanmalarda tutunma kolaylığı ve kenar aşınmasına karşı dayanıklılık için çelik bantlar kullanılır. Makina gücüyle yükselme temelli, yani tırmanma için hiç kullanılmayan "Alp Disiplini" kayakları ise kayağın hassas kontrolünü kolaylaştıran kısa boy, sabit topuklu bağ, ve hızlı iniş için çok kaygan alt yüzey temelli olur. Ayrıca kendine has kayaklı karda atlama ve iki ayağın birlikte bağlı olduğu genişçe tek bir kayak ile yapılan spor dalları vardır. Kayağın ilk çıkış şekli, insanların karda batmamak için çeşitli ağaçlardan çeşitli şekilde parçalar yapması olarak düşünülür. Tarihçesi 10-20000 yıl öncesine ait ilk kayaklar, dişbudak, betula ve çam ağaçlarından yapılmış olup, bunların kara tutunmalarını artırmak için çam ağacından yapılanların taban ortaları katranla, betuladan yapılan kayaklarda deriyle kaplanmıştır. Kayağın ilk ortaya çıktığı ve kullanıldığı bölgeler; Sibirya, Moğolistan ve Altaylar'dır. Bu bölgede 10-20000 yıl öncesinden kalma mağara resimleri ayakları kayaklı insanlar resmetmektedir. En eski kayak buluntuları 8000 yıl öncesinden Kuzey Rusya'da Vis'de bulunmuştur. Daha sonra kullanım bölgeleri, Kuzey Amerika, Balkanlar, Anadolu ve Kuzeybatı yönünde İskandinavya ile İzlanda'ya doğru yayılmıştır. Norveç'te bulunan 5000 yıllık kaya resimleri (Alstahaug, Nordland) kayak kayan adam içermektedir; bunlardan biri 1994 Kış olimpiyatları grafikleri için esin kaynağı olmuştur. 1921 yılında İsveç'te bulunan çam ağacından yapılmış ilkel kayağın (Hoting Ski) 4500 yaşında olduğu saptanmıştır. Jacques de la Tocnaye adlı bir Fransız gezgin 1799 da yenice tamamen araba yolu haline getirilmiş olan Oslo Bergen arasının en yüksek bölgesinde postanın Filefjell dağının arkasındaki bölgeye ayağı kayaklı bir postacı tarafından, atı da atlıyı da yutacak kadar derin kar tabakalarına batmadan, ter bile atmadan, ve yürümekten çok daha daha hızlı bir şekilde ulaştırıldığını hayretle görmüş, ve seyahatnamesinde yayınlamıştır.. İlk zamanlar karda avlanma üstünlüğü ve ulaşım kolaylığı aleti olarak Norveç, İsveç, Finlandiya ve bazı Doğu Avrupa ülkelerinde kullanılan kayak, 15. yy.dan itibaren İsveç, Norveç, Polonya, ve Rusya ordularınca kullanılmaya başlanmıştır. Önce asker idmanı, sonra genel bir spor aracı olarak benimsenmesi sonucunda, 1866'da Christiania'da (Oslo'nun eski adı) ilk kez kayak yarışmaları düzenlenmiş, bu karşılaşmaya gösterilen büyük ilgi üzerine, 1879'da Christiania'da daha büyük bir organizasyon gerçekleştirilerek kayakla atlama yarışmaları yapılmıştır. 1880'li yıllarda Norveç'li Fridtjof Nansen'in 6 kişilik ekibiyle Grönland'ın kuzey ucunu kayakla geçip, daha sonra "Grönland'da Kayakla Gezi" kitabını yayınlaması, kayağa gösterilen ilginin daha da artmasına neden oldu. 1896 da Mathias Zdarsky, Alp disiplininin temellerini oluşturan yeni teknikler bularak kayakta büyük bir devrim gerçekleştirmiştir. Dünyadaki ilk kayak kulübü 1877'de, Fridtjof Nansen'in girişimleriyle Norveç'te "Christiania Skiklub" adıyla kurulmuş, bunu 1890'da Almanya, 1894'te Avusturya, 1901'de Fransa ve 1903'te İngiltere'de kurulan kayak kulüpleri izlemiştir. 1924'te merkezi Bern'de olan Uluslararası Kayak Federasyonu (Federation International de Ski) FIS'in kurulmasıyla birlikte kayak, aynı yıl kış olimpiyatları programına dahil edilmiştir. FIS'in ilk kez 1925'te düzenlediği "Kuzey Disiplini" ile 1931'de düzenlediği "Alp Disiplini" yarışları günümüzde her iki yılda bir, ayrı yerlerde ve birbirinden bağımsız olarak yapılmaktadır. Alp Disiplini: (alpine skiing ya da "downhill skiing") kar üzerinde kayaklarla birlikte yapılan, kapılardan geçerek en hızlı aşağıya inmenin temel olduğu bir yarışmadır. 1936 Kış Olimpiyatları ile birlikte olimpiyat sporları arasına katılmıştır. Sporcular olimpiyat ve dünya şampiyonalarına katılabildiği gibi, her sene dünya kupası yarışlarına da katılır. Alp disiplini kapsamında dört önemli yarış türü vardır. Bunlar, slalom (SL), büyük slalom (GS), süper büyük slalom (super-G) ve iniş yarışlarıdır. Kuzey Disiplini: Kuzey disiplini ise ağırlıkla düz yol ve çıkış içeren dayanıklılık temelli yarışları içerir. Topuklar serbesttir, sadece ayak uçları kayağa tutunur; böylece kayakçının dizleri dönüşlerde neredeyse kara değer. Telemark: Telemark, Alp ve Kuzey kayak dallarının birleşiminden oluşmuş bir kayma tekniğidir. Kayak ayakkabılarının sadece ucunun kayağa sabitlendiği ve topuk bölgesinin serbest kaldığı, her türlü zeminde kaymaya uygun bir dönüş tekniktir. Telemark kayak tarihinin en eskilerindendir diyebiliriz. İskandinav ülkelerinde 1800'lü yıllarda ayakkabıların tahta kayağa ip ya da kablo ile ucundan bağlanmasıyla ortaya çıktı. Bu spor Amerika Birleşik Devletleri'nde 1971 yılında tekrar revize edildi. 1970 ve 80'li yıllarda popüler olmaya başladı. 1995 yılına kadar kendi adıyla anılan Uluslararası Telemark Federasyonu tarafından yönetilildi. Sonraki yıllarda Uluslararası kayak Federasyonu'na devredildi. İlk Telemark Dünya Şampiyonası Lillehammer'da (Norveç) düzenlenmiştir. Grasshopper Club ZÃ¼rich Grasshopper Club Zürich ya da Grasshoppers İsviçre spor kulübü. 1886 kurulan kulüp özellikle futbol takımıyla ünlüdür. Bir dönem Hakan Yakın, Murat Yakın ve Kubilay Türkyılmaz'ın da formasını giydiği kulüp maçlarını Zürih'te bulunan 26.104 Letzigrund Stadyumu'nda oynamaktadır. 27 lig ve 19 kupa şampiyonluğu ile İsviçre'de en çok kupa kazanan takımdır. Başarısız geçen yıllardan sonra, 2018-19 sezonunda İsviçre 2. ligi olan Challange Ligi'ne düşmüştür. 2016 UEFA Avrupa Ligi Playoff turunda Fenerbahçe ile oynayacağı maç için güvenlik endişesi duyduklarını belirterek İstanbul'a gelmek istememiş ve UEFA'dan maçın başka ülkede oynanmasını talep ederek gündeme gelmiştir. Avrupa kupalarındaki en büyük başarısı 1977-78 sezonunda UEFA Kupası'nda yarı final oynamasıdır. André Citroën André Citroën (d. 5 Şubat 1878, Paris - ö. 3 Temmuz 1935), Fransız mühendis ve sanayici. École Polytechnique'den mezun oldu. Mezuniyetinin ardından, mühendis sınıfı subay olarak orduya katıldı. Daha sonra ordudan ayrılarak iki arkadaşıyla Paris'te, patentini satın aldığı, çift helezoni dişli üreten küçük bir fabrika kurdu. 1908'de Mors şirketi ile iş birliği yapmak üzere arkadaşlarıyla kurduğu şirketten ayrıldı ve Mors'un yıllık otomobil üretimini 125 otomobilden 1.200'e yükseltmesini sağladı. I. Dünya Savaşı'nın başında Citroën, hükümete günde 20.000 obüs mermisi yapabilecek güçte bir cephane fabrikası kurmayı teklif etti. 1915'te hükümetle anlaştıktan 6 hafta sonra fabrikasını kurdu ve zamanla üretimini günde 55.000 mermiye çıkardı. Savaş sonrasında Citroën, fabrikasını seri halde halk tipi otomobil yapabilecek duruma getirdi. 1919'da A tipinde ilk 10 CV'ler yapıldı, 1922'deyse ilk 5 CV yapıldı. 1935'te Citroën önden çekişli ilk otomobilini piyasaya çıkardı. Otomobilciler bu cüretli buluşu 23 yıl desteklediler. Sonraları bazı mali güçlüklerle karşılaşan şirket, Michelin şirketiyle birleşti. 1967'de Alman firması NSU-Motorenwerke AG ile yeni bir şirket kurdu ve M. Berliet şirketinin kontrolünü ele aldı. Bahri Tanrıkulu Bahri Tanrıkulu (d. 16 Mart 1980, Ankara, Türkiye), Olimpiyat ikincisi ve Dünya şampiyonu Türk millî Taekwondocudur. Aynı zamanda, Türk millî tekvandocu Azize Tanrıkulu'nun ağabeyidir. Tekvando dünya eski şampiyonu Tina Morgan ile evlidir. 1980 yılında Ankara'da Abdülgaffar Tanrıkulu ile Gül Tanrıkulu'nun oğlu olarak dünyaya geldi. Bahri, çocukluğundaki ilginç spor başlangıcının hikâyesini yaşamının değişik evrelerinde yine yaşamış. Şöyle ki; Ankara'da doğmuş. Ancak babası Diyarbakırlı olduğu için kendisini Diyarbakırlı olarak görüyor. Kariyerinde birçok başarı bulunan sporcu, 2004 Yaz Olimpiyatları'nda tekvando 80 kg'da finale kadar yükseldi. Ancak finaldeki ABD'ki rakibi Steven Lopez'e yenilip Olimpiyat ikincisi oldu. Ayrıca Bahri Tanrıkulu 1997 İtalya Turnuvası'nda Büyük Erkeklerde ikinci, 1998 yılında Hollanda'da düzenlenen Avrupa Şampiyonasında üçüncü, İspanya'da yapılan İspanya Turnuvasında ikinci (genç) büyüklerde üçüncü, 1999 Kanada'da yapılan Dünya Şampiyonası'nda 2. (büyükler) 2000 yılında Yunanistan'da yapılan Avrupa Şampiyonası'nda birinci, Kore'de yapılan Kore Turnuvası'nda birinci, 2001 Dünya Şampiyonu, 2002 Avrupa Şampiyonu ve Dünya Kupası ikincisi oldu. 2007'de Çin'in başkenti Pekin'de düzenlenen Dünya Taekwondo Şampiyonası'nda erkekler 84 kiloda dünya şampiyonu oldu. Bahri Tanrıkulu spor hayatını hâlen İstanbul Büyükşehir Belediyespor'da devam etmektedir. Bahri Tanrıkulu ayrıca 2007'de Çin Pekin'de yapılan Dünya Şampiyonası'nda 84 kg'da dünya şampiyonluğunu elde etmiştir. 2008'de Konya'da yapılan Avrupa Kupası'nda şampiyonluk kazanmış; 2009 yılında Kopenhag'da düzenlenen Dünya Şampiyonasında 3. Dünya Şampiyonluğunu kazanmış yine aynı sene Dünya Kupası şampiyonluğunu kazanmıştır. Rijeka Rijeka (Yerel Hırvat lehçelerinde Rika ve Slovence Reka, İtalyanca ve Macarca'da Fiume, Almanca Sankt Veit am Flaum; bu kelimelerin hepsi "nehir" mânasına gelmektedir.) Hırvatistan'ın en büyük limanıdır. Adriyatik Denizi'nin bir girintisi olan Kvarner Körfezi'nde yer alır. 2011 nüfus sayımına göre sehir 128,735 kişilik nüfusuyla ülkenin en büyük üçüncü şehridir. Fakat metro nüfusu (2011 nüfus sayımı itibarıyla)213,842 kişidir. Şehir nüfusunun çoğunluğu (%80,39) Hırvatlardan oluşmaktadır. Rijeka, Hırvatistan'ın Primorje-Gorski Kotar Bölgesinin merkezidir. Şehrin ekonomisi deniz taşımacılığına, tersaneciliğe ve turizme dayanır. Şehir, 1765'te inşa edilmiş olan Hırvatistan Millî Tiyatrosu'na ve 1632'de kurulmuş olan Rijeka Üniversitesi'ne ev sahipliği yapmaktadır. Yerel futbol kulüpleri NK Rijeka ve NK Orient'tir. Pauli matrisleri Pauli matrisleri 2 × 2' lik, karmaşık sayılar içeren Hermisyen ve üniter matrislerden oluşan bir settir. Genellikle Yunan alfabesindeki 'sigma' (σ), harfiyle sembolize edilirler. Bu matrisler: İsim onları bulan Wolfgang Pauli' den gelmektedir. "I" birim matris olmak Ã¼zere. Dolayısıyla bu matrislerin özdeğerlerinin σ ±1 olduğu açıkça görülebilir. Yukarıdaki bağıntılar şöyle özetlenebilir: Pauli vektörü şu şekilde tanımlıdır: Bu komutasyon bağıntıları ve pauli vektör tanımı kullanılarak aşağıdaki ifadeler elde edilebilir: Kuantum mekaniğinde Pauli matrisleri spin ½ sistemlerin spinlerini konum uzayında betimler. Sistemin durumu iki bileşenli bir spinörle ifade edilir. Spin operatörleri bu matrislerle verilirler. formula_18 Pauli matrislerinin özdeğerlerinin ±1 olması spin operatörlerinin özdeğerlerinin formula_19 olması, dolayısıyla bir eksen yönünde yapılan spin ½ sistemin spininin iki değerden birini alması anlamına gelir. Bu konuyla daha kapsamlı bilgi için Stern-Gerlach deneyi incelenebilir. Ä°zel İzel Çeliköz (d. 29 Nisan 1969, Yalova), Türk şarkıcı. İzel, 29 Nisan 1969 tarihinde Yalova'da doğdu. İstanbul Teknik Üniversitesi Türk Musikisi Devlet Konservatuvarı'ndan mezun oldu, üç telli kemençe eğitimi aldı. Okul ve cemiyet korolarında yer aldı. Müzik dünyasına 1987 yılında Maksim Gazinosu'nda solistlerin arkasında kemençe çalarak adım attı. Eurovision Türkiye elemelerine ilk olarak 1989'da Neco'nun seslendirdiği "Fora Fora" (sonradan Neco'nun aynı yıl çıkan "Hayallarimi Bırak" albümünde yer aldı) şarkısında Neco'ya vokalist olarak eşlik etti. 1990'da bu kez tek başına "Selam Yabancı" şarkısıyla elemelere katıldı ve 1 puanla sonuncu oldu. Nihayet Türkiye'yi, 1991 senesinde, İtalya'da düzenlenen Eurovision Şarkı Yarışması´nda Can Uğurluer ve Reyhan Karaca ile birlikte seslendirdiği İki Dakika adlı şarkı ile temsil etti. İzel, 1994 senesinde Kuşadası Altın Güvercin Müzik Yarışması'nda Burak Kut, Ercan Saatçi, Ferda Anıl Yarkın, Hakan Peker ve Seden Gürel'le beraber seslendirdiği ve müziğini yaptığı "Biz Hep Böyleyiz" şarksıyla birincilik ödülünün sahibi oldu.. Bu arada Grup Vitamin'in 1990-1991 arasındaki ilk kadrosunda yer aldı ve grubun ilk albümünde bulunan "Bol Vitamin", "Bir Derste" ve "Özgün Müzik" şarkılarında vokal yaptı. 1991 yılının sonlarına doğru üç tane üniversite öğrencisi, Ajda Pekkan'la Almanya'ya ön grup olarak turneye çıktı. Üç genç, ülkelerine döndüklerinde bir anda ünlü oldu. Duruma bakıp bir albüm yaptılar. Albüm bir milyon barajını aşmayı başardı. Özellikle "Dönmelisin" dönemin assolisti Sibel Can tarafından sahnede sıkça okundu. Çelik Erişçi gruptan ayrıldı. İzel ve Ercan Saatçi bir albüm daha yaptı. İzel'in ilk solo albümü "Adak", 1995'te çıktı. İzel'i bu çalışmasında Kenan Doğulu- Emel Müftüoğlu- Yıldız Tilbe gibi isimler yalnız bırakmadı. Aykut Gürel'i de yanına alan Ercan Saatçi, İzel'e başarılı bir prodüksiyon yaptı. Hasretim'le büyük çıkış yapan İzel'in hitleri kesilmedi. Ardından "Ah Yandım" ve "Yakışıklım" geldi. O yıl İzel, Altın Kelebek ve MGD ödüllerini En İyi Kadın Pop Sanatçısı sıfatıyla aldı. İkinci albümü "Emanet" 1997'de çıktı. Ercan Saatçi ve Aykut Gürel'le çalışacağını düşünülse de öyle olmadı ve İzel, Mustafa Sandal'ı seçti. Üçüncü albümü "Bir Küçük Aşk", 1999'da çıktı. 2001'de "Bebek" adlı dördüncü albümünü çıkardı. İzel, kendi albümlerinin çalışmaları ve sahne çalışmaları dışında prodüktörlük de yapmaya başladı. Cenk Eren'in Dönüm Noktam isimli albümü ve Emel Müftüoğlu'nun kızı olan Çağrı Müftüoğlu'nun kendi adını taşıyan albümü İzel imzalıdır. İzel, ilk kez Eurovision Türkiye Elemeleri'ne 1989'da Fora Fora (bu şarkı sonradan Neco'nun aynı yıl çıkan "Hayallarimi Bırak" albümünde yer aldı) şarkısında Neco'ya vokal yaparak katıldı. 1990 yılında, Selam yabancı adlı eserle tek başına katıldı. O yıl finale kalamadı ve elendi. Ertesi yıl Can Uğurluer ve Reyhan Karaca ile birlikte elemelere katıldı ve kazandı. Roma'da yapılan 1991 Eurovision Şarkı Yarışması'nda 12.oldu. İzel'in bu Eurovision deneyiminden 13 yıl sonra 2005 yılında Türkiye adına yarışacak olan Gülseren adlı finalist yerine İzel'e bir teklif götürüldü. Ancak İzel yarışmada adı geçen kişiye haksızlık olur diye bu teklifi reddetti. Bu teklifin ardından üç ay geçtikten sonra, Ağustos 2005'te İzel, Nil Karaibrahimgil ve Sefarad grubuyla yeniden Eurovision'da Türkiye adına yarışacak adaylar arasında yerini aldı. Ancak hiçbir açıklama yapılmadan bu üç isim de Eurovision'a katılmadı. İzel Türkiye'de birçok konser vermiştir.İstanbul'da şimdiye kadar Rumeli Hisarı'nda Rumeli Hisarı Konserleri organizasyonu altında 5 kez sahneye çıkmıştır.(1995-1999-2000-2001-2005) 2008 yılında da İzel altıncı kez Rumeli Hisarı'nda Rafet El Roman ile beraber sahneye çıkmak üzere bir anlaşma yapmış ancak çeşitli nedenlerden dolayı konserden çıkmıştır.28.11.2015 edirne balkan kongre merkezi öğretmenler günü konseri Ksenon tetraflorÃ¼r Ksenon tetraflorür (XeF) bir ksenon atomu, dört flor atomundan oluşan bileşik. Ksenon tetraflorür, soygazların bileşik yapamayacağı inancının kırılmasına neden olan ilk bileşiklerdendir. Bir soygaz olan ksenon, büyük atom hacmi nedeniyle diğer soygazlara nazaran daha kolay iyonlaşabilir ve bileşik oluşturabilir. Doğada bulunmayan XeF, oldukça reaktiftir ve derhal bozunmak ister. Havadaki nem ile temasında dahi şiddetle patlayarak bozunur. Susuz koşullarda izole edilebilir bir bileşiktir. Renksiz kristaller halinde bulunur. Xe ve F'nin 1:2 oranında bir araya getirilmesi ile oluşur ; Xe + 2F2 -> XeF4 Xe molekülü başına 251 kJ enerji salınan bu süreç ekzotermiktir. KerebiÃ§ Kerebiç; Mersin yöresine ait, bayramlarda çokça tüketilen bir tatlıdır. Kerebiç beyaz bir kaymağın içinde yatan, içi fıstık ya da cevizle dolu, irmikten yapılmış, içli köfteye benzeyen bir tatlıdır. Beyaz kaymak olmaksızın da yenen bu tatlıya mamul denilir. Yapımında kullanılan beyaz köpüğü oluşturan çöven kökü nedeniyle kerebiç, alışılmışın dışında bir lezzete sahiptir. Çöven kökünün bir gün ıslatılıp bekletilmesinden ve devamlı kaynatılmasından elde edilen beyaz köpük, başka bir kaba alınır. Şekerle karıştırılarak çırpılır ve böylece kerebicin beyaz köpüğü elde edilmiş olur. Keton Keton, bir organik fonksiyonel grubun ve bu grubu içeren bileşiklerin genel adıdır. Merkezdeki karbon atomuna çift bağla bağlanmış bir oksijen (karbonil) ve aynı karbona bağlanmış iki karbon atomundan oluşur. Bu iki karbon atomu alifatik veya aromatik bir bileşiğe ait olabilir. Ketonlar, yapılarındaki karbonil grubunda hidrojen bulunmadığı için yükseltgenmezler. İndirgendiklerinde ise sekonder alkolleri oluştururlar. En bilinen üyeleri çözücü olarak kullanılan aseton ve etil metil ketondur. Yaban köpeği Köpekgiller (Canidae) familyasında iki etçil türün ortak adı. Üst solunum yolları Ãœst Solunum Yolu Burun kanalının solunan havayı temizleme, ısıtma özelliği vardır. Burun konuşmaya yardımcıdır. Farinks üç bölümden oluşur. Nazofarinks, orofarinks ve laringofarinks. Larinkste ses telleri bulunur. Burun nazofarinkse açılır. Nazofarinks ağız boşluğuyla ilişkili orofarinkse açılır. Orofarinks laringofarinkse açılır ve laringofarinks trakeaya açılır. AltÃ¶bek G bir grup ve olmak üzere, "H", "G" ile aynı ikili işlem altında grup oluşturuyorsa, "H"ye "G"nin altgrubu(altöbeği) denir. Sadece etkisiz elemana sahip olan altgruba G'nin apaçık altgrubu denir. Bütün "G" grupları aynı zamanda kendilerinin altgruplarıdır. "G"nin kendisinin ve apaçık altgrubu dışında kalan altgruplara özaltgrup denir. Karlovy Vary Karlovy Vary (Almanca: "Karlsbad"), Çek Cumhuriyeti'nin Bohemya bölgesinde bulunan bir şehirdir. Batı Bohemya'da 1370'te İmparator IV. Karl tarafından kuruldu. Çek Cumhuriyeti'nde kaplıcalarıyla ünlü bir turizm kentidir. Kâğıt helvaları ve porselenleri de ünlüdür. Uluslararası Karlovy Vary Film Festivali ile de bilinir. "Kralın Banyosu" anlamına gelen kenti bugüne kadar dünyadaki pek çok ünlü siyasi, asker ya da sanatçı ziyaret etmiştir. Mustafa Kemal Atatürk'ün de tedavi için gittiği kent, sağlık kenti olarak bilinir. Sigara içilmesi tüm kent çapında yasaktır. Ada boz tilkisi Ada boz tilkisi ("Urocyon littoralis"), köpekgiller (Canidae) familyasından, sadece Kaliforniya'nın Channel Adaları'nda yaşayan ve boz tilki ile aynı cinse ait olan bir tilki türü. 29 santimetrelik kuyruğu hariç yaklaşık 50 cm uzunluğuyla köpekgiller familyasının en küçük türlerinden biridir. Ada boz tilkisinden daha küçük olan tek köpekgil çöl tilkisidir. Kartallar tarafından avlandıkları için açık alanlardan uzak durur ve boz tilkiye benzer şekilde ağaçlara tırmanırlar. Genelde Ocak ayında ve ömür boyu aynı eş ile çiftleşirler. Ada boz tilkisi 48–50 cm uzunluğa (+29 cm kuyruk), ayakta dururken 30–33 cm boya ve 1,3-2,8 kg ağırlığa ulaşır. Sırtı gri renk, ve yanları pas kırmızısı olur. Alt kısmı ve suratının alt yarısı beyaz renkdir. Kuyruğunun ucu siyah olur. Boz tilki ile karşılaştırıldığında, kabaca ada boz tilkisinin daha koyu renkli olduğu söylenebilir. Kaliforniya'nın Channel Adaları fazla büyük olmamalarına rağmen çok farklı yaşam alanları sunmaktadır; farklı orman şekilleri, düzlük kırlar, kumluk alanlar ve çalılıklar, ada boz tilkileri bu alanların hepsini kullanmaktadır. Ama 1990'lı yıllardan bu yana adalara yerleşmiş olan kartallar tarafından yoğun şekilde avlanıldıkları için, açık alanlardan uzak durmaya çalışanları da vardır. İnsanlardan neredeyse hiç korkmaz, çünkü insanlar ile tecrübesi olmadığı için onları bir tehlike olarak görmez. Bu davranış ada hayvanları için tipiktir. Bu yüzden kolayca yakalanıp, neslini korumak için yetiştirebilinmektedir. Ada boz tilkisinin ilginç bir tarafı, aynı boz tilkinin de yaptığı gibi severek ağaçlara tırmanmasıdır.Düşmanlarından kaçmak ve avlanmak açısından ağaçlara tırmanmak bu tilki için faydalı olabilmektedir. Ada boz tilkisi yalnız başına ava çıkar, ve genelde gündüz aktif olur. Meyve, böcek, kuş, yumurta, yengeç ve küçük memeliler ile beslenir. Ada boz tilkileri genelde, yalnız yaşamalarına rağmen ömür boyu aynı eş ile çiftleşirler. Ocak ayında üreme zamanları başlar ve çiftler tekrar beraber izlenebilirler. Gebelik 33-50 gün sürer ve sonunda 1-5 yavru dünyaya gelir. Yavrular 7-9 hafta böyunca süt ile beslenir ve yazın başına doğru ilk kez doğdukları inden dışarıya çıkarlar. 10 ay sonra kendileri üreyebilecek olgunluğa ulaşırlar. Genelde ömürleri 4-6 yıl civarındadır ama hayvanat bahçesinde tutulan ada boz tilkileri 8 yaşına kadar da varabilirler. Ada boz tilkisinin 6 alt türü tanınmaktadır. Bunların her birisi Kaliforniya'nın Channel Adaları'nın birisinde diğerlerinden ayrı kalıp kendine göre özellikler geliştirmiştir: Bu alt türler birbirleri ile çiftleşip üreyebilirler, ama buna rağmen genetik farklılıkları vardır. Örneğin her alt türün farklı miktarda kuyruk kemiği eklemleri vardır. Öz Türkçe Öz Türkçe veya Öztürkçe; yabancı dillerin etkilerinden arındırılmış, arı durumdaki Türkçedir. Öztürkçecilik ise kullanımdaki dil içerisinden yabancı kökenli sözcüklerin atılarak yerine Türkçe kökenli sözcüklerin kullanıma sokulmasını amaçlayan bir yaklaşımdır. Hangi kelimelerin yabancı kökenli sayılacağı veya yabancı her kelimenin atılmasının doğru olup olmayacağı bir tartışma konusudur. Bundan da öte dile müdahale edilip edilemeyeceği veya bunun ne derece halk dili tarafından kabul görüp görmeyeceği ya da böyle bir müdahalenini ne derece doğru olacağı spekülasyonlara açık bir alandır. Fakat burada her iki yönde de örnekler olduğu kesindir. İlk olarak belirtilmesi gereken husus, sonradan türetilmiş olan pek çok kelimenin bugün kabul gördüğüdür. Örneğin: "Olasılık, Olanak, Bağımsızlık, İvme" gibi kelimeler... Fakat öteki taraftan halk kulağına ve söyleyişine uymayan sözcüklerin kabul görmediği de bir gerçektir. Örneğin: ""Yazın"" sözcüğü "Edebiyat" anlamında kullanılmak istense de çok fazla rağbet görmemiştir. Yine de ilginç bir biçimde ""Yazınsal"" kelimesi "Edebi" anlamına gelir ve biraz daha fazla uygulama alanı bulmuştur. Bunun dışında ani ve hızlı bir değişim hiçbir zaman genel kabul görmemiş ve kulağa yabancı gelmiştir. Bunun en güzel örneklerinden birisi Mustafa Kemal Atatürk'ün bizzat sonradan vazgeçtiği mutlaka öz Türkçe kullanımı amaçlayan uygulamasıdır. Konuğu olan İsveç Prensine hitaben yaptığı şu konuşma bu durumu özetler niteliktedir. Böylesine hızlı ve yoğun bir değişimin kabul görmeyeceğini anlayan Mustafa Kemal Atatürk değişimin zamana yayılmasını öngörerek daha esnek bir yaklaşım sergilemiştir. 1935 yılında görüşlerinin bu yönde değiştiği bilinmektedir. Örneğin; 1934 ve 1937 yıllarındaki Dil Bayramı sebebiyle Türk Dil Kurumu’na çekmiş olduğu telgraflar Atatürk’ün bu konudaki düşüncelerinin değişimini gösterir niteliktedir: Bu birer cümlelik yazılarda bile dikkat çeken hususlar şunlardır: İlk metindeki söz varlığını bugün bile anlamak güçtür. Buna karşın bazı sözcüklerin ("ötürü, ulusal, kurum, kıvanç") zaman içerisinde dilin kullanımına girdiği de bir gerçektir. Yani iddia edildiği gibi türetilmiş veya derlenmiş kelimelerin kullanıma sokulması imkânsız veya şaşılacak bir şey değildir. Ancak öz Türkçenin mutlak anlamda (töleranssız olarak) sağlanması mümkün görünmemektedir ve yabancı dillerle alışveriş her zaman belirli bir ölçüde olacaktır ve bu kaçınılmaz bir şeydir. İzlenmesi gereken yol, türetilmiş veya derlenmiş kelimelerin doğru seçilmesi, (söyleyiş kolaylığı ve işitmedeki benimseyiş açısından) halk ağzına uygun olması veya bilimsel kullanımdaki terim niteliğine sahip olması dikkate alınarak Türkçenin korunmaya çalışılmasıdır. Aksi takdirde "Bilgisayar" kelimesi yerine aslında daha doğru bir tanım içeren "Bilgiişler" kelimesini kabul ettirmeye çalışmak, Türkçe bir sözcüğün kabul görmesi yerine bir tepki ile karşılaşabilecektir. Çünkü ikinci türetim söyleyiş açısından daha zor bir yapıya sahiptir. Kullanıma sokulacak kelimelerin nasıl türetileceği ise daha başka bir tartışmanın içeriğini oluşturur. Bu konuda yeterli bilgiye sahip olmayan kimseler ise çoğu zaman karşısına çıkan her yeni kelimeyi sonradan türetilmiş sanma eğilimindedir. Örneğin: ""Yunup"" sözcüğü "Abdest" manası taşır fakat kesinlikle sonradan türetilme olmayıp Kutadgu Bilig içerisinde geçer. Buna benzer binlerce örnek gösterilebilir. Derleme çalışmaları ile elde edilen ve halk ağzında var olan kelimeleri kullanıma sokmak zaman zaman izlenen bir yöntemdir. Psikostazi Psikostazi ya da psikostasya, Antik Mısır geleneğindeki bir kavramın Antik Yunancadaki adıdır. Terim psikhe (yaşamsal unsur, nefes, süptil beden) ve statis (tartılma) sözcüklerinden türetilmiştir. Ölüm olayı ile bedenini terk edenlerin yargılanması olan psikostaziye, ölümden sonraki vicdani hesaplaşma olgusunun sembolik öğelerle anlatımı da denilebilir. Antik Mısır metinlerine göre, her ölü için söz konusu olacak “tartılma”, ilahe Maat’ın "hakikat salonu" denilen salonunda gerçekleşir. Yeraltı âleminin sorumlusu ve Ra’nın gözü sayılan Maat'ın hiyeroglifi “hakikat, adalet ve doğruluğu” simgeleyen tüydür. Mısır Ölüler Kitabı'nda ve Antik Mısır metinlerinde Psikostazi, özetle, şöyle açıklanır: Antik Mısır’ın psikostazi kavramının bir benzerine, vaktiyle Harran Ovası’nda yaşamış bulunan Sâbiîler’de rastlanır. Psikostazi’deki terazi bu tradisyonda Abatur’un terazisi olarak adlandırılır.(Abatur'un eski Mısır'daki çakal başlı Anubis'in bir versiyonu olduğu ileri sürülür.) Penjing Penjing 2000 yıllık bir geçmişi olan ve bonsai sanatına ilham olan, Çin'de doğmuş bir sanattır. Günümüz mimarlarının proje maketlerine benzer yönleri vardır. Penjing'te doğal manzaralar gerçek materyaller kullanılarak oluşturulmaktadır. Yaşayan ve küçültülmüş gerçek ağaçların gölgesinde meditasyon yapan insan heykelcikleri (genellikle budist rahipler) veya etrafındaki keçilerini otlatan çoban figürleri yaygındır. Bu sanatta boyutlar çok önemlidir. İmgeler, kullanılan ağaçlarla orantılı olmalıdır. Bu gerçeklik hissini daha da arttırır. Ercan Kazmaz Ercan Kazmaz, (d.1935 Rize, Türkiye), Türk gazeteci. İlk ve Orta tahsilini Rize’de tamamladı. 1955 yılında İstanbul Üniversitesi Hukuk Fakültesi'ne kayıt oldu. İkinci sınıftayken Gazetecilik Enstitüsü’ne kayıt yaptırarak gazetecilik mesleğine Her gün Gazetesi’nde başladı. Hergün, Tanin, Yeni İstanbul, Sözcü gazete ve dergilerinde çalıştıktan sonra Rize Postası Gazetesi ve Kazmaz Yayınları adıyla kendi işini kurdu. Gazeteciliğin yanı sıra roman, boyama kitapları, seri çocuk hikâyeleri, seri yayınlarla yüzü aşan yayım yaptı. Rize Postası Gazetesi ile Rize’de günlük gazete yayımını başlatmıştır. Rize Postası Gazetesi’nin 15 yıl yayıncılık ve sahipliğini yapmıştır. Sürekli sarı basın kartı sahibidir. Ayrıca, Kazmaz Matbaası sahibi olarak İstanbul’da çalışmış ve Rize Haber Dergisi’ni çıkarmıştır. 1994 yılında geçirdiği bir rahatsızlıktan sonra gazeteciliği ve yayıncılığı bırakıp S. Saim Tekcan’ın önerisi ile yağlı boya resim çalışmalarına başlamıştır. Yusuf Taktak’ın atölye çalışmalarına uzun zaman devam ettikten sonra karma sergilere iştirak etmiş ve kişisel sergiler düzenlemiştir. Karadeniz evleri, deniz manzaraları, takalar, natürmort çalımalarını özel atölyesinde sürdürmektedir. Evli ve bir çocuk babasıdır. Genleşme Genleşme, genişleme anlamından gelir. Sıcaklığı artırılan bir cismin uzunluk ya da hacminin değişmesi olayıdır. Katıları, sıvıları ya da gazları oluşturan tanecikler, ortalama konumları çevresinde sürekli çalkalanma halindedirler. Bu cisimlerden birine ısı biçiminde enerji verilirse bu enerji kinetik enerjiye dönüşür. Dolayısıyla, kinetik enerjisi artan tanecikler daha şiddetle çalkalanır ve daha geniş alana yayılmaya çalışırlar; yani sıcaklığı yükselen cisim (katı, sıvı, gaz) aynı zamanda genleşir. Sıcak bir cisim ışınını başka bir maddeye gönderirse o maddenin kapladığı alan (hacmi) genişler ve yayılır. Genleşme katsayısı, bir maddenin ısı etkisiyle genleştiği miktarın belirlenmesi için kullanılan katsayıdır. Birim hacimdeki bir maddenin birim sıcaklık değişiminde hacmindeki değişme miktarı olarak tanımlanır. Isı değişikliği etkisi altında kalan bir malzemeyi oluşturan atomların, enerji düzeylerinin değişmesi ile moleküler bağ uzunlukları değişir. Dolayısıyla atomlar arası mesafelerin değişmesi maddenin hacmini de değiştirir. Katı ve sıvı her maddenin farklı bir genleşme katsayısı vardır. Aynı şartlar altında eşit hacimdeki iki gaz örneği özdeş ısıtıcılarda aynı sürede ısıtıldıklarında hacimleri eşit miktarda artar. Bütün gazların genleşme katsayısı aynıdır. Bir gaz, sıvı veya katının genel hacimce genleşme katsayısı şöyle ifade edilir; Burada "p" alt indisi,genleşme süresince sabit tutulan basıncı; "V" ise bu genel ifadeye giren (doğrusal olmayan) hacimce gerilmeyi ifade eder. Gaz ortamında basıncın sabit tutulması önemlidir. Çünkü bir gaz hacmi, basınç ve sıcaklıkla çok değişir. Düşük yoğunlukla bir gaz için bu, ideal gaz modelinde görülebilir. Dışarıdan ısı alan maddenin taneciklerinin kinetik enerjisi, dolayısıyla taneciklerin titreşim hızı artar. Tanecikler birbirinden uzaklaşmaya başlar. Bu olaya genleşme adı verilir. Tersine olarak madde dışarıya ısı verdiğinde (madde soğutulduğunda) maddenin taneciklerinin kinetik enerjilerinin azalmasına neden olur. Maddelerin genleşmesi ya da tersine büzülmesi sırasında büyük kuvvetlerin ortaya çıkması, tren raylarında, köprü gibi yapılarda hasarlara neden olmaktadır. Bu yüzden tren raylarının eklenti yerlerinde boşluklar bırakılır, köprüler demir makaralar üzerine oturtulur. Çevremizdeki bu tür yapıları gözlemleyerek genleşme ile ilgili birçok örnekler bulabiliriz. Katı bir maddenin sıcaklığının 1 °C yükseltilmesiyle birim boyundaki uzama miktarına boyca genleşme katsayısı denir. Bir metal çubuğun önceki ilk boyu, L olsun. Bu metal boyu uzayarak son boyu L olur. Boyca uzama miktarı (Δl); ΔL =L-L= L.λ.Δt bağıntısıyla bulunur. Burada, Basınç ihmal edilirse, boyca genleşme katsayısı şöyle ifade edilebilir. Bir metal levhanın ısıtılmadan önceki ilk yüzeyi S olsun. Bu metal levhayı ısıttığımızda, yüzey artarak son yüzeyi ΔS = S-S=S.2 λ.Δt bağıntısıyla hesap edilir. Burada; Metal bir kürenin ısıtılmadan önceki ilk hacmi V olsun. Bu metal küreyi ısıttığımızda son hacmi V olur. Hacimce genleşme miktarı ΔV, bağıntısıyla hesap edilir. Formül: ΔV=V.3λ.Δt Burada; Sıvıların ısıtılmadaki davranışlarını, katılarda olduğu gibi inceleyemeyiz. Çünkü, sıvıları katılar gibi şekillendirmek, örneğin boru haline getirmek imkânsızdır. Bu yüzden, sıvıların, bir kap içinde incelenmeleri gerekir. Ayırt edici bir özelliktir. Sıvıların genleşmesinden sıvılı termometrelerde, sıcak su kazanlarında, termosifonlarda ve kalorifer sistemlerinde yararlanılır. Sıvıların genleşme miktarı aşağıdaki bağıntı ile hesaplanır. ΔV=V.a.ΔT Bağıntıda ΔV sıvının hacimce genleşme miktarı, V sıvının ilk hacmi, a sıvının hacimce genleşme katsayısı, ΔT sıcaklık değişimidir. Gazlarda genleşme her gazda aynıdır. Gazlar en çok genleşen maddelerdir. İdeal gaz için, hacimce genleşme (örneğin, sıcaklık değişiminden dolayı hacimdeki görsel değişim) sıcaklığı değiştiren sürecin türüne bağlıdır. İki temel durumdan biri, basıncın sabit tutulduğu izobarik süreç, diğeri ortamda ısı değişiminin olmadığı süreçtir. Bir izobarik süreçte hacimce genleşmeyi formula_3 ile gösterirsek, ideal gaz yasasına göre: olur. Burada formula_7 izobarik sÃ¼reci ifade eder. Bozkurt Güvenç Bozkurt Güvenç (1926, Samsun - 10 Aralık 2018), Türk mimar, akademisyen, devlet adamı, çevirmen. Bir asker ailesinin çocuğu olarak 1926 yılında Samsun'da doğdu. İlk ve ortaokulu babasının vazifesi geregi farklı şehirlerde okudu. Daha sonra Istanbul'da Kabataş Lisesi’nde yatılı okudu. Üniversite eğitimine İstanbul'da İTÜ'de başladı. Bu üniversiteye bir yıl devam ettikten sonra devlet bursuyla Amerika Birleşik Devletleri'ne gitti ve Mimarlık öğrenimini ABD’de tamamladı (1950). Türkiye'ye geri döndükten sonra bir süre TCDD'de çalıştı. 1952'de evlendi. Çok partili sisteme geçişi izleyen Demokrat Parti döneminde eğitim, felsefe ve yabancılaşma sorunlarıyla ilgilendi. Hacettepe Üniversitesi’nde insanbilim bölümünü kurdu. 1969'da doçent, 1977'de profesör unvanlarını aldıktan sonra 1993'te emekli oldu. Güvenç’in yayımlanmış araştırmaları insan, kültür, eğitim ve değişim sorunlarına odaklanmaktadır. Ayrıca 1974'te Bülent Ecevit tarafından başbakanlık kültür müsteşarı olarak atandı. Otobüs (anlam ayrımı) Otobüs, bir ulaşım aracıdır. Şu anlamlara da gelebilir: Yakın anlamı olanlar Kedimsiler Kedimsiler (Feliformia/Feliiformes), etçiller (Carnivora) takımından kedi benzeri yırtıcı türleri kapsayan alt takım. Bazı sınıflandırmalarda bir üst familya olarak görülüp bilimsel adı Feloidea ya da Aeluroidea olarak verilir. Cambio dolor Cambio Dolor, Natalia Oreiro'nun "Natalia Oreiro" albümünün 5. şarkısı. Ayrıca 1999 yapımı Facundo Arana'yla başrolü paylaştıkları "Vahşi Güzel" dizisinin de tema şarkısıdır. Aşağıakpınar, Saraydüzü Aşağıakpınar, Sinop ilinin Saraydüzü ilçesine bağlı bir köydür. Yöresel Yemekleri Sırık Kebabı ve keşkekdir. Sinop iline 121 km, Saraydüzü ilçesine 5 km uzaklıktadır. Schloss Neuwaldegg Schloss Neuwaldegg, Hernals'te bulunan barok stilde yapılmış ve İngiliz bahçe yapısına sahip bir saraydır. Yapı 1765 yılında İmparatoriçe Maria Theresia'nın kumandanlarından Franz Moritz von Lacy için yaptırılmıştır. 1801 yılında Schwarzenberg ailesine geçen saray, daha sona 1951 yılında yine el değiştirerek Viyana Erdiözes adlı dini teşkilatının kullanımına verilmiştir. 1978-1986 yıllarında iç düzenlemesi yapılan saray, sanat etkinlikleri için de kullanılmaya başlanmıştır. 2002'den beri yönetimi ve kullanımı özel bir kuruluş olan "Educational Initiative for Central and Eastern Europe" vakfına aittir ve günümüzde de sanat etkinliklerine hizmet vermektedir. Amenti Amenti, Antik Mısır tradisyonlarında ölüm olayı ile bedenlerini terk eden ruhların çeşitli ölüm-ötesi hallerini ve öte-âlem anlamını içeren bir terim olup, eski Mısır yazısında ünlü (sesli) harfler kullanılmadığından günümüzde Amentet, Amentit biçiminde ve diğer farklı biçimlerde de yazılmaktadır. Amenti hakkında bilgi veren en önemli kaynak Mısır Ölüler Kitabı adıyla bilinir. Bu kitapta, ölüm olayı ile bedenlerini terk eden ruhların geçirecekleri serüven ve geçirebilecekleri aşamalar, genellikle sembollere bürünmüş bir biçimde ifade edilmektedir. Antik Mısır tradisyonunda, birçok tradisyonda da görüldüğü ölenlerin öte-aleme göçüşü bir kayık yolculuğu yapmasıyla simgelenir. Semavi kayıkların tasvir edildiği süptil okyanusa Nun’dur. (Nun’un tüm kozmozda mevcut olduğu ileri sürülen “esîrî okyanus”u ifade ettiği düşünülmektedir.) Mısır tasvirlerinde psikostazi (ölüm olayı ile bedenini terk eden varlıkların yargılanması) için “hakikat salonu”na gelen varlıkların, içinde merdiven olan bir kayıkla geldikleri görülmektedir. Kayık Antik Mısır anlayışında bazen yaşamın bir halinden diğerine geçişi, bazen de görünmeyen alemdeki bir tesir akımı içinde olunduğunu, bir hareket halinde olunduğunu, yolculuğu temsil eder. (Fakat Antik Mısır’da yıldızların konum ve hareketleri gösterilirken, onlar da kayık içinde resmedilirler.) Ölenlerin ruhlarını yeryüzü ile öte-âlemi ayıran karanlık sulardan kayıkla geçirip öte yakaya taşıyan dümenci kimi zaman Khu-en-ua, kimi zaman Horus olarak yazılır. Yargılanma aşamasını başarıyla atlatanların binebileceği Ra’nın kayığının dümeninde ise, Ani papirüsüne göre Horus vardır. Öte-alem serüveni ve varlıkların ruhsal gelişim düzeylerine göre yaşayabilecekleri aşama ve olaylar Mısır Ölüler Kitabı’nda sembolik ifadelerle, kısaca şöyle anlatılır: Her ölene Osiris’in huzurunda konuşabilmesi için ağzı geri verilir ve ölü Osiris’in, 42 ilahın huzuruna çıkar. Ölüye yeryüzünde yaşarken yapmış olduklarını bilmesi için, belleği ve anımsama yetisi geri verilir. Psikostazi denilen hesaplaşma ya da yargılanma sonunda, ölü, kötü şeylerin anısını ağzından ifrazat olarak dışarıya atar. Ölü, bu aşamayı atlatabildiği takdirde, göksel sular üzerinde hakimiyet kurma olanağını edinir. Artık o alemde arzuladığı her dönüşümü gerçekleştirebilmektedir. Kutsal göllerde arınıp rahatlatıcı sular bölgesinden dilediğince su içer. Gerekirse yeniden yeryüzünde doğabilir. Arınmış bazı ölülere de “Ra’nın kayığı”nda yer alma olanağı tanınır. Hatta, ruhsal gelişim düzeyi yüksek kimi arınmış ölüler Horus’la özdeşleşebilir ve Osiris’in maiyetindekilerden biri olabilirler. Bu ölüler ışığa dönüşürler ki, Nefer-Tem ile özdeşleşenler Sirius yıldızının “yüce kapısı”na ulaşabilirler. İsis’in kudretinden alan ölülerin bir eli Göğe, bir eli de Yer’e doğru açık olur. Amenti’nin bu olumlu halleri ya da yüksek ortamlarının yanı sıra olumsuz halleri ya da dehşetli ortamları da vardır. Öte-alemde ıstırap çekme haline ve öte-âlemin, ruhsal gelişim düzeyi geri varlıkların bulunduğu ortamlarına Tuat adı verilir. Tuat’ta ölülerin karanlık bölgelerden ışıklı bölgelere kayıkla geçirildiği bir ırmak akar. Ova tilkisi Ova tilkisi ("Vulpes velox"), köpekgiller (Canidae) familyasından Kuzey Amerika'nın kurak bölgelerinde yaşayan bir tilki türü. Aynı şekilde Kuzey Amerika'da görülen kızıl tilkiden belirgin şekilde daha büyük olan kulaklarıyla ayırt edilir. Ova tilkisinin postu, üst tarafta gri, turuncu rengi arasında değişirken, alt tarafı beyazdır. Tipik bir tilki figürüne sahiptir ancak bir kızıl tilkiden küçüktür. Boyu 40 cm tutarken, buna ilave 30 cm kuyruk gelir. Dikkat çekici yanı, boşluğu kum tanelerinin içeri girmesini önleyecek uzun kıllarla örülmüş iri kulaklarıdır. Kızıl tilki esas olarak Kuzey Amerika'nın ormanlarında yaşarken ova tilkisi Prairie adı verilen steplerde ve güneybatının çöllerinde yaşar. Dağılım alanı Kanada'nın güneybatısından Meksika'nın kuzeybatısına kadar uzanır. Kanada'da bir ara nesli kuruyan tilki, buraya zaman içinde yeniden başarıyla yerleştirilmiştir. Ova tilkileri, neredeyse sadece fare ve tavşanlarla beslenen tamamen etçil hayvanlardır. Şansları olduğunda bir kuşu da avlayabilirler. Acil durumlarda böcekleri de yerler. Kovuklarını genelde kumullara tesis ederler. Girişten itibaren çok koridorlu bir labirentten oluşur. Çiftleşme zamanı boyunca erkek ve dişi bir araya gelir. Erkek tilki, elli günlük gebelik süresince ve dört veya beş yavrunun doğumundan sonra dişi tilkinin yanında kalır. Dişi yavruları emzirirken, erkek kendisi ve yuvada kalan dişi için yiyecek temin eder. İnsanların yanında, kır kurdu ve kızıl tilkiler de ova tilkisinin düşmanlarıdır. Kır kurdu, ova tilkilerinin çoğunu er ya da geç öldüren en ciddi düşmanıdır. Çöl hayvanı olarak ova tilkileri çok az su ile yetinirler. Bu sebeple sadece gece faaldirler ve gün ışığında kovuklarını asla terk etmezler. Dışkıları olağanüstü kurudur. Sıvılarını çoğunu avladıkları hayvanlardan alırlar. Ova tilkisi "(V. velox)", fiziksel görünümü ve kısmen de yaşam alanı açısından, cüce tilki "(Vulpes macrotis)" ile benzerlik gösterir. Her iki türün yaşam alanları, Teksas'ın batısında ve New Mexico'nun doğusunda kalan bir bölgede çakışır ve burada, iki tür arasında çiftleşmelerin olduğu gözlenmiştir. 1970'lerden 1990'ların başına dek yürütülmüş bazı morfometri ve protein elektroforezi çalışmaları sonucunda, bu iki tilkinin de aynı tür olduğu sonucuna varılmışsa da 1990'larda yürütülmüş genetik çözümlemeler, ayrı türler olduklarını ortaya koymuştur. Her iki türün de genetik olarak en yakın olduğu canlı, "Alopex lagopus" (kutup tilkisi) türüdür. Ancak, kutup tilkisi "Alopex" cinsi içinde sınıflandırır. Schwarzenbergpark Schwarzenbergpark, Hernals’de bulunan, Avusturya’nın büyük bir alanı kapsayan park ile bahçenin birleştirerek oluşturulmuş ilk parkıdır. 1801 yılından beridir özel mülk iken 1958 yılında Viyana tarafından satın alınıp umuma açık park ve dinlenme alanı olarak hizmete kazandırılmışdır. Parkta bulunan iki adet obelisk üzerinde "Kyselak" kelimesi vardır. Bu kelime 1795–1831 yıllarında yaşamış ve hayatı boyunca bu bölgede çok geziler yapmış Josef Kyselak adlı kişinin siyah bir yağlı boya ile yazdığı bilinmektedir. Ayrıca bu yazıyı sadece bu obeliskler üzerinde değil çevrede bulunan birçok yıkıntı duvarlar ve köprülerin üzerinde bugün de görmek mümkündür. Saz semaisi Saz semaisi, Türk müziğinde saz için bestelenmiş sözsüz formlardan biri. Genellikle dört hane ve bir teslim kısmından oluşur. Bu hanelerden bir tanesi teslim ile aynı makamda iken (bu aynı zamanda saz semaisinin makamını da tayin eder) diğer üç hane farklı makamlarda bestelenir. Peşrevden farklı olarak daha küçük usullerde olur ve fasılların sonunda kapanış eseri olarak çalınır. Klasik Türk müziğinde saz eseri formudur. Biçimi peşreve benzer. Fasıllarda son eser olarak çalınır. Fasıl müzikleri hareketli ve geniş bir ses alanı içerisinde yazılmıştır. Saz semaisi ritmik bir yapıdadır. Saz sanatçısı bu bölümde ustalığını sergiler. The Bends İngiliz müzik grubu Radiohead'in ikinci studyo albümüdür. 1995'te piyasa sürülmüştür. Albümdeki şarkılar ilk albümleri Pablo Honey gibi gitar ağırlıklıdır. Şarkı Listesi Blue Camel Blue Camel, 1992 çıkışlı, Rabih Abou Khalil'e ait albümdür. Kadroda Steve Swallow, Kenny Wheeler, Charlie Mariano gibi ünlü isimlerin katkıları bulunmaktadır. 1. Sahara 2. Tsarka 3. Ziriab 4. Blue camel 5. On time 6. A night in the mountains 7. Rabou-abou-kabou 8. Beirut GaffarlÄ±, Sumbas Gaffarlı, Osmaniye ilinin Sumbas ilçesine bağlı bir köydür. Köyde Akdeniz iklimi hakimdir. Köyün yüksek tepelerine yer yer kar yagdigi da olur. Köyün temel geçim kaynağı tarım ve hayvancılığa dayalıdır. Dağınık bir yerleşim özelliği göstermektedir. Yazları yaylaya çıkan köylü 4_5 ay yaylada kalır. kucukbas buyukbas hayvancılık yapılır. Köydü üç bakkal ve bir fırın bulunmaktadır. Yerleşim yerinin köy tüzel kişiliği alması ile birlikte köyün tüzel kişiliğini temsil etmesi için köy muhtarlık seçimleri de yapılmaktadır. Köyde kesik çayı üzerine kurulmuş Kesik suyu barajı (diğer adı mehmetkli barajı) Sumbas ilçesine bağlı köylerin içme suyu kaynağı olduğu gibi sulama amaçlı da kullanılmaktadır. Yıllara göre köy nüfus verileri; Köyde bir okul ayrıca ellezli mahallesin de eğitime kapatılmış ilkokul vardır. Kanalizasyon sistemi yoktur. Köye ulaşımı sağlayan yol asfalt olup köyde elektrik ve sabit telefon vardır. The Washington Post The Washington Post, Amerika Birleşik Devletleri'nin başkenti Washington'un en büyük ve en eski gazetesidir. Yayın dili İngilizce olan gazete, broadsheet formatında yayımlanmaktadır. Gazete Stilson Hutchins tarafından 1877 yılında kurulmuştur. Sahibi The Washington Post Company'dir. "The Washington Post" özellikle Watergate skandalı sırasında ünlenmiştir. Politik konularda ağırlığı olan gazetenin başkentin yanı sıra Maryland ve Virjinya versiyonlarının da günlük basımları yapılmaktadır. Aynı zamanda İnternet üzerinden gazetenin dijital sürümü yayınını sürdürmektedir. Hafta içi baskılarda, ilk sayfa, ulusal ve uluslararası haberler, iş dünyası, siyaset ve makaleler ile görüşleri içermektedir. Devam eden sayfalar yerel haber, spor, stil, pop kültürü, politika, güzel sanatlar ve sahne sanatları, sinema, moda ve dedikodu üzerine bölümleri içerir. Son olarak gazetede ilanlar bölümüne de yer verilmektedir. Hafta sonu baskısında "Style & Arts, Travel, Comics, TV Week, ve the Washington Post Magazine" ekleri bulunur. Washington Post'un ABD dışında büroları da bulunmaktadır. Bürolar Bağdat, Pekin, Berlin, Bogota, İslamabad, Jerusalem, Johannesburg, Kabil, Londra, Mexico, Moskova, Nairobi Yeni Delhi, Paris ve Tokyo'da bulunmaktadır. 2014'te, Amerika Birleşik Devletleri'nin elektronik casusluk faaliyetlerini konu alan haberlerinden dolayı "The Guardian" gazetesi ile gazetecilikte kamu hizmeti dalında Pulitzer Ödülü'nü paylaştı. Amerika Birleşik Devletleri Kongresi ABD Kongresi () Amerika Birleşik Devletleri'nin çift meclisli yasama organıdır. ABD Temsilciler Meclisi ve ABD Senatosu olmak üzere iki ayrı meclisten oluşur. Kongre, 435 temsilci ve 100 senatör olmak üzere toplam 535 üyeden oluşur. Toplam sayısı 435 olan Temsilciler Meclisi üyeleri dar bölge sistemiyle iki yıllığına seçilirler. Temsilciler Meclisi sandalyeleri, Amerika Birleşik Devletleri'nin her 10 yılda bir yapılan nüfus sayımı sonuçlarına göre eyaletlere paylaştırılır. Her 10 yılda bir nüfusu artan veya azalan eyaletlerin temsilcilerinin sayısının artması veya azalması mümkündür. Ancak en az nüfuslu olan eyaletlerin bile en az bir temsilci hakkı vardır. ABD Senatosu, ABD'nin 50 eyaletinin her birinden seçilen 2 (eşit sayıda) senatörden gelen toplam 100 üyeden oluşur. ABD Senatosunun üçte biri her 2 yılda bir yapılan seçimlerle yenilenir. Üyeler genellikle Cumhuriyetçi Parti veya Demokrat Partiden oluşur. Nadiren üçüncü parti veya bağımsız senatörler vardır. Her senatörün bir sonraki seçime kadar olan görev süresi 6 yıldır. Avustralya Grand Prix Avustralya Grand Prix Avustralya'nın Melbourne kentinde düzenlenen Formula 1 yarışıdır. 1985 yılında takvime dahil edilen yarış o tarihten bu yana kadar kesintisiz olarak düzenlenmiştir. "Pembe ile boyanmış yıllarda Grand Prix Formula 1 Şampiyonasına dahil değildi." HatÅŸepsut Hatşepsut veya Hatçepsut; Antik Mısır'da 18. Hanedan döneminde hüküm sürmüş kadın firavun. Annesi Ahmose (Ahmos/Yahmos) babası I. Thutmose'dir (Tutmos/Akheperkhare). Hatşepsut'un iktidarda bulunduğu zaman dilimi konusunda çeşitli görüşler vardır. Bunlara göre, en erken MÖ 1503 yılında iktidara gelmiş ve en geç MÖ 1445 iktidarı son ermiştir. Üvey kardeşi, babasının Mutnefert'ten olan oğlu II. Thutmose ile evlenmiştir. Firavun II. Thutmose'nin annesinin yarı asil olmasından dolayı firavuna meşruiyet kazandırmak için planlanan bu evlilikten Hatşepsut bir kız çocuk doğurdu, fakat erkek evlat doğuramadı. Firavun II. Thutmose ise bir harem kızından erkek çocuk -III. Thutmose- sahibi oldu. Kral beklenmedik bir şekilde ölünce tahta doğal varisi III. Thutmose geçecekti, fakat genç veliaht ülkeyi yönetmek için oldukça küçük bir yaştaydı. Bu nedenle üvey annesi Hatşepsut, genç kral büyüyene kadar Firavun naibliği görevini almış, sonra ise dönemin baş rahibi ile bir anlaşma yaparak ülkeyi otuz yıl boyunca tek başına yönetmiştir. Ülkede huzurlu bir ortam sağladıktan sonra, büyük imar işleri gerçekleştirmiştir. Hatşepsut, o dönemdeki en büyük ticaret yolunun da girişimcisiydi ve bu dönemde Mısır, Hatçepsut sayesinde refaha kavuşmuştur. Evli oldukları dönemde kocası bir dansöz olan Aset'i ikinci eş olarak almıştır. İkinci eşle aynı zamanda hamile kalan Hatşepsut ikinci kız çocuğunu, Aset ise ilk oğlan çocuğunu doğurmuştur. Bu çocuğu kendi çocuğu gibi seven Hatşepsut, kızlarının kendisinin aksine çok narin kızlar olmasından hoşlanmamıştır. Uzun süren hakimiyet yılları boyunca barışçı bir politika izleyen Hatşepsut, yalnızca isyan bastırmak için sefere çıkmıştır. Aset`in oğlu III. Thutmose'nin vezirini ve arkadaşlarını öldürmesi üzerine zehir içerek intihar ettiği iddia edilse de bu konuda herhangi bir delil yoktur. Pek çok kaynak Hatşepsut'un kemik kanserinden vefat ettiğini savunur. Hatşepsut'un, yaklaşık 22 yıl süren iktidarı sonrasında yerine III. Thutmose geçmiştir. Tarihte adı kayıtlara geçen ilk kadındır. Mısırın güneyinde bulunan Punt topraklarının keşfedilmesi için on emir vermiştir. Kraliçe olduktan sonra bir kral gibi giyinmiş ve takma sakal kullanmıştır. Çünkü çeşitli törenlerde takma sakal kullanmak firavunların geleneğidir. Hatşepsut her firavun gibi beş ayrı isme sahiptir. Bu beş farklı isim doğum adı, taht adı, Horus adı, Nebty adı ve Altın Horus adı altında toplanır. Doğum adı: Khnumt-Amun Hatshepsut: Khnumt-Amun: Amun'a bağlı olan. Hatshepsut: Asil kadınların önde geleni Taht adı: Maat-ka-ra: Ra'nın ruhunun adaleti/doğruluğu Horus adı: Wesretkau: Ruhların(Ra'nın ruhlarının) gücü Nebty adı: Wadjrenput: Yılların gelişimi Altın Horus adı: Netjeretkhau: Görünüşün ilahiliği. Nick Heidfeld Nick Heidfeld (10 Mayıs 1977) Alman Formula 1 pilotu. Lakabı Quick Nick. 1.64 m boyunda ve 59 kg ağırlığında. Evli ve 3 çocuk babası. 10 sezon boyunca Formula 1'de yarışan Heidfeld'in kariyerinde 13 podyum, 1 pole pozisyonu ve 2 en hızlı tur zamanı başarısı bulunmaktadır. Oldukça istikrarlı sürüşüyle dikkat çeken Heidfeld üst üste 41 yarış klasmana girerek bu alanda bir rekor kırmıştır. 2010 sezonuna Mercedes GP yedek ve test pilotu olarak başlamıştır. Fakat sezon ortasında Pirelli firması ile lastik gelişimi testleri için test pilotu olmayı kabul etmiş ve bu amaç doğrultusunda Mercedes GP tarafından serbest bırakılmıştır. Pirelli ile 2 test programını tamamladıktan sonra tekrar eski takımı olan BMW-Sauber takımıyla anlaşmış ve Singapur GP'inden başlayarak sezonun geri kalanında F1 pistlerine yarış pilotu olarak geri dönmüştür. 2011 sezonunda rally yarışında kaza yapan Robert Kubica'nın yerine Renault takımı ile yarışacaktır. Pole Pozisyon : En Hızlı Tur : Podyum : Beyincik Beyincik ya da Cerebellum, vücudun denge organlarından biridir. Kasların düzenli çalışmasını sağlar. "Fossa cranii posterior"'da, bulbus ve pons'un üst arka kısmında bulunur. Beynin ikinci büyük (beynin 1/8'i kadar), rhombencephalon'un en büyük parçası olan beyincik 150 gr ağırlığındadır. Yukarıdan aşağıya biraz basık, ovalımsı şekilde olan beyinciğin en geniş boyutu transvers yöndedir. Bulbus ve ponsla birlikte 4. ventrikülü çevreler. Lobus occipitalis ile aralarında tentorium cerebelli bulunur. Beyincik, hemisferium cerebelli denilen iki yan lobla bunları ortada birleştiren vermis cerebelli'den oluşur. Beyincik, pedunculus cerebellaris inferior ile bulbusa, pedunculus cerebellaris medius ile ponsa ve pedunculus cerebellaris superior ile de mesencephalona bağlanır. Beyincik, lobus cerebelli anterior, lobus cerebelli posterior ve lobus flocculonodularis olarak üç loba ayrılır. Dışta cortex cerebelli içte corpus medullare cerebelli bulunur. Cortex cerebelli içe doğru stratum moleculare, stratum purkinjense ve stratum granulosumdan oluşur. Getiren (afferent) ve götüren (efferent) aksonlar geçer. Ayrıca, nuclei cerebelli adı verilen ve orta hatta çift taraflı yerleşmiş dört nukleus vardır. Beyincik kesitlerinde cortex ve corpus medullare ağaca benzer bir görüntü oluşturur. Beyinciğin işlevleri şunlardır: Amerika BirleÅŸik Devletleri Temsilciler Meclisi Amerika Birleşik Devletleri Temsilciler Meclisi, Amerika Birleşik Devletleri Kongresinin iki yasama organından biridir. Toplam sandalye sayısı 435 olan Temsilciler Meclisi, her iki yılda bir yapılan seçimlerle yenilenir. Temsilciler Meclisinin üyeleri federal halkı temsil ederler. Her eyaletten seçilen üyelerin sayısı o eyaletin nüfusuna bağlıdır. Her 10 yılda bir yapılan nüfus sayımına göre eyaletlerin Temsilciler Meclisine yolladıkları üye sayısı değişebilmektedir. Amerika Birleşik Devletleri Temsilciler Meclisinin hemen hemen tamamı Amerika Birleşik Devletleri siyasetinin 2 ana partisi olan Demokratik Parti ve Cumhuriyetçi Parti'den oluşur. Meclis Başkanı (Speaker of the House) çoğunlukta olan partiden seçilir. Ayrıca Meclis komisyonlarının başkanları da çoğunluk partisinden seçilir. O yüzden azınlıkta olan partinin Temsilciler Meclisi kararları üzerindeki etkisi çok azdır. Amerika Birleşik Devletleri'ndeki başkanlık sistemi yasama ve yürütme organlarını tamamen birbirinden ayırmıştır. Hükûmet Meclis içinden değil, başkanlık seçimleriyle seçilir. Meclis seçimleri başkanlık seçimlerinden ayrı olarak yapılır. Bunun sonucu olarak Temsilciler Meclisinde çoğunluğu elinde bulunduran parti ile hükûmeti yöneten partinin iki ayrı parti olması mümkündür. Temsilciler Meclisi alt meclis olarak görev yapar. Senato ise üst meclistir. Yasa tasarıları her iki mecliste ayrı ayrı tartışılır ve oylanır. Eğer her iki mecliste kabul edilen yasa tasarıları arasında farklar varsa bunlar karma bir komisyon tarafından uzlaştırılır ve ortaya çıkan yasa önerisi Amerika Birleşik Devletleri Başkanının onayına sunulur. Başkanın veto yetkisi vardır. Başkan bu yetkiyi kullanmayarak tasarıyı imzalarsa tasarı yasalaşmış olur. Üye sayısının eyaletlere göre dağılımı 1920 yılından bu yana aşağıdaki tabloda görüldüğü gibi değişmiştir: Robert Kubica Robert Józef Kubica, ( (d. 7 Aralık 1984, Krakow, Polonya) Polonyalı Formula 1 pilotu. Şu anda kariyerine Alfa Romeo Racing takımında yedek pilot olarak devam etmektedir. Sauber'de iken Jacques Villeneuve'nin takımdan ayrılmasıyla 2. pilotluğa yükselen Kubica, o zamana kadar sadece 6 yarışta yarışmış; 3. yarışı olan İtalya Grand Prix'inde 3. sırayı alma başarısı göstermiştir.2007 yılında Kanada Grand Prix'inde ağır bir kaza geçirmiş,neyse ki sadece bilek burkulmasıyla kurtulmuştur. 2008 yılında ilk kez Malezya Grand Prix'inde ikinci olarak podyuma çıkmıştır. İlk birinciliğini ise 8 Haziran 2008 tarihinde Kanada Grand Prix'inde almıştır.2010 yılında Renault takımında yarışmaya başlamıştır. Formula 1'in incisidir. Formula 1'in 2011 sezonundan kısa bir süre önce İtalya yakınlarındaki bir rallide geçirdiği kaza sonrası hastaneye kaldırıldı. Yapılan kontroller sonucu, sağ kolunda birden fazla kırık olan Polonyalı pilot 2011 sezonu boyunca pistlerden uzak kalarak sadece hayranlarını değil,tüm Formula 1 dünyasını üzdü.2011 Kasım ayında yapılan bir röportajda 2012 sezonu için henüz hazır olmadığını belirtti.2011 Kasım ayında Lotus Renault GP takımı, sakatlığı geçmeyen Kubica'nın yerine Kimi Raikkonen ile anlaşmaya vardığını resmi internet sitesinden duyurdu. Recep Ankaralı Recep Ankaralı (d. 10 Nisan 1968, İstanbul) TBL'de ve EuroLeague'de görev yapmış eski Türk hakem. Türk basketbol tarihinin en başarılı hakemi olarak kabul edilir. Hakemlik kariyerini sonlandırdıktan sonra Türkiye Basketbol Federasyonu Hakem Direktörlüğü görevini yürütmeye başlamıştır. Sırasıyla Küçükyalı Merkez İlkokulu ve Küçükyalı Lisesini bitirdikten sonra 1990 yılında Anadolu Üniversitesi İşletme Fakültesi’nden mezun oldu. 1989 yılında İstanbul’da Kadir Özçelik ve Necip Kapanlı tarafından açılan Temel Hakem Kursunu tamamlayarak İstanbul’da aday hakem olarak düdük çalmaya başladı. 1992 yılında A klasmanı olan Recep Ankaralı 1995 yılından itibaren de FIBA hakemi olarak görev yapmaya başladı. 2000-2001 sezonunda EuroLeague'in kurulmasıyla Euroleague'de görev yapmaya başlayan Ankaralı, Euroleague ve Eurocup da yüzü aşkın maç yönetmiş ve 3 kez de EuroLeague Dörtlü Finalinde görev yapma başarısı göstermiştir. Ankaralı, 2006 FIBA Dünya Basketbol Şampiyonası, 2010 FIBA Dünya Basketbol Şampiyonası ve 2012 Yaz Olimpiyatlarına da görev almıştır. Recep Ankaralı 2012 Londra Olimpiyatlarında 8 maçta görev yaparak Olimpiyat tarihinde en fazla maç yöneten Türk hakem unvanını da bulundurmaktadır. Recep Ankaralı 2016 yılı itibarıyla hakemlik hayatını sonlandırmıştır ve Türkiye Basketbol Federasyonu hakem direktörlüğü görevine getirilmiştir. Anadolu Efes ile Minnesota Timberwolves arasındaki karşılaşmada görev yapan Recep Ankaralı bu müsabaka ile tarihe geçmiştir. Euroleague tarihinin ilk Türk hakemlerinden olan Ankaralı, bir NBA takımının maçında görev yapan ilk Türk hakem olmuştur. NBA'den gelen hakemler Jack Nies ve Luis Grillo, Recep Ankaralı ile birlikte karşılaşmayı yönetmiştir. Recep Ankaralı dan sonra Rüştü Nuran da bu başarıyı göstermiş ve Fenerbahçe ile Oklahoma City Thunder arasında oynanan maçı yönetmiştir. Recep Ankaralı, 26-28 Eylül 2014 tarihleri arasında Brezilya’nın Rio de Janeiro kentinde Turkish Airlines EuroLeague şampiyonu Maccabi Tel Aviv ile Amerika şampiyonu Flamengo Rio de Janeiro takımları arasında oynanan FIBA Kıtalararası Kupası müsabakasını yönetmiştir. Amerika BirleÅŸik Devletleri Senatosu Amerika Birleşik Devletleri Senatosu (), Temsilciler Meclisi ile birlikte Amerika Birleşik Devletleri Kongresini oluşturan iki yasama organından biridir. Amerika Birleşik Devletleri'nin 50 eyaletinin her birinden seçilen 2 (eşit sayıda) senatörden oluşan 100 üyesi bulunur. Amerika Birleşik Devletleri Senatosunun üçte biri her 2 yılda bir yapılan seçimlerle yenilenir. Her senatörün bir sonraki seçime kadar olan görev süresi 6 yıldır. Senatonun yapısı ve yetkileri, Amerika Birleşik Devletleri Anayasasının bir maddesi ile belirlenmiştir. 1789'dan 1913'e kadar senatörler temsil ettikleri eyaletlerin yasama organları tarafından atandı; 1913'teki onyedinci değişikliğin onaylanmasının ardından, şimdi halk tarafından seçilmektedirler. Senato binası, Washington, D.C.’de, Kongre Binası'nın kuzey kanadında bulunur. Senato üst meclis olarak, kendisine özgü birkaç tavsiye ve onay yetkisine sahiptir; bunlar arasında anlaşmaların onaylanması ve bakanların,eğer seçilmiş Başkan yardımcısı herhangi bir nedenle görevden ayrılırsa yerine atanan Başkan yardımcısının, yüksek mahkeme üyelerinin, federal hakimlerin, diğer federal yürütme görevlilerinin, tümamirallerin, düzenleyici görevlilerin, elçilerin ve diğer federal üniformalı görevlilerin atamasının onaylanması yer alıyor. Senato, daha uzun vadeli, daha küçük boyutta ve tarihsel olarak daha kolektif ve daha az partizan bir atmosfere yol açan eyalet çapındaki seçmenleri nedeniyle Temsilciler Meclisinden hem daha müzakere edici hem de daha prestijli bir kurum olarak kabul edilir. Tanjant Trigonometrik bir fonksiyondur. "codice_1" ile ifade edilir. Merkezi orijin olan, 1 birim yarıçaplı birim çemberdeki codice_2 şeklinde codice_3 eksenine paralel çizilen doğruya tanjant ekseni denir. Birim çember üzerinde, orijinden geçen bir doğrunun x ekseniyle arasındaki, saat yönünün tersine doğru açının tanjant değeri, bu doğrunun tanjant ekseniyle kesiştiği noktanın y değerine (ordinatına) eşittir. 180'e bölümünden kalan 90 olan açılar da belirsiz (tanımsız) olur. Dik üçgende ise karşı dik kenarın, komşu dik kenara oranıdır. formula_1 Sihirli Annem Sihirli Annem, Gamze Özer tarafından oluşturulan Türk çocuk fantastik televizyon dizisi. Başrollerini İnci Türkay ve Şahap Sayılgan'ın paylaştığı dizide, Betüş isimli bir perinin, eşi vefat eden iki çocuk babası Sadık ile evlenmesi sonucu başlarından geçen macera dolu hayatlarını konu alır. Dizinin ilk bölümü 27 Şubat 2003'te Kanal D'de yayımlandı. 119. bölümün ardından 2006 yılında Star TV'ye geçti. 4.sezon(2005-2006), 22 Nisan 2006'da 131. bölümüyle sona erdi. 5 yıl sonra yoğun istek üzerine 29 Nisan 2011'de tekrar Star TV'de yayımlanmaya başladı. 3 sezon daha yayımlandıktan sonra 10 Mart 2012'de 7. sezon 240. bölümüyle ekranlara veda etti. Devamı niteliğinde aynı isimle çekilecek bir sinema filmi planlanmaktadır. Dizi yayınlandığı ilk 2 sezon boyunca 36 kez 1. olarak büyük bir rekora imza atmıştır. 2004 yılında dizinin dergisi Doğan Egmont tarafından yayınlanmıştır. "En Yaratıcı Ürün-Marka Geliştirme" ödülü kazanmıştır. 30 Kasım 2011 tarihinde dizinin 200. bölümü yayımlandı. Google Zeitgeist'in açıkladığı oranlara göre 2011 yılında Google üzerinden en çok aranan Türk dizileri arasında ilk 10'da yer almıştır. "Sihirli Annem" dizisinin çekimleri İstanbul Ata Film Stüdyolarında gerçekleştirildi. Dizide Betüş ve ailesinin hikâyesi İstanbul'da geçmektedir. Ancak dizinin bazı mekanları hayal ürünüdür. Bazı şatolar, gezegenler gibi hayal ürünü mekanlar animasyon olarak hazırlanmış ve oyuncular bu mekanlara blue-box teknolojisiyle yerleştirilmiştir. Dizinin ilk 4 sezonu (1-131. bölümler) haftada 1 kez 60 dk. olarak yayınlandı. 5. sezonda ise dizi 90 dk. olarak ekrana gelmeye başladı. 6. sezonundan itibaren ise hafta içi her gün ve 45 dakika olarak yayınlanmaya devam etti. 2003'te başlayan dizinin klasik bölümlerinde; tatlı bir peri olan Betüş, iki çocuklu ve dul olan Sadık ile evlenir. İkisi de birbirlerini çok sevmektedir. Ancak Betüş'ün annesi Dudu bu evliliğe şiddetle karşı çıkar. Bütün sihirlerini kullanarak onları ayırmaya çalışır. Çünkü Dudu, geçmişte Taci adında birisiyle evlenmiş, ancak Taci kendisini aldatınca insanlara olan güvenini de kaybetmiştir ve Taci'yi köpeğe çevirmiştir. Bu nedenle Dudu, Betüş'ün de aldatılacağını düşünmekte ve onları ayırmaya çalışmaktadır. Ama ne yaparsa yapsın bu evlilik gerçekleşir. Betüş, Sadık ve onun iki çocuğu Cem ve Ceren ile birlikte mutlu bir yuva kurar. Daha sonra Çilek adında bir periyi evlatlık alırlar. İlk başta Betüş'ün ikiz kardeşi Eda da Betüş'ü kıskandığı için annesine kötü sihirlerinde yardım eder. Daha sonra kendisi de bir fani olan Yavuz ile evlenir. Ve Dudu bu kez iki kızını da kocalarından ayırıp şatoya yanına almak için mücadelesine devam eder. Yaptığı kötü sihirlerin sonucunda sürekli Perihan'dan ceza alır. Betüş'ün karşı komşusu Avni perilerin varlığını bilmektedir ve sürekli onları dürbünle izlemektedir. Bu nedenle eşi Suzan'la sürekli sorunlar yaşar. Daha sonra 2011 yılında dizinin aynı isimle başlayan devam serisinde ise; Betüş ve Sadık’ın çocukları Cem, Ceren ve Çilek artık büyümüşlerdir. Birbirlerini çok seven bu üç kardeşin kavga ve tartışmaları devam etmektedir. Cem Tuğçe'den ayrılmış, tıp fakültesinin en güzel kızlarından Ece ile çıkmaya başlamıştır. Fakat Cem'e olan aşkı yüzünden Cem'in kazandığı bölümü kazanan Tuğçe, büyük bir aşk acısı çekmekte ve Cem'i çok kıskanmaktadır. Çilek, eskisi gibi sıkıştıkça akıl sır erdirilemeyecek sihirler yaparken, Firuze'nin kızı Zeytin de tıpkı Çilek'in çocukluğundaki gibi yaramazdır. Avni Suzan'ın onu boşamasının ardından yaşadığı buhranı, Betüş'ün kafesinde yeni çalışmaya başlayan Zeyno'ya duymaya başladığı aşk ile atlatır. Avni'nin oğlu Efecan da babası gibi tüm perileri görmektedir. Dudu, yıllardan beri insan gibi yaşayan Taci'yi bir son dakika kıskançlığı ile köpeğe dönüştürerek bütün dengeleri yeniden bozmuştur. Eda'yı ise gözlerimiz göremese bile hep aramızda hissederiz. Dizi 26 Eylül 2011 tarihinden itibaren hafta içi her gün yayınlanmaya başlamıştır. Bu tarihten sonraki bölümlerde Çilek'i gerçek annesi sihirle almış ve ailedeki herkesin hafızasından silmiştir. Perihan, periler hanı görevinden bir süreliğine istifa etmiş ve tatile çıkmıştır. Dudu, kuzeni Pakize'nin gelişiyle birlikte Pakize'yle sorunlar yaşamaya başlamıştır. Ve Perihan'ın geri dönmesi için kendini sihirle gençleştirmiştir. Kendini düzeltecek sihri unuttuğu için de Perihan gelene kadar genç kalmak zorundadır. Öte yandan Betüş ve Sadık yıllar sonra kendi çocuklarına sahip olmuştur. Ailenin yeni üyesinin ismi Betüş'ün kaybettiği kız kardeşinin adı Eda'dır. Eda da tıpkı annesi gibi peridir. Ayrıca evrendeki özel perilerden biridir. Çünkü geleceği görme sezgileri güçlüdür ve görünmezleri görebilmektedir. Perihan uzun süre geri dönmeyince Periliçe, eski periler hanı Peri Nine'yi bu görev için yeniden çağırır. Dudu ve Pakize'nin süt annesi olan Peri Nine onların vefasızlığına kırgındır. Ama Periliçe'yi kıramaz ve görevi kabul eder. Barış, ailesinin şehir dışına taşınmasından sonra Cem'in ev arkadaşı olmuştur. Bu zaman zaman Tuğçe ve Cem arasında gerginliğe yol açmaktadır. Dizinin senaryosu Gamze Özer tarafından yazıldı. 1. sezonda yönetmen koltuğunda Ersoy Güler yer aldı. 2. sezonda ise ilk sezonun yardımcı yönetmeni Tülay Kocatürk yönetmen koltuğuna oturdu. Ancak Ersoy Güler, supervisor olarak ekipte yer almaya devam etti. 4. sezondan itibaren dizinin yönetmeni Kartal Çidamlı oldu. 2006-2012 yılları arasında Kartal Çidamlı dizinin yönetmeni olarak devam etti. Dizinin ilk 4 sezonunda yapım şirketi D Production iken 5. sezondan itibaren yapım şirketi Süreç Film oldu. Ancak 7 sezon boyunca yapımcı İnci Kırhan Gündoğdu oldu. Dizinin müzikleri Yongün Keymen ve Tolga Meriç tarafından yapıldı. Jenerikte yer alan şarkıyı ise Beyza Durmaz seslendirdi. Sihirli Annem'in, ilk 4 sezonu boyunca ana kadrosundan hiçbir oyuncu eksilmedi. 5. sezondan itibaren Defne Joy Foster hayatını kaybettiği için dizide yer alamadı. Zuhal Topal da 5. sezondan itibaren dizide yer almadı. Dizi 6. sezonundan itibaren günlük dizi olduğu için yoğun tempoya ayak uyduramayan birkaç oyuncu diziden ayrıldı. Dizideki ana kadro karakterleri tüm sezonlarda dizide yer almıştır. Dizideki oyuncu değişimlerini gösteren tablo şu şekildedir; İlk sezon, 27 Şubat 2003'te Kanal D'de başladı ve 27 Temmuz 2003'te 22. bölüm ile sona erdi. İkinci sezon, 14 Eylül 2003'te 23. bölüm ile başladı ve 11 Temmuz 2004'te 65. bölüm ile sona erdi. Üçüncü sezon, 12 Eylül 2004'te 66. bölüm ile başladı ve 30 Temmuz 2005'te 107. bölüm ile sona erdi. Dördüncü sezon, 24 Eylül 2005'te 108. bölüm ile başladı. 24 Aralık 2005'te yayımlanan 119. bölüme kadar Kanal D'de yayımlandı. 30 Ocak 2006'da 120. bölümden itibaren Star TV'ye transfer olup 22 Nisan 2006'da 131. bölüm ile sona erdi. Beşinci sezon, 29 Nisan 2011'de Star TV'de 132. bölüm ile başladı. 9 Eylül 2011'de 152. bölüm ile sona erdi. Dizi, 6. sezonundan itibaren hafta içi her gün yeni bölümleriyle ekrana gelmeye başlamıştır. 6. sezon 153. bölümü ile 26 Eylül 2011'de başlamış olup 30 Aralık 2011'de günlük olan son bölümü yayımlanmıştır. Dizi 7. sezonuyla 7 Ocak 2012'de yeniden haftalık yayına başlamıştır. 7. sezon son sezon olup 10 Mart 2012'de 240. bölümde sona ermiştir. "Sihirli Annem", RTÜK’ün 2006 yılında 17 ilde 1719 çocuk üzerinde yaptığı “İlköğretim Çağındaki Çocukların Televizyon İzleme Alışkanları” araştırmasında çocukların en çok sevdiği dizi filmler arasında yer almıştır. Çocukları olumlu yönde etkileyen karakter Sihirli Annem'in baş karakteri Betüş olmuştur. Çocukların büyüdüklerinde en fazla “Sihirli Annem” dizisindeki “Betüş” gibi olmak istedikleri sonucuna ulaşılmıştır. Sihirli Annem'in çocuk karakteri Çilek toplum tarafından en çok tanınan çocuk karakter olarak dikkat çekmiştir. "Sihirli Annem", 2011'de geri dönüşüyle birçok köşe yazarından olumlu tepkiler almıştır. Türk televizyonlarında dram dizilerinin hüküm sürdüğü bu süreçte Sihirli Annem'in yeniden ekranlara dönmesi herkesi mutlu etmiştir. Dizi birçok televizyon eleştirmeni ve köşe yazarı tarafından olumlu tepkiler almıştır. Sihirli Annem'i 2012'de aniden bitirme kararı alan Star TV'ye karşı dizinin hayranları tarafından sosyal medya üzerinden tepkiler yağmıştır. Dizinin sevenleri kanal yönetimine karşı Twitter'da #sihirliannemedokunma başlığıyla örgütlenerek, dizinin tekrar yayınlanmasın için çağrıda bulunmuşlardır. Ayrıca internet üzerinden imza kampanyaları başlatılmıştır. Doğanca, Pehlivanköy Doğanca, Kırklareli ilinin Pehlivanköy ilçesine bağlı bir köydür. İlçe Merkezine uzaklığı 11 km. dir.Babaeski - Pehlivanköy yolu üzerinde bulunmaktadır. Nüfusu 465 kişidir. Başlıca geçim kaynağı çiftçilik ve hayvancılıktır. Tahıl, ayçiçeğibol miktarda yetiştirilmektedir. Doğanca Köyü adı kimi rivayete göre Bizanslılardan kalma, kimi rivayete göre de doğan kuşlarının çokça oluşundan kaynaklanmaktadır. Köyün tarihi 200-250 yıl önceye dayanır. 93 Harbi sonrası yerleşim daha da sağlıklıdır. Savaş zamanında kısa bir süre Havsa‘nın Haris Baba Çiftliğine gidilmiş savaş sonrası tekrar köye yerleşilmiştir. Cumhuriyet dönemi sonrası gelişmeler sevindiricidir. Cami, İlkokul, köy çeşmeleri, Cumhuriyet meydanı ve Atatürk büstü yapılmıştır. Köy camisi Köy Muhtarı Ahmet Tokat tarafından 1952 yılında yaptırılmıştır. Zaman içerisinde yıpranan cami dernek üyeleri tarafından 2010 senesinde yenilenmiştir. Köy İlkokulunun tarihi hayli eskidir, 1928 yılında kurulan okul daha sonra yenilenmiş en son halini almıştır. Köyde ulaşım sorunu yoktur. Ayrıca TCDD Yollarından faydalanılmaktadır. Köyde tarım modern araç ve gereçlerle yapılmaktadır. Coğrafi olarak köy fazla engebeli değildir. Oldukça düz ve verimli topraklara sahiptir. İklimi genel olarak karasal iklimdir. Ergene ve köy içerisinden geçen derede sulama işleri yapılmaktadır. Fazla orman yoktur, olanı da köylülerce koruma altına alınmıştır. Ulusal Kurtuluş Savaşına köy 80 kişi katılmış, bunlardan ancak 12’si evlerine dönebilmiştir. Düğünler yöresel anane ve göreneklere göre yapılmaktadır. Köyde her Kurban Bayramı'nda kesilen etler, köy meydanında toplanır. Dualar eşliğinde pişirilir ve tüm köy halkına ikram edilir. Kırklareli il merkezine 54 km, Pehlivanköy ilçesine 8 km uzaklıktadır. Trinitron Trinitron, Sony'nin tüp ekran teknolojisidir. Diğer televizyon tüpleri bir küreden kesilmiş gibidir, Trinitron ise silindirden kesilmiş bir parça görünümündedir. Normal CRT tüplü bilgisayarlardaki performansı arttırmak için çıkartılmıştır. Sony, Trinitron teknolojisini 1960'larda geliştirmiş ve patentini 1996'ya kadar elinde tutmuştur. Sitokinez Sitokinez, hücre bölünmesi esnasında sitoplazmanın bölünmesi. Hayvanlarda anafaz evresinde bitkilerde ise telofaz evresinde başlar. İğ ipliklerine dik olarak boğumlanan sitoplazmanın o bölgede jel hale geçerek iki oğul hücrenin stoplazmasını ayırdığını ileri süren görüşlerde vardır. Stoplazmanın boğumlanarak ayrılması sürecine sitokinez denir. Telofazın başlangıcından itibaren iki yeni hücrenin oluştuğu ana kadar geçen süre 30-60 dakikadır. Bitkilerde orta lamel ile hayvanlarda ise boğumlanarak gerçekleşir. Kuştepe, Pehlivanköy Kuştepe, Kırklareli ilinin Pehlivanköy ilçesine bağlı bir köydür. İlçe merkezine uzaklığı 4 km'dir. Nüfusu 457 kişidir. Başlıca geçim kaynakları tarım ve hayvancılıktır. Köy halkı 93 Osmanlı-Rus harbi sonrası Bulgaristan‘dan gelmiş ve şu anki yere yerleşmiştir. 1878 yılında imzalanan Berlin Antlaşması ile geri dönülmüştür. Bir yıl sonra daha kalabalık bir göçle bölgeye gelinmiş ve yerleşilmiştir. Köy camisi o zaman kurulmuştur. Modern tarım aletleriyle topraklar işlenmektedir. Erozyonla mücadele köyün temel hedefleri arasındadır. Hayvancılık yaygın haldedir. Büyükbaş hayvanların gerek etinden gerekse de sütünden faydalanılmaktadır. Sebze ve meyve ihtiyacını yer yer kendileri yer yer ise pazardan karşılamaktadır. Kendi ihtiyacını karşılayacak kadar olmasa da yeteri kadar esnaf vardır. Köyde 3 bakkal ve 3 adet kahvehane vardır. Vatandaşlar kendi aralarında gerekli dayanışmaya açıktır. Yurtdışında hayli çalışan vardır. Almanya'da 200 kişinin üzerinde insanı bulunmaktadır. Altyapısı %60 çözümlenmiştir. Eğitimi taşımalı sistemle yapılmaktadır. Düğünler bölge örf, adet, gelenek ve göreneklerine uygun bir şekilde yapılır. Köyün kendine ait top sahası vardır. 1700'lü yıllarda yaban kuşlarının konakladığı bir tepe olan bu köy şimdilerde "Kuştepe" ismiyle anılmaktadır. Köyün gelenek, görenek ve yemekleri Pomak gelenek ve göreneklerine uygun olarak yaşatılmaktadır. Yemek kültürü Pomak mutfağına has özellikler taşıdığı gibi etkileşimden kaynaklı Türk mutfağından da içerisine çeşitler almıştır. Kırklareli iline 59 km, Pehlivanköy ilçesine 4 km uzaklıktadır. İslam sanatı İslam sanatı, İslam kültürünün büyük bir bölümünü oluşturur. İslamî sanat(lar) terimi görece yeni bir terimdir ve genel olarak modern bir kavram olarak ele alınabilir. Terim ile kastedilen İslam topraklarında üretilen, İslam kültürünün izini taşıyan sanat eserleridir; eserlerin illâ ki Müslüman için veya Müslümanlar tarafından yapılmış olması gerekmez. Nitekim birçok Hindu, Hıristiyan ve Yahudi