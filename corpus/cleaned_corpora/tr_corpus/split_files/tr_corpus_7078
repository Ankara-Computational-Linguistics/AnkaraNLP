Vice) albümünde yer almaktadır.. Miami Vice sayesinde ününe daha bir ün katmıştır.. Grup 1990'ların sonunda tıpkı kardeş grupları The Bangles "Bangles" gibi tekrar toplanma kararı alarak tekrar toplandı. Ayrıca Power Over Me parçası Allah'ın gücünden ve yalnızca Allah'a sığınmak sözlerinden kurulmuştur. Günümüz gençlerinin de grup kurarken en önemli idollerindendir,ayrıca parçaları - ve Kanun Namına dizileri sayesinde günümüzde de ayrıcalıklı yerlerini korumaktadır. Grand Theft Auto Vice City oyununda bakınız 1986,New York Şehri(Liberty City) dönemin en büyük mafya ailelerinden Forellilerin kamufile olmak için paravan olarak kullandıkları lokantanın gizli mafya toplantı odasında Mr. Mister'ın - Broken Wings adlı parçası çalmaktadır.Ayrıca oyun içerisinde de Emotion 98.3 adlı radyo istasyonunda da çalarken bulabilirsiniz,hatta Kanun Namına'nın yine soundtrack'i olan dizinin baş karakteri Dedektif James ""Sonny"" Crockett için (org)Jan Hammer-(gitar)Tim Truman ve (bateri)John Petersan üçlüsünün yaptığı Crockett's Theme de yine aynı oyunda diziye güzel bir hatırlatma ve gönderme olarak bulunabilir. Grup 1988-1989 yılında Şili'de verdikleri konserlerin ilki olan 1988 yılındaki konserlerinde, dönemin diktatör Pinochet cunta yönetimi tarafından grubun ve grubun şarkı söz yazarı John Lang'in (Richard Page'in kuzeni) ülkedeki diktatör iktidara ve devlet başkanı Augusto Pinochet'e yaptığı insan hakları ihlalleri ve baskılar nedeniyle karşı çıkan sanatçılara, müzisyenlere, aktörlere ve aktrislere destek verdikleri için 1988 yılında Viña del Mar Uluslararası Şarkı Festivali'nde verdikleri ilk konserin ardından The Misters "Mr. Mister" grubu ile grubun söz yazarı John Lang (Richard Page'in kuzeni) ve menajerleri George Ghiz ABD'ye geri dönmek için otellerinden ayrılıp havaalanına gitmek istediklerinde bir süre alıkonulmuşlardı. Bunun nedeni 1988 konserinde grubun solisti Richard Page eline mikrofonu alıp Şili'li sanatçılara, müzisyenlere, aktörlere ve aktrislere destek vererek ""I'm not politician,I'm only a musician and I love you"" demesiyle oraya gelen ve sahne dışında olan yüzlerce seyircinin I LOVE YOU MR. MISTER - YOU ALWAYS GONNA BE FOREVER çığlıkları atmasıydı. Devlet başkanı Augusto Pinochet ve iktidardaki diktatör yönetim daha önce Sting'in "Nothing Like The Sun" albümünü Şili'de yasaklamıştı. Richard Page ve The Misters "Mr. Mister" grubunun Şili konserlerinde demokrasi ve özgürlüklere karşı bu denli duyarlılığı bir anlamda grubun şu andaki System Of Down gibi ahlaksız-Türk düşmanı ve Irkçı gruplara da bir anlamda "Müzisyensen müziğine bak,ırkçı saçmalıklarını müziğe alet etme" ayarında Richard Page tarafından grubu adına verilen çok iyi bir ayardı. Erin Heatherton Erin Heatherton (d. 4 Mart 1989, Illinois), Yahudi asıllı Amerikalı manken ve oyuncu. İç giyim firması "Victoria Secret" 'in defilelerinde yer almıştır. 2014 defilesinde boy göstermemiştir. FK Hoverla Ujhorod FK Goverla Ujgorod , Ukrayna'nın en üst düzey futbol ligi olan Premyer-Liha'da yer alan bir futbol kulübü. Güncelleme: 31 Ağustos 2012 FK Mariupol FC Mariupol , Ukrayna'nın en üst düzey futbol ligi olan Premyer-Liha'da yer alan bir futbol kulübü. FK Krıvbas Krıvıy Rih FC Kryvbas Kryvyi Rih , Ukrayna'nın en üst düzey futbol ligi olan Premyer-Liha'da yer alan bir futbol kulübü. Güncelleme: 1 Eylül 2012 FK Metallurg Zaporojye FC Metalurh Zaporizhya , Ukrayna'nın en üst düzey futbol ligi olan Premyer-Liha'da yer alan bir futbol kulübü. Güncelleme: 1 Eylül 2012 SK Tavriya Simferopol SK Tavriya Simferopol , Ukrayna'nın en üst düzey futbol ligi olan Premyer-Liha'da yer alan bir futbol kulübü. GÃ¼ncelleme: 9 Ekim 2012 FK Volın FK Volyn , Ukrayna'nın en üst düzey futbol ligi olan Premyer-Liha'da yer alan bir futbol kulübü. GÃ¼ncelleme: 31 Ocak 2017 FK Vorskla FC Vorskla Poltava , Ukrayna'nın en üst düzey futbol ligi olan Premyer-Liha'da yer alan bir futbol kulübü. Güncelleme: 14 Eylül 2012 FK Zorya FC Zorya Luhansk , Ukrayna'nın en üst düzey futbol ligi olan Premyer-Liha'da yer alan bir futbol kulübü. 1972 yılında Sovyetler Birliği döneminde elde ettikleri şampiyonluk, kulüp tarihinin en büyük başarısıdır. Bununla birlikte, Doğu Ukrayna'daki savaş nedeniyle takım Zaporijya'daki Slavutych-Arena'daki sahada maçlarını oynamaktadır. 30 AÄŸustos 2017. Vladimír Franz Vladimír Franz (d. 25 Mayıs 1959, Prag), Çek besteci ve ressam. 1982'de Prag Üniversitesi Hukuk Fakültesinden mezun oldu, fakat kendini sanata adamaya karar verdi. Prag Üniversitesi Tiyatro Bölümünde profesör olarak çalışmaktadır. 2012'de başkanlık seçimine katılmayı kabul etti. Ahmet Sadullah Verel Ahmet Sadullah Verel, (d. 1922, İstanbul)- (ö. 17 Nisan 2011, Ankara), Türk bürokrat Ankara Üniversitesi Siyasal Bilgiler Fakültesi'nden 1945 yılında mezun olmuştur. Kocaeli Maiyet Memurluğu, Mecitözü, Posof, Taşköprü, Devrekani kaymakamlıkları ve Mülkiye Müfettişliği, Siirt, Giresun, Malatya ve Kastamonu Valiliklerinde bulunmuştur. 1982 yılında Merkez Valisi iken emekli olmuştur. Evli ve iki çocuk babasıdır. PAE Asteras Tripolis PAE Asteras Tripolis, Yunanistan'nın en üst düzey futbol ligi olan Yunanistan Süper Ligi'nde yer alan bir futbol kulübü. Güncelleme: 6 Şubat 2016 PAE Atromitos Atromitos FC, Yunanistan'ın en üst düzey futbol ligi olan Yunanistan Süper Ligi'nde yer alan bir futbol kulübü. Merkezi Atina'dadır. Güncelleme: 6 Şubat 2016 AO Platania Platanias FC, Yunanistan'ın en üst düzey futbol ligi olan Yunanistan Süper Ligi'nde yer alan bir futbol kulübü. Güncelleme: 31 Ağustos 2012 PAE Veroia Veria FC , Yunanistan'nın en üst düzey futbol ligi olan Yunanistan Süper Ligi'nde yer alan bir futbol kulübü. Güncelleme: 21 Ağustos 2015 Alfred G. Gilman Alfred Goodman Gilman (1 Temmuz 1941; New Haven, Connecticut - 23 Aralık 2015; Dallas, Teksas), ABD vatandaşı farmakolojist (ilaç bilimci). 1994 yılında Nobel Fizyoloji veya Tıp Ödülü'nü bir diğer Amerikalı biokimyager Martin Rodbell'le paylaşmıştır. Gilman ve Rodbell bu ödülü birbirinden bağımsız olarak yaptıkları araştırmalar sonucu keşfettikleri G proteini nedeniyle kazanmışlardır. Lisans eğitimini Yale Üniversitesi'nde Biyokimya alanında yapmıştır. Doktorasını ve tıp doktorasını da farmakoloji alanında Case Western Reserve Üniversitesi'den 1969 yılında almıştır. Aynı zamanda Profesör Emeritustur. Alfred Goodman Gilman'ın babası Alfred Gilman da kendisi gibi bilim adamıydı. 1931 yılında Yale Üniversitesi'de fizyolojik kimya alanında doktora yapmıştır. 1941 yılında Luis S. Goodman'ile birlikte farmakoloji alanında kitap yayımlamıştır. Aynı yıl doğan Alfred G. Gilman'ın ikinci adı "Goodman" Luis S. Goodman'dan gelmektedir. Alfred Goodman Gilman'ın annesi Mabel Schmidt Gilman profesyonel pianistti. Çocukluk yılları, babası Columbia Üniversitesi'nde daha sonra Albert Einstein Tıp kollejinde akademisyen olarak çalışmaktayken, New York'ta geçmiştir. Yerel bir lisede eğitim almıştır. Otobiyografisinde okuduğu okulla ilgili zorunlu din ve atletizm derslerinden hiç hoşlanmadığını fakat kimya, fizik, ve matematik derslerinin bu okulda olağanüstü verildiğinden bahsetmiştir. Liseyi bitirdikten sonra Yale Üniversitesi'nde biokimya lisans eğitimi almış diplomasını 1962 yılında elde etmiştir. 1969 yılında Case Western Reserve Üniversitesi'nde doktora eğitimi almıştır. Post-doktorasını 1969-1971 yılları arasında Ulusal Sağlık enstitüsünde biyokimyasal genetik labaratuarlarında tamamlamıştır. 1971 yılından itibaren 10 yıl süreyle Virginia Üniversitesi'nde çalışmıştır. Yine Virginia Üniversitesi'nde bu süre içerisinde önce yardımcı Profesör sonra Profesör olarak hizmet etmiştir. 1981 yılında Texas Üniversitesi'nde farmakoloji bölüm başkanı olmuştur. 2004 yılında Southwestern Tıp fakültesi'nin dekanı olmuştur. 2009 yılında Teksas Kanser Önleme ve Araştırma Enstütisi'nin baş araştırmacısı pozisyonuna getirilmiştir. G proteinleri hücre içinde bulunan ve uyarı iletiminde rol alan moleküllerdir. Bu molleküllerin reseptörlerinin işlevlerini uygun şekilde yerine getirememeleri durumu diyabet, körlük, ve alerji gibi daha birçok hastalıkla ilintilidir. G proteinleri ilk defa Alfred G. Gilman ve Martin Rodbell'in araştırmaları sonucu keşfedilmiştir. Birbirinden bağımsız olarak yürütülmüş bu iki bilimsel araştırma 1994 yılında Nobel Fizyoloji veya Tıp Ödülü'ne layık görülmüştür. Northampton Northampton, İngiltere'de East Midlands bölgesinde Northamptonshire kontluğuna bağlı bir şehir ve "metropoliten-olmayan bölge" statülü ikinci seviyede bir yerel idare birimidir. Londra'nın 108 km kuzeybatısında ve Birmingham'ın 80 km güneydoğusunda bulunan Northampton Nene Nehri üzerinde yer alır. Aynı zamanda Northamptonshire'ın da idare merkezidir. İlk yerleşimler 6. yüzyıla dayanır. 1960'lardan beri hızla nüfusu artan şehir özellikle 1970'lerin başında Birleşik Krallık'ta çıkarılan "New Towns Commission" sayesinde düzenli bir gelişmeye maruz kalmıştır. 2001 yılında şehir nüfusu 197.199 iken kasaba nüfusu 189.474 idi. Bu nüfus ile Northampton Birleşik Krallık'ın 27. en büyük yerleşim yeri olurken, resmî olarak şehir statüsü taşımayan üçüncü en büyük yerleşim birimidir. Northampton tarihinde çizme ve ayakkabı üretimiyle tanınmıştır ama mühendislik alanında da günümüzde İngiltere'de önde gelen şehirlerden biridir. Aşağı Silezya Aşağı Silezya "(Polish: Dolny Śląsk; Czech: Dolní Slezsko, Latin: Silesia Inferior; German: Niederschlesien; Silesian German: Niederschläsing; Silesian: Dolny Ślůnsk)" Silezya(Silesia, Schlesien), Orta Avrupa'da tarihsel bir bölgedir. Almanya'nın doğusunda Prusya'nın bir iliydi (1742 – 1945). 1945 yılında, Silezya'nın tümü Sovyet Kızıl ordusu tarafından işgal edildi. Nazilerin tümü neredeyse güç kullanarak Silezya'dan atıldı. Bunların çoğu da öldürüldü.Silezya Yukarı ve Orta Oder Nehri ile Yukarı Vistül Nehri boyunca ve Südet dağları ile Karpat dağları boyunca yer alır. Bugün büyük çoğunluğu Polonya sınırları içinde kalmaktadır. Başkent Wroclaw'dır (eski Breslau). Silezya üç bölgeye ayrılır: Liegnitz, Breslau, Oppeln (1919 - 1938 yılları arasında Oppeln 'Oberschlesien' olarak adlandırılıyordu). Silezya'nın en yüksek noktası Südet dağlarında yer alan Schneekoppe'dir. 20.000 'den fazla nüfusu (parantez içinde Almanca isimleri) ile Kasabalar: Oder-Neisse hattının Aşağı Silezya batısında eski il içinde önemli şehirlerde (italik Üst Sorbça isimleri) şunlardır: Şimdi Lower Silesian Voivodship içinde Lusatian Neisse Lower Silesia doğusunda eski eyaletin içindeki ana Lusatian şehirleri şunlardır: Aşağı Silezya Polonya en çok ziyaret edilen bölgelerinden biridir. Bu kaleler ve saraylar çok sayıdadır (100'den fazla) fakat diğerlerinin yanı sıra ünlüdürler: Ksiaz Kalesi, Czocha Kalesi, Grodziec Kalesi . Jelenia Góra vadide bir yeri vardır. En çok ziyaret edilen şehir Wrocław'dır. Diğer özellikler: Kłodzko Kalesi, Fort Silberberg, Project Riese, Wambierzyce, Legnickie Pole, Oleśnica Mała, Lubiąż Abbey, Krzeszow, Henryków, Vang stave church, Barış Kiliseleri, Mount Sleza, Table Dağları, Baykuş Dağları, Karkonosze, Ana Trail Sudetes , Barycz Vadisi Peyzaj Park. Aşağı Silezya bölgesindeki en popüler futbol kulübü Śląsk Wrocław'dır. Sebastian Rudy Sebastian Rudy (d. 28 Şubat 1990, Villingen Schwenningen), TSG 1899 Hoffenheim takımında forma giyen ofansif orta saha mevkisinde görev alan Alman millî futbolcudur. Sebastian Rudy kariyerine 2003'te Stuttgart II'de başladı. 2007 yılında as takıma yükseldi ve ilk sezonunda Sevilla FC karşısında ilk UEFA Avrupa Ligi maçına çıktı 2007-08 sezonunda 3 maça çıkabildi. Rudy 2008-09 sezonunda ilk defa UEFA Şampiyonlar Ligi'nde mücadele etti ve Stuttgart formasıyla ilk golünü Rangers ile oynanan şampiyonlar ligi maçında attı. Sezonu toplamda 19 maçta 1 gol ile kapadı. Rudy 2009-10 sezonuna UEFA Avrupa Ligi play-off maçında gol atarak fırtına gibi başladı ancak devamı gelmedi forma şansı bulamamaya başladı. Rudy ardından 2009-10 sezonunda 1899 Hoffenheim'e transfer oldu. İlk Bundesliga maçına FC St. Pauli karşısında 78. dakikada Sejad Salihovic'in yerine oyuna girerek çıktı ve şu ana kadar Almanya Bundesliga kariyerinde hiç gol atamadı. Hampstead Hampstead ya da Hampstead Village, Londra'da Trafalgar Meydanı'nın 6 km kuzeybatısında yer alan ve Camden ilçesine bağlı refah düzeyi yüksek olanların oturduğu bir mahalledir. Londra içinde entelektüel, liberal, artistik, müzikal ve edebi anlamda önemli bir merkez oluşturur. Londra bölgesinde en pahalı mülklerden bazıları bu bölgede bulunur. Hampstead'da Birleşik Krallık'ın diğer bölgelerinden daha fazla sayıda milyoner bulunmaktadır. Hampstead yazarların, bestecilerin, balerinlerin ve entelektüellerin oturduğu yer olarak bilinir. 19. yüzyılın sonlarında bohem hayatı yaşayan topluluklar kurulmuştur. 1917'den sonra ve 1930'lardan sonra "avangard" sanatçıların ve yazarların kurduğu topluluklar buraya yerleşmiştir. Ayrıca Rus Devrimi ve Nazilerden kaçan mülteciler ve sürgünlerin yerleştiği yer olmuştur. The Wash The Wash, DJ Pooh'nun yazıp yönettiği hip hop tarzı bir komedi filmidir. Dr. Dre, Snoop Dogg ve DJ Pooh'nun başrollerinde yer aldığı film, 16 Kasım 2001'de Amerika Birleşik Devletleri'nde gösterime girdi. Sean'ın işleri kötüye gitmektedir ve acil olarak araba yıkama servisinde iş bulur. İşin ilk kuralı servisin silah taşıyan ve domino oynayan sahibi Mr. Washington'ı iyi etkilemektir. Sean işe başladığında büyük bir sürprizle karşılaşır; ev arkadaşı Dee Loc araba yıkayıcısı olarak burada çalışmaktadır. Sean Dee Loc'un ustabaşı olarak görevlendirilince, iki ev arkadaşı birbirleriyle sürekli didişmeye başlarlar. Filmin soundtrack albümü 6 Kasım 2001'de piyasaya çıktı. Yapımcılığını Dr. Dre ve Snoop Dogg'un üstlendiği albümde, bu iki sanatçının yanı sıra D12, Busta Rhymes, Xzibit gibi isimler yer aldı. "Billboard" 200 listesinde 19 numaraya yükselen albüm, altın plak kazandı. Albümden iki single çıktı: "The Wash" ve "Bad Intentions". Zipf yasasÄ± Zipf yasası matematiksel istatistik bilimi kullanılarak ortaya çıkartılan bir empirik yasa olarak formüle edilmiştir. Yasaya ad olarak, 1930'da Amerika'da Harvard Üniversitesi'nde dilbilim profesörü olan George Kingsley Zipf tarafından yayımlanması üzerine, onun adı verilmiştir. Bu empirik yasa herhangi bir insan dili ile yazılmış bir metinde bulunan sözcüklerin sıklılıkları hakkındadır. Bu yasa daha önce de Alman Felix Auerbach tarafından 1913'te yayımlanmıştır. Ama bu yayımda yapılan sıralama dünya șehirlerinin nüfus itibarıyla sıralanması idi. Fransız stenografi uzmanı Jean-Baptiste Estoup (1868-1950) de metinlerde bulunan sözcüklerinin sistemik sıklıkları hakkında Zipf'den önce yayım yapmıştır. Bu sıralamalar şirket büyüklükleri sıralamaları, gelir sıralamaları vb. için de uygulanmıştır. Benoît Mandelbrot bu yasayı genelleştirmiştir. Zipf yasasının niçin insan dillerinin çoğunda uygulanabileceği bilinmemektedir. Dilbilimde bu yasaya göre herhangi bir yazılı metinde geçen sözcükler azalan sıklığa göre (yani en çok kullanılandan en az kullanılana doğru) sıralanırsa, elde edilen sıralama listesindeki tek bir sözcüğün sıra numarası ile o sözcüğün sıklık sayısı her zaman sabit bir sayı olur. Bu daha kolayca, sıra numarası N olan bir sözcük için sıklığın 1/N olması şeklinde ifade edilebilir. Böylece en fazla sıklıkla kullanılan sözcük ikinci sırada sıklıkla kullanılan sözcükten 2 misli daha fazla, üçüncü sıradaki sözcükten 3 misli daha fazla kullanılır. Bir diğer örnek olarak 10 sözcükten oluşan bir metin dili ele alındığı kabul edilsin ve bu metin dilinde hazırlanan tüm metinlerde en fazla sayda kullanılan sözcüğün 100 defa kullanıldığı kabul edilsin; bu halde yapılan en sık kullanılandan az sık kullanılan sözcüğe göre yapılan sözcük sıralaması (Zipf yasası'na göre) şöyle olacaktır: 1. sözcük => 100/1 = 100 2. sözcük => 100/2 = 50 3. sözcük => 100/3 = 33,3 4. sözcük => 100/4 = 25 5. sözcük => 100/5 = 20 6. sözcük => 100/6 = 16,6 7. sözcük => 100/7 = 14,3 8. sözcük => 100/8 = 12,5 9. sözcük => 100/9 = 11,1 10. sözcük => 100/10= 10 Bu örnekte görüldüğü gibi sıralamadaki ilk sözcüklerin sıklığı diğerlerine göre çok daha fazla olarak gözlenmekte, diğer tüm sözcükler gittikçe azalan sayılarda gözlenmektedir. George Kingsley Zipf, İrlandalı yazar James Joyce'un 2 Şubat 1922'de yayınlanan Ulysses adlı romanını ayrıntılı incelemiş ve bu romanda bulunan sözcüklerin sıklığını ve bu sıklığın sıralanmasını bulmuştur. Bu araştırmaya göre Günümüzde bilgisayarlar kullanılarak eldeki en büyük yazılı metinlerde bile sözcük sıralama araştırması birkaç saniyeyi aşmamaktadır ve bunlardan genelleme yapılırsa herhangi bir yazılı metinde gözlenmektedir ki sırası "N" olan bir sözcük için sıralama fonksiyonu f(N) şu Zipf yasasına uymaktadır: formula_7 burada "K" bir sabittir. Zipf yasasının uygulanması en kolay bir şekilde sıralama sıklıklar verisinin bir log-log eksenli grafikte gösterilmesi ve bu verilere doğrusal regresyon tatbiki olmaktadır. Herhangi değişken bir sıralama verisi için; R=sıralama sayıları; N: sıralama sıklığı ve a ve b doğrusal regresyon katsayıları olup log R = a - b log N Regresyon doğrusu uygulanırsa ve eğer b=1 bulunursa, verilerin Zipf yasasına uygunluğu kabul edilmesi gerekir. 2004'te yapılan ve dünya şehrilerinin nüfusları sıralamasına uygulanan bir araştırmada genel olarak b = 1.07 bulunmuştur. Tüm dağılımın log-normal dağılımın uygunluğu ve üst kuyruk verilerinin ise Zipf yasasına uyduğu görülmüştür. Bu çalışmaya göre "the" sözcüğü için "x" = log(1) ve "y" = log(69971). Bu yasaya göre fiziksel bilimler ve sosyal bilimlerde incelenen verilerin çoğunluğu ayrık üstel yasa olasılık dağılımına ilişkili olan bir Zipf dağılımı yaklaşık olarak ifade edilir. Formel olarak; şu ifadeleri kullanalım: Zipf yasası "N" sayıda elemanı bulunan bir ana kitle için, "k" sıralama numarası gösteren elemanların dağılımını "f"("k";"s","N") fonksiyonu şöyle ifade eder: Eğer her elemanın ortaya çıkma sıklığı da sayıları birbirinden bağımsız ve bir üstel yasa dağılımı, yani formula_9, gösteren birbiryle tüm olarak aynı olan dağılım gösteren rassal değişkenler ise Zipf yasası geçerlidir. İngilizce dilinde bulunan sözcükler örneğine göre "N" İngilizce dilinde bulunan sözcük sayısı olursa ve klasik Zipf yasası kullanılırsa "s" in üssel değeri 1 olur. O zaman "f"("k"; "s","N") en çok kullanılan sözcüğün kullanılma oranını ifade eder. Zipf yasası şu şekilde de ifade edilebilir: burada "H" "N"inci genelleştirilmiş harmonik sayı olur. Wentian Li bu yasanın rassal olarak yaratılmış olan metinlerin istatistiksel analizi ile de kısmen açıklanabileceğini iddia etmektedir. Bir ayrık tekdüze dağılım gösteren alfabede bulunan her harfi (ve boşluk ifade eden karakteri) kapsayan bir kütleden rassal olarak seçilen her bir karakteri ihtiva eden bir metinde bulunan sözcüklerin (yaklaşık olarak log-log eksenli bir grafikte yaklaşık olarak doğrusal görünerek) Zipf yasasına uygunluklarını göstermiştir. Vitold Belevitch ise çok sayıda iyice belirtilebilen istatistiksel dağılımı (sadece normal dağılımı değil) ele alıp bunların bir sıralamasını yapmıştır. Sonra her bir ifadeyi bir Taylor serisi olarak genişletmiştir. Çok dikkat çekici bir sonuç olarak incelendiği her halde elde edilen Taylor serisinin birinci-sıra kesiminin Zipf Yasası'na ve ikinci-sıra kesiminin ise Zipf-Mandelbrot Yasası'na uygun oldukları görülmektedir. Zipf'in şahsi açıklaması belirlenmiş bir insan dilini konuşanların ve bu dille yazarların ifade ettiklerinin anlaşılabilmesi için yaklaşık olarak eşit dağılımlı efor sarf etmekten fazla uğraşmaktan sakınmaktadırlar. Bu gereken eforun fazlasından kaçınmak Zipf Yasası'nın gözlenmesine neden olmaktadır. Necati Kurtuluş Necati Kurtuluş, (d. 1882, Üsküp) - (ö. 10 Mart 1956), Türk siyasetçi. Harbiye mezunudur. Kosova Vilâyeti Takip ve Avcı Taburu ve Tikreş Takip Taburu Subaylıkları, Üsküp Köprülü Seyyar Jandarma Bölük Komutanlığı, İstanbul Merkez Kumandanlığı İnzibat Subaylığı, İran Azerbaycan'ı Urumiye Konsolosluğu Kâtipliği, Ankara, Kırşehir, Yozgat ve Çorum Vilâyetleri İttihat ve Terakki Cemiyetleri Murahhas Kâtibi Mesûllüğü, Bursa Bölgesi Kuva-yi Milliye Komutanlığı ve Merkez Kurul Üyeliği, Terakkiperver Cumhuriyet Fırkası üyeliği, TBMM I. ve II. Dönem Bursa Milletvekilliği ve Samsun – Sivas Mıntıkaları İstiklal Mahkemesi Üyeliği yapmıştır. Evli ve üç çocuk babasıdır. Osman Nuri Ã–zpay Osman Nuri Özpay, (d. 1878, İstanbul) - (ö. 7 Aralık 1935), Türk siyasetçi. İstanbul Hukuk Mektebi mezunudur. Dava Vekilliği, İl Genel Meclis Üyeliği ve Meclis 2. Başkanlığı, Baro Başkanlığı, Sivas Kongresi Bursa Temsilciliği, Osmanlı Meclis-i Mebusan IV. Dönem Bursa Mebusluğu, TBMM I. ve II. Dönem Bursa Milletvekilliği, Konya İstiklal Mahkemesi Reisliği, Amasya İstiklal Mahkemesi üyeliği, Nizamnâme-i Dâhilî Encümeni Reisliği yapmıştır. Evli ve üç çocuk babasıdır. Muhittin Baha Pars Muhittin Baha Pars, (d. 1884, Bursa) - (ö. 29 Ağustos 1954), Türk siyasetçi. İstanbul Hukuk Mektebi mezunudur. Bursa Bidâyet Mahkemesi Üyeliği, Bursa Sultânîsi Edebiyat Öğretmenliği, Edebiyat, Mantık ve Felsefe Ögretmenliği, Serbest Avukatlık, Millet Yolu Gazetesi ve Haftalık Bursa Dergisi Sahipliği, TBMM I., VI., VII. ve VIII. Dönem Bursa, V. Dönem Ordu Milletvekilliği, I. Dönem Divân-ı Riyâset Kâtipliği, Maârif Encümeni Reisliği, Eskişehir, Konya İstiklal Mahkemesi Üyelikleri yapmıştır. Evlidir. Serge Haroche Serge Haroche (d. 11 Eylül 1944 Kazablanka, Fas) Işık parçacıkları ve fotonlar üzerine çalışmasıyla tanınır. Fransa da bir Kolejde Kuantum Fizik Kürsüsü başkanıdır. Yaptığı çalışmalarla 2012 Nobel Fizik Ödülüne layık görülmüştür. Serge Haroche, kökeni Faslı yahudi bir aileden gelmektedir. 1956 yılında Fas'tan Fransa'ya taşınmıştır. Evli ve 2 çocuk babasıdır. Fransız şarkıcı, söz yazarı ve oyuncu olan Raphael Haroche (Raphael, onun sahne adı olarak da bilinir.) amcasıdır. HMS Gloucester (62) HMS Gloucester İngiliz Kraliyet Deniz Kuvvetleri'nin II. Dünya Savaşı'ndaki "Town" sınıfı hafif kruvazörlerinden biridir. 22 Eylül 1936'da Plymouth, Devonport tersanesinde yapımına başlanan gemi 19 Ekim 1937'de suya indirildi. Ocak 1939'da İkinci Dünya Savaşı'nda hizmete girdi. "Savaşan G" lakabı takılan Gloucester ilk olarak Hint Okyanusu'nda, daha sonra da Amiral Andrew Cunningham komutasındaki Akdeniz filosuna katılmadan önce Güney Afrika'da görevlendirildi. Gloucester 22 Mayıs 1941'de Girit Muharebesi sırasında Alman Ju-87 dalış bombardıman uçaklarının saldırısı sonucu 807 kişilik mürettebattan 722 kayıpla battı. Asaf SÃ¼leyman Doras Asaf Süleyman Doras (d. 1879, Bursa - ö. 9 Şubat 1946), Türk siyasetçi. İstanbul Hukuk Mektebi mezunudur. Temyiz Mahkemesi Savcılığı Kalemi Kâtipliği, İstanbul Hukuk Mahkemesi Kâtipliği, Selanik, Gevgili İlçesi Bidâyet Mahkemesi Müdde-i Umûmî (Savcı) Yardımcılığı, Görülce Bidâyet Mahkemesi Başkanlığı, Manastır istinâf Mahkemesi Müdde-i Umûmî (Savcı) Yardımcılığı, İlbasan, Serez, Kudüs Sancağı Bidâyet Mahkemesi Ceza Başkanlığı, Adana Sıkıyönetim Divân-ı ve Kozan Soruşturma Heyeti Üyeliği, Diyarbakır Hukuk Bidâyet Mahkemesi Başkanlığı, Van İstinâf Mahkemesi Müdde-i Umûmîsi, 1. Sınıf Dava Vekilliği, İstanbul Bidâyet Mahkemesi 1. Ceza Başkanlığı, Konya Askerî Temyiz Divân-ı Üyeliği, Ankara İstinâf Mahkemesi Başkanlığı, Tayyare Cemiyeti Merkez İdare üyeliği, Osmanlı Meclis-i Mebusan III. Dönem Van, IV. Dönem Hakkâri Mebusluğu, TBMM II. Dönem Hakkâri, III., IV. ve V. Dönem Bursa Milletvekilliği, II. Dönem Divân-ı Riyâset İdâre Memurluğu, İstanbul İstiklal Mahkemesi Üyeliği yapmıştır. Gümüş Donanma Madalyası, Beyaz Şeritli İstiklal Madalyası sahibidir. Bekârdır. Irving Langmuir Irving Langmuir (d. 31 Ocak 1881- 16 Ağustos 1957), Amerikalı Nobel Kimya ödülüne sahip kimyager. Amerika Birleşik Devletleri'nde 1881 yılında New York, Brooklyn'de doğdu. ABD ve Fransa'da eğitim gördü. 1903 yılında Columbia Üniversitesi'nden metalurji mühendisi olarak mezun oldu. Lisans üstü eğitimini Almanya'nın Göttingen şehrinde yaptı. 1909 yılında ABD ye geri döndü ve New Jersey Haboken'de Stevens Teknoloji Enstitüsü'nde kimya öğretmenliği yapmaya başladı. Aynı zamanda General Electric şirketinin araştırma laboratuvarında iyonlaşmış gazlara dayanan elektronik aletlerin üzerinde çalışmaya başladı. Bu çalışmalar sırasında iyonlaşmış gazların yüksek hızlarda ki elektron iyon ve diğer katkıları taşıma şeklini gözlemleyerek bu olayların kan plazmasının ak ve alyuvarlarla mikropları taşıma şeklinin aynı olduğunu fark etti ve iyonlaşmış gazları plazma olarak adlandırdı. 1932 yılında, yüzey kimyası konusunda buluşları ve araştırmaları sebebiyle Nobel Kimya Ödülüne layık görülmüştür. 1912 yılında Marion Merserau ile evlendi, Barbara ve Kenneth adında iki çocukları oldu. Irvıng Langmuir, 16 Ağustos 1957' de Massachusetts, Woods Hole şehrinde vefat etti. Emin Fikri Eralp Emin Fikri Alpoğlu, (d. 1883, Manastır) - (ö. 13 Aralık 1934), Türk siyasetçi. Harbiye mezunudur. Selanik Jandarma Subay Okulu 4. Bölük Komutanlığı, İzmir Posta Kumandanları Okulu Müdürlüğü, İzmir Sabit Jandarma Taburu Komutanlığı, Bursa ve Kayseri Jandarma Okulu Müdürlükleri, Jandarma Teskîlâtı 1. Sube 2. Kısım Amirliği, Kastamonu Merkez Taburu Komutanlığı, Kuva-yi Milliye Kastamonu Teskîlâtı Kuruculuğu, 2. Ankara Taburu Komutanlığı, Haymana Kaymakamlığı ve Komutanlığı, İzmir İl Jandarma Komutanlığı, TBMM III. Dönem Aydın ve IV. Dönem Bursa Milletvekilliği yapmıştır. 5. Rütbeden Mecidiye Nişanı, Harp ve Kırmızı Şeritli İstiklal Madalyası sahibidir. Evli ve dört çocuk babasıdır. 4 çocuğundan birisi merhum büyükelçi Orhan Eralp'dir. Heyelan set gölü Heyelan set sölü heyelan sonucu bir akarsuyun önünün kapanmasıyla oluşan göl. Heyelanla yer değiştiren kütle doğal bir bent görevi görür. Settin gerisindeki çanakta sular birikerek göl oluşturur. Heyelan set göllerinin oluşmasında; jeomorfoloji, litoloji, iklim, bitki örtüsü gibi faktörler etkilidir. Jeomorfolojik özelliğin parçalı ve engebeli olması önemlidir. Düz alanlarda heyelan oluşmaz, eğimli alanlarda oluşur. Litolojik özelliklerde kayaç çeşidi ve tabakaların uzanışı önemlidir. Kil, marn gibi litolojik unsurların suyu tutması, heyelanı tetiklemektedir. Kayaç tabakalarının eğimli uzanması heyelanda önemli bir unsurdur. İklim yağışın fazla olması ve yağışlı dönemin uzun sürmesi ile etkili olur. Suya doyan ve ağırlaşan toprak kütleleri heyelana maruz kalır. Bitki örtüsü bazen kökleriyle araziyi sabitleyerek heyelanı engeller, bazen de ağırlığı ile heyelanı tetiklediği düşünülür. Heyelanı oluşturan faktörlerin çoğu Karadeniz bölgesinde bulunur.Bu nedenle Türkiye'de heyelan set göllerinin çoğu Karadeniz bölgesindedir. Bitki örtüsünün varlığı erozyonu kesinlikle engellemesine rağmen, heyelan için aynı şey söylenemez. Heyelana aşırı yağışlar neden olduğundan, arazide orman bulunması beklenir. Türkiye'deki heyelan set gölleri şunlardır: Beyşehir Höyük C Beyşehir Höyük C, Konya il merkezinin batı – güneybatısında, Beyşehir İlçesi'nin kuzeyinde, Sadıkhacı Köyü'nün yaklaşık olarak 6 km. batısında yer alan bir höyüktür. Höyük, Eflatunpınar'ın hemen güneyindedir. Arkeolog Solecki'de Eflatun Höyük olarak geçen yerleşmenin diğer bir adı da Kocadere Höyük'tür. Fakat arkeoloji yazınına Beyşehir Höyük C olarak yerleşmiştir. Yetersiz yayınlarda, yerleşmenin boyutları hakkında da bir bilgi yoktur. Höyük ilk olarak 1963 yılında, Beyşehir Gölü - Suğla Gölü çevresinde R. S. Solecki başkanlığında yürütülen yüzey araştırmalarında saptanmıştır. Yüzey toplamalarında ele geçen malzemeye dayanılarak höyükte Neolitik Çağ, Erken Tunç Çağı ve Orta Tunç Çağı yerleşmeleri olduğu belirtilmektedir. Çanak çömlek buluntusu olarak oldukça kaba bir tutamak parçası ele geçmiştir. James Mellaart, bu parçayı tarihlemekten kaçınmıştır. Yontmataş buluntuları olarak iki yüzeyinden yonga çıkartılarak oluşturulmuş obsidiyen uçlarından söz edilmektedir. Bunlar baskı yöntemiyle yapılmış yaprak biçimli ok uçlarıdır. Benzerleri Konya / Çukurkent ve Ilıcapınar yerleşmelerinde de ele geçmiştir. Konya Ovası'nın bilinen Neolitik Çağ yerleşmelerindekine benzer ok uçlarının varlığı, höyükte en azından bir dönem bir Neolitik yerleşme olduğu şeklinde yorumlanabilir. Ancak Solecki'nin çalışmasında höyük Neolitik Çağ yerleşmelerinden biri olarak gösterilmiş değildir. Aynı şekilde David French de höyükte Neolitik Çağ olmadığını ileri sürmektedir. Zoran Planinić Zoran Planinić (d. 12 Eylül 1982, Mostar, Bosna-Hersek) Hırvatistan millî basketbol takımında oynayan Bosna doğumlu Hırvat kökenli profesyonel basketbolcudur. Planinić 2.01 metre boyunda ve 95 kg'lik Oyun kurucudur. Şutör gard ve kısa forvet pozisyonlarında da oynamaktadır. Üstün saha görüşü ve asist yeteneği ile Avrupa'nın elit oyun kurucuları arasında yer almaktadır. Planinic, Mostar, Bosna-Hersek, SFR Yugoslavia'da dünyaya geldi. Basketbol kariyerine KK Cibona altyapısında başladı. 1999-00 sezonu için Zagreb temsilcisi Benston Zagreb'te kiralık olarak forma giydi. 1999-00 sezonunu bu takımda geçirdikten sonra tekrar Cibona Zagreb'e döndü. 2000-01 sezonunda A-1 Liga'da "En Değerli Oyuncu" seçildi. KK Cibona ile 3 sezon boyunca A-1 Liga'da mücadele etti. 2003 NBA Seçmeleri'de New Jersey Nets tarafından 1. Tur'da 22. sıradan seçildi. NBA'de geçirdiği 3 sezonda, pek de parlak saylmayan maç başına; 4 sayı, 1.4 ribaunt ve 1.1 asist ortalamalarını yakaladı. NBA'de akıllarda kalan tek hareketi, 2005-06 sezonunda 9 Kasım 2005'te Utah Jazz karşılaşmasında, takımını galibiyete taşıyan, 3. çeyrek sonlarında oynadığı oyundur. Planinic, 2005-06 sezonuna kadar NBA'de forma giydi. 2006 yazında hem Planinic hem de New Jersey Nets, satışı konusunda anlaşmaya vardılar. Planinic İspanya Liga ACB takımlarından TAU Ceramica'ya transfer oldu. 2006-07 ve 2007-08 sezonlarını TAU Ceramica takımında geçiren Planinic, sonraki iki sezonda ise Rusya Profesyonel Basketbol Ligi takımlarından PBK CSKA ekibinde forma giydi. 2010-11 sezonunda PBL takımlarından BK Himki takımına geçen Zoran Planinic, 2012-13 sezonunun sonuna kadar bu takımda forma giydi. 2012-13 sezonunda VTB Birleşik Ligi'nde toplamda 24 maçta görev alırken maç başına, 25,9 dakika süre, 11,4 sayı, 2,9 ribaunt, 5,5 asist; EuroLeague'de toplamda 22 maçta görev alırken maç başına, 30,3 dakika süre, 12,4 sayı, 3,9 ribaunt, 6,3 asist ve 1,1 top çalma istatistikleriyle oynadı. Asistleriyle EuroLeague Top 16 turunda en çok asist yapan oyuncu oldu. 2013-14 sezonunun başında TBL takımlarından Anadolu Efes ile 2 yıllık sözleşme imzalamıştır. Planinić, FIBA 19 Yaş-altı Dünya Basketbol Şampiyonası'nda bronz ve FIBA 21 Yaş-altı Dünya Basketbol Şampiyonası'nda gümüş madalya kazanan Hırvatistan küçükler millî takımlarının bir parçasıydı. Planinic, aynı zamanda Hırvatistan millî basketbol takımının da önemli bir parçasıdır. Hırvatistan ile Avrupa Basketbol Şampiyonası'nda 2003, 2005, 2007 ve 2009 sürümlerinde forma giymiştir. 2012 yılında BK Himki ile EuroCup'ta şampiyonluk yaşayan tecrübeli oyun kurucu, takımının finalde Valencia BC'yi 77-68 mağlup ettiği karşılaşmada 19 sayı, 4 asist ve 2 top çalma kaydederek Rus ekibinin en skorer oyuncusu oldu ve final maçının "En Değerli Oyuncusu" seçildi. Kariyerinde birçok başarı bulunan Planinic, 2000-01 ve 2001-02 sezonlarında KK Cibona ile Hırvatistan Basketbol Ligi, 2007-08 sezonunda TAU Ceramica formasıyla İspanya Basketbol Ligi, 2008-09 ve 2009-10 sezonlarında da PBK CSKA'da Rusya Basketbol Ligi şampiyonlukları yaşadı. 2001 ve 2002'de Hrvatski nogometni kup, 2006'da İspanya Basketbol Süper Kupa ve 2010'da Rusya Kupası şampiyonluklarında imzası bulunan Planinic, 2011 yılında Khimki ile VTB Birleşik Ligi'ni zirvede tamamladı. Sopron Sopron (; Almanca: Ödenburg, Macarca: Šopron, Latince: "Scarbantia"), Neusiedl Gölü / Fertö gölü yakınlarındaki Avusturya sınırındaki Macaristan'da bir kenttir. Macaristan'ın Osmanlı işgali sırasında, Osmanlı Türkleri 1529 yılında şehri kasıp kavurdu ama işgal etmedi. İşgal altındaki bölgelerden birçok insan Sopron'a kaçtı ve kentin önemi arttı. 1676'da Sopron kenti büyük bir yangın yüzüden tahrip oldu. Günümüzde şehir, güzel Barok mimarisine sahip binaları barındırır. Sopron, II. Dünya Savaşı sırasında çok acı çekmiştir. Naziler ve Macar müttefikleri neredeyse tüm Yahudi vatandaşları ve bazı sol görüşlü işçileri ölüm kamplarına göndererek öldürdü ve şehir birkaç kez bombalandı. Sovyet Kızıl Ordusu 1 Nisan 1945 tarihinde şehri ele geçirmişlerdir. Bugün, Sopron kenti ekonomisi Avrupa Birliği'nden yararlanmaktadır. Sopron, hemen yakınındaki Avusturya ile tamamen ticari ilişkilerini yeniden kurmuştur. Ayrıca, Soğuk Savaş döneminde bastırılmış olan Sopron'un Almanca konuşan kültür ve mirası şimdi tekrar tanınmaktadır. Bunun bir sonucu olarak, kentin sokak ve trafik işaretleri Avusturya sınırına yakınlığı nedeniyle Almanca ve Macarca olarak resmen iki dilli olarak yer almaktadır. Savaşın parçaladığı Macaristan'ın ortaçağ mimarisini yansıtan bu şehrin binalarına çok sayıda ziyaretçiyi hayran bırakmıştır. Avusturya sınırına yakın bir konumda yer alan Sopron, İngiltere, Hollanda, Japonya, İskandinavya, Viyana'dan (70 km) ve Bratislava'dan (77 km) gelenlerin yanı sıra, Amerika Birleşik Devletleri gibi birçok ülkeden ziyaretçi alır. Ayrıca turistler, Sopron'u çok düşük maliyetli diş hekimliği hizmetlerinden yararlanmak için ziyaret etmektedirler. Sopron, 300'den fazla diş kliniğine sahip bir şehir olarak "Dünya diş başkenti" olarak bilinir." Sopron uzun menzilli doğa yürüyüş (trekking) yolu olan Sultanlar Yolu üzerinde yer alır. Sultanlar Yolu Viyana ile İstanbul arasında 2200 kilometrelik tarihi bir yürüyüş parkurudur. Soy gaz bileşiği Soy gaz bileşiği, içeriğinde en az bir soy gaz olan bileşiklerdir. 20. yüzyılın ortalarına kadar genel kanı soy gazların kimyasal tepkimelere giremeyecekleri, dolayısıyla bileşik oluşturamayacakları yönündeydi. Periodik cetvelin 18. grubunda bulunan yedi elementin her biri soy gaz olarak adlandırılır. Bu elementler helyum, neon, argon, kripton, ksenon, radon ve element 118, yani Ununoktiyumdur. Keşfedilmelerinin ardından soy gazların tepkimeye giremeyeceğine, diğer atomlarla kimyasal bağ oluşturamayacaklarına inanılmaktaydı; bu yüzden periodik cetveldeki grubu "0" olarak adlandırılmıştı. Fakat daha sonra soy gazların da bileşik oluşturabileceği anlaşılınca, bunlar grup 18 olarak yeniden adlandırıldılar. Kimyasal bileşik, en küçük yapısı molekül olan ve aynı veya farklı en az iki elementin atomlarının oluşturduğu moleküllerden oluşan maddelerdir. Kimyasal bileşikler birbirine kimyasal bağla bağlı atomların oluşturduğu moleküllerden ya da kristallerden oluşurlar. Kararlı kimyasal bileşik, bileşiğin toplam enerjisi atomların bileşik dışındaki durumlarından daha az olduğu durumda meydana gelir. Soy gazlar, tam dolu olan en dış elektron kabuğundan (valance kabuğu) dolayı element halinde oldukça kararlıdırlar; dolayısıyla, bileşik oluşturmaları bir o kadar zordur. Argon 1894'te keşfedildikten kısa bir süre sonra Fransız kimyager Henri Moissan argonu florla tepkimeye sokmaya çalışmış fakat başarısız olmuştur. 1924 yılında Friedrich Paneth gerçekleştirdiği deneylere dayanarak soy gazların kimyasal tepkimelere girmediğini yayımlamıştır. Buna neden olarak da soy gazların valance kabuğunun dolu olmasını ve bu yüzden diğer atomlarla bağ oluşturmak için elektron paylaşmalarının mümkün olamayacağını öne sürmüştür. Diğer taraftan 20. yüzyılın en önemli kimyagerlerinden Linus Pauling, aynı zamanda soy gazların kimyasal tepkimelere giremeyeceğine yönelik teorinin temel kuramcılarından biri olmasına rağmen soy gazları tepkimelere sokmaya çalışmaya devam etmiş 1930'lu yıllarda Ksenon ve florla bileşik oluşturmayı amaçlamış fakat başarısız olmuştur. 1960'lı yıllarda İngiliz kimyager Neil Barlett çok güçlü bir oksidant olan ve hatta oksijeni bile oksidasyona sokabilen platinyum heksafloride (PtF6)'in keşfinden sonra bu kimyasalı Ksenon'la tepkimeye sokmuş ve ilk soy gaz bileşini XePtF6(ksenon heksafloridplatinyum) oluşturmuştur. Bu keşiften sonra birçok ksenon ve kriptonun bileşikleri elde edilmiştir. Bir grup Helsinki Üniversitesi araştırmacıları tarafından 2000'li yıllarda ilk kez argon bileşikleride bulunmuştur. Bazı ksenon bileşikleri: Nikolaca Nikolaca (kendilerince "?"; İngilizce "Nicola language, Nicola-Similkameen language, Similkameen, Stuichamukh, Stuwihamuk", "Stuwihamuq, Stuwi’hamuq, Stuwi’xamux, Stuwi’xemux, Stuwi’x, Stuwix"), Kanada'da Britanya Kolumbiyası eyaletinde Nicola ile Similkameen nehirleri vadisindeki Similkameen ve Nicola Country köylerinde yaşamış olan Nikola Atabaskları tarafından konuşulmuş Atabask dillerinin Kuzey Atabask dilleri grubundan ölü bir Kızılderili dilidir. Bu dil hakkında kısmen bilgisi olan son kişi 1940 yakınlarında ölmüştür. Alman asıllı Amerikan vatandaşı antropolog Franz Boas (1858 – 1942) tarafından 1924 yılında yayımlanan yalnızca üç sayfalık malzemeyle bilinir. 19. yüzyılın sonlarında soyu tükenmiştir. Bazı dilciler Nikola dilinin Çilkotincenin bir lehçesi olduğunu iddia ederler, fakat dillerinin Atabask olduğu gerçeği dışında pek bir şey söylenemiyor. Kendilerince dillerine ve kendilerine ne dendiği bilinmiyor. Saliş dillerinden Thompson dilini konuşan Kızılderililer (kısmen günümüzdeki Nikolalar) tarafından «yabancılar» anlamına gelen Stuwix adıyla anılırlar. Kayanlar Kayanlar, Güneydoğu Asya'da yaşayan bir halktır. Burma ve Tayland'ta yaşamaktadırlar. Kayanlar, Karenni olarak da bilinen Kızıl Karen halkının bir alt koludur. Tibet-Burma etnik kökenine sahiptirler. 90'li yılların sonunda Myanmar'da yaşanan kargaşa sonrası çok sayıda Kayan kabilesi Tayland sınırını geçerek, Tayland'ın Mae Hong Son bölgesine yerleşmiştir. Dünyanın en uzun boyunlu kadınları unvanını taşıyan Padaunglar ise Red Karen (Karenni) Kabilesi‘nin bir alt gurubudur. Shan dilinde uzun boyun anlamına gelen Padaunglar aynı zamanda Zürafa Kızlar olarak da bilinmektedir. Bir Padaung kadını hayatı boyunca ortalama 20 halka takmaktadır. Yaklaşık 10-12 kilogram ağırlığı bulan bu ağır pirinç halkalar zamanla omuzları aşağı bastırarak vücudun şeklini bozarak boynu uzatmaktadır. Henüz 5-6 yaşlarındayken çocukların boyunlarına halkalar takılmaya başlanmakta ve her yıl halkaların sayısı artırılmaktadır. Sevda Aktolga Sevda Aktolga (d. 24 Eylül 1957, İstanbul), Türk oyuncu. Marmara Üniversitesi Diş Hekimliği Bölümünde eğitim aldı. Türk sinemasında çeşitli sinema filmlerinde rol alan Aktolga, kariyerine 1977 yılında "Cennetin Çocukları" isimli filmde rol alarak başladı. Günümüzde ise Fox TV'de yayınlanan "Unutma Beni" isimli dizide Güler rolünde oynamıştır. En son sinema filmi "Aşk Oyunu" adlı filmde Münire'yi oynamıştır. X-Plane X-Plane, uçuş simülatör yazılımı olarak Laminar Research şirketi tarafından ilk olarak 1993 yılında Macintosh OS için hazırlanmış, 1996 yılında Windows sisteminde kullanımına başlanmıştır. Günümüze kadar güncellenerek en son X-Plane 11 ile, farklı platformlarda kullanılmak üzere tasarlanmışır. Yüksek çözünürlükte görüntüler, değiştirilebilir senaryolar ve uçaklar sunan yazılım aynı zamanda mobil işletim sistemleri olan iOS ve Android ile birlikte de kullanılabilmektedir. Kuzey AtabasklarÄ± Kuzey Atabaskları (), Alaska'nın İç Alaska bölgesinde ve Kanada'nın batısında yaşayan, Na-Dene dillerinin Atabask dilleri grubunun Kuzey Atabask dilleri alt grubundan dilleri konuşan Atabasklardan, avcı ve toplayıcı, yarı göçebe, anasoylu, animist ya da şamanist Subarktik yerlisi Kızılderili halkları. Pratik olduğu için Alaska Atabaskları ile Kanada Atabaskları olmak üzere iki ana grup olarak sınıflandırılır. Kanada yerlileri içinde "First Nations" («İlk Milletler») yasal adıyla anılan Kanada Kızılderilileri arasında yer alır. Kuzey Atabask dillerini konuşurlar. Atabaskların üç ana grubundan biridir ve diğer iki grup olan Güney Atabasklarından Apaçiler ve Navaholar ile Pasifik Atabasklarından (Hupalar) ayrılırlar. Tsutinaca ile Nikolaca konuşan Atabasklar hariç tamamı Subarktik Kızılderilileri kültür grubuna dahildir. Alaska'da kuzeyde Guçin ile Koyukonlara komşu olan İnyupikler, batıda Holikaçuk, Değinak ile Denağinalara komşu olan Yupikler, güneyde Denağina ve Ahtnalara komşu olan Supikler ve Ahtnalara komşu olan Eyaklar tarafından çevrilidir. Ufacık bir alanda komşu olan Kızılderili Eyaklar hariç komşuların tamamı Eskimo halklarıdır. Kanada'da kuzeyde ve doğuda İnuitler, doğuda ve güneydoğuda Algonkin halkları, güneyde Güney Tuçonları, Tagişler, Kaskalar ve Tahltanlara komşu olan Tlingitler, Çimşiyanlar ve Saliş dillerini konuşan Kızılderililer tarafından çevrilidir. Gazze Şeridi tünelleri Gazze Şeridi tünelleri, İsrail tarafından ekonomik ve ticari ambargo uygulanan Filistinlilerin Mısır'dan Gazze'ye ticari taşımacılık yaptığı tünellerdir. Tünel derinliği metrelerce olup, uzunluğu ise kilometrelere varan ve 14 kilometrelik sınır boyunca konuşlanmakta, bu tünellerden inşaat malzemesi başta olmak üzere gıda, ilaç, yakıt gibi ihtiyaçlar Gazze’ye getirilmektedir. Hamas'ın bu tüneli kullananlardan vergi aldığı bilinmekte olup 900 tünel bu yolla resmi olarak çalıştırılmaktadır. Ancak diğer kaçak olarak tanımlanan tünellerle bu sayı 2 bine ulaşmaktadır. İsrail tarafından yasadışı olarak Gazze çevresindeki bariyerin varlığından ve Refah Sınır Kapısı'ndaki geçişlerin kontrolünü İsrail Savunma Kuvvetleri elinde tuttuğundan Filistinliler ihtiyaç malzemesi taşımak için bu yöntemlere başvurmuştur. 1994 yılında ilk tünel açılmış o günden günümüze ara ara İsrail Hava Kuvvetleri'nin bombardımanına uğramaktadır. İngiltere Parlamentosu'nun bir raporuna göre İsrail Gazze Şeridi'nde bulunan 4 bin ürünün sadece 73 tanesinin girişine resmen izin vermektedir. 15 metre derinliğe kadar uzanan bazı tünellerde araba sürülebilecek genişlik mevcuttur. Tüneller çeşitli kaliteye sahip olup, yıkılma tehlikesi sürekli vardır; yine bazı tüneller beton ile kaplı olup bazı kamyonların geçişine izin verilebilmektedir. İsrail hükûmetinin ticari taşımacılık, gıda, silah ve diğer ürünlerin Gazze'ye ulaşımını Refah Sınır Kapısı'nda vize yönünden engellemesinden ötürü Filistinli sivillerce açılan tüneller; vize ve sınır geçit protokolü ihlalinde cezai uygulamalara tabi tutulan Filistinlilerin geçişi, kapalı tutulan Refah Sınır Kapısı nedeniyle barınma, beslenme ve giyinme ihtiyacını karşılamak amacıyla gıda, ilaç ve silah geçişi yapmak için kullanılmaktadır. İsrail hükûmeti ile Mısır arasındaki işbirliği neticesinde sınır kapılarından geçişi sınırlamak dışında, deniz ve hava taşımacılığını ve bunun yanında uluslararası yardımların Gazze'ye geçişini kısıtlamakta veya Gazze Filosu Saldırısı'nda olduğu gibi tamamen engellemektedir. Tünellerin geçtiği topraklarda egemenliği bulunan İsrail, Mısır ile tüneller aleyhine taraf olan ABD ve diğer NATO ülkeleri toprak ve su üzerinde Gazze'ye taşımacılığın önlenmesi için nihai yaptım ve uygulamalar konusunda anlaştılar. 2008-2009 Gazze Savaşı ve 2012 İsrail-Gazze çatışmalarında İsrail Hava Kuvvetleri tünelleri hedef almış onlarca tünel imha edilmiştir. Muborakşo Mirzoşoyev Muborakşo Abdulvahhoboviç Mirzoşoyev (Tacikçe Муборакшо Абдулваҳҳобович Мирзошоев) (d. 19 Ağustos 1961, ö. 8 Şubat 2000) ülkesinde Muborakşo veya Mişa diye de bilinen Daler Nazarov ile birlikte ilk Tacik rock müziksiyenlerinden biri, besteci ve oyuncudur. Dağlık Badahşan'nın Ruşan bölgesinde doğmuştur. Muborakşo çocukluğunu SSCB'de Dağlık Badahşan Özerk Bölgesi'nde bulunan Emts Köyü'nde geçirdi. 14 yaşında "Çor Cavon" isimli ilk parçasını besteledi, bu şarkı 1980'li yıllarda tüm Tacikistan'da radyolarda en çok çalan şarkılardan biri oldu. 1984'ten 1987'ye kadar Leningrad'ta Leningrad Havacılık Enstitüsü'de eğitim gördü, ancak daha sonraları kariyerine müzisyenlik yaparak devam etti. Profesyonel müzik kariyerine Daler Nazarov'un müzik grubunda başladı. Aynı sene Muborakşo ülkesinde oldukça popüler oldu. Muborakşo popülerliğine rağmen ömrü boyunca hiçbir resmi albüm yayınlamadı. Ancak 1997 yılında Daler Nazarov'un veya Muborakşo'nun izni olmadan "Jiray-1" ve "Jiray-2", ilkinde çoğunlukla Daler Nazarov'un şarkıları, ikincisinde çoğunlukla Murotakşo'nun şarkılarının yer aldığı albümleri yayınlandı. Türkmenbaşı Ruhi Camii Türkmenbaşı Ruhi Camii, 2002-2004 yılları arasında cumhurbaşkanı Saparmurat Türkmenbaşı tarafından Kıpçak'taki tarihî yarımadada, inşaat şirketi Bouygues'ya yaptırılmıştır. Türkmenistan'ın ana cami, Orta Asya'nın en büyük ve dünyanın en büyük kubbeli camisi. Caminin minareleri ülkenin bağımsızlığına kavuştuğu 1991 yılından dolayı 91 m. yüksekliğinde inşa edilmiş. Kurucusu ve Türkmenistan ilk cumhurbaşkanı - Saparmurat Türkmenbaşı'nın adını taşıyan cami resmi olarak 2004 yılında açılmıştır. Silvena Rowe Silvena Rowe (Bulgar: Силвена Роуи, d. 1967, Filibe), Britanyalı şef, yemek kitabı yazarı ve sunucudur. Rowe, Bulgar bir anne ile Türk babanın kızı olarak Filibe'de dünyaya geldi. Bir gazetenin editörü olan babasının adı Bulgarlaştırma politikası nedeniyle değiştirilmişti. Ancak Rowe, babası için "mutfakta bir Türk olarak kalmıştı" sözleriyle Türk yemeklerine olan ilgisinin kaynağını gösteriyordu. 1986 yılında bir İngiliz ile evlenerek Londra'ya yerleşen Rowe, Notting Hill'deki Books for Cooks adlı mekanda Tina Turner, Claudia Schiffer gibi ünlüler için yemekler pişirdi. Şarap eleştirmeni Malcolm Gluck ile tanışmasının ardından "The Guardian" gazetesinde yemekle ilgili köşe yazıları yazmaya başladı. David Cronenberg'in yönetmeni olduğu 2007 yılında gösterime giren "Eastern Promises" adlı film için yemek danışmanlığı yaptı. Ardından BBC'de yayınlanan "Saturday Kitchen" ve ITV'de yayınlanan "This Morning" adlı programlarda düzenli olarak yer aldı. Babasının ölümünden sonra köklerini araştırmak üzere Türkiye, Lübnan, Suriye gibi geçmişteki Osmanlı İmparatorluğu topraklarını ziyaret ederek birçok yemek tarifi elde etti. Bu yolculuktan sonra "Purple Citrus and Sweet Perfume" adlı yemek kitabını yayımlandı. Edward Vajda Edward J. Vajda (d. 10 Eylül 1958, Camp Lejeune, Jacksonville, Kuzey Karolina), Macar-Rusin kökenli Amerikalı tarihsel dil bilimi uzmanı. Western Washington University'sinde çalışmaktadır. Çalışma alanı tehlikedeki diller, izole diller gibi ufak yerli dillerdir. Dene-Yenisey dilleri kuramıyla dikkatleri çekmiştir. Kuzey Amerika'daki Atabask dillerinin Sibirya'daki Ketçe başta olmak üzere Yenisey dilleri ile akraba olduğunu 2008 yılındaki sunumuyla duyurmuştur. Hyundai ix20 Hyundai ix20 Güney Koreli motor üreticisi Hyundai Motors tarafından üretilen mini MPV sınıfı bir otomobildir. İlk olarak 2010 yılında Paris Auto Show da lansmanı yapılmıştır. Hyundai ix20, Kia Venga, ve Kia Soul aynı araç platformu üzerine inşa edilmiştir. ix20 Hyundai'nin yeni Akışkan Heykel "Fluidic Sculpture" tasarım dilini kullanır. Bu otomobil sadece Avrupa' da satılmaktadır. Perry Green Perry Green İngiltere'de Hertfordshire'da Much Hadham yakınlarında dağınık bir köydür. Heykeltıraş Henry Moore 1941 yılında buraya yerleşmiştir. Hoglands adlı evi günümüzde Henry Moore Vakfı tarafından, heykeltıraşın eserlerinin sergilendiği bir heykel bahçesi olarak kullanılmaktadır. Büyük Britanya Sanat Konseyi Büyük Britanya Sanat Konseyi (İngilizce: Arts Council of Great Britain) Büyük Britanya'da güzel sanatların yayılması için kurulmuş olan bir konseydi. İngiltere Sanat Konseyi, İskoç Sanat Konseyi ve Galler Sanat Konseyi olarak 1994 yılında üçe bölünmüştür. Aynı tarihte Birleşik Krallık'ın ulusal lotosu olan "National Lottery" de kurulmuş ve bu üç sanat konseyi ile Kuzey İrlanda Sanat Konseyi ulusal lotonun dağıtımını üstlenmişlerdir. 1940'ta, II. Dünya Savaşı sırasında Britanya kültürünün yayılmasına yardımcı olmak için "Müzik ve Sanat Teşvik Konseyi" (İngilizce: "Council for the Encouragement of Music and the Arts" (CEMA)) kuruldu ve başına Eğitim Bakanı olan Herbrand Sackville getirildi. Hükûmet tarafından fon ayrılan konseyin adı savaştan sonra "Büyük Britanya Sanat Konseyi" oldu. 9 Ağustos 1946'da kraliyet izni verildi. 1967'de İskoçya ve Galler'de otonom iki konsey tarafından aynı fonksiyonların yapılması için ikinci bir kraliyet izni verildi. Konseyin ilk başkanı John Maynard Keynes savaş sonrası Britanya'nın zayıf ekonomisine rağmen hükûmet üzerindeki etkisini kullanarak oldukça yüksek oranda bir kaynak sağlamıştır. Bu fonların büyük çoğunluğu Londra'nın merkezinde ve Keynes'in yakın olduğu Royal Opera House gibi organizasyonlarda kullanılmıştır. Siyasi nüfuzunu kullanan Keynes, Sanat Konseyinin CEMA döneminde olduğu gibi Eğitim Bakanlığına ya da Sanat Bakanlığına bağlanmak yerine doğrudan Hazine'ye bağlanmasını sağlamıştır. Bu şekilde Birleşik Krallık sanat politikası ile dönemin iktidarının yakın ilişkide olması prensibini oluşturmuştur. Keynes'in ölümünden sonra hükûmet fonlarında azalma olmuş ancak Konsey yeni başkanı Kenneth Clark'ın sayesinde "Festival of Britain"e katılımında dolayı tanınmıştır. Festival için ısmarlanan sanat eserleri "Sanat Konseyi Koleksiyonu"nun temelini oluşturmuştur. 1964-1970 yılları arasında Harold Wilson Hükûmeti zamanında, Konsey başkanı Arnold Goodman ile Sanat Bakanı Jenni Lee'nin yakın arkadaşlıkları sayesinde Konsey "Altın Çağı"nı yaşamıştır. Bu dönemde Konsey ülke çapında düzenli sanat organizasyonları kurmuş, gezici sergiler açmıştır. Görsel sanatlara olan sorumluluklarını desteklemek ve Sanat Konseyi Koleksiyonunu yerleştirebilmek için 1968 yılında Londra'da Hayward Gallery'i açmıştır. 1987'den beri bu galeri bağımsız olarak "South Bank Centre" tarafından idare edilmektedir. 2003 yılında Koleksiyonda bulunan heykeller Yorkshire'a taşınmıştır. 1970'lerde ve 1980'lerde Konsey özellikle Muhafazakâr Parti'ye mensup Bakan Norman Tebbit tarafından elitist olmak ve siyasi olarak taraf tuttuğu için eleştirilmiştir. Hükümet fonlarından ayrılan para oldukça azltılmıştır. Siyasi bir atama olan William Rees-Mogg başkanlığı döneminde Konseyin sorumluluklarını azaltmaya çalışmıştır. 1987'de Rees-Mogg'un yeniden yapılandırması sonucu Konsey'den destek alan sanat organizasyonlarının sayısı yarıya düşmüştür. Aynı dönemde Konsey sanat için özel şirketlerden sponsorluk almaya başlamıştır. Example.com example.com, Internet Assigned Numbers Authority tarafından example.org, example.net ve example.edu ile birlikte belgelendirme yaparken örnek alan adı olarak kullanılmak üzere ayrılan ikinci seviye bir alan adıdır. Bu alan adı, yardım, makale, kitap vb. metinlerde bir örnek web adresi verilmesi gerektiği durumlarda kullanılabilir. Bu şekilde ilgisiz ve uyduruk alan adları kullanılmaz. Ayrıca web sitelerinde bir bağlantı olarak veya bir elektronik posta adresinde kullanıldığında gönderilen postalar ve ziyaretler spam olarak algılanmaz. Martin Rodbell Martin Rodbell (1 Aralık 1925 - 7 Aralık 1998), Amerikalı biyokimyacı. Amerikan ulusal sağlık enstitüsünün çevre sağlığı bölümüne 1985 yılından 1989 yılında kadar başkanlık yapmış, 1989 yılından emekli olduğu 1994 yılına kadar da sinyal transdüksiyonu bölümünün başkanlığını yapmıştır. Sinyal transdüksiyonu alanındaki başarıları sayesinde 1994 yılında Nobel Tıp ve Fizyoloji ödülünü Alfred Gilman'la paylaşmaya layık görülmüştür. Martin Rodbell 1 Aralık 1925 tarihinde Baltimore'de doğmuştur. Yine Baltimore'de liseye ve daha sonra yabancı dil öğrenimine ağırlık veren (Latince, Yunanca, Almanca, ve Fransızca) üniversite hazırlık okuluna gitmiştir. Bu dönemde dil araştırmalarına ilgi duymuştur. 1943 yılında Johns Hopkins Üniversitesi'ne kayıt olmuştur. II. Dünya Savaşı patlak verince donanmaya katılarak askerliğe alınmıştır. Kendi otobiyografisinde savaşa isteyerek katıldığını, Yahudi olduğu için o dönemde Hitler'e karşı savaşmanın ayrı bir önem teşkil ettiğini belirtmiştir. Askerliği süresince radyo operatörlüğü yapmış, sıtma hastalığına yakalanana kadar Pasifik okyanusunda Japonya cephesinde bulunmuştur. Bu süreçte, Kore'ye, Çin'e ve Filipinler'e gitmiştir. Savaş bittiğinde tekrar Johns Hopkins Üniversite'sine katılmıştır. Bu dönemde Fransız edebiyatına ilgi duymuş ve özellikle Fransız yazar André Gide'den etkilendiğini belirtmiştir. Johns Hopkins'de hocası olan Dr. Glass'ın tavsiyesi üzerine biyokimya okumaya karar vermiş, bir yıl ekstra kimya dersleri alarak bu bölüme kayıt olmuştur. 1949 yılında ileride eşi olacak Barbara Ledermann'la tanışmıştır. Barbara Ledermann Hollanda'dan ABD'ye Yahudi Soykırımı'ndan kaçarak gelmiş bir göçmendir. Barbara'ile 1950 yılında evlenmiştir. Evlendikten sonra Seattle'a taşınmış Washington Üniversitesi'nde çalışmaya başlamıştır. 1954 yılında burada doktorasını tamamlamıştır. Hemen sonrasında post-doktora eğitimi için Illinois Üniversitesine gitmiştir. 1960 yılında Brüksel Üniversitesine hücre biyolojisi ve embriyoloji alanında araştırma yapmak üzere katılmıştır. 60'ların ortalarında tekrar ABD'ye dönüp çeşitli araştırma bölümlerinde çalışmıştır. 1967 yılıda Albert E. Renold tarafından Cenevre Biyokimya Enstitüsüne davet edilmiştir. 1981-1983 yılları arasında Geneva Üniversitesinde Biyokimya profesörü olarak görev yapmıştır. 1985 yılından 1989 yılına kadar Amerikan ulusal sağlık enstitüsünün çevre sağlığı bölümüne başkanlık yapmıştır. 1989 yılından itibaren de sinyal transdüksiyonu bölümünün başkanlığını emekli olduğu 1994 yılına kadar yapmaktaydı. 1994 yılında Nobel Tıp ve Fizyoloji ödülünü kazanmıştır. Bu ödülü kazandıktan 4 yıl sonra hayatını kaybetmiştir. G proteinleri hücre içinde bulunan ve uyarı iletiminde rol alan moleküllerdir. Bu molleküllerin reseptörlerinin işlevlerini uygun şekilde yerine getirememeleri durumu diyabet, körlük, ve alerji gibi daha birçok hastalıkla ilintilidir. G proteinleri ilk defa Alfred G. Gilman ve Martin Rodbell'in araştırmaları sonucu keşfedilmiştir. Birbirinden bağımsız olarak yürütülmüş bu iki bilimsel araştırma 1994 yılında Nobel Fizyoloji veya Tıp Ödülü'ne layık görülmüştür. College Green (Londra) College Green Londra'da Westminster Sarayı'nın karşısında Millbank ve Abingdon Street'in köşesinde yer alan çimenle kaplı kamuya açık bir alandır. Parlamento üyeleri arka fonda bu yeşil alanın görüntüsü eşliğinde kameralara çıkmayı tercih ederler. College Green bir yeraltı araba parkının üstünde bulunur. Thames Nehri üzerinde bulunan bu alan, ortaçağda Westminster Manastırı'a ait özel bir bahçe olan College Garden ile bir su bendi aracılığı ile ayrılıyordu. Adındaki "college" de bu manastıra ait olan Westminster Okulu'ndan gelmektedir. Henry Moore'un "Knife Edge Two Piece" () adlı eseri burada bulunmaktadır. Eminem'in ödülleri ve adaylıkları listesi Eminem birçok Grammy Ödülü kazanmıştır. Ayrıca MTV'nin "Tüm Zamanların En İyi MC'leri" listesinde 9 numarada; "Müziğin 22 En Büyük Sesi" listesinde 13 numarada; ve "Rolling Stone"'un "The Immortals" listesinde 82 numarada yer almıştır. 2008 yılında, "Vibe Dergisi" okuyucuları Eminem'i "Yaşayan En İyi Rapçi" seçti. GÃ¼ney Atabask dilleri Güney Atabask dilleri ya da Apaçi dilleri (), Kuzey Amerika'nın güneybatısında, çoğu Amerika Birleşik Devletleri'nde Arizona, New Mexico, Kolorado, Utah, Teksas ve Oklahoma eyaletlerinde, birazı da Meksika'nın Sonora ve Chihuahua eyaletlerinde yaşayan Güney Atabaskları (Apaçiler ile Navaholar) tarafından konuşulan ve 6 dilden oluşan Atabask dillerinin bir alt grubudur. Venkatraman Ramakrishnan Venkatraman "Venki" Ramakrishnan (doğum 1952) Hindistan doğumlu ABD ve Birleşik Krallık vatandaşı yapısal biyolog. 2009 yılında "ribozomun yapısı ve fonksiyonu" konulu çalışmalarıyla Thomas A. Steitz ve Ada E. Yonath ile birlikte Nobel Kimya Ödülü'nü kazandı. Ramakrishnan halihazırda MRC'in Moleküler biyoloji laboratuvarında Cambridge, İngiltere'de çalışmaktadır. Hayastani Ankahutyan Gavat Hayastani Ankahutyan Gavat, Ermenistan Kupası ya da resmî adıyla Ermenistan Bağımsızlık Kupası (), Sovyet Döneminde Ermenistan SSC Kupası olmuş; günümüzde Ermenistan Futbol Federasyonu tarafından 1992 yılından beri düzenlenen ulusal kupa organizasyonudur. Ülkesinde düzenlenen futbol turnuvaları arasında Bardzraguyn humb'ın ardından Ermenistan'daki en önemli ikinci futbol turnuvası konumundadır. Kupayı kazanan takım 1999 yılına kadar UEFA Kupa Galipleri Kupası'na, şu anda ise UEFA Avrupa Ligi'ne birinci ön eleme turundan itibaren katılmaya hak kazanır. Şimdiye kadar düzenlenmiş 21 sezonda Kupayı en fazla Mika (Aştarak) 6 kez kazanmıştır. Hayastani Ankahutyan Gavatnın tarihi 2 döneme ayrılır: Hayastani Ankahutyan Gavat, 1939 - 1991 yılları arasında Sovyetler Birliği'nde bölgesel bir turnuva şeklindeydi ve Kubok SSSR elemeleri olarak kabul edilirdi. Sovyet Dönemindeki Kupa Ermenistan SSC Kupası ismiyle ilk kez 1939 yılında, son kez ise 1989 yılında düzenlenmiştir. II. Dünya Savaşı sebebiyle 4 yıl - 1941 - 1947 yılları arasında bu turnuva düzenlenmedi. 1947, 1990 - 1991 yılları arasında ise oynanmadı. 1939 yılında düzenlenmiş ilk Hayastani Ankahutyan Gavatnda Dinamo Leninakan şampiyon olarak tarihe geçmiştir. 1989 yılında ise Sovyet Dönemi Hayastani Ankahutyan Gavatnın sonuncusu düzenlenmiş ve Almast Erivan son şampiyon olarak tarihe geçmiştir. Sovyet Döneminde Hayastani Ankahutyan Gavat toplam 46 kez düzenlenmiştir. Çempionat SSSR Po Futbolu'da yarışan takımlar bu turnuvaya katılmamıştır. Örneğin, Ararat katıldığı Kubok SSSR'nda 1973 yılındaki finalde FK Dinamo Kyiv takımını yenerek şampiyonu olup; 1975 yılında da bu başarısını yineleyerek finalde diğer bir Ukrayna ekibi, Zorya Luhansk takımını yenmiş ve yeniden SSCB Kupası'nı kazanmıştı. Sovyet Dönemi bitdikden sonra ülkenin bağımsızlığını kazanması ile Hayastani Ankahutyan Gavat bölgesel bir turnuva şeklinden tam bir ülke turnuvası şekline dönüştü. 18 Ocak 1992 tarihinde Ermenistan Futbol Federasyonu kuruldu ve aynı yılda da Ermenistan Futbol Federasyonu tarafından bu turnuvanın ilki düzenlendi ve Ermenistan'ın başkenti Erivan'daki Hrazdan Stadyumunda yapılan final maçında Banants (Kotayk) AOSS (Erivan) ile karşılaştı. 3,347 seyircinin izlediği maçta AOSS (Erivan) takımını Banants (Kotayk) 2 - 0'lık sonuçla yenerek, ilk Bağımsız Hayastani Ankahutyan Gavatnı kazanan takım olarak tarihe gecti. 1992 yılında yapılmış ilk turnuva 4 Nisanda başlanmış ve 28 Mayıs günü oynanan Final maçı ile sona yetmiştir. Şu an devam eden 2012-2013 sezonunda Kupaya beşi Erivan temsilcisi olmakla, toplam dokuz takım katılmaktatır. Bu kupada adeta bir sezon ilkbahardan sonbahara kadar sürmektedir. Ama 1995-1996, 1996-1997 ve 2011-2012 sezonları sonbahardan ilkbahara kadar düzenlenmiştir. Şu an devam eden 2012-2013 sezonunun da sonbahardan ilkbahara kadar düzenlenmesi planlanmıştır. Elemeli kupa statüsünde oynanır. Takımlar birbirleriyle rastgele eşleşir. Her eşleşme için ilk olarak seçilen takım ilk maçta ev sahibi olur. Finaller geleneksel olarak Erivan'da yapılır. Şimdiye kadar düzenlenmiş 21 final maçından 18 maç Erivan'da yapılmıştır. Gerektiği durumlarda uzatmalar ve penaltı atışlarına geçilir. 2001 ve 2004 finallerinde kazananı penaltı atışları belirlemiştir. Ayrıca, 1997 yılından itibaren Hayastani Ankahutyan Gavat şampiyonu ile Bardzraguyn humb şampiyonu arasında her sene Ermenistan Süper Kupası oynanmaktadır. İki kupayı da aynı takımın kazanması durumunda Hayastani Ankahutyan Gavat şampiyonu olan takım maçı Bardzraguyn humb'ı ikinci sırada bitiren takım ile oynar. Bunun ilk örneği 1997 yılında görülmüştür. UEFA ülkelerinin kupa şampiyonlarının tamamında olduğu gibi, Hayastani Ankahutyan Gavat şampiyonları bir sonraki sezon UEFA Avrupa Ligi'ne (daha önce UEFA Kupası) katılmaya hak kazanır. Eğer kupa şampiyonu Bardzraguyn humb'daki başarısından dolayı UEFA Şampiyonlar Ligi'ne katılacaksa, kupa finalisti UEFA Avrupa Ligi biletini alan takım olur. Özellikle çifte kupa ile sezonu tamamladığından bu durum yaşanır. Pyunik (Erivan) 1996, 2002, 2004, 2009, 2010 sezonlarını, Tsement (Ararat) 1998 sezonunu çifte kupayla kapatmışlardır. Sonique (MÃ¼zisyen) Sonia Clarke (d. 21 Haziran 1968; Londra), İngiliz kadın müzisyen, şarkıcı ve DJ. Bob Sinclair 'in dişi versiyonu olarak tasvir edilen sanatçının özellikle. Daha çok hareketli pop müzik şarkıları ve danslarıyla ilgi çekmiştir. Eski hitlerinden "İts Feel So Good" ve yenilerden "Another World" parçaları hit olmuştur. Pasifik Atabask dilleri Pasifik Atabask dilleri ya da Pasifik Kıyısı Atabask dilleri (), Kuzey Amerika'nın batısında Pasifik kıyılarında, Amerika Birleşik Devletlerinin Kaliforniya ve Oregon eyaletlerinde yaşayan Pasifik Atabaskları tarafından konuşulan ve 7 (ya da 13) dilden oluşan Atabask dillerinin bir alt grubudur. Konuşanları yaklaşık 50-100 kişidir. 5 ana dil ve yaklaşık 14 lehçe (Kuzey Atabask dilleri içinde sınıflandırılan "Lower Columbia Language : Kwalhioqua & Clatskanie dialect" dahil): Narev Nehri Narev Nehri, Beyaz Rusya'nın batısında Polonya'nın kuzey doğusundadır. Vistula nehrinin sağ tarafındadır. Narev Nehri Avrupa'nın birkaç örgülü akarsularından biridir. Nehrin adı su ile ilişkili Proto-Hint-Avrupa kökenlerinden gelmektedir. (benzerleri: Narva, Neretva, Neris, Ner ve Nur) Narav Nehri bilindiği üzere Avrupa'nın "Podlaskie Voyvodalığı, Polonya Masovian Voyvodalığı ve Hrodna Voblast, Belarus" gibi coğrafi bölgelerine doğru akar. Moena Moena (Ladin Dili: "Moéna", veya "Moyen") İtalya'da Trentino, Trentino-Alto Adige/Südtirol bölgesinde yer alan bir komündür. Trento'nun 60 km kuzeydoğusunda yer alır. Fascia Vadisi'nde yer alan en büyük komündür. 2016'da yapılan sayıma göre 2.622 nüfuslu yerleşimin 1.967'si anadili olarak Ladin Dili'ni konuşmaktadır. Gotik mimari yapısıyla "San Vigilio Kilisesi" ve 18. yüzyılda Valentino Rovisi'nin resim eserleri, San Valfongo Kilisesi, 15'inci yüzyıldan kalma freskler ve Giovanni Guadagnini tarafından yapılmış barok tarzındaki iç kaplamalar Moena'da bilinen belli başlı tarihi eserlerdir. Yerleşimde her yıl 19-21 Ağustos tarihleri arasında bir "Festa de Turchia" (Türk Festivali) düzenlenmektedir. Türk geleneğine göre köylüler 323 yılı geride bırakan bir olayı (Viyana Kuşatması) kutlamaktadırlar. Bir Osmanlı Yeniçerili köyün yaşamını değiştirmiş ve bir kahraman olmuştur. Merkezde ayrıca bir Yeniçeri'nin heykeli bulunmaktadır. Cristina Rus Cristina Rus (d. 21 Haziran 1981), Rumen şarkıcı, dansçı, söz yazarı ve modeldir. En bilinen şarkıları ('I Don't See Ya') ve "My Life" 'dır. Dukla Geçidi Savaşı Dukla Geçidi Savaşı, II. Dünya Savaşında Doğu Cephesi'ndeki Dukla Geçidi'nde (Polonya ile Slovakya arasındaki sınır bölgesi) Sovyetler Birliği ve Nazi Almanyası arasında Eylül-Ekim 1944 tarihlerinde gerçekleşen muharebedir. Doğu Karpatlardaki Alman direnişinin Sovyetlerin beklediğinden fazla olduğu bu muharebede taraflar birbirlerine karşı kesin bir üstünlük sağlayamasa da Sovyet ordusu bir süreliğine durduruldu. 1944 yılında Çek ve Sovyet askerlerinden oluşan bir kuvvet, Slovakya-Polonya sınırındaki Svidník kenti yakınlarındaki, Karpatların çok stratejik bir noktası olan Dukla Geçidi'nde Nazi ordusuna karşı koymakla görevliydi. Geçitteki savunma Nazileri tam 50 gün boyunca sınırda tuttu. Sonunda Almanlar toplam 70.000'den fazla askerin öldüğü, 93.000 Sovyet ve Çek askerin yaralandığı mücadelede yenilmedi. Ancak savaş sonrası 1 ay daha yerel çapta mücadeleler devam etti. Kwalhioqua-Tlatskanai dili Kwalhioqua–Tlatskanai dili (kendilerince "?"; İngilizce "Kwalhioqua–Clatskanie, Kwalhioqua–Tlatskanie, Kwalhioqua-Tlatskanai", "Lower Columbia language"), ABD'de Washington ve Oregon eyaletlerinde Kolumbiya Nehri aşağılarında konuşulmuş Atabask dillerinden bir Kızılderili dilidir. 1930 öncesinde soyu tükenmiştir. ya da Willapa lehÃ§esinde: AMSyD Atlético de Rafaela Atlético de Rafaela , Arjantin'nın en üst düzey futbol ligi olan Primera División (Arjantin)'da yer alan bir futbol kulübü. Güncelleme: 31 Ağustos 2012 CA Belgrano Club Atlético Belgrano , Arjantin'nın en üst düzey futbol ligi olan Primera División (Arjantin)'da yer alan bir futbol kulübü. Štúrovo Štúrovo (, , ), Slovakya'nın güneyinde, Macaristan sınırında bulunan bir kasabadır. Štúrovo'nun nüfusu 2005 yılı sayımına göre 11.172 kişidir. Macaristan'ın Estergon şehri ile karşılıklı olarak Tuna kıyısında kurulmuştur. İki şehir Marie Valerie Köprüsü ile birbirine bağlanır. 1075 yılına ait ilk yazılı kaynaklarda ismi Kakath olarak anılır. Macarların Párkány olarak isimlendirmesine karşın, şehir Türk yönetimine geçtiğinde Ciğerdelen olarak Türkçe bir ad verildi. 1683 yılında Türk yönetimi sona erince tekrar Párkány ismine dönüldü. 1920 yılında Triyanon Antlaşması'yla Çekoslovakya kurulunca şehir bu yeni ülkeye geçti ve 1948 yılına kadar Parkan olarak adlandırıldı. II. Dünya Savaşı sonrasında, 19. yüzyıl Slovak ulusal lideri Ľudovít Štúr onuruna şehrin adı Štúrovo olarak değiştirildi. 1991 yılında yapılan bir referandumda şehrin eski ismine döndürülmesi kararı çıkmışsa da Slovak hükûmeti bu kararı kabul etmedi ve şehrin adı Štúrovo olarak kaldı. Şehrin tarih öncesi çağlarda kurulduğu değerlendirilir. Önemli nehir geçişleri arasındaki şehir Roma İmparatorluğu zamanında sınır savunma sistemi olan Avanum'un bir parçası idi. 1075 yılında yazılan ilk yazılı kaynaklarda şehirden "Kakath" olarak bahsedilmektedir. 1541 yılında Osmanlı İmparatorluğu'nun Budin'i yönetimine dahil etmesi sonucu Estergon gibi Štúrovo da Osmanlı yönetimine geçti ve Ciğerdelen olarak adlandırıldı. 1595–1605 yıllarında birçok kez şehir Türklerden geri alınmaya çalışıldıysa da Batılılar başarısız oldu. 1683 yılında II. Viyana Kuşatması'nın hemen akabinde meydana gelen Ciğerdelen Muharebesi sonucunda Osmanlılar şehri Leh-Alman müttefik ordusuna terkederek Estergon'a çekildi. Daha sonra Osmanlıların çekilişi yıllar boyu devam edeceğinden şehri tekrar elde etme imkânı bulamadılar. Şehrin sahibi Maria Theresia zamanında Štúrovo'ya kasaba ve ilçe olma hakları tanındı. 1850 yılında Budapeşte'ye giden demiryolunun bir istasyonu şehre kuruldu. 1895 yılında Estergon şehri ile bağlantı sağlayan Marie Valerie Köprüsü açıldı. 1919 yılında Almanlardan tarafından tahrip edilen köprü, 1944/1945 yıllarında şehri işgal eden Sovyet askerlerince ikinci kez tahrip edildi. I. Dünya Savaşı sonrasında Çekoslovakya'ya geçen şehir, 1938'de tekrar Macaristan'a geçti. II. Dünya Savaşı sonunda tekrar Çekoslovakya'nın eline geçince adı Párkány'den Štúrovo'ya değiştirildi. 1960 yılında Nové Zámky iline bağlandı. II. Dünya Savaşı sonrasında şehirde endüstrileşme başladı. 1968 yılında 4000 kişinin çalıştığı odun ve kâğıt işleri fabrikası açıldı. Termal otel Vadaš, 1978'de inşa edildi. Tren istasyonu Slovakya'nın ikinci en büyük istasyonu oldu. Kadife Devrim'den sonra Nána (1990) ve Obid (1998) ayrı belediyeler olarak Štúrovo'dan ayrıldı. 11 Ekim 2001 tarihinde Mária Valéria Köprüsü yerel ekonomiyi canlandırması amaçlanarak üçüncü kez açıldı. Köprünün yeniden inşası Avrupa Birliği'nin Phare fonu katkıları ile olmuştur. 2007 yılında Slovakya ve Macaristan Schengen Bölgesi'ne dahil oldu. Karşısında bulunan Estergon şehri ile Štúrovo, iki ülke arasında en önemli geçiş noktaları haline geldiler. 2001 nüfus sayımına göre şehirde 11.,708 kişi yaşamaktaydı. 2005 yılı sayımına göre sayı 11.172 kişiye gerilemiştir. Nüfusun %68,7'si Macar, %28,1'i Slovak kökenlidir. Nüfusun %77,18'i Roma Katoliği, %16,45'i mezhep belirtmemiş ve %1,36'sı Evanjelik'tir. Uzay aktivasyon giysisi Uzay aktivasyon giysisi (SAS) veya mekanik basınca karşı giysi bir deneysel uzay giysisidir. Deriye yapışan dar elastik giysi deriye karşı kararlı bir basınç uygular. SAS geleneksel bir uzay giysisi gibi şişirilmez, tersine mekanik basınç kullanılır. NASA ve Paul Webb tarafından 1960'ların sonlarında geliştirilmiştir. Massachusetts Teknoloji Enstitüsü'nün geliştirdiği biyolojik giysi sistemi SAS kavramına dayanır. MaÅŸuklu, Antakya Hatay ilinde, Antakya merkez ilçesine bağlı bir mahalledir. Belde belediyesine sahip bir yerleşim birimiyken 6360 sayılı büyükşehir yasasıyla beraber mahalle olarak Antakya Belediyesi'ne bağlanmıştır. Mahallede iki ilköğretim okulu mevcuttur. Hadur Hadur, Macar savaş tanrısı. Macarca "ordularının efendisi" anlamındaki “Hadak Ura” sözcüklerinin bileşimidir. Eski Macarca Hodur (Hador) olarak da söylenirdi. Macarların eski inanışlarında bir savaş tanrısı oldu, ateş tanrısı idi. Macar mitolojisinde, o Arany Atyacska (Altın Baba) ve Hajnal Anyacska (Şafak Anne) adlı tanrı ve tanrıçaların üçüncü oğludur. Onun en tanınan iki erkek kardeşi de dâhil olmak üzere birçok kardeşleri vardı. Nap Kiraly (Güneş Kralı) ve Szel Kiraly (Yel Kralı) bunların en önemlileriydi. Cennette Dünya Ağacı üstüne Arany Atyacska’nın bir kalesi vardı ve onun altındaki Napkiraly’nin Altın Ormanı ve aşağıda da Szelkiraly’nın Gümüş Ormanı bulunurdu. Hadur en sondaki Bakır Ormanın sâhibi oldu. O tanrıların bir demircisi olarak yaşıyordu. Uzun saçlıydı ve zırhı bakırdandı. Bakır kutlu bir metal olduğundan, saf bakırdan yapılmış silahlara sâhip büyük bir adam olduğu düşünülmektedir. Onun kendi yaptığı “Tanrı’nın Kılıcı” adı verilen efsânevi kılıcı, Attila tarafından keşfedildi ve onun iktidarı böylece güvence altına alınmış oldu. Macarlar bir savaş öncesinde onun için beyaz aygır kurban etme alışkanlığı vardı. Tanrının Kılıcı veya Attila'nın Kılıcı ya da Hadur’un Kılıcı –bâzen Mars’ın Kılıcı, – Attila tarafından taşınan efsanevi silahtır. Tarihçi Priscus ve Romalı tarihçi Jordanes üzerinden aktarılan hikâyeye göre bir çoban, sürüsünden bir ineğin aksadığını fark etmiş ve hayvanın ayağını neyin kestiğini anlamak istemişti. Çoban kan izlerini takip ederek, toprağa gömülü kılıcı bulur, kılıç eski olduğunu belli etmesine karşılık tek bir pas lekesine sahip değildir ve çoban durumu Atilla’ ya bildirerek bulunduğu yerden çıkarmasına vesîle olur. Başka bir rivayete göre ise kendisi çıkararak Atilla’ya hediye etmişti. Romalılar bu kılıcın kendi savaş tanrıları Mars’a ait olduğunu düşünmekteydiler. Ancak motif Türk (Ural-Altay) kökenlidir çünkü ineğin ayağını kesebilmesi için kılıcın yere tersine saplanmış olması gerekir ki bu tamamen Asya kökenli bir anlayıştır. Diğer kültürlerde Kılıç yere normal olarak kabzası yukarda olacak biçimde saplanmış olarak bulunur. Anlatılanlara göre, Kılıç Atilla ile birlikte gömülmüştür. Kimilerine göre ise; Katalanya düzlüğü savaşında, Aetius'ile kapışırken kılıcın kırıldığı rivâyet edilir. Bu olaydan sonra attila duygusal bir çöküntü yaşar ve belki de, sonraki yıl Papa'nın sözünü dinleyerek Macaristan'a geri döner. Myrath Myrath, 2001 yılında "X-Tazy" adında kurulan oryantal metal müzik grubudur. Arapça'da "miras" anlamına gelen "Myrath" adını taşıyan grup, Tunuslu bir metal grubudur. Grubun kurucusu ve gitaristi Malek Ben Arbia'nın 13 yaşındayken diğer grupların şarkılarını çalarken, birkaç sene içerisinde tarzlarını progressive metal yaparak oryantel ritimlerle metal müziği harmanladı. Eylül 2006 yılında ilk albümleri "Hope" (Ümit) yayınlayan grup, ikinci albümünü "Desert Call" (çölün çağrısı) ismiyle Ocak 2010'da yayınladı. Üçüncü albümleri "Tales of the Sands" (kumların hikâyeleri) albümündeki "Merciless Times" isimli parçalarına klip çektiler. İsrailli oryantal metal grubu Orphaned Land ve Tarja Turunen ile Avrupa turnelerine çıktılar. Gruba ait bir sosyal paylaşım sayfasında, grubun kurucusu Ahmed Bin Arbia'nın 03 Aralık 2012'de yaşamını yitirdiği duyurulmuştur. Lura Lura ("Lur", "Lora" veya "Lūra", İngilizce çeviride: "Luvr", Macarca: "Búvár"); Nivih halkının mitolojisine göre yaratılışta suyun altından balçığı çıkararak Dünyanın oluşumuna neden olan yaban ördeğinin adıdır. Türk mitolojisinin yaradılış öykülerine paraleldir. Nivihler Türkler'e komşu bir kavimdir ve hattâ Kazak ve Kırgızlar'a göre akraba bir halktır. Lura ördeğinin öyküsü Cengiz Aytmatov’un "Deniz Kıyısında Koşan Ala Köpek" adlı öyküsünde adı geçer: Altay yaradılış destanında şu cümlelere rastlanır: “Bunun üzerine Kayra Han, kendine benzer bir varlık yaratarak Kişi adını koydu. Kayra Han'la kişi sonsuz suyun semasında iki siyah kaz gibi rahatça uçmaya koyuldular.” Yakut Türkleri'nin yaradılış efsanelerinden birinde de tanrı bir balıkçıl ile bir yaban ördeğini çağırır, denizden toprak çıkarmalarını ister. Yaban ördeği çamuru getirir ama balıkçıl hiçbir şey getirmez. Tanrı ona kızar ve denizde kalmasını, yeryüzüne gelmemesini söyler. Yaban ördeğinin getirdiği çamurla da dünyayı yaratır." Ostyakların kaderi tayin eden kaz biçimli tanrıları ile çağrışım yapar. Bu kuş dağlarda kürk ve derilerden yapılmış bir yuva yaşamaktadır. Aly Cissokho Aly Cissokho (Fransızca telaffuz: [ali sisɔko]) (d. 15 Eylül 1987 Blois),Senegal asıllı Fransız futbolcudur. Cissokho defansın sol bek mevkinde görev almaktadır hızlı oluşu tekniği ve dayanıklığıyla ün kazanmış bir oyuncudur. Aly Cissokho Türkiyen'nin Antalyaspor futbol takımında forma giymektedir. Aly Cissokho Fransa'da senegalli nüfusun hakim olduğu Blois şehrinde dünyaya geldi. Çeşitli altyapılardan oynadıktan sonra profesyonel futbol kariyerine 2007 yılında Ligue 2 ekiplerinden Gueugnon'da başladı ve 22 maçta forma giydi ardından 1 sezon sonra Portekiz ekiplerinden Vitória Setúbal'a transfer oldu. İlk maçına Vitória ile 1-1 berabere kaldıkları maçta çıktı. Burada başarılı bir yarım sezon geçirdi ligde 13 maça çıktı ve devre arasında Porto'ya transfer oldu. Cissokho porto formasıyla ilk Portekiz Ligi maçına deplasmanda 2-0 kazandıkları Braga maçında çıktı. Burada ilk defa UEFA Şampiyonlar Ligi'nde mücadele etme fırsatı buldu ve ilk defa Atlético Madrid ile 2-2 berabere kalınan 2. tur karşılaşmasında forma giydi. Cissokho sezon sonunda takımı ile Primeira Liga'yı ve Taça de Portugal'nı kazandı ve UEFA Şampiyonlar Ligi'nde çeyrek final oynadılar. Çeyrek finalde İngiliz devi Manchester United'a elendiler. 2009-10 sezonunda 15 milyon euro gibi rekor bir ücretle Ligue 1 ekiplerinden Olympique Lyonnais takımına transfer oldu. Cissokho Lyon formasıyla ilk Ligue 1 maçına Le Mans ile deplasmanda 2-2 berabere kaldıkları maçta çıktı. Kariyerinin ve UEFA Şampiyonlar Ligi'ndeki ilk golünü Debreceni VSC karşısında attı. Lyon takımının sol bekinin vazgeçilmez 11 isminden biri oldu ve 2009-10 sezonunda toplam 47 maça çıktı 1'de gol attı. 28 Kasım 2010'da Cissokho Lyon'da kariyerindeki ilk lig golünü Paris Saint-Germain FC ile oynanan ve 2-2 berabere kalınan maçta attı. Cissokho burada 3 sezon geçirdi, 93 lig maçında 1 gol attı ve 2012 yılında La Liga ekiplerinden Valencia'ya transfer olmuştur. Burada 36 maçta 2 gol kaydetmiştir. 2013-2014 sezonunda 1 Milyon Euro karşılığında Livorpool'a kiralık olarak gitmiştir. Liverpool'da 19 maçta forma giymiştir. Transfer sezonunda 2.5 milyon Euro bonservis bedeli ile Valencia'dan Aston Villa'ya transfer olmuştur. 2017-2018 sezon başında Aly Cissokho 'Aston Villa FC'dan Yeni Malatyaspor'a transfer olmuştur. 2018-2019 sezon başında Aly Cissokho Yeni Malatyaspor'dan Antalyaspor'a transfer olmuştur. RÃ¼stem Rüstem (veya Zaloğlu Rüstem) – İran (Pers / Fars) mitolojisinin efsanevî kahramanıdır. İran şairi Firdevsî'nin "Şehname" adlı eserinde büyük bir kahraman olarak gösterilir. Rüstem, Türk edebiyatında Rüstem-i Zâl, halk ağzında da Zaloğlu Rüstem diye tanınır. İranlılar ile Turanlılar (Türkler) arasındaki mücadelelerde büyük kahramanlık, güçlülük ve yiğitlik göstermiştir. Bu yüzden özellikle pehlivan, yiğit, hükümdar gibi şahısları övmek için Zaloğlu Rüstem'in adı kullanılır. Alper Tunga ile giriştiği mücadele anlatılır. Güreşçi yönü ağır basar. Tutuştuğu güreşlerde hiç yenilmediği söylenir. Dîv-i Sepîd (Beyaz Dev) ile güreşmiştir. Yalnızca Fars kültüründe değil tüm Ortadoğu’da güreşçilerin simgesi hâline gelmiştir. Nivihler Nivihler ya da Nivhler veya eski adlarıyla Gilyaklar (Nivhçe нивах, нивух, нивхгу, ньигвнгун), Rusya'da Habarovsk Krayı bölgesindeki Sahalin Adası'nın kuzeyinde ve Amur Nehri'nin denize döküldüğü yerde yaşayan yerli bir halktır. Çoğunlukça balıkçılık, avcılık ve köpek beslemeyle uğraşırlar. Yarı göçebe bir halk olan Nivihler, yazın sahillerde, kışın ise sombalığı avlamak için iç bölgelerdeki nehir yataklarında yaşarlar. İzole bir dil olan Nivihçe konuşurlar. Nivihler ile Koryaklar arasında kültürel ve bazı lingüistik benzerlikler bulunmaktadır. Ekrem Åžadi Erdem Ekrem Şadi Erdem, (d. 1933, Şavşat, Artvin), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Şavşat Postası Gazetesi sahipliği ve Yazı İşleri Müdürlüğü, Şavşat Şehir Meclisi Üyeliği, TBMM 4.(XV) Dönem Artvin Milletvekilliği yapmıştır. Evli ve dört çocuk babasıdır. TBMM 1. dönem Batum milletvekili Ahmet Fevzi Erdem'in oğludur. Edip Dinç Edip Dinç (d. 1885, Artvin) – (ö. 8 Ekim 1963), Türk siyasetçi. Murgul Medresesi mezunudur. Tüccarlık, Müteahhitlik, TBMM I. Dönem Batum Milletvekilliği, Kars Konferansı Danışmanlığı yapmıştır. Evli ve iki çocuk babasıdır. Christian Benteke Christian Benteke Liolo (3 Aralık 1990) Belçikalı futbolcudur. Premier League ekiplerinden, Crystal Palace'da forma giymektedir. Kinşasa'da doğan Benteke, Eyll 2007 tarihinde Standard Liège'den KRC Genk'e transfer oldu. 2007-08 sezonunda toplam 251 dakika forma giydi. İki yıl sonra Standard Liège'e geri döndü. 7 Ağustos 2009 tarihinde KV Kortrijk'e bir sezonluğuna kiralandı. 1 Eylül 2010 tarihinde, Aloys Nong adlı oyuncuyla takas yoluyla Christian Benteke KV Mechelen'e kiralandı. 2011 yılında tekrar Genk'e döndü ve o sezon 37 maçta forma giydi, 19 gol attı. 31 Ağustos 2012'de