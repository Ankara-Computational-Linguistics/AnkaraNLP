Bigat Baril tarafından sahneye uyarlanmıştır. Duru Tiyatro tarafından sahnelenmiştir. Kunda Kunda Estonya'nın Lääne-Viru iline bağlı belediyelerden biridir. Finlandiya Körfezi kıyısında 1 Mayıs 1938 tarihinde kurulmuş yerleşim biriminin nüfusu 4.000 kadardır. Bir çimento fabrikası ve limanı vardır. Tavşanmemesi Tavşanmemesi ("Ruscus aculeatus"), Ruscaceae familyasından 20–50 cm yükseklikte, kışın yaprak dökmeyen, çok yıllık, yaprak biçimindeki dalları sert ve batıcı, çalı görünüşlü bir bitkidir. Kök ve yaprakları Antakya Bölgesi aktarlarında idrar arttırıcı ve taş düşürücü olarak satılmaktadır. Aralık ayı ortalarından itibaren ucuna Silcan ("Similax excelsa") meyveleri bağlanmış olan dalları, İstanbul çiçekçilerinde "Kokina" (Yunanca "kırmızı") adı altında satılır. Imre Nagy Imre Nagy (7 Haziran 1896 – 16 Haziran 1958), Macar siyasetçi. İki kez Macaristan başbakanlığı görevini yürüttü. I. Dünya Savaşı sırasında Avusturya-Macaristan Ordusu saflarında çarpışırken esir olarak götürüldüğü Çarlık Rusyası'nda Bolşeviklerden etkilendi. Ekim Devrimi sonrasında Kızılordu'ya katıldı. 1921'de Macaristan'a döndü ve Komünist Parti'ye katıldı. 1930 yılında Sovyetler Birliği'ne geri döndü ve Komintern'de Macaristan temsilcisi olarak görev aldı. İkinci Dünya Savaşı sonrasında Macaristan'ın Kızılordu tarafından Alman işgalinden kurtarılmasının ardından Macaristan'a döndü ve kurulan hükümette Tarım Bakanı oldu. 1947-1949 yılları arasında Macar Ulusal Meclisi sözcülüğü görevini üstlendi. SSCB lideri Stalin'in ölümünden kısa bir süre sonra Temmuz 1953'te Başbakanlığa getirildi. Siyasi baskıları yumuşatarak bazı ekonomik reformlara girişen Nagy, Moskova'nın desteğini yitirince 18 Nisan 1955 tarihinde Macaristan İşçi Partisi Merkez Komitesi tarafından görevinden alındı ve partiden atıldı. 1956 yılında CIA tarafından da desteklenen Macar Devrimi'nın ardından, direnişçiler tarafından Başbakanlık makamına getirildi. Tek parti yönetiminin sona erdiğini açıkladı. 1 Kasım'da Varşova Paktı'ndan ayrılma kararını açıklayarak Birleşmiş Milletler aracılığıyla büyük devletlerin korumasını istedi. Bu gelişmeler üzerine Sovyet Kızılordu birlikleri Budapeşte'yi işgal etti; Nagy Yugoslavya'nın Budapeşte'deki büyükelçiliğine sığınırken, reformcu önderlerin çoğu tutuklandı. Sovyet birliklerine karşı silahlı direniş bir gecede kırıldı. İşçilerin başlattığı genel grevin ve direnişin Sovyet tankları tarafından sona erdirilmesi ise birkaç haftayı aldı. Düzenin sağlanmasından sonra geniş çaplı tutuklamalara girişildi. Bu arada 150 bin kadar Macar yurt dışına kaçtı. Sovyet tanklarının işgal ettiği Macaristan'da işbirlikçi Macar askeri hakimler tarafından "Vatana İhanet" suçuyla yargılanan Nagy, iki yıl sonra asılarak idam edildi. Foksteriyer Foksterye, İngiliz teryelerinin en eskilerinden biri olan köpek ırkı. 1800 yıllarından başlayarak tilki vb. hayvanların avlanmasında kullanılan foksteryenin iki çeşidi vardır. Bu iki çeşit birbirinden yalnızca tüylerinin sert ya da yumuşak tüylü olanlarıyla ayrılır. Her iki çeşidin üyeleri de V biçimi öne kıvrık kulaklı, sivri kuyruklu, küçük köpeklerdir. Erkeklerin omuzdan yere yüksekliği 40 cm, ağırlıkları 8 kg kadardır. Dişileri biraz daha küçüktür. Renkleri siyah ve beyaz, siyah, kızıl, kızıl ve siyah, kızıl ve beyaz olabilir. Paul Newman Paul Leonard Newman (26 Ocak 1925, Cleveland - 26 Eylül 2008, Westport), Amerikalı oyuncudur. Akademi Ödülü, Altın Küre ödülü, Cannes ödülü, ve Emmy ödülü sahibi sanatçı, kendi kurduğu "Newman's Own" adlı gıda şirketinin 200 milyon doları aşan gelirlerini binlerce hayır kuruluşlarına bağışlamıştır. II. Dünya Savaşı sırasında ABD donanmasında görev yapmıştır. Askerlik öncesi Ohio Üniversitesi'ne devam etmiş, savaş sonrasında ise Yale Üniversitesi'nde oyunculuk dersleri almıştır. Newman, beyaz perdenin sarışın, mavi gözlü, en yakışıklı erkeklerinden biri olarak başarılı oyunculuğuyla da herkesi etkilemeyi başarmıştır. Yale'de eğitimine devam ettiği sırada, Broadway'e ilk adımını, 1953'te William Inge'nin yapımı olan "Picnic" ile attı. Daha sonra, "The Desperate Hours" ve "Sweet Bird of Youth" gibi orijinal Broadway oyunlarında rol aldı. 1954'te oynadığı ilk filmi "The Silver Chalice" için "1950'lerde yapılmış en kötü film" ifadesini kullanır. 1956'da "Somebody Up There Likes Me" ve "Cat on a Hot Tin Roof" filmlerinde oynadı. Mavi gözleri ve düzgün fiziği ile romantik bir başrol oyuncusu olabilirdi fakat o hep daha fazlasını istedi. Hollywood'un her yakışıklı oyuncue verebileceği, standart güzel çocuk rollerini değil, büyük filmlerde önemli rolleri almak için mücadele etti. 1950'lerden 60'lara ve hatta 70'lerin sinemasına başarılı geçiş yapabilen nadir oyunculardan biri oldu. Asi kişiliği ondan sonraki nesle de yansıdı. Daha genç oyunculer ondan etkilendiklerini sık sık dile getirdiler. Newman, 1961'de "The Hustler", 1963'te "Hud", 1964'te "Harper", 1967'de "Cool Hand Luke", 1977'de "Slap Shot", ve 1982'de "The Verdict" gibi sinema klasiklerinde rol aldı. 1969'da "Butch Cassidy and the Sundance Kid" ve 1973'te çevrilen "The Sting" filmlerinde Robert Redford ile birlikte oynadı. "The Long, Hot Summer" (1958), "Rally 'Round the Flag, Boys!", (1958), "From the Terrace" (1960), "Paris Blues" (1961), "A New Kind of Love" (1963), "Torn Curtain" (1966),"Winning" (1969), "WUSA" (1970), "The Drowning Pool" (1975), "Harry & Son" (1984) ve "Mr. and Mrs. Bridge" (1990) filmlerinde eşi Joanne Woodward ile birlikte oynadı. Hem yönettiği hem de oynadığı "Harry & Son" filmine ilaveten, kendisinin rol almadığı ancak eşi Woodward'ın oynadığı üç film daha yönetmiştir: "Rachel, Rachel" (1968), Pulitzer Ödülü kazanan "The Effect of Gamma Rays on Man-in-the-Moon Marigolds" (1972), ve "The Glass Menagerie" (1987). Newman 2003'te Broadway'de Thornton Wilder'ın "Our Town" adlı oyununda göründü. Bu oyundaki performansı ile ilk Tony Ödülü adaylığını elde etti. PBS ve kablolu yayın yapan Showtime kanalları yapımı yayınladılar ve Newman, Outstanding Lead Actor in a Miniseries or TV Movie dalında Emmy adayı oldu. Newman iki kere evlendi. 1949'dan 1958'e kadar süren Jackie Witte ile evliliğinden Scott (1950) adında bir oğlu ve Susan Kendall (1953) ve Stephanie adında iki kızı oldu. "Breakheart Pass", "The Towering Inferno" ve "Fraternity Row" filmlerinde rol alan Scott Newman 1978 kasımında aşırı dozda ilaç alımı sonucu öldü. Newman oğlunun ölümünden sonra onun anısına ilaçların kötü kullanımını önlemek için Scott Newman Center'ı kurdu. Newman'ın kızlarından Susan belgesel film yapımcısı ve hayırseverdir ayrıca 1978 yapımı "I Wanna Hold Your Hand" filminde dört Beatles hayranından birini oynamıştır. Susan ayrıca ortak yapımcısı olduğu "The Shadow Box" filmi ile de Emmy adayı oldu. Newman tamamı kızlarından olmak üzere sekiz torun sahibidir. 29 Ocak 1958'de Newman Joanne Woodward ile evlendi. Çiftin bu evlilikten Elinor "Nell" Teresa (1959), Melissa "Lissy" Stewart (1961) ve Claire "Clea" Olivia (1965) adlarında üç kızı vardır. Haziran 2008'de eski bir sigara tiryakisi olan Newman'a akciğer kanseri teşhisi konulduğu açıklandı. Newman teşhis sonrasında New York'taki Sloan-Kettering Hastanesi'nde tedavi altına alındı. Mayıs ve haziran aylarında çekilen fotoğraflarında Newman oldukça zayıflamış görünüyordu. Yazar A.E. Hotchner medyaya Newman'ın kendisine on sekiz ay önce hastalıktan bahsettiğini aktardı. Ağustosta Newman resmi olarak kemoterapiyi durdurdu ve ailesine evinde ölmek istediğini söyledi. Paul Newman, 27 Eylül 2008 günü Connecticut'taki evinde hayata gözlerini yummuştur. Torre Entel Torre Entel (İsp. "Entel Kulesi"), Şili'nin başkenti Santiago'da 127,4 m yüksekliğindeki, manzara platformu da bulunan televizyon kulesidir. Torre Entel 1974 yılında tamamlanmış olup, telefon şirketi ENTEL Chile'ye aittir. Kule, bu şirketin iletişim merkezi olarak hizmet verir. Emel Müftüoğlu Emel Müftüoğlu (d.14 Ekim 1961; İzmir), Türk şarkıcı ve oyuncu. Anne tarafı Merdivenci ailesine mensup, aslen Afyonkarahisarlı olan Emel, babasının asker olması nedeniyle ilk ve orta öğrenimini farklı şehirlerde tamamladı. Meşhur olmadan önce, yıllarca Afyonkarahisar TEK görevlisi olarak çalıştı. 1985 yılında profesyonel müzik hayatına ilk adımını Güneş Gazetesi'nin açtığı müzik yarışmasında birincilik alarak attı. Aynı yarışmada ikincilik alan Erdal Çelik'le bir ikili oluşturma kararı aldı. Emel-Erdal ikilisi, Atilla Özdemiroğlu'nun kurdugu ART'den 1985 yılında "Öyle Bir Aşk" ve 1988 yılında da "Alaturka Benim Canım" isimli iki albüm çıkardı. Emel’in Erdal ile müzikal ortaklığına son vererek solo kariyerine başlaması 1989 yılında gerçekleşti. Şahin Özer Plak’la anlaştı ve 25 Eylül 1990 tarihinde bu müzik yapım firmasından yayınlanan "Karlar Düşer" isimli albümüyle iyi bir satış rakamı yakaladı. Albümdeki şarkılardan "Hangimiz?" haricindekiler Yunan şarkılarına Türkçe söz yazılarak yapılmıştı. Ardından 5 Eylül 1992 tarihinde yayinlanan ikinci albümü "Faka Bastın" geldi. İlk albümdeki başarıyı aratmadı ve daha büyük satış rakamlarına ulaştı. Müzik tarihinde billboard’u yapılan ilk albüm olan "Faka Bastın"ın aynı adlı şarkısının klibini Sinan Çetin yönetti. O yıla kadar klipleri hep televizyon yönetmenleri çekiyordu. İlk defa bir sinema yönetmeni bir kliple izleyici karşısına çıkmıştı. "Faka Bastın" bir Şehrazat şarkısıydı. Bundan iki yıl sonra 12 Mayıs 1994 tarihinde Emel'ce isimli üçüncü solo albümü piyasaya çıktı. Bu albümün fotoğrafları ve imajı Fransa'da gerçekleştirildi. "Korkuyorum", "Deli Et Beni", "Yeter" ve "Çal Beni" adlı şarkılar hit oldu. "Korkuyorum" klibi İlknur Bozkurt ile beraber çekilmişti ve lezbiyenlik teması işlenmişti. Bu, o zamanın Türkiye'si için çok büyük bir girişimdi. "Emel'ce" den bir yıl sonra 20 Ocak 1995 tarihinde Emel yine bir ilke imza attı. Sezen Aksu ile tanışan ve ondan iki şarkı alıp "Hovarda" adlı teklisini yapan Emel, gelmiş geçmiş en çok satan, hatta albümlerden bile daha çok satan bir tekliye imza atmış oldu. MTV Avrupa'nın ülkeler arası düzenlediği bir video klip yarışması olan "Euro Video Grand Prix"te Türkiye'nin üç adayı arasında ipi göğüsleyerek finale katılmaya hak kazanan Abdullah Oğuz imzalı "Hovarda" klibi 16 ülke arasında 51 puanla yarışmanın yedincisi oldu . Klipte, Deniz Arcak ve Seray Sever gibi ünlüler de yer almıştı. 1995 yılının Aralık ayında Emel hayranlarının karşısına yapımcılığını Sezen Aksu'nun, düzenlemelerini ise Onno Tunç ve Murat Yeter'in üstlendiği "Ruhun Duymaz" albümü ile çıktı. Hit olmaya aday "Bir Ümit Doğmaz mı?", "Her Gece" ve müziği Ercan Saatçi'ye ait olup sonrasında Saatçi'nin de seslendirdiği "Sakatlık Bende" gibi şarkılara rağmen 150.000 tirajının altında kalan albüm büyük hayal kırıklığı yarattı. "Ruhun Duymaz" albümünün ardından 28 Mayıs 1998 tarihinde "Bana Özel" çıktı. Albümde Nazan Öncel, Bendeniz gibi ilk defa şarkı aldığı yorumcuların şarkıları da yer aldı. "Bana Özel" hayranlarının dinleye dinleye bıkmadığı bir albüm olurken albümdeki Şehrazat şarkıları biraz geri planda kalmıştı. İki yıl sonra yine ilginç bir albümle merhaba dedi Emel. "Mucize" 2000 yılının Mart ayında piyasaya çıktı. "Gel Günaha Girelim" adlı Sezen Aksu şarkısı tüm dillere pelesenk olmuştu. Bu albümde de ilkler vardı. Serdar Ortaç ve Doğuş'tan şarkı alan Emel, eski albümlerindeki şarkılardan "Kal Benimle" ve "Çal Beni"yi tekrar seslendirmiş, üstelik "Kal Benimle"de sanatçı kızı Çağrı'yla düet yapmıştı. "Mucize" adlı Sezen Aksu şarkısının klibi MTV'de yayınlanırken aynı adlı albüm Türkiye'de İnternet erişimi yüklenerek promosyonu yapılan ilk CD olmasıyla da dikkat çekti. Ayrıca 2000 yılında Emel sadece yorumcu kimliğiyle değil, Özer Plak'ın pop müzik sanatçılarının art direktörü olarak da çalışmalarına devam ediyordu. Ferda Anıl Yarkın "Yaralıyım", Deniz Seki "Anlattım", Murat Başaran "Azıcık Ucundan", Fulden Uras "Birileri Gelse" gibi albümlerin kaset kapaklarından promosyon (televizyon, radyo, basın) çalışmalarına her şeyiyle bizzat kendisi ilgilenmeye başladı. 22 Kasım 2002 tarihinde "Arabesk" albümü çıktı. Sessiz sedasız çıkan bu albümdeki şarkıların neredeyse tamamı Emel'in keşfettiği Alper Narman-Fettah Can ikilisine aitti. Bu ikili daha sonra bir sürü isme şarkı verdi. Albümde yer alan "İllallah" adlı Sezen Aksu şarkısı, "Kader" ile birlikte radyolarda en çok çalınan şarkılar arasına girdi. Aslında bir tekli çıkarmak istediği 15 Aralık 2004 tarihinde Emel, Sezen Aksu'nun ısrarıyla bu projeyi albüme dönüştürdü. "Yaz Geldi" ve "Zorlama" tekli çıkacak diye radyolara verilmiş ve bütün yaz boyunca çalmıştı ama albüm yeni yıla yaklaşırken çıktı. Yapımcılığını yine Sezen Aksu'nun üstlendiği "Çok Ayıp" Müftüoğlu'nun yakın arkadaşlarını buluşturan bir albüm oldu. İzel, Deniz Seki ve Işın Karaca gibi isimler albümün vokallerinde yer aldı. Müftüoğlu'nun 25 Mayıs 2007'de çıkan "Eğlenilecek Kızlar Evlenilecek Kızlar" EP'si çok sayıda gazeteye haber konusu oldu. EP'de Sezen Aksu'ya ait şarkılarla, Sude Demir'in, Eda-Metin Özülkü çiftinin ve Kenan Doğulu'ya vokalistlik yapmış olan Sıla Gençoğlu'nun da birer şarkısı yer aldı. 2016 yılında Best Of albümü "Emel ile Yeniden"'i çıkardı. Emel ilk olarak 1991 yılında Star TV'de yayınlanan yönetmenliğini Funda Aras'ın yaptığı, senaryosunu Necef Uğurlu'nun yazdığı "Şen Dullar" adlı TV dizisinde oynadı. Bir sonraki oyunculuk denemesini ise 1995 yılında Sinan Çetin'in yazıp yönettiği "Bay E" filminde yaptı. 2003 yılında Talat Bulut ile baş rolünü oynadığı "Aşk Olsun" Kanal D ekranında yayınlanmaya başladı. Yönetmenliğini Yasemin Türkmenli'nin yaptığı, senaryosunu Mustafa Uğur Yağcıoğlu'nun yazdığı dizi yüksek izlenme oranlarına erişti. Dizi bittiğinde ise diziye hala çok yoğun bir ilgi vardı ve sevenleri sürekli "Neden bitti?" diye sordu. Emel son olarak 2005 yılında Show TV de kısa süre yayınlandıktan sonra yayından kalkan yönetmenliğini Kartal Çidamlı ve Ersoy Güler'in yaptığı, senaryosunu İnci Uluçay'ın yazdığı "Sessiz Gece" adlı dizide rol aldı. Bunların dışında uzun yıllar TRT, atv, TV8 ve 360 tv'de "Emelce", Kanal D'de "Emel Içgüdü", TGRT'de İdil Çeliker ile "Emelce Sabahlar" ve 2008 yılının yaz aylarında Şafak Sezer'le birlikte "Çifte Kavrulmuş" adlı tv programlarını yaptı. 2004 yılının Eylül ayında Deniz Seki ile birlikte sabahları "Kadınca Çarkıfelek" programını sundu, ancak program kısa ömürlü oldu. Star TV'de yayınlanan "Son Ağa" dizisinde Tamer Karadağlı'yla başrolde yer aldı. TRT'de Ahmet Uğurlu ile birlikte "Zoraki Başkan" adlı dizinin başrolünde oynadı. 2013 yılının Eylül ayından itibaren FOX'ta yayınlanan "Çocuklar Duymasın" adlı dizide rol almıştır. Zakkum (mÃ¼zik grubu) Zakkum, 1999 yılında Raindog adıyla Ankara'da kurulmuş Türk alternatif rock grubu. Raindog ismiyle bine yakın sayıda sahne performansı gerçekleştiren grup, albüm çalışmaları esnasında Türkçe bir isme geçiş yaparak “Zakkum” adını kullanmaya başlamıştır. Grubun kuruluşu 1998 yıllarına dayanmaktadır. Cem Senyücel, Yusuf Demirkol ve Eren Parlakgümüş müzik hayatlarına ayrı ayrı devam ederken onları bir grup kurma düşüncesi bir araya getirir. Çok geçmeden grubun temelleri atılmıştır. İlk olarak Sinema Bar'da sahne alan grubun üyeleri de tıpkı çıktıkları birçok mekân gibi sürekli bir değişim geçirmiştir. Emre Yılmaztürk 2003 senesinde bu isimlere ek olarak şu anki kadroya dahil olmuştur. Glam, Brit-Pop Rock tarzında kurulan grup, 2004 yılına gelindiğinde Placebo, Radiohead, Morrissey, The Smiths, The Cure, Smashing Pumpkins, Suede gibi gruplardan yaptıkları cover parçaların yanına kendi eserlerini de seslendirmeye başlamıştır. Vokalde Yusuf Demirkol, elektro gitarda Eren Parlakgümüş, bas gitarda Emre Yılmaztürk ve davulda Cem Senyücel dörtlüsüyle 2005 yılına albüm hazırlığıyla giren grubun hedefi en geç 2006 başında albümü piyasaya sürmek olmuştu. Grup için 2005 yılındaki diğer bir önemli olay, İstanbul - Kadıköy'de de programlarını başlatmış olmalarıdır. Ankara ve İstanbul arasında mekik dokuyan grup 2006 başında hedeflediği albümü önce Ekim ayına, daha sonra da 2007 başına ertelemiştir. Ocak 2007'de de ilk albümleri Zehr-i Zakkum piyasaya çıkmıştır. Isabelle Kortian Isabelle Kortian Ermeni kökenli Fransız strateji araştırmacısı. Siyasi felsefe konusunda doktora, École Normale Supérieure Jeostrateji Merkezi'nde araştırmacılık ve gazetecilik yaptı. Türkiye'de Zaman gazetesinde Hrant Dink cinayeti ardından 25 Ocak 2007'de yayımlanan "Türklerin Dink’i kucaklaması bizde ‘deprem etkisi’ yaptı!" başlıklı yazısıyla tanındı. Zaman gazetesindeki makalesinde belirttiği üzere Kortian, Dink'in arkadaşıydı. Cinayetten önce de Dink'in uzlaşmacı siyasetini benimsiyordu. Challenger Uzay Mekiği Challenger Uzay Mekiği. NASA'nın Columbia Uzay Mekiği'nin ardından kullanmaya başladığı ikinci uzay mekiğidir. İlk uçuşunu 4 Nisan 1983'te yapmış, ardından dünya yörüngesine dokuz uçuş daha yapmıştır. 28 ocak 1986'da (10. ve son uçuşu) mekik kalkıştan 73 saniye sonra infilak etmiş, beş profesyonel astronot ve iki öğretmenden oluşan yedi mürettebat hayatını kaybetmiştir. Challenger faciasından altı yıl sonra NASA, Endeavour adlı yeni uzay mekiğini kullanmaya başlamıştır. Jeoloji Mühendisleri Odası Jeoloji Mühendisleri Odası, 1960'larda açılmaya başlayan jeoloji mühendisliği bölümü mezunlarının bir araya gelip TMMOB bünyesindeki oluşturdukları Meslek odası. Tek yasal meslek örgütü olarak TMMOB Yasası gereğince 18 Mayıs 1974 tarihinde TMMOB Jeoloji Mühendisleri Odası kurulmuştur. Maske Maske, genel anlamıyla boyalı karton, kumaş, deri veya plastikten yapılan ve başkalarınca tanınmamak için yüze geçirilerek kullanılan yapma yüzdür. Gene bu tanımla ilişkili olmak üzere, başka unsurlar için de "maske" adı kullanılır. Bunlar şöyle sıralanabilir: "Maske", Fransızca'daki "masqué" kelimesinden Türkçeye geçmiştir. Ayrıca, İtalyanca'daki "maschera" ve İspanyolca'daki "máscara" sözcükleri de "masqué" ile ilişkili sözcüklerdir ve tüm bunların olası kökenleri şunlardır: Katı yakıt Katı yakıt roket motorları için Sovyetler Birliği tarafından geliştirilen yakıt türü. Daha çok yüksek tonajlı araçların uzaya fırlatılmasında tercih edilmiştir. Fakat bir kere çalıştırıldıktan sonra yakıt tükenmeden durdurmanın mümkün olmaması nedeniyle ömrünü kısa bir sürede tamamlayıp yerini sıvı yakıta devretmiştir. Katı yakıtların en önemli olanları doğal katı yakıt olarak adlandırdığımız fosil kömürlerdir. Bu kömürler oluşum devirlerine göre; antrasit, taşkömürü, esmer kömür, linyit kömürü, turb sırasını takip eder. Bir de bunlardan farklı olan odun vardır. Sıvı ve gaz yakıtların giderek azalması sebebiyle biomass enerjisinin önemi giderek artmaktadır. Şeftali çekirdeği, Prina (Zeytinyağı posası), kayısı çekirdeği, badem kabukları alternatif katı yakıt türlerindendir. Zenta Muharebesi Zenta Muharebesi Osmanlı İmparatorluğu ile Avusturya orduları arasında, 11 Eylül 1697 tarihinde Tisa Irmağı kıyısındaki Zenta’da yapılan ve Osmanlıların yenilgisiyle sonuçlanan muharebedir. Osmanlı-Kutsal İttifak Savaşları'nın son önemli çarpışması olan bu savaşın ardından 1699 yılında Karlofça Antlaşması imzalandı. 1695 ve 1696 yıllarında Avusturya'ya karşı iki sefere çıkan Sultan II. Mustafa, bu ülkeye üçüncü bir seferle büyük bir darbe indirmek istiyordu. 1697 yılına gelindiğinde Avusturya uzun süredir yürütmekte bulunduğu ve Fransa'ya karşı savaştığı 9 Yıl Savaşları'nı bitirmiş ve Osmanlı Devleti'ne barış teklifi götürmüştü. Bu sırada ölen Jan III. Sobieski'nin yerine Lehistan tahtına Saksonya elektörü Frederick geçmişti, onun yerine, yani Avusturya ordusunun başına, Fransız asıllı başarılı komutan Savoylu Eugene getirilmişti. II. Mustafa da barış teklifini reddetmiş, Avusturya'ya üçüncü sefer için hazırlıkları başlatmıştı. 13 Nisan 1697'de Edirne Sarayı'ndaki Arz Odası'nın önüne tuğlar dikildi. 18 Nisan'da Sultan II. Mustafa 100.000 kişilik bir kuvvetle üçüncü seferine çıktı. Yol üzerinde Avusturyalıların Bihke Kalesi önünde bozguna uğradığı ve Hersek'te Venediklilerin çekildiği haberleri ordunun moralini yükseltti. 11 Ağustos'ta Belgrad'a ulaşan padişah komutanlarını alarak 12 Ağustos'ta bir harp meclisi topladı. Mecliste iki görüş ortaya çıktı; ya Sava üzerinden Varadin'e geçilecek ya da Tisa'dan karşıya geçilecekti. Amcazade Hüseyin Paşa ""Üç keredir sefer yapıp düşmandan bir karış toprak almadan evinize dönüyorsunuz. Eğer yeterince teçhizatınız varsa Varadin'i muharasa ediniz."" diye görüş belirtti. Ama bu görüş kabul görmedi. Daha sonra Temeşvar muhafızı Cafer Paşa ordugâha geldi ve meclise katıldı. Cafer Paşa da Titel Kalesi'nin bulunduğu yerden Zenta yönünde gidilmesi ve Macar topraklarında büyük çaplı operasyon gerçekleştirildikten sonra, en son Varadin'e geçilmesi yönünde görüş belirtti. Amcazade Hüseyin Paşa ve Anadolu Beylerbeyi Mısırlızade İbrahim Paşa bu planı tehlikeli buldularsa da Cafer Paşa'nın II. Mustafa ile önceden beri var olan yakın ilişkileri nedeniyle Zenta yönünde gidilmesine karar verildi. Karar alındıktan sonra Osmanlı ordusu Tuna'yı geçti ve 110 parçalık donanma da Tisa Nehri'ne hareket etti. Avusturya ordusu ise Titel Kalesi önünde 7-8 bin kişilik kuvvet bırakarak çekilmişti. Osmanlı ordusu kaleyi aldı ve yıktı. Avusturya ordusu komutanı Prens Eugene casusları vasıtasıyla Osmanlı ordusunun planını öğrenmiş, Osmanlı ordusu ilerlerken de Varadin'e çekilmişti. Sadrazam Elmas Mehmed Paşa, Avusturyalılar buraya daha yeni yerleşirken uygun durumda hemen saldırma teklifinde bulundu ama teklif kabul edilmedi. Osmanlılar'ın Tisza yönünde ilerlediğini duyan Eugene hızla Tisza'ya yöneldi, bu sırada henüz Osmanlı ordusunun büyük kısmı köprüden geçmemişti. Eugen'in geldiği haberi alınınca geçiş hızlandı ama bu yeterli olmadı, kurulan köprü aşırı yük almış ve dayanıksızlaşmış, yer yer de parçalanmıştı. Osmanlılar'ın Tisza yönünde ilerlediğini duyan Eugene hızla Tisza'ya yöneldi, bu sırada Osmanlı ordusunun büyük kısmı köprüden geçmemişti. Eugen geldiğinde nehrin karşısına sadece 7.000 Osmanlı askeri geçebilmişti, bunlar çoğunlukla geçişi kolaylaştırmak için karşıya geçen rütbeli askerler ve paşalardı, yanlarında ise saray halkı, hazine, otağ-ı hümayun, silahdarlar ve bolca cephane vardı. Eugen yaklaşırken üzerine Anadolu Beylerbeyi Mısırlızade İbrahim Paşa ve Diyarbakır Beylerbeyi Kavukçu İbrahim Paşa'nın kuvvetleri üzerine gönderildi ama bir sonuç alınamadı. Sonunda çarpışma 11 Eylül 1697 günü öğleden sonra başladı, nehri geçemeyen Osmanlı ordusu mevzi almaya karar verdi, bu ise Avusturya topçusunun karşı kıyıları hiçbir karşılık almadan bombalamasına yol açtı. Sonunda Osmanlı ordusu otuz bin kayıp vererek geri çekildi. Avusturyalılar da çok kayba uğradığından, Sultanın yanındaki Osmanlı kuvvetlerine taarruz edemediler. Sultan İkinci Mustafa ordunun geri kalan kısmını toparlayarak Temeşvar'a doğru yöneldi. Ordu kayıplara rağmen planlandığı üzere Temeşvar'a ulaştı, ancak herhangi bir kaleyi kuşatacak durumda değildi. Osmanlı ordusu rütbeli askerlerini kaybetmişti, başta Sadrazam Elmas Mehmed Paşa olmak üzere birçok Osmanlı paşası ölmüş; sadrazamın göğsünde taşıdığı mühür, sultanın çadırıyla birlikte birçok ordu çadırı, 87 top, 15 bin sığır, 7 bin at, birkaç bin deve ve toplam 3 milyon gulden tutarında hazine Avusturya ordusunun eline geçmişti. Ordusunun bozgununa çaresizlik içinde seyirci olan padişah II. Mustafa, önce Temeşvar'a, oradan da İstanbul'a doğru geri çekildi. Muharebeden önce tavsiyesi dinlenmemiş olan Amcazade Hüseyin Paşa ise sadrazamlığa getirildi. Eugene'nin Osmanlı ordusunu hazırlıksız yakalaması için tekrar dengesinin bozulduğu bir anı beklemesi gerekti, Temeşvar'da bulunan Osmanlı kuvvetlerinin karşısına çıkmaya çalışmak yerine zafer kazandığını Avusturya'ya bildirdi. Prens Eugene, Belgrad'a saldırabilecek olmasına rağmen ordudaki para ve erzak sıkıntısı yüzünden birliklerini Erdel civarındaki kış karargahlarına gönderdi. Savaş, Kutsal İttifak Savaşları içinde son önemli muharebedir. Kaybettiği topraklarını geri almasının zor olacağını fark eden Osmanlı Devleti, Karlofça Antlaşması'nı imzalamayı tercih etmiştir. Aysun KayacÄ± Aysun Kayacı (d. 20 Mayıs 1979, Üsküdar, İstanbul) Türk manken, oyuncu, sunucu. Mankenliğe 15 yaşında fuarlarda stand görevlisi olarak başladı. Uzun süre mankenlik yaptıktan sonra 2000'li yıllarda oyunculuğa da başladı ve "Zehirli Çiçek" dizisinde rol aldı. 2004 yılında 12. MGD Altın Objektif Ödülleri'nde "Yılın En İyi Mankeni" ödülünü aldı. 2005 yılında "Çat Kapı", 2006 yılında "Doktorlar", 2007 yılında "Sessiz Gemiler" adlı dizilerde rol aldı. "Kısık Ateşte 15 Dakika" adlı sinema filminde de şarkıcı rolü oynadı. 2007 - 2008 yıllarında Pepsi'nin ses getiren bir reklam filminde oynadı. 2009'da Yeditepe Üniversitesi Tarih Bölümü’nü bitirdi. Dizi oyunculuğuna devam etse de ağırlıklı olarak, NTV’de yayınlanan "Haydi Gel Bizimle Ol" adlı televizyon programında sunuculuk yaptı. Ayrıca aynı yıllarda Haldun Dormen ile birlikte özel bir kanalda şarkı yarışması sunuculuğu yaptı. 27 Mart 2008 tarihinde söz konusu programda, ve George Orwell'in "Hayvanlar Çiftliği" romanındaki domuz karakterine söylettiği: ""Hepimiz eşitiz ama ben herkesten daha eşitim"" sözlerine gönderme yaparak; ""Bu ne biçim demokrasi? Benim verdiğim oy ile; ayak takımının, dağdaki çobanın oyu eşit olabilir mi?"" sözleri yüzünden Adıyaman ve İlçeleri Dayanışma Derneği Başkanı Şükrü Orak ve avukatı Hacı Orhan tarafından hakkında suç duyurusunda bulunularak ve "Basın Yoluyla Hakaret" suçundan Türk Ceza Kanunu 301. maddesinden dava açılması istendi. 27 Ekim 2012'de bankacı Efe Kapancı ile evlendi. Medyadan uzak bir şekilde Londra'da yaşamını sürdürmektedir. Atabeg Atabeg, atabey ya da atabekü'l-asâkir, Selçuklu Devleti'nde ve sonrasında bazı Türk devletlerinde şehzadeleri eğitip yetiştiren memurlara verilen unvandır. Atabeg tarihte Güney Kafkasya'daki devletler tarafından da kullanılmış, bu unvan Gürcücede "atabagi" (ათაბაგი), Ermenicede "atapak" biçimini almıştır. Unvan ilk defa Selçuklularda Nizâmülmülk tarafından kullanıldı. Ancak daha önceki Türk-İslam devletlerinde de bu vazifeyi gören memurlar bulunmaktaydı. Atabeglik sonraki yıllarda eyalet yöneticiliğine küçük yaşta atanan şehzadelerin eğitim ve bakımıyla uğraşan, eyalet yönetimde de şehzadelere yardımcı olan komutan ya da diğer devlet görevlilerine verilen bir unvan olmaya başlamıştır. Melik olarak adlandırılan merkezi idareye bağlı hükümdarlıklar da atabeglik kurumu görülebilmekteydi. İlerleyen yıllarda konumları güçlenen atabegler güçlenerek Atabeglik olarak adlandırılan yarı bağımsız bazen de bağımsız hükümdarlık kurmaya başladı. Bu unvanın zamanla yerini, Osmanlılar'da da görüldüğü üzere şehzadeleri yetiştirmekle vazifeli lalalık makamına bırakmıştır. Kurtuluş Savaşı'nın önderi ve Türkiye'nin ilk cumhurbaşkanı Gazi Mustafa Kemal'e Atatürk soyadı bu unvandan ilhamla verilmiştir. Günümüz Türkiyesinde Isparta ve Kırşehir'de, Anadolu Selçuklu kökleri olan Türkmen boyları Atabey adını taşımaktadır. Selçuklulardaki atabeg unvanı Gürcü sarayında da kullanılıyordu ve "atabagi" (ათაბაგი) biçimini almıştı. Başlangıçtan itibaren "atabagi"nin görevi Selçuklularda olduğu gibi tahtın vârisini yetiştirmekti. Bu unvan ilk kez Kraliçe Tamar döneminde (1184-1213) kullanıldı. Gürcü tarihçi Vahuşti’nin sözleriyle söylenirse “atabagiliğin kabul edilmesiyle spasalara artık spasalar denmiyor, atabagi deniyordu”. "Spasalari" de (სპასალარი) Gürcü kraliyeti tarafından yine Müslüman devletlerden alınan bir unvandı. Tarihçi Vahuşti’nin bu tespitine rağmen “spasalari” ve “atabagi” sonraki dönemlerde Gürcü devletinde birlikte kullanılmış unvanlardır. Zaten “spasalari” atlı askerlerle (sipahi) ilişkili bir unvanken, "atabagi" ise tahtın vârisini yetiştirmekle görevliydi. Ayrıca Gürcü sarayında "atabagi" "spasalari"nin üstünde bir konuma sahipti. Öte yandan Gürcü sarayında “amir-spasalari” (ამირ-სპასალარი) unvanı taşıyan vezir de vardı. Atabagi unvanı ilk kez 1193'te İvane Mhargrdzeli’ye verildi. Bir görüşe göre ise Mhargrdzeli ailesinden olan Ahaltsiheli İvane bu unvana daha önce sahip olmuştu. 1334 yılında Kral V. Giorgi Samtshe prensi Sargis Cakeli’ye (II. Sargis) "atabagi" unvanı verdi. Gürcistan Krallığı’nın parçalanmasından sonra Samtshe prensliği “atabagi”yi hükümdarlık unvanı haline getirdi ve Samtshe Prensliği’nin adı da Samtshe-Saatabago oldu. Atabeg unvanı “atapak” biçiminde ayrıca Ermeniler tarafından da kullanılıyordu. Hakeem Olajuwon Hakeem (Akeem) Abdul Olajuwon (d. 21 Ocak 1963, Lagos, Nijerya) Houston Rockets'ın eski basketbolcusu. Nijerya doğumlu basketbolcu NBA kariyerine 1984 yılında Michael Jordan, Charles Barkley, John Stockton gibi basketbolcuların arasından sıyrılıp ilk sırada Houston Rockets tarafından draft edilerek başlamıştır. Uzun yıllar (1984-2001) Houston'da devam ettikten sonra kariyerine Toronto Raptors'ta son vermiştir. Nijerya Lagos'ta doğup büyüyen efsanevi pivot, spor hayatına futbol kalecisi ve hentbolcu olarak başlamış, 15 yaşına kadar da basketbol topunu eline almamıştır. Guy Lewis sayesinde Houston'a göç eden Hakeem, burada University of Houston'da kolej liginde oynamaya başlar. 1983 yılında NCAA de yılın oyuncusu ödülünü aldıktan sonra NBA takımlarının dikkatini çekmeye başladı. O yılki NBA draftında takım arkadaşı Clyde Drexler'ın NBA e gitmesiyle takımda tek yıldız olarak kalır. Akeem'i yıl sonunda Houston Rockets'ın draft etmesiyle beraber o, artık Houston halkı için bir kahraman olma yolunda hızla ilerlemeye başlamıştır. Ralph Sampson ile beraber ikiz kuleleri oluşturan Hakeem bundan sonra "Hakeem the Dream" ismiyle beraber anılmaya başlar. 1986 da finallerde şampiyonluğu kaybeden Houston'da Hakeem devri başlamıştır. 1990 yılında Bucks'a karşı Quadruple-double yaparak NBA tarihinde bu başarıyı gösteren 3. oyuncu oldu ve ismini tarihe yazdırdı. 1993-94 ve 1994-95 sezonları Olajuwan'ın en parlak sezonlarıdır. 1994 te şampiyonluk yüzüğünü takan oyuncu aynı zamanda gerek 'Patrick Ewing'e karşı yaptığı savunma ile gerekse hücuma katkısıyla 1994 NBA Finalleri En Değerli Oyuncusu seçilmiştir. Aynı zamanda NBA Yılın Savunmacısı ve Normal Sezon En Değerli Oyunucusu seçilmiştir. 1995 yılında da şampiyonluğu kazanarak bir yüzüğü daha hak eder. 2001 yılında Toronto Raptors'a geçerek Houston'dan ayrılan Hakeem, burada kariyerine son noktayı koymuştur. 1991 yılında Akeem olan ismini Hakeem olarak değiştirmiştir. NBA tarihinin en iyi 50 oyuncusu arasında yer alan basketbolcunun en önemli 3 pivottan bir tanesi de olduğu da aşikardır. İğdir boyu İgdir boyu, Oğuz Kağan Destanı'na göre Oğuzların 24 boyundan biri ve Kaşgarlı Mahmud'a göre Divân-ı Lügati't-Türk'teki yirmi iki Oğuz bölüğünden ondördüncüsü; "İgdir"lerdir. Belgeleri şudur : diye tanımladığı bir Oğuz boyudur. Yazıcızāde ʿÂlì'nin, Tevārih-i Āl-i Selçuḳ adındaki eserinde “"Yani eylük ve ululuk ve bahadırluk"” anlamındadır ve ongunları Çakır’dır. İğdir ya da Iğdır 12 kolu bulunan Üçoklar'ın bir koludur. Anadolu'nun çeşitli yörelerindeki bu isme sahip olan köyler boyun varlığını temsil etmektedir. Ayrica Turkmenistanin Dashoguz eyaletindede Igdir koyu vardir. Kastamonu Araç ilçesine bağlı İğdir beldesi, Malatya Hekimhan ilçesine bağlı İğdir köyü, Tokat Zile İlçesine bağlı İğdir Köyü ve Ankara Kızılcahamam ilçesine bağlı İğdir Köyü bu boy tarafından kurulmuştur.Bu boy Bayburt ili merkez civarında ve Iğdır ilinde yoğun bir şekilde yerleşim göstermişlerdir. Iğdır ' ın ismi ise İğdir boyundan gelmektedir. Coğrafya olarak birbirinden uzak yerleşim yerlerinin Iğdır ismini taşımasının sebebini tarihçiler Büyük Selçuklu Devleti'nin parçalayarak iskan ettirme politikasına bağlarlar. İran'da Batı Azerbaycan Eyaleti içinde, Urmiye şehrinin 14 kilometre güneydoğusunda, Türkiye sınırına yakın, Iğdır ("Igdyr", "Īgdīr", "Īkdīr") adında 1290 m. rakımlı bir köy vardır. Iğdır boyu Türkleri bugün İran Mazenderan Gülistan ve Horasan eyaletlerinde yaşamlarını sürdürmektedirler genel olarak saflıklarını hâlen korumaktadırlar. 1960 ile 1980 arası Şia baskısından kaçan ve Türkiye'ye sığınan Iğdır boyu Türkleri bugün Gaziantep Kırşehir Kilis ve Van gibi vilayetlerde yaşamlarını sürdürmektedirler gelenek ve görenek bakımından Oğuz kültürünü hâlen barındırmaktadırlar. Nüfus olarak sayılı bir kaynak olmasa da ortalama 5 bin civarında kendini bilen Oğuz Iğdır Türkü bulunmaktadır, bugün ise Kürt coğrafyasında yaşamış olmaları Kürt kültüründen etkilenmelerine sebep olmuştur bölgedeki Milletler ile asimile olmuşturlar, Ama hâlen bazı Türk gelenekleri devam etmektedir İran'da yaşayan Iğdır Türkleri Farsça Türkçe ve çoğu Kürtçe bilmektedir çoğu Iğdır Türkü kendini Kürt Fars ve Arap zannetmektedir sebebi ise aynı coğrafyada yaşamalarıdır. İğdir Germinal (film) Germinal, 1993 yapımı Fransız filmi. Odense BK Odense Boldklub (sık kullanılan ismi ile Odense BK) Danimarkalı bir futbol kulübü. 1887 yılında kurulan kulüp mavi-beyaz renklere sahiptir. Tarihinde 3 Danimarka şampiyonluğu, 4 de DBU Pokalen şampiyonluğu vardır. "16 Mayıs 2016 itibarıyla" Aria (ÅŸirket) Aria, 1953 yılında Japonya'da Shiro Arai tarafından kurulmuş bir şirkettir. Şirket 1960 yılında akustik gitar yapımına, 1966 yılında elektro gitar yapımına başlamıştır. 1988 yılında fazla işçilik gerektirmeyen modellerinin bir kısmını Kore'de üretmeye başlayan firma, 1990'lı yılların ortalarından itibaren bazı modellerini Amerika'da da seri olarak üretmiştir. Aria kullanan en ünlü müzisyenlerden biri Metallica grubunun eski basgitaristi Cliff Burton'dır. Sei Åžonagon Sei Şonagon (Japonca: 清少納言 Sei Shōnagon; d. 966 ? - ö. 1025 ?), Heian Dönemi'nde Japonya'da sarayda yüksek mevkide görev almış yazar. Türkçeye, Yastıkname adıyla çevrilen ünlü "Makura No Sōşi" (枕草子) kitabının yazarıdır. Adil Candemir Adil Candemir (Guğoj) (1917, Hamamözü - 1989), Türk sporcu ve milli güreşçidir.Kuzey Kafkasya'nın Kıyı Şapsığ bölgesinden Sürgüne uğrayan Çerkes (Adiğe) lerin Guğoj ailesindendir. Spor yaşamı Hamamözü'nde başlamıştır. Yağlı güreş müsabakalarında başarılar elde etmiştir. Profesyonel olarak dünya çapında yapılan şampiyonalarda dereceleri ve madalyaları bulunan sporcu 1948 Yaz Olimpiyatları'nda 79 kg'da ikinci, 1949 Avrupa Güreş Şampiyonası'nda (İstanbul) 87 kg'da şampiyonluk elde etmiş ve 1950'de Dünya Grekoromen Güreş Şampiyonası'nda 87 kg'da bronz madalya kazanmıştır.Başta yeğeni Hamit Kaplan olmak üzere birçok Şampiyon güreşçi yetiştirmiştir.Planlama-Organizasyon ve üstün yeteneklerini kendinden sonraki kuşaklara beceri ile aktarmıştır. 1951 yılında yapılan Helsinki'deki Dünya Şampiyonası'nda sakatlanarak güreş sporunu bırakmıştır. Bir süre milli takımda antrenörlük yapmıştır. Karadağ millî futbol takımı Karadağ millî futbol takımı, 2006 FIFA Dünya Kupası'ndan sonra ortaya çıkmıştır. Bu organizasyonda yeni bağımsız ülkeler olan Sırbistan ve Karadağ; Sırbistan-Karadağ adıyla mücadele etmiştir ve gruptaki son maçını 21 Haziran 2006'da oynayıp bir üst tura çıkmayı başaramamışlardır. Karadağ, uzun bir süre Yugoslavya'nın bir parçası olarak kaldı. Karadağ 1990'larda Yugoslavya'nın dağılmasına rağmen o dönemin Yugoslavyası'nda kalmaya devam etti. 2000'li yıllardan itibaren Sırbistan-Karadağ millî futbol takımının temsil ettiği Karadağ'ın 2006 FIFA Dünya Kupası'nda sadece 1 futbolcusu vardı. 2006 FIFA Dünya Kupası'ndan sonra Sırbistan Ulusal Meclisi, Sırbistan'ı Sırbistan-Karadağ'ın halefi ilan ettiği için Sırbistan millî futbol takımı da Sırbistan-Karadağ millî futbol takımının devamı sayıldı ve de Sırbistan millî futbol takımı, 2008 Avrupa Futbol Şampiyonası elemelerine katıldı. Ancak Karadağ millî futbol takımının UEFA'ya üyeliği gecikince Karadağ, 2008 Avrupa Futbol Şampiyonası elemelerine katılamadı. Ekim 2006'da Karadağ, UEFA'nın geçici üyesi oldu ve Ocak 2007'deki UEFA Kongresi'nde Karadağ'ın tam üye olmasına karar verildi. 26 Ocak 2007'de de oybirliğiyle UEFA'nın tam üyesi oldu. Karadağ Futbol Federasyonu'nun da resmî bir statü kazandığı bu karar sonrasında ise Karadağ millî futbol takımının 24 Mart 2007 tarihinde Karadağ'ın Podgorica şehrindeki Stadion Pod Goricom stadında Macaristan millî futbol takımı ile bir hazırlık maçı yapacağı açıklandı. Karadağ millî futbol takımı, ilk kez resmî olarak 2010 FIFA Dünya Kupası elemelerinde mücadele etti. Karadağ millî futbol takımı, ayrıca 2007 yılının Haziran ayında Japonya ve Kolombiya ile Kirin Kupası'nda mücadele etmiştir. 2012 Avrupa Şampiyonası Eleme Gruplarında 2. olup play-off'a kalarak tarihindeki en büyük başarısını göstermiştir. Uluslararası futbolda, oyuncular bir millî takım forması ile bir maça çıktıkları zaman, o maçta ne kadar az veya çok oynamış olurlarsa olsunlar, bir daha başka bir millî takımın formasını giyemezler (dostluk maçları veya oyuncunun sadece yedek olması durumunda bu kural uygulanmaz). Bu kuralın istisnası ise Karadağ'da olduğu gibi bir devletten iki veya daha fazla devletin oluşması durumudur. Daha önce Yugoslavya veya Sırbistan-Karadağ forması giymiş ve henüz millî takımı bırakmamış oyunculara geri kalan kariyerlerinde Sırbistan veya Karadağ'dan birini seçmeleri için bir kereye mahsus olmak üzere bir seçim hakkı verilir. Yeni oluşan ülkelerde millî takıma oyuncu seçilirken konulan kurallar, ilk defa millî olacak olan ve ülkeler arasında tercih yapan oyuncular için konulan kurallarla aynıdır. Halihazırda yürürlükte olan FIFA kurallarına göre, bir oyuncu ancak aşağıdaki dört koşuldan birini sağlıyorsa Karadağ için oynayabilir: Melezlik gibi sebeplerden dolayı Karadağ için oynayabilecek birçok oyuncunun aynı zamanda Sırbistan için de oynayabilecek olması muhtemeldir. Birçok Karadağ doğumlu oyuncunun Sırbistan-Karadağ için geçmiş yıllarda oynamış olduğu bilinmektedir, ancak Sırbistan'da doğup da Karadağ kökenli olan birçok futbolcu da vardır, dolayısıyla bu oyuncular da takımda yer alabilirler. 29 Mayıs 2016 tarihinde Türkiye'ye karşı Dostluk maçı için çağrılan kadro: Madagaskar etÃ§illeri Madagaskar etçilleri (Eupleridae), etçiller takımının sadece Madagaskar adasında bulunan bir yerel familyası. Bu familyanın türlerinin dış görünüş ve yaşam şekilleri arasında büyük farklar vardır. Galidiinae türlerinin vücutları uzun, bacakları kısadır, ve küçük omurgalılar ile böcekler avlarlar. Ama örneğin fossa türü 12 kg ağırlığa ulaşır ve küçük maymunlar ile beslenir. Aralarındaki farklılıklardan dolayı eskiden bu familyanın mensupları üç ayrı gruplarda yer almıştır: Galidiinae türleri kuyruksürengiller familyasının içinde yer alırken, falanuk ve fanaloka türleri Euplerinae alt familyası olarak misk kedisigiller familyası içine konulmuş, ve fossa türünün sınıflandırılması sürekli tartışılmaya devam etmiştir. Sonunda ama DNA analizleri bu türlerin bir familyaya ait olduğunu göstermiştir. Madagaskar etçillerinin en eski ortak atasının bir kuyruksürene benzeyen hayvan olduğu ve 20-30 milyon yıl önce Mozambik boğazını geçerek Madagaskar adasına geldiği düşünülür. Böylece bu familya etçiller takımının diğer familyaları ile karşılaştırıldığında genç bir familyasıdır ve varolduğu bu "kısa" süre içinde Madagaskar adasında birçok farklı yaşam alanlarını fethetmiştir. Familyanın üyeleri şu şekilde sınıflandırılır: Kırım hanları listesi Kırım hanları listesi, 1441–1783 yılları arasında hüküm süren Orta Avrupa'da Tatarlar tarafından kurulmuş, Osmanlı İmparatorluğu'na bağlı hanlık. Aşağıda Kırım Hanlığı'nın hanlarının listesi bulunmaktadır. Canibek Giray'ın 1624 ve Maksud Giray'ın 1771-1772 saltanatları listede yer almamaktadır. Bu hanlar Osmanlı sultanı tarafından resmi olarak atanmış olmalarına rağmen tahtta yer alıp Kırım Hanlığı'nı yönetmemişlerdir. Bu dönemlerde Kırım'ı III. Mehmed Giray ve II. Sahib Giray yönetmişlerdir. John Paul Jones (müzisyen) John Paul Jones (John Baldwin, d. 3 Ocak 1946, Londra), ünlü İngiliz grubu Led Zeppelin'in bas gitaristi ve klavyecisi. Babası caz piyanisti, annesi şarkıcı ve dansçıydı. Şov dünyasına girmesi çok kolay oldu, zaten bebekliğinden beri sahnelerdeydi. Piyano dersleri sonrası yerel kilisede org çalmaya başladı. Blackheath’de kolejde okurken bas gitara yöneldi. Okul sonrası kulüplerde Rock&Roll, blues ve dans müziği yapmaya başladı. Ta ki 1963 başlarında eski Shadows üyeleri Jet Haris ve Tony Neehan’dan teklif gelene kadar. Grupla birlikte birçok stüdyo çalışmasında bulundu. Lulu’dan Rolling Stones’a kadar birçok ünlü isme kayıt yaptı. Nisan 1964'te iki enstrümantal parçanın yer aldığı kendi 45'liğini de çıkardı. İyi kazanıyordu ama yetmiyordu. Artık bir ailesi vardı. Eşi ve iki kızı. Yeni arayışlara girdi ve Jimmy Page’in bir grup kurduğunu eşinden duyunca hemen telefona sarıldı. Led Zeppelin ile olan kariyerinde gayet başarılı olan Jones, birçok kişi tarafından grubun en sessiz elemanı olarak kabul edilir. Performansının en çok öne çıktığı albüm Physical Graffiti'dir. Diğer ikili Jimmy Page ve Robert Plant gibi o da, grubun davulcusu John Bonham'ın trajik ölümünden sonra bir süre müziğe ara vermiş, ardından da solo projelere yönelmiştir. Şimdilerde "Them Crooked Vultures" adlı grupta bas gitarist olarak çalmaktadır Anılar dokuz Anılar dokuz, 80 kuşağının unutulmazları arasındadır. 80'lerin ikinci yarısında çıkmış ve tüm gençliği içindeki romantizm yüklü parçalarla etkilemiştir. O zamanlar kaset versiyonu olan bu albüm daha sonra 2000'li yıllarda CD versiyonu da satışa sunulmuştur. Aslında içerdiği şarkılar 80'lerden çok önce bestelenmiş parçalar olmasına rağmen içerdikleri romantizm duygusuyla her biri klasikleşmiştir. Buğay, Yapraklı Buğay, Çankırı ilinin Yapraklı ilçesine bağlı bir köydür. Köyün adının, eskiden "Bigay' olduğu (Eski haritalarda da “Bigay” olarak geçmektedir.) ve zamanla "Buğay"a dönüştüğü söylenir. Köy hakkında kaynaklardan bilgi edinilememiştir. Ancak Kanuni Sultan Süleyman dönemine ait haritalarda köyün ismi Bigay olarak geçmektedir. Bu da köyün çok uzun yıllardır (Yaklaşık beş yüz yıl.) var olduğunu göstermektedir. Köyde yâran adı verilen geleneksel bir kültür vardır. Çankırı iline 26 km, Yapraklı ilçesine 17 km uzaklıktadır. Köy, Yapraklı-Çankırı yolunun 6 km. kuzeyinde kurulmuştur. Doğusunda Karacaözü, batısında Balıbıdık, kuzeybatısında Urvay (Yakadere), güneyinde Yüklü, kuzeyinde Yapraklı Dağları uzantısı ile çevrilidir. Arazi kuzeyde, Yapraklı Dağları üzerinde kalan kesimi engebeli, güneyde kalan araziler ise nispeten düzlüktür. Tarım daha çok bu kesimde yapılmaktadır. Köyün kuzey tarafındaki arazi kesimi; Bağlar Çayı, Kutubükü Deresi, Kağnı Deresi ve Kösten Deresi tarafından parçalanmıştır. Bu dereler arasında kalan arazi ise Yazılar olarak adlandırılmıştır. Köy arazisi birkaç dere ve çay ile parçalanmıştır. Çaylar ve dereler yaz aylarında kurumakta sulamaya bir faydası olmamaktadır. Köyde bitki örtüsü olarak meşelikler, kuzeyde yapılan erozyon çalışması neticesi yetişen orman, köy içinde, dere kenarlarında ve Çayırınyanı’nda bol miktarda bulunan kavak ağacı vardır. Bunların yanı sıra iğde, alıç, yemişen vb. kendiliğinden yetişen çeşitli ağaçlar vardır. Bunların dışında “borcak”, “tetri”, “geven” adı verilen otsu bitkilerden bol miktarda yetişir. 1980 yılında 70 haneli olan köy, günümüzde 40 hane civarındadır. Köyde geleneksel aile tipi yaygındır. Eskiden yaygın olan kalabalık aileler köyden kente göç nedeniyle artık kalmamıştır. Afonso Alves Afonso Alves (d. 30 Ocak 1981), Brezilyalı futbolcudur. 2002 yılında Brezilya'nın Atlético Mineiro kulübünden İsveç'in Örgryte IS kulübüne transfer olmuş burada oynadığı 39 maçta 23 gol atıp ordan Malmö FF kulübüne geçiş yapmıştır. 2 sezonda oynadığı 128 maçta 102 gol attıktan sonra Hollanda liginde SC Heerenveen kulübünün yolunu tutmuştur. Heerenven formasıyla çıktığı 39 maçta 45 gol atmıştır.Ve ligde oynanan Heracles ile oynanan ve 9-0 biten maçta tam 7 gol atmıştıMiddlesbrough FC takımına transfer olmuştur. Eşrefoğlu Camii Eşrefoğlu Camii, Anadolu'daki ahşap direkli camilerin en büyüğü ve orijinalidir. Konya'nın Beyşehir ilçesinin kuzeyinde, İçerişehir Mahallesi'nde yer alır. 1296-1299 yılları arasında yapılmıştır. Orta Asya'da Semerkant, Buhara gibi eski Türkistan şehirlerinde yer alan ağaç direkli camilerin ülkemizdeki bir örneği olan Eşrefoğlu Camii, 46 ahşap sütun üzerinde yükselir.Sütunlar sedir ağacı odunudur ve inşa edilmeden önce 6 ay suda bekletilmiştir. Yüzyıllar boyu kış aylarında camiinin damındaki kar, çatının ortasındaki boşluktan ortadaki havuza atılmış ve ortamı nemlendirerek yakılan sobalardan ötürü ahşap sütunların çatlayıp kurumasını engellemiştir. 1965 yılında karlığın üstü camla kapatılmış ve işlevini yitirmiştir. 6 metre yüksekliğinde, çini mozaik ile kaplı çok görkemli bir mihraba sahiptir. Anıtsal bir taç kapısı vardır. Minberi tamamen ceviz ağacından, oymalı ve çatmalı tutkalsız yapılmıştır. İnanılmaz bir düzgünlük ve incelikte yapılan minber geometrik şekiller ve bitkisel bezemelerle kaplıdır. Caminin tavanı renkli kalem işi süslemelere sahiptir. Özellikle konsollardaki kök boyalı motifler dikkat çekicidir. Eşrefoğlu Camii, Selçuklu Ulu Camiilerinde görülen şu özelliklerin tamamını barındıran tek örnektir: Çoğul ahşap sütunlu, tavanı tamamen ahşap ve kalem işçliği ile süslenmiş, minber tamamen ahşap ve Kündekari tekniği ile yapılmış, mihrabı çinili. Beylikler Devri'nde Eşrefoğlu Beyi Süleyman Bey tarafından yaptırılan bu camii, Eşrefoğlu toplu yapıları içinde yer alır. Cumhuriyet döneminde 1934'ten itibaren zaman zaman tamir edilmiştir. Bu tamiratlar sonucu toprak çatı, önce kiremitle örtülmüş; sonra bakırla kaplanmıştır. Emir Seyfettin Süleyman'ın 1301 tarihli türbesi, camiinin doğu duvarına bitişiktir. Avarca (Kafkasya dili) Avarca (Avarca: магӀарул мацӀ), çoğunluğu Dağıstan'da yaşayan ve Sünni Müslüman olan Avarların konuştuğu dil. Avarcada "dağlı dili" anlamına gelir. Kafkas Dilleri'nin Nah-Dağıstan dilleri öbeğine bağlıdır. Kiril alfabesi ile yazılır. Resmî dil olduğu tek yer Rusya içindeki Dağıstan Özerk Cumhuriyeti'dir. Dağıstan’daki Avarların çoğunluğu dağlık kesimlerde yaşar. Bir bölümü ovalık kesimlere (Buynakskiy, Hasav'yurtovskiy ve diğer bölgeler) yerleşmiştir. Çeçenya, Kalmıkya ve Rusya'nın diğer bölgelerinde, Azerbaycan’da (Kah, Belokan ve Zakatala rayonları da içinde olmak üzere) toplam yaklaşık 180.000 kişi, Gürcistan'da (Kvareli Avarları) yaşayan 20.000 kişi vardır. 2007 yılı tahmini verilerine göre Avarların nüfusu; 840.000’i Dağıstan’da olmak üzere Rusya’da 1.050.000'in üzerindedir. Bu rakama Rusya dışındaki diğer eski Sovyet cumhuriyetlerindeki 300.000 Avar'ı eklersek, eski Sovyet toprakları üzerinde sayılarının 1.350.000'i bulmaktadır. Ayrıca çoğunluğu Türkiye'de olmak üzere çeşitli (Suriye, Ürdün, Irak, Mısır, Suudi Arabistan, Lübnan, ABD, Almanya, Fransa vb.) ülkelerde toplam 180.000 ile 200.000 kadar Avar yaşadığı tahmin edilmektedir. Avar dili ilk kez 15. yüzyılda yazıya geçirildi. İlk kullanılan abece eski Gürcü yazı sistemiydi. 17. yüzyıldan itibaren bugün hâlâ konuşanlar tarafından bilinen Avarcaya uyarlanmış Arap abecesine geçilmişse de 1928 yılında Latin abecesi kabul edilmiştir. Sovyetler Birliği'nin getirdiği zorunluluk ile 1938 yılında Kiril abecesine geçilmiş ve hâlâ kullanılmaktadır. Dilin yazın düzenini oluştururken mevcut Kiril abecesine bir de fazladan harf eklenmiştir. Eklenen (Ӏ) harfi (Paloçka) birçok bilgisayar tarafından doğru gösterilmediği için bu harfin yerine sık sık Latin abecesindeki ( "I" ) harfi de kullanılır. Bu harfin büyük ya da küçük harf düzeninde bir farkı yoktur, daima aynı yazılır. Avar dili genellikle Kiril abecesi ile yazılır. Alfabenin harfleri (IPA'ya uygun telaffuz ile) şöyledir: Tuxpan, Meksika Tuxpan, Meksika'nın Veracruz eyâletinde yer alan bir şehirdir. 2000 yılı sayımlarına göre nüfusu 126.616 olan şehrin yüzölçümü 1062 km dir. Murat Didin Murat Didin (doğumu 19 Mart 1955) basketbol eski oyuncusu ve basketbol koçudur. Didin, koçluk kariyerine 1982-83 sezonunda Ankara DSİ Spor Kulübü'nde başladı. Birkaç çeşitli takım çalıştırdıktan sonra, Türkiye'deki ilk büyük başarısını Fenerbahçe ile Cumhurbaşkanlığı Kupası'nı kazanarak yakaladı.Daha sonra eski şampiyon takımlardan İzmir ekibi, Pınar Karşıyaka'yı çalıştırdı. En büyük başarılarına Ülkerspor'u çalıştırdığı dönemde ulaştı. Ülkerspor döneminde bir kez Türkiye Basketbol Ligi Şampiyonluğu ve iki kez de Cumhurbaşkanlığı Kupası kazandı. 2002 Aralık ayında Basket Rimini takımını çalıştırmak üzere İtalya'ya gitti ve 2004 yılına kadar bu takımın koçluğunu yaptı. 2004-05 sezonunda Alman ekibi Deutsche Bank Skyliners' çalıştırdı. 2005-06 sezonunda Türkiye'ye dönüş yaparak, Beşiktaş'nın antrenörlüğüne getirildi.Beşiktaş ile sezonu 3. bitirdi, play-off yarı finalinde Ülkerspor'a elendi.2007 yılında kişisel ve kadrosal sıkıntılardan dolayı Beşiktaş ile olan sözleşmesi karşılıklı olarak feshedildi. 2007-08 sezonunun ikinci devresinde Deutsche Bank Skyliners'ın koçluğuna getirildi, takımı play-off yarı finaline taşıdı, ancak yarı finalde Telekom Baskets Bonn'a elendi.2009-10 sezonunun Nisan ayında takımı Deutsche Bank Skyliners'tan gönderildi. 2010 yılında Gloria Giants Düsseldorf takımının koçluğuna getirilmiştir ve halen bu takımın koçluğunu yapmaktadır. 2012-13 sezonunda Düsseldorf Basket'i 2. Basketball Bundesliga'da play-off finaline taşıyarak, Basketball Bundesliga'ya yükseltti. Ortacı Veracruz Veracruz, Meksika'yı oluşturan 31 eyâletten birisidir. Ülkenin merkez doğu bölgesinde yer alır. 17°10' ve 22°38' kuzey enlemleri ile 93°55' ve 98°38' batı boylamları arasında bulunur. Yüzölçümü 72.815 km²'dir. 2005 sayımına göre nüfusu 7.110.214 kişidir. Söğüt (anlam ayrımı) Yapboz Yapboz, parçalardan oluşan resim veya fotoğrafın birleştirilmeye çalışıldığı bir tür oyuncaktır. Zorluklarına, parça sayılarına ve büyüklüklerine göre pek çok yapboz türü bulunur. Yapboz parçalarının genel bir şekli yoktur. Yapboz üreten birçok marka mevcuttur. Farklı markaların ürünleri az da olsa değişiklik gösterebilir. Parça kesim kalitesi, renklerin canlılığı, bir parçanın başka hiçbir yere oturmaması gibi farklılıklar markadan markaya değişebilir. Zorluk derecesi parça sayısına ve renklere bağlıdır. Örneğin, farklı birçok renkten oluşan bir yapbozu tamamlamak siyah beyaz bir yapbozdan çok daha kolaydır. Zorluk derecesi ve bitirme zamanı parça sayısı arttıkça artmaktadır. 50, 100, 150, 200, 500, 1000, 1500, 2000, 3000 parçalık yapbozlar piyasada sıkça bulunur. Bunların dışında 5.000, 10.000, 20.000 ve 24.000 parça yapbozlar da mevcuttur. Bir yapbozu yapmanın en kolay yolu öncelikle çerçevesini oluşturmaktır. İlk yapılması gereken, parçaların içinden bir kenarı düz olan parçaları ayırıp birleştirerek çerçeveyi ortaya çıkarmaktır. Çerçeve tamamlandığında, yapboz bittiğinde ne kadar büyük olacağı da ortaya çıkmış olacaktır. Daha sonraki yöntem, birbiriyle yaklaşık aynı olan renkleri bir araya toplamaktır. Bunun için farklı çanaklar kullanılabilir. Tüm parçaların ön yüzleri çevirerek masaya yatırıldıktan sonra renkleri ayırmak daha kolaydır. En zor kısım ise (varsa) tek renk olan kısımları birleştirmektir. Renkler aynı olduğundan ayırmak mümkün olmayacağından tek tek parçaların denenmesi gerekir. Bunun içinse yöntem parçaları 10x10 (10x8, 10x11 vs. de olabilir) kare oluşturacak şekilde dizip parçaları tek tek sıra ile denemektir. 10'lu sıralar halinde dizili olduklarından kaç parça kaldığını kolayca saymak mümkündür. YarÄ±ndan Sonra Yarından Sonra (), 2004'te çekilmiş Hollywood yapımı sinema filmi. Film, Küresel Isınma ve doğurabileceği sonuçları anlatmaktadır. İklim bilimci Jack Hall (Dennis Quaid), kutuplarda araştırma yaparken, buz katmanın kırıldığına şahit olur. Bunun nedeninin ise küresel ısınma olduğunu düşünmektedir. Dünya, bir buzul çağına girmek ve bunun sonucunda köklü bir değişikliğe uğramak üzeredir. Jack, uluslararası küresel ısınma konferansında bu konuyu dile getirmiş ama istediği etkiyi yaratamamıştır. Jack'e göre, Dünya'nın iklim dengesi Kuzey Atlantik'teki akışa göre düzenlenmektedir. Kutuplarda küresel ısınma yüzünden eriyen buz dağlarından gelen soğuk sular Kuzey Atlantik'teki bu dengeyi bozuyor ve sonuçta yazın karın yağması, kışın çiçek açması gibi tuhaflıklarla karşılaşılıyor. New York sular altında kalmış ve birkaç saat içerisinde ani ısı düşüklüğü meydana gelecektir. Bunun farkında olan Jack Hall, oğlunu kurtarmak için yollara düşer. Filmde görsel-efektlerle hazırlanmış olan New York'un su altında kalması, Jack'in Özgürlük Heykeli'nin yanından yürümesi, kraliyet ailesini kurtarmaya giden helikopterlerin yakıtlarının aniden donması gibi sahneler izleyenleri oldukça etkilemiştir. Aksakal, Malkara Aksakal, Tekirdağ ilinin Malkara ilçesine bağlı bir mahalledir. Tekirdağ il merkezine 65 km, Malkara ilçesine 20 km uzaklıktadır. Casus (anlam ayrımı) Casus, bir devlet veya kuruluşun gizli amaçları için çalışan kimse, dil avcısı, çaşıt, ajan. Broccoli Broccoli 1994 yılında Japonya'da kurulmuş; manga, anime ve video oyunları üreten bir şirkettir. 2013 verilerine göre, Japonya'daki en büyük 157. şirkettir. Ayrıca, Japonya'daki en büyük 2. oyun şirketidir. Kaos Zümrütleri Kaos Zümrütleri (), içlerinde antik kaos gücü bulunan, Sonic the Hedgehog evrenine özgü, ayrı renklerdeki 7 taş. Bunları toplayan kişi değişik kaos güçlerini kullanabilir ve neredeyse yenilmez olur. Alternatif evrenlerle bu zümrütlerin değişik versiyonlarına rastlanılabilir (Sol Zümrütleri gibi...). Aynı zamanda Kaos Zümrütleri'nin gücünü kontrol eden, Ana Zümrüt isimli büyük yeşil bir zümrüt bulunmaktadır ve aynı zamanda 7 Kaos Zümrüdü'nün koruyucusu Ekidne Knuckles tarafından korunur. Genelde Kaos Zümrütleri ve Ana Zümrüt Melek Adası'nda (veya başka bir ismi olan Süzülen Ada'da) bulunurlar. Kaos Zümrütleri (Chaos Emeralds) evrendeki en güçlü enerji kaynağıdır. Sadece kendi güçleri onları kullanan kişilere zarar verir. Yani Kaos Zümrütleri (Chaos Emeralds) onu kullanıp güçlenen kişilere kendisinden başka hiçbir güçün zarar vermemesinin sağlar. Kaos zümrütlerinin ana hikâyesi veya geçmişi tam olarak bilinmemektedir, fakat içinde bulunduğu kurgu evreninin uzak geçmişine ait olduğuna inanılır. Kaos zümrütleri limitsiz güç içerir. Bu gücün kaynağının, Sonic Adventure isimli oyunda bireylerin düşünceleri ve fikirleri olduğu belirtilmiştir. Ana Zümrüt, Kaos Zümrütleri'nin sınırsız gücünü sınırlamak için tanrılar tarafından yaratılmış olduğuna inanılan bir zümrüttür. Ana Zümrüt'ün içinde Chaos denilen, neredeyse tamamen sıvıdan oluşmuş bir yıkım tanrısı bulunur. Chaos, Kaos Zümrütlerini içine aldıkça giderek daha güçlü bir forma dönüşür ve sırasıyla Chaos 0 ilk hali olmak üzere Chaos 1, Chaos 2, Chaos 3, Chaos 4,Chaos 5, Chaos 6 ve son evrede Perfect Chaos'a dönüşür. Dr. Robotnik, Ana Zümrüdü kırarak, yüzyıllar sonra Chaos'u serbest bırakmıştır. Sonic Adventure ve Sonic Battle isimli oyunlarda Chaos, Ana Zümrüt'ün içinden çıkmış ve ana kahramanların başına dert olmuştur. Chaos isimli yaratığın aslında Ana Zümrüt'e dokunarak mutasyon geçirmiş bir Chao olduğu da sonradan yapımcılar tarafından açıklanmıştır. Kaos Zümrütleri hemen her Sonic oyununda görülmüş, hikâye boyunca toplanması gereken eşyalardır. Birçok Sonic oyununda oyunun tamamen bitmesi için hepsinin oyuncu tarafından toplanması gerekirken, özellikle son dönem Sonic oyunlarında hikâye doğrultusunda zümrütler kendi kendine toplanılmaktadır. Oyunlarda 7 kaos zümrüdü toplanamazsa Dr. Eggman geriye kalanlar ile kötü sonu ortaya çıkartır. Sonic the Hedgehog 1 ve Kaos Zümrütleri'nin yer almadığı Sonic and the Secret Rings hariç tüm ana Sonic oyunlarında 7 adet Kaos zümrüdü bulunmaktadır ve hepsi toplandığında ana karakter bu 7 zümrüdün gücünü kullanarak Süper formuna geçer. Super Sonic, Sonic'in çok daha güçlü bir versiyonudur ve Sonic'in normal formundaki rengi olan mavinin tam tersi olarak sarıdır. Aynı şekilde, Shadow da yedi zümrüdün gücüyle Super Shadow'a dönüşür; fakat siyah olan rengi, tam tersi olan beyaz yerine sarıya döner. Süper Shadow'a Hiper Shadow da denir, fakat bu yanlış bir terimdir. Bu yanlış kullanım, Sonic Adventure 2 oyununda Süper Shadow'un bir hata nedeniyle beyaz görünmesinden kaynaklıdır. Oyundaki bu hata oyunun PS2 portu olan oyununda düzeltilmiştir. Süper Sonic ve Süper Shadow, ışık hızında yol alabilir. 1991 yılında çıkan ilk Sonic the Hedgehog oyununda sadece 6 tane zümrüt vardır ve karakter Süper forma oyunun hiçbir yerinde dönüşemez. Buna rağmen, Sonic the Fighters (veya Sonic Championship) isimli dövüş oyununda 8 tane zümrüt olduğu görülür. 8. zümrüt bu oyunda altın renktedir. 2006 yılında Xbox 360 ve PS3 konsollarına çıkan, serinin ilk oyunuyla aynı isimdeki Sonic the Hedgehog oyununda ana kötü olan Mephiles the Dark, bu Kaos zümrütlerini birçok farklı gücünü harekete geçirmek için kullanmıştır. Örneğin 2 adet Kaos zümrüdüyle sayılamayacak kadar kopyasını yaratmıştır. Süper Zümrütler (Super Emerald), Kaos Zümrütleri'nden daha güçlü taşlardır. Şu ana kadar sadece bir oyunda (Sonic the Hedgehog 3) ve Sonic Nazo Unleashed fan animasyonunda bulunan bu zümrütler Kirpi Sonic'i Hyper Sonic formuna, Miles "Tails" Prower'ı Super Tails'a ve Ekidne Knuckles ı Hyper Knuckles'a çevirir. Sadece Sonic the Hedgehog 3 (1994) oyununda gözüken bu formda "space (boşluk)" tuşuna iki kere art arda basılmasıyla (çift zıplama yapılarak) hayranları tarafından "Sonic Patlaması" olarak isimlendirilmiş bir hareketle ekranda görünen tüm düşmanları yok edebilir. Yine bu oyunda Hyper Sonic su altında nefes alabilir. Dipsiz kuyular ve iki platform arasında sıkışmak hariç saldırılardan hasar almamaktadır. Ziya Gökalp Müzesi Ziya Gökalp Müzesi, Diyarbakırlı sosyolog, yazar Ziya Gökalp’ın doğduğu evdir. 23 Mart 1956 tarihinde müze olarak ziyarete açılmıştır. Yazarın kişisel eşyaları ve belgelerinden oluşan kolleksiyonlar ile yörenin etnografik eserleri sergilenmektedir. Diyarbakır'ın tipik sivil mimarlık örneklerinden biri olan bu iki katlı ev, 19. yüzyıl başında siyah bazalt taşı kullanılarak inşa edilmiştir. İç avlunun etrafında birleşen harem ve selamlık dairelerinden oluşur. 1824 yılında Ziya Gökalp’in ailesine intikal eden evde 1876 yılında Ziya Gökalp doğmuştur. Müze, Melik Ahmet Caddesi, Gökalp Sokak'ta yer alıyor. Ekim 2014'te 2014 Türkiye Kobani eylemlerinde yakılmış, arşiv ve kütüphane bölümü yok olmuştur. Müze Binası TÜRSAB - Türkiye Seyahat Acenteları Birliği'nce restore edilmiştir. Dağ geçidi Dağ geçidi, bir dağ ya da tepe sırasında, bir taraftan öbür tarafa geçişe imkân tanıyan alçak noktaya verilen isimdir. Geçilen sırayı aşan yolun genellikle en yüksek noktasıdır. Dünyanın dağ sıralarının pek çoğu yolculuklara engel oldukları için geçitler, yazılı tarihten önceki dönemlerden beri büyük önem taşımışlar; ticaret, savaş ve göçlerde önemli rol oynamışlardır. Topografik olarak bir geçit, iki dağ arasında oluşan eğer şeklinin, alçak noktasında, genellikle bir ya da iki tarafta birer nehir başlangıcının hemen yukarısında bulunmaktadır. Geçitler, iki tarafında dik yamaçlar olan kısa bir kapı şeklinde olabildikleri gibi, kilometrelerce uzunluktaki vadilerden de oluşabilirler. Geçitlerden eski çağlardan beri yollar geçmiş, son zamanlarda da tren yolları tarafından kullanılmışlardır. Bir geçidin en yüksek noktası genellikle, bölgedeki tek düz arazidir ve burada binalar, bazen köyler bulunur. Sınırları dağ sıralarıyla belirlenen ülkelerde sınır kapıları ve gümrük ofisleri dağ geçitlerinde yer alır. Anayolların bulunduğu geçitlerde, geçidin deniz seviyesinden yüksekliğini gösteren bir tabela da bulunur. Dünya çevresinde pek çok geçide isim verilmiştir. Afganistan ve Pakistan arasındaki Hayber Geçidi, Alpler'deki Büyük St. Bernard Geçidi ve dünyanın motorlu taşıtlar tarafından kullanılabilen en yüksek geçidi olan 5565 metrelik Semo La (Tibet) ünlü örneklerdendir. Liège Liège (Okunuşu: "liyej". 1946'dan önce "Liége" şeklinde yazılıyordu. Felemenkçe: Luik), Belçika'da Valonya'nin Liège ili'nin başşehri. Belçika'nın üçüncü, Valon Bölgesi'nin en büyük şehri, bu bölgedeki başlıca sanayi merkezi. 1 Ocak 2006 itibarıyla belediye sınırları içindeki nüfusu 187.086, kentleşme bölgesinin nüfusu ise yaklaşık 600.000 kişiydi. Liège, ülkenin Fransızca konuşulan Valon bölgesinin en büyük kenti ve kültürel merkezidir. Şehir, Belçika'nın başlıca eğitim merkezlerinden biridir: 24'ten fazla okulda toplam 42.000 öğrenci eğitim görür. 1817'de kurulan Liège Üniversitesi'nde 17.000 öğrenci vardır. 19. yüzyılda Liège Avrupa'nın en önemli çelik imalâtı merkezlerinden biriydi. Artık dünya ölçeğindeki önemini kaybetse de, çelik imalâtı şehrin iktisadında hala önemli yer tutar. Liège tarihte önemli bir silah imalât merkezi olarak da tanındı. Günümüzde şehrin iktisadı yüksek teknoloji ürünlerine yönelmiştir: Motor sanayii (uçak ve roket motorları), uzay teknolojisi, bilişim teknolojisi, biyoteknoloji. Bunlarla birlikte; bira, çikolata ve içme suyu tesisleri de önemlidir. Şehrin doğusunda, üniversite yakınlarındaki bir bilim parkı, teknolojik araştırma geliştirme faaliyetleriyle iktisadı destekler. Şehir aynı zamanda önemli bir lojistik merkezidir. Avrupa'nın üçüncü büyük nehir limanına sahiptir ve Meuse Nehri ile Albert Kanalı sayesinde Antwerpen, Rotterdam ve Almanya'ya bağlanır. Liège şu kentlerle kardeş şehir bağlantısı kurmuştur: Oluklu balina Oluklu balina ya da Fin balinası, Çatal kuyruklu balina ("Balaenoptera physalus"), oluklu balinagiller (Balaenopteridae) familyasına ait bir balina türü. Gök balinadan sonra yaşayan ikinci büyük balina, ikinci en büyük canlı türüdür, ve 27 metreye kadar büyüyebilirler. Dünyadaki okyanuslardan her birinde yaşayan oluklu balinalar kutupsal iklimden, tropikal iklime kadar her türlü suda yaşamlarını sürdürebilirler. Bulunmadıkları kısıtlı yerler okyanuslardan uzak, hareket olanağını azaltan, kuzey ve güney kutuplarındaki yüzen buz kütlelerinin olduğu alanlardır. Popülasyonlarının en çok olduğu yerler ılıman sulardır. 20. yüzyılda kontrolsüz avlanmaları sonucu bugün sayıları oldukça azdır bu nedenle koruma altındaki türler arasında yer alırlar. "Uluslararası Balinaavı Komisyonu" (IWC) bu türün avlanmasına ilişkin bir erteleme kararı yayınlamıştır. Oluklu balinalar uzun yıllardır taksonomistler tarafından bilinmektedir. İlk olarak 1675 yılında Frederick Martens tarafından tanımlanmışlar daha sonra 1725 yılında Paul Dudley tarafından üzerine yeni bilgiler eklenmiştir. Bu tanımlar Carl Linnaeus'un 1758 yılında "Balaena physalus" türü için yaptığı çalışmaların temelini oluşturmuştur. 19. yüzyılın başlarınd bu tür Bernard Germain de Lacèpéde tarafından tekrar sınıflandırılarak "Balaenoptera physalus" adını almıştır. Verdiği bu isim Yunancada "esmek" anlamına gelen "physa" sözcüğünden gelir. Bu balinalar ("Balaenopteridae familyası") Gök balinaları da içine alan oluklu balinagillerdendir ve diğerlerinden miyosen çağının ortalarında ayrılmışlardır. Fakat bu familyanın üyelerinin birbirlerinden ne zaman ayrıldığına dair bir bilgi yoktur. Mavi balina ve oluklu balinanın melezlerinin Kuzey Atlantik ve Kuzey Büyük Okyanus'ta oluştuğu bilinir. Günümüze gelindiğinde her biri farklı fiziksel özellik ve vokallere sahip iki alt cins bulunur. "Kuzey oluklu balinası" ya da "B. p. physalus" (Linnaeus 1758) olarak bilinen cins Kuzey Atlantik'te yaşarken, "Antarktik oluklu balinası" ya da "B. p. quoyi" (Fischer 1829) olarak bilinen cins ise Güney Okyanusu'nda yaşar. Birçok uzman "Kuzey Büyük Okyanus balinalarının" da ayrı bir cins olduğunu düşünse de genel alanda bu cins ayrı olarak isimlendirilmez. Fin balinaları 20 metre uzunluğunda ve 80 ton ağırlığındadır.Ortalama 100 yıl yaşarlar. Oluklu balinalar kış mevsimi boyunca ekvatora yakın ılıman sularda çiftleşirler. Gebelik on bir ilâ on iki ay arasında sürer. Yeni doğmuş bir yavru boyunun 11 - 12 metreye ulaştığı 6 - 7 aylık olana kadar annesinin peşinden yiyecek aramaya gider fakat bu süreden sonra anneyle ilişkisini keser ve avlarına bağımsız çıkar. Dişiler her iki - üç yılda yavru verirler. Bugüne kadar 6 yavruya kadar örnekleri görülmüşse de her defasında bir yavru doğması daha yaygındır. Oluklu balinalar 3 ile 12 yaş arasında cinsel olgunluğa ulaşırlar. Oluklu balinalar, süzerek beslenme denen yöntem ile beslenirler. Dişleri yoktur. Ağızlarında "balina çubuğu" denen bir yapı bulunur ve su içindeki planktonları bunlarla tutarak beslenirler. Bu yapılardan her bir yetişkin bireyin ağzının iki yanında toplam 262 ile 473 arasında bulunur. Bu balina çubuklarının boyutları uzunlukta 76 cm'ye, genişlikte 30 cm'ye varabilir. Yetişkin balinalar günde 1.800 kiloya kadar yiyecek tüketirler. Oluklu balinalar en hızlı deniz memelilerinden biridir. Hızları saatte 37 kilometreye varır. Bugüne kadar kaydedilen en yüksek hızları saate 40 kilometre olan bu balinalara "sualtının tazıları" lâkabı verilmiştir. Oluklu balinalar diğer oluklubalinagillerde bulunan diğer türlere göre birlikte yaşamaya daha düşkündür. Her bir grup 6 ile 10 arasında bireyden oluşsa da beslenme açısından zengin yerlerde birleşen bireylerin sayısı 100'ü bulabilmektedir. Tüm balinalar gibi oluklu balinaların erkekleri de az sıklıkta fakat yüksek sesler çıkarırlar. Gök balinalar ile oluklu balinaların çıkardıkları sesler hayvanlar âlemindeki en yüksek sestir. Çıkardıkları sesler bir iki saniye sürer. 184 - 186 desibele varan sesleri bulundukları yerden yüzlerce mil öteden duyulabilir. Bir izleyicinin bir metre uzağında bu sesi yaptığı takdirde çıkardığı ses kişinin bir metre ötesinde çalacak olan bir trenin düdüğüne eşittir. Sadece erkek oluklu balinaların çıkardıkları bu seslerin çiftleşme döneminde bir kur gibi iş gördüğü gözlenmiştir. Oluklu balinaların sayılarındaki hızlı düşüşün sebebi, okyanuslardaki donanma üslerinin, yük gemilerinin vb. son 100 yıl içinde gereksiz gürültülerinden çiftler arasındaki etkileşime olumsuz yönde etkimesi gösterilebilir. Geniş çaplı avlar başlamadan önce Büyük Okyanus'un kuzeyinde yaşayan oluklu balinaların sayısının 42.000 ile 45.000 arasında olduğu tahmin ediliyordu. Bunların yaklaşık 26.000 kadarını kuzeydoğuda yaşayanlar oluşturmaktayken 1975 yılında Büyük Okyanus'unda yaşayan oluklu balinanın toplam sayısı 8.000 ile 16.000'lere düştü. "U.S. Pacific Marine Mammal Stock Assessments"'ın 2005 yılı verilerine göre bugün Büyük Okyanus'ta yaşayan sadece 2500 oluklu balina var. Antarktik oluklu balinasının geçmiş ve günümüz popülasyonu hakkında bilinenler oldukça kısıtlıdır. "Uluslararası Balinaavı Komisyonu" (IWC)'nun yayımladığı tahminlere göre yoğun av döneminden önce Antarktik oluklu balinalarının sayısı 400.000'in üzerindeydi. 1979 yılında 85.200 olarak açıklanan Antarktik oluklu balinalarının bugün sayısının 3.000'den fazla olmadığı düşünülüyor. Fakat o dönemde yapılan çalışmaların yetersizliği nedeni ile balinaların hem geçmişteki hem günümüz için yapılan tahminleri fazla güvenilir değildir. 2007 yılı itibarıyla Antarktik oluklu balinaların popülasyonları için kabul görmüş bilimsel bir tahmin/sayı yoktur. Balina avlarının en çok yapıldığı dönem 19. yüzyıldır. Oluklu balinaların yerine bu dönemde Gök balinalar tercih ediliyor olsa da, 1904 - 1975 yılları arasında 704.000 oluklu balina da avlanmıştır. Oluklu balinaların avlandığı ve pazarlandığı başlıca merkez Grönland'dı. Yağlarından yararlanılan bu hayvanlar Grönland için hayatî bir ticaret kaynağıydı fakat "Uluslararası Balinaavı Komisyon"u tarafından yaptırılan bu avların sonucunun kötüye gitmesi üzerine komisyon 19 balina alınmasını öngören bir kota koydu. Bazı diğer ülkelerin desteklemesine rağmen kaçak avlar nedeni ile oluklu balinaların sayıları her geçen gün düşmektedir. en.wikipedia.org'daki 27 Ocak 2007 tarihli 'Fin Whale' adlÄ± madde Bering Buzulu Bering Buzulu, Amerika Birleşik Devletleri'nin Alaska eyaletindeki bir buzuldur. Şu anda, Wrangell-St. Elias Milli Parkı'nın güneyindeki Vitus Gölü'nde, Alasaka Körfezi'nden 10 kilometre uzaklıkta sonlanmaktadır. Buzulu besleyen karın toplandığı Bagley Buzbölgesi'yle beraber düşünüldüğünde Bering, Kuzey Amerika'nın en büyük buzuludur. Son yüzyılda yükselen sıcaklıklar ve değişen yağış rejimi buzulu birkaç yüz metre inceltmiştir. 1900 yılından beri buzulun son noktası 12 kilometre geri çekilmiştir. Alaska sahillerindeki pek çok buzul da Bering Buzulu'yla beraber geri çekilmektedir. Çekilen buzulun ilginç bir yan etkisi vardır. Bölgede depremler artmıştır. Bering Buzulu'nu oluşturan Wrangell ve St. Elias dağ sıraları, Pasifik ve Kuzey Amerika tektonik plakalarının üst üste gelmesiyle şekillenmişlerdir. Buzuldaki büyük miktardaki buzun ağırlığı Dünya'nın kabuğu'nu bastırmakta, iki tektonik plaka arasındaki sınırı sabitleştirmekteydi. Buz miktarı azaldıkça bu sabitleştirme etkisi de kaybolmakta, fay hatlarının daha rahat hareket etmesine ve daha fazla deprem olmasına sebep olmaktadır. Brady Buzulu Brady Buzulu, Amerika Birleşik Devletleri'nin Alaska eyaletindeki, Glacier Bay Milli Parkı'nın sınırları içinde bulunan 39 kilometrelik bir buzuldur. Buzulun ismi misyoner, kâşif ve daha sonra da Alaska Valisi olan John Green Brady onuruna verilmiştir. Doppelgangland Doppelgängland (ya da Türkçe adıyla "Görsel İkiz"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin üçüncü sezonunun on altıncı bölümü. "The Wish"'teki alternatif gerçeklikte oluşan Vampir Willow, kazayla tekrar ortaya çıkar. Fakat yanlış gerçekliktedir. Willow okulda Buffy'ye bir kalemi havalandırdığını gösteriyordur. Konu Faith'ten açılınca Willow kontrolünü kaybeder ve kalem hızla ağaçlardan birine saplanır. Bu sırada okul müdürü de Willow'a basketbol takımının yıldzlarından Percy West'e tarih çalıştıracağını söylemek için onların yanına gelir. Sonra, kütüphanede Giles Willow'a Belediye Başkanı Vilkins'in bilgisayarına girip onun yükselişiyle ilgili bilgi almaktan bahseder. Bu arada Faith ve Wesley de gelirler. Vali için ajanlık yapan Faith konuşmalardan bir bölümüne şahit olur ve durumu hemen ona bildirir. Bu sırada, okulda, Oz Willow'a grubunun o gece Bronze'da sahne alacağını söyler. Willow çok heveslenmiştir fakat Percy'ye tarih çalıştırması da gerekir. Onunla buluştuğunda Willow gerçekle yüzleşir; Percy tam bir züppedir ve işin kötüsü Willow o gece onun tarih ödevini yapmak zorundadır. Anyanka, Giles'ın gücünün kaynağı olan kolyesini kırmasıyla insana dönüşmüş ve Anya olmuştur. Fakat tekrar intikam iblisi olmak isteyen Anya, Willow'u bu tür bir büyü yapması için zorlar. Boş bir sınıfa giderler ve bu kara büyüyü yaparlar. Fakat sonunda ne Anya tekrar Anyanka olur, ne de onların görebildiği bir değişiklik. Fakat çok uzaklarda, terk edilmiş fabrika binasında Willow'a tıpatıp benzeyen bir vampir uyanır. Bu vampir, "The Wish" adlı bölümde Cordelia'nın Anya'dan dilediği paralel evrendeki Willow'dur ve Anya ile Willow'un yaptıkları büyü yüzünden bu evrene gelmiştir. Gece, vampir Willow Sunnydale sokaklarında gezer ve şok olur. İnsanlar sokaklarda rahatça gezebilmektedir ve bu onun dünyasında asla olmayacak bir şeydir. O da Bronze'a gider. Percy de eğlenmek için Bronze'dadır fakat Vampir Willow ona saldırınca arkasına dahi bakmadan kaçar. Xander ve Buffy de Bronze'dadırlar ve Vampir Willow onlara da vampir yüzüyle gözükür. Çok şaşıran Buffy ve Xander hemen Willow ile Giles'ı bıraktıkları yere koşarlar. Ve Giles'a Willow'un vampire dönüştüğünü söylerler. O sırada karşılarına pembe yün kazağıyla bir Willow çıkar. Xander hemen Willow'a bir haç gösterip korunmaya çalışır. Fakat Willow sadece şaşkın bakışlarla ona bakar. Böylece Willow'un vampir olmadığını anlarlar. Belediye başkanının vampir adamlarından ikisi Vampir Willow'un kim olduğunu bilmeden ona saldırırlar ama tek yapabildikleri parmaklarını kırmak ve artık onun için çalışmak olur. Bu sırada, kütüphanede Giles Xander, Buffy ve Willow'a bir şeylerin yanlış olduğunu hatırlatır. Anya ise, Bronze'da barmene 1120 yaşında olduğunu anlatmakta, Angel da Buffy'yi aramaktadır. O sırada Vampir Willow ve adamları Bronze'a girerler ve kontrolü ellerine alırlar. Angel olanları Buffy'ye anlatmak için oradan gizlice ayrılır. Oz ise, sahneden sevgilisi sandığı vampirin bir kadını öldürmesini izler ve dehşete kapılır. Angel kütüphaneye gidip Vampir Willow'un yaptıklarını anlatır. Hepsi Bronze'a giderler. Fakat Willow bir şey almak için geri döner ve vampir ikizi tarafından yakalanır. Ancak Willow telekineziyle kontrol ettiği bir dart okunu kullanıp vampir ikizini kafese kapatır ve elbiselerini değiştirir. Plânlarına göre Willow, vampir ikiziymiş gibi Bronze'a gidecek ve kontrolü sağlayacak, diğer Scooby Gang üyeleri de bir sorun çıkması ihtimaline karşın dışarıda Willow'un çığlık atmasını bekleyeceklerdir. Fakat Cordelia kütüphaneye gider ve orada kafese kapanmış Willow'u görür. Ona "erkek arkadaşların çalınması" konusunda kısa bir nutuk çeker. Vampir Willow ondan yararlanabileceğini fark edip hiçbir şey anlamasa da özür diler ve ondan kafesin kapısını açmasını ister. Cordelia kapıyı açar ve tam konuşmasına devam edecekken Vampir Willow ona vampir yüzünü gösterir. Cordelia'nın çığlığını duyup oraya gelen Wesley Willow'un yüzüne haç ve kutsal su tutar. Willow ise, hiç etkilenmemiştir, ""Neşesi kaçtı"" diyerek oradan ayrılır. Bu sırada, Bronze'da Anya Willow'un vampir olmadığını anlamıştır ve diğer vampirlere de bunu söyler. Willow'sa gayet sakindir ve diğer vampirlerin ondan vampir yüzünü göstermesini izlemelerine çok iyi bir kulp bulur. Onlara vampir olmayan birinin bunu yapıp yapamayacağını sorup sağlam bir çığlık atar. İçerideki ahmak vampirler herkesin çığlık atabileceğini düşünürlerken Buffy, Xander, Giles ve Angel içeri girerler ve kıyasıya bir dövüş başlar. Bu sırada Vampir Willow Bronze'a gelir ve sahnedeki Oz'u aşağıya fırlatıp insan ikizini boğmaya başlar. Buffy onu en iyi arkadaşının üzerinden çekip kalbine kazık saplamak üzereyken insan Willow ona bunu yapmamasını söyler. Willow, kötücül ikizini öldürmemek ve onu ait olduğu evrene geri göndermek istemektedir.. Kütüphaneye geri dönerler ve Vampir Willow'u ait olduğu yere gönderecek büyüyü yapmaya başlarlar. Vampir Willow, Xander'a onun evreninde bir Xander'ın da bir vampir olduğunu ve insanların ondan çok korktuğundan bahseder. Xander bundan oldukça hoşnuttur! Willow, kötü ikizine bir veda sarılışı yapar fakat yavaşça beline inen ellerden rahatsız olup büyünün başına döner. Sonunda hiçbir sorun çıkmadan Vampir Willow'u ait olduğu yere gönderirler. Bu sırada, Vampir Willow'un evreninde büyük bir insan-vampir çatışması olmaktadır ve o da tam bu çatışmanın ortasına ışınlanır. Evrenine dönüşünün ilk saniyesinde, Oz tarafından duvarda çakılı kazığa fırlatılmadan önce ancak "Oh, fu..." diyebilir. Ertesi gün, Willow Buffy'le konuşurken, Percy yanına gelir, Willow da ödevini yapamadığı için özür dilemek ister. Fakat Percy titreyerek ona bir tomar kâğıt uzatır, elmasını da bırakır ve kaçar. Willow, ne olduğunu anlamaz. Akşam bir yerlere gitme planlarına kaldıkları yerden devam ederler. Brüggen Buzulu Brüggen Buzulu (Aynı zamanda Pío XI Buzulu da denir.), güney Şili'de bulunan Güney Patagonya Buz Bölgesi'nin en büyük akımıdır. Şu anda 57 kilometre uzunlukta bulunan buzul, Güney Yarıküre'de, Antarktika dışında bulunan en büyük buzuldur. Dünyadaki diğer buzulların aksine 1945'ten beri gerilememiş, ilerlemiştir. 1945'ten 1976 yılına kadar Eyre Fiyord'u boyunca 5 kilometre ilerlemiş, 1962 yılında batı kıyısına ulaşmış ve Greve Gölü'nün denizle olan bağlantısını kesmiştir. Buzul, şimdiki durumunda sabitleşmeden önce hem kuzey hem de güney yönlerinde toplam 10 kilometre ilerlemiş, alanına neredeyse 60 kilometrekare buz katmıştır. Bu USGS çalışmasının 55. şekline bakınız. Kaleiçi Müzesi Kaleiçi Müzesi, Antalya Kaleiçi'nde her ikisi de korunması gerekli kültür varlığı olarak tescil edilmiş iki binada yer alan özel müzedir. Yapılardan birisi bir ortodoks kilisesi, diğeri geleneksel bir Türk evidir. Harap durumdaki yapıları satın alan Suna ve İnan Kıraç, 1993-1995 yılları arasında onarımı tamamlamış; 1996 yılında müzeye çevirmiştir. İki katlı konut binası 19.yüzyıl Kaleiçi yaşantısını özel efektlerle sunan bir değişik etnografya müzesi olarak düzenlenmiştir. Kına gecesi, kahve ikramı, damat tıraşı gibi günlük hayattan kesitler canlandırılmaktadır. Aya Yorgi Kilisesi adındaki ortodoks kilisesi ise konser ve çeşitli sanat etkinliklerinin de düzenlendiği bir mekandır. Suna ve İnan Kıraç çiftinin çini koleksiyonu da bu binada sergilenir. Atatürk'e hediye edilen çini Türkiye haritası gibi değerli eserler mevcuttur. Stratovolkan Stratovolkan (aynı zamanda kompozit volkan olarak da bilinir),