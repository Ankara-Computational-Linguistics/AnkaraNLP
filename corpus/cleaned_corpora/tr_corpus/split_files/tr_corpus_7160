tam manasıyla cimridir. Bir Gün Ragıp bey hiç tanımadığı bir örgütten tehdit telefonları almaya başlar. İlk etapta önemsemez. Ancak bir televizyon programına katıldığı gün KKMA isimli örgüt tarafından fidye istemek maksadı ile kaçırılır. Ancak bu örgüt tehdit telefonlarını eden örgüt değildir. (Aslında Örgüt Falan yoktur. Ragıp'ı korkutmak için şirkette yanında çalışanlardan biri ona oyun oynar.) Örgüt parayı alamayacağını anlayınca Ragıp'ı serbest bırakır. Ancak Ragıp eve dönmez. Bu Sırada Dürdane ve ailesi başka birinin kaza geçirdiğini duyar ve bunu Ragıp zannederler. Cenazeye tebdili kıyafetle katılan Ragıp ise arkasından hiç iyi konuşulmadığını ve kimsenin hakkını helal etmediğini görür. Bursa Tofaş Anadolu Arabaları Müzesi Bursa Tofaş Anadolu Arabaları Müzesi, Bursa’da tekerleğin at arabasından otomobile gelişimini sergileyen bir müzedir. Haziran 2002 tarihinde ziyarete açılmıştır . Bursa Büyükşehir Belediyesi’nin müze yapılmak üzere 30 yıl için TOFAŞ Otomobil Fabrikası’na kiraya verdiği 17 dönüm bahçe içindeki eski bir ipek fabrikasının (İpeker Fabrikası) restore edilmesi ile müze oluşturulmuştur. Restorasyon, 1998-2002 yılları arasında gerçekleşmiştir. Binanın restorasyonunu Mimar Naim Arnas gerçekleştirmiştir. Bursa’da bir mezarda bulunan ve daha önce Bursa Arkeoloji Müzesi’nde sergilenmekte olan 2600 yıllık bir savaş arabası müzede sergilenen en önemli eserlerdendir. Türkiye’nin çeşitli illerinden seçilerek bir araya getirilen kağnılar, at ve öküz arabaları, top arabaları, ot arabası, odun arabası gibi pek çok araba, panyolar, çarklılar, yarım esebey, Briçka gibi tarihi arabalar çok ince işlemlerden geçirilerek restore edildikten ve sınıflandırıldıktan sonra sergilenmektedir. Müzede Tofaş üretimi 8 otomobil de yer almaktadır. Mister No Mister No, Sergio Bonelli ve Galliano Ferri ikilisinin yarattığı çizgi roman ve baş karakter. İtalya'da 1975 Haziran ayında ilk serüveni yayımlanmıştır. İtalyan çizgi romanında bir dönüm noktasıdır. Ona bu sıfatı kazandıran en önemli özelliği, western olmayan ilk Bonelli karakteri olmasıdır. Dürüst, samimi, alkol ve güzel kadın düşkünü, tembelliği seven bir kişiliğe sahiptir. II. Dünya Savaşı'na Amerikan hava kuvvetlerinde savaş pilotu olarak katılan Mister No (asıl adıyla Jerry Drake) savaş sonrası prototip bir hippi olarak, Brezilya'nın Manaus kentine yerleşmiş ve bir Pırpır satın alıp turist rehberliği yapmaya başlamıştır. Küçük uçağıyla Amazon Nehri üzerinde turist gezdirerek hayatını kazanmaktadır. SS takma adlı (asıl adı Otto Kruger) turist rehberliği yapan Alman bir arkadaşı vardır. Olaylar Amazon nehri boyunca Brezilya, Kolombiya, Guyana gibi ülkelerde geçer. Kahramanımızın Karayip Denizi'nde dolanıp Haiti'ye uzanmışlığı da vardır. II. Dünya Savaşı'ndan sonra 1948-1950 yılları arası konu edilse de araba modelleri, kostümler, diyaloglarda geçen bazı kelimeler gibi detaylar, Vietnam Savaşı sonrasından izler taşımaktadır. Bir hekâyede, bir başka çizgi karakter olan Zagor ile Amazon ormanlarında buluşmuşmardır. İspanya, Fransa, Portekiz, Brezilya, Türkiye, Yunanistan,Yugoslavya gibi pek çok ülkede yayımlanmıştır. Jerry'nin sıkı dostları arasında, barmen Paulo Adolfo , tamirci Augustino, şarkıcı Dana Winter sayılabilir. New York'taki dostları ise çenesi düşük barmen Harvey Fenner, kulüp sahibi Max Culver, arkeolog Patricia Rowland ve özel dedektif Phil Mulligan'dır. Diğer kahramanlar ise şöyledir: Esse-Esse, Sergente Oliveira, Alan Chambers, Steve Mallory, Clara, Isabela, João, Celestino, Luna, Mama Rosa, Curtis Gray, Olinto Righetti, Miranda Cordeiro, Debora, Delia, Madalena, Irene, Maria, Barrett Whitaker. Yaratıcı: Guido Nolitta:" Sergio Bonelli", 1975 Ã‡izerler: Editör: Michele Masiero Kapaklar: Yalçın Didman Yalçın Didman, 1970'lerde Gırgır dergisinde ve Günaydın gazetesinde çalışmış çizgi roman yazarı ve çizeri. 1947 yılında Adapazarı’nda doğdu. 1972 yılında profesyonel olarak çizmeye başladı. İlk çizgi romanı Cehennem Kızı Perun’dur. Bu çalışmayı, Fatoş isimli günlük bant izledi. Fatoş’un yayını art arda iki büyük gazetede 80’li yıllara kadar sürdü. Günlük esprilerin özgün bir tatta görselleştiği Fatoş sürerken bağımsız olarak hazırladığı diğer çalışma (Aynalı Teke, 1986) konusunu Didman’ın o yıllarda sıkça tekrarladığı Doğu Karadeniz yayla gezilerinden alıyordu. Küresel ısınmanın ardından yeryüzünün buzul çağına girdiği hayali bir geleceği anlatan Ayılı Adam 1992’de yaratıldı ve Joker’de yayınlanmaya başladı. Ancak maceranın yarısında dergi sona erince, bu eser uzun yıllar boyunca beklemek durumunda kaldı. Antik Kommagene krallığının gizli mezarlarıyla dolu mistik bir atmosferde geçen Nemrut Güneşi adlı bilimkurgu ise, 1995 yılında çeşitli yayın gruplarınca yayınlandı. 2005 yılında Rodeo Strip dergisinde yazıp çizmeye başlayan Didman, Moğol Ulak adlı otantik bir bilimkurgunun ardından, antik bir dişi savaşçı olan Ulçe’yi yarattı. Rodeo Strip’teki performansının yarısı Ulçe maceralarına akarken, yine aynı dergi için mizah, korku ve gerilim temalı kısa çizgi romanlar da gerçekleştirdi. Eserleri çeşitli festival ve organizasyonlar vasıtasıyla uluslararası platforma da taşınmış olan Didman, tam bir doğa tutkunu. Vaktini şehrin gürültüsünden uzakta, köy evinde geçirmekten keyif alan sanatçının Atlar konulu bir suluboya resimler serisi de var. Yalçın Didman'ın başyapıtı niteliğinde olan Eksi Seksen, 2008'in Haziran ayında, Rodeo'nun RAD (Rodeo Albümler Dizisi) adlı serisinin ilk albümü olarak yayınlandı. Didman, aynı dizi kapsamında yeni maceraları da çıkmak üzere Ayılı Adam konseptine devam edeceğini açıklamış durumda. Brendon D'Arkness Dylan Dog yazarlarından Claudio Chiaverotti'nin 1998'de yarattığı, post-apokaliptik dönemde yaşayan çizgi roman kahramanı. Serinin kahramanı, dünyanın bir meteor yüzünden karanlık bir çağa gömülmesinden uzun yıllar sonra, günümüz İngiltere'si üzerindeki uygarlık kırıntısında yaşamaktadır. Annesi, dünyanın başına gelenlerden de sorumlu tutulan Kara Ay'ın Tırpanı isimli tarikat tarafından kurban edilmiştir. Para karşılığı bir tür güvenlik hizmeti sunan bir süvaridir Brendon. Yirmibirinci yüzyılın "geçmiş"e dönüştüğü bir tür "yeni orta çağ"ın gizemleriyle yüzleşir. Brendon D'Arkness'ın ilk iki macerası olan Doğum Günü 31 Şubat ve Karanlığın Gözyaşı, Rodeo Strip dergisinin 2,3, 5 ve 6. sayılarında yayınlanmıştır. Rodeo Yayıncılık Brendon Vakur Barut Suat Gönülay 'ın yazıp çizdiği, bıçkın bir İstanbul delikanlısının maceralarını konu alan çizgi roman. Vakur, hırsızlık gibi adi suçlarla geçinen, saç stili ve giyimi ile keskin bir tarz yakalamış bir karakterdir. Maceraları bir dönem haftalık mizah dergisi Penguen'de bölümler halinde çıkmıştır. Rodeo Strip dergisinin 9. sayısında, aynı zamanda kapakta da yer alarak, Marilyn Monroe ile fantezilerle dolu bir rüya-macerası basılmıştır. Aynı yayının 10. sayısında ismi Wakur Barut olarak değişirken, İstanbul'la ilişkisine dair anekdotları ilüstrasyonlar eşliğinde sunulmuştur. Brayton Ã§evrimi Brayton çevrimi, genel olarak gaz türbinlerinde kullanılan, periyodik bir prosesdir. Günümüzde geçerli olan gaz akışkanlı güç çevrimleri içinde önemli bir yer tutar. Diğer içten yanmalı güç çevrimleri gibi açık bir sistem olmasına rağmen; termodinamik analiz için egzoz gazlarının ikinci bir ısı değiştirgecinden geçtikten sonra içeri alınıp tekrar kullanıldığı farzedilir ve kapalı bir sistem gibi analize uygun hale gelir. İsmini, mucidi olan George Brayton’dan almıştır. Aynı zamanda Joule çevrimi olarak da bilinir. Brayton çevrimi ilk olarak, Amerikalı makine mühendisi George Brayton'un 1872 yılında patentini aldığı iki zamanlı kerosen yakan pistonlu motorunda kullanılmak üzere ortaya çıktı. Brayton tip bir makine temel olarak üç elemanı içerir: gaz kompresörü, karışım odacığı ve genleştirici. 19. yüzyıldaki orijinal Brayton makinesinde çevre havası, kompresör pistonuna girer, burada basınçlandırılır. (Teorik olarak izentropik bir prosestir.) Sıkıştırılmış hava daha sonra karışım odacığı boyunca ilerler, yakıt ilave olur. (Bu da izobarik bir prosestir.) Isıtılmış, basınçlandırılmış hava ve yakıt karışımı daha sonra genişleme silindiri içinde alev alır ve genişleme piston/silindiri boyunca genişleyerek enerjisini aktarır. (Teorik olarak yine izentropik bir prosestir.) Piston/silindirden elde edilen işin bir bölümü kompresöre güç sağlamak için bir mil düzeneği aracılığı ile kullanılır. Brayton'ın sadece pistonlu motorlar yapmış olmasına rağmen günümüzdeki modern Brayton makinelerinin hemen hemen hepsi türbinlidir. Bunun en yaygın örneği olan gaz türbinlerinde de yine temel olarak üç eleman vardır: gaz kompresörü, brülör (yakıcı) veya yanma odası ve genleşme türbini. Burada da çevre havası kompresöre girer ve basınçlandırılır. (Teorik olarak izentropik prosestir.) Basınçlı hava yanma odasına girer, yakıt ilavesiyle birlikte yanma gerçekleşir ve hava ısınır. (Bu da izobarik bir prosestir.) Yanma ürünü, türbin veya türbinler boyunca genişleyerek enerjisini aktarır. (Teorik olarak yine izentropik bir prosestir.) Türbinden elde edilen işin bir kısmı ile kompresöre güç verilir. Ne sıkıştırma, ne de genişleme gerçekte izentropik olamaz. Kompresör ve genleştirici boyunca kayıplar, verim kaybını kaçınılmaz kılar. Genelde, sıkıştırma oranındaki artış, bir Brayton sisteminin tüm çıkış gücünü arttırmak için en çok kullanılan yoldur. İdeal Brayton çevrimi: Gerçek Brayton çevrimi: Kaptan Venüs (çizgi roman) Kaptan Venüs, Ali Recan tarafından 1978 yılında (o dönemin sosyo-kültürel özelliklerini taşıyarak) yaratılmıştır. Uzay çağında geçen macera, korku ve bilimkurgu yayınıydı. Kaptan Venüs sarışın ve son derece seksi bir kadındı. Tüm hikâyelerinde de vücuduna yapışık kırmızı bir elbise giyer, bazen de yarıçıplak olurdu. Kaptan Venüs'te erotizme gerektiği kadar, üstelik çoğu kez seviyeli bir şekilde yer verilmiştir. Örneğin ilk macera olan Uzayda Kaybolan Kadın'ın girişindeki bölüm ya da yine aynı sayının 13. sayfasındaki kareler oldukça estetik bir anlayışla tasarlanmıştır. Ergün Gündüz Ergün Gündüz, 1960 Kayseri doğumlu çizgi romancı, grafik sanatçısı ve dergici. Akademide öğrenciyken Gırgır'da başladığı kariyerine, yönetiminde bizzat yer aldığı Rr, Joker, Akrebin Gölgesi ve son olarak da Resimli roman dergilerinde devam etti. Gırgır dergisi için çok sayıda karikatür ve kapak yapmış da olsa, çizgi romancı kimliğini ön plana çıkartan bir sanatçıdır. Fransa'nın Ameins kentinde sergilenmekte olan ilüstrasyon çalışmaları mevcut. Sprite gazoz kutuları ve Petrol Ofisi'nin POMAN'i gibi, çeşitli reklam kampanyalarında görev almıştır. Resimli Roman'ın 3. sayıda kapanmasının ardından, Rodeo Strip'te iki çizgi romanı ve retrospektif özelliği taşıyan uzun bir röportajı yayınlanmıştır. Halihazırda daha çok reklam dünyası için çalışmalar yapmakta olan Ergün Gündüz, çizgi roman çalışmalarını Studio Rodeo bünyesinde vermektedir. Bu kapsamda resimlediği Organik Kadın gibi bazı çizgi öyküleri FHM dergisinin Türkiye edisyonunda yer alırken, Murat Mıhçıoğlu'nun ABD yayınına yönelik olarak yazdığı Bir Zombi Bunu Yapabilir Mi? isimli öykü de Gündüz'ün çizgileriyle Zombie Bomb isimli çizgi roman antolojisine girmiştir. Aynı çalışma, Studio Rodeo'nun 2011 tarihli çizgi roman yıllığı olan Totem'de Türkçe olarak yer almıştır. Ergün Gündüz, görsel sanatlar dünyasındaki çalışmalarının paralelinde, Bilgi Üniversitesi'nde görsel iletişim dersleri vermektedir. Termodinamik Ã§evrimler Termodinamik çevrimler, bir veya daha çok hal değişimi () gerçekleştiren, iş veya enerji üreterek veya enerjiyi transfer ederek ilk haline dönen bir çalışma akışkanı içeren çevrimlerdir. Tabloda termodinamik çevrimlerin listesi verilmiştir. Kapalı bir çevrim esnasında, sistem başlangıçtaki termodinamik sıcaklık ve basınç durumuna döner. Termodinamik sistemlerde Isı ve iş gibi tüm çevrim basamakları birbirlerinden bağımsızdır. Başlangıç durumuna dönen sistemlerde termodinamiğin birinci kanununun uygulanışı şöyledir: Yukarıda çevrim sonunda sistemin enerjisinde bir değişimi olmadığı ifade edilmiştir. E (E), sistemdeki ısı ve iş girişini, E (E), sistemdeki ısı ve iş çıkışını ifade etmektedir. Termodinamiğin birinci kanunu aynı zamanda, bir çevrimdeki net ısı girişinin, net iş çıkışına eşit olduğunu söyler. (Isı için Q pozitif, Q ise negatif kabul edilir.) Başlıca termodinamik çevrimler, güç çevrimleri ve ısı pompası çevrimleridir. Güç çevrimlerinde ısı girişi ve mekanik iş çıkışı vardır. Isı pompası çevrimlerinde ise mekanik iş girişi ile düşük sıcaklıktan yüksek sıcaklığa ısı transferi yapılır. Basınç-Hacim (PV) () ve Sıcaklık-Entropi diyagramlarında saat yönündeki çevrim güç çevrimine, saat yönünün tersine olan çevrim ise ısı pompası çevrimine işaret eder. Otto Ã‡evrimi: 1→2: İzantropik Genişleme: Sabit entropi (s), basınç (P) düşüşü, hacim (v) artışı, sıcaklık (T) artışı 2→3: İzokorik Soğuma: Sabit Hacim(v), basınç (P) düşüşü, entropi düşüşü(S), Sıcaklık (T) düşüşü 3→4: İzantropik Sıkıştırma: Sabit entropi(s), basınç (P) düşüşü, hacim (v) düşüşü, sıcaklık (T) artışı 4→1: İzokorik Isınma: Sabit hacim (v), basınç (P) artışı, entropi (S) artışı, sıcaklık (T) artışı Termodinamk süreçler (prosesler) listesi; Adyabatik: çalışma akışkanında ısı ve kütle kaybının veya kazancının olmadığı haldeki süreçtir. Toplam iç enerji değişimi sıfırdır. İzotermal: Sıcaklık değişiminin sıfır olduğu haldeki süreçtir. (T=sabit, δT=0) İzobarik: Basınç değişiminin sıfır olduğu haldeki süreçtir. (P=sabit, δP=0) İzokorik: Hacim değişiminin sıfır olduğu haldeki süreçtir. (V=sabit, δV=0) İzantropik: Entropi değişiminin sıfır olduğu haldeki süreçtir. (S=sabit, δS=0) Termodinamik güç çevrimleri ısı motoru operasyonlarının temelidir. Isı motorları dünyadaki elektrik gücünün önemli bir kısmını sağlarken, motorlu taşıtların çok büyük çoğunluğu da ısı motorlarıyla çalışır. Güç çevrimler iki kategoride incelenebilir: gerçek çevrimler ve ideal çevrimler. Güç çevrimleri kullandıkları ısı motoru tiplerine göre birbirlerinden ayrılırlar. İçten yanmalı motorlarda en sık rastlanan çevrimler: otto çevrimi; benzinli motor’da kullanır, Dizel çevrimi; dizel motor’da kullanılır. Dıştan yanmalı motorlarda ise Brayton çevrimi; türbin motoru kullanır, Rankine çevrimi; buhar türbini kullanır, Stirling çevrimi ve Ericsson çevrimleri; sıcak hava motoru kullanırlar. Örnek, 4 termodinamik süreç (proses) içeren ısı motoru çevriminden (net iş çıkışı) basınç-hacim mekanik iş çıkışı Süreç (proses) 4-1 ve 2-3 arasında hacim değişikliği meydana gelmez ise, denklem (3) şu şekilde basitleştirilebilir: Günlük kullanılan ısı pompaları ve buzdolaplarında termodinamik ısı pompası çevrimleri kullanılır. Devlet Su İşleri Genel Müdürlüğü Devlet Su İşleri Genel Müdürlüğü (DSİ) 6200 Sayılı Kanun’la 18 Aralık 1953 tarihinde kurulmuş ve 1954 yılında teşkilatlanmıştır. Devlet Su İşleri Genel Müdürlüğü, Türkiye Cumhuriyeti Tarım ve Orman Bakanlığı'na bağlıdır. Faaliyetlerini T.C. Tarım ve Orman Bakanlığı'na bağlı olarak yürütmektedir. Ülkedeki bütün su kaynaklarının planlanması, yönetimi, geliştirilmesi ve işletilmesinden sorumlu, Merkezi Yönetim Bütçesine tabii özel bütçeli yatırımcı bir kuruluştur. Bir kamu kuruluşu olarak kendine verilen; taşkın koruma, sulu ziraatı yaygınlaştırma, hidroelektrik enerji üretme ve büyük şehirlere içme suyu temini yanı sıra Belediye Teşkilatı Olan Yerleşim Yerlerine de İçmesuyu temini gayelerini etkin bir şekilde yerine getirebilmesi bakımından, söz konusu dört maksadın ortak noktası olan baraj çalışmaları konusunda öncelikli faaliyetlerini sürdürmektedir. Ayrıca 18/04/2007 tarih ve 5625 sayılı Kanun ile 1053 sayılı kanunun 10. maddesinin değişmesi neticesinde nüfus kriteri kaldırılarak Belediye teşkilatı olan tüm yerleşim yerlerinin içme kullanma ve endüstri suyu ve gerekmesi halinde atık su tesislerinin yapımında DSİ yetkili kılınmıştır. Kalina Ã§evrimi Kalina çevrimi, ısı enerjisini mekanik güce çevirmek için en az iki farklı komponentden oluşmuş çalışma akışkanından faydalanan bir termodinamik çevrimdir. Bu komponentlerin arasındaki oran termodinamik geri dönüşümü ve termodinamik verimi arttırmak için sistemin farklı bölümlerinde değişiklik gösterebilir. Kalina çevrim sistemleri ısı kaynağının tipine göre çok çeşitli şekillerde özel olarak uygulanabilir. "Örnek olarak;" Kalina çevriminin güç istasyonları ve enerji dönüşümü için yapılan uygulamasında; % 70 amonyak ve % 30 sudan oluşan bir çalışma akışkanı kullanılması ile geleneksel Rankine çevriminin üzerinde verim artışı sağlanabilmiştir. Yıldız tipi motor Yıldız tipi motor, (radyal motor) silindirleri bir daire merkezine karşı sıralanmış motorlara denir. Bu motor türünde tüm piston kolları tek biyel muylusuna bağlı olarak çalışırlar. Yıldız tip motorlarda ateşleme aralığının düzgün olabilmesi için; 4 zamanlıları tek sayıda, 2 zamanlıları çift sayıda silindirli olarak yapılır. Bu tertip şeklinde beygir gücü başına düşen motor ağırlığı 2 kg civarındadır. Bu nedenle uçaklarda ve bazı deniz taşıtlarında rahatlıkla kullanılır. Avcılık Avcılık, başlangıçta insanların karınlarını doyurmasına yönelik olan bir faaliyet. İlk insanlar ovalarda dolaşırken toplayabildikleri bitkiler ve kovalayıp yakalayabildikleri küçük hayvanlarla beslenmişlerdir. Taş Devri insanları, binlerce yıl boyunca avcılıkla yaşamlarını sürdürdüler. Mağaralarda barındılar, keskin ve sert taşlardan silahlar yaptılar. Ok, mızrak ve topuzla mamut, rengeyiği ve ayı gibi büyük hayvanları avladılar. İnsanlar hayvanlar kadar güçlü ve çevik değildi, ama zekâları, silah yapma yetenekleri avcılıkta başarılı olmalarını sağladı. Ayrıca bu ilk insanlar, kendilerine avcılıkta yardımcı olması için köpek gibi bazı hayvanları da eğittiler. Çoğu zaman bir geyik ya da yabani at sürüsünü bir uçuruma doğru sürüp avladıklarında, bütün topluluğa yetecek kadar yiyecek elde etmiş oluyorlardı. İnsanlar karınlarını doyurmak için ekip biçmeyi ve hayvan yetiştirmeyi öğrendikten sonra da avcılığı sürdürmüşlerdir. Tuzak kurma da avcılık yöntemlerinden biridir. İnsanlar tuzakla vahşi hayvanları etleri ve kürkleri için, bazen de zarar vermelerini önlemek ya da bilimsel araştırmalar yapmak için yakalarlar. Pek çok çeşit tuzak vardır. Kürklü hayvanları, kürklerine zarar vermeden yakalamak için çelik tuzak kullanılır. Hayvanı hemen öldürmeyen ve avcı tarafından öldürülünceye kadar ava acı çektiren bu tür tuzaklar dünyanın birçok ülkesinde yasaklanmıştır. Bildiğimiz fare kapanı da, çelik bir yayla güçlendirilmiş bu tür bir tuzaktır. Başka bir tuzak çeşidi, bir yay ile ilmekten oluşur. Esnek bir dal yay görevi görebilir. İlmek telden yapılır ve dal tetik görevini görecek bir iple aşağıya çekilerek bağlanır. Av tuzla kaplanan ipi kemirdiği zaman ipin kopmasıyla yay fırlar. Avı saran ilmek sıkışarak hayvanı havaya kaldırır. Kuşları yakalamada giderek daralan ağdan tüneller de kullanılır. Kuşlar ağın geniş ağzına sürülür ya da yemle çekilir ve dar ağzında yakalanır. İlkel insanların büyük hayvanları avlamak için başvurdukları bir yöntem de tuzak çukurlarıydı. Avın izlerinin sıkça görüldüğü bir yere çukur kazılarak üstü dallarla ve yapraklarla örtülürdü. Çukurun dibine çakılan ucu sivri kazıklar hayvanı düşer düşmez öldürürdü. Eski zamanlarda üst üste yerleştirilen iki kütükle de avlanılırdı. Av yeme dokunduğunda üstteki kütük düşerdi ve av iki kütük arasına sıkışırdı. Bu tuzaklarda kütük yerine, bir kutu kullanıldığında hayvan canlı yakalanır. Kutunun içine koyulan kapana av basınca kapak kapanır. Bu tür tuzaklar hayvanları bilimsel araştırmalar ya da hayvanat bahçeleri için yakalarken kullanılır. Canlı yakalama ve avı etiketleme yöntemiyle hayvanlara ilişkin çok değerli bilgiler edinilmektedir. Hayvan etiketlendikten sonra salınır; yeniden yakalandığı zaman, nereden nereye göç ettiği anlaşılır. Kartal ile avcılık, küçük iken yakalanan ve av için eğitilen alıcı kuşlar ile yapılan avcılığı ifade eder. Günümüzde azalamasına rağmen Orta Asya'da Kırgız ve Kazak halklarının devam ettirmektedir. Selçuklu ve Osmanlıların da uyguladığı yöntem Türkiye'de unutulmuştur. Yalnızca Karadeniz Bölgesi'nde Atmaca ile avlanma sürdürülmektedir. Kürkleri için hayvanları avlamak, en gözde avcılıktan biridir. Kürk ticaretiyle ilgilenen avcılar tuzaklar kurarak kunduz, mink, misk sıçanı, tilki, porsuk, kakım, vaşak, susamuru, rakun ve kurt gibi kürklü hayvanları avlarlar. Kanada'da kürk hayvanı avı hâlâ önemli bir sanayi dalıdır. Bu tür avcılık bazı hayvan türlerinin soyunun azalmasına yol açtığı için 20. yüzyılda kişi ve kuruluşların eleştirilerini gündeme getirmiştir. Bugün satılan kürklerin çoğu özel çiftliklerde yetiştirilen hayvanlardan elde edilmektedir. Yiyecek sağlamak amacıyla yalnızca ok ve mızraklarla hayvan öldüren avcılar herhangi bir hayvan türünün yok olmasına neden olmazlar. Oysa ticaret ve kâr amacıyla tüfeklerle avlanan avcılar bu tehlikeyi doğurabilir. Örneğin, 19. yüzyılda avcılar et ticareti için Kuzey Amerika'daki bizonları hemen hemen yok ettiler. Afrika'ya safari denen av partilerinde büyük hayvanlar hem spor yapmak, hem de kâr amacıyla vuruldu. 20. yüzyıla gelindiğinde insanlar, avcılık denetlenmezse avlanacak hayvan kalmayacağını anlamaya başladılar. Bugün birçok bölgede büyük hayvanlarının avı sıkı denetim altına alınmıştır. Örneğin, ancak yaşadıkları denetimli bölgede sayıları çok artarsa fillerin avlanmasına izin verilmektedir. Gene de kaçak avlanma hâlâ önemli bir sorundur. Av hayvanı, spor amacıyla avlanan hayvanlar, kuşlar ve balıklardır. Günümüzde neredeyse bütün av hayvanlarının avlanması izne bağlanmıştır. Buna karşın para kazanmak için kaçak ya da izinsiz avlanma yapılır. Örneğin, sombalığı ve alabalık çoğu zaman izinsiz avlanmaktadır. Değerli balık soylarını korumak amacıyla, dünyanın birçok ülkesinde izinsiz avlanmaya ağır cezalar koyulmuştur. Afrika'daki av hayvanlarının korunma altına alındığı bölgelerde ya da av hayvanı bakımından zengin olan ülkelerde yetkililer değerli hayvanları postu ya da dişleri için öldürmeye gelen izinsiz avcılara karşı önlemler almışlardır. Bugün Türkiye’de avcılık belgesi(on sekiz yaşını doldurmuş, silah taşıma ehliyetine sahip, 4915 sayılı kanuna göre avcılık belgesi almaya engel hali bulunmayan, avcılık ve av yaban hayatı ile ilgili eğitim almış ve sınavda başarılı olmuş kişilere başvuruları halinde verilen belgeyi) ve avlanma pulunu almış olanlar avlanma sezonunda avlaklarda avlanma hakkına sahip olabilirler.Tüfekle avcılık yapmak isteyenler yivsiz tüfek ruhsatı almak zorundadır. Türkiye'de av silahlarının yapımı, alım satımı ve bulundurulması da bir yasayla düzenlenmiştir. İyi avcı avını ustalıkla izler ve sezdirmeden ona yaklaşır. Keskin nişancılığıyla avını hiç acı çektirmeden öldürebilir. Ülkenin bu konudaki yasalarına uyarak yalnızca izin çıktığında avlanır. Buna rağmen, avcılık hayvanlara acı ve eziyet çektirdiğinden, birçok çevre korumacı avcılığı acımasız bir spor saymaktadır. Öte yandan, çevrebilim incelemeleri de doğanın dengesinin sürdürülebilmesi için, yabani hayvanların sayılarının belli bir düzeyin altına düşmemesi gerektiğini göstermiştir. Shar-Pei Shar-Pei ya da şar pey, (Çince: 沙皮), Çin kökenli köpek ırkı. Ataları tam olarak bilinmemektedir. Chow chow'dan türetilmiş olabilir. Ancak bu iki cins arasındaki yegane benzerlik mor dilleridir. Sağlam, çevik, güçlü bir köpektir. Teni yumuşak ve sarkıktır. Yükseklikleri; erkeklerde 46 – 51 cm, dişilerde 41 – 61 cm. Ağırlıkları; erkeklerde 20 – 25 kg, dişilerde 16 – 20 kg. Başının iki yanına düşük küçük kulakları vardır. Kıvrık kuyruğu dik durur. Tüyleri yumuşaktır. Açık kahverengi, krem, kızıl ya da siyah renklerde olabilirler. Yüzlerinde üzüntülü bir ifade vardır. Ev içinde mutludurlar. Sakin, iyi huylu ve sadıktırlar. Özellikle çocuklarla araları iyidir. Shar Pei, geçmişte yırtıcı bir savaş köpeği idi. Çin'de yapılan köpek dövüşlerinde çok popülerdi. Yıllarca bu dövüşlerde bir öncü olarak alkışlandı. Daha sonra Amerika Birleşik Devletleri'ne getirildi ve burada insana arkadaşlık eden bir köpek haline geldi. Aktif sadakat Aktif sadakat, belli bir zaman aralığında müşterinin satın alma, temasta bulunma ve işlem yapma aktivitelerini tekrarlamasıdır. Müşterinin en son ne zaman temasta bulunduğu ve temasta bulunma sıklığı gibi ölçüler analize baz teşkil eder. Reiki Reiki , 20.yüzyılın başında Japonya'da ortaya çıkan, enerji aktarımı ile ruhsal şifa vermeye dayalı olduğuna inanılan bir tekniktir. Rei "her yerde varolan", ki "ruhsal yaşam enerjisi" anlamına gelmektedir. Batıya "Evrensel Yaşam Enerjisi" olarak tercüme edilmiştir. Ancak ezoterik olarak "yüce kaynağın bilincini taşıyan, ruhsal amaçla çalışan yaşam gücü enerjisi" açıklaması daha kapsamlı bir tariftir. "Reiki" bir frekans ve ""Ruhsal Şifa Tekniği""dir. Reikinin herhangi bir din ya da inanç şekline bağlı olmayan, kolaylıkla uygulanabilen, zararsız bir yöntem olduğu ifade edilmektedir. Ancak Reikinin çift kör çalışmalarda herhangi bir hastalığın tedavisinde etkili olduğu kanıtlanabilen bir yöntem olmadığı, hasta üzerindeki etkisinin de sadece plasebo etkisi olduğu değişik bilim merkezlerince kabul edilmektedir. Kaynağının Tibet olduğu sanılan Reiki, 19. yüzyılda bir Japon Budisti olan Dr. Mikao Usui tarafından ortaya çıkarılmış ve bir şifa tekniği halinde sunulmuştur. Usui'nin ölümünden sonra dikilen anıtta yazılanlara göre, Reiki'nin temelini oluşturduğu ileri sürülen enerji, Mikao Usui'ye Kurama Dağı'nda 21 günlüğüne inzivaya çekildiğinde gelmiştir. Usui, 1922'de bu enerjiyle işleyen şifa tekniklerini uygulamak üzere Tokyo'da bir klinik açmıştır. Usui bu şifa yöntemlerini uygulamakla kalmamış, birçok kişiye de öğretmiştir. Usui, 1923'te Tokyo'da meydana gelen Kanto depremi sırasında yardım çalışmaları yanında yeni klinikler kurmuş, ülkesinin diğer bölgelerine giderek Reiki sistemini tanıtmış ve uygulamıştır. Usui, bu seyahatlerinden birinde 62 yaşında yaşama veda etmiştir. Usui, Reiki şifa yöntemlerini uygulamak üzere kurduğu organizasyona "Usui Reiki Ryoho Gakkai" adını vermiş ve günümüzde halen çalışan bir organizasyon kurmuştur. Bununla birlikte çağdaş araştırmacılar, Japon kültürünün kapalı gelenekleri nedeniyle, bu topluluğun günümüzdeki öğretileri ve uygulamaları hakkında bilgi edinmekte büyük güçlük çekmektedirler. Yakın zamana kadar Mikao Usui ve bu sistemin ortaya çıkmasıyla ilgili çok az şey biliniyordu. Son birkaç yıldır Japonya'da yapılan araştırmalar sonucunda Usui'nin orijinal Reiki uygulamaları hakkında daha kesin bilgiler elde edilmiş ve böylece batıda öğretilen sistemi daha geniş bir perspektiften görme olanağı doğmuştur. Usui'nin öğrencilerinden biri, Fizik Profesörü Chujiro Hayashi, 1938 yılında bu sistemi Hawaii'ye götürerek buradaki öğrencisi Hawayo Takata'yı öğretmenliğe inisiye etmiştir. Takata, Reiki'nin batıda yayılmasına neden olan kişidir. 1970'li yıllardan itibaren yirmi iki kişiyi öğretmen olarak yetiştirdikten sonra, 1980'de ölmüştür. Batıdaki Reiki pratisyenlerinin büyük çoğunluğu bu yirmi iki kişinin öğrencileridir ve hepsi Takata'ya, Hayashi'ye ve Usui'ye bağlanırlar. Reiki Master'ları, yıllar içinde kendi sezgilerini ve algılarını kullanarak; şifa bulmak isteyenlerin ve ruhsal gelişimlerini sürdürürken Reiki ile çalışanların gereksinimlerine cevap veren yeni teknikler geliştirmişlerdir. Reiki fiziksel, zihinsel veya duygusal sorunların tümünde kullanılır. İnanca göre bedende meydana gelen enerji dengesizliklerini ve negatif enerji blokajlarını çözebilmek için yetersiz veya eksik kalan kendi enerji bedenini dengeleyip, tamamlayarak ve bilinç değişikliği yoluyla ruhsal - fiziksel iyileşme sürecini başlatma yolunu açmaktadır. Burada bahsedilen 'enerji beden', 'ruh', 'enerji dengesizlikleri' ve 'negatif enerji blokajları'nın bilimsel birer açıklamaları bulunmamaktadır. Laboratuvar ortamında yapılan deneylerde, reiki verilen hastaların daha çabuk iyileştikleri gözlemlenmiştir. Birçok hastalıkta tıbbi tedaviyi tamamlar, zihinsel ve bedensel gerginliklerden kurtulmayı sağlar. Sağlık ve kişisel gelişim alanında pozitif etkiler yaptığı, bu tekniği uygulayan ve uygulatanlar tarafından iddia edilmektedir. Reiki bugün dünyada yaklaşık iki milyon kişi tarafından uygulanmaktadır. Dünyada birçok hastane reiki uygulamayı bütünleyici tedavi olarak kabul etmektedir. Reiki'nin evrensel bir enerji olduğu, hiçbir kişinin tekelinde olmadığı, Reiki ile herkesin kendisinin şifacısı olabileceği Reiki uygulayıcıları tarafından ifade edilir. Reiki, bir Reiki Master'ının öğrencisine Reiki'yi kullanma yeteneğini transfer etmesiyle (el vermesiyle) olur. Seminere katılan kişi enerjiyi, enerjinin çalışma sistemini ve Reiki ile ilgili teorik bilgiyi öğrenir "elverme" inisiyasyon (uyumlanma) seansı sonrasında Reiki enerjisine kanal olup Reiki'yi kullanmaya başlar. Eğitim semineri kısa sürelidir (1 veya 2 gün). Reiki kuramına göre Reiki, kanal olunduktan sonra enerjinin ellerden geçerek aktarılması ile kullanılır. Reiki'ye uyumlanmış kişi bu enerji akışını ellerin ısınması, soğuması, karıncalanması gibi etkilerle kendisi hissedebilir. Reikinin kendi bilinci vardır ve siz ne için reiki verirseniz o en çok enerjiye ihtiyaç duyan alana yönelir. Reiki hata yapmaz, uygularken konsantrasyon gerekmez. Reiki için "inanmak" şart değildir. Bunu, siz ne kadar okyanusa girdiğinizde ıslanmayacağınıza inansanız da gene de ıslanacak olmanız olayına benzetebiliriz. Siz inanmasanız bile o çalışır ve şifa verir. Reiki bir kez elde edilip ömür boyunca kullanılır. Kullanmadığında da yetenek kaybolmaz. Reiki'yi öğrenmenin ve kullanmanın, kişinin eğitim, bireysel zeka ve ruhsal tekamül düzeyi ile ya da inancıyla ilgisi yoktur. Reiki ile çalışma üç aşamada öğrenilir ve bunlar hem bağımsız hem de birbirlerini tamamlayıcı düzeylerdir. Hep birlikte tam bir şifa ve ruhsal gelişim sistemi oluştururlar. Herkes her düzeyin eğitimine açıktır ve herkes kendine uygun gördüğü düzeyde öğrenimi bırakabilir ya da öğretmen olabilir. Dereceler insanların birbirine üstünlük sağlaması için değildir. Dereceler sadece reiki gücünü arttırır. Reiki'nin Kundalini, Violet Flame, İmera gibi kendi içinde ayrılan şifa sistemleri vardır. Altın üçgen, takyon gibi sistem olamayan ancak farklı frekanslarda ve farklı amaçlarla kullanılabilen, reikinin gücünü yükselten araçları da vardır. Günümüzde birçok bilim adamı ve sağlık çalışanı Reiki uygulamalarının etkinliğini tartışmalı bulmakta ve plasebo etkisinden beklenenin otesinde bir iyileştirme sağlamadığını iddia etmektedir. Buna karşın Japonya, Amerika ve Avrupa'nın bazı bölgelerinde Reiki klinikleri bulunmaktadır. Buna ek olarak, günümüzde adının içinde "Reiki" sözcüğünü kullanan ve aracı olma yoluyla alınan ve deneyimlenen başka enerjilerle birlikte çalışan diğer sistemlerin de bulunduğunu belirtmek gerekir. Mikao Usui tarafından geliştirilen Reiki'ye dayanan sistemler, isimlerinde "Usui Reiki" veya "Geleneksel Japon Reiki" deyimlerini kullanırlar. Öğrenilen ilişki Öğrenilen ilişki, ilk kez bir ürünü satın alan bir müşteri için satın aldığı ürün, aynı zamanda o marka ve/veya şirket için bir sınav niteliği de taşır. Müşteri bu sınavı kendince değerlendirip, bir sonraki alış verişinde yine aynı markayı veya bir başka markayı tercih eder. Eğer ilk satın aldığı ürün ve fiyat kendisi için tatmin edici nitelik taşıyorsa çoğu zaman müşteri yeni bir ürünü tanımak riskini tercih etmez. Müşteri, firmadan yapmış olduğu her bir “başarılı” alışverişte, o firma ve markaya daha fazla güven duyar. Bu süreçte firmanın yapabileceği en doğru hamle, müşterinin bağlılığını artırabilmek amacıyla, yeni fırsatlar ve farklılıklar yaratmaktır. Bu ilişki uzun vadede Artı – Artı ilişkisine dönüşecektir. Hem müşteri sürekli alışveriş yapmış olmanın avantajıyla daha ucuza daha iyi hizmet alacak, hem de firma kendine sadık bir müşteri edinecek ve bu müşteri üzerinden uzun vadede daha fazla kar edecektir. Müşteri daha sık alışveriş yapmaya başladıkça zaten alış veriş potansiyelini üst seviyelere çıkaracak ve belki başka ürünler için de yine güvendiği firmayı tercih edecektir. En Değerli Müşteri Grubu En Değerli Müşteri Grubu (Most Valuable Customers - MVC), bir firma için gerçek değeri en yüksek, en kârlı, en bağlı ve firma ile en fazla iş birliği yapan ya da yapmak isteyen müşteri tipidir. En Çok Büyüyebilir Müşteri Grubu En Çok Büyüyebilir Müşteri Grubu (Most Growable Customers - MGC), bir firma için stratejik değeri gerçek değerini geçen müşteri tipidir. Bu tür müşteriler çapraz satış ve etkin maliyet yönetimi ile firma için en kârlı müşteri haline dönüştürülebilir. Şirket için gelecek planları arasında en önemli yeri en çok büyüyebilir müşteri grubu alır. Bu gruptaki müşteriler uzun ve orta vadede firma için en değerli müşteri grubunda yer alabilirler. Hali hazırda pek de yüksek kâr getirmeyen bu müşterileri olabildiği kadar sadık ve kârlı müşteriler haline getirmenin en önemli adımı öncelikle onları diğer müşterilerden ayırabilmek yani fark etmektir. Nuh Suresi Nuh suresi, (Arapça: سورة نوح) Kur'an'ın 71. suresidir. Sure 28 ayetten oluşur. Kur'an'da Mekke döneminde indirildiğine inanılan sure Nuh peygamberin kavmini doğru yola davetinden ve Nuh tufanından bahsetmesinden dolayı Nuh suresi ismini almıştır. Mekke'de indiğine inanılan surede Nuh'un kavmine peygamber olarak gönderilişinden, Nuh peygamberin kavmini Allah'a ibadet ve itaat etmeye davet edişinden, Allah'ın insanların emrine sunduğu çeşitli nimetlerden, putlara tapanların suda boğulmalarından bahseder. Sure adını Nuh’un peygamber seçilişi ve mücadelelerinin anlatıldığı Nuh efsanesinden almaktadır; Buna göre Âdem’den sonra 10 nesil geçmiştir, bu arada çoğalan ve sapıtan insanlar putlara tapmaya başlamışlar, tanrı da onlara sadece kendisine tapınılması konusunda uyarıcı olarak Nuh'u göndermiştir. İnsanlar ise Nuh'u dinlemeyerek onunla dalga geçmişlerdir. Nuh bu durumda çaresiz kaldığı için bütün inançsızların yok edilmesi için tanrıya yalvarmış, O da Nuh'a bir gemi yapmasını emretmiştir.(Hud suresi) Sonuçta inananlar ve her bir hayvan cinsinden birer çift gemiye alınarak kurtulmuş, inançsızlar ise boğulmuşlardır. Hızlı Gazeteci Hızlı Gazeteci, Necdet Şen tarafından yaratılan açık sözlü ve muhalif çizgi roman karakteri. İlk olarak 1980'de "Hey" dergisinin mizah eki "Curcuna"da gününü kurtarmaya çabalayan "saf" bir kahraman olarak ortaya çıktı. Zamanla kimlik değiştirdi ve kurulu düzenle çatışmadan duramayan, memnuniyetsiz, sivri dilli bir adama dönüştü. 1981'de Hızlı Gazeteci'nin iki kısa öyküsü "Görev Her Şeyden Kutsaldır" ve "Güzellik Yarışması" Çizgili Yayınlar tarafından albüm olarak basıldı. 1984-1992 arası Cumhuriyet gazetesinde, 1995-1996 yıllarında da Hürriyet gazetesinde günlük çizgi bant olarak yayımlanan Hızlı Gazeteci öyküleri daha sonra çeşitli albümlerde toplandı. Gazetede yayımlandığı süre zarfında çok tartışma yaratan siyasi hikâyesi "Bacı" 1989'da Cep Yayınlarından, "Keloğlan" ve "Déja Vu" hikâyesi de 1991 yılında Remzi Kitabevi'nden albüm formatında yayımlandı. Paris'te geçen "Déja Vu"de bir dil kursuna devam etmek için o kentte bulunan Hızlı Gazeteci, sokaklarda portre çizen Umut adında genç bir kız ve onun siyasi mülteci olarak yaşayan, mutsuz, çöküntü içindeki babası Mete üzerinden 12 Mart ve 12 Eylül baskı rejimleri hicvedilir. 2002-2004 yılları arası Parantez yayınları Hızlı Gazeteci'nin hemen hemen tüm çalışmalarını kapsayan 32 kitaplık bir Hızlı Gazeteci serisi yayımladı. Gazetelerde tefrika edildiği süreç içinde, zaman zaman sert tartışmaların başlatıcısı ve hedefi oldu. Hakkında çok sayıda yorum yazıldı. İri yarı cüssesi, kaba yüz hatları, somurtuk suratıyla tezat oluşturan duyarlığı ve bıktıran ayrıntıcılığı, Hızlı Gazeteci'yi çizgi roman okurlarının alıştığı "yakışıklı ve racon kesen" kahraman modelinden ayırır. Hızlı Gazeteci'nin ezber bozan bir duruşu ve hayata bakış tarzı vardır. Cep KitaplarÄ± Remzi Kitabevi Parantez YayÄ±nevi SÃ¼per Ciltler: Jimani Nehri Dominik Cumhuriyeti'nin güney batısındaki bir nehirdir. 24 Mayıs 2004 tarihinde taşması, 76 kişinin ölümüne, yüzlerce insanın yaralanmasına ve evsiz kalmasına neden olmuştur. Anabasis Anabasis veya Onbinlerin Dönüşü Hellen tarihçi Ksenophon’un ünlü düzyazı yapıtı. Ksenofon tarafından MÖ 400 yıllarında kaleme alınmış olan kitapta anlatılanlar üzerine çok sayıda kitap yazılmıştır. Anabasis, Yunanca "yukarıya doğru yükselme", "tırmanma" veya "çıkış" gibi değişik anlamlara gelmektedir. Olasılıkla kitabın adı, Lidya'nın (İzmir ve çevresi) başkenti Sardis şehrinden başlayıp Mezopotamya'ya doğru coğrafyanın yükselip dağlık alanlardan geçmesi veya ordunun sürekli tırmanması ile ilişkili olmalıdır. Anabasis, olayların anlatıldığı dönem açısından Anadolu'nun tarihi coğrafyası, gelenekleri, yerel halkları ve bunların yaşam koşulları hakkında önemli bilgiler vermektedir. Kardeşi II. Artakserkses’i devirerek Pers tahtını ele geçirmeye çalışan Kyros (Genç) için savaşan Hellen paralı askerlerin öyküsünü anlatır. Ksenofon Ksenofon (d. y. MÖ 431 - ö. y. MÖ 354 Yunanca: Ξενοφῶν), Sokrates'in öğrencisi Yunan filozof, yazar, tarihçi ve asker. Ksenofon, uzun yıllar Anadolu'yu işgal eden Pers ordularında bulunmuş çoğunlukla İranlıların askeri eğitim ve öğretim düzenleriyle ilgili görüşlerini yazmıştır. Bunlarla birlikte Pers ordularının tüm sefer kayıtlarını tutmuştur. Onun Tarih yazımında hemşehrisi Thukydides'ten etkilendiği söylenebilir. Anabasis adlı eseri ilk aşamalarda alan rehberi olarak Büyük İskender tarafından İran seferlerinde en önemli kaynak olarak kullanılmıştır. Testament Testament, 1983 yılında kurulan Berkeley, Kaliforniyalı bir thrash metal grubudur. Gruptan, 1980'lerin en popüler thrash metal gruplarından biri olarak bahsedilmektedir. Son albümleri "The Formation of Damnation", Almanya'da en iyi 20 şarkı listesine 15.sıradan girmiştir. 1999'da çıkan albümleri "The Gathering" aynı zamanda Almanya'da en iyi 50 şarkı listesinde yer almıştır. ABD'deki en iyi 100 albüm sıralamasında da başarı elde etmişlerdir. Testament, 1983 yılında San Francisco Körfez Bölgesi'nde gitarist Eric Peterson ve kuzeni Derrick Ramirez -aynı zamanda gitarist- tarafından kuruldu. Grup ilk olarak The Legacy ismini kullandı. Kısa zaman sonra kadroya basçı Greg Christian ve baterist Mike Ronchette dahil oldu. Ramirez daha sonra gitarist yerini Joe Satriani'nin öğrencisi olan Alex Skolnick'e bıraktı. Ramirez gruptan ayrıldı ve grubun kendi adını taşıyan ve resmi olmayan 4 şarkılık demolarını yayınlamadan önce vokal olarak yerine Steve Souza geldi. Ronchette kısa zaman içinde gruptan ayrıldı ve yerine Louie Clemente geldi. Steve Souza daha sonra Exodus'a girmek için gruptan ayrıldı ve yerine Chuck Billy'nin gelmesini önerdi. Grup ilk albümlerini kaydederken, isimlerini Testament olarak değiştirdiler. Çünkü The Legacy ismi başka bir jazz grubu tarafından kullanılmaktaydı. Testament'in ilk albümü "The Legacy", 1987'de Megaforce Records tarafından kaydedildi. Kısa zamanda üne kavuştular ve Körfez Bölgesi thrash metalinin öncülerinden Metallica'yla sık sık karşılaştırıldılar. Death Death, "türünün öncüsü" olarak kabul edilen Chuck Schuldiner tarafından kurulmuş bir death metal grubudur. Schuldiner'ın 2001'de beyin kanseri yüzünden ölmesi sonucunda grup dağılmış, ancak heavy metale olan etkisi bugüne kadar devam etmiştir. Grup ilk olarak 1983 yılında Mantas adı ile kuruldu. İlk demoları olan "Death by Metal" 'i çıkardıktan kısa bir süre sonra Mantas dağıldı. Ama Chuck pes etmemişti, 1984 yılında yeni grup yaratma hazırlıklarında olan Chuck grubuna isim bulmuştu bile Death. Chuck gruba eleman bulamayınca eski Mantas üyeleri ile bir araya gelmek zorunda kalır. Birkaç demonun ardından eski üyeler Death grubundan kopar ve Chuck yanında Chris'i alarak grubu iki kişi yürütmeye karar verir. 1987 yılına gelindiğinde "Scream Bloody Gore" isimli ilk albümlerini çıkarırlar. Albüm içerdiği kanlı bıçaklı ve vahşet temalı sözleriyle dikkatleri üzerine toplar. Chuck kendine özgü bir brutal vokal stili yaratmıştır bu albümde, bu vokal türünü "Symbolic" albümüne kadar kullanacaktır. "Scream Bloody Gore" albümünü yayınladıktan sonra Chris gruptan ayrılmaya karar verir. Bunun üzerine Chuck gruba yeni elemanlar aramaya başlar ve gruba Rick Rozz, Bill Andrews'ı katar. Ayrıca bu albümde basları kendisi çalacak olan Chuck, Terry Butler tarafından yardım alır. Bunun üzerine Chuck credits bölümüne Terry'in ismini yazmaya karar verir. 1988 yılında "Leprosy" albümü en az "Scream Bloody Gore" kadar başarılı olur. Albümde brutal vokaller daha düzenli kullanılmıştır ve şarkı sözleri "Scream Bloody Gore" albümündeki kanlı bıçaklı halinden azıcık sıyrılmış ve daha ciddi olayları konu almıştır. "Leprosy" albümüyle Death iyice tanınan bir grup haline gelmiştir. 1989 yılında ise Chuck yeni albüm çalışmalarına başlar ve 1990 yılında "Spiritual Healing" albümünü çıkarır. Death grubu bu albümle artık kanlı bıçaklı söz yazmaya tamamen son vermiştir. Bu albüm Death'in progresif metal elementleri taşıyan ilk albümü olarak kabul edilir. 1991 yılında Chuck grubuna yeni elemanlar katarak albüm çalışmalarına başlar ve "Human" albümü piyasaya sürülür. Bu albüm Death'in en çok satan albümü olmuştur. "Spiritual Healing" albümü ile başlayan progresif elementler "Human" albümünde iyice belirgenleşmiştir ve Death artık teknik death metal yapma yolunda hızla ilerler. Büyük takdir alan "Human" albümü ile Death gene icra ettiğin müzik türünün zirvesine oturur. 2 yıl aradan sonra Death grubu stüdyoya girer ve "Individual Thought Patterns" albümünü çıkarır. Birçok Death hayranına göre en iyi albümdür. Death metal hayranlarına enstrüman ziyafeti yaşatan bu albüm metal camiası tarafından büyük bir beğeni toplar. Hatta death metalden hoşlanmayan insanlara bile kendini dinletebilen bir albümdür. Death artık müziğin sınırlarını bu albüm ile iyice zorlamıştır. Gene 2 yıl aradan sonra Death yeni albümünü çıkarır "Symbolic". Bu albümde artık brutal vokal etkisini iyice kaybetmeye başlamıştır. "Symbolic" albümü ile gene müziğin sınırlarını zorlayan grup artık progresif death metal icra etmeye başlar. Brutal vokal hayranları bu albüm yeterince brutal içermediği için büyük tepki toplar ama Chuck emin olduğu yolda hızla ilerlemektedir. 3 yıl sonra 1998 de "The Sound of Perseverance" albümü piyasaya sürülür. "Symbolic" albümünde etkisini kaybeden brutal vokal yerini artık scream vokale bırakmıştır. Death bu albüm ile müziğin sınırlarının olmadığını tüm metal müzik hayranlarına kanıtlamıştır. Her türlü enstrümanın mükemmel derecede kullandığı albüm çığır açar ve metal müzik dergileri tarafından tam puana layık görülür. Ne yazık ki bu albüm Death'in son albümü olacaktı. İyiden iyiye sağlığını kaybetmeye başlayan Chuck 2001 yılında beyin tümörü yüzünden hayatını kaybeder ve Death grubu bir daha bir araya gelmemek üzere dağılır. İstanbul Üniversitesi Siyasal Bilgiler Fakültesi İstanbul Üniversitesi Siyasal Bilgiler Fakültesi, İstanbul Üniversitesi'ne bağlı, 1979'da Siyasal Bilimler Fakültesi adı altında eğitim vermeye başlayan fakülte. İstanbul Üniversitesi içinde siyaset bilimi, kamu yönetimi ve ilgili alanlarda araştırma yapılmasına olanak tanımayı ve bu alanlarda uzman yetiştirmeyi amaçlayan bir fakülte kurulması projesi, 1962 yılından itibaren Hukuk Fakültesi profesörü Tarık Zafer Tunaya tarafından geliştirildi. Üniversite Senatosu'nun 13 Ekim 1977 tarihli kararıyla Hukuk Fakültesi öğretim üyelerinin Siyasal Bilimler Fakültesi kurması kararlaştırıldı. Hukuk Fakültesi’nden ayrılan yedi öğretim üyesi (Prof. Dr. Tarık Zafer Tunaya, Prof. Dr. Ümit Doğanay, Prof. Dr. Aydın Aybay, Doç. Dr. Murat Sarıca, Doç. Dr. A. Ülkü Azrak, Doç. Dr. İzzettin Doğan ve Doç. Dr. Ersan İlal) Siyasal Bilimler Fakültesi’nin kurucu öğretim üyeleri oldular. Fakülte, 1979-1980 akademik yılında öğrenci alarak öğretime başladı. 1980 yılından itibaren İstanbul Üniversitesi Merkez Kampüsü içinde bulunan Bekirağa Bölüğü adıyla tanınan yapı içinde hizmet verdi. Mezunlarının kamu sınavlarına girebilmesi için 22/06/1986 tarih ve 3286 sayılı Kanunla fakültenin ismi Ankara Üniversitesi Siyasal Bilgiler Fakültesi'nin adıyla uyumlu hale getirilerek “İstanbul Üniversitesi Siyasal Bilgiler Fakültesi” adını almıştır. Fakülte, kuruluşunu takip eden süreç içinde Kamu Yönetimi, Uluslararası İlişkiler, İşletme, İktisat ve Maliye bölümleriyle eğitim verdi. 1993 yılında "İstanbul Üniversitesi Siyasal Bilgiler Fakültesi Dergisi"'nin yayınına başlandı. İktisat, Maliye ve İşletme bölümlerinin 1999 yılında rektörlük kararı ile kapatılmasıyla iki bölüm (Kamu Yönetimi ve Uluslararası İlişkiler bölümleri) eğitime devam etti. 2006 yılında ise İşletme bölümü yeniden açıldı. 2006'dan beri süregelen zamanda fakültede Siyaset Bilimi ve Kamu Yönetimi, Siyaset Bilimi ve Uluslararası İlişkiler ve İşletme olmak üzere üç akademik birim ile öğretim icra edilmektedir. Bekirağa Bölüğü binasının restorasyona girdiği 2014 - 2018 yılları arasında fakülte geçici olarak İstanbul Üniversitesi'nin Gülhane kampüsünde hizmet verdi. Eylül 2018 itibarıyla yenilenen binasıyla eski yerinde Beyazid Kampüsünde hizmet vermeye devam etmektedir. Söğütçük, Milas Söğütçük, Muğla ilinin Milas ilçesine bağlı bir mahalledir. Muğla iline 99 km, Milas ilçesine 33 km uzaklıktadır. Köy iki tepecik üzerinde kuruludur. Beyaz Tehlike Beyaz Tehlike, Amerikalı bestseller yazarı Tom Clancy'nin 1989 basımı romanıdır Tom Clancy çizgisine sadık kalarak gene politik/askeri gerilim unsurlarını çok iyi harmanlamıştır. Bu kitap genel olarak John Clark ve Ding Chavez'in üzerine yoğunlaşır, Jack Ryan ise romanın ufak sayılabilecek bir bölümünde yer alır. Genel olarak Kolombiya'daki uyuşturucu trafiği ve bunun ABD üzerindeki etkisi ve ABD hükümetinin buna tepkisi sonucu olan olaylar ele alınmaktadır. 1994 yılında filmi yapılmış, Ryan karakterini Harrison Ford, John Clark karakterini ise Willem Dafoe oynamıştır. Robert Pattinson Robert Douglas Thomas Pattinson (d. 13 Mayıs 1986, Londra), İngiliz oyuncu, yapımcı ve model. "Alacakaranlık" serisindeki Edward Cullen rolüyle tanındı ve ünlendi. Pattinson Londra, İngiltere'de doğdu. Babası, Richard, Amerika'dan araç ithal ediyordu. Annesi, Clare ise bir modellik ajansında çalışmaktaydı. Ayrıca Pattinson'ın Lizzy Pattinson ve Victoria Pattinson adında iki ablası vardır. Londra'nın Barnes banliyösünde büyüdü. Ardından 12 yaşına kadar Tower House School'da okudu. Buradan ayrılınca eğitimine The Harrodian School'da devam etti. Barnes Theatre Company'de amatör tiyatroya dahil oldu. Buraya dahil olduktan sonra "Guys and Dolls" oyununda küçük bir rol aldı. Ardından "Anything Goes", "Our Town", "Macbeth" ve "Tess of the d'Urbervilles" oyunlarında da sahne almıştır. Pattinson 12 yaşındayken modellik yapmaya başladı. Hackett'in 2007 sonbahar koleksiyonunda yer aldıktan sonra Aralık 2008'de modellik yapmaktan vazgeçti ve bu mesleği bıraktı. Gerekçe olarak ise “Artık fazla kaslı ve erkeksi olduğunu, eskisi gibi ilgi çekmediğini” belirtti. 2013 yılının haziran ayında Pattinson, Dior Homme'un yeni yüzü seçildi ve Romain Gavras tarafından yönetilen "1000 LIVES" başlıklı reklam kampanyası'nda yer aldı. Sonraları reklam kampanyasının fotoğrafçısı Nan Goldin tarafından, Robert'ın kampanya için çekildiği fotoğraflarının koleksiyonunu "Robert Pattinson: 1000 Lives" adlı bir kitapta topladı ve yayımladı. Pattinson oyunculuk kariyerinin başlarında yardımcı karakterlerle izleyici karşısına çıktı. Rol aldığı ilk yapımlar "" adına Alman yapımı televizyon filmi ve Reese Witherspoon'un başrolünde yer aldığı "Vanity Fair" oldu. Ancak "Vanity Fair"de oynadığı sahneler sonradan çıkarıldı ve sadece filmin DVD'sinde yayınlandı. Vedat Sakman Vedat Sakman (1949, Konya), Türk şarkıcı, şarkı yazarı, müzik yapımcısı ve gitarist. 1949 yılında Konya'da doğan Sakman, profesyonel müzik yaşamına, müzisyen bir babanın oğlu olarak, İzmir'de lise çağlarında başladı. İlk çaldığı enstrüman davul oldu. Daha sonra gitarla tanıştı. 70'li yılların, bir grup oluşumu içinde şarkılar yapma ruhu, müzik yaşantısında önemli rol oynadı. Grup Doğuş ile 12 yıllık bir beraberliği oldu. Bu dönemde aranjörlük ve armoni çalışmaları yaptı. Grup Doğuş'tan ayrıldıktan sonra reklâm ve film müziklerinin yanı sıra, pop müziği şarkıcılarına şarkılar verip, düzenlemeler yapmaya başladı. İlk solo albümü olan “Müzisyen”i 1989 yılında yaptı. Aynı yıl Eurovision'da Grup Pan'la birlikte “Bana Bana” adlı şarkıyı icra etti. 1989 Aralık'ında Zuhal Olcay'ın “Küçük Bir Öykü” albümünün prodüksiyonunu gerçekleştirdi. Albümdeki tüm besteler ve düzenlemeler kendisinin, sözler Mehmet Teoman'ın idi. 1991 yılında yine Zuhal Olcay'ın “İki Çift Laf” albümünün sekiz şarkısının sözlerini yazıp, müziğini ve düzenlemelerini yaptı. 1992’de tüm şarkı ve düzenlemeleri kendisine ait olan “Kapılar” adlı ikinci solo albümünü çıkardı. Aynı yıl “Kan Kardeşleri” (Blood Brothers) oyununun müzik direktörlüğünü yaptı. 1994 yılında üçüncü solo albümü “Sevgileri Unutmadık” yayınlandı. Bu albümdeki sekiz şarkının beste ve düzenlemeleri kendisine aitti. 1997 yılında Hümeyra'nın “Beyhude” isimli albümünün müzik direktörlüğü ve aranjörlüğünü yaptı. Hümeyra bu albümde Vedat Sakman'ın iki şarkısını seslendirdi. 1998 yılında Zuhal Olcay'ın “İhanet” ve Leman Sam'ın “İlla” adlı albümlerinin müzik direktörlüğünü ve aranjörlüğünü yaptı. Her iki sanatçının albümlerinde yer alan pek çok şarkının söz ve müziği de kendisine aitti. 2001 yılından itibaren kendi kurduğu Sakman Prodüksiyon şirketiyle birlikte müzik yapımcılığına başladı. 2002’de dördüncü solo albümü de kendi şirketinden “Usulca” ismiyle çıktı. 2003'te Selçuk Yöntem'le “Şiir Niye” albümü Sakman Prodüksiyon’dan çıktı. 2004 yılında Devlet tiyatrolarında gösterilen “Atları da Vururlar” müzikalinin şarkılarını besteledi ve müzik direktörlüğünü yaptı. 2006 yılında “Konser” Albümü çıktı. 2008’de Cezmi Ersöz'le “Kendini Saklama Çiçekleri” albümünü yaptı. 2011 yılında “Yaşamın Gözlerin Kadar Güzel Olsun” albümü çıktı. 2012 yılında Leman Sam'ın "Nereye Kadar?" albümünün şarkı yazarlığı ile aranjörlüğünü yaptı. 2013 yılında “Odada İkimiz”, 2019'da "Nar Çiçekleri" albümlerini yaptı. Halen Kadıköy'ünde "Sakman Club"ta canlı müzik icralarına devam etmektedir. Toxicity Toxicity, System of a Down'ın ikinci stüdyo albümü. Grup, bu albümde Onno Tunç'un kardeşi Arto Tunçboyacıyan ile birlikte çalışmış ve albümün son şarkısı Aerials'dan sonra gizli parça olarak "Arto" adlı müziği eklemiştir. Sonradan, Serj Tankian ile Arto Tunçboyacıyan SerArt adında bir albüm yayınlamıştır. I "Aerials", "Arto" adında gizli bir parça içerir. Halit Fahri Ozansoy Halit Fahri Ozansoy (12 Temmuz 1891, İstanbul - 23 Şubat 1971, İstanbul), Türk şair, gazeteci, oyun yazarı, öğretmen Hecenin Beş Şairinden biridir. 40 yıl edebiyat öğretmenliği yapan Ozansoy, başta şiir olmak üzere tiyatro ve roman türlerinde pek çok eser vermiş bir edebiyat ve kültür adamıdır. 1891 yılında İstanbul'da dünyaya geldi. Babası tıp, tarih, tiyatro ve şiir olarak basılı pek çok eseri bulunan Mehmed Fahri Paşa, annesi Zehra Hanım’dır. Ailesi ona "Mehmet Halit" ismini verdi. İkinci ismi olan Halit’in yanına babasının ikinci ismi Fahri’yi ekleyerek "Halit Fahri" adını kendisi oluşturmuştur. Yedi yaşında iken annesini veremden kaybetti. Şair Ziya Gökalp'in teyzesinin torunu ve Süleyman Nazif'in yeğeni olan Halit Fahri, şiir ve yazı yazma zevkini ailesinden aldı. Zeyrek, Vefa semtlerindeki mahalle mekteplerinde ve Sultanahmet'teki Tefeyyüz Mektebi'ndeki ilk öğretimden sonra Bakırköy Rüşdiyesi'ni bitirdi (1904) ve Mekteb-i Sultanî'de yatılı okumaya başladı. Hastalık nedeniyle öğrenimine ara vermek zorunda kaldı. Filibe’deki amcasının yanına gidip 15 ay kaplıca tedavisi gördükten sonra tekrar okula döndü. Bu dönemde okul müdürlüğüne Tevfik Fikret gelmişti. Türkçe öğretmeni Ali Kami Bey ve okul müdürü Tevfik Fikret sayesinde edebiyata ilgisi gelişti. İlk yazısı ""Facia-i Beşerden Bir Levha"" başlığıyla Mart 1910 tarihli "Tiraje" dergisinde yayımlandı. 1911 yılında tasdikname alarak Mekteb-i Sultani’den ayrıldı ve İstanbul Darülfünu’nda Fransız Dili şubesinde devam etti; ancak bu okulu bitirmedi. Halit Fahri, bu dönemde aruz ölçüsüyle ve Fecr-i Âti sanat topluluğunun etkisi ile şiir yazmaktaydı. İlk şiiri ""Mazideki Aşk İçin Sana"" 1912'de Rübab dergisinde yayımlandı. Aynı yıl ilk şiir kitabı "Rüya" yayımlandı. 22 sayfalık bu kitabı babasına ithaf etmiştir. 1914’te Darülbeday-i Osmaniye sınavını kazanarak tiyatro bölümüne kaydoldu; kısa bir öğrencilik döneminden sonra aynı okulda öğretmen yardımcılığına getirildi. Hem öğrencilik hem öğretmenlik yapamayacağını anlayınca öğrenciliği bıraktı. Oyunculuk merakı çevresinde onay görmediği için kısa bir süre sonra Darülbedayi’den tamamen ayrılan Halit Fahri, 1914’te Müdafaa-i Milliye Cemiyeti’ne bağlı olarak kurulan Millî Türk Cemiyeti’nin kuruluşunda görev alarak cemiyetin yöneticileri arasında bulunmuştur. İlk evliliğini 1915'te Neyyire Hanım’la yaptı. Ertesi yıl "Gavsi" adında bir erkek çocukları olan çift, birkaç yıl sonra ayrılmıştır. Şair, 1915 yılında Talat Paşa’nın daveti ile Çanakkale Cephesini ziyaret eden şairler arasında yer aldı ve izlenimlerini "Cenk Duyguları" (1917) adıyla kitaplaştırdı. 1916’da "Baykuş" adlı manzum piyesi yazarak tanındı. Baykuş, Darülbedayi’nin sahnelediği ilk Türk tiyatro oyunu oldu. Halit Fahri, hayatı boyunca bu alanda sistemli bir düzen içinde eser vermeyi sürdürmüştür. 1916 yılında sınavla öğretmenlik hakkı aldı ve Muğla Lisesi'ne edebiyat öğretmeni olarak atandı. Bir yıl Muğla’da, bir yıl Konya'da çalıştıktan sonra İstanbul'a döndü. Kırk yıl süreyle İstanbul’un çeşitli okullarda edebiyat öğretmenliği yaptı. Öğretmenliğin yanında yayın hayatını da sürdüren Halit Fahri, ilk şiirinin yayımlandığı Rübab dergisinde bir süre düzenli olarak yazılar yayımlamayı sürdürmüş; daha sonra arkadaşları ile "Kehkeşan dergisi"ne ardından "Şehbal" dergisine geçmişti. Bu arada dönemin önde gelen edebiyat dergisi Servet-i Fünun’da "Bağdad" adlı şiirini yayımlatmayı başardı. 1917’de Ziya Gökalp, Ömer Seyfettin gibi Türkçülerin etkisiyle hece vezninde şiirler yazdı. Hece vezninde şiirleri Yeni Mecmua, Talebe Defteri, Türk Kadını gibi dergilerde yayımlandı. İkinci şiir kitabı "Cenk Duyguları"'nı (1917) yayımladıktan sonra tekrar aruza yönelen Halit Fahri, düzenli aralıklarla yedi şiir kitabı daha çıkarmış ve sonra şiir kitabı yayımlamaya uzun bir ara vermiştir. 1919’da dayısı Ahmet Kadri Bey’in gazetesi Alemdar’da çalışmaya başladı. Çok geçmeden Alemdar’dan ayrılıp kendi dergisi Şair Nedim’i çıkarmaya başladı. Haftalık bir dergi olan Şair Nedim, 18 sayı çıkabilmiştir. Reşat Nuri Güntekin, Faruk Nafiz Çamlıbel, Selahattin Enis gibi şair ve yazarların ilk yazıları bu dergide yayımlandı. Beklenilenin çok üstünde ilgi gören dergi, İzmir'in işgali üzerine kapandı. Halit Fahri, dergisini kapatmak zorunda kalınca yazılarını "İfham", "Büyük Mecmua" ve Peyam-ı Sabah’ta yayımlamaya başladı. Diğer memurlar gibi öğretmenler de maaşlarını alamadığından çeşitli gazetelere yazdığı makalelerden aldığı para ile geçimini sağlamaya çalıştı. Servet-i Fünun, İnci, Ümit dergilerinde manzumeler yayımladı. 1920’de Yeni Mecmua’da "Aruza Veda" başlıklı şiirini yayımlayarak Beş Hececiler arasına katıldı. 1921’de Ali Zoti ailesinden Aliye Hanım’la ikinci evliliğini yaptı. Bu evlilikten iki üvey kızı (Güzin ve Melahat) oldu. 1926 yılında Servet-i Fünun dergisinin yazı işleri müdürlüğünü devraldı. "Fikir ve Sanat Aleminden Haberler" sütununda yazmayı 1943’e kadar sürdürdü. Derginin sahibi Ahmet İhsan Bey’in ölümünden sonra Servet-i Fünun’dan istifa etmiştir. 1937’de başladığı Son Posta gazetesindeki haftalık yazılarını ise 1951’e kadar sürdürdü. 1953 yılında devlet Fransızca dil imtihanını kazanıp Fransa ve İtalya’ya gitti. 1955 yılında Şehir Tiyatroları Dergisinin yazı işleri müdürlüğünü üstlenen Ozansoy, 1956 yılında yaş haddi nedeniyle öğretmenlikten emekli oldu ve gazeteciliğe daha çok ağırlık verdi. 1962’de eşinin vefatı üzerine bunalıma girip hastalandı. İlk dokuz şiir kitabını ardı ardına yayımlamış, 1936’da yayımladığı "Sulara Dalan Gözler"’den sonra şiir kitaplarına 26 yıllık ara vermişti. Eşi için yazdığı şiirlerini topladığı "Hep Onun İçin" adlı şiir kitabını 1962’de çıkardı. 1964’te son şiir kitabın "Sonsuz Gecelerin Ötesinde"'yi yayımladı. Ömrünün son yıllarını Kızıltoprak’ta geçirdi. Ayrıca yirmi yıl boyunca yazları Büyükada’daki yazlığında geçirmiştir. Fransız Ankara büyükelçisi, Fransızca’dan yaptığı tercümeler ve Fransız kültürüne katkılarından ötürü kendisine 1969 yılı sonunda "Millî Liyakat Nişanı" ve "şövalye" payesi verdi. Şair, 23 Şubat 1971’de İstanbul’da kalp krizinden hayatını kaybetti. Vasiyeti gereği Türkçe kitapları Beyazıt Devlet Kütüphanesine, Fransızca kitapları Galatasaray Lisesine verilmiştir. Cenazesi Zincirlikuyu Mezarlığı’na defnedimiştir. Balneoterapi Balneoterapi, toprak, su ve iklim kaynaklı şifalı etkenlerin banyo, içme ve soluma şeklinde, seri halde uygulanmaları ile yapılan, ortam değişimi de sağlayarak, bu yörenin iklim ve biyolojik ortamının da etkisi altında ve kür tarzında gerçekleştirilen bir tedavi yöntemidir. Nostaljik tramvay Nostaljik tramvay, şehir içi yolcu taşımacılığının yanı sıra, tarihi, kültürel ve turistik amaçlı işletilen raylı sistem. Genellikle kâr amacı gütmeyen tarihi raylı sistemlerin ana amacı geçmişte ulaşımın nasıl olduğuna dair bir tarih bilinci oluşturmaktır. Nostaljik tramvay (İngilizce "heritage trolley" ya da "vintage trolley" olarak bilinir) terimi yaklaşık 1900-1950 yılları arasında tasarlanmış ve kullanılmış tramvayların günümüzdeki nostaljik kullanımını ifade eder ve ilk olarak 1950'lerde Birleşik Krallık'ta ortaya çıkmıştır. Bu tramvaylar 20. yüzyılın ilk yarısına ait eski tramvayların görünümünü ve teknik özelliklerini bozmadan günümüzde yapılan taklitleri olduğu gibi o günlerden kalan gerçek tramvayların restore edilmiş biçimleri de olabilirler. Nostaljik tramvaylar; küçük, tekli vagon tasarımı (vagon gövdesine kendi etrafında dönmeyecek şekilde sabitlenmiş iki aks olarak) ve daha geniş çiftli vagon tasarımı (dört akslı, her iki vagonda da bir aks kendi etrafında dönecek bir aks da sabit olacak şekilde) olarak ikiye ayrılır. Tekli olanların uzunluğu genellikle 9 metreden azdır ve 25-30 koltuk kapasitelidir. Cadde tramvayları 1890 yıllarındaki orijinal elektrifikasyon modellerinden, yaklaşık bir on yıl sonra çiftli modellerinin geliştirilmesine kadar tekli vagon olarak kullanılmıştır. 20. yüzyılın başlarında pek çoğu ya kaybolmuştur ya da önemini yitirmiştir. I. Dünya Savaşı sırasında Birney Safety Car sunumuyla birlikte daha modern, daha hafif ve tek kişinin kullanabileceği (önceleri makinist ve kondüktör olmak üzere iki kişilik mürettebatı vardır) modelleriyle tekrar popüler oldular ve küçük kasabalarda yıllarca kullanılmaya devam ettiler. Çiftli modelleri ise genellikle 10- 15 metre uzunluğunda olup 45-70 koltuk kapasitelidir ve 20. yüzyıl boyunca kullanılan tramvayların atası olarak kabul edilirler. Tramvaylar tepelerinden geçen tellerden aldıkları 600 voltluk elektrik ile çalışırlar. Doğru akımlı bu elektriğin güç merkezine geri dönüşü raylar aracılığı ile olur.Bu tramvaylar eski modellerde akslara paralel ve yeni modellerde akslara dik olarak monte edilmiş iki ya da dört motora sahiptirler. Fren sistemleri basınçlı havayla çalışır. Frenlemeyi sağlayacak basınçlı hava elektrikli kompresörlerle elde edilir. Bazı alanlarda "vintage trolley" terimi günümüzde düzenli servis yapan orijinal vagonları, "heritage trolley" terimi ise kopya ya da taklit tramvayları belirtmek için kullanılsa da, bu kelimeler çoğu zaman aynı anlamı ifade eder. Kökenleri Birleşik Krallık'a dayansa da, nostaljik tramvaylar popülaritesini ABD'de kazanmıştır. ABD'nin pek çok şehrinde tarihi cadde tramvayı olarak da tanımlanabilecek nostaljik tramvay hatları modern hafif raylı sistemlerinin yanında yerlerini almıştır. Diğer bölgelerde olduğu gibi Amerika'daki destekçilerinin amacı da eski tarihi ulaşım yöntemlerini 21. yüzyıla getirmektir. Bununla beraber, pek çok nostaljik tramvay hattının kurulum maliyeti, daha yeni hatlar ile kıyaslandığında daha azdır. Tarihi tip tramvaylar, sonradan modifiye edilmediği takdirde engelli bireylerin kullanımına uygun değildir. Bu sistemler ABD'de yirmiden fazla şehirde yer almaktadır ve yapım aşamasında olan kırk tane daha bulunmaktadır. Şu anda işleyen nostaljik tramvay sistemleri arasında Little Rock, Arkansas, Memphis, Tennessee, New Orleans, Louisiana, Philadelphia, PA ve Tampa ve Florida'da yer alanları en büyükleri arasındadır. Bir nostaljik hat da günümüzde Charlotte, Kuzey Karolina'da tamamlanmıştır ve şehrin yeni ulaşım sisteminin bir parçası olmak üzeredir. Nostaljik tramvay fikri ilk olarak muhtemelen 1950 yılında Galler yöresinde tamamen gönüllüler tarafından kurtarılan ve işletilen Talyllyn Nostaljik Treni ile atıldı. Bir grup heveslisinin attığı bu ilk adımlar geçmişin korunması hareketinin başlangıcı kabul edilmekle birlikte günümüze yüzlerce nostaljik hat kazandırdı. İngiltere’deki tarihi tramvay hatlarının çok büyük bir kısmı Nostalji Hareketi başlamadan önce kaldırılmış, raylar ve tramvaylar hurdaya çıkarılmıştır. Tramvaylar günümüzde İngiltere şehirlerine geri dönüyor olmasına rağmen, bu araçlar tarihi olmayıp modern tramvaylardır. Hong Kong’daki Hong Kong Tramvayları da Hong Kong kültür mirasının bir parçası olarak görülmektedir. Türkiye'de hizmet vermekte olan nostaljik tramvayları 37 yıl aradan sonra tekrar hizmete giren Kadıköy-Moda Nostaljik Tramvayı’nı ve Beyoğlu'ndaki Taksim-Tünel Nostaljik Tramvayı oluşturur. 1 Kasım 2003 tarihinde hizmete giren Kadıköy-Moda Tramvayı'nda 2.6 km'lik sistemde 10 istasyon yer almaktadır. 4 adet tramvay aracının çalıştığı Kadıköy-Moda tramvayı; Kadıköy meydanından hareket edip, otobüs özel yolu ve Bahariye Caddesi'ni takip ederek Moda Caddesi üzerinden tekrar Kadıköy Meydanı'na gelmektedir. Hattın tur süresi 205 dakikadır. 1990 yılının sonlarında Tünel-Taksim arasında tarihi tramvay tekrar işletmeye alınmış olup halen 3 motris (çekici), 2 vagon ile 1640 m'lik hat üzerinde turistik bir işlev görmesinin yanında yılda 14.600 sefer ve 23.944 km yaparak günlük ortalama 6,000 yolcu taşımaktadır. System of a Down (albüm) System of a Down, System of a Down'un ilk stüdyo albümü. Steal This Album! Steal This Album!, System of a Down'ın üçüncü stüdyo albümü. Albüm çıkmadan önce albümün parçaları çalınarak "Toxicity 2" adında bir albüm korsan yollarla piyasaya sürüldü. Bu nedenle albümün ismi "Bu Albümü Çal!" anlamına gelen "Steal This Album!" oldu. "Toxicity" albümüne göre daha sert bir müziğe sahip olan albümün prodüktörlüğünü Rick Rubin yaptı. Michael Gambon Sir Michael John Gambon ("d. 19 Ekim 1940, Dublin"), İrlanda doğumlu sinema ve tiyatro oyuncusu. Michael Gambon ilk önce bir mühendis olarak çalışmaya başladı. 21 yaşındayken kesinlikle bir aktör olmak istediğine karar verdi. Oyunculuk kariyerine 1963'te Dublin'deki Edwards/MacLiammoir Gate Tiyatrosu'nda başladı. Old Vic'teki Ulusal Tiyatro'nun ilk üyelerindendi. Lawrence Olivier'nin yönettiği bu tiyatroda pek çok oyunda rol aldıktan sonra, Othello'yu oynadığı Birmingham Rep'e geçti. O günden bu güne geçen 40 yıl içinde, Gambon, döneminin en iyi tiyatrocularından biri olarak ün yaptı. Aktör, Alan Ayckbourn'un yönettiği "A Chorus of Disapproval"daki rolüyle Olivier Ödülü, "The Life of Galileo" ve "Volpone"la da En iyi Erkek Oyuncu dalında 1995 Evening Standard Ödülü kazandı. Sinemaseverler onu Peter Greenaway'in yönettiği "The Cook, the Thief, His Wife and Her Lover"daki başrolüyle olduğu kadar, daha yakın dönem çalışmalarından Matthew Vaughn'ın yönetimindeki "Layer Cake", "Being Julia", Wes Anderson'ın yönettiği "The Life Aquatic", "The Gambler", "Dancing at Lughnasa", "The Last September", Tim Burton'ın yönettiği "Sleepy Hollow", "The Insider", "High Heels and Low Lifes", "Charlotte Gray", Robert Altman'ın yönettiği "Gosford Park", John Frankenheimer'ın yönettiği "Path to War", Conor McPherson'ın yönettiği "The Actors", Mike Nichols'ın yönettiği "Angels in America" ve Kevin Costner'ın yönettiği "Open Range"le de tanıyorlar. Gambon'ın belki de en unutulmaz rolü Dennis Potter televizyon dizisi "The Singing Detective"dekiydi. Bu rol ona BAFTA, Yayın Basın Locası ve Kraliyet Televizyon Derneği'nin En iyi Erkek Oyuncu ödüllerini kazandırdı. Aktör, ayrıca, BBC yapımı "Wives and Daughters", Charles Sturridge'in başarılı yapımı "Longitude" ve Stephen Poliakoff'un yönettiği "A Family Tree"de rol aldı. Gambon, son olarak, Matthew Warchus'ın yönettiği "End Game"de Lee Evans'la birlikte rol aldı. Aktörün rol aldığı tiyatro oyuncları şöyle özetlenebilir: Başrollerini üstlendiği "Macbeth", "Coriolanus" ve "Othello"; Simon Gray'in yönettiği "Otherwise Engaged"; Alan Ayckbourn imzalı "The Norman Conquests"; "Just Between Ourselves" ve "Man of the Moment"; Ralph Richardson'la birlikte oynadığı "Alice's Boys"; Harold Pinter oyunu "Old Times"; başrolünü üstlendiği "Uncle Vanya" ve Jack Lemmon'la başrollerini paylaştığı "Veteran's Day". Gambon, Kraliyet Shakespeare Tiyatrosu'ndayken Harold Pinter imzalı "Betrayal" ve "Mountain Language"da, Simon Gray imzalı "Close of Play", Christopher Hampton imzalı "Tales from Hollywood", Ayckbourn imzalı "Sisterly Feelings" ve "A Small Family Business" ile David Hare imzalı "Skylight"ta (hem West End'de, hem de Broadway'de) başrol oynadı. Aktör, ayrıca, "III. Richard", "Othello", "Tons of Money", "A View from the Bridge" ve Yasmina Reza'nın yönettiği (Barbican'dan West End'e transfer olan) "Unexpected Man"de rol aldı. Aktör, son olarak, Nicholas Hytner'ın Almeida'da sahnelediği "Cressida" uyarlamasında, Patrick Marber'ın West End'de sahnelediği "Caretaker"da ve Stephen Daldry'nin Royal Court'ta sahnelediği s "A Number" da başrol oynadı. Gambon, Hogwarts Okulu'nun bilge ve saygın müdürü Albus Dumbledore rolüyle Harry Potter ve Azkaban Tutsağı (2004), Harry Potter ve Ateş Kadehi (2005), Harry Potter ve Zümrüdüanka Yoldaşlığı (2007) ile Harry Potter ve Melez Prens (2009), Harry Potter ve Ölüm Yadigarları (2010-2011) filmlerinde bir kez daha karşımıza çıktı. Mezmerize Mezmerize, System of a Down'ın dördüncü stüdyo albümü. Mezmerize/Hypnotize ikili albüm projesinin ilk albümüdür. İki albüm tarz olarak neredeyse aynıdır. Grup üyeleri tarafından tek albüm olarak düşünülmüş daha sonra 6 ay arayla piyasaya sürülmesi kararlaştırılmıştır. Hypnotize Hypnotize, System of a Down'ın beşinci stüdyo albümü. Mezmerize/Hypnotize ikili albüm projesinin ikinci albümüdür. İki albüm tarz olarak neredeyse aynıdır. Grup üyeleri tarafından tek albüm olarak düşünülmüş daha sonra 6 ay arayla piyasaya sürülmesi kararlaştırılmıştır. Katie Leung Katie Leung (d. 8 Ağustos 1987, Motherwell), Çin asıllı İskoç oyuncu. J.K Rowling'ın Harry Potter serisi ile tanınmıştır. Filmde Harry Potter'ın ergenlik dönemi aşkı olan Cho Chang'ı canlandırmıştır. Katie Leung 1988 yılında, daha sonra boşanacak olan Peter ve Kar Wai Li'nin 3. çocukları olarak dünyaya geldi. Şu anda babası, ağabeyleri ve kızkardeşiyle birlikte evinde yaşamaktadır. İskoçya'nın en prestijli özel okullarından biri olan Hamilton Yüksekokulu'na devam etmektedir. Harry Potter ve Ateş Kadehi Katie'nin ilk filmidir. Katie 2004 Şubat'ında gerçekleştirilen halka açık seçmelere katıldı ve 3.000 genç kızı geride bıraktı. Katie daha önce hiçbir oyunculuk deneyimine sahip değildi ve hiç ders de almamıştı, babasının bir Çin televizyon kanalında seçmelerin ilanını görmesi tamamen bir tesadüftü. Katie seçmelere katılıp, şansını denemenin oldukça "eğlenceli" olabileceğini düşünse de, o gün aklı daha çok alışverişe gitmekteydi. Seçmelerin günü geldiğinde, Katie, Cho Chang olma umudu taşıyan binlerce kızdan oluşan kuyruğa katıldı. İlk elemeleri geçtiğini duyduğunda müthiş şaşırdı. Casting yönetmeni onu ikinci seçmelere çağırmıştı, ama Katie, hiç oyunculuk deneyimi olmadığı için rolü alamayacağına emindi. Başka seçmeler ve kameralı denemelerden sonra, annesi aranarak, Katie'nin "Harry Potter ve Ateş Kadehi"nde Cho Chang'i oynayacağı bildirildi. Katie büyük bir müzik meraklısı ve R & B, Pop, Rock, Hip Hop başta olmak üzere her türlü müziği seviyor. Genç kız, ayrıca, piyano da çalıyor. İskoçya'nın en prestijli özel okullarından birine devam etmektedir. Yıllık £5,000 ödemektedir. Babasının Glasgow şehrinde başarılı giden bir restorantı ve bir Çin toptancılık şirketi vardır. Glasgow yakınlarında Motherwell'e £400,000 kirası olan bir evde yaşamaktadırlar. Cho Chang rolü için başvuran 3,000 kızı geride bırakmıştır. Ispartalı Seyyid Ali Paşa Seyyit Ali Paşa (d. 1756, Uluborlu, Isparta - ö. 1826, Maltepe, İstanbul) II. Mahmud saltanatında 15 Ocak 1820 - 26 Mart 1821 tarihleri arasında bir yıl iki ay yirmi dört gün sadrazamlık yapmış bir Osmanlı devlet adamıdır. 1756 yılında Uluborlu'da doğdu. Yeğenağalar sülalesindendir. Öğrenimini Uluborlu'da yaptıktan sonra İstanbul'a giderek memuriyette basamak basamak ilerledi. Kapıcıbaşı gõrevindeyken 1815'de Mora valisi ve 1819'da Hüdavendigar valisi görevlerine atandı. 15 Ocak 1820'de Burdurlu Derviş Mehmed Paşa'nın sadrazamlıktan azledilmesi ile sadrazamlık görevine getirildi. Tepedelenli Ali Paşa isyanı ve Filiki Eterya isyanı olduğu sırada bir sene sadrazamlık yaptı. Ehliyet ve iktidarının yetersiz bulunması nedeniyle 26 Mart 1821'de sadrazamlıktan azledildip yerine Benderli Ali Paşa getirildi. Sadrazamlıktan azlinden sonra sırasıyla Karadeniz seraskerliği, Karaburun muhafızlığı ve Mora sancağına atandı. Haziran 1822 yılında Ankara ve Çankırı sancakları idaresi verildi. Haziran 1824'te azledilip vezirliği kaldırılarak Filibe'ye sürgüne gönderildi. Daha sonra Karaman Konya valisi olarak da görev verilmekle beraber İstanbul Maltepe'de zorunlu olarak ikamete tabi tutuldu. 1826 yılında Maltepe'de öldü. Koca Mustafa Reşid Paşa'nın dayısı. Benderli Ali PaÅŸa Benderli Ali Paşa, (? - 30 Nisan 1821), II. Mahmud saltanatında 26 Mart 1821 - 30 Nisan 1821 tarihleri arasında bir ay üç gün Sadrazamlık yapmış bir Osmanlı devlet adamıdır. Yunan Ayaklanması'nı gizlice desteklediği gerekçesi ile 22 Nisan 1821'de Fener Patriği Grigoryos'un asılmasına ferman buyurmuştur. Ancak bu irade sonrasında 30 Nisan'da Kıbrıs'a sürülmüş ve idam edilmiştir. Tarihte padişah emri ile idam olunan 44. ve son Sadrazamdır. Bender şehrinde doğmuştur. Benderli Ağa Baba adlı zatın oğludur . Gençliğinde kölelerinden birini tokatlayarak ölümüne sebep olmuş ve diyetini ödemesine rağmen vicdan azabı ile şehir değiştirip Hotin'e gidip eşraftan Ali Ağa'ya bağlanmıştı. Sonra Laz Aziz Ahmet Paşa'ya İbrail'de iken silahdar oldu ve birlikte Erzurum'a gidip kapıcıbaşı oldu. Onun vefatında İstanbul'a dönerek rikab-i humayuna mulazim oldu. Bir müddet sonra Gümülcine kazası mübayaacısı ve sonra mirimiran olup Ahiska muhafızı ardından vezir olarak Çıldır valisi oldu. Mart 1821'de Çirmen mutasarrıfı ve ordu çarhacısı olma tayini çıktı. Sadrazam Ispartalı Seyyid Ali Paşa, Yunan isyanı çıkınca azledildi (28 Mart 1821). Yerine Mart 1821'de Benderli Ali Paşa getirildi. Benderli Ali Paşa atandığı sırada Çirmen'de göreve gitmekteydi. Bazı kaynaklara göre 4 Nisan'da İstanbul'a gelmiş ve idareyi ele almıştır. Tarih-i Cevdet'e göre ise Receb'in onbeşinde Maltepe'ye geldiğini saraya bildirmiştir. Diğer kaynaklara göre Receb'in onsekizinci günü Benderli Ali Paşa, Silahdar Ağa vasıtasıyla rikab-ı hümayuna davet ve şeyhülislam Abdulvahap Efendi ile birlikte gelenek olan sadaret hil'atini giydikten sonra Bab-ı Ali'ye gelmiştir. Sadrazam olduktan birkaç gün önce padişah sarayının suyunu zehirlemek, Demirkapı'da suyolcuların oturdukları kale burcuna mazgallar açmak gibi suçlarla itham edilerek hapsedilen üç Rum suyolcuyu idam ile işe başlamıştır. Üçüncü defa İstanbul Rum patriği olan Grigoryos'un Moralılar ile haberleştiği ortaya çıktığından, yine Receb'in on dokuzuncu günü ki, Rumların paskalyası idi, azil ve katlinin lüzumundan bahisle yerine on ikilerden birinin seçilmesi hakkında çıkan ferman, divan-ı hümayun tercümanı İstavraki Bey'e verilince idam sözünü işittiği gibi şayet cemaat korkarsa başka patrik seçimi zor olur diye hatırlatınca idam sözü tashih edildi. İstavraki Bey patrikhaneye giderek metropolitleri toplayarak fermanı okuyup, Pisidye metropoliti Oyenos'u patrikliğe seçtirmiştir. İşte bu seçim sırasında sadrazam Grigoryos'u Bab-ı Ali'ye getirterek ""Senin bu fesaddan önceden haberin yok mu idi ki, saklayıp söylemedin"" diye sorduğunda inkar etti. Sadrazam tekrar sorguya başlayarak: ""Ya! Bir fahişe avratın yaptığı zinaya kadar haberiniz olduğu hâlde, böyle milletçe büyük bir fitne fesaddan cahilce haberim yoktu demekle inandırabilir misiniz?"" diye ısrarla suçlayınca, Grigoryos: ""Devletli efendim! Bendeniz doksan yaşını geçmiş şuursuz bir ihtiyarım. Eğer bilirse on ikiler bilir"" diye cevap vermiş ise de, bayağı bir papaz ve Kocabaşı güruhunun uzun zamandan beri haberdar olduğu milliyet işinden patriğin haberinin olmaması akıl dışı bir olaydı. Bundan dolayı Sadrazam ""Bunu şimdilik Kadıköyü'ne götürünüz"" diyerek kovduğu sırada, yeni patriğin seçildiği haberi gelince Grigoryos hemen Fener'e gönderilerek yaftası göğsüne takıldı, patrikhanenin orta kapısında idam edildi (22 Nisan 1821). Patrik'in asıldığı günden sonra, idama götürülürken dışarı çıkartıldığı odanın kapısı kilitlenmiştir. Bugün kilisenin inisiyatifine bağlı olarak kapı hâlâ kapalı tutulmaktadır. Bu kapı Petro Kapısı ya da Orta Kapı olarak da bilinir. Peşinden Kayseri, Edremit ve Tarabya metropolitleri dahi Balık pazarında ve Kaşıkçılar hanı önünde ve Parmakkapı'da idam edildiler. Benderli gelip sadarete oturunca, kötülüklerin (her hâlde başta Yunan gailesi) kökeninde Mehmet Sait Halet Efendi'nin bulunduğu kanısına ulaştı ve Sultan Mahmut'a onun idamını önerdi Sultan Mahmut "düşünelim" dediyse de o akşam Halet Efendi kendisiyle görüştüğü için, ertesi gün Halet yerine Benderli'nin azil, sürgün ve sonra da idamı için irade çıktı (30 Nisan 1821). Fiili sadareti böylece 9 gün sürmüş oldu. Tarih-i Cevdet'e göre ise Sadrazamlığının onuncu ve Receb'in yirmiyedinci günü sabahleyin silahşör takımı ile dört nefer bostancı Çuhadarı gelerek kendisini saraya davet ettikleri zaman, garip bir davet şekli olduğundan biraz tereddüt ettikten sonra kalkıp saraya gidince bostancıbaşı karşılayarak kalfa yerine çevirdi. Derhâl dârüssaade ağası gelerek padişah mührünü alıp, kendisini Balıkhane'ye gönderdi ve Sadrazamlık eski kaymakam Hacı Salih Paşa'ya verildi. Vak'a-nüvis Ahmed Lütfi Efendi tarihinde Çıldır valisi Benderli Ali Paşa sadarete gelene kadar yerine vekaleten bakan Hacı Salih Paşa'nın, 30 Nisan 1821 günü Benderli Ali Paşa'nın üzerine sadrazam olduğu belirtilmektedir. Daha sonra Benderli Ali Paşa Kıbrıs'a sürüldü Diğer kaynaklara göre sürgün yeri Rodos adasıydı. Sürgünde bir ay kaldıktan sonra padişah emri ile idamı için özel mübaşir gönderilip idam edildi. Kesik başı İstanbul'a getirilerek teşhir edildi. Vefatında yaşı 50'yi aşkındı. Sonradan cesedi İstanbul'a getirilerek Üsküdar'da Karacaahmet Mezarlığı'nda gömülmüştür. Sicill-i Osmani onu "işgüzar ve cesurdu" olarak değerlendirmektedir. Patrik Grigoryos, Benderli'nin sadareti sırasında asılmıştır ve bu olayı takiben, Halet Efendi ile Benderli arasında olan çekişmenin yanı sıra, Avrupa kamuoyunun Osmanlı aleyhtarlığı, yabancı ülke elçilerinin Patriğin idamı üzerine Padişaha yaptıkları baskı neticesi, II. Mahmut üzerindeki politik gerilimi azaltmak amacı ile Benderli Ali Paşa'yı idam kararından sorumlu göstererek azletmiş olabilir. Bu dönemde İstanbul'da görevli elçiler arasında Avusturya-Macaristan elçisi Kont Lützow, Prusya elçisi von Miltitz ve İsveç elçisi von Palin'i sayabiliriz. Rus elçisi Strogonov nota vermiş, ancak Bab-ı Ali tarafından çok ciddiye alınmamış bir tavırla cevaplanmıştır ). Sarayın batılı tepkilerden korunmak için sadrazam Benderli Ali Paşa'yı feda etmiş olma olasılığı vardır. Çetin Altan'ın kaleminden Benderli'nin idam öyküsü ise şöyledir İdam edilmiş 44'üncü ve sonuncu Sadrazam Benderli Ali Paşa dönemine şöyle bir göz atalım... Yıl 1821. II. Mahmut 36 yaşında ve padişahlığının 13'üncü yılında. Fransız İhtilali'nin esintisiyle, Yunanlar Mora'da başkaldırmışlar Osmanlı'ya... Benderli Ali Paşa, 9 günlük bir vezir-i azam; Mora başkaldırısını kaba kuvvetle bastırma yerine, bazı özerklikler tanıyarak da yatıştırmanın mümkün olacağı kanısında... Benderli'yi içten içe kıskanan, II. Mahmut'un akıl hocası Halet Efendi, Padişahın