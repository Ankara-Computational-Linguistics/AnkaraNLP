ortaya çıkarılan Asur tüccar evlerinde üzerinde Kaniş Kralı Anitta'nın adı kazılı tunç hançer, Hitit dilinde adı Kubaba olan bereket tanrıçası'na ait fildişi, fayans, kurşun ve pişmiş toprak heykelcikler ele geçmiştir. Tüm bu buluntular Asurlu tüccar ile yerel haklın en azından kültürel olarak kaynaştığını gösteren kanıtlar olmanın yanında erken Hitit sanatının doğuşu ifadesini işaret etmektedirler. Gerçekten de bu dönemin sanat üslubu, Erken Tunç Çağı'ndan gelen Hatti sanat üslubuyla Mezopotamya etkilerinin ve Hitit estetik yaklaşımlarının bir sentezi olarak ortaya çıkmaktadır. Bu sanat üslubu özellikle, Kültepe, Alişar, Acemhöyük ve Boğazköy kazılarında ele geçen mühür işlemelerinde kendini göstermektedir. Bu mühürler üzerindeki işlemelerde Anadolu estetik anlayışı o denli belirgindir ki, Anadolu Grubu olarak tanımlanmasına neden olmuştur. Her ne kadar çivi yazısı tabletlerden Anadolu'da kaç karum ve vabartum olduğunu biliyorsak da bunların çoğunun yerleri bugün için bilinmemektedir. Dolayısıyla ticaret yolunu kesin olarak belirleme olanağımız yoktur. Yine de belgelerden derlenen bazı ipuçları kabaca bir güzergâh çizmeye olanak vermektedir. Buna göre üç ticaret hattı vardır ve üçü de Asur'dan çıkıp Kaniş Karum'a ulaşmaktadır. Ticaret hatlarından biri Asur'dan Dicle kıyısını izleyerek Diyarbakır – Malatya – Darende – Gürün – Pınarbaşı üzerinden geçen hattır. Diğer ticaret hattı Asur'dan yine Dicle kıyısı boyunca Cezire – Harran – Şanlıurfa – Birecik – Gaziantep – Adana – Gülek Boğazı hattıdır. Üçüncü ticaret hattı ise Gaziantep'e kadar aynı güzergâhı izler, buradan kuzeye çark ederek Pazarcık - Kahramanmaraş - Kussuk Beli - Elbistan - Sarız - Kuruçay Beli - Pazarviran yoluyla, Erciyes Dağı kuzeyinden Kaniş'e ulaşır. Asur tabletlerinde özellikle şarap gibi işlenmiş ürünler için belirli üretim merkezlerinden söz edilmektedir. Bu üretim merkezlerinden birkaçı Tegarama ve Zalpa'dır. Her iki yerleşimin yeri bugün için tam olarak bilinmese de Tegarama'nın günümüz Gürün'ü olabileceği, Zalpa'nın ise Tilmen Höyük olabileceği ileri sürülmektedir. Her durumda iki şehrin de Güneydoğu Anadolu'da aranması gerektiği, ortak kanıdır. Asur Ticaret Kolonileri Çağı'nın Anadolu'daki en önemli etkisi yazının Anadolu'ya gelişi ve kullanımının yayılmasıdır. Anadolu'ya gelip yerleşen Asurlu tüccarlar arasındaki yazışmalar, yerli tüccar arasında da kısa sürede benimsenmiş ve yazı kullanılmaya başlanmıştır. Bu nedenle Asur Ticaret Kolonileri Çağı, Anadolu için yazılı tarih çağlarına geçiş olarak kabul edilmektedir. Diğer yandan Bu çağın başlangıcı Anadolu'da Orta Tunç Çağı'nın da başlangıcı olarak kabul edilir. Çağın en belirgin özelliği, tapınak ve sarayın yer aldığı bir yukarı şehir (akropol, içkale) ile yine surla çevrili bir aşağı şehirden oluşan kalabalık ve planlı bir kentleşmenin Anadolu'da yaygın hale gelmesidir. Anadolu'da yaratılan diğer bir etki de kuşkusuz ekonomik yaşamda yeni dinamiklerin ortaya çıkmasıdır. Asurlu tüccarların mal alımları, mevcut toplam talebe ek olarak ortaya çıkmış, toplam talebi artırmıştır. Talep artışı kaçınılmaz olarak üretim artışını teşvik etmiş, üretim artışı da gelir artışına yol açmıştır. Sonuç olarak bölge genelinde üretim ve gelir artışı gerçekleşmiştir. Son derece organize bir ticaret yaşamı bir yandan üretimi teşvik ederken diğer yandan da yeni gelir akımları oluşturmuştur. En azından kervan yolları üzerinde her 20 – 25 km.'de bir gecelemek zorunda olan kervanlar, insanların iaşesi ve hayvan yemi ve yıpranan malzeme için (örneğin koşum takımları) alım yapmak zorundaydılar ve bu konaklama bölgelerinde satın alma gücü enjekte ediliyordu. Diğer yandan üretim teknolojileri konusunda geliştirici bir etkisi olduğu anlaşılmaktadır. Örneğin çömlekçi çarkının bu çağda Anadolu'da yaygınlaştığını biliyoruz. Asur Ticaret Kolonileri Çağı'nda önemli ölçüde etkilenen yerleşimlerden bazıları Kültepe, Acemhöyük, Alaca Höyük, Alişar, İnandıktepe, Kuşsaray Höyüğü ve Alalah'dır. Perry Christie Perry Gladstone Christie (d. 21 Ağustos 1943), Bahamalı eski sporcu ve siyasetçi. Christie, Karayipler'de yer alan ve coğrafi açıdan Orta Amerika'ya dahil edilen Bahamalar'da 2002-2007 ve 2012-2017 yılları arasında olmak üzere iki farklı dönem başbakanlık makamında bulunmuştur. 1997 yılından bu yana İlerici Liberal Parti'nin genel başkanlığını da yürüten Christie, eski bir sporcudur. Christie ülkesini 1960 yılında "Batı Hint Federasyon Oyunları" ile 1962 yılında "Orta Amerika ve Karayipler Oyunları"'nda üç adım atlama dalında temsil etmiştir. 2005 yılında inme rahatsızlığı sebebiyle görevini geçici olarak yürütemeyen Christie'ye bu süreçte Cynthia Pratt vekalet etmiştir. Włodzimierz Lubański Włodzimierz 'Włodek' Leonard Lubański (d. 28 Şubat 1947), eski Polonyalı millî futbolcudur. Polonya millî futbol takımının gelmiş geçmiş en golcü futbolcusu unvanına sahip olan Lubański, şu an Polonia Varşova kulübünde başkan yardımcılığı yapmaktadır. Millî takımda 65 kez forma giydiği 1963 ile 1980 yılları arasında 5 kez hat trick yapan Lubański, 16 yıl 188 günlük yaşında giydiği millî formasıyla Polonya millî futbol takımı formasını giyen en genç futbolcu unvanına da sahip oldu. 1972 Yaz Olimpiyatları'nda ülkesinin altın madalyayı kazanmasına katkı sağlayan Lubański, 1974 FIFA Dünya Kupası elemelerinde sakatlanmasından ötürü 1974 FIFA Dünya Kupası'nda forma giyemedi. 1978 FIFA Dünya Kupası'nda kesin olarak sahalara dönse de sakatlanmadan önceki performansını hiçbir zaman yakalayamadı. 234||155||||||43||30||315||228 196||82||||||9||1|||| 89||42||-||-||-||-||89||42 519||279|||||||||||| !Toplam||75||48 Sakarya'daki yerleÅŸim yerleri listesi Bu madde ilçelere göre Sakarya'daki yerleşim yerleri listesidir. Sakarya'ya bağlı 16 ilçe, bu ilçelere bağlı 12 belde ve 424 köy bulunmaktadır. Northrop Northrop ("Northrop Corporation"), ABD merkezli, askeri ve sivil hava araçları üretiminde faaliyet gösteren, 1994 yılında Grumman ile birleşerek Northrop Grumman adını alan şirkettir. Şirket 1927 yılında Jack Northrop (1895 – 1981) tarafından "Avion Corporation" adıyla kurulmuştur. 1929 yılında "United Aircraft and Transport Corporation" adını aldıysa da 1939 yılında "Northrop Corporation" adıyla Moye Stephens'in kuruculuğunda devam etmiş ve 1994 yılında birleşerek Northrop Grumman'a dönüşmüştür. Birleşmeden önce bombardıman, savaş ve kargo uçakları yanında uçak parçaları ve ekipmanları, güdümlü füzelerle bunların ekipmanları ve malzemeleri gibi çeşitli mamülleri üretiyordu. Most Production Most Production eğlence sektöründe yenilikçi ve önder bir kuruluş olmayı ilke edinmiş Most Production 1985 yılında "Mustafa Oğuz (Yapımcı)" ve Gül Oğuz tarafından kuruldu. Kuruluşundan bugüne geçen zaman içerisinde gerçekleştirdiği konser etkinlikleri, TV Dizileri, Müzikaller ve Sinema projelerinin uzun süreli ve başarılı sonuçları Most Production’a sektörün en saygın yapım şirketlerinden biri olma özelliğini kazandırmıştır. İstanbullu müzikseverlerin her yaz büyük heyecanla beklediği gelenekselleşmiş Most Açıkhava Konserleri Türkiye’nin ve dünyanın önemli müzik sanatçılarını izleyicileriyle buluşturmuştur. Most Production’ın 1989'dan başlayarak düzenlediği Rumeli Hisarı Konserleri pop müziğin altın yılları olarak değerlendirilen 90’lara damgasını vurmuştur.1991'de Bostancı Gösteri Merkezi’nin açılışını gerçekleştirip burada düzenlenen konserler ve gösteriler ile ayrıca Muhabbet 92, Avrupa konserleri, Altın Mikrofon Ses Yarışması ve Mucizeler Komedisi isimli müzikli oyun gibi birçok ilke de imza atmıştır. Most Production iştiraklerinden biri olan Universal Music Taxim Edition tüm müzik türlerinde binlerce eseri, yapım şirketlerinin, televizyon kanallarının, reklam ajanslarının, plak şirketlerinin, eser sahiplerinin, çalışmalarında kullanabilmeleri ve etkin seçimler yapabilmeleri için kataloglarında bulundurmaktadır. Türkiye’nin önde gelen eser sahiplerinin çalışmalarını, projeye özel jingle yapan ekiplerini, yerli/yabancı kataloglarını ve dünyanın en büyük müzik kütüphanesi olan UNIPPM’i hizmete sunmaktadır. 1998 yılından sonra müzik sektöründeki çalışmalarının yanı sıra,televizyon dizileri ve sinema filmleri yapımcılığı alanında da faaliyet göstermeyen başlayan Most Production, pek çok seçkin projeye yapımcı olarak imzasını atmıştır. Ayrıca Sosyal Sorumluluk Projesi kapsamında gönüllü olarak birçok faaliyette bulunmuş olan Most Production,"Toplum Gönüllüleri Vakfı)"’nın kurucu üyelerinden olmasının yanı sıra, Sıla İlköğretim Okulu,Sıla Sağlık Ocağı ve Gül Oğuz Kültür Evi’ni Mardin’in Nusaybin ilçesinde hizmete açmıştır. Deerhunter Deerhunter, Atlanta, Georgia kökenli Amerikalı bir bağımsız rock grubudur. Grup, Bradford Cox, Moses Archuleta, Josh Fauver ve Lockett Pundt'tan oluşmaktadır. Her ne kadar müzikleri noise rock, art rock, shoegaze, post-punk ve pop'tan öğeler taşısa da, grup üyeleri kendilerini ve müzik tarzlarını "ambient punk" olarak tasvir etmektedir. 2001 yılında kurulan grup, birkaç kez üye değişikliği geçirmiştir ve bu süreç içinde grup üyelerinden biri de vefat etmiştir. Grubun solisti olan Bradford Cox'un Atlas Sound adında bir solo projesi olmakla beraber, kimi zaman grubun gitaristi olan Lockett Pundt ve onun kendi projesi Lotus Plaza ile işbirliğinde bulunmaktadır. Grup birçok müzisyen, grup ve tarzın müziklerinde etkili olduğunu ortaya koymuştur. Bir "New York Times" konser eleştirisi, grubun etkilenimlerini "The Breeders, Stereolab, disko ritmi, Krautrock, Sonic Youth’un gürültü alt yapısı, kız grupların pop müziği, 1980'lerin bağımsız rock'ına ait sekiz notalı bas serisi" olarak tanımlamıştır. "Halcyon Digest" albümündeki "Coronado" adlı şarkı The Rolling Stones' albümü ""Exile On Main Street""'ten esinlenmiş saksofon melodileri içermektedir. Cox, bu durumla ilgili: "Ben saksofonun orada kullanılmasını istiyordum çünkü The Stones'un "Exile On Main Street" albümünün yeniden yayımını sıklıkla dinlemekteydim...Ve bir desenin oluştuğunu fark ettim. Saksofonlar işte buna yol açıyor. Bu nedenle şarkımıza saksofon koyduk aslında. Gelecek yıl herkes kayıtlarında saksofon kullanmaya başlayacak çünkü saksofonlar gerçekten havalı." demiştir. Deerhunter yoğun ve hareketli canlı performanslari ile ün toplamıştır. Cox sahneye yaz elbisesi giyerek ve yüzleri ile ellerine sahte kan sürerek çıkmaktadır. Bu durum canlı performanslarının albümlerinden "daha vahşi ve ser" olmasına neden olmuştur. Sahneye elbise giyerek çıkmasını Cox, "Sahneye sadece kot pantolon ve tişört ile çıkma fikrinden hoşlanmıyorum. Çok umutkırıcı gözüküyor." diyerek açıklamıştır. Deerhunter başlıca Nine Inch Nails, TV on the Radio, Project Pat, Liars, Yeah Yeah Yeahs, Spoon, The Smashing Pumpkins, The Fiery Furnaces, Lower Dens, Ex-Models ve Battles olmak üzere birçok gruba turlarda destek olmuştur. Kördüğüm (anlam ayrımı) Turn It Up Faggot Turn It Up Faggot bağımsız rock grubu Deerhunter'ın ilk albümüdür. Her ne kadar kimi zaman albüme grubun ismiyle de hitap edilse de, albüm asıl adını grubun ilk canlı performanslarının birinde kendilerine söylenen bir alaycı ve saldırgan bir ifadeden almıştır. Albümün iç notları grubun 2004'te vefat eden asıl basçısı Justin Bosworth'a ithaf edilmiştir. Albümün kapak fotoğrafı, tipografisi ve montajı grubun solisti Bradford Cox tarafından yapılmıştır. Albümün kapağı için, Cox Black Lips'in Jared Swilley'inin bir fotoğrafını çekmiştir. Swilley, kolundaki dövme sayesinde bazı kişiler tarafından albüm kapağında tanınabilmiştir. "Oceans" adlı şarkının müzik klibi bir CD-ROM ekstrası olarak mevcuttur. Cox kimi zaman röportajlarda bu albümü sevmediğini belirtmiş ve "Bu albümden nefret ediyorum, gerçekten. İlk bu albümü yaptığımızda gerçekten sevmiştim ama o zamanlar gerçekten genç bir gruptuk-- bir ürün veremeyecek kadar çaresizdik-- ve şimdi o zaman için hazır olduğumuzu düşünmüyorum." Tüm şarkılar Bradford Cox tarafından yazılmıştır. Richard Thomas (oyuncu) Richard Earl Thomas (d. 13 Haziran 1951, New York), amerikalı oyuncudur. Oyunculuğa 1958 yılında başladı. CBS kanalında 1973 yılında yayınlanan drama dizisi "The Waltons"da canlandırdığı "John-Boy Walton" karakteriyle Emmy Ödülleri ve Altın Küre Ödülleri'nden alanında seçilerek bu ödüllerin sahibi oldu. 1970 yapımı Tv dizisi "Bonanza"da başarılı oyunculuğunu sürdüren oyuncu sinemada ise başrolünü Brooke Shields ile paşlaştığı 1993 yapımı "Stalking Laura"da başarılı bir oyunculuk sergiledi. 2012-13 UEFA Avrupa Ligi 2012-13 UEFA Avrupa Ligi, UEFA tarafından düzenlenen Avrupa'nın en büyük ikinci futbol organizasyonunun 42. sezonudur. UEFA Avrupa Ligi adı ve formatıyla ise 4. sezondur. Finali Amsterdam'da, Amsterdam ArenA stadyumunda, İngiltere'nin Chelsea ile Portekiz'in SL Benfica takımları arasında oynandı. Maçı 2-1'lik skorla kazanan Chelsea, kupanın sahibi oldu. Grupları belirleyen kuralar Monako'da, diğer tüm kuralar İsviçre 'nin Nyon kentinde çekildi. Birinci ve ikinci ön eleme turlarının kura çekimi 25 Haziran 2012 tarihinde yapılmıştır. İlk maçlar 3 ve 5 Temmuz, ikinci maçlar 10 ve 12 Temmuz tarihleri arasında oynandı. İlk maçlar 19 Temmuz ve ikinci maçlar 26 Temmuz 2012 tarihinde oynandı. Üçüncü ön eleme turu kuraları 20 Temmuz 2012 tarihinde çekildi. İlk maçlar 2 Ağustos'ta ve ikinci maçlar 9 Ağustos 2012 tarihinde oynandı. Play-off turu kuraları 10 Ağustos 2012 tarihinde çekildi. İlk maçlar 22 ve 23 Ağustos'ta, ikinci maçlar 28 ve 30 Ağustos 2012 tarihinde oynandı. Gruplar 31 Ağustos'ta Monako'da çekilen kura sonucunda belirlendi. Takımlar, UEFA katsayılarına göre torbalara ayrıldı. Gruplarda 1. ve 2. olan 24 takım bir üst tura çıkmış ve burada Şampiyonlar Ligi'nden gelen 8 takımla birlikte toplamda 32 takıma ulaşılmıştır. Grup kuraları için belirlenen gruplar aşağıdaki gibidir. Son 32 ve Son 16 için kura çekimi 20 Aralık 2012 tarihinde yapıldı. İlk maçlar 14 Şubat, ikinci maçlar 21 Şubat 2013 tarihinde oynandı. İlk maçlar 7 Mart ve ikinci maçlar 14 Mart 2013 tarihinde oynandı. Çeyrek final ve yarı final ile finalde ev sahibinin belirlenmesi için kura çekimi 15 Mart 2013 tarihinde yapıldı. İlk maçlar 4 Nisan, ikinci maçlar 11 Nisan 2013 tarihinde oynandı. İlk maçlar 25 Nisan, İkinci maçlar 2 Mayıs 2013 tarihinde oynandı. 2012-13 UEFA Avrupa Ligi finali 15 Mayıs 2013'te, Amsterdam ArenA'da yapılmıştır. Merve Kocabeyler Merve Kocabeyler, (4 Kasım 1990, İstanbul), arpist. Çalışmalarına 11 yaşında Yonca Özkan Bilenoğlu ile başladı ve lisans eğitimini İstanbul Üniversitesi Devlet Konservatuvarı'nda tamamladı. 2009’da ünlü arpist Prof. Helga Storck’un Avusturya’da bulunan Salzburg Mozarteum Üniversitesi’ndeki sınıfına bursla kabul edildi. Halen lisans çalışmalarına aynı okulda Prof. Stephen Fitzpatrick ile devam etmektedir. Avrupa’da sürdürdüğü eğitimi boyunca layık görüldüğü uluslararası ödüller arasında, 2012’de Citta di Cagliari Uluslararası Arp Yarışması’nda birincilik, 2011’de Petar Konjovic Uluslararası Arp Yarışması’nda birincilik, 2010’da Szeged Uluslararası Arp Yarışması’nda birincilik, Viyana’da Franz Josef Reinl Uluslararası Arp Yarışması’nda üçüncülük ve 2009’da Uluslararası Genç Virtüözler Yarışması’nda ikincilik ödülleri bulunmaktadır. Salzburg’da değerli lavta sanatçısı Hans Brüderl ile barok repertuvar üzerine çalışan Merve, bugüne dek Isabelle Moretti, Marisa Robles, Elisabeth Fontan-Binoche, Elinor Bennett, Fabrice Pierre, Benoit Wery, Marie-Pierre Langlamet, Rita Costanzi gibi dünyaca ünlü arpistlerle, uluslararası müzik akademilerinde burslu olarak çalışma imkânı bulmuştur. Orkestra ile ilk konserini 17 yaşında veren ve Mozart’ın Flüt-Arp Konçertosu’nu İstanbul Üniversitesi Senfoni Orkestrası ile seslendiren sanatçı, Antalya Devlet Senfoni Orkestrası konserlerinde de solist olarak yer almıştır. Viyana'da kazandığı ödülün ardından Vancouver Senfoni Orkestrası eşliğinde Kanada'da sahneye çıkmıştır. Avrupa’nın birçok ülkesinde olduğu gibi, Asya, Kuzey ve Latin Amerika’da da konserler veren genç arpist, 2011’de Vancouver’da düzenlenen Dünya Arp Kongresi’nin “Focus on Youth” adlı konser serisinde yer almak üzere seçilen yeteneklerden biri olmuştur. Hemen ardından ise genç yıldız başlığı altında resital vermek üzere Belgrad Uluslararası Arp Festivali’ne davet edilmiştir. Oda müziğine büyük ilgi duyan ve Albert Long Hall’da verdikleri ilk konserden beri çellist Dorukhan Doruk ile birlikte çalmakta olan Merve Kocabeyler, Doğuş Çocuk Senfoni Orkestrası, Ulusal Gençlik Senfoni Orkestrası, Kanada’da Pasifik Senfoni Orkestrası, Brezilya’da Santa Catarina Müzik Festivali Senfoni Orkestrası gibi orkestraların arp grup şefliğini yapmıştır, Salzburg Filarmoni Orkestrası ve Avusturya Modern Müzik Topluluğu tarafından düzenli olarak davet edilmektedir. Çağdaş Eğitim Vakfı'nın "Harika Yetenek" olarak desteklediği Kocabeyler, ayrıca 2009’dan beri Yehudi Menuhin Live Music Now Derneği aracılığıyla, Salzburg’da düzenli olarak solo konserler vermektedir. Kenyanthropus Kenyanthropus platyops, Meave Leakey'in ekibinden Justus Erus'un 1999 yılında Kenya'daki Turkana Gölü'nde keşfettiği ve 3,5 ile 3,2 milyon yıl öncesine (Pliyosen Çağ) dayandırılan hominini fosili. Warwick Davis Warwick Ashley Davis (d. 3 Şubat 1970, Surrey), İngiliz oyuncu. "Harry Potter" serisinde Filius Flitwick rolünü ve "Doctor Who" dizisinin 7. sezonunun 12. bölümünde ("Nightmare in Silver") Porridge karakterini oynamıştır. Çarıksız Yıldızlı U-Carmen eKhayelitsha Carmen Khayelitscha'da, Mark Dornford-May'ın yönetmenliğini yaptığı 2005 yapımı Güney Afrika filmi. Cape Town'da Xhosa dili'nde çekilen film Georges Bizet'nin Carmen operasının farklı bir müzikal uyarlaması. Film, 2005 yılında 55. Berlin Film Festivalinde eleştirmenleri şaşırtarak Altın Ayı ödülünü aldı. Tanınmış bir tiyatro yönetmeni olan Mark Dornford May'un ilk uzun metrajlı filmi. Güney Afrika'nın Khayelitsha kasabasında yaşayan Carmen bir sigara fabrikasında çalışmakta ve boş zamanlarında bir müzik korosuna devam etmektedir. Bir gün devriye gezen polislerden Çavuş Jongikhaya'ya bir gül fırlatır. Fabrikada bir arkadaşıyla kavgaya tutuştuğunda tutuklamaya gelen polis memuru da Jongikhaya olur. Carmen cazibesini kullanarak genç adamın kendisini serbest bırakmasını sağlar. Carmen kaçar ve ülkeye yeni dönmüş olan ünlü opera şarkıcısı Lulamile Nkomo ile karşılaştığında birbirlerine aşık olurlar. Kıskançlık ve şiddet birbirini takip eder. Güney Afrika’da yaşayan nüfusun sadece belli bir kesimi düzenli olarak sinemaya gitmekte; onlar da, yerli üretim filmleri yetersiz bularak genellikle dışarıdan ithal edilen Hollywood filmlerini seyretmeyi yeğlemektedir. Ancak son yıllarda yerli filmlerde bir canlanma görülmektedir. Güney Afrika filmciliği 2005 yılında “Yestarday(Dün)” (İngilizce) filmiyle yabancı film kategorisinde Akademi Ödülü almıştır. Gavin Hodd’un Soweto çetelerini konu edinen “Tsotsi” (İngilizce) adlı filmi de, 2006 yılında En İyi Yabancı Film dalında Akademi Ödülünü almıştır. Güney Afrika filmleri genellikle ırk ayrımı sonrasında değişik temaları işlemektedir. Dramlar, savaşım öyküleri, popüler komedi ve müzikaller başlıca film türleridir. Carmen'ın bir başka Afrika versiyonu da 2001'de Dakar, Senegal'de çekildi. Fransızca ve Wolof (İngilizce) seslendirilen eserin orijinal adı "Karmen Gei". Berlin Film Festivalinde Altın Ayı ödülünün "Carmen Khayelitscha'da"'ya verilmesinin çok politik bulunmasının ardından gelen eleştirilere festival direktörü Dieter Kosslick şöyle cevap verdi: "Afrika'yı da haritaya koymak istedik ve bunu yaptık". Rottentomatoes izleyicileri tarafından yüzde 50 oranı ile vasat bulunan film hakkında site ortak bir açıklama metni koyamamış. Buna karşın yüzde 95 gibi yüksek bir beğeni oranına sahip. Tokat ilindeki yerleÅŸim yerleri listesi Bu madde ilçelere göre Tokat'taki yerleşim yerleri listesidir. Tokat'a bağlı 12 ilçe, bu ilçelere bağlı 64 belde ve 578 köy bulunmaktadır. Naoum Blinder Naoum Blinder (d. 1889, Evpatorya, Rus İmparatorluğu (günümüzde Ukrayna) - ö. 21 Kasım 1965, San Francisco), Rus asıllı Amerikalı keman virtüözü ve eğitmeni. Alexander Feideman'dan eğitim aldığı Odessa İmparatorluk Konservatuvarı (Imparial Conservatory of Odessa) 14 yaşında mezun oldu. Manchester Kraliyet Müzik Kolejinde (Royal Mancherster Of Music) 1910 dan 1913 yılına kadar Adolph Brodsky eğitim aldı. Mezun olduktan sonra Odessa İmparatorluk Konservatuvarında eğitmenlik görevi üstlendi ve 1920 yılına kadar devam etti. Giovanni Battista Guadagnini, keman 1753c ex-Rauer 1933 Giovanni Battista Guadagnini, keman 1774 ex-Blinder Jean Baptiste Vuillaume, keman 1845-50 ex-Blinder Aleksis Ã‡ipras Aleksis Çipras (; 28 Temmuz 1974, Atina), Yunan siyasetçi. 2015-2019 yılları arasında Yunanistan başbakanlığı görevini yürütmüştür. Aslen Kırklareli'ye bağlı Babaeski'nin köyünden göç etmiş bir Rum ailenin torunudur. Atina Ulusal Teknik Üniversitesi (NTUA) inşaat mühendisliği bölümünde okudu. 2000 yılında mezun olduktan sonra NTUA bir bölümler arası programında ölçme ve planlama arazi lisansüstü eğitimini takiben inşaat sektöründe inşaat mühendisi olarak çalıştı. Çeşitli projeler üstlendi ve Atina şehri ile ilgili çeşitli çalışmalar yaptı. 1980'lerin sonlarında Yunanistan Komünist Gençlik Partisine katıldı. 1990'ların başında, Ampelokipoi Şubesi Lisesi öğrencisi olarak, devlet bakanı Vasilis Kontoyannopulos'un koyduğu tartışmalı yasaya karşı öğrenci ayaklanmasında aktif oldu. Gazeteci Anna Panayotarea tarafından yapılan programda konuk olarak yer alan Çipras, öğrenci hareketinin bir temsilcisi oldu. Üniversite öğrencisi olarak yeniliğe açık sol öğrenci hareketinin saflarına katıldı ve NTUA İnşaat Mühendisliği okulu öğrenci sendikası yönetim kurulu üyesi ve aynı zamanda üniversite senatosu öğrenci temsilcisi olarak görev yaptı. 1995'ten 1997'ye kadar Yunanistan Ulusal Öğrenci Birliği Merkez Konseyinde seçilmiş bir temsilci olarak görev aldı. Atina belediye meclisi üyesi olarak görev yaptığı dönemde de hizmet etmeye devam etmek yerine 2007 yasama seçimlerinde Yunanistan Meclis üyeliği (Vouli) için çalışmadı. Synaspismós Partisi'nin genel başkanı Alekos Alavanos'un kişisel nedenler öne sürerek, kendisinin başkanlığa tekrar aday olmamaya karar vermesi sonrasında 10 Şubat 2008 tarihinde düzenlenen beşinci parti kongresinde başkan olarak seçildi. 2009 Yunan yasama seçimi yılında Yunan Parlamentosu üyesi seçildi ve Radikal Sol Koalisyon (SYRIZA) sekreteryası tarafından oy birliğiyle meclis grup başkanlığı görevine getirildi. 6 Mayıs 2012 tarihinde yapılan seçimde liderliğini yaptığı SYRIZA koalisyonu 2009'da %4,60 olan oy oranını %16,77'ye yükselterek ikinci sıraya yerleşti. Seçimden sonra hükûmet kurmak üzere görevlendirilen liderlerden biri de kendisiydi. Fakat AB yanlısı partilerin işbirliğini kabul etmemesi ile seçimlerin yenilenmesi zorunluluğu doğdu. 17 Haziran 2012 tarihinde yapılan seçimde oy oranını %27'e yükselterek ikinci sıradaki yerini korudu. 25 Ocak 2015 Yunanistan genel seçimlerinde ise SYRIZA %36,29 ile seçimde en çok oyu alan parti oldu. Çipras, 26 Ocak 2015 tarihinde Yunanistan başbakanı oldu. 20 Ağustos 2015 tarihinde, ekonomik nedenlerden dolayı erken seçim yolunu açmak için istifa ettiğini açıkladı. Yunanistan erken genel seçimlerinde, radikal grubun ayrılmasına karşın liderliğindeki Syriza Partisi birinci oldu. Syriza’nın en yakın rakibi Yeni Demokrasi 7.5 puan geride kaldı. Syriza yüzde 35.5 oy oranıyla 145 milletvekili kazandı. Elektrik ve bilgisayar mühendisi Peristera Baziana ile birliktedir ve çiftin iki çocuğu vardır. 1987 yılında lisede tanışan Çipras ve Baziana, aynı zamanda Yunanistan Komünist Gençliği üyesiydiler. Kilis ilindeki yerleÅŸim yerleri listesi Bu madde ilçelere göre Kilis'teki yerleşim yerleri listesidir. Kilis'e bağlı 3 ilçe, bu ilçelere bağlı 138 köy bulunmaktadır. Almussafes Almussafes (İspanyolca: "Almusafes"), İspanya'da, Valensiya'nın Ribera Baixa "comarca"sında bir belediye. Ford Kent motoru Ford Kent, Ford Avrupa tarafından üretilen içten yanmalı motor modeli. 1959 yılında Ford Anglia için geliştirilen motor, sıralı dört silindirli, üstten subaplıdır. Dökme demir silindir bloğu ve üst kapağa sahiptir. 1300 cc ve 1600 cc olmak üzere iki çeşittir. 1300 cc silindir hacmine sahip olan motora yanma odası hacmi de eklendiğinde toplamda 1480 cc olduğu görülür. Fabrika verilerine göre Güç / Motor hacmi oranı: 42.4 HP/litre dir. Toplam hacime göre hesaplandığında 62.7 beygir yapmaktadır. Austin Metro Austin Metro, British Leyland'ın Austin Rover Group bölümü tarafından üretilmiş otomobil modeli. 1980 yılında satışa Austin miniMetro adıyla sunulmuştur. Mini'yi tamamlayıcı bir araç olması hedeflenmiştir. Kod adı LC8'dir. 1980–1997 yılları arasında 2,078,218 adet üretilmiştir. 18 yıllık üretimi boyunca araç çok sayıda farklı isimde satılmıştır: Austin Metro, MG Metro ve Rover Metro. Ocak 1995'te Rover 100 serisi olarak yeniden adlandırılmıştır. Aracın ayrıca Morris Metro ve Metrovan adlarında panelvan versiyonları da üretilmiştir. Dagenham Dagenham, İngiltere'de, Doğu Londra'da büyük bir kasaba. 1921 öncesinde Essex'e bağlı küçük bir köyken, 1926'da yerleşim alanı, 1938'de ise belediye olmuştur. Thames Nehri bölgenin güneyinden geçer. Bu DÃ¼nyada Bu Dünyada (Özgün adı: In This World) Michael Winterbottom tarafından yönetilmiş 2002 yapımı bir İngiliz filmi. Pakistan'deki Afgan mülteci kampından ayrılıp Londra'ya gitmek üzere yola çıkan iki gencin yol macerasını anlatıyor. Cemal (Jamal Udin Torabi) ve Enayatullah (Nabil Elouahabi) Pakistan Peşaver'deki Afgan mülteci kampından Londra'ya gitmek için yola çıkarlar. Cemal çat-pat İngilizce konuşabilmektedir. Enayat ise Cemal'in bakmakla yükümlü olduğu ve onun kadar yol yordam bilmeyen bir mültecidir. İki genç, Pakistan, İran, Türkiye ve Batı Avrupa hattında, Tarlabaşı'nın ara sokaklarında her an ölebilecekleri tehlikeli bir yolculuğa çıkarlar. Enayat'ın da içinde olduğu pek çok mülteci havalandırması olmayan bir konteynırın içinde havasızlıktan boğularak ölür. Cemal yasamayı başarır, İtalya'ya ulaşır ve bir süre burada yaşar. Bir gün, bir kadının çantasını çalarak Paris'e gidecek bilet almayı başarır. Paris'te bir iltica kampında tanıştığı bir arkadaşı sayesinde Manş denizini de bir kamyonun arkasında geçer. Nihayet Londra'ya ulaştığında amcasına buraya kadar gelmeyi başardığını ancak Enayat'ın "Bu Dünyada" olmadığını söyler. Film Peşaver mültecilerinin resimleriyle sona erer. Pakistan'da Afganistan'dan gelmis 3.5 milyon mülteci yaşıyor. Peşaver ise nüfusunun yarısının Afganistan'dan gelmiş göçmenlerden oluşan bir şehir. Peşaver'de 1 milyon Pakistan'lıya karşılık 1 milyon Afgan göçmen yaşıyor. Peşaver'in çevresi binlerce mültecinin yaşadığı mülteci kamplarıyla dolu. Bu kamplardam birini gezen NTV muhabiri Bikem Ekberzade izlenimlerini şöyle aktarıyor: ""Şamşatu’da yaşayan ailelerin büyük bir çoğunluğu Pakistan’a Afghanistan’da son yıllarda yaşanan kuraklık yüzünden göçmüş. En eskisi sadece altı aydır burada.Ufak çocuklar bir sure önce yaşadıkları açlığın anılarıyla bir tane mercimeği bile kaybetmemek için ellerine aldıkları ufak plastik torbalara yerlere dökülen tozla karışmış taneleri topluyorlar. 1 kap mercimek sadece bir ay için. Her evde en azından 4 kişinin bulunduğu düşünüldüğünde oldukça dramatik bir miktar. "" 2008 yılında 11. Uluslararası Sinema-Tarih Buluşması Film Festivalin'in konusu olarak mültecilik seçildi ve bu çerçevede Mecid Mecidi'nin "Serçelerin Şarkısı" ve batıdaki mültecilerin gözünden Filistin coğrafyasının işlendiği Annemarie Jacir'in "Bu Denizin Tuzu", Rashid Masharawi'nin "Leyla'nın Doğum Günü" ve Omar Shargawi'nin "Huzur İçinde Git Cemil" gibi filmleri gösterildi. Ancak "In This World" gösterilmedi. Filmin çekimi de ilginç olaylara sahne olmuş. Filmde oynayan Afgan oyuncuların vize işlerini kolaylaştıran yardımcılar, filmde de mültecilerin ülkelere kaçak girişlerini sağlayan aracıları oynamışlar. En ilgini ise, 16 yaşındaki başrol oyuncusu Jamal Udin Torabi'nin film bittikten sonra Britanya vatandaşlığı için başvurması ama sadece 18'ine kadar ülkede kalma izni alabilmiş. Die Welt dergisinden Peter Zander filmin bir dökümanter film ile kurgu film arasında gerekli olan dengeyi kuramadığını şu cümleyle ifade etti: 'Film bir dökümanter filmin gerçekçiliğini taşımadığı gibi, bir kurgu filmin canlılığını da taşımıyor." Filmspiegel.de ise Winterbottom'ın sadece bir durumu dokümante ettiğini, mülteciliğin nedenlerini ve arkaplanını karanlıkta bıraktıgını, hiçbir çözüm önermediğini yazdı. Ãœstten egzantrikli motor Üstten egzantrikli motor veya Overhead cam motor (OHC), kam milinin silindir bloğunun üst kısmında yer aldığı, kranktan egzantrik zinciri vasıtasıyla tahrik aldığı motor türü. Üstten subaplı motorlara kıyasla subapların daha doğrudan açılıp kapatılmasına uygun bir motordur. OHV motorlara göre daha karmaşıktır, ancak daha iyi motor performansı elde edilebilmesini sağlar. Mazda 121 Mazda 121, 1975-2002 yılları arasında Mazda tarafından üretilen araçlar. Manuel şanzıman Manuel şanzıman, manuel transmisyon veya düz vites, motorlu taşıtlarda kullanılan bir şanzıman türü. Genellikle sürücü tarafından kontrol edilen bir debriyaj ve vites kolundan oluşur. Otomobillerde debriyaj ayak, vites ise elle kumanda edilirken motosikletlerde debriyaj el, vites ise ayakla kumanda edilir. Ford Taunus Almanya ve bazı diğer ülkelerde satılmış Ford modelleri serisinin adı. Adını Almanya'daki Taunus Dağları'ndan alan modeller, 1939 yılında ilk kez üretilmiş ve 1993'te kadar çeşitli tiplerde üretimi sürmüştür. En son olarak 1990 - 1993 arası GT ve GTS serisi üretilmiştir. Ford Taunus. 1976'dan 1993'e kadar kasa aynı kaldığı için boyutları 430 cm uzunluk 200 cm genişlik olarak Kullanıcı Kitapçığında belirtilmiştir. 1939 - 1942 G93A 1948 - 1952 G73A 1952 - 1970 12M / 15M 1957 - 1971 17M / 20M / 26M 1970 - 1976 TC 1976 - 1979 TC2 1979 - 1994 TC3 Ford BC şanzıman Ford BC şanzıman, Ford Avrupa'nın 1976 sonrası üretilen önden çekişli modellerinde kullanılan bir manuel şanzıman serisi. İlk kez Ford Fiesta Mark I'de kullanılan şanzıman, ilerleyen dönemde Ford Escort ve Orion gibi diğer modellerde de kullanılmıştır. August von Kotzebue August Friedrich Ferdinand von Kotzebue (; 3 Mayıs 1761 – 23 Mart 1819), Alman oyun yazarı ve yazar. Aynı zamanda Rusya'da "Generalkonsul" olarak da çalışmıştır. Kotzebue'nin kitaplarından biri 1817 Wartburg Festivali sırasında yakılmıştır. 1819'da "Burschenschaften" militan üyesi Karl Ludwig Sand tarafından öldürülmüştür. Kotzebue'nin öldürülmesi Metternich'e "Burschenschaften"ı dağıtan, liberal basını sindiren ve Alman Konfederasyonu'nda akademik özgürlüğü kısıtlayan 1819 Karlsbad Kararnamesi'ni yürürlüğe sokmak için bahane olmuştur. Hambach Kalesi Hambach Kalesi, Almanya'nın Renanya-Palatina eyaletinde Neustadt an der Weinstraße şehrinin Hambach bölgesinde yer alan kale. 1832'de yapılan Hambach Festivali dolayısıyla Alman demokrasi hareketinin sembolü olarak görülmektedir. Kale, "Schlossberg" ("Kale dağı") dağının üzerinde 325 metre yükseklikte bulunmaktadır. Çoğu yıkılmış olan kale 1982 yılında, Hambach Festivali'nin 150. yıldönümü öncesi, yaklaşık 12 milyon Alman Markı maliyetle tamamen yenilenmiştir. 2007 yılında, 175. yıldönümü öncesinden ise tekrar bir restorasyon çalışmasına başlanmış ve kale bir yıl ziyarete kapatılmıştır. Sıralı dört silindir motor Sıralı dört silindir motor (Inline-4, I4 veya L4), dört silindirin de aynı çizgi üzerinde yer aldığı bir içten yanmalı motor tipi. Sıralı dört silindir motorlarda tek silindir sırasında yan yana yer alan dört silindir, tek bir krank milini çevirir. Eğimli olarak monte edilen sıralı dört silindir motorlara "eğik dört silindir" de denir. Sıralı dört silindirli motorlar mükemmel birincil dengeleri ve mekanik açıdan basit olmaları sayesinde ekonomik otomobillerde en popüler motor tipidir. Ancak motorun ikincil dengesinin zayıf olması, özellikle küçük hacimli motorlarda düşük seviyede titreşime yol açar. Motorun büyümesiyle bu titreşimler de arttığı için büyük hacimli motor tasarımlarında genellikle dörtten fazla silindir kullanılır. Tim Smith (Midlake) Tim Smith, Midlake adlı müzik grubunun vokalisti ve söz yazarı. Aynı zamanda gitar, klavye ve flüt çalmaktadır. 1923 Türkiye genel seçimleri 1923 Türkiye genel seçimleri, 28 Haziran 1923 tarihinde milletvekillerini belirlemek için yapılmış Türkiye'nin ilk genel seçimleridir. Seçimde mebusların büyük kısmını Birinci Grup olarak adlandırılan Müdafaa-i Hukuk Grubu elde etti. 1919'dan beri mecliste önemli bir ağırlığı oluşturan İkinci Grup ise meclisin o dönemin anayasası sayılan Kanun-i Esasi'ye uygun olarak feshedilmediği gerekçesiyle seçimleri protesto etti. Bağımsız olarak seçilen birkaç milletvekilinin dışında tüm milletvekilleri Birinci Grup'tandı. Muhalif olarak seçilmeyi başaran tek aday Gümüşhane mebusu Zeki (Kadirbeyoğlu) oldu. Seçim kararı 1 Nisan 1923 tarihinde alındı. Meclisin feshedilmesi ve yeni bir meclis oluşturulması düşüncesinin temel nedeni Lozan Barış Görüşmeleri idi. Muhalefetin Lozan Konferansı'nda büyük bir taviz verildiğini savunacağı ve Lozan Antlaşması'nı kabul etmeyeceği düşünülüyordu. Bu yüzden Mustafa Kemal Batı Anadolu gezisinde kamuoyunu hazırlamaya çalıştı ve gezi dönüşü 20 Şubat'ta Vekiller Heyeti Başkanı Rauf Bey'in çalışma yerinde vekiller heyeti ile bir gece toplantısı yapıldı. Toplantıya Meclis ikinci başkanı Ali Fuat Paşa da katıldı. Bu toplantıda meclisin feshedilmesi ve seçimin yenilenmesi kararlaştırıldı. 1 Nisan 1923 tarihinde Müdafaa-i Hukuk Grubu'na mensup 120 mebus tarafından seçim kanunu tasarısı meclise sunuldu. Ancak Teşkilat-ı Esasiye'ye göre meclisin yeniden seçime gidebilmesi için 2/3 çoğunluk gerekiyordu. Muhalafetin meclise gelmeyerek 2/3 çoğunluğun sağlamasını engelleyebileceğini düşünen Mustafa Kemal Paşa İstanbul gazetecileriyle yaptığı İstanbul Kasrı Mülakatında şöyle dedi: "Üç yüz küsur kişiyi bir araya toplayarak sülsan-ı ekseriyetle karar almak müşküldür. Fakat meclis gayesine vasıl olduktan sonra, vazifesini ikmal etmiştir. Ve yeni intihabata (seçime) karar vermeye ve dağılmağa mecburdur. Şu veya bu bahane ile idame-i hayata çalışması istibdada başlaması demektir. Bunun için de çare bulunur. Hariçtekileri bir defa davet ederiz, gelmezler. Bir daha davet ederiz, gelmezler. Bir daha davet ederiz gelmezler ve binaenaleyh davete icabet etmeyenleri mebusluktan müstafi olduğuna dair bir karar alırız, mesele hallolunur." Seçimden önce seçim yasasında bazı değişiklikler yapıldı. 3 Nisan 1923 tarihinde yapılan bu değişiklik şunlardı: Eskiden her 50.000 erkek başına bir mebus seçilirken, bu rakam 20.000 olarak değiştirildi. Seçmen yaşı ise 18'e indirildi. Seçmek ve seçilebilmek için vergi vermek zorunluluğu kaldırıldı. Bu seçimin ilklerinden biri de Tunalı Hilmi Bey'in kadınlara seçilme hakkı için öneri vermiş olmasıdır. Hicri takvime göre 4 Nisan 1339 (1923) tarihli "Vakit" gazetesinde "Tunalı Hilmi Bey kadınlara hakk-ı intihab verilmesini teklif etmiştir." adlı haberde şöyle denilmektedir: ""Yeni intihab kanununun Mecliste müzakeresi esnasında Bolu Mebusu Tunalı Hilmi Bey bu münasebetle kadınlara hakkı-ı intihab verilmesini teklif etmiş, bu teklif bilhassa ilmiyeye mensup mebuslar tarafından şiddetli bir münakaşaya mucib olmuştur."" Muhalif İkinci Grup, seçimlerden önce seçim yasasında değişiklik yaparak Meclis üyeliği için "o zamanki sınırlar içerisindeki yerlerde doğmak ya da en az 5 yıl ikâmet etmek" gerekliliğini okutmadan komisyona getirerek Mustafa Kemal Paşa'nın seçilmesini olanaksız kılmak istedi ama başarılı olamadı. Bazı kişiler, örneğin Yakup Kadri Karaosmanoğlu, Mardin'den aday olduğunu gazetelerden öğrenmişti. Mustafa Kemal ise İzmir'den aday oldu. Seçimler 28 Haziran 1923 tarihinde yapıldı. Müdafaa-i Hukuk Grubu adaylarının tümü milletvekili seçildi. 23 Temmuz 1923 tarihinde de Lozan Antlaşması imzalandı. Arslanbek Sultanbekov Arslanbek Sultanbekov (23 Nisan 1965, Karaçay-Çerkesya), Nogay Marşı (Dombra Türküsü) ile Türk dünyasında adını duyurmuş, Nogay Türk'ü halk müziği sanatçısı, ozanı. Eski Sovyetler Birliği sınırları içerisinde bulunan Karaçay-Çerkesya Cumhuriyeti Erkin-Halk kasabasında doğdu. 1983 yılında liseyi tamamladı. 1985 yılına kadar Arhangelsk vilayetinde askerlik görevini yerine getirdi. 1985 yılında müzik okulundan klasik gitar ihtisasını alarak mezun oldu. 1989 yılında Nogay müzik grubunu oluşturarak "Nogay Keşeler" (Nogay Geceler) adında ilk CD'sini çıkardı. Aynı yılda Karaçay-Çerkes Cumhuriyetinde düzenlenen "Bardov Festivali'nde" birinciliği elde etti. Karaçay-Çerkes Cumhuriyeti Milli Sanatçısı ve 1994 yılında "Cumhuriyetin En Güzel Sesi" unvanını aldı. Orta asırlarda yaşamış Nogay şairlerle ilgili çalışmalar yürüterek Şalkiyiz Tilenşi Ulı, Asan Kaygılı, Kaztuvgan Süyüniş Ulı ve Dosmambet Azavlı gibi şairlerin beyitlerine besteler yaptı. 1997 yılında St. Peterburg'da "Nogay El" adlı ikinci CD'sini çıkardı. Bu CD'nin aranjmanını Ali Bey Asakayev yaptı. Yine 1997 yılında Moskova’da düzenlenen Türk Halkları Festivaline katıldı. Aslanbek’in şarkısı “Festival Şarkısı” namını kazandı. 2004 yılından bu yana Kazakistan'ın başkenti Nur-Sultan'da yaşayan Arslanbek Sultanbekov, Kazakistan Cumhurbaşkanlığı Orkestrasında görev aldı. 2005 yılında, II. Dunya Savaşının bitmesinin 60. yıldönümü nedeni ile yapılan 'vatansever şarkıları beste yarışmasında' iki ödül kazandı. 2008 yılında Kazakistan’da “Aşşı Su” (Acı Su) isimli cd’sini çıkardı. Evli, bir oğlu ve müzikle ilgilenen bir kızı vardır. Erica Messer Erica Messer, Amerikal覺 televizyon yazar覺 ve yap覺mc覺. Messer Washington'da doğdu ve büyüdü. Florida State ve Salisbury Üniversitesi'nde eğitim gördü. Mezun olduktan sonra Los Angeles'a taşındı ve FOX TV'de drama bölümünde çalışmaya başladı. Messer, "Alias", "The OC", "Charmed" ve "Criminal Minds" dizilerinde yazar olarak bulundu. Aynı zamanda "Charmed" ve "Criminal Minds" dizilerinde yardımcı yapımcı, "Alias" ve "The OC" dizilerinde de hikâye editörü olarak çalıştı. Ford CVH motoru Ford CVH motoru, Ford tarafından 1980'ler ve 1990'larda üretilen içten yanmalı sıralı dört silindir motor. Motor üretimi boyunca farklı adlarla anılmıştır. 1991-1996 Ford Escort modelinde "1.9 L SEFI", 1997-2002 arasında ise "Split Port Induction 2000" olarak adlandırılmıştır. 2000-2004 Ford Focus'ta ise "Split Port" adı kullanılmıştır. CVH (, Birleşik subap açılı yarımküresel yanma odası) motor Ford tarafından 1980'de 3. nesil Avrupa Ford Escort'ta ilk kez satışa sunulmuş, ardından 1981 Kuzey Amerika Escort'ta kullanılmıştır. Daha sonraki yıllarda Ford Sierra ve ikinci nesil Ford Fiesta, 1983 sonrasında ise Ford Orion'da kullanılmıştır. Motorlar Kuzey Amerika'da Dearborn Engine Plant motor fabrikasında ve Avrupa'da Galler'deki Bridgend fabrikasında üretilmiştir. Motorun ilk tasarımı 1974'te yapılmıştır. üstten tek egzantriklidir. 1.1 L ile 2.0 L arasında farklı hacimlerde üretilmiştir. Turboşarjlı versiyonları 200 HP üstünde güç üretebilir. Kanlı Pazar (film, 2002) Kanlı Pazar (Özgün adı: Bloody Sunday) Paul Greengrass'ın yönettiği 2002 yapımı Büyük Britanya filmi. Film, 1972'de Kuzey İrlanda'nın Derry kentinde 26 göstericinin İngiliz askerleri tarafından vurulması, 13'ünün ölmesi ile sonuçlanan Kanlı Pazar'ı anlatıyor. Granada Televizyonu tarafından bir TV filmi olarak yaptırılmış olmasına karşın 20 Ocak'ta TV'de gösterilmesinden birkaç gün önce 16 Ocak'ta Sundance Film Festivali'nde prömiyer yaptı ve 25 Ocak'ta Londra sinemalarında gösterime girdi. Kanlı Pazar'ın Derry'de geçmesine karşın, filmin çekimleri Kuzey Dublin'de Ballymun'da yapıldı. Film Sundance Film Festivali'nde seyirci ödülünü aldıktan sonra Berlin Film Festivali'nde Altın Ayı'yı Japon animasyon filmi Spirited Away ile paylaştı. Film, Fransa'dan da Hitchcock d'Or film ödülünü aldı. Film, İngiliz Bağımsız Film Ödüllerinden En İyi Yönetmen ve En İyi Erkek Oyuncu Ödüllerini de almayı başardı. Film, yürüyüş öncesi Sivil Haklar Örgütü ve ordunun düzenledikleri basın toplantılarının paralel kurgulanmasıyla başlıyor. Bir tarafta mitingi düzenleyen Kuzey İrlandalı parlamenter Dr. Ivan Cooper, ordunun yasağına karşı barış içinde yürüyeceklerini vurguluyor. Diğer taraftan Binbaşı Ford, bu protestoyu Britanya ordusunun Kuzey İrlanda’daki hakimiyetini anımsatmak için bir fırsat olarak kullanıyor ve komandoların kente geldiği ve yürüyüşe katılanlardan olabildiğince fazlasını tutuklamak için emir aldığına tanık oluyoruz. Sivil Haklar Örgütü’nün, İngiliz hükümetinin Kuzey İrlanda’daki Katolik azınlığa uyguladığı baskılara karşı Derry’deki en geniş katılımlı mitingi düzenlediği o pazar günü, "bloody" sıfatının gerçek anlamına bürünecektir... Milliyet gazetesi yazarlarından Alin Taşçıyan filmin asıl dikkat çeken yanının içeriği değil biçimi olduğunu belirterek şöyle yazdı: "Greengrass mekanı ve süreyi, olayı gerçek zamanda izliyormuşuz duygusunu verecek ustalıkla değerlendiriyor. Kesme ve kararmaları tam yerinde kullanarak tempoyu yükseltiyor ve bizi kaçınılmaz sonunu bildiğimiz mitinge kalkıp müdahale etme tepkisi vereceğimiz birer tanık konumuna sokuyor." Sinemafanatik'in film hakkındaki değerlendirmesinde de Greengrass'ın çekimlerinin bir belgesel tadı verdiğini belirterek "El kameraları ve çoğu zaman siyah beyaza yakın olan soluk renkler kullanılarak elde edilen görüntüler ile bu amaca ulaşılmış. Yaşanan olayın sonu bilinse de, finale kadar iki taraf arasındaki gerilim, yaşanan kaos ve sadece bir kıvılcım bekleyen ortam olabildiğince gerçekçi yansıtılmış" denildi. Rottentomatoes sitesi ve okurlarından da yüzde 92 ve yüzde 88'lik oy oranı almayı başarmış. Grant Imahara Grant Masaru Imahara (23 Ekim 1970 - 13 Temmuz 2020) Japon asıllı Amerikalı elektronik mühendisi ve Televizyon sunucusu.Grant Imahara, Kari Byron,Tory Belleci,Jamie Hyneman ve Adam Savage ile MythBusters programının sunucularındandır. 13 Temmuz 2020'de beyin anevrizması neticesinde 49 yaşında ölmüştür. 1970 yılında Japon asıllı bir ailenin çocuğu olarak Los Angeles'ta Dünyaya geldi Üniversitenin elektronik mühendisliği bölümünü birincilikle bitirdi.Aynı üniversitede Visual Effects uzmanlığı sertifikasınıda aldı.Visual Effects uzmanı olarak Star Wars Episode (Serisi) Terminatör ve Matrix Revolutions filmlerinde çalışmıştır.Mühendislik kariyerindeki dönüş noktası dünyaca ünlü Energizer firmasının sembolü olarak tabir edilen Tavşan Robot 'u denenen 19 mühendisin ardından Imahara'nın kısa süre içerisinde robotun eksen problemini düzeltip belli bir eksene sokması onu Makina mühendisliği konusunda adı tanınır bir hale getirdi.Honda firmasının Dünyaca ünlü robotu Asimo'nun denetçi mühendislerinden biridir.Kendisinin ürettiği Imahara 1 ve Imahara 2 Robotları oldukça beğeni toplamıştır. Ford Zetec motoru Ford Zetec motoru, Ford tarafından üretilen içten yanmalı, sıralı dört silindir motor ailesi. "Zeta" serisinin yerine geliştilen Zetec motorları, 1991 yılında 1.6 L ile 2.0 L arası hacimlerde kullanıma başladı. 1991'den günümüze dek Ford Avrupa'nın ürettiği birçok modelde bu motor serisi kullanıldı. Fermat ilkesi Fermat ilkesi, Fermat prensibi ya da en az süre prensibi Pierre de Fermat tarafından ışık yollarının belirlenmesi için kullanılabilen genel bir ilke. Fermat ilkesine göre "bir ışık ışını herhangi iki nokta arasında ilerlerken, izlediği yol en az zamanı gerektiren yoldur." Bu prensip bazen ışık demetinin tanımı olarak görülür. Ancak bu tanım genel değildir, ışık demetleri yolun değişkenlerine bağlı olan sabit optikal uzunluğu kateder tanımı daha modern bir tanımdır. Bir başa deyişle, bir ışık demeti iki yanında başka yollarında olduğu neredeyse aynı sürede alabileceği bir yol tercih eder. Fermat ilkesi, aynadan yansıtılan ışığın, farklı ortamlarda kırılan ışığın ya da süregelen toplam iç yansımalardan oluşan ışığın özelliklerini tanımlamak için kullanılabilir. Fermat ilkesi, Huygen prensibi tarafından matematiksel olarak takip edilir.(küçük dalga boyları sınırında). Fermat'ın Analyse des réfractaions Snell yasası ve yansıma yasasını elde etmek için yeterlilik tekniğinden yararlanır. Fermat prensibi Hamilton prensibi ve Hamiltonian optiğiyle aynı forma sahiptir. Elektromanyetik dalganın A ve B noktaları arasındaki yolu alması için geçen süre olan T; “c ışık vakumdaki hızıdır”,”ds ışın üzerinde son derece küçük uzaklıktır”, "v" = "ds"/"dt" bir madde içindeki ışığın hızı ve "n" = "c"/"v" bu maddenin kırıcı dizini. Bir ışının A noktasından B noktasına olan optiksel uzunluğu şöyle tanımlanır; Ve bu alınan yol ile ilgili "S" = "cT' şeklinde ilgilidir'. Optiksel yol uzunluğu tamamıyla geometriksel niceliktir çünkü zaman optiksel yolun hesaplamalarında düşünülmez. A ve B noktaları arasında yol alan ışğın zamanındaki bir uç değer , bu noktalar arasındaki bir uç değerine eşittir. Fransız matematikçi Pierre de Fermat tarafından önerilen tarihsel formu tamamlanmamıştır. ^{\mathbf{B}} n \, ds =0 Genelde,yansıtıcı dizin uzayda bir sayısal alan pozisyonudur; formula_3 in 3D euclidean uzayı. Şimdi ışığın x ekseni boyunca hareket eden bir bileşeni olduğunu varsyalım bir ışık demetinin yolu şu şekilde parametrelerle ifade edilebilr, formula_4 ve whereformula_6. Fermat prensibi şimdi şöyle yazılabilir; Bu aynı zamanda Hamilton prensibiyle aynı forma sahiptir fakat but "x" klasik mekanikte zamanın rolünü alır. Fonksiyonformula_9 Lagrangian and Hamiltonian’un geometriksel optik formulasyonlarından türetilebilen optiksel Lagrangiandır. Klasik olarak Fermat’ın prensibi Huygen prensibinin matematiksel sonucu olarak düşünülebilir. Gerçekte, uç noktaları olan sabit yollara sahip bütün ikincil dalgalar (bütün muhtemeler yollar boyunca) yapıcı girişimler etkisiyle katkı sağlar. Işığın A dan B ye başta tüm muhtemel geometriksel ve fiziksel optik kurallarıyla sınırlanmamış güzergahlarda türediğini varsayalım AB. Çeşitli optiksel yollar AB fazla olan dalga boyu miktarıyla birlikte değişecektir ve B ye ulaşan dalga daha fazla çeşitli aşamaya sahip olacaktır ve yıkıcı bir şekilde karışmaya daha fazla eğilimli oalcaktır. Fakat eğer kısa bir yol rota varsa B AB, ve optiksel yol bu yol üzerinde düzgünce değişiyorsa, AB ye yakın önemli sayıda komşu yollar AB densadece ikinci sıra miktarı olarak farklı optiksel yollara sahip olacaktır, bu yüzden yapıcı şekilde karışacaklardır. Bu kısa rotaya yakın ve bu rota boyunca olan dalgalar hakim olacaktır ve AB ışığın aldığı yol olacaktır. Herhangi parçacık (örneğin proton ya da elektron) bütün mevcut olan kapatılmış yollar üzerinde türediğini ve dalga fonksiyonun bütün bu yolar üzerinde girişimi(toplam ya da superpozisyon)(gözlemcinin ya da dedektörün noktalarında )bu parçacığın olası doğru algılamalarını verdiğini(bu noktada) anlatan Fermat prensibi kuantum elektrodinamiğinin başlıca prensibidir. Böylece, uç yollar (en kısa,en uzun ya da sabit) bu girişime birbirlerine sıfırlamadan yapabilecekleri en çok şekilde katkı sağlarlar. Dalgaların klasik mekaniğinde Fermat prensibini mekaniğin ekstremum prensibi takip eder. Hero of Alexandria (Heron) (c. 60) A noktasından B noktasına giden bir ışık demeti birçok düz ayna yansımalarına uğrar ve aynı ortamda yakınındaki herhangi bir yoldan küçük bir yola sahip olduğunu anlatan yansıma prensibini tanımladı. İbni Heysem(Ibn al-Haytham-Alhacen), "Book of Optics" (1021) adlı kitabında, yansıma ve kırınım prensiplerini genişletti ve en kısa süre prensibinin ilk versiyonunu ifade etti. Onun deneyleri yunan bilim adamının Ptolemy yansıma üzerindeki çalışmalarına dayanıyordu. En az süre prensibinin genelleştirilmiş hali Fermat tarafından yazılan 1 ocak 1662 tarihli bir mektupta Cureau de la Chambre ‘ye beyan edildi. Mayıs 1662 de bu mektup optik alanında uzman olan ve o sıralar kartezyen için sözcülere öncülük eden Claude Clersselier’in itirazlarına maruz kaldı. Clerselier şunu ifade eder: "... Fermat prensibi bir neden olamaz, aksi hali olduğu halde biz bilgiyi doğaya atfetmiş olurduk ve bu durumda doğa sayesinde bizi yasallık ve dünyadaki bilgi dahilinde olmayan ve bir seçenek olmayan düzenin gerekli bir belirleme olduğunu anlıyoruz. Orijinal Mahoney’den olan Fransızcası şöyledir; "Le principe que vous prenez pour fondement de votre démonstration, à savoir que la nature agit toujours par les voies les plus courtes et les plus simples, n’est qu’un principe moral et non point physique, qui n’est point et qui ne peut être la cause d’aucun effet de la nature." Gerçekte, Fermat ilkesi tek başına var olamaz, Fermat prensibi Huygen prensibinden türetilebilir. Tarihsel olarak, Fermat ilkesi fiziksel yasaların değişken hesaplarına rehberlik eden bir prensiptir. FC Internazionale Milano 2011-12 sezonu Internazionale, 2011-12 sezonunda İtalya Serie A liginde mucadele etmiştir. Ayrıca UEFA Şampiyonlar Ligi ve Coppa Italia'ya da katılmıştır. Toplam Kayıp: €44.25M Toplam gelir : â‚¬44M Net gelir : â‚¬0.75M Güney Doğu İngiltere Güney Doğu İngiltere () 1994'te kurularak tanımlanmış ve 1999'da istatistiksel verilere baz olarak kabul edilmiş İngiltere ülkesinin bir resmi bölgesidir. Bu bölgede Berkshire, Buckinghamshire, East Sussex, Hampshire, Wight Adası, Kent, Oxfordshire, Surrey ve West Sussex kontlukları ve törensel kontlukları bulunmaktadır. Fakat genel konuşmalarda "Güney Doğu İngiltere" terimi daha değişik olarak tanımlanmakta kullanılmaktadır. İngiltere bölgelerinin (Büyük Londra hariç) her bölgesi gibi bu yetkilerle donatılmış bir seçilmiş konsey veya idari birim bulunmamaktadır. 1997'de yapılan genel seçimler hükûmete gelen İşçi Partisi bölgelere seçilmiş idareler, konseyler ve yerel politik yetkiler vermeyi vadetmişti ama Kuzey Doğu İngiltere bölgesi için bu konuda yapılan referandumda halkın bunu kabul etmemesi dolayısıyla bölgelere seçilmiş siyasi idare ve politik yetkiler verilemesi bir kenara bırakılmıştır. 2010 seçimleriyle başa gelen Muhafazakâr Parti ve Liberal Parti koalisyonu da kurulmuş olan gölge bölge idarelerini de ortadan kaldırmıştır ve bölgede bulunan 74 yerel idare konseyden temsilcilerinden oluşan "Güney Doğu İngiltere Yerel İdare Konseyleri (SEEC)" adlı bir kuruma stratejik yerel sorunlarla uğraşma hakkı vermiştir. Bölgenin (2001 nüfus sayımına göre) nüfusu 8.000.550 kişi olup İngiltere'nin 9 bölgesinden 1. sıradadır ve İngiltere'nin en büyük nüfuslu bölgesidir. Bölgede bulunan şehirleşmiş metro bölgeler Brighton/Worthing/Littlehampton (2001 nüfusu 461.000), Portsmouth (442.000), Reading (370.000) ve Southampton (304.000) yerleşkeleridir. Londra yakınında bulunan bu bölge yerleşkeleri, Büyük Londra Şehirleşmiş bölgesi'nin parçalarıdır. Bölgedeki İngiliz tanımlarına göre (şerefsel) statüsü taşıyan şehirler Brighton ve Hove, Canterbury Sehri, Portsmouth, Southampton ve Winchester'dir. Resmi yerel bölge olan Güney Doğu İngiltere'de şu yerel idare birimleri bulunmaktadır: Guney Doğu Bölgesi'nde bulunan 9 üniversite hakkında bazı bilgiler şöyle özetlenebilir: Cartoon Network (Tayvan) Cartoon Network Tayvan (), Hong Kong merkezli çocuk kanalı. Çin Cumhuriyeti'nde yayınlanmaktadır. Standart Çince dilinde yayın yapmaktadır. Anvil Next Anvil Next, video oyunu geliştiricisi Ubisoft tarafından geliştirilmiş oyun motorudur. Anvil oyun motorunun gelişmiş halidir. Ülkelere göre üniversite sayısı aneki.com Gökler Kraliçesi Gökler Kraliçesi, yönetmenliğini "Şinasi Özonuk"'un üstlendiği, 1958 yılı Türk yapımı bir bilimkurgu/komedi filmidir İyon Ayaklanması İyonya Ayaklanması Aiolis, Doris, Kıbrıs ve Karya'nın birleşmesiyle, Önasya üzerindeki Akamenid İmparatorluğu hakimiyetine karşı geliştirdikleri, MÖ 499 – 493 tarihleri arasında gerçekleşen askerî bir ayaklanmadır. İyon şehir devletlerini ayaklanmaya iten neden esas itibarıyla Önasya üzerindeki Pers hakimiyetiydi. Öte yandan Milet'in iki tiranının, Histiaeus ile Aristagoras'ın kişisel karar ve uygulamaları, ayaklanmayı başlatan ve sürükleyen görünürdeki ana dinamikler olmuştur. İyon kent devletleri MÖ 540 dolaylarında Pers İmparatorluğu tarafından ele geçirildi ve bu tarihten itibaren her kent, Sard'daki Pers Satrap'ının atadığı o kentin yurttaşı olan bir tiran tarafından yönetildi. Doğal olarak bu tiran, Pers Sarayı ile tartışmasız işbirliği halinde olabilecek kişiler arasından seçilmekteydi. Dönemin Milet tiranı Aristagoras, Pers Kralı I. Darius'un kardeşi ve aynı zamanda Sard Satrabı olan Artaphemes'le, durumunu sağlamlaştırmak için MÖ 499 yılında ortak bir sefere girişmiştir. Söz konusu seferin amacı Nakşa'nın ele geçirilmesiydi. Fakat seferin hezimetle sonuçlanması, Aristagoras'ın bir tiran olarak görevden uzaklaştırılmasını getirecekti. Bu durumda Aristagoras, İyon kent devletlerini I. Darius'a karşı bir ayaklanmaya teşvik etmeye yöneltmiştir. Atina ve Eretria'dan gönderilen birliklerce de desteklenen İyon kuvvetleri MÖ 498 yılında Sard'a yürüdüler. Saldırı aşağı şehri ele geçirildi. Ancak Artaphernes, emrindeki kuvvetlerle kaleye çekilerek savundu. Bu arada aşağı şehirde yangın çıkması ve yayılması kuşatmacıları güç duruma düşürdü, kuşatmayı kaldırarak İyonya'ya geri dönmek üzere yürüyüşe geçtiler. Ancak İyonya'ya dönüşte bu birlikler, onları izleyen Pers kuvvetlerince Efes dışında muharebeye zorlandılar ve Efes Muharebesi'nde ağır bir yenilgiye uğradılar. İyon Ayaklanması'nın tek saldırı harekâtı bu seferdir. Bundan sonra İyon kent devletleri hep savunmada kalmıştır. Ancak Pers Sarayı'nın tepkisi son derece saldırgan olmuştur. Pers orduları, MÖ 497 yılında isyan bölgesinin dıştan sararak istila etmeyi amaçlayan bir şekilde üç koldan saldırıya geçtiler. Ancak Karya'nın da ayaklanmaya katılması saldırı planlarını değiştirmiştir. En büyük ordu, ayaklanmanın yayılmasını önlemek için Karya topraklarına yönelmiştir. Pers ordusu Karya içlerinde başarılı bir ilerleme gösterdi. Ancak Halikarnas'a kuş uçuşu 4 km. mesafedeki Pedasa yaklaşımında bir tuzağa düşürülen bu ordu bütünüyle imha edilmiştir. Bu yenilgi, MÖ 496 ve 495 yıllarında taraflar arasında bir denklik sağlamıştır. Pers ordusu ve donanması MÖ 494 yılında yeniden gruplanarak bu kez ayaklanmanın merkezi durumunda olan Milet'e doğrudan bir saldırıya girişti. İyon donanması Milet'i denizden savunmaya çalıştı. Ancak Sisam'ın desteğini çekmesi üzerine Lade Deniz Muharebesi'nde ağır bir yenilgiye uğradılar. Pers kuvvetleri bu zaferin ardından Milet'i kuşattı ve kentin düşmesiyle halkı köle edildi. Bu art arda gelen yenilgiler, ayaklanmayı kesin olarak sona erdirmiştir. Sonuçta Karyalılar da Pers hakimiyetini kabul ettiler. Pers kuvvetleri, İyonya'da genel olarak adil ve dürüst bir barış uzlaşması uygulamaya konuluncaya kadar, MÖ 493 boyunca, Anadolu'nun batı kıyılarındaki halen direnen kentlerin üzerine gitmiştir. İyon ayaklanması Grek dünyasıyla Pers İmparatorluğu arasındaki ilk büyük çatışmaları temsil etmekte ve bu haliyle Yunan-Pers Savaşları'nın ilk dönemini ifade etmektedir. İyon Ayaklanması'nın sonunda her ne kadar Önasya yeniden Pers hakimiyeti altına girmiş olsa da I. Darius, Atina ve Eretria'yı, ayaklanmayı askerî olarak destekledikleri için cezalandırmaya kararlıydı. Öte yandan pek çok Grek kent devleti, imparatorluğun istikrarı yönünde halen bir tehdit oluşturmaya devam ediyordu. Herodot'a göre bu durum I. Darius'un Yunanistan'ın tümünü işgale karar vermesine neden olmuştur. Dolayısıyla, MÖ 492'de başlayan İlk Pers Genel Saldırısı, bir bakıma İyon Ayaklanması'nın doğrudan bir sonucu olacaktır. İyon Ayaklanması konusunda başlıca kaynak, neredeyse sadece Karyalı tarihçi Herodot'un tarihidir. "Tarihin babası" olarak bilinen Herodot, Önasya'daki o zaman için Pers hakimiyetinde olan Halikarnas'ta MÖ 484 yılında doğmuştu. Herodot, "Historia" adlı çalışmasını MÖ 440-430 yılları arasında yazmıştır. Bu çalışmasında Yunan-Pers Savaşları'nı anlatmıştır. Söz konusu savaşların MÖ 450 yılında sona erdiği düşünülürse, Herodot'un bu çalışması, konu aldığı olaylarla çağdaş sayılır. Herodot'un tarzı tümüyle öyküleştirme tarzıydı ve en azından batı toplumları açısından tanınan bir tarih anlatımı olarak görülmektedir. Herodot'un, olayları tanrıların istek ve kaprislerine, kişilerin iddialarına dayanmadan diğer yandan olayların tarihsel değerlerini nispeten objektif vermesi, bir tarihçi için aranan bir nitelik dizisi olarak kabul edilmektedir. Herodot'tan sonraki, Tukididis gibi bazı tarihçiler, her ne kadar onun tarzını izlemişlerse de eleştirmekten geri kalmamışlardır. Bununla birlikte Tukididis kendi tarih çalışmasını, Herodot'un bıraktığı yerden, Sestos Kuşatması'ndan başlatmayı seçmiştir. Muhtemelen, Herodot'un çalışmasının düzeltilmeye ya da yeniden yazılmaya gerek duymayacak kadar doğru olduğunu düşünmüştü. Diğer yandan Plutarkhos da bir denemesinde Herodot'u yeterince Yunan yanlısı olmamakla suçlayarak eleştirmiş, "barbarperver" olarak tanımlamıştır. Sonuç itibarıyla Rönesans Avrupa'sında çok okunmaya devam ediyor olsa da Herodot hakkında olumsuz bir yargı sürmüştü. Ancak 19. yüzyıla gelindiğinde, bir kısım arkeolojik bulgularla defalarca desteklenince Herodot'un değeri kabul edilir olmuştur. Günümüz yaygın görüşü, Herodot'un çalışmasının son derece değerli bir tarih kaydı olduğu yönündedir. Bununla birlikte, özellikle birliklerdeki mevcutlar ve tarihler konusunda verdiği ayrıntıların yer yer kuşkuyla karşılanması da söz konusu olmaktadır. Öte yandan halen birçok tarihçi, Herodot'un anlatımının Pers karşıtı bir eğilimde olduğuna ve olayların, dramatik bir etki yaratmak amacıyla abartılmış ya da süslenmiş olduğu kanısındadır. Herodot'ta Pers karşıtlığı yanında ilginçtir ki özellikle İyon Ayaklanması konusunda İyonlara karşı olan bir tarafgirliğe işaret eden çağdaş araştırmacılar vardır. Örneğin George Beardoe Grundy, Herodot'un "yaşamın herhangi bir bölümünde İyonya'lılar hakkında söylenecek hemen hiçbir sözü" olmadığını yazmaktadır. Andrew Robert Burn ise "kin doludur ve dürüst değildir" demektedir. Bronz Çağı Çöküşü ardından Antik Yunanistan'da saray ekonomilerinin çökmesiyle nüfusun önemli bir bölümü, daha güvenli bulunan Önasya'ya göç ederek oralarda yerleştiler. Bu yerleşimciler Antik Yunanistan'ın dört ana kabilesinden üçü olan Ailoller, İyonlar ve Dorlardır. İyon boyları, Lidya ve Karya kıyılarına yerleşerek İyonyayı oluşturacak 12 kent devleti kurdular. Paniyonya Birliği olarak bilinen bu birliğe daha sonra Smyrna da katılmıştır. Bu kentler Karya'da Milet, Myus, Priene, İyonya'da Efes, Colophon, Lebedos, Teos, Klozomenai, Phokaia, Erytrae ve Ege Adaları'nda Sisam ile Sakız'dır. Her ne kadar bu İyon kentleri bağımsız birer yönetim birimiyse de, ortak bir kültürel mirası paylaşmaktaydılar ve bunun ortaya konuluşu olarak Panionion'da Poseidon Helikonios onuruna festivallerin düzenlendiği ve ortak kararların alındığı ortak tapınak ve toplanma mekanlarını oluşturmuşlardı. Böylelikle, diğer kent devletlerinin, hatta bunun dışında kalan İyon kabilelerinin de benimsediği bir kültürel birlik oluşturdular. Batı Anadolu kent devletleri, MÖ 560 dolaylarında Lidya Kralı Krezüs tarafından istila edilene kadar bağımsızlıklarını sürdürdüler. Ege Adaları'nın kent devletleri için ise, Persler henüz Fenike'yi istila etmediği, bir donanmaları olmadığı için bağımsızdılar. Bu tarihten Akamenid İmparatorluğu'nu kuran II. Kiros tarafından yıkıldığı tarihe kadar (MÖ 564) Lidya hakimiyetinde kaldılar. II. Kiros, Lidya'yla savaş halindeyken İyon kentlerine elçiler göndererek Lidya hakimiyetine baş kaldırmalarını istemişti. Ancak İyon kentleri bu isteği geri çevirdiler. Savaşların sonunda Lidya çökünce İyon kent devletleri bu kez II. Kiros'a bir teklif ilettiler. Buna göre Krezüs'e bağımlıkları, aynı şartlarla Akamenid İmparatorluğu'na geçecekti. Bu kez de II. Kiros, savaş öncesinde kendisiyle işbirliği yapmamış olduklarını ileri sürerek bu öneriyi reddetmiştir. İyon ve Aiolis kent devletleri bunun üzerine Sparta'ya elçiler göndererek yardım istediler, ancak olumsuz yanıt aldılar. Fakat Sparta Batı Anadolu'ya bir gemi asker gönderdi. Bunlar Sard'a bir elçi göndererek Grek kentlerinden biri olsun istilaya uğrarsa bunun hesabının sorulacağı tehdidinde bulundu. II. Kiros bu hakaretin intikamını almaya karar vermişti, fakat Babil'de sorunları vardı, esasen o sıralar Batı Anadolu'yu pek önemsemiyordu. Sard'da küçük bir birlik bırakarak ordunun büyük kısmıyla Babil'e döndü. Lidya hazinesii de Paktyas adında güvendiği bir Lidyalıya emanet etti. Ancak Pers ordusu uzaklaştıktan kısa bir süre sonra Paktyas, elindeki hazineyle sahil kesimlerinden asker toplayarak Sard üzerine yürüdü ve kenti kuşattı. Bunun üzerine Kiros, Med generali Mazares'i Lidya üzerine gönderdi. Mazares'in görevi Lidyalıları itidale çağırmak, (Krezüs'ün ricasını kırmamıştı) ve Paktyas'ı ele geçirmekti. Ancak Mazares Sard'a ulaşmadan önce Paktyas ve askerleri çekilmişti. Lidyalılar yeni düzene uyum sağladılar. Sonunda Mazares Paktyas'ı ele geçirdi. Ama ona yardım edenleri cezalandıracaktı. Priene'yi ele geçirdi, tüm Menderes Ovası'nı ezip geçti, Magnesia'yı yağmaladı. Ancak bu sırada hastalanıp öldü. Yerine bir Med generali olan Harpagos gönderildi. Harpagos, birçoğunun duvarları önüne toprak yığarak çok sayıda kenti ele geçirdi. General Harpagus'un ilk saldırısı Phokaia (günümüzde Foça) üzerine olmuştur. Fakat bu arada kent halkı, Pers hakimiyetine girmektense kentlerini deniz yoluyla terk ederek Phokaia'ya giderek buradaki Pers garnizonunu kılıçtan geçirdiler. Ardından Korsika'ya gidip orada yerleştiler. General Harpagus daha sonra Teos'a (günümüzde Seferihisar) yönelmiştir. Teosluların bir kısmı Ege Denizi'nin kuzey sahillerindeki Abdera'ya göç ettiler. Önasya'daki Milet dışındaki diğer kentler de istila edildi. Milet daha önce Kiros'la anlaşmıştı ve bu anlaşmaya bağlı kalmıştı. Adalardaki kent devletleri de, Batı Anadolu'da olanları haber alarak çatışmaya girmeden Pers hakimiyetine boyun eğdiler. Ancak Pers İmparatoroluğu için İyon kentlerini hakimiyet altında tutmak, istila edilmiş olan diğer imparatorluk bölgelerine oranla bazı güçlükler göstermektedir. II. Kiros, İmparatorluğun diğer bölgelerinde Musevi din adamları gibi, kitlelerin tutumunu etkileyebilecek, özellikle dini otoriteye sahip grupları, hakimiyetini güçlendirmek amacıyla desteklemiş, kollamıştı. Söz konusu dönemde Yunanistan'da benzer bir seçkin zümre yoktu. Her ne kadar aristokrat bir toprak sahipliği varsa da bu sınıf kendi içinde birlik halinde değildi, hatta kaçınılmaz olarak birbirine rakip durumdaydı. Bu yüzden Persler İyon kent devletlerinde bir tiranın yönetime gelmesini, kendilerini İyonya'nın iç çatışmalarına sürüklese de desteklemek durumunda kalmışlardır. Bir başka risk de bazı tiranların kendi yönetimlerini olabildiğince bağımsız kılma girişimleri olabilecekti ve bunların bir şekilde değiştirilmesi zorunluydu. Tiranlar da ayrıca zorlu bir işin üstesinden gelmeliydiler, vatandaşlarının Pers düşmanlığını yumuşatmalı, mümkünse gidermeliydiler. İyonya'nın istilasından 40 yıl sonra, Pers kralı I. Darius'un döneminde, (ki Büyük Kiros'un ardından tahta çıkan üçüncü kraldı) Milet tiranı Aristagoras da kendini, içinden çıkılması bu güç bir durumda bulmuştur. Aristagoras'ın amcası Histiaeus, MÖ 513 yılında I. Darius'la sefere katılmıştı. İstediği ödül sorulduğunda istila edilmiş Trakya topraklarının bir bölümünü talep etmişti. Bu istek yerine getirilmekle birlikte Histiaeus'un hırsı, I. Darius'un danışmanlarının dikkatinden kaçmamıştır. Sonuçta, "daha fazlasıyla" ödüllendirildi ve Kral'ın yakın çevresine dahil edilerek kışlık başkent Susa'da kalması istendi. Aristagoras, Milet tiranlığını Histiaeus'tan devraldığında, kentte Pers hakimiyetine karşı duyulan hoşnutsuzluk artmaktaydı. Bu arada Nakşa'dan kovulan hali vakti yerinde bazı sürgünler MÖ 500 yılında Aristagoras'a baş vurarak Ada'yı ele geçirmesi için teşvik ettiler. Dahası, tüm seferin masraflarını karşılayaklarına söz verdiler ve diğer Kiklad Adaları'nın da Darius'a boyun eğeceğini vadettiler. Nakşa'yı istila etmekle Milet'teki durumunu güçlendireceğinin hesabını yapan Aristagoras, Lidya Satrap'ı Artaphernes'e bir teklifle yaklaştı. Eğer Artaphernes, bir orduyla kendisini askerî yönden desteklerse, Nakşa'yı ele geçirdiğinde, ki böylece I. Darius'un İmparatorluğu'nun sınırlarını genişletmiş olacaktır, ele geçen ganimetten, genişleteceği ordusunun maliyetini karşılamakta kullanabileceği bir pay verecekti. Artaphernes prensip olarak bu teklifi kabul etti. Aristogoras 100 geminin yeterli olacağını söylemişti ama Artaphernes 200 gemi vermeyi vadetti. Ancak sefer için I. Darius'tan izin alınımalıydı. I. Darius bunu onaylayınca, ertesi yıl 200 trireme'den oluşan bir donanma Nakşa'ya saldırı için Megabates komutası altında toplandı. Megabates, I. Darius'un kuzeni, Artaphernes'in kardeşidir. Artaphernes MÖ 499 yılı bahar aylarında Pers kuvvetlerini hazırladı ve bu kuvvetleri iki yüz triremeden oluşan bir donanmayla birlike kendisinin ve Darius'un kuzeni Magabates komutasına verdi. Bu kuvvetlerle Milet Limanı'na yanaşan donanma, Aristagoras'ın kuvvetlerini de alarak Nakşa'ya yelken açmıştır. Aristagoras, Nakşa yolundayken Megabates'le görüş ayrılığına düşmüştür. Herodot'a göre Magabates, Nakşa'ya bir haber göndererek yaklaşmakta olan istila tehdidini haber vermişti. Bu açıklama mümkün görünmekle birlikte, yenilgiden sonra Aristagoras'ın yenilgiye kendi dışında bir neden göstermek için yaydığı bir mazeret de olabilir. Sonuç itibarıyla kent, bir kuşatma için iyi hazırlanmıştı ve dahası Nakşalılar Pers kuvvetleri karşısında kentlerini başarıyla savundular. Nakşa'nın dört ay boyunca inatla direnmesi sonucunda hem Pers tarafının, hem de Aristagoras'ın, seferin devamını getirecek parasal kaynakları artık tükenmişti. Kuşatmayı sürdürecek mali olanaklar kalmayınca, çaresizlik içinde kuşatma kaldırıldı, askerler gemilere bindirilerek İyonya'ya geri dönüldü. Herodot her ne kadar ayaklanmayı Aristagoras ve Histiaeus'un kişisel ihtiraslarına bağlıyorsa da, İyonya'nın iç dinamiklerinin ayaklanmak için olgunlaşmış olduğu açıktır. Yine Herodot'a göre ayaklanmayı hazırlayan birincil etmen, Pers Sarayı'nın, İyon kent devletleri yönetimine tiranları getirmesiydi. Geçmişte zaman zaman tiranlar tarafından yönetilen Grek kent devletleri olmuşsa da bu hükümet biçimi her seferinde, bir süre sonra çökmeye mahkûm bir hükümet biçimi olmuştur. Fakat geçmişteki tiranlar, güç ve liderliğe az çok sahip yöneticilerdi. Oysa Pers Sarayı tarafından atananlar bu yönlerden daha sıradan insanlardı. Pers askerî gücü tarafından desteklenen bu tiranlar halk desteğine gereksinme duymuyorlardı ve bu yüzden yönetimler daha baskıcı ve keyfiydi. Bu dönemde, Karadeniz, Çanakkale ve İstanbul Boğazları'nın batı kıyılarıyla Trakya kıyıları Pers kontrolüne geçmişti. Bu durumda Yunanistan ve Batı Anadolu kentlerinin bu bölgelerle ticareti kesilmiştir. Karadeniz kıyılarında özellikle Milet'in yaygın bir kolonileşmesi mevcuttur. Bu kıyılardaki Pers hakimiyetinin yarattığı ve ticareti ilgilendiren diğer bir sorun ise bu kolonilerden gelen buğdayın kesilmesidir. Diğer yandan Pers Sarayı, boyun eğdirdiği Batı Anadolu'daki tüm kent devletlerinden haraç alınıyordu. Esas olarak bu nedenlerle Aristagoras'ın hareketi bir kuru ot yığınına düşen kıvılcım gibi hızla yayılan etkilerle ayaklanmayı ateşlemiştir. Hemen her kent devletinde tiranlık yerine demokrasi hükümet şekline geçilerek ayaklanma başlatılmış oldu. Nakşa'yı feth etme yolundaki girişimin başarısızlığı Aristagoras için zor aşılacak sorunlar ortaya çıkarmıştır. Bir yandan, Artaphernes'e verdiği sözü yerine getirememiştir, diğer yandan da sınırlarını batı yönünde, hiçbir mali külfete katlanmadan genişletme beklentisi içine ittiği Pers Sarayı'nda düş kırıklığı yaratmıştır. Bu durumda, Satraplık'ın onu görevden alması kaçınılmaz gibi görünmektedir. Durumunu düzeltmek için giriştiği seferin sonucu, durumu daha da içinden çıkılmaz duruma sokmuştu. Pers Sarayı'ndaki itibar ve güven kaybını gidermek için yapabileceği hiçbir şey yoktu. Ayaklanma başlatmak için bir plan yapmaya başlamıştı ki tam bu sırada Pers başkenti Susa'dan bir adam geldi. Herodot bu adamın amcası Histiaeus'un kölesi olduğunu yazmaktadır. Histiaeus, en güvendiği kölesinin başını kazıtmış, kafatası derisine mesajını dövme ile yazdırmıştı. Saçlar yeterinceye kadar beklemiş, sonra köleyi Milet'e göndermiştir. Köle, Aristagoras'tan saçlarını kazıtmasını istemiştir. Böylece mesaj görünür hale geldi. Mesajda Pers Kralına başkaldırması gerektiği yazıyordu. Histiaeus böylece rehine olarak tutulduğu Susa'dan Milet'e gönderileceğini umuyordu, kendisi için başka umut göremiyordu. Bunun da etkisiyle ayaklanma başlatmak yönünde kesin kararını veren Aristagoras, MÖ 499 yılı baharında Milet'teki kendisine yakın bir grubun üyeleriyle bir toplantı düzenlemiştir. Durumu anlattı, Histiaeus'un mesajını ortaya koydu. Toplantıya katılanların biri hariç tümü de Herodot'a göre ayaklanma lehinde idi. Tarihçi Hekataios Pers Kralı'na karşı savaşılmaması gerektiğini ileri sürdü. Ancak kimseyi ikna edemeyince denizde güçlü olmayı sağlamalarını tavsiye etti. Bunu yapabilmek için de Krezüs'ün Didim Apollon Tapınağı'na bağışlamış olduğu hazineye el konulmalıydı. Hekataios Milet'in güçlü bir donanma için yeterince parası olmadığını biliyordu. Ancak önerisi üzerinde durulmadı ve ayaklanmaya karar verildi. İçlerinden biri Myus'a gönderdiler. Nakşa Seferi'ne katılan donanma henüz oradaydı. Amaç, katılan kent devletlerinin tiranlarını ele geçirmekti. Myus'ta halen Aiol ve Doris bölgelerinden Midilli, Mylasa (günümüzde Milas), Kyme gibi Grek kent devletlerinden birlikler ve tiranları vardı. Herodot açıkça böyle bir şey ifade etmese de, Aristagoras'ın tüm orduyu ayaklanmaya katılmak için kışkırttığı ve Pers kuvvetlerine destek sağlamaması için gemileri de kontrol altına aldığı ileri sürülmüştür. Bu durum, Perslerin İyonya'ya denizden bir saldırı başlatmalarının gecikmesini açıklayabilmektedir, yeni bir donanma kurmak gerekmiştir. Hemen ardından Aristagoras bir tiran olarak konumunu terk ediyor, Milet'de demokrasiyi ilan ediyordu. Herodot, Aristagoras'ın politik gücünden böylesine vaz geçmesini (göz boyama olarak tanımlasa da) bir gösteri olarak görmemektedir, tümüyle pratik bir amacı vardır. Ona göre bu tutum, Miletlilerin tümüyle ayaklanmaya katılmasını sağlamak içindi. Ayaklanmayı diğer kent devletlerine yaymak için de gemilerde ele geçirilen tiranları kentlerine gönderdi. Bu kentlerin de desteğini kazanmak istiyordu. Diğer kent devletlerinde tiranlar alaşağı edildi. Mylasalılar tiranlarını surların dışına sürükleyip taşa tutarak öldürdüler. Bunun dışındaki kent devletlerinin tiranları ise sürgün edildi. Aristagoras Önasya'daki tüm Grek dünyasını ayaklanma içine çekmeyi başardı. Fakat, Pers kuvvetleriyle savaşabilmek için güçlü müttefiklere de ihtiyaçları olduğunu da fark etmiştir. Bu düşünceyle MÖ 499 kışında bir triremeyle, savaş konularında en atak Grek kent devleti olan Sparta'ya gitmiştir. İlk önemli görüşmesi Sparta Kralı I. Kleomenes'le olmuştur. Aristagoras, Kral'ı ikna etmek için alışılageldik bir yol izledi, önce Spartalılar'ı övdü, sonra Pers silahlarının zayıflığını anlattı. Dedi ki, ""Siz tüm dünyanın en iyi savaşçılarısınız"" Persler'in savaşa yatkın olmadığını söyledi. ""Pers askerleri"" dedi, ""Ok, yay ve kısa mızraklar kullanır. Ayaklarına pantolon giyer, başlarına türban takar. Onları yenmek öyle kolaydır ki!"" Savaşın getireceği ganimetlerden söz etti, altın, gümüş, pirinç, ince işlenmiş kumaşlar, yük hayvanları, bunları saydı döktü. ""Sizin olabilir, isterseniz eğer"" dedi. Bunları anlatırken, her şeyi mahvedecek bir hata yaptı, ortaya bronz üzerine işlenmiş bir dünya haritası çıkarmıştı. Pers ülkesine giden yolu parmağıyla işaret ede ede kısa açıklamalar yaptı. Kilikya'ya gelince, ""Her yıl krala 500 talent haraç öderler"" dedi. Armenyalılar'dan söz etti, yüzlerce büyükbaş ve küçükbaş hayvanları olduğundan. En son Susa'yı, "Büyük Kral"ın sarayının olduğu kentti gösterdi. Sparta Kralı yanıtı için üç gün süre istedi ve günü geldiğinde, İyon Denizi'nden Pers Başkentine kaç günde gidilebileceğini sordu. Aristagoras'ın cevabı ""üç ay""dı. Görüşme aşağı yukarı bu noktada sona erdi, Kral'ın cevabı olumsuzdu. Sparta Kralı I. Kleomenes, Pers ülkesinin ne kadar büyük olduğunu görerek teklifi reddetmiş olmalıdır. Ancak Aristagoras'ın devam eden tüm israrına karşın Sparta Kralı, Perslere karşı Grek liderliği yönündeki teklifi geri çevirdi. Aristagoras bunun üzerine Atina'ya gitmiştir. Zaten I. Kleomenes, gece olmadan Sparta'dan ayrılmasını emretmiştir. Atina ise kısa süre önce yönetimdeki tiranı devirip demokratik bir hükümet şekli kurmuştu. Bu demokrasi uğruna mücadelelerinde Pers İmparatorluğu'ndan yardım istemişlerdi. Bu yardım karşılığında Pers hamiliğini kabul etmeyi önermişlerdi. Ne var ki birkaç yıl sonra Hippias yeniden iktidarı ele almak için Sparta'nın desteğinde girişimde bulunmuştu. Hippias'ın bu çabaları başarısız oldu ve Artaphernes'e sığındı. Orada Onu, Atina'ya boyun eğdirme konusunda kendisine yardım yönünde razı etmeye çalıştı. Atina Artaphernes'e elçiler göndererek onu tavır almaktan vazgeçirmeyi denediler. Fakat Artaphernes Hippias'ı bir tiran olarak başa geçirmeleri için talimat verdi. Bekleneceği gibi Atinalılar buna şiddetle karşı çıktı ve Pers imparatoluğu ile ilişkileri oldukça gergin bir duruma gelmiş oldu. Tüm bu olayların getirdiği noktada, zaten Pers İmparatorluğu'ndan düşmanca bir tutum bekleyen Atina, bu yüzden İyon Ayaklanması'nı destekleyecek konumdaydı. Öte yandan gerçekte İyon demokrasileri Atina örneğinden esinlenmişti. Dahası İyon kentleri başlangıçta birer Atina kolonisiydiler. Bu etmenler de Atina'nın İyon Ayaklanması'nı desteklemesinde kuşkusuz ki etkili olmuştur. Aristagoras Eretria'yı da İyon Ayaklanması'na yardım göndermek yönünde ikna etmede başarılı olmuştur. Herodot, Aristagoras'ın Atina'da, Sparta'da Kral'a söylediklerine benzer şeyler söylediğini yazmaktadır. Buna karşın Atinalılar'ı ikna etmiştir. Bu durumdan Herodot'un çıkardığı sonuç, kalabalıkların gözünün boyamanın, tek kişinin gözünü boyamaktan daha kolay olduğudur. Bir Spartalı'yı ikna edememiştir ama 30 bin Atinalı'yı "kandırabilmiştir". Ancak Eretria'nın bu yardımı gönderme nedenleri çok net açıklanmış değildir. Muhtemelen ticari nedenler önemli olmuştur. Eretria, Ege'deki Pers hakimiyetinin tehdit ettiği ticarete dayanan bir kentti. Bir diğer bakış açısından, Herodot, Eretria'nın bir süre önce Lelantine Muharebesi'nde kendisine destek veren Milet'e borcunu ödemek istediğini ileri sürmektedir. Aristagoras kış boyunca ayaklanmayı alevlendirmek için çaba harcamıştır. Örneğin bir olayda, Trakyalı bir halk olan ve I. Darius tarafından Frigya'ya sürülen halka, ülkelerine geri döneceklerini vadetmiştir. Herodot, Aristagoras'ın bu işte tek amacının Pers yüksek komutanlığını kışkırtmak olduğunu yazmaktadır. Beşi Eretria'dan, yirmisi Atina'dan olmak üzere toplam 25 triremeden oluşan bir kuvvet, MÖ 498 baharında İyonya'ya gitmek üzere yola çıkmıştı. Herodot, Atinalı amiral Melanthius komutasında olan Atina filosundaki bu 20 geminin, hem Grekler hem de Persler için felaketlerin başlangıcını oluşturduğunu yazmaktadır. Filo esas İyon kuvvetleriyle Efes yakınlarında birleşti. Milet kuvvetlerinin komutasını üstüne almayan Aristagoras general olarak kardeşi Charopius'u ve yine bir Milet'li olan Hermophantus'u atamıştır. Aristagoras'ın seçtiği hedef olan Artaphernes'in Satraplık başkentine ilerleyen bu kuvvete daha sonra Sard dağlarını aşarken Efesliler rehberlik etmişti. Pers savunması hazırlıksız yakalandı ve herhangi bir çatışma olmadan Grek kuvvetleri aşağı kenti tümüyle istila ettiler. Ancak Artaphernes halen önemli bir kuvvetle yukarı şehirdeki iç kaleyi tutmaktaydı. Kenti istila ettiler ama yağmalamadılar. Fakat askerlerden bir sazdan, ki pek çoğu öyleydi bir evi ateşe verince yangın kısa sürede kenti sardı. Kaledeki Pers kuvvetleri yanan şehir tarafından kuşatılmış oldular. Fakat savaşa devam etme olanağı kalmayan Grek kuvvetleri muharebeyi bırakarak Efes'e geri dönmek üzere yürüyüşe geçtiler. Aşağı kentteki yangın yayılınca alevler Kibele Tapınağı'na da sıçradı ve tapınak yandı. Persler daha sonra İyonlar üzerine yürürken ve tüm Batı Anadolu tapınaklarını ateşe verirken bunu bir bahane olarak kullanacaklardır. Herodot, I. Darius'un Sard'ın yakıldığı haberini aldığında, önce kimin yaktığını sorduğunu yazmaktadır. I. Darius daha sonra Atina'dan intikam alma yemini etmiş, bir hizmetkarını, günde üç kez, "Efendi, Atinalıları hatırla" diyerek yeninini hatırlatmakla görevlendirmiştir. Herodot, Sard'a saldırıldığı haberi üzerine Kızılırmak'ın batı kesimindeki Pers kuvvetlerinin toplandığını ve Artaphernes'e yardım için Sard'a doğru yürüyüşe geçtiklerini yazıyor. Bu kuvvetler Sard'a ulaştıklarında, Grek kuvvetlerinin henüz ayrıldıklarını öğrendiler ve onları izlemek üzere Efes yönünde yürüyüşlerine devam ettiler. Efes yakınlarında Grek kuvvetleriyle temasa geçildi. Grek kuvvetleri dönüp muharebe düzeni almak ve savaş için hazırlanmak zorunda kaldılar. Tarihçi Holland, ilk önce bölgeye ulaşan Pers kuvvetlerinin büyük bölümünün süvari kuvveti olduğunu ileri sürmektedir. Holland'a göre Grek kuvvetlerine ancak bu şekilde yetişebilirlerdi. Diğer açıdan bu son derece mantıklı bir açıklamadır. Yaya birlikler üzerine çullanan süvari için bir ardçı müfreze tertipleyip, esas birliklerin geri çekilmesine olanak vermek gibi bir çözüm işe yaramazdı. Bu durumda İyon ve müttefikleri, bütün kuvvetleriyle savaş düzeni alarak muharebeyi o hatta kabul etmek zorunda kalmış olmalıdır. Öte yandan, dönemin Pers süvarisi esas olarak ok ve mızrak taşıyordu ve taktikleri, düşmanlarını sürekli ok ve mızrak atışlarıyla yıpratmaya dayanıyordu ki ilerleyen yaya birlikler için bu taktik son derece yıpratıcı olacaktır. Moralsiz ve yorgun Grek kuvvetleri Pers ordusu için kaçınılmaz olarak zayıf bir rakipti. Yine de muharebeden kaçınma olanakları yoktu ve savaşa girdiler. Eretrialı General Eualcides de aralarında olan birçoğu bu muharebede öldürüldü. İyonlar kendi kentlerinde savaşa devam etmek üzere çekilirken Atinalılar ve Eratrialılar gemilere kaçmayı başardı ve Yunanistan'a döndüler.