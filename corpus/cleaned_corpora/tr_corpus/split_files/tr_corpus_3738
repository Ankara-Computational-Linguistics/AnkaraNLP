kale surları arazinin yapısına göre şekillenmiş; doğu, kuzey ve batıdan dolanan surlarla çevrelenmiştir. Doğu surları kısmen, batıdakiler ise büyük ölçüde yıkılmış bulunmaktadır. Surları destekleyen burçlardan bazıları günümüze gelmiş, ayrıca doğu ve batıdaki kapıları tamamen yıkılmıştır. Dış kalenin kuzey doğusunda bir gözetleme kulesi yer almaktadır. İçerisinde bugün bir cami kalıntısı ve köy evleri mevcuttur. İçkale, güneyden sarp, kuzeyden eğimli bir kütle üzerine kurulmuştur. Kuzey doğu ve batıda kale beden duvarları, burç ve kulelerle tahkim edilmiş, kuzey doğuya ikinci bir tahkimat yapılmıştır. Kaleye, kuzey tarafta ortaya yakın bir yerde bulunan giriş burcuna açılmış bir kapı vasıtasıyla girilmektedir. Taç kapı şeklinde düzlenmiş burcun batı cephesinde kitabe, köp pencere ve aslan kabartmaları belli bir hareketlilk sağlamaktadır. Ayrıca orijinal demir kapı kanatları hala işlevini sürdürmektedir. İçisinde Mahmudi sarayı olarak nitelenen kompleks yapılar yer almaktadır. Bunlar kalenin güney tarafında sıralanmaktadır. En üst ve doğu kesiminde seyir köşkü, bunun hemen batısında harem ve batı ucunda da selamlık yer almaktadır. 19. yüzyıl ortalarında terk edilmiş olan kale, içerisindeki yapılarıyla günümüze büyük ölçüde sağlam olarak gelmiştir. Bu nedenle bölgenin dikkat çeken sembol yapılarından biridir. KarakÄ±rnak Karakırnak Türkmenlerin demonolojik görüşlerinde, ırmaklar ve bu anlamda suyla ilintili olan şeytanî bir karakterdir. Ancak bu inanış belli yerlerle sınırlıdır ve tüm Türkmenler arasında yayılmamıştır. İnanışlara göre "Karakırnak"; kadına benzeyen, bedeni baştan başa kıllarla örtülü bir varlıktır. Suda olan bir insanın üstüne gelip, zarar verebilir. Onun için en eski zamanlarda çocuklarının suda oynamasından ve boğulacaklarından korkan anneler, onları "Karakırnak" ile korkuturlardı. Ondan söz edilirken, adına bazen "Su sahibi", bazen de cin denilir. Tony Cliff Tony Cliff, (d. 20 Mayıs 1917, Filistin - ö. 9 Nisan 2000) Marksist siyaset kuramcısı. Gerçek adı, Yigael Gluckstein. Filistin'de Yahudi bir ailede doğdu. 1947'de Birleşik Krallık'a gitti. Birleşik Krallık'ın en büyük sosyalist partilerinden Sosyalist İşçi Partisi'ni ("Socialist Workers Party") kurdu. Stalin liderliğindeki Sovyetler Birliği'nin bir "dejenere işçi devleti" olduğunu öne sürdü ve bu doğrultuda çalışmalarda bulundu. Ancak bir süre sonra bu ülkenin dejenere de değil, hiçbir şekilde işçi devleti olmadığını söyleyerek 1947'de "Rusya'da Devlet Kapitalizmi" isimli bir broşür yayımladı. Cliff'e göre, Stalinist bürokrasi Rusya'da kendisini tek ve bütünleşmiş bir sömürücü sınıf halinde örgütlemiş ve işçi sınıfının Ekim Devrimi'yle elde ettiği tüm kazanımları ortadan kaldırılmıştı. Cliff'in ardılları dünya çapında International Socialist Tendency(Uluslararası Sosyalist Akım) adıyla örgütlenmektedir. Bu akıma Türkiye'den Devrimci Sosyalist İşçi Partisi dahildir. Pride (High and Mighty Color şarkısı) "Pride", High and Mighty Color'ın ilk singlelarıdır ve 26 Ocak 2005'te çıkmıştır. "Pride Remix" başlıklı bir remix versiyonu da 24 Mart 2005'te çıkmıştır. "Pride", grubun satış açısından en başarılı singleıdır ve Mobile Suit Gundam SEED Destiny adlı anime için ikinci açılış parçası olarak kullanılmıştır. Singleın ilk baskısı, animeden iki karakterin kimlik kartlarını içermektedir. Oricon Satışları Listesi (Japonya) Kayberen Kayberen, Kırgızlar'ın iyiliksever ruhlar arasına dahil ettikleri ve "kayıp eren" adıyla andıkları ruhlardır, dağlarda yaşarlar ve geviş getiren hayvanları korurlar. Kırgızlar'ın inancına göre bu ruhlar, hayvanların artıp çoğalmasını sağlar. Ancak kızdıkları zaman da hayvanları telef edebilir. Bunun için de ava çıkmadan önce, uğurlu geçmesi için "kayberen"den yardım istenir. Dağlarda, taşlarda yaşayan ve hayvanları koruyan bu ruhlar aynı zamanda yaşadıkları yerin iyesidirler. Onun için, dağdayken bir tehlike ile karşılaşanlar "kayberen"den yardım isterler, "Başına dolanayım kayberen, kırk çiltan, yardım et'" derlerdi. "Kayberen"in mal, hayvan iyesi ve koruyucu olduğuna ilişkin görüşler, zaman zaman "Dağ Ruhu" inancı ve Çiltan motifiyle kaynayıp karışmıştır. Çiltanlar (Kırklar)da Kayberenler gibi dağda yaşayıp hayvanları korurlardı. Onların sayısı 40 olduğu için kırk çiltan denilirdi. Kazak halk kültüründe göze görünmeyen varlıklar ya da şeytanlar olarak bilinen "kayip iren" adı, "Bab tükti şaştı-Kayıp iren kırk şilten" ifadesinde karşımıza çıkmaktadır. Işık yüzlü eren olarak bilinen, sayıları kırk olup, insanların gözüne görünmeden onların arasında yaşayan ve doğaüstü güçlere sahip "çiltan" motifleri Orta Asya'nın diğer halklarında da vardır. Kayberen inancı ata kültüyle bağlıdır. Onun adına, Türk halklarının birçoğunda rastlanır. Anadolu Türkleri'nde "kayb erenleri" şeklinde rastlanır ve eski inanışların bir izi gibi, evliyalar hakkında görüşlerden kaynaklanan bir anlayışı ifade eder. Bu inanışa göre "kayberenler", evliyaların insan kılığına girmiş ruhlarıdır. Göze görünmeyen bu evliyaların yaşadıklarına, daha çok dağ başlarında olduklarına ve yaşadıkları yerin çevresindeki insanları koruduklarına inanılır. İnsanlar onlara saygısızlık etmekten korkarlar. Yerli halk tarafından her yılın yazı ve sonbaharında "kayberenler" için kurbanlar kesilir. Bir karı kocanın hiç çocukları yoktu. Ömürleri boyunca çocuk sahibi olmak için Tanrı'ya yalvardılar. Onlara, yaşlanıp güçten düştüklerinde, kırk çocuk verir. Yaşlı çift, bu çocuklara bakamaz ve onları götürüp dağa bırakırlar. Kayberenler gelip onları yedirir, içirir ve büyütür. Bu kırk çocuk büyüdükten sonra, insanların gözüne görünmeyen koruyuculara dönüşürler. "Kayberen" adı; göze görünmez anlamındaki "kayıp" ile kutsal, nur yüzlü anlamındaki "eren"den gelmektedir. Over (High and Mighty Color şarkısı) "Over", High and Mighty Color tarafından 20 Nisan 2005'te çıkartılmış bir singledır. "Over", daha önce kendi özgür firmalarının başlığı altında çıkmıştır ve "Hayalet Single" olarak bilinmektedir, çünkü sadece 2000 kopya satmıştır. "Over", "Matthew's Best Hit TV Plus" adlı TV gösterisinin tanıtım müziği olarak kullanılmıştır. 2006'da bu single Doraemon:Zeusdesu Naida için bitiş parçası olmuştur. Oricon Satışları Listesi (Japonya) Cankurtaran Cankurtaran aşağıdaki anlamlara gelebilir: 1970 Dünya Üniversiteler Kış Oyunları 1970 Kış Üniversite Oyunları, 6. Kış Üniversite Oyunları'ydı ve Finlandiya'nın Rovaniemi şehrinde düzenlendi. Cihan Gümüş Cihan Gümüş (d. 12 Aralık 1981, İstanbul) Türk futbolcudur. Profesyonel kariyerine 1999 yılında Elazığspor'da başlamıştır. Uzun yıllar Fatih Karagümrük spor kulübünde top koşturmuştur. 2006 yılında Bakırköyspor'a transfer olan futbolcu, Bakırköyspor'da yarım sezon oynadı ve eski kulübüne Karagümrük'e geri döndü ve hale burada futbol hayatına devam ediyor. Bilezik yay Bilezik yay (Almanca "ringfeder"), çift koni yüzeyli iç ve dış bileziklerden meydana gelen bası yayları ailesinden bir yay çeşididir. Üzerine etki eden kuvvet sonucu dış bilezik genişlemekte ve çekmeye, iç bilezik büzülmekte ve basmaya zorlanmaktadır. İbrahim Reyhan Özal İbrahim Reyhan Özal (d. 1965, Londra, İngiltere), Türk siyasetçi. Boğaziçi Üniversitesi Elektrik-Elektronik Bölümü'nü bitirdi. Bir Dış Ticaret Şirketinin Ortaklığını yapmaktadır. 60'lılar Grubu, Boğaziçi Yöneticiler Vakfı ve Malatya İşadamları Derneği Üyeliği bulunmaktadır. AK Parti Kurucu Üyeliği. XXII. Dönem İstanbul Milletvekiliği, Türkiye-AB Karma Parlamento Komisyonu Üyeliği, AB Konvansiyon Üyeliği, AB Uyum Komisyonu Üyeliği ve Sözcülüğü, Batı Avrupa Birliği Türk Delegasyonu Üyeliği ve Avrupa Konseyi Parlamenter Meclisi Türk Delegasyonu Üyeliği yapmıştır. XXIII. Dönem TBMM üyeliği için adaylık başvurusunda bulunmamıştır. Evli ve üç çocuk babasıdır. Eski Devlet Bakanı Yusuf Bozkurt Özal'ın oğlu, eski cumhurbaşkanı Turgut Özal'ın yeğenidir. Bayram Meral Bayram Ali Meral (16 Mart 1941, Şenkaya, Erzurum, Türkiye), Türk siyasetçiTürkiye Yol İş Sendikası ve Türk-İş Genel Başkanlığı, Uluslararası Hür İşçi Sendikaları Konfederasyonu (ICFTU) Yönetim Kurulunda Türkiye Temsilciliği, Avrupa Sendikalar Konfederasyonu (ETUC) Yönetim Kurulu Üyeliği, Türkiye-AB Karma İstişare Komitesi Türkiye Kanadı Başkanlığı, Ekonomik ve Sosyal Konsey Üyeliği ile XXII.Dönem Ankara, XXIII. Dönem İstanbul Milletvekilliği yapmıştır. Evli ve dört çocuk babasıdır. Feryal Başel Feryal Başel Tüzün, Türk pop müzik sanatçısı. 1975 yılında Ankara’da doğdu. “Gazi Üniversitesi İletişim Fakültesi Gazetecilik Bölümü”nden 1997 yılında mezun oldu. “Hacettepe Üniversitesi Devlet Konservatuvarı Koro Bölümü”ne üç yıl devam etti. Tenor Savaşeri Kolat’la birlikte 1993 yılından bu yana ses eğitimi çalışmaları yapmaktadır. 1996–1999 yılları arasında “TRT”de “Genç Pop” adlı bir küğ izlencesi hazırlayıp sundu ve bu izlencenin orkestra yalkıcılığını yaptı. Feryal Başel, 12 Mart 1999 tarihinde Ankara'da düzenlenen Eurovision Şarkı Yarışması Türkiye Finali'ne Unuttuğumu Sandığım Anda isimli şarkı ile katılmış ve Tuba Önal'ın seslendirdiği Dön Artık isimli şarkının ardından ikinci seçilmiştir. Feryal Başel, aynı yıl Hollanda'nın Emmen şehrinde düzenlenen OGAE İkinci Şans Şarkı Yarışması'nda Unuttuğumu Sandığım Anda isimli şarkı ile Türkiye'yi temsil etmiş ve on altı ülkeyi geride bırakarak 164 puanla birinci seçilmiştir. Feryal Başel, Eurovision Şarkı Yarışması Türkiye Finalleri'ne iki kere daha katılmıştır. 18 Şubat 2000'de Son Defa ve Sana isimli şarkılar ile yarışmış, 23 Şubat 2001'de ise Oysa Şimdi isimli şarkı ile üçüncü olmuş ve uluslararası finalde yarışma hakkını kazanamamıştır. 2009 Eurovision Şarkı Yarışması'nda Türk jürisinin 6'sından birisidir. Feryal Başel, T.C. Kültür ve Turizm Bakanlığı bünyesinde faaliyet gösteren Ankara Türk Dünyası Müzik Topluluğu'nda ses sanatçısı olarak müzik çalışmalarına devam etmektedir. Çeşitli organizasyonlarla yurt dışında dinletiler verdi. 1994 yılından bu yana ertikten kişi olarak küğ çalışmalarını sürdürmektedir. Disk yay Disk yay ya da "tabak yay" (İngilizce "Belleville washer", Almanca "Tellerfeder"), konik disk şeklinde olan, darbeli çalışan sistemlerde art arda birbirini takip eden çok sayıda, cıvata bağlantılarında rondela olarak tek kullanılan, üzerine etki eden kuvvet sebebiyle eğilmeye zorlanan bası yayları ailesinden bir yay çeşididir. Disk yaylar, çok büyük kuvvetlerin ve buna karşılık çok küçük şekil değiştirmenin gerekli olduğu makine konstrüksiyonlarında tercih edilir. Hamit Fendoğlu Hamid Fendoğlu (1919, Malatya - 17 Nisan 1978, Malatya), Hamido lakabıyla da tanınan Türk politikacı ve eski Malatya Belediye Başkanı. Hamid Fendoğlu 1919 yılında Malatya'da doğdu. Lise mezunudur. 27 Mayıs Darbesi'nden sonra, gösterilere katıldığı, Demokrat Parti'yi desteklediği için dava açıldı. Sonra savcıya karşı Bayar ve Menderes'i savunduğu için suçlama maddesi değiştirilip, idamla yargılandı. XIII. Dönem Malatya Milletvekili seçildi. Oldukça sık gündeme gelen meclis içi kavgaları nedeniyle Adalet Partisi'nden ihraç edildi. Ferruh Bozbeyli’nin kurduğu Demokratik Parti’ye geçti. 1973 Milletvekili Genel Seçimlerinde bu partiden aday oldu, ama seçilemedi. 15 Şubat 1975'te Malatya’da meydana gelen saldırıda yer aldı.Tutuklanarak Adana Devlet Güvenlik Mahkemesi’nde yargılandı. Sonrasında bir süre Sivas'ın Gürün ilçesinde cezasını ifa ettikten sonra serbest kaldı. 11 Aralık 1977 yerel seçimlerinde bağımsız olarak Malatya Belediye Başkanı seçildi. Daha sonra Adalet Partisi'ne geçti. 17 Nisan 1978 tarihinde kendisine posta yoluyla gönderilen bombalı bir paketin elinde patlaması sonucu, gelini ve iki torunuyla birlikte Malatya'da hayatını kaybetti. Olaydan sonra Malatya'da çok büyük gerginlikler yaşandı. 18 Nisan 1978 Salı günü sabahın erken saatlerinden itibaren kente, komşu il ve ilçelerden, köylerden akın akın insan gelmeye başladı. Gelenlerin bir bölümü belediyenin önünde, diğer bir bölümü de Samanpazarı’nda toplandı. Bir kol, Cezmi Kartay Caddesine yöneldi. Burada bulunan işyerlerinin çoğunluğu Alevilere aitti. Bir kol, Fuzuli Caddesine, bir kol Akpınar, Yoğurtpazarı, Mısırlı Çarşısı ve eski Halep Caddesine, bir kol da Turan Emeksiz Caddesine doğru “Kahrolsun Komünizm, katil Ecevit, Müslüman Türkiye, Dan Dan Hamido’ya intikam” sloganlarıyla yürüyüşe ve saldırıya geçtiler. Olayları yatıştırmak amacıyla bir konuşma yapan Malatya Cumhuriyet savcılarından Necati Sezener ile Adıyaman'dan gelen Jandarma Komando Birliği komutanı Yüzbaşı Arif Doğan saldırıya uğradı, her ikisi de bıçak ve kurşunla yaralandı. Saat 16.30 sıralarında komşu illerden gelen askeri birlikler saldırganları ve saldırıyı denetim altına aldılar. Hamit Fendoğlu’nun ve yakınlarının cenazeleri, Bulgurlu Köyü’ne götürüldü. Cenaze törenine katılmak üzere eski Cumhurbaşkanı Celal Bayar, AP Genel Başkanı Süleyman Demirel, MSP Genel Başkanı Necmettin Erbakan ile MHP Genel Başkanı Alparslan Türkeş, Esenboğa Havalimanına giderler. Ancak, olaylar nedeniyle Malatya Havaalanı hava trafiğine kapatıldığı için, Bayar ve parti başkanları, uzunca bir süre Havaalanının açılmasını beklerler. Sonunda uçakla Malatya’ya, oradan da karayoluyla doğruca Bulgurlu Köyü’ne giderler. Ertesi günün gazetelerinde saldırıya ilişkin manşetler şöyleydi: Solomon Kane Solomon Kane, Robert E. Howard'in yarattığı karakterlerden biridir. Uzun boylu ve saçlı, karizmatiktir. Sakin, fazla konuşmayan, yüz hatları ince ve keskin biri olarak tasvir edilmiştir. Maceraları 1600'lü yıllarda Avrupa ve Afrika'da geçer. Gezginlik yaparak esrarengiz olayları çözen dindar bir karakterdir. Helisel yay Helisel yay, daire veya dikdörtgen kesitli bir telin bir eksen etrafında silindirik ya da konik şekilde sarılmasıyla imal edilen, bir yay çeşididir. Helisel silindirik yaylar, Helisel konik yaylar ve kangal yaylar olmak üzere üç türü vardır. Helisel silindirik yaylar gerek bası yayları, gerekse çeki yayları olarak kullanılabilirken, helisel konik yaylar sadece bası yayları olarak kullanılırlar. Bunlar burulmaya zorlanırken kangal yaylar eğilmeye zorlanan yaylardandır. Çataklı, Bulanık Çataklı, Muş ilinin Bulanık ilçesine bağlı bir köydür. Köyün eski adı, 1928 yılı kayıtlarında Hasangören olup, Kurmanci'de benzer isim olan "hesingiran" sözcüğü "demirciler" anlamına gelmektedir. Köyün 1928'deki adı Téğut şeklindedir. Köy, Muş il merkezine 105 km, Bulanık ilçe merkezine 54 km uzaklıktadır. Çaygeldi, Bulanık Çaygeldi, Muş ilinin Bulanık ilçesine bağlı bir köydür. Köyün eski adı, 1902 yılı kayıtlarında Alibonciyan ya da Alibocan olup, Kurmanci'de "alîbonciyan" olarak geçmektedir. Köy, Muş il merkezine 122 km, Bulanık ilçe merkezine 20 km uzaklıktadır. Sorbca Sorbca, Slovakça, Çekçe ve Lehçe ile birlikte Batı Slav dilleri koluna dahil bir dildir. Almanya'nın doğusunda yaşayan yaklaşık 50.000 kişi tarafından konuşulur. Almancada eskiden "Wendisch" veya "Lausitzserbisch" isimleriyle de anılırdı. Aşağı Sorbca (Sorbca: "Dolnoserbšćina") ve Yukarı Sorbca (Sorbca: "Hornjoserbšćina") olmak üzere iki ayrı yazılı dile sahiptir. Ancak Aşağı Sorbca tarihe karışma tehlikesiyle karşı karşıyadır. Aşağı Sorbca Lehçeye, Yukarı Sorbca ise Çekçeye yakındır. Sorb dilinin günümüz Almanya'nın topraklarındaki tarihi 6. yüzyıl civarı Kavimler Göçü dönemine kadar dayanır. Günümüz Lausitz'in tarihinin Orta Çağ'da kaydedilmeye başladığı zaman, iki farklı Slav halkı bu bölgeye yerleşmiş: güneyde Milceni ve kuzeyde Lusici. Oberlausitz ("Yukarı Lausitz") ile Niederlausitz ("Aşağı Lausitz"), Kutsal Roma İmparatorluğu'nun devletçiklerinin kontrolüne girdikten sonra bile yüz seneyi aşmayan bir dönem için farklı egemenliğin altındaydı. 12. yüzyılda Flandre, Saksonya, Thüringen ve Frankonya bölgelerinden gelen köylülerin bu bölgeye yerleşmesi ve bölgenin savaştan dolayı tahrip edilmesiyle, Sorb dili kullanımının gitgide azalma süreci başladı. Buna ek olarak, hukuki açıdan (özellikle kanunları uyarınca) Sorb dilinin statüsü Almancanınki kadar yüksek değildi. Bunun sonrasında dil kullanma yasakları da geldi: 1293 yılında Nienburg Manastırı'nda "Wendisch"i kullanmak yasaklandı; 1327'te Altenburg, Zwickau ve Leipzig'de, 1424'te de Meißen'da yasak oldu. Ayrıca bu şehirlerin birçok loncasında (Almanca: "") sadece Almancayı konuşan üye alma kuralı mevcuttu. Yukarı Sorbcanın en eski yazılı kalıntısı, "" adında, Bautzen şehrinden 1532 yılına dayanan bir vatandaş yeminidir. Yenilikçi Devrim'in yayılmasının Sorb halk diline bağımlı olması bir Sorb edebiyatının ilk kez ortaya çıkmasına yol verdi. yerleşiminin yerel bir kilisenin kütüphanesinde bulunmuş bir yazılı not, Aşağı Sorbcanın şu ana kadar bulunmuş en eski kalıntısıdır. Bu not, Antik Roma şairi Ovidius'un Latince eserlerinden biri hakkında yazılmış bir derkenardır. Leipzig Üniversitesi'ndeki el yazısı merkezinde ("Handschriftenzentrum") çalışan uzmanlar, bu bulguyu Arşivi'nde halkın gözü önüne sundu. Sorbcanın en eski yazılı kalıntısı olduğu düşünülen bu derkenarda şöyle yazılır: ""Ach moyo luba lubka / biß weßola thy sy / my luba"" ("Ah benim sevgili sevgilim / mutlu ol / sevgilimsin"). 13. ile 16. yüzyılları arasında birçok şehir ve beldede dil konuşma yasakları uygulandı. Günümüz Lausitz'te yaşayan Milceni ve Luceni toplulukları, o dönemde Almanca konuşan yerleşimcilerin gelmesinden ve yürürlüğe konulmuş yasal kısıtlamalardan az etkilenmiştir. Sorbca dili bu şartlar altında varoluşunu sürdürebildi, ve 17. yüzyılda Sorbca konuşanların sayısının 300.000'i aşmış olduğu düşünülmektedir. Barok döneminde ilk kez Sorb diline yönelik filolojik bir ilgi ortaya çıktı; bu akım, Aşağı Sorb ve Yukarı Sorblar ile tarafından yazılmış dilbilgisel ve sözcüksel eserlerde gözlemlenebilir. 18. yüzyılda evanjelik vaizlerin Leipzig ve Wittenberg'deki faaliyetleriyle Sorbcanın kullanımında önemli bir artış yer aldı. Prag'da genç Sorblara rahip olmak için eğitim veren (Almancada """")ın açılmasıyla, Sorbların Çek dili ve ulusyla önemli bir bağlantısı kurulmuş oldu. Yedi Yıl Savaşı sonrasındaysa Sorbcaya yönelik ilgi arttırmış olan bu akım sona erdi. Romantizmin etkisiyle Sorb edebiyatı yeniden hayata geldi, ve Sorblara özgü bir ulusal bilinç duygusu ortaya çıktı. Sorbların 1848'de krallığa sadakatlerinden dolayı çok sayıda fayda elde etmesine rağmen, 19. yüzyıldaki "Almanlaşma" politikası (Eindeutschungspolitik) özellikle Prusya döneminde çok baskıcıydı. 1900 Nüfus Sayımı'nda Alman İmparatorluğu'nun 93.032 sakini, anadilinin "Wendisch" olduğunu belirrti. Bunu konuşanların sayısının aslında daha yüksek olduğu düşünülmektedir. 1904'te Bautzen şehrine bağlı Lauengraben'da (Almancada ""), Sorbların bir kültür merkezi olarak kuruldu, bu da içinde , "Smoler’schen Buchhandlung" kitabevi ve diğer Sorb kuruluşları barındırdı. Sorb dilini ve kültürünü muhafaza etme amaçlı Domowina kuruluşu, 13 Ekim 1912 tarihinde Hoyerswerda'da kuruldu. Sorb dili ve kültürü, Weimar Cumhuriyeti'nde ve özellikle 1933 ile 1945 yılları arasındaki Nazi Almanyası'nda mahkeme kararları, yasaklar, Almanlaşma politikaları ("") vb. önlemlerin uygulanmasıyla bastırıldı. Weimar Hükümeti, Bautzen'da Sorbların dillerini ve kültürlerini bastırmak üzere "" gizli ajansını kurdu. Nazi devleti ise Sorbları ilk başta yeni devlet ve toplum yapılarına entegre etmeye çalıştı; bu ancak başarısızdı, ve 1937'den itibaren Domowina, sonra da Sorblarla ve Sorb diliyle ilgili tüm dernekler ve yayınlar yasaklandı, ve bunların bazıları hükümet tarafından ele geçirildi. İkinci Dünya Savaşı boyunca Sorb rahipler ve öğretmenler, Sorb kimliğinin taşıyıcıları olarak görüldükleri için Lausitz'in dışına zorla itildiler. 10 Mayıs 1945 tarihinde, yani Hitler'in ölümünden sonra iki hafta bile geçmeden, Domowina derneği yeniden kuruldu; 1947'de Sorb gazeteleri de yeniden ortaya çıktı. Alman Demokratik Cumhuriyeti (ADC) döneminde, özellikle 1950'lerde, Sorb diline ve kültürüne büyük oranda destek sağlandı, ve Sorblar, kamu ortamlarda kendi dillerini kullanma hakkını kazandılar. Sorbca bu dönemde ilk kez kamu kuruluşlarında kullanılmaya başladı; Lausitz'in birçok yerinde okullarda öğretilmeye başladı ve kamu ortamlarda hem Almanca hem de Sorbca tabelalar asıldı. Sorbcanın bu hakları, ADC Anayasası'nın 40. maddesinde açık şekilde belirtilmiş. ADC dönemi sonrasında uygulanan 1990 yılı Birleşme Anayasası (Einheitsvertrag)'nın 35. maddesinde dolaylı olarak, ve Brandenburg ve Saksonya eyaletlerinin anayasalarında açık şekilde yer alır. Mahkeme Anayasası Kanunu'nun ("") 184. maddesi, "Sorb nüfusunun anayurt bölgelerinde mahkemede Sorbca konuşma" hakkını güvence altına alır. ADC dönemi boyunca Sorblarla ve Sorb dili ve kültürüyle ilgili birçok kuruluş ortaya çıktı; ör. , , , ve Leipzig Üniversitesi'ne bağlı . Bunların bazıları günümüzde hâlâ faaliyette bulunmaya devam etmektedir. Tüm bu tedbirlere rağmen, özellikle sanayileşme, ziraat ekonomisinin kolektifleştirilmesi ve bölge dışından gelen insanların buraya yerleşmesi nedeniyle Sorbca konuşanların sayısı azalmaya devam etti. Okullarda Sorbca ilk başta zorunlu ders olarak öğretiliyordu, fakat 1960'lı yılların ortasında bu bir seçmeli ders olarak değiştirildi; bu da okullarda Sorbca dersi gören öğrencilerin sayısının büyük oranda azalmasına neden oldu. Sorbca, sadece bazı kırsal alanlarda günlük kullanım gören bir dil olarak 20. yüzyılın sonuna kadar varoluşunu sürdürmeye başarabildi. Bu durum özellikle Oberlausitz'te, Nehri boyunca Sorb asimilasyonunun nispeten az oranda yer aldığı Katolik yerleşimleri için söz konusudur; buna karşın, Sorbların asimilasyonu Niederlausitz'te daha ağır oranda yer aldı, bu nedenle de özellikle Aşağı Sorbca tehlike altında olan bir dil olarak görülür. Nevzat Pakdil Nevzat Pakdil (d. 12 Ocak 1950, Göksun, Kahramanmaraş, Türkiye), Türk siyasetçi. Aslen Ardahan'ın Posof ilçesine bağlı Çakırkoç köyündendir. Doğum yeri Kahramanmaraş'ın Göksun ilçesine bağlı Gölpınar köyüdür. Ankara Üniversitesi İlahiyat Fakültesi ve AİTİA İşletme Fakültesi'ni bitirdi. TODAIE Türkiye ve Orta Doğu Amme İdaresi Enstitüsü Kamu Yönetimi bölümünden Yüksek Lisans derecesi aldı. Milli Eğitim Bakanlığı'nda sırasıyla Personel Genel Müdürlüğü Daire Başkanlığı, Personel Genel Müdür Yardımcılığı, Öğretmen Yetiştirme ve Eğitimi Genel Müdür Yardımcılığı yaptı. Daha sonra Başbakanlık Personel ve Prensipler Genel Müdürlüğü, Başbakanlık Başmüşavirliği ve İstanbul Büyükşehir Belediyesi İETT Genel Müdürlüğü yaptı. XXII., XXIII.ce XXIV. Dönem Kahramanmaraş Milletvekilliği ile TBMM Başkanvekilliği yaptı. Türk Parlamenterler Birliği Genel Başkanlığını yapmaktadır ve Türkiye-Türkmenistan Parlamentolararası Dostluk Grubu Başkanıdır. Evli ve iki çocuk babasıdır. Muhsin Yazıcıoğlu'nun kayınbiraderidir. QuilapayÃºn Quilapayún Şili halk müziği yapan bir gruptur. 1960'ların ortasında Şili'de kurulan grup, Şili Yeni şarkı ("Nueva canción Chilena") hareketinde etkili olmuş ve uzun süre bu hareketle birlikte anılmıştır. Salvador Allende'nin başında olduğu Halk Birliği (Unidad Popular) hükûmeti döneminde yaşanan popüler müzik devriminin öncülerindendir. 1973 yılında yaşanan askeri darbe sonucu Fransa'ya sürgün gitmeye zorlanmışlardır. Víctor Jara ve Inti-Illimani gibi Quilapayún'un da Şili devrimci halk müziğinin oluşumunda katkısı vardır. Şarkıları Şili'nin halk müziği motiflerini ve zenginliğini barındırır. Yıllar boyunca grup üyeleri ayrılmış, yerlerine yeni üyeler gelmiştir. Yeni üyelerden oluşan ve Rodolfo Parada ve Patricio Wang öncülüğündeki bir grup Paris'te 1999'dan beri en azından iki albüm yayınlamıştır. Daha önce gruptan ayrılan bazı üyeler 2003 yılında "tarihi" Quilapayún'u oluşturup, 2004 yılından itibaren iki albüm yayınladılar. Jarosław Araszkiewicz Jarosław Araszkiewicz (d. 1 Şubat 1965, Szamotuły, Wielkopolska, Polonya) Polonyalı eski millî futbolcu ve teknik direktör. Futbol kariyerinde kanatlarda veya forvette oynayan Araszkiewicz, kariyeri boyunca 15 kez kulüp değiştirdi. 1990-1992 yılları olmak üzere 2 sezon Bakırköyspor'da partneri Piotr Nowak ile birlikte orta saha mevkisinde oynadı. Bakırköyspor'da oynadığı 50 maçta attığı 20 gol attı. 1992-93 sezon arasında Alman kulübü MSV Duisburg'a transfer oldu. Eyyüp Cenap Gülpınar Eyyüp Cenap Gülpınar, (d. 1943, Siverek - ö. 14 Mayıs 2012, Ankara) Türk siyasetçi. Ankara Üniversitesi Hukuk Fakültesi'ni bitirdi. Serbest Avukatlık, Çiftçilik, XVIII., XIX., XX., XXI. ve XXIII. Dönem Şanlıurfa Milletvekilliği, TBMM başkanvekilliği ile Devlet Bakanlığı yapmıştır. Evli ve dört çocuk babasıdır. 1987'den 2002'ye kadar Anavatan Partisi'nden Şanlıurfa milletvekili olarak mecliste bulundu, 22 Temmuz 2007 seçimlerinde Adalet ve Kalkınma Partisi'nden milletvekili seçilip tekrar meclise döndü. 2011 seçimlerine kadar milletvekilliğini sürdürdü. Milletvekili Mehmet Kasım Gülpınar'ın babasıdır. 14 Mayıs 2012 tarihinde Ankara'da vefat etmiştir. Spiral yay Spiral yay (İngilizce "spiral spring", Almanca "spiralfeder"), daire veya dikdörtgen kesitli bir telin bir eksen etrafında Arşimet spirali şekilde sarılmasıyla imal edilen, her iki ucundan biri sabit diğeri hareketli iki elemana rijit olarak sabitlenen, hareketli elemanın dönme hareketiyle sarımları sarması sonucu eğilmeye zorlanan bir yay çeşididir. Saat mekanizmalarında, enerji depolama elemanı olarak ve göstergelerde reaksiyon yayı olarak kullanılırlar. Ad hoc Ad hoc (IPA: [at hɔk]); "amaca özel, niyete mahsus" anlamına gelen Latince ibaredir. Genelde bir soruna yönelik, geçici bir çözümü anlatmak için kullanılır. Bazen de bir yetersizliği ya da üstünkörü üretilen çözümleri vurgulamak için kullanılır. Örneğin geçici olarak kurulan mahkemeler ya da araştırma tetkik komisyonları ""ad hoc"" komitelerdir. Bir kuramın geçerliliğini desteklemek üzere kurama ilave edilen varsayımdır. Kendi başına bir değeri bulunmamakla birlikte ""ad hoc varsayım""bir kuramı, çürütülmesine karşı korumak amacıyla kullanılır. Bilimsel hipotezlere karşı duran gerçek verilerin açıklanmasında da bazen ""ad hoc hipotezler"" sırf o durumu açıklamak için üretilebilir. Çok bilinen bir örneği, Albert Einstein tarafından Özel Görelilik Kuramı'na eklenen "kozmolojik sabit"idir. Einstein, görecelik denklemlerinin gösterdiğinin aksine, uzaydaki kararlı yapının açıklanabilmesi için, denkleme denge durumunu ortaya çıkaran bir sabit eklemiştir. Kendisi tarafından önceleri "en büyük yanlışım" olarak tarif edilse de, sonradan kara enerji kuramı ile desteklenmiştir. Görev kuvveti genel anlamında kullanılır. Belirli bir görev için oluşturulan bir teşkildir ve hizmet süresi bu görevin yerine getirilmesiyle sınırlıdır. Bu tür görevler genelllikle, öngörülemeyen bir durumun ortaya çıkmasında, hızlı tepki verebilmek için farklı sınıflardan unsurların bir araya gelmesi gerektiğinde kendini gösterir. Örneğin cephe hattının bir kesimde yarılması ya da ileri hareketin, düşmanın bir direnek noktası tarafından engellenmesi durumlarında bu tür teşkillere baş vurulur. Cumhuriyet dönemi Türk edebiyatı Osmanlı Devleti'nin son dönemlerinde eğitim amacıyla Avrupa'ya, özellikle Fransa'ya giden gençler oradaki edebiyatta gördükleri yenilikleri ülkeye dönüşlerinde Türk edebiyatında uygulamaya başlamışlardır. Bu şekilde belli dönemler halinde günümüze kadar süren yeni bir edebiyat başlamıştır. Bu dönemlerden biri de Cumhuriyet dönemi edebiyatıdır. Cumhuriyet dönemi edebiyatı, Millî Edebiyat 'tan kesin hatlarla ayrılamamaktadır, zira Millî Edebiyat devri sanatçıları, Cumhuriyet'in ilk yıllarında en önemli eserlerini vermişlerdir. Yakup Kadri Karaosmanoğlu, Halide Edip, Reşat Nuri, Refik Halit ve daha birçoğu Cumhuriyet'in ilk 50 yılına damgalarını vurmuşlardır. Cumhuriyet'in ilanını takiben hızlı bir şekilde yapılan dil ve harf devrimleriyle Latin harflerine dayalı yeni alfabenin kabulü ve dilde özleşme, 1920'li yıllarda başlayan ve hâlen devam eden bir edebiyat döneminin başlangıcı olarak kabul edilir. Cumhuriyet dönemi edebiyatı Türkiye'nin gerçeklerine gittikçe genişleyen ölçüde eğildi. Yurdun bütün bölgelerinde kentlerdeki, köylerdeki yaşamı ve insan ilişkilerini, yurtdışına göçen işçileri ele aldı. Her sınıftan, her yaşam biçiminden gelen kahramanları canlandırdı. Onları kuşatan toplumsal bozuklukların giderilmesi için öneriler getirildi. Dil devrimi, edebiyatı yakından etkiledi. Türetilen ya da canlandırılan sözcükler yanında bölge ağızlarından sözcükler ve anlatım biçimleri de edebiyata girdi. Halk söyleyişleri, anlatımı kadar dünya edebiyatlarından türlü eğilimlerden, deneylerden izlenimler görüldü. Cumhuriyet'in kuruluşunu ele alan yapıtlar oluşturuldu. Yakup Kadri yakın tarihte oluşan, kendi tanık olduğu olaylara dayanarak toplumdaki değişmeleri, siyasal yaşamdaki çalkantıları, çatışmaları ele alan romanlar yazdı. En etkili romanı ise köylü ve aydın çelişkisini anlatan "Yaban" (1932) oldu. Cumhuriyet'in ilk 10 yılında Türk Kurtuluş Savaşı'na katılan halk ve aydınlar, yeni döneme ayak uydurmaya çalışan çıkarcılar ve işbirlikçiler, batı uygarlığı karşısında geleneksel ahlakın ve yerleşik değerlerin tartışılması, toplumdaki değişmelerin, batılılaşmayı yanlış anlamanın yıkıcı etkileri gibi toplumsal konulara bireysel sorunlar, ruhçözüm deneyleri eklendi. Şevket Esendal'ın Ayaşlı ve Kiracıları (1934) romanı başkent Ankara'nın Cumhuriyet'in ilk yıllarındaki yaşamını canlandırıyordu. Deniz tutkunu olan Sait Faik, kendi yaşadığı Burgaz Adası'nın Rum balıkçılarını, kentin küçük insanlarını geniş bir insan sevgisiyle canlandırdı. Öte yandan üretim biçimine, üretim biçiminde değişmenin yaşamı nasıl etkilediğine dikkati çeken ilk yapıt Sadri Ertem'in "Çıkrıklar Durunca" (1931) adlı köy romanıdır. Sabahattin Ali, "Kuyucaklı Yusuf" romanıyla 20 yıl kadar sonra gelişecek köy romancılığına öncülük etti. Köylüleri, düşkün kadınları, toplumsal sınıflar arasındaki çelişkileri ele alan öyküler kaleme aldı. "İnce Memed" romanında 1930 yıllarında Toroslar'da yaşayan, suça itilmiş bir eşkıyanın yaşamını konu edinen Yaşar Kemal bu yöreyi ve Çukurova'yı tarihsel kökleri, doğası, güncel sorunlarıyla yansıtırken anlatımdaki coşku, betimlemelerindeki renklilikle dikkat çekti. Orhan Kemal, İstanbul'un yoksul kesimlerinde yaşayanları, köyden kente nüfus göçünü, ezilen çocukların, genç kızların serüvenini konu edindi. Kemal Tahir'in köyü konu edinen romanları ve köydeki gelişmelerin geniş bir panoramasını verdi. Samim Kocagöz, Necati Cumalı, Fakir Baykurt gibi yazarlar roman ve öyküleriyle köy ve kasaba yaşamına tanıklık ettiler. Aynı çevreyi konu edinen Bekir Yıldız, yurtdışında çalışan göçmen işçilerin yaşamını konu edinen yazarlardan oldu. Gerçeklere ironi ile bakan öykücüler bulunduğu gibi "(ör; Haldun Taner)" toplumsal bozuklukları gülmece öyküleri ve romanlarıyla çok geniş bir okur toplulukları önünde tartışan yazarlar "(Aziz Nesin, Rıfat Ilgaz)" görüldü. Kurtuluş Savaşı'nın ve Cumhuriyet dönemini, toplumcu ve gerçekçi yazarlara karşıt biçimde yorumlayan yazarlar ("Tarık Buğra") da oldu. Ruhsal çözümlemelere yönelen, biliçaltını sergileyen yazarlar "(Yusuf Atılgan, Bilge Karasu, Adnan Özyalçıner, Oğuz Atay vs.)" soyutlamalardan, kara mizahtan yararlandılar; geriye dönüşümlerle, çağrışımlarla beslenen, dilin olanaklarını araştıran denemelere giriştiler. Kadın romancılar ve öykücüler çevreyi, olayları, kişileri konu edinirken ayrıntılara daha çok indiler. Bu yazarlar (Nezihe Meriç, Adalet Ağaoğlu, Pınar Kür, Füruzan, Sevgi Soysal, Tomris Uyar) bireyin toplumla ilişkisi, toplumsal yapıda ve kültürdeki değişimler, cinsellik gibi konulara yönelirken yerleşik yargılara karşı çıktılar. Hızlı kentleşme, sanayileşme olguları köy edebiyatının ortadan silinmesine yol açarken, kentteki kaynaşmalar, kenar mahalle insanlarının, yoksulların, işçilerin yaşamından çok aydınların, sanatçıların, siyasal eylemlere katılanların toplumsal ve ruhsal dünyalarını, onların tanıklığıyla bireyi ve toplumu konu edinen bir edebiyat gelişti: Erhan Bener, Demir Özlü, Selim İleri, Orhan Pamuk, Latife Tekin, Nedim Gürsel gibi yazarların roman ve öyküleri. Şiirde, Millî Edebiyat akımından hece veznini devralan kuşak "(Kemalettin Kamu,Ömer Bedrettin Uşaklı vs)" küçük duyarlılıkları, doğa ve yurt güzelliklerini konu edindi. Biçim yetkinliğine ,arı şiire yönelen çalışmalar folklordan "(Ahmet Kutsi Tecer)", tarihin yanı sıra psikolojiden "(Ahmet Hamdi Tanpınar)" beslendi. Simgelere "(Ahmet Muhip Dıranas)" ya da günlük yaşamdan sahnelere, yaygın izlenimlere, duyarlığa "(Cahit Sıtkı Tarancı)" yaslandı. Hece veznini kullanmada ulaşılan ustalığa yeni kalıplar, duraksız uygulamalar "(A. M. Dıranas, C. S. Tarancı)" eklendi. İnsanın iç dünyasına yönelik araştırmalar, gizemci düşünceler dile getirildi "(Necip Fazıl Kısakürek)". Nâzım Hikmet'ın vezni, geleneksel kalıpları kıran şiiri, biçimsel özellikleri kadar "Marxçı" görüşe bağlı içeriğiyle de yenilik oluşturdu. Bu yenilikçi şiir zamanla halk şiirinden, divan şiirinden, hatta çağdaşı Garip şiirinden etkiler aldı: öykünün olanaklarından yararlanıldı, yerel ve evrensel değerlerle beslendi. Garip hareketinin temsilcileri "(Orhan Veli Kanık, Melih Cevdet, Oktay Rıfat)" şiirde süregelen aşırı duyarlığa, şairaneliğe karşı çıktılar, vezinsiz şiiri yaygınlaştırdılar. Garipçiler karşısında Nâzım Hikmet'in şiir anlayışından etkilenen "toplumcu şiir" anlayışı ortaya çıktı. Bu şiir geleneğinin temsilcileri "Rıfat Ilgaz, A.Kadir, Ahmed Arif, Hasan Hüseyin"'dir. Toplumsal konuları, imgeye ve duyarlığa daha geniş yer vererek işleyen eğilimin temsilcisi Attilâ İlhan oldu. Doğa, aşk, yaşam, sevgi, barış, özgürlük vb. konuları işleyen açık aydınlık şiirin "(Bedri Rahmi Eyüboğlu, Behçet Necatigil, Cahit Külebi, Necati Cumalı)" karşısında; insanın evrendeki yerini konu edinirken soyutlamalardan, bilinçaltı araştırmalardan yararlanan çalışmalar yer aldı. Asaf Halet Çelebi'nin şiirine eski uygarlıkların, tasavvufun, folklorun katkısı görüldü. Dönemin en üretken şairi Fazıl Hüsnü Dağlarca, insanın tanrı, evren, tarih, zaman karşısındaki yerini yer yer karanlık imgelerle okura sezdirmeye çalıştı. Garip şiirinin açık anlatımına karşın İkinci Yeni adı verilen şiirin temsilcileri Edip Cansever, İlhan Berk,Cemal Süreya, Turgut Uyar, Sezai Karakoç ve Ece Ayhan, çağdaş dünyanın karmaşası içinde bunalan insanın tedirginliğini, yer yer kapanık bir şiir diliyle anlattılar. Toplumsal eylemlere "(Kemal Özer, Ataol Behramoğlu)", kentin yaşamında çizgi dışı kalmış kitlelerin temsilcilerine "(Refik Durbaş)", kültürel kaynaklara ve tarihe "(Hilmi Yavuz)" yönelen ürünler kendini gösterdi. İroni "(Salah Birsel)", toplumsal "(Metin Eloğlu)" ve siyasal "(Can Yücel)" yergi, duyarlığa karşı şiir kaynaklarından birini oluşturdu. Türk edebiyatını uzun tarihi ve geniş coğrafyası içinde bir bütün olarak ele alan, dönemlerini belirleyen, eski yapıtları gün ışığına çıkaran yazar Fuad Köprülü'dür. Fuad Köprülü, siyasal ve toplumsal kurumlardaki değişmelerin edebiyattaki etkilerini gösterdi. Onun çizdiği çevreye bağlı kalarak geçmişteki Türk edebiyatını inceleyen araştırmacılar yetişti: İbrahim Necmi Dilmen, İsmail Habip Sevük, Agah Sırrı Levent, Mustafa Nihat Özön, Nihat Sami Banarlı, Kenan Akyüz, Abdülbaki Gölpınarlı, "Fahir iz" bu alanda çalışmalar gerçekleştirenlerden bazılarıdır. Değerlendirmelerinde düşünce hareketlerini, yazarların psikolojisini, anlatım özelliklerini göz önünde tutanlar "(Ahmet Hamdi Tanpınar, Mehmet Kaplan)" oldu. Millî Edebiyat'tan etkilenilmiş ve hece ölçüsü ustalıkla kullanılmıştır. Şiire 1. Dünya Savaşı ve Kurtuluş Savaşı yıllarında başlamışlardır. Şiir dilinin sade ve süssüz olmasını tercih ettiler. Önceleri aruz kullanmışlarsa da, daha sonra hece ölçüsünü kullanmışlardır. Şiirlerinde; memleket sevgisi, yurdun güzellikleri, kahramanlık ve yiğitlik gibi konuları ele almışlardır. 5 Hececiler grubunu Faruk Nafiz Çamlıbel, Enis Behiç Koryürek, Halit Fahri Ozansoy, Yusuf Ziya Ortaç ve Orhan Seyfi Orhon oluşturur. Kurtuluş Savaşı'nın etkilerinin sürdüğü dönemde ortaya çıkmış şiir akımıdır. Bu akımın yazarları milliyetçilik düşüncesinden etkilenerek bu doğrultuda eseler vermişlerdir. Yazarlar dildeki yabancı sözcüklerin Türkçe karşılıklarını kullanmayı tercih etmişlerdir. Şiirde, Halk edebiyatında olduğu gibi hece ölçüsü kullanılmıştır. Genellikle sözcüklerin akla gelen ilk anlamları kullanılmıştır. Yazarların verdikleri eserlerde millî hisler ön planda olurken, eserlerdeki kişiler halk arasından seçilmiş sıradan kişilerdir. Bu akıma dahil olan şairler şiirlerini Kültür Haftası, Hisar ve Çınaraltı gibi dergilerde yayınlamışlardır. Bu akıma dahil olan yazarlar: Ahmet Kutsi Tecer, Arif Nihat Asya, Orhan Şaik Gökyay, Kemalettin Kamu, Ömer Bedrettin Uşaklı, Bedri Rahmi Eyüboğlu, Behçet Kemal Çağlar, Necmettin Halil Onan, Zeki Ömer Defne ve Coşkun Ertepınar'dır. Cumhuriyet döneminin başlarında bir araya gelen tek topluluktur. Yeni bir edebiyat kurmak, Batı edebiyatını takip etmek, özgün şiir oluşturmak adına ortaya çıkmışlar, ancak Beş Hececiler'in takipçileri olmaktan kurtulamamışlardır. Bu sanatçılar; Sabri Esat Siyavuşgil, Vasfi Mahir Kocatürk, Yaşar Nabi Nayır, Cevdet Kudret, Kenan Hulusi, Muammer Lütfi, Ziya Osman Saba'dır. Bunların arasında en dikkate değer isim Ziya Osman'dır. 1940 sonrası Türk şiirinde önemli izler bırakan Garip akımını Orhan Veli kurar. Ona, Oktay Rıfat ve Melih Cevdet destek verir. Bu akıma göre şiirde basitlik ön plandadır. Şiir hayata yaklaştığı sürece başarılıdır. Vezin, kafiye, nazım şekli şairin elini kolunu bağlayan gereksiz unsurlardır. Şiir serbest olmalı, hayatın canlılığını yansıtmalıdır. Şiirin ahengini sağlayan bu bağlar değil sözcüklerdir. Şiirde mecazlı söyleyişlerden kaçınılmalıdır. Sanatlar, şiire bu zamana kadar bir şey kazandırmamıştır. Şiir, yüksek zümrenin malı olmaktan çıkarılmalıdır. Yeni şiirin beğenisi mutlu sınıfı oluşturanların değil bir lokma ekmek için didinenlerin şiiridir. Onlara hitap edecektir. Şiiri en öz, en yalın halde bulmak için bilinçaltına yönelen Garipçiler kendilerinin sürrealist akıma yaklaştığını söylemişlerdir. Garipçilerin şiir anlayışı, şiir dünyasına bomba gibi düşmüş, eleştirenler olduğu gibi destekleyenler de olmuştur. Ancak şiirin bu kadar basit olmadığını savunanlar sonunda haklı çıkmış, önce Oktay Rıfat ve Melih Cevdet kapalı, imgesel şiire yönelmiştir. 1920–1960 yılları arasında etkili olan şiir hareketidir. Bu türdeki eserlerde pragmatik ve didaktik bir yapı görülür. Şiirlerde savunulan bir görüş vardır. Şairler ""toplum için sanat"" doğrultusunda toplumsal kaygı güderek eserler vermiş ve gelecekçilik (fütürizm) akımından etkilenmişlerdir. Bu anlayışta eser veren şairler, şiirde önemli olanın ""içerik"" olduğunu savunup sanatsal kaygı gütmeden ölçüsüz ve uyaksız şiirler yazmışlardır. Eserler geniş kitlelere hitap etmek amacıyla yazılmıştır. Şiirde bireysellikten çok kolektiflik vardır. Başlıca temsilcileri: Nâzım Hikmet, Rıfat Ilgaz, Aziz Nesin, Ceyhun Atuf Kansu, Ahmed Arif, Ercüment Behzat Lav, Arif Damar, Şevket Süreyya Aydemir, Vedat Nedim Tör, Enver Gökçe, Şükran Kurdakul ve Mehmet Başaran'dır. Serbest nazım: Genellikle ölçü ve uyağa bağlı bulunmayan ve dizelerdeki hece sayısı değişik olan şiirlerdir. Daha çok Serveti Fünun'dan sonra yaygınlık göstermiştir. Bu türde ahenk, aliterasyon ve asonanslarla sağlanır. Toplumcu şiir: İdeolojik eğilimli şiir türüdür, daha çok meteryalist dünya görüşü üzerine temellendirilmiştir ve Marksist ideolojiyle de şekillendirilmiştir.Bu görüşe göre eser veren şair ve yazarlar; işçi sorunları, köylü sorunları, siyasal ve toplumsal sorunlar gibi çeşitli konularda bir şeylere farkındalık yaratmaya çalışıp okuru etkilemeye çalışırlar. Toplum için sanat anlayışını da benimsemişlerdir. Birinci Yeni, diğer adıyla Garip akımı, şiirselliği ve geleneksel kuralları, baştacı edilenleri yadsıyarak şiirde halka ve yalına yönelen, biçim, öz ve söyleyiş yenilikleri getirmişti. Ancak on yıl sonra, şiirde şiirsellik, duyarlılık, duygu, süslem ve imge aranır oldu. Batı'da geliştirilen "soyut", "imgesel" benzeri niteliklerle yazmak gibi yeni arayışlara gidildi.Bu, İkinci Yeni'nin doğmasına zemin hazırladı. Bu şiirin temsilcilerinden olan İlhan Berk, şiiri özelliklerini şöyle açıklamıştır. Şiirin öğelerini, ilkelerini saptamak, kendi ilkelerinin dışındaki bütün öbür araçları atmak, şiiri şiir olarak düşünmek, İkinci Yeni Şiir ilk bunu düşünüyor.Şimdiye değin anlamın bir yönü biliniyordu: Akla bağlılık. Oysa şiirin en yüce öğesi aklı allak bullak etmesi, onu yıkmasıdır. Bu şiirin diğer bir temsilcisi Edip Cansever ise görüşünü şöyle ifade eder: Şiirin değeri okuyucunun çağrışım gücüne bağlı olmalı. Ece Ayhan ise İkinci Yeni'de yapmak istediğini şöyle özetler: İkinci cepheyi açmak, akıl dışında da bir anlam olduğunu savunmak, şiirin kuralları konusunda yıkıcı davranmak, anlamsızlığın anlamına doğru gitmek. Bu gerçekleri dil kurallarıyla sınırlayamadığımız için dili aşmak, kelimeleri anlamından kurtarmak, yeni özün sonucu olan yeni biçimi, yeni biçimin de zorunlu sonucu olan yeni özü getirmek. Başlangıçta bir topluluk olarak ortaya çıkmayan, bildirgesi bulunmayan, kimi ilkeler üzerinde birleşmeden Birinci Yeni'yi yeterli görmeyerek şiirde, her birinin kendi aradığını gözettiği bu şairleri "İkinci Yeni" adı altında toplamak gerekmiştir. Bu grup çok uzun soluklu olmadıysa da Türk şiirine yeni boyutlar kazandırdı. Cumhuriyet dönemi Türk edebiyatında 1960-1980 yılları arasındaki şiir eğilimidir. Ataol Behramoğlu, İsmet Özel, Süreyya Berfe ve Özkan Mert, 1969'da Ant dergisinde ""Toplumcu Genç Şairler Savaş Açıyor"" başlıklı yazılarıyla İkinci Yeni şiir anlayışına karşı olduklarını belirtmişlerdir. Dönem şairleri konu olarak: umut, yaşama sevinci, isyan, devrim ve direnme gibi konuları seçip, Marksist ideolojiyi beniseyip; yerleşik düzeni eleştirmişler, sınıf anlayışı halk ve işçi sınıfına dair görüşler belirtmiş ayrıca da kadın ve kadın hakları konularına da atıflarda bulunmuşlardır. İkinci Yeni doğrultusunda eserler veren şairlerde ""kapalı bir anlatım"" görülürken, İkinci Yeni Sonrası Toplumcu şiir hareketini bağlı şairlerde ise ""açık bir anlatım"" görülür. Bu dönem şairleri biçimden çok içeriğe önem vermişler ve kendilerini toplumun sözcüsü olarak nitelemişlerdir. Şairler eserlerinde çeşitli sloganları da kullanıp geleneksel söyleyişilerden faydalanmışlardır. Temsilcileri: İsmet Özel, Ataol Behramoğlu, Süreyya Berfe, Nihat Behram, Refik Durbaş ve Ahmet Oktay'dır "Hisarcılar”, Cumhuriyet Dönemi Türk Edebiyatı şiir ekollüne bağlı olan şair ve yazarlar topluluğudur. Hisarcılar ilk şiirlerini Çınaraltı dergisinde, Garip akımına karşı bir duruş sergileyerek yayınladılar. Daha sonra 1950 yılında yayınlanmaya başlayan ve 1980 yılına kadar aralıklı olarak 277 sayı çıkarılan Hisar dergisi etrafında toplandılar. Mehmet Çınarlı, İlhan Geçer, Mustafa Necati Karaer gibi şairler, kuruculuğunu yaptıkları Hisarcılar akımının ilk temsilcileridir. Daha çok sanatçının bağımsız olmasını ve Yaşayan Türkçeyi savunmuşlar, Garip akımına karşı çıkmışlardır. Yenileşmek için, geleneklerin tümüyle yok sayılmasını doğru bulmamışlardır. Şiir ve öykü dalında Türk edebiyatına yeni örnekler kazandırmışlardır. Mehmet Çınarlı, Hisar dergisinin Aralık 1980 tarihli 277. veda sayısında dile getirdiği: ""Hisar'ın savaşı, yabancı kopyası olmayan, geleneklerinden bağlarını koparmayan, politik ve ideolojik baskılara boyun eğmeyen bir sanatı, halkın konuştuğu dille konuşan bir edebiyatı koruyup geliştirme savaşı idi."" Delfi kâhinleri Delfi kâhinleri (İngilizce "Pythia", Yunanca "Πυθία"), Yunanistan'da Delfi'deki gelecek habercileri. Delfi rahiplerini dinlemek için her gün birçok Yunan ve yabancı gelirdi. Böylece rahipler dünyada olan bitenlere ilişkin pek çok bilgi edinir ve bu bilgilere dayanarak kehanette bulunurlardı. Delfi kâhinleri yalnızca gelecek habercileri değil, aynı zamanda eskiçağda devletlerin en önemli danışmanıydı. Diğer bir adları ise Apollon'un Sözcüleri idi. Süper Lig tüm zamanların puan durumu Süper Lig'in ilk sezonu olan 1959 sezonundan günümüze olan süreçte takımların gösterdiği performansı şu şekildedir: Bu istatistiki bilgide Süper Lig'in kuruluş yılı olan 1959'dan bugüne kadar takımların elde etmiş oldukları lig dereceleri verilmiştir. WCW izle ve Ã¶de etkinlikleri listesi WCW adlı Organizasyonun aylık şovlarıdır. Murat Akkoyunlu Murat Akkoyunlu (d. 20 Mayıs 1973, Bursa), Türk oyuncu. Bursa Tobav Gençlik Tiyatrosu’nda başlayan tiyatro çalışmalarını, Bursa Devlet Tiyatrosu, Tevfik Gelenbe Tiyatrosu, Tiyatro Ti, Tiyatro Çisenti, Bugay Yapım Prodüksiyon Tiyatrosu'larında sürdürdükten sonra, “godot’yu izlerken” oyunuyla katıldığı Gökhan Semiz'in kurduğu E.S.E.K. topluluğuyla “üçüncü türden yakın ilişkiler” oyununda da çalıştı. “Bizimkiler”, “Koltuk Sevdası”, “Cesur Kuşku” ve "İki Arada" adlı dizilerde oynadı. 2005'te Okan Bayülgen'ün Televizyon Makinası adlı Talk Showunda her hafta skeçler canlandırdı. TRT için çocuk programları yaptı.,“dar alanda kısa paslaşmalar” ve "çakallarla dans, Sağ Salim, Sağ Salim 2: Sil Baştan" adlı sinema filmlerinde rol aldı. 2011 yılında Seksendört'ün Söyle şarkısının klibinde yer aldı. Ocak Cüce Gökadası Ocak Cüce Gökadası, Ocak takımyıldızı yönünde yaklaşık olarak 460.000 ışık yılı uzaklıkta bulunan ve samanyolu'nun uydu gökadası olan bir cüce gökadadır. 1938 yılında Harlow Shapley tarafından, Güney Afrika'da 24 inçlik bir yansıtıcı teleskop kullanılarak fotoğraf plakaları uzerinde keşfedilmiştir. Shapley, bu keşiften kısa bir süre sonra da Heykeltıraş Cüce Gökadası'nı keşfetmiştir. Gökada, kendisinden önce keşfedilmiş olan büyük NGC 1049 ile birlikte, 6 küresel yıldız kümesini içermektedir. Silindirik yay Silindirik yay, daire kesitli basit bir çubuk ya da etli boru şeklinde olan ve burulmaya zorlanan yay çeşididir. Blok yaylar, çubuk yaylar ve kovan yaylar başlıca çeşitleridir. Bu yaylar taşıt akslarında, moment anahtarlarında, esnek kavramalarda vs. kullanılmaktadır. Helisel silindirik yay Helisel silindirik yay, daire veya dikdörtgen kesitli bir telin bir eksen etrafında silindirik şekilde sarılmasıyla imal edilen ve burulmaya zorlanan, helisel yaylar ailesinden bir yay çeşididir. Helisel silindirik yaylar gerek bası yayları, gerekse çeki yayları olarak kullanılabilirler. Sinop Baskını Sinop Baskını (30 Kasım 1853), Kırım Savaşı'nın önemli çarpışmalarından biri olan baskın. Bu baskında Rus Karadeniz donanması, Sinop'ta Osmanlı donanmasına ağır bir darbe indirdi. Dünya deniz savaşları tarihinde yelkenli ahşap gemilerin rol aldığı son çarpışma ve gülle yerine patlayıcı mermilerin (humbara) kullanıldığı ilk çarpışma olarak Sinop Baskını'nın özel bir yeri vardır. Osmanlı ve Rus orduları bir süredir Kırım Savaşı'nın Kafkas cephesinde çarpışıyorlardı. Kafkaslardaki Osmanlı güçlerinin ikmal yolu Trabzon ve Batum limanlarıydı. Deniz yolunu korumak amacıyla Patrona Osman Paşa (Oramiral) komutasında Sinop'ta bir filotilla üslenmişti. Ana üssü Sivastopol olan Rus Karadeniz donanmasının başında Amiral Nahimov vardı. Sivastopol Sinop'a sadece 180 deniz mili uzaklıktadır. Sürpriz bir baskında filotillanın 280 deniz mili uzaktaki İstanbul'dan yardım alamayacağını hesaplayan Nahimov, 30 Kasım 1853 Cuma günü ateş gücü çok üstün gemilerle ve sis altında tam bir baskın etkisi ile Sinop limanına kuzeybatı tarafından üçgen şeklinde girdi. Rus filosu 7 saffı harp gemisi (612 top), 2 yelkenli korvet (98 top) ve 3 buharlıdan (12 top) oluşuyordu. Kale toplarının hazırlıksız, Osmanlı bahriyelilerinin eğitimsiz olması gibi faktörler de Rusların lehindeydi. Rus gemileri limanda demirli Osmanlı gemilerinin karşısına dizilerek patlayıcı mermi atan toplarla saldırıya geçtiler. 1.5 saat sonra 7 yelkenli fırkateyn, 3 yelkenli korvet ve 2 buharlı vapurdan oluşan Osmanlı filotillasının tümü imha oldu. Rus filosu daha sonra kıyıdaki bataryalara ateş açtı bataryalar karşılık verdi 37 Rus öldü 229'u yaralandı 3 gemi hasar aldı. Yanan gemilerde bulunan ve denize dökülen 4.000'in üzerinde asker hayatını kaybetti. (Başka bir kaynak ise bu sayıyı 2.700 şehit, 556 ağır yaralı ve 150 esir olarak veriyor) Patrona Osman Paşa esir düştü, yardımcısı Riyale (Tümamiral) Bozcaadalı Hüseyin Paşa ise hayatını kaybetti. Kaybedilen Osmanlı gemileri (top sayıları) şöyledir: Toplam: 12 parça gemi ve yaklaşık 470 top. Süratli bir vapur olan ve baskından kaçmayı başaran "Taif" felaketten iki gün sonra haberi İstanbul'a ulaştırdı. Gözlemciler Sinop Baskını'nda denk olmayan kuvvetlerin karşı karşıya gelmesini büyük haksızlık olarak gördüler. Görgü tanıkları denize dökülen bahriyelilere Rusların merhamet etmediğini söylüyorlardı. Muharebe Avrupa kamuoyuna bir Rus hunharlığı şeklinde yansıdı ve İngiltere ile Fransa'nın Osmanlı İmparatorluğu yanında Kırım Savaşı'na girmek için kullandıkları sebeplerden biri oldu. Baskının hemen ardından İngiliz ve Fransız donanmaları Karadeniz'e girdiler. Avusturya'nın notası sonucunda Rusya barış yapma durumunda kaldı ve Paris Antlaşması imzalandı. (30 Mart 1856) Sinop'ta baskının acı anısını yaşatan bir şehitlik, bir de şehitlerin üzerinden çıkan paralarla yaptırılan "Şehitler Çeşmesi" inşa edilmiştir. Helisel konik yay Helisel konik yay, daire veya dikdörtgen kesitli bir telin bir eksen etrafında konik şekilde sarılmasıyla imal edilen ve burulmaya zorlanan, helisel yaylar ailesinden bir yay çeşididir. Helisel konik yaylar bası yayları olarak kullanılabilirler. Bolu AtatÃ¼rk Stadyumu Bolu Atatürk stadyumu Bolu'da 9000 kapasiteli olan stadyumdur. Boluspor'un iç saha maçlarına ev sahipliği yapan stadyum çok amaçlı kullanılabilir. 1958 yılında hizmete girmiştir. Stadyumun zemini çim ve futbol sahasının drenajı mevcuttur. Cim sahanın su ihtiyacı artezyen suyundan 60 tonluk su deposuna santraviç motorları ile depoya basılarak sahayı sulama işlemi yapılmaktadır. Altı kulvarlı atletizm pisti vardır. Tribünlerin altında hakem, müşahit ve sporcu soyunma odaları, bisiklet eğitim merkezi, iş atölyeleri ve depolar bulunmaktadır. 1999 yılında bakıma alınarak basın ve protokol tribünlerinde gerekli değişiklik yapılmıştır. Depremde zarar gören kapalı tribünün girişe göre sağ tarafta bulunan bloğun beton üst çatı örtüsü ve kale arkaları tribünleri yıkılmıştır. 2000 yılı sonunda bakım ve onarım çalışmaları ile tesise kapalı tribünün kolon güçlendirilmeleri yapılmıştır. 2002 yılında pazar tarafındaki kale arkası yapılmıştır. Diğer kale arkası ise yapılamamıştır. 2006-2007 sezonunda turnikeli sisteme geçilmiştir, ayrıca döner panolu reklam sistemine geçilmiştir. Atatürk Stadyumu'nda 2008 yılında birçok yenilik olmuştur. Kapalı tribünün üstündeki beton çatı kaldırılmış ve uzay çatı diye bildiğimiz çatı sistemi ile kapanmıştır. Kapalı tribünün kenarlarına tribünler yapılmıştır ve pazar tarafındaki kale arkasıyla birleştirmek için kamare kabinleri için bir bina şeklinde bölüm yapılmıştır, aynı işlem 17 Temmuz Spor Salonu tarafına da uygulanmıştır. Stadın tel örgüleri kaldırılmıştır. Soyunma odaları yenilenmiştir. Misafir seyirci bölümü daha öncelerinde pazar tarafındaki kale arkasının kapalıdan tarafındaki bölümden kapalı tribünün 17 Temmuz Spor Salonu tarafına alınmıştır. Stadın tamamı koltuklandırılmıştır. Maraton tribünün üstünde uzay çatı ile kapanmıştır. elektronik skorbord a geçilmiştir, ayrıca stadyumda ses sistemi dahil birçok yenilik olmuştur. Kayseri Atatürk Stadı'nın ışıklandırma sistemi 2009 senesinin başında alınarak stada takılmak için çalışmalara başlanmıştır. Işıklandırma sistemi 2009-2010 sezonunda devreye girmiş ve stadyum gece maçları için uygun hale gelmiştir. Kartal Stadyumu Kartal Stadyumu İstanbul'un Kartal ilçesinde 7.195 koltuk kapasiteli olan stadyumdur. Kartalspor'un iç saha maçlarına ev sahipliği yapan stadyum çok amaçlı kullanılabilmektedir. Özellikle Kartalspor 1. Lig'e çıktıktan sonra stadın tüm trübünleri açılmaya başlamıştır. Stadyum, 1986 yılında Mimar-Müteahhit Mehmet Özbek tarafından yapıldı. Dört tarafı tribünle çevrilmiştir. Tribünlerin hepsi koltukludur ve tribünler sahaya oldukça yakındır. Kartal taraftarının bulunduğu tribünlerde tel örgü bulunmaktadır. Stadyumda ayrıca güvenlik kameraları da bulunmaktadır. Stadyum 2018 yılında tamamen yıkılmıştır. Kangal yay Kangal yay, daire veya dikdörtgen kesitli bir telin bir eksen etrafında silindirik ya da konik şekilde sarılmasıyla imal edilen, bir yay çeşididir. Kangal yaylar, eğilmeye zorlanan helisel yaylardır. Taşıt marşları ve kapı mekanizmaları gibi küçük bir dönme hareketi sağlanarak moment iletmekte kullanılırlar. Çeki yayları Çeki yayları, kuvvetin uygulama şekline göre çekme kuvvetlerinin etkisinde kalan yaylardır. Helisel silindirik yaylar dışında kalan tüm yaylar bası yaylarıdır.Çeki yayları diye buna denir. Bası yayları Bası yayları, kuvvetin uygulama şekline göre basma kuvvetlerinin etkisinde kalan yaylardır. Helisel silindirik yaylar dışında kalan tüm yaylar bası yaylarıdır. Iğdır Şehir Stadyumu Iğdır Şehir Stadı, Iğdırspor'un maçlarını oynadığı stadyumdur. Stadın önceden 3.530 olan kapasitesi, 5.000 kişiye çıkarılmıştır. 100 kişilik oturaklı protokol tribününe sahip olan stadyum, şehir merkezine iki kilometre uzaklıkta, Iğdır'ın merkez ilçesine bağlı Halfeli beldesindedir. Pralin Pralin, toplam ürün ağırlığının en az % 25 i bitter çikolata, sütlü çikolata, bol sütlü çikolata, beyaz çikolataların kombinasyonundan , karışımından veya herhangi birinden ya da dolgulu çikolatadan oluşan bir lokma büyüklüğündeki çikolatadır. Fransa kralı XIII. Louisin emrindeki büyükelçilerden biri olan Plessis-Pralin dükü aşçıbaşısı Lassagne tarafından üretilen bir şekerleme türü. Lassagne, tesadüfen altında çalışan aşçılardan birinin, bir bademi şeker parçaları ile kapladığını görür. Pralin fikri bu şekilde doğar. Yine de çikolata ile kaplı gerçek pralinin icat edilmesi için daha uzun bir zaman geçmesi gerekecektir. Misket Misket, (bilye, cicoz, mile), çocukların oyuncak olarak kullandığı, genellikle kemik, cam veya demirden yapılan küçük, sert, küre biçimindeki toplara denir. Bursa'da "cilli" olarak adlandırılır. Bilye ("“bilya”" okunur), misket dışında Ege yöresinde meşe olarak da adlandırılmaktadır. Sivas bölgesinde de "cıncık" ismini alır. Eskiden yuvarlak çakıllar ya da meyve çekirdekleri bilye olarak kullanılırken, 18. yüzyılda mermer bilyeler yapıldı. Bilye oyunlarının adı ve kuralları oynandığı ülkeye göre değişiklik gösterir. Türkiye'de renkli cam bilyelere "misket" denir. En çok oynanan bilye oyunları ise “tumba”, “kuyu” ve “Üçgen”dir. Bilye oyunlarında ortak nokta, bilyeyi yuvarlayarak başka bir bilyeye çarptırmak ve onu kazanmaktır. Bilye, kıvrılan işaret parmağının içine oturtulur ve başparmakla itilerek atılır. "Kaptan Oyunu"nda, bilyeler yerde açılan belirli sayıda çukura önceden saptanmış bir sıraya göre sokulmaya çalışılır. Bunu başaran oyuncu, rakibinin bilyesine atış yapma hakkı kazanır. Genellikle cam veya demir bilyelerle oynanan oyunlardır. Çok değişik kurallarla oynanan çeşitleri vardır. Şap oyunu istenildiği kadar kişi ile oynanabilir bunu oyunu kuran oyuncu belirler.Misketler şap denen yuvarlağın içine kaçlık oynanıyorsa o kadar dizilir.Birincilik için duvar kenarına misketleri atarlar kimin misketi daha öndeyse o kişi birinci olur. Sonuncu olan oyuncu ise şapın kaç oldugunu ve yenmenin ne zaman olduğunu belirler.Özetle şapın kaç olduğu şöyle açıklanabilir: "Yuvarlağın içine bir kez girerildiğinde oyun kaybedilir. Normal şartlarda bu bir olur ancak bunu sonuncu yükseltebilir. Yeme sonlu başlı denirse oyundaki oyuncu yerden misket çıkarırsa diğer oyuncuyu vurur ve yerdekiler o oyuncunun olur. Yeme son derse oyunun içinde misket çıkarsa bile oyunun sonunu beklemelidir ve o zaman yerden misketi son çıkaran oyuncu rakibini vurmaya çalışır. Vurduğu takdirde rakibinin yerden çıkardığı misketi alır.Birde en başta hiç kimse yerden misket çıkartmadan birbirini vurursa kaynaşma olur.Bu durumda misketler ebeden yeniden atılır." Çukur oyununda oyuncular çukura misketlerini koyarlar. Oyun başladıktan sonra çukura ilk misketini sokan oyuncu tüm misketleri alır ve oyun yeniden kurulur. Genişçe ve düz bir alanda 2 ya da daha fazla oyuncu ile oynanır. İlk oyuncu misketini genellikle çok uzak veya çok yakın olmayacak şekilde ileriye doğru atar. Onu takip eden oyuncu, diğer oyuncunun attığı miskete vurmaya veya en azından 1 karış mesafesi kadar yaklaşmaya çalışır. Genelde vurmak amaçtır. Çünkü eğer vurulamaz ise yahut karış mesafesine gelinemezse bir sonraki elde diğer oyuncu yakında bulunan oyuncunun misketini kolaylıkla vurur. Oyun bu şekilde sırayla belirlenen alan içinde misketlerle gezilerek oynanır. Oyun başlamadan ödül miktarı kararlaştırılır. Örneğin vuruş 2 karış 1 misket gibi. Bu durumda bir oyuncu diğer oyuncunun misketini vurduğunda, vurduğu kişiden 2 misket alır. Şayet "karış açmışsa" ("kendi karışıyla" bir karış mesafeye yaklaşmışsa) 1 misket alır. Vurma ya da karış açma eyleminden sonra o anda bulunulan noktadan oyun tekrar açılır. Genelde vurulan kişi son açılır. Oyun karışsız da oynanabilir. Genişçe ve düz bir alanda 2 ya da daha fazla oyuncu ile oynanır. Yere belirli bir sayıda (mesela. 2 ünite) misket dikilir ve dik olmalıdır. İlk atan oyuncu baş tarafı söyler. Ve başı vuran oyunucu ondan sonraki bütün misketi alır. Hangisini vurduysa ordan baş tarafa doğru değil de diğer taraftaki bütün bilyeleri alır. Eğer 2 bilyeye birden değerse tık olur ve tekrar dener. Ama hem baş tarafa deyip hem de başka bir miskete değerse tık olmaz oyuncu bütün bilyeleri alır. Tumba Oyunun bir alt versiyonudur. Tumba oyunu arasında söylenebilir.Dizilen misketlerden sonra ilk atan oyuncu cımbız diyebilir. Cımbız'ın tumba'dan tek farkı dizilen her bilye baş özelliği taşımasıdır. Yani dizilen bilyeleren herhangi birini dakkanız ile vurursanız dizilmiş bütün bilyelere sahip olursunuz. Bir diğer adı mors olan üçgen Genelde iki ve daha fazla oyuncuyla daha çok toprak zeminde oynanan bu oyunda yere bir üçgen çizilir. Kaçar oynandığına karar verildikten sonra misketler, üçgenin köşelerine birer adet koyulur. Artan misketlerde üçgenin içerisine gelişigüzel koyulur. Üçgenden 3-4 metre uzağa atış çizgisi çizilir. Üçgenin olduğu bölgeden atış çizgisine doğru oyuncular dakkalarını (kafliklerini) fırlatır. Atış çizgisine en yakın olan oyuncu ilk atış hakkını kazanır. Sıralama çizgiye yakınlığa göre belirlenir. Amaç oyuncunun misketleri üçgenin içerisinden çıkararak bilye hazinesini arttırmasıdır. Çıkarttığınız her bilye sizindir. Kural olarak atış çizgisinden yapılan ilk atış dışındaki diğer tüm atışlarda “mumdirek tekniği” kullanılarak atış yapılması esastır. Yere önce bir üçgen çizilir. Her oyuncu bu üçgenin içine kendi misketlerini diker. Oyuncular ayrıca, ellerine iyi oturan çocuk argosunda "kaflik" adı verilen bir oyun misketi kullanırlar ve başlangıçta bu kafliği üçgenden uzak bir yere atarlar. Oyuna ilk olarak, üçgenden en uzağa kafliğini atan oyuncu başlar. Amaç, bu misketle üçgen içindeki misketlere vurarak üçgen dışına çıkarmak ve bu çıkardığı misketleri kazanmaktır. Çocuk argosunda misket kazanmaya ise "ütmek" adı verilir. Eğer oyuncunun misketi ya da başka bir deyişle kafliği bu üçgenin içine oturursa oyuncu üçgene dikili misketi vurmuş ve dışarı çıkarmış olsa da kaybeder ve diskalifiye olur. Ayrıca bir oyuncu diğer oyuncunub kafliğine vurursa, vurduğu oyuncu diskalifiye olur ve oyunu kaybeder. Bazen, üçgendeki misketlerin önüne madeni para da dikilir ve bu para da vurularak üçgen dışına itilmeye ve kazanılmaya çalışılır. Mors oyununun yine aynı kurallarla oynanan üsküpden farkı, oyuncunun misketinin üçgen içine ilk oturuşta diskalifiye olmasıdır. Üsküpde ise ikinci oturuşta elenir. Yere önce bir üçgen çizilir. Her oyuncu bu üçgenin içine kendi misketlerini diker. Oyuncular ayrıca, ellerine iyi oturan çocuk argosunda "kaflik" adı verilen bir oyun misketi kullanırlar ve başlangıçta bu kafliği üçgenden uzak bir yere atarlar. Oyuna ilk olarak, üçgenden en uzağa kafliğini atan oyuncu başlar. Amaç, bu misketle üçgen içindeki misketlere vurarak üçgen dışına çıkarmak ve bu çıkardığı misketleri kazanmaktır, başka bir deyişle ütmektir. Eğer oyuncunun misketi ya da başka bir deyişle kafliği bu üçgenin içine oturursa oyuncu üçgene dikili misketi vurmuş ve dışarı çıkarmış olsa da atışı sayılmaz ve atışını yineler. İkinci oturuşta ise diskalifiye olur. Ayrıca bir oyuncu diğer oyuncunun kafliğine vurursa, vurduğu oyuncu diskalifiye olur ve oyunu kaybeder. Üsküpün, morsdan farkı, oyuncunun misketinin üçgen içinde ikinci kalışında diskalifiye olmasıdır. Morsda ise ilk oturuşta oyuncu diskalifiye olur. Damon Hill Damon Hill (17 Eylül 1960,Londra), aynı babası Graham Hill gibi geç bir başlangıç yaptı. İlk yıllarda motor yarışlarına katılan Damon, 1983 yılında arabalara geçti. Yirmili yaşlarının ortasındaydı ve bu dönemdeki performansları pek parlak değildi. Ancak bir anda kendini Formula Ford’da buldu ve 1986 yılında F3 serisine geçti. 1987’de iyi işler yapmasına karşın ilerleyen yıllar pek iyi geçmedi ve F3000 serisine geçti. Damon her zaman mali sorunlar yaşadı. Ancak 1990’da gerçek potansiyelini gösterebildi. 1991’de çok hızlıydı ama mekanik sorunlar Hill’i engelledi. Hill’in performansları Frank Williams’ın kendisine test pilotluğu için öneride bulunmasına yetecek derecede iyiydi. 1992 yılında F1’de yarışmaya başladı. Nigel Mansell’in şampiyon olduğu sezonda Brabham ekibi ile yarıştı. BT60B iyi bir araba değildi ama Hill yine de iyi işler yaptı. Mansell’in Williams’tan ayrılıp Indycar serisine gittiği 1992 sonu Hill için yeni bir başlangıç oldu. Frank Williams ve Patrick Head, Alain Prost’un takım arkadaşı olarak Damon Hill’i takıma getirdi. Bu imkânı iyi kullanan Damon, lider götürdüğü Britanya ve Almanya GP’lerinde teknik arızalar sebebiyle damalı bayrağı göremedi. Ancak ilk galibiyetini Macaristan’da almayı başardı. Ve bu galibiyeti Belçika ve İtalya’daki galibiyetler izledi. Sezonu üçüncü sırada kapattı. Prost emekliye ayrıldıktan sonra Ayrton Senna ile takım arkadaşı oldular ancak bu arkadaşlık fazla uzun sürmedi ve Senna Imola’da yaşamını yitirdi. Bir anda takıma liderlik etme görevi Hill’in olmuştu. Michael Schumacher ile son yarışa dek mücadelesini sürdürdü ve Adelaide’da Schumacher’in kendisini yolun dışına itmesi sonucu şampiyonluğu kazanamadı. Hill 1995 yılında favoriydi ve sezona iyi başlamıştı ama Schumacher, Hill’in sezon içinde yaşadığı sorunları çok iyi değerlendirdi. Hill’in kontratı 1996 sonunda bitiyordu ve Williams takımı Heinz-Harald Frentzen ile anlaşmıştı. Hill bu andan itibaren performansının zirvesine çıktı ve 1996 sezonunda sekiz yarış kazanarak şampiyonluğunu ilan etti. Ancak Willams’ta kalmak için artık çok geç olmuştu ve Arrows takımına katıldı. Felaket bir sezon geçirdi. Sadece Macaristan’da gerçek hızını gösterebildi. F1’deki son iki sezonunu Jordan’da geçirdi. 1998 yılında takımın tarihindeki ilk birinciliği Spa’da kazandı. 1999 yılında motivasyonunu tamamen yitirmişti ve emekliye ayrılacağını çok defalar dile getirdi. Takımın sponsorlarından Benson&Hedges, Hill’in devam etmesini istiyordu ve Hill sezon sonuna dek yarışmayı sürdürdü. Suzuka’da üç yıl öncesinde şampiyon olan Hill’den çok uzakta bir görüntü çizerek emekliye ayrıldı. Soner Ağın Soner Ağın (d. 1945, İstanbul - ö. 17 Ekim 2002, Ankara), Türk tiyatro, sinema ve seslendirme sanatçısı, yönetmen. 1970 yılında Ankara Devlet Konservatuvarı Tiyatro Yüksek Bölümü'nden mezun olan sanatçı, okulunu bitirir bitirmez Devlet Tiyatroları Genel Müdürlüğü kadrosuna girerek oyunlarda rol almaya başladı. Birçok oyunda rol aldı ve yönetmenlik yaptı, reklam filmlerinde rol aldı. Bir dönem TRT Ankara Radyosu'nda yayımlanan "Tiyatro Saati" programıyla, geniş kitlelere tiyatroyu sevdirdi. Televizyonda yayımlanan "Baretta" dizisindeki başrol oyuncusu kahramanı başarılı bir şekilde seslendirerek tanınırlığı ve sempatisi arttı. Evli ve bir çocuk babası olan Soner Ağın, Bursa Devlet Tiyatrosu için hazırladığı 'Zilli Zarife' oyununun 15 Ekim'de prömiyerini yaptığı geceden hemen sonra, sabaha karşı kaldırıldığı Onkoloji Hastanesi'nde kalp yetmezliği sonucu hayata veda etti. Emerson Fittipaldi Emerson Fittipaldi (d. 12 Aralık 1946, São Paulo) Brezilyalı Formula 1 pilotu. Avrupa'ya ilk gelişi, 1969 yılında Formula Ford yarışları ile gerçekleşmiştir. Jochen Rindt'in Monza'nın antrenman turlarında yaşamını kaybetmesiyle; Team Lotus adına 1970 yılında İtalya Grand Prix'de yarışmıştır. 1980’de F1 pistlerinden emekli olana dek 144 yarışa katılan Fittipaldi, bunların 14’ünde zafere ulaşmıştır. 1972’de Lotus takımıyla ve 1974’te McLaren takımıyla şampiyonluk yaşayan Emerson, 1997'de ciddi sakatlık yaşamıştır. Fittipaldi’nin yarış kariyeri Brezilya’da kendisinin sahip olduğu mevye tarlasının yakınlarında sürüş yaparken hafif uçağa çarpması sonucu bitmiştir. Giuseppe Farina Emilio Giuseppe "Nino" Farina (d. 30 Ekim 1906 - ö. 30 Haziran 1966), İtalyan otomobil yarışçısı. Formula 1'in ilk Dünya Şampiyonu pilotudur. Zamanının popüler pilotlarından olmamasına rağmen aşırı derecede cesur olmasıyla tanınmıştır. Geçirdiği birçok büyük kazaya rağmen hayatta kalması mucize olarak değerlendirilmiştir. Farina, 1938'de Maserati ile, 1938-39 döneminde ise Alfa Romeo ile yarışmıştır. II. Dünya Savaşı sonrası kendi Maserati arabası ile yarışan Farina, daha sonra tekrar Alfa Romeo'ya davet edilmiştir. Jean-Pierre Wimille’nin 1949 başında ölmesi ile takıma liderlik eden Giuseppe Farina, birçok kazadan sağ kurtulmasına rağmen, 1966'da Fransa GP'sini izlemeye giderken geçirdiği kazada yaşamını yitirmiştir. Gilles Villeneuve Joseph Gilles Henri Villeneuve ya da bilinen adıyla Gilles Villeneuve, (d. 18 Ocak 1950, ö. 8 Mayıs 1982) Quebec doğumlu Kanadalı Formula 1 pilotudur. Yarıştığı dönemde tüm dünyayı kendisine hayran bırakmıştır. 68 kez yarışan Villeneuve, 2 pol pozisyonu, 8 en hızlı tur zamanı, 29 finiş göremeyen yarış, 13 podyum, 6 yarış galibiyeti elde etmiştir. 1979 yılında Dijon-Prenois pistinde René Arnoux ile ikincilik için inanılmaz bir mücadeleye girişmiş ve bu mücadeleyi kazanmıştır. Bir diğer büyük kapışması ise ölmeden önceki yarış olan 1982 İmola GP'sinde takım arkadaşı Didier Pironi ile olmuş ve kaybedip yarışı 2. bitirmiştir. Bu onun 1982 yılında aldığı tek puandır. Villeneuve, İmola'daki yarıştan sonra Belçika'da Zolder pistinde 'pol pozisyonu' almaya çalışırken yaptığı kazada yaşamını yitirmiştir. Ölümünden sonra Kanada'daki piste kendi adı verilmiştir. Villeneuve, "Eğer biri bana üç dilek hakkım olduğunu söyleseydi, birinci dileğim yarışmak, ikincisi Formula 1'de olmak, üçüncüsü de Ferrari kullanmak olurdu." diyerek, hayattaki en büyük üç tutkusunu bir cümlede özetlemiştir. Ayrıca 1997 Formula 1 Dünya Şampiyonu Jacques Villeneuve'ün babasıdır. Merkez Luzon Merkez Luzon bölgesi Filipinler'deki en büyük ovalık araziye sahiptir ve ülkedeki piriçin çoğunu üretir. Bu yüzdendir ki Filipinler'de "Pirinç Kabı" olarak adlandırılır. Eyaletleri: Aurora, Bataan, Bulacan, Nueva Ecija, Pampanga, Tarlac ve Zambales. On üç şehri vardır. Onlar da: Bataan'da Balanga; Nueva Ecija'da Cabanatuan, Gapan, Muñoz, Palayan ve San Jose; Zambales'de Olongapo; Pampanga'da Angeles, San Fernando; Bulacan'da San Jose del Monte, Meycauayan ve Malolos; ve Tarlac'da Tarlac. Pampanga'daki San Fernando şehri bölgesel merkezdir. Aurura, Merkezi Yönetim No.103 tarafından Bölge IV'den transfer edildi. Filipin Cumhuriyeti'nin eyaleti Aurora küçük ve az nüfusa sahiptir, Quezon büyük ve çok nüfusludur. Quezon'in kuzeyinde Luzon'un doğu sahiline yerleşmiştir. --İspanyolca'da "contra costa" olarak bilinir. Sekiz kasabaya yayılan nüfusu yaklaşık 173.000'dir. Aurora ismini, Filipinler Cumhuriyeti'nin eski devlet başkanının karısının adı Aurora Quezon'dan almıştır. Her ikisi de yeni adı Naval olan Baler kasabasında doğdu. Katolik kilisesi İspanyol dört subay ve elli adamı tarafından Ağustos 1898'den Ağustos 1899'a kadar bir yıl boyunca korundu ve Filipinler'deki son İspanyol karakolu teslim alındı. Filipinli'ler bu kahramanları takdir ettiler ve onlar için bir anıt diktiler. Aurora 1951'de Quezon'un bir yedek-eyaletiydi ve tam anlamıyla 1979'da resmen eyalet ilan edildi. Aurora büyük ormanlık ve temiz toprağıyla çoğu çiftçi tarafından kullanılır. Eyalet yılda dört defa Pasific tayfununa maruz kalır ve bazıları aşırı tahribat yapar. Diğer taraftan oksijen tüpü ile dalma, şnorkelle yüzmek için güzel yerdir.Dramatik dağ manzaraları vardır. Temel ürünleri: kurutulmuş ceviz içi, pirinç, muz, kahve, biber ve turuçgiller ayrıca ağaç ürünler ve balık. Pampanga karma ekonomiye sahiptir: inşaat ve endüstri. Başlıca ürünler: pirinç, şeker kamışı şekeri, mısır, kavun, sebze ve bambu. Endüstriler ürünler: yiyecek ürünleri, dericilik, tekstil, eczacılık, metal ve makine parçaları. El sanatıda yapılır, balıkçılık ta yaygındır—tatlı-su ve tuzlu-su. Melih AÃ§ba Melih Açba (d. 1913, İstanbul - ö. 1988, İstanbul), Kuzey Kafkasya kökenli boksör, yönetici ve hakem. Abhaz kökenli bir ailenin çocuğu olarak, 1913'te İstanbul’da doğdu. Öğrenimini Galatasaray Lisesi'nde yaptı. Boksa 11 yaşında başladı. Okul ve İstanbul şampiyonu oldu. Liseyi bitirdikten sonra Amerika'ya gitti. Kaliforniya, Berkeley Üniversitesi'ni bitirdi. Boksta ilk Milli Türk Takımı 1928 yılında kurulmuş ve aynı yıllarda Türkiye'nin ilk uluslararası başarısı SSCB'de kazanılmıştır. Yaptığı 359 maçın 358'ini kazanan Melih Açba, 1940 yılında ABD'de yapılan ve En Büyük "Amatör Boks Şampiyonası" olan "Altın Eldiven" şampiyonası'nda 830 boksörün katıldığı 66 kiloda altın eldiveni alarak birinci olmuştur. 1942'de özerk Boks Federasyonu'nu kurdu. 4 yıl başkanlık yaptı. 1947 "Avrupa Şampiyonası" 'nda federasyon üyeliği yaptı. Dublin'de uluslararası maçlar yönetti. Boks yaşamı boyunca 359 maç yaptı ve hiç yenilmedi. 1942 - 1949 yılları arasında Türkiye Boks Federasyonu Başkanlığı yapmış, 1988'de İstanbul'da ölmüştür. Hakan Ã–zmert Hakan Özmert (d. 3 Haziran 1985), Türk futbolcudur. Süper Lig ekiplerinden Antalyaspor'da forma giymektedir. Fransa'nın Nantes kentinde dünya'ya gelen Hakan Özmert burada Fransız futbolunun köklü ekiplerinden FC Nantes'nın altyapısında futbola başladı. Ailesinin Türkiye'ye geri dönüp Sakarya'ya yerleşmesinden ötürü Sakarya'nın Akyazıspor ekibinin altyapısında oynamaya başladı. Bir sezon aradan sonra Sakaryaspor altyapısına geçti. 2003 yılında profesyonelliğe geçiş sözleşmesini imzalayarak as takım kadrosuna dahil edildi. As takım için ilk resmî karşılaşmasına 25 Mayıs 2003 tarihinde Yozgatspor'a karşı oynanan 1. Lig karşılaşmasındaı. 2005'te Karşıyaka'ya kiralanan Özmert, 2007'de kendisini Antalyasporlu yapan sözleşmeyi imzalamıştır. Burada da 29 lig maçında 3 gole imza atmıştır. 2010-11 sezonunda Kardemir Karabükspor'a transfer olmuştur. Burada uyum sorunu yaşamadan takımın önemli oyuncularından biri oldu be Karabükspor'un başarısında önemi pay sahibi oldu. Gösterdiği performansla birçok büyük takımın transfer listesine girmeyi başardı. 2011-12 sezonunun başında Süper Lig ekiplerinden Bursaspor'a transfer olduğu duyuruldu. Fakat kısa süre sonra bu transferin gerçekleşmediği açıklandı. Bunun üzerine Süper Lig'in yeni ekiplerinden Orduspor'la 2 yıllık sözleşme imzalayarak buraya transfer oldu. Orduspor'da başarılı bir sezon geçirmesine rağmen 2012-13 sezonu öncesinde sözleşmesi feshedildi ve Kasımpaşa'ya transfer oldu. 2013 yılında yeniden eski takımı Karabükspor'a döndü. 2013-14 sezonunda 12 lig 1 Türkiye Kupası maçına çıkan Özmert, 1.hafta eski takımı Kasımpaşa ile oynanan maçta bir de asist yaptı. 2014-15 sezonu öncesinde ise takımı ile UEFA Avrupa Ligi'ne katılma hakkı kazanan Özmert, takımının Rosenborg ile oynadığı rövanş maçında ağları havalandırdı ve skoru 1-1'e getirerek Kardemir Karabükspor'un tarihinde ilk kez katılığı Avrupa kupaları'nda attığı ilk golün sahibi oldu ve takımının bir üst tura çıkmasında büyük pay sahibi oldu. 2015 yılında Sivasspor'a bonservissiz transfer olmuştur. Ardından 2016 yılında İstanbul Başakşehir'e 1.5 yıllık sözleşme imzalamıştır. Şemsi Yastıman Şemsi Yastıman ("d. 10 Temmuz 1923, Kırşehir - ö. 10 Temmuz 1994, Lapseki"), Türk halk müziği sanatçısı. Türk Halk Müziği'ne kaynak kişi ve derleyici kimliği ile emeği geçmiş büyük halk sanatkârıdır. Asıl adı "Mehmet Galip Şemsettin" olan Şemsi Yastıman, "Şekerci Ahmed Ağa" ve "İlhamiye Hatun"un oğlu olarak dünyaya geldi. Saza ve söze ilgisi küçük yaşlarda başladı. O yıllarda Kırşehir ustalarından etkilendi. Ankara'da bulunduğu yıllarda "Yağcıoğlu Fehmi Efe" ve "Genç Osman"ın müzik meclislerine girerek kendini ve sazını geliştirdi. Sahneye çıkması da bu yıllara rastlar. Bir süre İzmir'de yaşayan ve burada evlenen Şemsi Yastıman, daha sonra İstanbul'a yerleşti. Kısa sürede şöhreti artan ve gazinolarda çalışmaya başlayan Yastıman, dönemi içinde, basın-yayın organlarının en çok bahsettiği sanatçılardan biri oldu. Onlarca plak doldurdu ve pek çok kez Türkiye Radyoları'nın programlarına davet edildi. Semsi Yastıman, özellikle halk müziği geleneğinin çalıp-söyleme tarzını benimsemiş bir halk sanatkârı olarak adından söz ettirdi. Âşıklık geleneğinin çeşitli türlerinde seslendirdiği eserlerle ve bilhassa dönemi içinde unutulmaya yüz tutmuş olan "destan" ve "taşlamalar"ı ile sevildi. Memleketi Kırşehir'in müzik potansiyelinin geniş kitlelere tanıtılmasına önayak oldu. Sanatçı kişiliği yanında, kendi adını taşıyan dükkânında saz dersleri vererek pek çok sanatçı yetiştirdi. (bkz. Hasan Cihat Örter, Serhan Yastıman) Türk halk müziği konusunda çeşitli kitaplar yayınlayarak kültür hayatına hizmetlerde bulundu. Şemsi Yastıman, doğum gününde, yani 10 Temmuz da (1994) Lapseki emek tatil sitesinde hayata gözlerini yumdu. Naaşı kendi vasiyeti üzerine çok sevdiği Lapseki Adatepe köyüne defnedilmiştir. En çok bilinen eseri, Kırşehir'e özlemini dile getiren "Memleket Hasreti" ve "Uzaylılar Hoşgeldiniz"dir. Çürüksulu Mahmud Paşa Çürüksulu Mahmud Paşa (1865 - 31 Temmuz 1931), Gürcü kökenli Osmanlı asker ve devlet adamı. Acara'nın Kobuleti (Türkçe adıyla Çürüksu) kentinde doğdu. 1909 yılından sonra Osmanlı Ordusu'nun Alman Genelkurmayı nezaretindeki modernizasyonunda görev aldı. Balkan Savaşı'na Ferik rütbesiyle katıldı. 1913 yılında kurulan, Sait Halim Paşa liderliğindeki İttihat ve Terakki hükümetinde Harbiye Nazırı vekili ve Nafia Nazırı olarak görev aldı. 1914 yılında Osmanlı Devleti'nin hazırlıksız olarak I. Dünya Savaşı'na katılmasına karşı çıktı. İttihat ve Terakki merkez komitesinden bağımsız, sözü dinlenen bir devlet adamı olarak tanındı. Talat Paşa kabinesinde Bahriye Nazırı oldu. 1918 yılında padişah tarafından Meclis-i Ayan azası olarak atandı. I. Dünya Savaşı'ndan sonra kurulan barış hazırlıkları komisyonunu yönetti. Bu görevdeyken Ermeni Kırımı'nı insanlık suçu olarak değerlendiren görüşler ileri sürdü. Ermenilerle barışa dair sözleri Mustafa Kemal Atatürk tarafından Nutuk'ta eleştirildi. 22 Mart 1920 tarihinde İngiliz işgal gücü tarafından "İttihatçı" olarak tanınan diğer siyasilerle birlikte Malta'ya sürgüne gönderildi. 1921 yılında serbest bırakıldı ve İstanbul'a döndü. FransÄ±zca ve Almanca ile birlikte ileri derecede matematik bilgisine sahipti. 31 Temmuz 1931 tarihinde vefat etti. Kaleköy, Kaman Kaleköy, Kırşehir'in Kaman ilçesine bağlı bir köydür. Kaleköy, Kırşehir İli Kaman ilçesine 15 km. uzaklıktadır. 15 kadar hane ve yerleşik nüfusu 33 kişi olan köyde, nüfus yaz aylarında 100'e kadar çıkmaktadır. Kırşehir il merkezine 39 km. mesafede olup, Kaman-Kırşehir yoluna 1 km. mesafede bulunmaktadır. Köyde şebeke suyu, telefon, elektrik bulunmakta olup, cami ve imam evi vardır. Eğitim ihtiyacı yakın belde ve ilçelerde karşılanmaktadır. Kalavun Kalâvûn tam adıyla Seyfeddin Kalâvûn el-Elfi el-Mansûr veya bütün lâkaplarıyla El-Melik el-Mansûr Seyf ed-Dīn Kalâvûn el-Elfi es-Sâlihî en-Necmî el-Alâ'î (kısaca Arapça: المنصور سيف الدين قلاوون الألفي‬ ) (d. yak. 1222 - o. 10 Kasım 1290 Kahire) 1279 ile 1290 döneminde Mısır'da hüküm sürmüş Türk asıllı Bahri Hanedanı'ndan Memlûk Devleti'nin yedinci hükümdârıdır. Kalavun Mısır Memlûk Devletinin yedinci hükümdârı olup Bahriye Memluklarından yak. 1222 Kıpçak doğumlu bir Kıpçak Türküdür. Eyyûbî Sultanı Salih Eyyub’ün kölelerinden olup, bin altına satın alındığı için "Elifi" de denir. Sultan kendisini 1247 yılında, serbest bırakınca askerlik hizmetine girdi. Sultan Baybars'ın emri altında güç ve nüfuz bakımından gittikçe yükseldi. Sultan Baybars'in oğlu Sultan Berke Han'ın hükümdârlığı zamânında Ermenilerle yaptığı savaşlardaki başarısıyla dikkati çekti. Sultan Berke Han tahttan indirilip yedi yaşındaki kardeşi Sülemiş'in hükümdâr olmasina onayak olan Kalavun, Sülemiş'e atabeg tâyin edildi. Altı ay süren bu atabeglikten sonra bir darbe ile hükümdârlığı ele aldı. Halîfenin de hükümdârlığını tanımasıyla durumu sağlamlaşti. Kalavun, Suriye’deki Şam Sultanı Sungur, Moğollar ve onlara yardım eden Ermenilerle mücâdele ederek yaptığı savaşları kazandı. Bütün Suriye’yi elde etmek için St. Jean şövalyelerinin Morkab’daki kalelerini 1285’te ele geçirdi. Trablusşam’ı ve yakınındaki Batrun Kalesini ele geçirdikten sonra Akkâ’yı almak için yola çıktığı sırada, Kahire yakınlarında öldü. Yaptırdığı medresenin bahçesine defnedildi. Cesur, tedbirli, âdil, ilmi ve terakkiyi seven bir hükümdâr olup, Kahire’de iki kasr arasında büyük bir medrese yaptırdı. O zamâna kadar bir benzeri yapılmamış olan Kahire Hastânesi, en önemli eseridir. Bu hastânenin çeşitli hastalıklar için laboratuvarları, ilâçlar ve diğer erzaklar için ayrı ayrı depoları, tertipli, güzel hasta koğuşları bulunmaktaydı. Ayrıca bu hastânenin yanına câmi ve diğer eserler de yaptırdı. Memlûk sultanları arasında, kurduğu hükümrânlık devâm eden yalnız budur. Bu sülâlenin başına Kalavun’dan sonra beş hükümdâr daha geçti. 1382