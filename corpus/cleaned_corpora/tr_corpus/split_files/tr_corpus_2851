hayatta ilk defa yalnız olduğumun farkına varmıştım. Alışkanlıklarımı kırmak için öyle çok çalıştım ki… 83 yürüdüğüm yolları değiştirmekten tutun da, dişlerimi fırçaladığım saatler, oturduğum koltuklar, yediklerim, içtiklerim, giydiklerim, söylediklerim, farkındalık seviyemde o gün ne varsa mümkün olduğu kadar değiştirdim. Değişmeye kararlıydım, kendimden çok sıkılmıştım. Bir yandan alışkanlıklarımla uğraşırken bir yandan da içsel çalışmalarımı ihmal etmiyordum. Zihin kalıplarımı, önyargılarımı inceliyordum, duygularımın sinyallerini takip edip muhteşem farkındalıklar yaşıyordum. Zannettiğim hiçbir şey zannettiğim gibi değildi aslında. Ayrıca meditasyonlar yapıyordum, birkaç şekilde, şöyle ki Sakin bir yere rahatça oturup gözlerimi kapatırım, derin birkaç nefes alıp veririm. Sonra dışarıdaki sesleri dinlemeye başlarım. Bazen uzaktan bir motorun sesi gelir, bazen rüzgarın sesi, yine uzaktan bir havlama gibi seslere kulak kesilirim. Dikkatim dağılır gibi olunca yine sesleri dinlemeye konsantre olurum. Kocaman bir kulak gibi hissederim kendimi. Dışarıyı dinlerken zihnimden düşünceler geçmez olur. Bu düşüncesizlik hali tam da hedeflediğimiz şeydir. Ancak yapımız gereği Şimdi hiçbir şey düşünmeyeyim demekle olmu84 yor, bu defa da hiçbir şey düşünmediğimizi düşünmüş oluruz. Descartes de Düşünüyorum öyleyse varım lafını kendisinin düşündüğünü gözlemleyen bir gözlemci olduğunu fark edince söylemiş zaten. Bu konuya ayrıca geleceğim. Gelelim ikinci bir meditasyon şekline. Yine rahat bir yere oturup derin nefes alıp verin ve bu defa gözleriniz açık etrafınızdaki her şeye tek tek bakıp sadece adlarını söyleyin ve onların ne olduğunu fark edin. Mesela ‘sandalye' dediğinizde ona sanki ruhu olan bir canlıymış da adı sandalyeymiş gibi bakın. Onunla ilgili başka şeyler düşünürken yakalarsanız kendinizi, mesela Bu sandalyeyi cilalatmalıyım vs gibi hemen başka bir objeye döndürün bakışlarınızı ve onun adını söyleyip onunla adeta selamlaşın. Objeleri tanımlamaya kalkmayın, sadece onlarla tanışın. Üçüncü bir meditasyon şekli Rahat bir yere oturun, gözlerinizi kapatın, tepenizden başlayarak bütün bedeninizi yavaş yavaş tarayarak aşağıya doğru inin ve geçtiğiniz yerlerdeki bütün kaslarınızı gevşetin. Sonra dikkatinizi nefesinizde tutun, nasıl alıp verdiğinize bakın. Daha sonra da içinizdeki 85 damarlarınızın içlerinin tertemiz olduğunu, kanın rahatça aktığını görün. Bütün iç organlarınızın görevlerini başarıyla yaptıklarını izleyin ve onlara tebriklerinizi ve şükranlarınızı sunun. Sonra da bu hayatta sahip olduğunuz her şey için tek tek şükredin. Dördüncü meditasyon Rahat bir yere oturup gözlerinizi kapatın, derin nefes alıp bırakın. Sonra da kendinizi rahat bırakın. Bir müddet sonra düşüncelerin zihninizden akmaya başladığını fark edeceksiniz. O zaman sanki bir tribünde oturuyormuş gibi o düşünceleri izleyin. Bırakın onlar resmi geçit yapsınlar. Onların peşine takılıp gittiğinizi hissederseniz hemen yine derin nefes alın verin ve tribündeki yerinize geçin. İzleyin. Sadece izleyin. Bazı düşünceler ve benzerleri daha mı çok geçiyor, zihniniz belli konulara mı kayıyor, düşünceleriniz neye hizmet etmeye çalışıyor. Sadece bir farkındalık oluşmasına izin verin. Düşüncelerinizi yönlendirmeye, kontrol etmeye çalışmayın. Bu sizin gündelik hayatınıza da yansıyacaktır. Sonunda geleceğimiz nokta sezgisel aklımızın gelişmesidir. 86 Sezgisel akıl kutsal bir hediye iken rasyonel akıl sadık bir hizmetçidir. Albert Einstein Bu kitabın konusu olan saf akıl ise sezgisel aklın ve rasyonel aklın doruk noktasıdır. Ego aklı yakalayarak onu saf akla dönüştürmek ve adım adım bu yolda ilerlerken üst aklın (bütün saf akılların birleşmiş halinin) sizin için hazırladığı senaryolardır. O zaman bütün bağlar biter, aynı kişilerle olsak, aynı şeyleri yapsak da korku enerjisi ile değil sevgi enerjisi ile olur ve yaparız ve bu aradaki fark siyah ile beyazın farkı kadardır. Üst akıl karşımıza sadece iyi olanları çıkartmaz, biz ne kadarsak o kadarını çıkartır. Burası çok önemli. Bunu bilirsek bizim kötülüğümüzü isteyen bir dış güç olmadığını iyice anlarız. Burada Allah kavramına girelim Soruyu Allah kim ve nerede. diye soracak olursak internette birçok anlatımla karşılaşıyoruz. Felsefi olarak 13-15 yaklaşım buluyoruz. Ben daha ziyade bu konuda dünyadaki insanların beş gruba ayrıldığından bahsetmek isterim. 87 1. Ateistler, cevap olarak Yok deyip çıkmışlar işin içinden. 2. Teistler, O öyle bir güç ki ceza ve ödül verir, hem bu hayatta hem sonra diyorlar üç büyük dini böyle sayabiliriz. 3. Politeistler, Öyle çoklar ki, hepsinin de işi ve işlevi farklı diyorlar Hindular, mitoloji bu gruba giriyor. 4. Deistler, Bu ulu tasarımı yapmış olan bir güç var, ancak hiçbir şeye karışmıyor, sadece izliyor diyorlar dolayısıyla bu grubun dinlerle alakası yok, ancak yaratıcı gücü kabul ediyorlar. 5. Panteistler, Bu ulu tasarımı yapmış bir güç var, ancak sonra bir anda herkesin ve her şeyin içine dağılmış, dışarıda bir güç yok, hepimizin içinde ondan bir parça var diyorlar. Bana gelince, birinci ve ikinci grubun karışımı bir aileden geliyorum, sonradan beşinci gruba dahil oldum. Ancak internette bile bahsedilmeyen bir başka şeye daha inanıyorum. Her bir parçanın enerjisi ile üst akıl oluşuyor, bütün düzenlemeleri de o/onlar yapıyor. İşte onun adına ne derseniz deyin Allah/evren/kader/ sistem…ben bu kitapta düzenlemeleri yapana üst akıl 88 demeyi tercih ettim. Kazaları da, karşılaşmaları da, bizim tesadüf zannettiğimiz her şeyi o/onlar ayarlıyor. Dolayısıyla işleri üçe ayırıyoruz Benim işim Diğer kişinin işi Allahın/evrenin/kaderin/sistemin/üst aklın işi Diyelim tatile gittiniz ve şiddetli yağmur yağıyor, bu üst aklın işi, ona kızmak aklıma bile gelmiyor, ne hissettiğime bakıyorum ve çalışacak bir şey varsa, çalışıp dönüştürüp yola devam ediyorum. Aynı şekilde acı çektiğim bir zamanı fark edersem bakıyorum kimin işinin içindeyim. Büyük ihtimalle bir başkasının konusu içinde buluyorum kendimi. Bu alışkanlığımı bırakmak için parklarda çok yürüdüm. Yerdeki çimenlere bakarak yürür, Bu …………'nın işi, o kendisi için en iyisini bilir. diye diye kendimi ikna ederdim. Bazen de o üst akıl bana öyle güzellikler sunar ki, şu küçücük ego aklım yüzyıl düşünse hayal bile edemez. 89 Saf akıl ise hayal etmeyi pek bilmiyor, o fanatik bir şekilde gerçeğin peşinde, o gerçeğe ulaştıkça, zannetmelerini sevgiyle dönüştürdükçe üst aklın sürprizleri, güzellikleri çoğalıyor. Cennetin şimdi ve burada, bende olduğunu anladım. Hiçbir konuda fanatikliğim kalmadı. Bugünkü gerçeklerim konusunda da fanatik değilim, her türlü görüşe açığım. Dinlemek bir sanattır. Dinlemek almak, anlatmak vermektir, cepten yemektir. Dolayısıyla her türlü yeniliğe açığım. Bundan on sene önce yazmış olduğum kitaplarımı o günkü, elinizdeki bu kitabı ise bu günkü enerjimle yazmış olduğumu düşünürsek, zamanın ne getireceğini bilemem ki… orada yazdıklarım bir temel teşkil etti, oradaki bana, hocalarıma, deneyimlerime her zaman şükrediyorum. Kuşlar gibi… Bazen biri sürüden ayrılmak ister ve önce bir boşluğa düşer, kanatlarını biraz daha fazla çırpması gerekir ki biraz daha yukarıdan uçan başka kuşlarla karşılaşsın. Başlangıçta kolay değil, kabul ediyorum, ilk başlarda yakınlarım benim kafayı yediğimi düşündü, zira 90 alıştıkları Yasemin'den çok farklı davranmaya başlamıştım. Ancak henüz bitmemiş korkularımla öyle davrandığım için bendeki radikal değişiklikler göze batıyordu haliyle. Ne dediğim anlaşılmıyor, kendi içinden fark etmeyene lafla anlatmaya çalışıyordum, olmuyordu. Sonraları anladım ki, bana sormayana hiçbir şey anlatmam gerekmiyor. Soran da ister dinler, istemezse de dinlemez. O noktada ben de ister anlatırım, istemezsem de anlatmam. Her anın kendi içinde kendi doğrusu var. İşte onu da hepimiz sezgisel aklımızla biliyoruz zaten. Söz vermeyi de bıraktım, söz istemeyi de… Hepsinin altında korkular var. Her an her şey bir değişim halindeyken neyi garantiye alabiliriz ki. Bu çaba niye. Gelecek bizi niye bu kadar korkutuyor. Niye sınır koyup duruyoruz. Bu dünyasal aklımızla gelecek diye bir şey biliyoruz, tamam, iyi de, o üst aklın işi. Benim işim doğal olmak, rahatsızlık hissettiğimde kendime bakmak, hepsi o kadar. Çok basit ve net. Dünyadaki herkes kendi enerjisi doğrultusunda bir şeyler yaşıyor. Mesela aynı konuda aynı şeyleri yapmış kişiler, mahkemeye çıktığında aynı kanunlara tabi iken, farklı sonuçlar alabiliyorlar. Kendisinin ma91 sum olduğuna inanan kişi serbest kalırken, kendisinin suçlu olduğuna inanan kişi (o konuda olması gerekmiyor, genel olarak inanması da etkiliyor) ceza alıyor. Aynı apartmanda oturan komşular aynı olayı farklı yaşıyor ve farklı anlatıyor. Güvensizlik veya kaybetme korkusu yüksek olanın evine hırsız giriyor, olmayanın girmiyor. Herkes ve her şey birbirinin enerjisine göre hareket ediyor. Bunu gözümüzle göremediğimiz için anlatması kolay değil ama hem kendimden hem de seminerlerime katılmış olan binlerce kişiden biliyorum ki bu böyle. Yaşadığım her şey ve karşılaştığım herkes benim kadar, benim içsel enerjime uygun. Dikkatimizi çeken her şey bize bir şey anlatıyor, evdeki veya sokaktaki çocuk da kedi de köpek de kuş da böcek de her şey ama her şey buna dahil. Bu bölümü yazarken bir arkadaşımın Facebook'ta bir paylaşımını gördüm, bahçesindeki bir bitkiden başka bir şey yetişmiş ve ikiz gibi yan yana, aynı boyda büyümüş. Arkadaşım bitkinin resmini koymuş, altına da yorumunu yazmış. Diyor ki İkizleri mi olmuş yoksa. Ben doğuramadım o doğursun altına da bir 92 sürü başka yorum gelmiş. Bana kimse bir şey sormadığı için orada yorum yapmadım ama aslında evrenin arkadaşıma yumuşacık bir anlatım yapmakta olduğunu gördüm. Dikkatimizi çeken her şey bizim yaptığımız tarif doğrultusunda bizi çalıştırmak için düzenleniyor. Mesela çocuk yapmamış bir kişi durumundan memnunsa böyle bir tarif yapmıyor. Böyle bir tarif yapanın da oturup bu konuyu içsel olarak çalışması gerekiyor. Bir başkası da geçenlerde ülkece yaşamış olduğumuz darbemsi harekete gönderme yaparak Kalkışma hevesi bunlar, emperyalistleşmişler demiş, onun da bu konuda içsel olarak bakıp anlayacağı neler var kim bilir. Mesela sevilmek için kendini paralayan bir kedi gördünüz, yaptığı her zaman gördüğünüzden farklı, o zaman bakın bakalım siz kendinizi sevdirmek için neler yapıyorsunuz. Sevgi sizin için ne demek. Çok okşanmak mı. Sıkı sıkı sarılınmak mı. Anne ve babanız ne yapsaydı çok sevdiklerine sizi ikna edebilirdi. Ya da sevgiliniz ne yapsa. Fark ediyor musunuz. Bu sorulara cevap vermeden önce şöyle bir gözlerinizi kapatıp içinizden kendinize sorun gerçekten, sevgi nedir. Bir cevap bulduysanız siz aynılarını yapıyor musunuz. Siz gerçekten sevebiliyor musunuz. Şimdi de ona bakın. 93 İhtiyaç zihnimi bitirdiğimde hiçbir şeye ihtiyacım olmadığını anladım, olduğuna karar veren ve bu karara inanan benim zihnimmiş meğerse. Şimdi ve buradayım, bir tek gün var, o da bugün. Burada ve benimle olanlar tam da burada ve benimle olması gerekenler. Burada ve benimle olmayanlar da aynı şekilde, burada ve benimle olması gerekmeyenler. Bir yandan da bugün atmam gereken adımları sevgiyle atıyorum, öyle olunca yarınım sevgiyle şekilleniyor zaten. Armut piş ağzıma düş diye beklersem de daha ömür boyu beklerim. Aidiyet duygumu sevgi zannetmeyi bıraktım, sevginin, onayın, takdirin dışarıdan alınabilecek bir madde olmadığını anladım, o sadece bir his ve içimden geliyor. Kimseden bekleyince değil de, ansızın başlayan yağmur gibi, her yönden geliyor… Her yöne gidiyor… Bir gruplara ait olmam gerekmiyor, bir grubun içinde de olsam kendi enerjim kadarım, orada olmam beni kurtarmıyor. Kendi elimi kendim tuttum ve kendimi kendim ayağa kaldırdım. Hayatta yapabildiğim en iyi şey de bu oldu. 94 Bilimsel yaklaşımlar Hani bir fıkra vardır Karı koca birlikte tatile çıkarlar. Gittikleri yerde kamp kurarlar. Tatillerinin ikinci gününün akşamı güzel bir yemek yiyip uykuya dalarlar. Birkaç saat sonra kadın uyanır ve kocasını da uyandırır. Adam uyku sersemidir, güzel bir rüyadan uyandırıldığı için de biraz kızgındır. Ne oldu. Ne istiyorsun. diye sorar. Yukarıya bak ve bana ne gördüğünü söyle. Adam gökyüzüne bakar ve cevap verir Bunun için mi uyandırdın beni. Baktım işte. Bir sürü yıldız görüyorum, ışıl ışıl parlayan milyonlarca yıldız. 95 Karısı tekrar sorar Peki, bu sana neyi gösteriyor. Artık iyice uykusu kaçan adam biraz düşünür ve cevap verir Teolojik olarak tanrının kudretini ve kendi acizliğimizi görüyorum. Felsefi olarak evrenin sonsuzluğunu ve onun karşısındaki önemsizliğimizi görüyorum. Astronomik olarak galaksilerin, yıldızların, gezegenlerin varlığını görüyorum. Yıldızların konumuna bakarak saatin üç olduğunu, meteorolojik olarak da bugün havanın çok güzel olacağını görüyorum. Niye sordun bunu bana. Sana neyi gösteriyor. Çadırımızı çalmışlar… İşte böyle, her konuyu istediğimiz bilimsel yaklaşımla ele alabiliriz, ancak cevap hep basit ve yalındır. Bundan çok yıllar önce liseyi bitirip üniversite sınavını kazandığım yıl evlenmiştim. O zamanlar sokak çocukları çok içimi acıtıyordu (sonraları anladım ki, 96 anne ve babamın benimle hiç ilgilenmediği günler, aylar, yıllardı içimi acıtan) ve onların sokaktan kurtarılabilmesi için projeler yapmak istiyordum. Bu isteğime en uygun dal da sosyoloji gibi duruyordu. İstanbul'da Alman Lisesi gibi fen ağırlıklı bir lisede okumuş olmama rağmen ilgi alanım sosyal ağırlıklıydı. O zamanlar da (bundan 40 yıl önce) üniversite sınavlarına çalışmak hatta özel ders almak bile gerekiyordu. Neyse uzatmayayım, aynı yıl Ankaralı olan ilk eşimle evlendiğim ve Ankara'ya taşındığım için Ankara Üniversitesi Dil Tarih ve Coğrafya Fakültesi sosyoloji bölümünü başa yazmıştım. Orayı da kazandım. Anarşi öyle boyutlardaydı ki, sokaklarda her gün onlarca kişi ölüyordu. Bir takım öğrenciler ya bizi okulda topluyorlar Kızılay'a kadar yürütüyorlardı ya da okullar kapanıyordu. Arada bir ders yapıyorduk, o derslerin içinde felsefe bana en ağır geleniydi, hocanın ne dediğini bir türlü anlamıyordum. Birkaç ay sonra da hamile kaldım, baktım olacak gibi değil, okulu bıraktım. Aradan geçen kırk yıla yakın sürede okumamış olduğuma hiç pişman olmadım, defalarca af çıktı ama ben hep İyi ki okumadım, ne güzel paramı da kazandım diye düşünüyordum. Ta ki bir gün plajda güneş97 lenirken yakınıma bir grup genç gelip de son çıkan aftan bahsedinceye kadar. Artık okumayanı dövüyorlar dedi birisi. O sıralarda yaptığım çalışmalara ne gibi bilimsel yaklaşımların olduğunu merak ediyordum ve çeşitli kitaplar okuyordum. Birden yeniden başlamak ve bu bilişimle bana tavsiye edilecek olan kitapları okumak çok cazip geldi. O sıralarda emlak şirketim vardı ve bir sürü insanı da kendim gibi yetiştirmiştim. Onlar işleri çok güzel hallediyorlardı, kazancın çoğunu alıyorlardı, kalan bana yetiyordu. Böylece 2013 yılında (Gezi olaylarının olduğu yıl) yeniden ve sıfırdan başladım. Daha önce geçmiş olduğum hiçbir dersi saydırmadım. Amacım okumak ve öğrenmekti. Sosyoloji, Uygarlık Tarihi, Psikoloji, Siyaset Bilimi, Ekonomi, Hukuk, Sanat Tarihi, Felsefe, İstatistik, hatta zorunlu olarak Matematik gibi bir sürü ders aldım. Devlet okulu olduğu için yüksek puanla girmiş olan yüzlerce akıllı, zeki, genç arkadaşım oldu. Bu sene son 98 sınıfa geçtim. Üç yıl boyunca okuduğum derslerde birçok şey fark ettim. Öncelikle sosyal bilimlerin sıkıntıları olduğunu gördüm, şöyle ki Bu yüzyılın başlarında Portekiz'de toplanmış olan ve çeşitli disiplinlerden bir araya gelmiş olan sosyal bilimcilerin raporuna göre (Gülbenkian Raporu-Sosyal Bilimlerin Açılımı) sosyal bilimlerin doğa bilimleri gibi nomotetik (kural koyucu) olamayacaklarını ve aslında çalışmaların araştırma ve geliştirme yöntemleri ile disiplinler arası yapılması gerektiğini öğrendim. Sonra, sosyal bilimlerde yeni düşünürlerin, görüşlerin, akımların ortaya çıktığını fark ettim. Mesela ben kırk yıl önce okulu bitirseydim, o sıralarda Paris'te hocalık yapan Michel Foucault'u okumamış olacaktım. Oysa bugün Kanaatler birer hapishanedir. Her türlü kanaatten kurtulma kabiliyeti metanete özgüdür diyen Foucault hakkında sempozyumlar, seminerler, özel çalışmalar düzenleniyor. Dolayısıyla bir üniversiteyi on ya da yirmi yıl aradan sonra tekrar okumak gerektiğine inandım. Hem unuttuklarınızı tazeler hem de yenileri öğrenirsiniz. Ayrıca hayat görüşünüz genişlemiş olduğu için - hele de benim gibi zihninizi 99 lüzumsuz kirlilikten, önyargılardan temizlemişseniz okumak hem çok kolay hem de çok zevkli. Mesela felsefe öyle hoşuma gidiyor ki, adamlar 2400 yıl önce bile benim bu kitapta anlatmak istediklerim üzerine kafa yormuşlar ve birçok çalışma yapmışlar. Hepsinin önünde saygıyla eğiliyorum, Platon'un ne dediğini yirmili yaşlarımda hiç anlamamıştım, hele o Devlet kitabının yedinci kitaptaki mağara alegorisi ömre bedel. Belli bir sistematik ve örgü içinde birçok düşünürü okuduk, tartıştık, özellikle Descartes ve Kant'ı çok dikkatli okudum, hatta bir dönem Felsefe Bölümü'nden adı Descartes olan bir ders aldım. Onun neyi anlatmak istediğini, nereye varmak istediğini (içinde bulunduğu zamanı da göz önüne alarak) çok iyi anladım. Kendi üzerimde bu kadar çok çalışmamış olsam onu bugün de anlayamazdım diye düşünüyorum. En basitinden hocamızın derste Descartes'in Düşünüyorum, öyleyse varım cümlesini işlerken bizlere gözlerimizi kapatmamızı söylemesini ve düşüncelerimizi gözlemlememizi söylemiş olmasını dilerdim. Kant'ın ‘Saf Aklın Eleştirisi' ve ‘Pratik Aklın Eleştirisi' analitik düşünme pratikleri açısından 18. Yüzyıl için bir devrim niteliğinde ve metodolojik olarak aklı ve çalışma100 sını inceleyen makaleler. Benim bu kitapta anlatmak istediğim ve çalışmalarımla pratik olarak vardığım saf akıl ile aynı şeyi kastetmiyorum. Kant aklı incelemiş, ben ise aklımı yola getirmeyi ve saf akla ulaşmayı anlatıyorum. Felsefe adeta bir soru sorma sanatı, insanın varoluşla ve evrenle ilgili sorular sordukça gelişeceği ve soru sormayı öğrenebileceği bir alan. Bu yüzden bence çok değerli. Sosyoloji, toplumsal bir sonucu ele alıp onun zaman ve mekan içinde toplum katmanlarında nasıl gelişmiş olduğunu inceliyor, tıpkı benim bireysel olarak düşüncelerimi ve yaşadıklarımı incelediğim gibi. Bir sonuca bakıp onun beynimin hangi katmanlarında ne zaman, nerede ve nasıl oluştuğuna bakıyorum. Sosyolog durumu değiştiremiyor, sadece tespit yapıyor ve yaptığı tespitler yeni sorulara yol açıyor. Buna da sorunsallaştırma diyoruz. Yani ortada bir sorun yok gibi gözükürken var olduğunu ortaya çıkartıyor. Benim bireysel olarak yaptığım içsel çalışmada hafıza kayıtlarımı inceleyip o günkü benin enerjisini dönüştürebiliyorum ve bu dönüşüm bugünkü beni etkiliyor, sosyolog bunu yapamıyor. Tespitten öteye gidemiyor, 101 aslında birçok disiplinle birlikte çalışması gerekliliği buradan da belli oluyor. Psikolojiye gelince en zavallı durumda olan o. İlk yıl Eleştirel Psikoloji (D. Fox, I. Prilleltensky, S. Austin) adında bir kitap okuduk, ana akım psikolojiyi yerden yere vuruyordu. Bir defa psikolojinin bir bilim olmadığını öne sürüyorlar, zira doğa bilimi gibi kural koyucu olamıyor ve üstten bakması da ayrı bir sorun. Oldukça kalın bir kitap, burada uzun uzun anlatmak istemiyorum, alıp okuyabilirsiniz. O zaman yaptığım çalışmaların değerini bir kere daha anlamıştım. Sosyal bilimler içinde psikoloji biliminin tarihi çok yeni, Freud bile geçen yüzyıl ortalarında Dr. Breuer'in Anna O vakası ile (bunu da internetten ya da Nietzsche Ağladığında adlı kitabı okuyarak öğrenebilirsiniz) psikanaliz yöntemini geliştirmeye çalışarak başlıyor. Ancak her ne kadar iyi bir yol açmışsa da doğru yolu bulamamış. Nereden mi biliyorum. Bilimsel Bir Peri Masalı kitabında Serol Teber Freud'un kendi üzerinde birçok çalışma yaptığı halde perişan durumda (bir sürü hastalık, Almanya'dan göç zorunluluğu, yaşam şartları vs gibi) olduğunu anlatıyor. Yani yaptığı çalışmaların kendisine bir hayrı dokunmamış. Psikoloji bölümünde okuyan arkadaşlar bütün 102 ekolleri ve düşünürleri okuyorlar, ancak kendi üzerlerinde herhangi bir çalışma yaptıkları yok. Hal böyle olunca bir sürü yeni mezun psikolog ortalıkta ahkam kesebiliyor ama kendilerine hayrı yok. Dünyadaki yedi küsur milyar insanın ise kendini çözümlemeye ihtiyacı var. Bu ihtiyacı psikologlar karşılayamadığı için bir boşluk oluşmuş durumda, bu boşlukta ortaya her türlü şarlatan da çıkabiliyor, astrolog, falcı, spiritüel hoca, yaşam koçu adı altında kimin ne yaptığı belli değil. Bugüne kadar birçok faza denk gelerek bu yolda ilerlemiş olduğum için neyin ne olduğunu bu kitapta çok açık anlatmaya çalışıyorum. Aslında yirmili yaşlara kadar sezgisel aklımız da rasyonel aklımız da çok iyi seviyede, ne oluyorsa ondan sonra olmaya başlıyor. Zihnimizdeki kalıplarla yaratım yapmaya başlıyoruz. Bir şeyi istediğinizde onun gerçekleşeceğine inandığınız anda yaratım başlar. Ama hedef öyle Secret adındaki kitapların anlattığı şekilde kısa yoldan bir şeyler yaratmak olduğunda işler karışıyor. Herkes her zaman bir takım yaratımlar yapıyor zaten. İş, eş, çocuk, ev hepsi birer yaratım, mühim olan o yaratımların tadına varabilmek, yeni evimizin içinde ağlamamak. Kendi küçük ego aklımızla yaptığımız yaratımlar ile üst aklın bizim için düzenledikleri öylesine farklı ki. 103 Psikoloji üzerine değil de sosyoloji üzerine kafa yoran bazı düşünürler de kimlik ile ilgili birçok yazı yazmışlar. Mesela çağdaş sosyologlardan Erwing Goffman'ın Damga adlı bir kitabı var. Kitabın üzerinde ‘Örselenmiş Kişiliğin İdare Edilişi Üzerine Notlar' diye yazıyor. Hayatın içinde edindiğimiz roller, takındığımız maskeler ile ilgili bu kitap da çok ufuk açıcı. Hayatta her rol var, mühim olan o role kaptırmadan ancak gerçekten hakkını vererek o rolü oynamak. Diyelim birisinin annesisiniz, anne rolünü sonuna kadar en iyi şekilde oynayın ama nasıl ki bir tiyatro oyuncusu akşam olup da gösteri bitince kıyafetini çıkartıyor ve evine dönüyor, tıpkı onun gibi her an o kılığı çıkarabileceğinizi bilin. Ölüm de bizim zihnimizin bir inancı. İnanmasak ölüm de yok. Zihnimiz bedenden bağımsız olarak kendi enerjisi ile sonsuz bir varoluşun içinde (Descartes'in bahsettiği de bu, yüzyıllar önce bunu fark etmiş olması müthiş bir şey). Dolayısıyla dünyayı veya başkalarını değiştirmek mümkün değil, tek değiştirebileceğimiz şey kendi zihnimiz. Nietzsche mesela, birçok şeyi anlamış, gerçekten anlamış, ancak onun bütün anladıkları akıl seviye104 sinde kalmış, içselleşmemiş olduğu için hayatının son yıllarını bir bitki gibi geçirmiş, maalesef onun dediği gibi onu öldürmeyen şey onu güçlendirmemiş, süründürmüş. Gelelim tıp konusuna. O da henüz o kadar yeni ki, tıpkı emekleme aşamasında bir bebek gibi, modern tıp tarihi alt tarafı üç yüz yıllık bir birikim. Antik çağ Yunan'da tıp tanrısı Asklepios'un elindeki sopaya yılan sarılmıştır. Bu yılan bence zihnimizi sembolize etmektedir. Hastalıkların bütün sebepleri zihinseldir ve her hastalık kendi yaratımımızdır. Doktorlar da için için bunu biliyorlar, hepimizin içi doğruları biliyor zaten, ancak aldıkları eğitimle ve edindikleri donanımla işe yaramaya çalışıyorlar. İşe yarayamadıklarında ya ilacı değiştiriyorlar ya Bünye diyorlar ya da ölüp giden bir insanın arkasından Biz elimizden geleni yaptık diyorlar. En güzel örneği demans hastalıklarından vereyim. Demans (içinde Alzheimer de var) hafıza kaybı ile oluşuyor, genelde yaşlı kişilerde görülüyor ve çoğunlukla demans başladığında beden sağlığı yerinde oluyor ve bir daha bozulmuyor, hatta hücre yenilemesi hızlanıyor ve gençleşme işaretleri görülmeye başlanıyor (80 105 yaşında kadının yeniden adet görmesi, saçların yeniden koyu renk çıkması vs gibi). Tıp demans konusunda çaresiz, bazı haplar veriyorlar ama durumu sadece geciktirebiliyorlar. Şimdi, bu kitapta baştan beri anlattıklarımın ışığında olaya bir bakalım İnsanların öyle veya böyle acı ve pişmanlık yaşadıkları anıları var, onları dönüştürmeyi maalesef bilmiyorlar, çünkü bu okullarda okutulmuyor, anne ve babalarımız da bilmiyordu, bizler de kendimizi inceleyene kadar bilmiyorduk. Bilmedikleri için ve acıdan hoşlanmadıkları için o olayları unutmak istiyorlar. Unuttum gitti deriz ya, aslında beyin unutmamıştır, sadece depoya atmıştır. Acı çekmek istemeyen insan beynine (bilinçsizce) unut emri vermeye devam eder, beyin ise aldığı emri ayıklamayı bilmediği için bütünü unutmaya başlar. Gelelim demans hastasının bedeninin niye sağlıklı olduğuna Her türlü hastalık, bize kendimizi incelememiz ve acılarımızı dönüştürebilmemiz için birer sinyaldir aslında. Mesela dizlerimiz ağrıyorsa (dizler bir otomobilin amortisörü gibidir, yaylanmayı sağlar) büyük ihtimalle bir veya birkaç konuda esnek olmadığımız, 106 sabit fikirli olduğumuz içindir veya sağ gözümüzde bir arıza oluşmuşsa hayatımızdaki bir erkeği görmek istemiyoruzdur. Sağ tarafımızdaki arızalar hayatımızdaki erkeklerle, sol tarafımızdaki arızalar da hayatımızdaki kadınlarla ilgili problemlerimize dikkat çeker. İşin mantığını anlayınca olay çok basit. Sağ omzum ağrıyorsa hangi erkeği omzumda taşıyorum. Midem ağrıyorsa, neyi hazmedemedim. Boğazım ağrıyorsa, kime neyi söyleyemedim. Bazen çok konuşuruz ama asıl söylenecek şeyi söylememişizdir. Bu açıdan bakınca bedenin dilini çözersiniz. Kanserin bedenimizdeki hücrelerin yenilenmesi esnasında oluşan hücre deformasyonu olduğunu biliyoruz, hangi aşamada hangi zihin kayıtlarımızla bu deformasyonu yarattığımızı bulduğumuzda hücre kendini süratle tamir ediyor. Demans hastasının ise zihinsel olarak acısı kalmamış olduğu için bu sinyallere ihtiyacı da kalmamıştır. Dolayısıyla yaptığımız içsel çalışmalarla ne demans ne de kanser oluruz. Bir yerimiz kırıldığında ya da midemiz delindiğinde tabii ki doktora gideceğiz, çünkü kendimizi o hale kadar getirmişizdir, o aşamada Ben doktora gitmem, 107 kendim hallederim demenin rasyonel akılla hiçbir alakası yoktur. Ancak doktora gidip gerekli tedavileri aldıktan sonra o tedavi yöntemlerinin işe yarayabilmesi için bile içsel çalışmaya ihtiyaç vardır. Tabii ast olan, o duruma kadar gelmeden içsel çalışmalarda yol alabilmektir. Bir hastalıkla karşılaştığımızda rahat bir yere oturuyoruz, gözlerimizi kapatıyoruz ve derin bir nefes alıp veriyoruz. O hastalığın başlangıç günlerine, o haftaya bakıyoruz, orada hayatımızda canımızı sıkan neler olmuş. O olaylardaki kendimizi inceleyerek bu kitabın başından beri anlattığım gibi kendimizi ayar ediyoruz. Zihnimiz şifalandıkça yansıması bedenimizde görülüyor. Artık hasta olmuyorum, olmam gerekmiyor. Bilimsel olmak pozitivizm ilkesi ile desteklenirdi bir zamanlar (şimdilerde o bile tartışılıyor ya), deney ve gözlem esas alınırdı. Bu bağlamda pozitivist yaklaşımla benim yaptığım da sonuna kadar deney ve gözlem sonucudur, yani bilimseldir, henüz literatüre geçmemiştir. Bilim tarihi halktan birilerinin buldukları ile dolu108 dur. O yüzden insanların uygulamaya başladığı verimli yollara bilim arkadan yetişmeye çalışır. Hastayken Ben bu çalışmaları kendi kendime yapamam ki , Olmuyor ki gibi bahanelerle hasta hasta oturmayı tercih etmişseniz o zaman Bu hastalık ne işime yarıyor. diye sorun bari. Zira ya ilgi çekmekten memnunsunuz, o zaman da sorun yine kendinize Bu yolla yeteri kadar ilgi çekebiliyor musunuz yoksa insanlar bu durumunuzdan çoktan sıkıldı mı. Ya da bu şekilde dayanıklı ve güçlü olduğunuzu mu etrafa ispatlamaya çalışıyorsunuz. Ve bu gerçekten bir dayanıklılık mıdır. Ne işe yarar. Benim çocukluğumda olmayan hastalıklar belirdi, panik atak mesela, korkuların tavan yaptığı durumlarda ortaya çıkıyor. Zannetmelerimizi bitirdikçe korkularımız bitiyor, ne panik kalıyor ne de atak. Nereden mi biliyorum. Kendimden tabii ki. Beynimiz tam kapasite çalıştığı için oluyor bütün olanlar, bizim farkına vardığımız kısmı gerçekten çok az bir kısmı. Mesela bazı günler durup dururken kendimizi kötü hissederiz, bir de bakarız o gün bir yakınımızın ölüm yıldönümü, içerisi bütün kayıtları düzenli bir şekilde tuttuğu için onu da tutmuştur, bize sadece 109 fark etmek ve iyi olmak istiyorsak dönüştürmek kalır. Henüz hiçbir bilimsel yaklaşım burada yazdıklarım kadar kendini netleştiremedi, zira Bensiz olur diyemedi. Herkesin tek ve biricik olduğunu, kendi hazinelerini ancak kendisinin bulacağını kabul edemedi. 110 Karma Bu konuyu doğu felsefesi çok güzel anlatıyor, ancak sorun bizlerin orada doğmamış ve yetişmemiş halimizle orayı anlamaya çalışmamızdan kaynaklanıyor. Arkamızda oynayan kültür filmi ile onların arkasında oynayan kültür filmi birbirinden çok farklı. Antropologların da sorunu hep bu olmuştur, başka ülkeleri kendi gözlükleri ile anlamanın zorluğu ve gözlüğü çıkarmayı bilmemek. Dolayısıyla bazı hocaların/ koçların konuları uzak doğu terimleriyle anlatmaya çalışmalarını hep yadırgamışımdır. Çünkü anlatılan şeylerin bizde karşılığı yok, mesela bir tanrı adından bahsettiklerinde biz onun işlevini bilmiyoruz ki gerisini anlayalım. Bu konu bence kişilerin Bakın ben ne kadar bilgiliyim demek istemesi gibi bir şey oluyor. Bu girişten sonra karmayı nasıl anlatacağımı merak ediyorsunuz değil mi. Ben de merak ettim doğru111 su. Önce bizde bilinen kısmına bakalım bizde kısaca ektiğini biçmek olarak biliniyor. O zaman da bir sürü insana sinirlendiğimizde Ektiğini biçecek deyip Allaha. havale ediyoruz. Ve için için beklemeye başlıyoruz ki ektiğini biçsin. O da bir türlü biçmiyor, bu defa karmaya olan inancımız sarsılıyor, kafamız karışıyor. Yaptığımız çalışmalardan soğuyoruz, gittiğimiz seminerlere lanet ediyoruz. Halbuki şunu bilsek rahat edeceğiz Karma başlattığın her enerjinin kartopu gibi yuvarlanarak bir çığ gibi büyümesidir ta ki sen onu fark edene kadar yuvarlanır ve büyür, olumsuz olanları fark etmezsen de altında kalır ezilirsin. Her şey seçimlerimizle ilgilidir. Attığımız her adımdan, verdiğimiz her karardan sorumluyuz. Burada önemli olan hangi enerji olursa olsun o enerjiyi başlatırken altındaki niyettir. Yaptığın iş ne kadar kötü olursa olsun altındaki niyetinin iyi olduğuna sen inanırsan (tabii buna kendini inandırabilirsen, zira doğuştan getirdiğimiz içimizdeki allah tarafımız hep doğruları biliyor) kötü bir şey biçmiyorsun. Dolayısıyla sen kötüyü biçeceksin diye bekleyenler avuçlarını yalıyor. Böylece anlıyoruz ki, başkaları ile uğraşmayı bırakıp kendimize bakacağız. Mesela televizyonu açtık, 112 orada konuşan kişiyi yalancı, fırıldak diye mi tanımladık, buyurun size çalışma konusu. Bu tanımları yapabildiğimize göre bizim de böyle yapmayı bilen tarafımız var demek ki. Dışarıda gördüğümüz herkes ve her şey bize kendimizi bulmamız için yardım etmek için orada. İyi haber, başkalarında gördüğümüz güzellikler ve iyi huylar da bize bizim içimizi gösteriyorlar, ancak o konuda çalışacak bir şey olmadığı için biz burada olumsuz olanlara bakıyoruz. Mesela benim karmik olarak getirdiğim bir özelliğim alıcı olamamamdı. Bunun nereden geldiğinin bugün benim için bir önemi yok, fark etmem önemlidir. Hayatımın resmine genel olarak baktığımda, bir kadın görüyorum, hep vermeye çalışıyor, verdiği zamanlar kendini güçlü ve yeterli hissediyor, alması gereken zamanlarda panikliyor, altında kalacak, ezilecek zannediyor, karşılığında daha fazlasını yapması gerekir zannediyor, alırsa Arsız, fırsatçı diye yargılanacağını zannediyor, karşısına ya parasız kişiler çıkıyor ya da paralı ama cimri kişiler. Burada anahtar-kilit meselesi devrede, tıpkı bir anahtarın bir kilide uyması gibi iki enerji karşılıklı olarak birbirine uyuyor. O kadın alamadığı için kar113 şısına veremeyenler çıkıyor. Uzun zaman ben nerede cimrilik yapıyorum diye bakmıştım, karşımdaki aynadır, beni bana gösteriyor diye. Oysa benim durumumda anahtar-kilit olayı devredeymiş. Alma özürlüydüm. Her almanın içinde verme, her vermenin içinde de alma gizlidir. Ancak benim durumumda bir dengesizlik vardı. Ben alma özürlüydüm. O halde yapmam gerekenler adım adım şu şekilde Önce almakla ilgili zihinlerimi bir kağıda yazıp bakıyorum. Sonra bunlar nesnel mi öznel mi diye bakıyorum, yani herkes için mi geçerli, sadece benim için mi geçerli. Eğer herkes için geçerli değilse ben öyle inandığım için benim için geçerli olduğunu fark ediyorum. Burada Byron Katie'nin yönteminden çok faydalandım, thework.com sitesinden girip bakabilirsiniz. Uyguladığı yöntem çok basit, bir o kadar da işe yarıyor. Diyelim alıcı olamamakla ilgili yazdığım zihin kalıplarım şöyle Alırsam ayıplanırım Alırsam ezilirim 114 Kaşığıyla verirler sapıyla çıkarırlar- yani. Alırsam ağır bedel öderim (burada çalışacağım cümleyi kolaylaştırdım) Hak etmiyorum ki alayım Layık değilim ki alayım Şimdilik bu kadar bulmuş olayım, Byron Katie yöntemi ile çalışmaya başlayalım. Her bir zihin kalıbı için ayrı ayrı çalışacağım, dört soru soruyoruz, sonra da ana cümleyi olabildiği kadar tersine çeviriyoruz ve kendimize çeviriyoruz. Önce ilk zihin kalıbını ele alıyorum Alırsam ayıplanırım 1. Bu doğru mu. (gözlerim kapalı bakıyorum, alırsam ayıplanırım lafı doğru mu.) içimden hangisi geliyorsa o cevabı veriyorum Evet/hayır/emin değilim (Eğer Evet cevabı vermişsem bu defa 2. Soruyu kendime soruyorum, yine gözlerim kapalı, içimden cevapla ilgili duyguma bakarak devam ediyorum. İçimden 1. Sorunun cevabı Hayır olarak gelmişse 2. Soruya gerek kalmıyor.) 115 2. Bunun doğru olduğunu kesinlikle bilebilir miyim. Evet/hayır/ emin değilim (bu cevaplardan birini verdikten sonra yine gözlerim kapalı 3. Soruya geçiyorum) 3. Buna inandığımda (‘alırsam ayıplanırım'a inandığımda) kendimi nasıl hissediyorum, bedenim nasıl tepkiler veriyor, hayatın içinde neler yapıyorum. (Bu soruyu sorduktan sonra içimden aktif olarak olan biteni fark ediyorum, duygularımın akmasına izin veriyorum, bastırmayı bırakıyorum, bu zihin kalıbının beni ne hale getirmiş olduğunu görüyorum, kısaca yüzleşiyorum ve sonraki soruya geçiyorum) 4. Ben buna hiç inanmasam nasıl biri olurdum. ( Bu soru alışmadığımız bir soru tarzı ilk başta ben bunun tersine inansam nasıl olurdum gibi anlamıştım, ancak burada kritik olan şey, bu cümle benim zihnimde hiç olmasa nasıl olurdum. Bir anlığına o halimi gözümde canlandırmaya çalışıyorum, beceremezsem 3 yaşındaki torunumdan kopya çekiyorum, onun henüz böyle bir zihni olmadığı için onun bu konuda nasıl olduğuna bakıyorum) Kendimin o zihnim olmadan nasıl olduğunu gördüğümde bu defa çalışmanın ikinci aşamasına 116 geçiyorum ve ana cümleyi (alırsam ayıplanırım) tersine çeviriyorum Alırsam ayıplanmam (bu cümleye uygun 3 somut örnek buluyorum) Çünkü veren severek veriyor (öyle bir sahnemi görüyorum). Çünkü zorla almıyorum. Çünkü o dakika alma zamanım gelmiş. Bir kere de ana cümleyi kendime çeviriyorum Alırsa ayıplarım (burada da 3 somut örnek buluyorum) Kendimin ayıpladığı zamanları bulunca anlıyorum ki aslında kendim yaptığım için başkası da bana yapar zannediyorum. Böylece bu farkındalık yolun yarısı oluyor, geriye bunun idmanı kalıyor, alan kişiyi (eski alışkanlıkla) ayıplarken kendimi yakalarsam bunu kendime kızmadan o an bırakmak gibi. Tam bu çalışmayı yapmıştım ki, telefonuma bir market reklamı geldi, diyordu ki 117 Aldım, bitti . Uzatma diyordu evren alınca, Aldım, bitti de. . Ah, öyle kolay olsa (benim için) Aldım bitti demek. Ben diğer bulmuş olduğum zihin kalıplarımı da tek tek aynı yöntemle çalışıyorum. Devam ettiğimde şöyle bir çalışma daha yaptım (Bu da sık kullandığım bir çalışma şeklidir) Gözlerimi kapattım ve Hak etmiyorum ki alayım cümlemi tekrarladım, bu cümle nerelerden geliyordu acaba. Birden kapalı gözümün önüne 9-10 yaşlarındaki halim geldi Halamın evinde çalışma odasında masaya oturmuşum, önümde beyaz büyük bir kağıt ve elimde bir kurşun kalem. Eniştem önüme bir resim koymuş (kırsal bir alanda tek bir ev ve önünde odunlar istiflenmiş) ve bana o odunların resmini yapmamı söylemişti. Öyle sıkılmıştım ki, yapamıyordum ve susamıştım. Ama enişte odanın kapısını kapatmıştı ve ben o resmi yapıp bitirmeden gidip su almayı düşünmüyordum bile. ÇÜNKÜ, hak etmezsem suyu bile alamazdım. Buradaki ben derin bir nefes aldı, verdi. Oradaki be118 nin hocası olma vakti gelmişti. Oradaki benin yanına gittiğimi hissettim. Ona şefkatle baktım, bir yıl önce babası ölmüştü, annesi onu tatilde Ankara'ya akrabalarının yanına yollamıştı. Kendisini yalnız hissediyordu. Halasının ve eniştesinin çocukları olmamıştı, enişte çocuk ruhundan zerre kadar anlamayan bir adamdı. Hayalimde buradaki ben olarak oradaki çocuk bana dokundum ve yanında olduğumu söyledim, sonra ona sordum Ne yapmak istersin. Yüzünde küskün bir ifade vardı, Bu resmi yapmak istemiyorum dedi. O zaman yapma dedim. Şaşırdı, Olur mu. dedi. Olur tabii, istemediğin hiçbir şeyi yapmak zorunda değilsin Çok ikna olmamıştı (burada önemli olan oradaki benin ikna olması ve yeni bir bilişe geçmesi) Haydi gel seninle önce bu odadan çıkalım, gözlerini kapat ve bir bahçede olduğumuzu hayal et dedim. Tamam dedi ve gözlerini kapattı. Şimdi bir bahçede karşılıklı oturmuştuk ve benim gözlerim açıktı, oradaki 10 yaşlarındaki Yasemin'in 119 gözleri kapalıydı. Ona neden resmi yapmak istemediği halde yapmaya çalıştığını, neden gidip yapmak istemediğini ve su istediğini söylemediğini sordum. Beni beceriksiz bulur dedi. Senin için bu niye bu kadar önemli. Dediğimde yüzü aydınlandı, Tabii ya bulursa bulsun, ben ressam mıyım da o resmi yapayım dedi. Suya gelince onu da istediği zaman içebileceğini, izin bile alması gerekmediğini, hak etmenin böyle bir şey olmadığını anladı. O zaman o halim olduğumu hissettim, o anda 10 yaşında imişim gibi onun anladığı ile girmiş olduğu yeni duyguyu hissettim. Tekrar halamın evindeki odaya döndüm ve bir baktım halamla eniştem gülümseyerek bana sarılıyorlar ve ne yapmak istediğimi soruyorlar. Sanki bir tiyatro oynanmış ve onlar da ben anlayana kadar öyle bir rol oynamışlar, anlayınca da senaryo değişmiş gibi. Yukarıdaki çalışmada dikkatinizi çekti mi. Kafamdan bir cümle geçtiğinde, mesela Şunu yapmam lazım gibi onu takip eden ÇÜNKÜ'nün arkasından gelen cümle bize çalışılacak diğer zihin kalıplarını ve konuları verir. Her bir zihin kalıbı ben onları çalıştıkça beni terk ediyor, dolayısıyla benim gerçekliğim değişiyor, kendi120 mi zorlamam, gelen her anın içinde uyanık olmam bile gerekmiyor. Doğal olarak alma- verme dengesine geçiyorum, düşünmeden, otomatik araba kullanmak gibi. Zaten bütün alışkanlıklarımız otomatiğe bağlamış olduğumuz için gözümüzden kaçıyor. İşte kısaca karma bu. Bir dakika önce ya da yıllar önce başlattığımız bir enerjinin bizi etkilemesi. Benim alamama enerjim zaman içinde verdiğim çok büyük miktarda borçları bile geri alamama sebep olmuştu. O kadar hiçbir şey alamıyordum ki kendime ait olanı bile alamaz olmuştum. Zaman içinde çalışmalarımı yaptıkça eşzamanlı olarak dışımda da doğru adımları atar oldum ve insanlar benden aldıklarını gelip geri ödediler. Yaşadığım mucizelerden sadece biri buydu. Ruhsal düzeyde herkes birbirini seçiyor, çocuk rolünü oynayacak olan ruh da anne babasını seçiyor. Herkes kendi enerjisine ve dönüştürmek istediği karmasına göre bu seçimi yapıyor, özgür irade hep var. En sıkı karmalarımız bizi büyüten insanlarla var. Diyelim anne ya da baba yerine bir büyükanne ya da başka biri geçmiş, o zaman daha çok onunla olan ama genel olarak anne ve babamızla olan bir sürü yamuk 121 yumuk sahnemizi bugünkü bilişimizle çalışmamız gerekiyor. Doğuştan getirdiğimiz enerjiye göre davranan anne ve babalarımız da mesela bir şey istemişiz vermemiş, hediye almış ama benim istediğim gibi değil, haksızlık etmiş, tokat atmış vs. hepsi çalışma konusu. En önemlisi de onların başlangıçtan itibaren bizimle ilgili ne düşündüğüne karar vermişiz. Mesela benim erkek olmamı istemişler veya babam çocuk istemiyormuş gibi gibi… Onlar bizim karmik olarak getirdiğimiz enerjiye uygun davranmışlar sadece. Bu zihin kalıpları bizde varsa ömür boyu bu inancın bize verdiği enerji ile dolanıyoruz hayatın içinde. Babam çocuk istemiyormuş zihin kalıbımı dönüştürürken fark ettim ki, o istemese ben onun çocuğu olarak doğamazdım. Ruhsal olarak istemiş. İstemediğimiz hiçbir şeyi yaşamıyoruz. Ben de başka şeylerin yanı sıra bir de çocuk istememeyi oynayacak olan bir baba olarak onu seçmişim. Zira karmik olarak getirdiğim istenmeme korkumu dönüştürebilmem için tam da öyle bir babaya ihtiyacım varmış meğer. İstemediğimiz hiç bir şey olmuyor. Bir başka deyişle olan her şey biz istediğimiz için oluyor. 122 Bağımlılıklarım Çalışmalarımı yaptıkça bağımlılıklarım azaldı ve gittikçe yok oldular. Bağımlılık deyince aklımıza genelde içki, sigara, uyuşturucu, internet, alış-veriş gibi şeyler gelir. Bunlardan sadece sigara bağımlılığım vardı, günde iki paket içerdim, en kolay onu bıraktım. En zoru da çocuklarıma, daha sonra da torunlarıma olan bağımlılıklarımı bırakmak oldu. İlk torunum doğduğunda çalışmalarımda hayli ilerlemiş olmama rağmen bana öyle bir bakardı ki, onunla göz göze uzun bir müddet bakışırdık ve o sanki benim gözümün içinden sonsuzluğu görüyormuş gibi bakardı. O zaman bir bağ oluşuyor işte ve onu bırakmam gerçekten zor oldu. Bırakınca onlarla görüşmez olmadım, bilakis görüştüğüm zamanlar daha kaliteli beraberlikler yaşadım. Zira bağımlılık içimizin olmazsa olmaz dediği şeylerdir ve üst akıl onlar olmasa da olur u anlatmak 123 için kendini yırtar. Çocuğum söz konusu olduğunda içim O olmazsa olmaz diye bağırırken altında yatan kaybetme korkusu öyle çok yükselir ki bir şekilde onu biçerim, ya çocuğum başka bir şehre/ülkeye okumaya gider (bu da bir çeşit kaybetmedir) ya diğer ebeveyni tercih eder ya da kavga ederiz, küseriz vs. Derken çocuğumuz büyür bir sevgilisi/eşi olur ve onunla birlikte gider. İşte kaybetmenin tillahını yaşarız o zaman, çünkü ilişkinin şekli temelden değişmiştir. Birçok anne, hele de tek ebeveyn ise ve tek kızını/ oğlunu yollamış ise, çocuğunun düğününden hemen sonra bir rahatsızlık geçirir, bunun tesadüf olduğunu sanmayınız. Bağımlılık kişiler arası mesafe tanımaz aslında, buradaki bir anne ile Amerika'daki bir çocuk aynı evde yaşıyorlarmış gibi birbirlerine bağımlı olabilir, hatta biri ölmüş bile olsa bağımlılık devam eder. Peki, bunun ne zararı vardır. Başta da dediğim gibi kaybetme korkusu ile başa çıkılamaz hale gelinir ve bağımlılık enerjisi olmasa kaybetmeyeceğimiz, yıllarca düzgün bir sevgi enerjisi ile yan yana duracağımız halde başka başka, acılı deneyimler yaratırız. Bu konuda yapabileceğimiz çalışmada kağıdımıza şu soruları yazabiliriz 124 O olmasa ben nasıl olurum. O benim ne işime yarıyor. Onun ilerde ne işime yarayacağını zannediyorum. O hayatımda kalsın diye kendimden neler veriyorum. Sonra da bulduklarımızın sanal olduklarını anlayıncaya kadar gözlerimiz kapalı dışarıdan kendimize bakarız ve o kişi hayatıma girmeden önce de var olduğumu ve ‘o olsa da varım, olmasa da varım'ı fark ederiz. Aynı soruları yukarıda bahsettiğim sigara gibi bağımlılıklarınız için de sorabilirsiniz. Dedim ya, söz konusu bağımlılık olunca konunun ne olduğunun bir önemi yok. Mesela ben başka bağımlılıklarımı da bırakmıştım, 15 yaşımdan 50 yaşıma kadar hayatımda tek bir gün erkeksiz olmamıştım. Benim için ‘olmazsa olmaz'dı bu konu. Şimdi olsa da oluyor, olmasa da… İlişki bağımlılığımı bırakmış olmak benim için gerçek bir mucize. Bağımlılığım varken beni seçenlere Hayır demeyi bilmeyen ben bağımlılığım yokken seçen oldum. Seç125 tiğim kişilerle illa sevgili olmam da gerekmiyor, dost, arkadaş, yoldaş oluyorum ve böylece birçok farklı açılardan birçok dostum oluyor, çok ama çok güzel… Sonra kendimi etiketlerden bağımsız bıraktım, kimin kızı, kimin eşi, kimin annesi olduğumun bir önemi kalmadı. Kimseyle hava atmam gerekmiyor, kimseye hava atmam gerekmiyor. Eşya bağımlılığımı bitirebilmek hiç kolay olmadı, birçok işime yaramayan eşyayı, kıyafeti sevgiyle dağıttım. Küçücük dairelerde tıpkı kocaman evlerde olduğum rahatlıkla oturup misafir ağırlamanın ağırlığından dostlarla olmanın, ne bulursak yemenin hafifliğine geçtim. Bir ev satarken onun bana değer kattığını zannetmemden dolayı ona olan bağımlılığım bitmemişse, Satıştan gelecek parayı çarçur ederim, o da biter gibi zihin kalıplarım varsa, o evin fiyatını yerlere indirsem de satılmaz. Ne zaman ki oturur bu enerjilerimi çalışır, dönüştürürüm, evin alıcısı da kapısında biter. Göcek'te dağ başında yıllarca satamamış olduğum bir evim vardı, bu konuda içsel çalışmamı yaptığımın ertesi gün bir İngiliz atla gezerken evi görmüş, beni buldu ve bir hafta içinde de evi satın aldı. 126 Yıllarca yapmış olduğum gayrimenkul danışmanlığı işimde ilk yedi yılım berbat geçmişken içsel çalışmalarımdan sonra devam etmiş olduğum bölümü rüya gibi geçti, kolayca, su gibi aktı… Nasıl iş yapılırmış, nasıl şeffaf olunurmuş, içinde olduğum enerji düzgün olduğunda nasıl kazanca dönüşürmüş bizzat yaşadım. Son on yıldır hiçbir gün tek bir kuruş borcum olmadan yaşıyorum. Bunun da insanda yarattığı müthiş bir hafiflik var. Gelirimle giderimi dengelemeyi öğrendim. Eskiden lüks bağımlılığım yüzünden borç içinde kalırdım. Sonra baktım ki insanı insan yapan şey onun dış değil iç şartları imiş. Eskiden Ben hiç paraya önem vermem derdim, çalışmalarımın bir yerinde gördüm ki çok ama çok fazla önem veriyorum ama bunun üstünü örtmüşüm ve kendimden saklamışım, hatta bu lafımı doğrulamak istercesine paramı adeta saçıyorum. Sonra paraya önem verdiğimi önce bir kabul ettim ve bunun ayıp bir şey olmadığını anladım. Zamanla da para benim için ne önemli ne de önemsiz oldu, bir dengeye geldi, tıpkı diğer bir sürü şey gibi. Kendi paramı kendimin yönetemeyeceğime inanmıştım mesela. Bir çalışmamda gözlerim kapalı kendi127 mi beş yaşlarımda gördüm, annem bana verilmiş olan harçlığı kaybedeceğimi söyleyerek elimden alıyor. O sahnedeki beni çalıştırdım. Oradaki ben parayı kaybedeceğine inanmayı bıraktı ve annesine vermedi, cebine koydu. Yedi yaşımızın altında yaşadıklarımızı pek hatırlamayız, yedi-sekiz yaşlarında arkada oynayan kültür filmi içimizde şekillenmeye başlamıştır ve o saf, mükemmel halimizi unutmak için gözümüze perde inmiştir artık. Ancak bir yere oturur, gözümüzü kapatıp kendimizi rahat bırakırsak ve bir konuyu merak ediyorsak gözümüzün önüne olumsuz bir sahne gelir, onun gerçekten olup olmadığını bile sorgulamanız gerekmez, sizde öyle bir kayıt olmasa o sahne gözünüzün önüne gelmez. Gelen sahnedeki kendinize bakın ve buradaki siz olarak onun hocası olun. Gözümüzün önüne olumlu bir sahne gelirse de ne güzel, onun keyfini çıkartın. Sadece dikkat edin, o sahneden dolayı şiddetli bir özlem çekiyorsanız bu defa da buradaki kendinizi çalıştırın. Zira özlem duygusunun altı da korku doludur, bir daha öyle güzellikler yaşayamayacağımızı düşünen ego akıl korkuyordur. Fobiler de bir çeşit bağımlılıktır. Korku bağımlılı128 ğıdır. Dönüştürülmesi en kolay olan da onlardır, çünkü çok görünür haldedirler. Konu ile ilgili zihin kalıplarımızı incelememiz, o korkunun fobi haline dönüşmesi için ne gibi olaylar yaşamış olduğumuza bakmamızla birlikte geçmeyecek fobi yoktur. Asıl dönüştürülmesi zor olanlardan biri acı bağımlılığıdır, zira tuhaf bir şekilde acıdan hoşlanan bir tarafımız vardır. Özellikle bizim toplumumuzda, üzerinde yaşadığımız topraklarda yüzyıllardan beri olup bitenler bir nehir gibi acıyı içimizden geçirmemize sebep olmuştur. Ülkemizde çoğu kişi iyi insan olduğunu gösterme şekli olarak başkalarına ne kadar üzüldüğünden bahseder. Hatta sevmek ile acımak birbirine karıştırılır. Oysa sevmek sevmektir, acımak ise sadece acımak. Acı bağımlılığının da diğer bağımlılıklar gibi rasyonel akılla bir ilgisi yoktur. Acilen dönüştürülmesi gerekmektedir, zira kişi bu bağımlılık ile sürekli acı çekeceği olayları yaratmaktadır. Bir kişinin bir tek tane huyunu, korkusunu, alışkanlığını, davranışını değiştirebilmesinin bile bütüne katkısı vardır. Büyük büyük ebeveynlerinden gelen bir zinciri kırmış olur. Sonra mesela öfke bağımlılığım vardı veya haklı çıkma bağımlılığım. Hiçbir konuda doğru dürüst tar129 tışmayı bilmezdim. İlla haklı çıkmam gerekiyordu, zira aksi takdirde kendimi yenilmiş, başarısız, akılsız, değersiz, güçsüz vs hissediyordum ve bu hislere tahammülüm yoktu. Öfkeyle bağırırsam haklı çıkarım, üste çıkarım zannediyordum. Oysa ancak kaybettiğimin ilanıymış öfkem, sevgisizliğimin, görgüsüzlüğümün, çaresizliğimin… Şimdi kızdığım şeyler olmuyor mu. Oluyor elbette, ama on yıldır hiç bağırmadım, zira kızdığım zaman bağırmanın, hakaret etmenin işe yarar bir yöntem olmadığını anladığım gibi daha da önemlisi beni o kadar kızdıracak bir olay da olmuyor doğrusu. Yoksa hiçbir şeyde olduğu gibi bu konuda da zorlamayla, bastırmayla öfkenin önüne geçmek mümkün değil. O zaman düdüklü tencere gibi, içerdeki basınca dayanamayan düdük ötmeye başlıyor ya da tencere patlıyor, daha fenası da tencere içten kararıyor, bedende hastalık oluşuyor. Basit yaşıyorum, sevdiğimi, kızdığımı, istediğimi, istemediğimi söyleyerek… İletişimin gücüne inanıyorum, enerjimin düzgün olması ile iletişim becerilerim arttı. Mesela kimseyi ikna etmeye çalışmıyorum, çünkü ikna diye bir enerjinin mümkün olmadığını anladım, herkes tek ve biricik, herkes istediğine inanır. 130 Ne istediğimi, ne istemediğimi biliyorum. Annemle olan bağımlılığımı temizledikçe olaylara onun gözünden bakmayı, değerlendirmeyi, yargılamayı bıraktım. Ayrıca onun hayalini gerçekleştirmeye çalışmayı bırakınca kendi hayallerimin farkına vardım. Hayalimde onun karşısına geçip Ben sen olmak için gelmedim bu dünyaya dedim, onun benim dediklerimi sevgiyle, anlayışla dinlediğini görünceye kadar kendimi çalıştırdım. Veya ben sekiz yaşımdayken intihar etmiş olan babamın karşısına geçtim ve ona sanki o bir başkası imiş, bu dünyadaki yedi küsur milyar insandan sadece bir tanesi imiş gibi baktım, gitmeyi seçmesinin kendisi ile ilgili olduğunu anlayıncaya kadar. Anladığımda ona izin verdim, kalbimden yol verdim, hatta onu sevgiyle uğurladım, onun seçimine saygı duydum. Sevginin izin vermek olduğunu anladım. Sevginin yolcu etmek olduğunu anladım. 131 Birlikte geçirmemiz gereken zamanın tam da o kadar olduğunu anladım. Ne bir an eksik ne de bir an fazla. O kadarlık bir süre için bir araya gelmiş olduğumuzu anladım. Sevdiğim insanlarla ne kadarlığına bir araya geldiğimi bilmediğim için onlarla olduğum her anın tadını çıkarmaya başladım. Ölüm şekli nasıl olursa olsun ölen herkesin ölümü kendisinin seçmiş olduğunu anladım. Özgür irade her konuda var, doğarken de ölürken de var. İnsan olarak yapımız gereği fizikte öğrendiğimiz insanın görme sınırının morötesi ışınların dalga boyunun başladığı on binde dört ile kırmızı ışınların dalga boyunun başladığı on binde yedi arasındaki dalgalar olduğunu biliyoruz. Görme sınırı gözümüzün kapasitesi kadar. Bu da demektir ki, skalanın çok dar bir bölümü demek olan bölüm buradaki gözümüzün gördüğü her şeyi, tüm evreni kapsıyor. Ölmeye içsel olarak karar vermiş olan herkesin evrene daha geniş açıdan bakmayı seçmiş olduğunu anladım. 132 Faydalı şeyler Herkesin seçimine sonsuz saygım var, ancak bu kitapta anlattıklarım benim tek doğrum. Zira bizzat yaşadım. Eskiden birçok yol denemişliğim var, mesela gıdalara takmıştım bir zaman kafamı, doğal olacak, faydalı olacak vs… sonra anladım ki, bitkisel enerji zihnimizin ürettiği enerjinin yanında solda sıfır kalıyor. Yediğim kayısının bağırsak sistemine iyi geleceğine gerçekten inanıyorsam iyi geliyordu, içimde bir yerde Yok canım, bana bu konuda hiçbir şey iyi gelmez diyerek o kayısıyı yiyorsam da iyi gelmiyordu. Ne kadar basit aslında, ama bilmeyince ne yapsın Yasemin. Gençliğimde (Türkiye'de henüz kimselerin aklında bile yokken) uzun yıllar yoga yaptım, değiştim mi. Hayır. Bir miktar fitleştim, bedenim esnedi, o esnadaki sakinlik hoşuma gitti, hepsi o. Hala bakıyorum yo133 gayla içsel olarak nasıl değişmiş olduğunu anlatan bir kitap çıkmadı piyasaya. Yogayı canım isteyince yine yapıyorum ama beni değiştiren yöntem o değil. Daha önce bahsetmiştim, reiki master olmaya kadar vardırmıştım işi. Çakralar, auralar gibi daha önce hiç bilmediğim terimlerle bir şeyler yapardım, yapabildiğime inanırdım ama hayatım yokuş aşağı gitmeye devam ediyordu. Yakın zamanda sırf ne olduğunu anlamak için nefes terapisi kurslarına katıldım. Baktım ki zihnimizdeki kalıplarla nefesin ilgisi yok, sadece bedene değişik bir şey yaptırıyorsun, olayda bir zorlama var. Ne işe yaradığını hiç anlamadım. Çalışmalara ilk başladığım zamanlarda bir sürü olumlama tekrarlardım, onlar da bir türlü benim gerçeğim olmazdı. Çok sonraları anladım ki, altta olumsuz zihnim bas bas bağırırken, ben ona iyice inanmışken, üstten vermeye çalıştığım olumlamayı benim içim almıyor ki. Yine eski zamanlarımda adaklar adamışlığım, kurban kesmişliğim, dualar etmişliğim hatta kiliselerde mum yakmışlığım var. Tabii herkes nasıl istiyorsa öyle 134 yapar, ona o anda ne iyi geliyorsa o tamamdır. Ancak ben çalışmalarımı yaptıkça ve kendi içimden bakarak kendime dürüst olmayı öğrendikçe anladım ki bunların hepsi boş işler. Mesela yeni bir araba aldığımda kurban keser, kanını arabanın ön tamponuna sürerdim, bir de alnıma tabii. Neden. O araba kaza yapmasın, bana da arabaya da bir şey olmasın diye. Peki olmaz mıydı. Olurdu bir şeyler, o zaman niye sorgulamazdım, bu kurban kime yetmedi de bu başıma geldi diye. Veya anneannem bana küçükken üzümler okuyup yedirirdi, sınavım iyi geçsin diye. Bazısı iyi geçerdi, bazısı geçmezdi, iyi geçtiğinde üzümden, kötü geçtiğinde çok çalışmamış olduğumdan olurdu, hani şarkıda diyor ya Geç bunları, anam, babam, geç bunları bir kalemde. Tabii benim için bunları geçmek öyle kolay olmadı, yılların birikimini adeta hücrelerimden kazıdım. Bir sürü batıl inancımla tek tek uğraştım, hiç biri evrensel gerçek değildi, uğur diye de bir şey yoktu, uğursuzluk diye de. Mesela siyah kedi görünce işlerim ters gider inancımdan dolayı işlerim o gün ters gidiyordu, siyah kediden dolayı değil. Böylece kendimi önce siyah kedi uğurludur inancına geçirdim, sonra da Siyah kedi sadece siyah bir kedidir e geçebildim. 135 Nazar konusunda da az çalışmadım. Artık anlamışsınızdır, yine de bir kere daha yazayım, ‘çalışmak' derken şunu kast ediyorum, o sıralarda hangi konu dikkatimi çekmişse o konu ile ilgili korkularımı, zihin kalıplarımı defterime yazıp bakmak, tek tek incelemek, doğru olmadıklarını görmek ve tersini kendi içimden kendime göre örneklerle pekiştirmek. İçimden gelen örnekler ya benim yaşadıklarımla ilgili idi ya da görmüş olduğum bir şeyi bana içim hatırlatırdı. (Herkes kendine göre örneklerle anlıyor, diyelim bir ressam görsel bir örnek görüyor, bir kimyacı kimyasal bir tepkimeyi hatırlıyor gibi.) Sonra da o konuda farkındalığımı açık tutarak kendimi yine eski alışkanlığımla bir şey yaparken (mesela bu konuda kulağımı çekip tahtaya vurmak diyelim) bulduğumda ne kalmış diye bakmak. Yoksa kendimi zorlayarak tahtaya vurmamak için ellerimi bağlamaktan bahsetmiyorum. Nazar diye bir şeyin benim için var olmaması, gerçekten bu dünyada hiç kimsenin benim özgür irademin dışında bana zarar veremeyeceğini bütün hücrelerimle anlayıncaya kadar içselleştirince oluyor. Başta da dedim ya hiçbir şey zorlama ile olmuyor. Bu çalışmalarda kendime nazik olmayı öğrendik136 çe geçmiş günlerimdeki beni incelerken kendime kızmaz oldum ve gerçekten kendime dünyanın en müşfik hocası oldum. Bu şekilde ilerlerken başkalarına karşı da nazik olmaya başladığımı fark ettim. Eskiden ben acımasızca herkesle dalga geçen biriydim. Meğer o da kendimi savunma mekanizmamdan ileri geliyormuş, tabii ben yapardım, başkaları da bana yapardı, klasik anlamda ektiğimi biçerdim kısaca. Dolayısıyla alttaki kendimi savunamama korkumu ekerdim ve onu da bir güzel biçerdim, desem daha doğru. Sonra fal baktırmaya bayılırdım (astroloji de falın bir versiyonu bence.) Sadece baktırsam ve orada bıraksam sorun yok tabii, kısaca o an eğlenirim. Ama ben bayağı etkilenip orada dinlediklerimi beklemeye başlayıp adeta verdiğim kararların altında o beklentilerle hareket ettiğimi bulduğumda dehşete kapılmıştım. Sonra anladım ki, hiçbir falcı benim bir adım sonramı bilemez, çünkü ben o an herhangi bir konuda bir içsel çalışma yaparak kendi enerjimi değiştirdiğimde akış değişeceğinden sonsuz seçenekler denizinde nereye doğru gideceğim o anda şekillenir. Bu bölümün başından beri size pek de faydalı bir şeylerden bahsedemediğimin farkındayım. Ancak ben 137 yaptığım çalışmalarda mesela küçükken dinlemiş olduğum masallardan ne kadar etkilenmiş olduğuma baktığımda fayda sağladım. Sakin bir yere oturup kadınlar ve erkekler hakkındaki önyargılarımı yazıp incelediğimde onları günlerce tek tek düzeltebildim. Her iki cinsten de ne kadar nefret etmiş olduğumla ancak o zaman burun buruna gelebildim. O nefretimle ne ötekileştirmememin ne de doğru dürüst bir ilişki yaşamamın mümkün olabildiğini gördüm. Bir durumun içinde sıkışıp kaldığımda neyi önüme koyduğuma baktım, önüme koyduğum şey para ise, kendimi öne koyup onu arkaya almayı öğrendim, yaptığım işi zevkle yaptığımda zaten paranın bana yetişmek için arkamdan koşturduğunu gördüm. Yakınmanın boş işler olduğunu, sadece yakınmayı sevdiğim için durumlar yarattığımı gördüm, o durumların içine kendimi sokmayı bıraktım. Aynı şekilde bir şeye basitçe Hayır dememek için ne senaryolar yazmış ve yaşamış olduğumu gördüm. Ego aklımın dolambaçlı yollarında kaybolmayı bıraktım, basitçe Hayır demeyi öğrendim. 138 Başkalarına karışmanın, müdahale etmenin, akıl vermenin, manipüle etmenin tacizden başka bir şey olmadığını anladım. Başkasının kendi içinden anlamasına yardımcı olmanın dünyada altın değerinde olduğunu anladım. Bir kişinin diğer bir kişiye yapabileceği en büyük iyilik bu, kendini iyileştirmiş bir kişi bunu yapabiliyor. Bunun için bir diploma gerekmiyor, zaten bunun diplomasını verebilecek bir mercii de yok, zira herkes ve her şey müthiş bir dönüşüm içindeyken sadece birbirine dokunma kapasitesi var, anladığını anlatma, kendinden örnekler verme, doğru soruları sorabilme alıştırmaları ile yol alınabiliyor, her aşamada yol devam ediyor. Dinlemenin gücünü anladım. Karşımda konuşan kişinin ağzından evren konuşur. Ben de o dikkatle dinlerim. Rüyalarımdan gelen mesajlara bakarım, rüyamda başkasını görmüş de olsam mesaj banadır. Rüyadaki duygumu hatırlıyorsam o duygunun bana bir şey anlatmak üzere harekete geçmiş olduğunu bilirim. Beni gözüm açıkken yakalayamamış olan saf aklım rüyamda mesaj vermeye çalışmıştır. 139 Öyle müthiştir ki üst akıl dediğim evren, onun yaratımları karşısında bazen dilim tutuluyor. Hiçbir şey tesadüf değil. Evren bazen kişiye özel düzenlemeler yapıyor, bazen de yine kişiye özel ancak çok fazla sayıda kişiyi aynı anda etkileyen yaratımlar oluşuyor. Mesela bundan birkaç yıl önce Iceland (İzlanda)'da olan yanardağ patlamasını hatırlarsınız, sıcak külleri bütün Avrupa'ya yayılmıştı ve uçak seferleri iptal olmuştu. Bütün dünya havaalanları olaydan etkilenmişti. Evrenin anlatımı muhteşemdi. Olaydan etkilenen herkese, ya kendisi yolcu olan ya da yolcu bekleyen, yolcu eden herkese aynı anda şunu demişti Dışarıda gidip durmayı bırakın, durun, içinize bakın, ne kadar soğuk (İceland-buzlar ülkesi) da görünseniz içinizde patlayan öfkeye bakın, nasıl bütün dünyayı etkilediğine bakın. Aynı olaydan etkilenen kişiler olayı farklı farklı (kendi enerjilerine göre) yaşıyorlar, kiminin uçağı kalkıyor, kiminin bavulu kayboluyor gibi. Her bir birey kendi yaşadığı ile ilgili o an olmasa bile rahat bir zamanında oturup soracak Bu olay bana neyi anlatmak için oluştu. Belli ki sıkışmış olduğu bazı enerjileri var 140 ve çözmesi gerekiyor. Tabii çözmeyebilir, özgür iradesi var, ne isterse onu yapar. O zaman da başka sert anlatımlarla karşılaştığında çözer. Ya da hiçbir zaman çözmez, acılar içinde yaşamaya devam eder, öyle olmayı sevmiştir bir defa. Eskiden Neden ben. gibi anlamsız sorularla isyan etmeyi bilirdim. Hiçbir işime de yaramazdı, kendimi bir kurban gibi hissetmekten başka. Aslında insanlar yaşadıkları sevimsiz olaylarda da dönüşüyorlar, bir şekilde, acıyla da olsa o yaşadıkları onlara bir deneyim oluyor ve bir şekilde ‘kabul'ü öğreniyorlar. O şekilde dönüşmeyi seçmek de bir seçim, dedim ya seçimlere sonsuz saygım var. Benim burada anlatmak istediğim şöyle ben içsel çalışmalarımda diyelim bir orman yolundan geçtim, şurasında kaya var, burasında dağ var, şurasında ağaçlar çok sık gibi bir şey. Hayatın içinde gerçekten çok acılı yollardan geçtim, genç kızlığım oldukça travmatik olayların içinde geçti, sonrasında da hep o yılların acılarıyla yaratımlar yaptım, o zaman çok dönüştüm mü. Hayır. Sadece bana neyin iyi geleceğini anlayabilecek kadar dönüşmüşüm meğer. Hani, ne aradığını bilmeyen ne bulduğunu bilmezmiş ya, işte öyle. 141 Beni benden başka kurtaracak kimsenin olmadığını anladım. Kurtarmak diye bir şey olsaydı her an bu kadar insan ölüyor dünyada, onların ana-babaları, sevdikleri onları neden kurtaramıyor. Çünkü herkes kendi planını kendine göre tasarlıyor ve icra ediyor. Diyelim siz bir deniz kenarında yürürken denize birisi düşüyor, tabii ki elimizi uzatıyoruz, deminden beri bahsettiğim Aman düştüyse düştü, bana ne demek değil, insanca olanları doğal olarak yapmaktan bahsediyorum. Devam ediyorum, elinizi uzattınız ve o kişi tuttu, denizden çıktı. Şimdi siz onu kurtarmış olmuyorsunuz, o kurtulmayı seçmiş oluyor, çünkü elinizi tutmayı seçmeyebilirdi, elinizden kaymayı seçebilirdi, akıntıya kapılmayı, sürüklenmeyi, hatta ölmeyi seçebilirdi. O durumda da siz kurtaramamış olmuyorsunuz, o kurtulmamayı seçmiş oluyor. Yani bir şey ne benim yüzümden oluyor ne de benim sayemde oluyor. Herkes ve her şey tek ve biricik. O yüzden parmak izimiz, göz irisimiz, hatta beyin dalgalarımız bile tek ve biricik. Herkes kendinden menkul, kendinden sorumlu. Bir yandan da hepimiz aynıyız. Korkularımız, duygularımız aynı. 142 Küçükken bir basamağa takılınca o basamağı suçlu ilan edip dövenler ülkesinde suçu başkasına atmaya öylesine alışmışken ben bu çalışmaları yapabildim ve tabiri caizse insan olabildimse, siz de olursunuz, o bakımdan da aynıyız. Bencil olmanın kendini düşünmek olmadığını anladım mesela. Eskiden kendini düşünene Bencil yaftasını yapıştırırdım hemen, şimdi kendini düşünene saygıyla bakıyorum, kendini öne alan, dönüştüren, düşünen, keşfeden kişi kendi problemlerini hallettikçe daha sağlıklı, daha varlıklı olarak etrafındakilere yük olmuyor bir defa. Aksi taktirde o bencil. olmayan kişiler etrafta ona buna koşturup saçını süpürge ettikçe bir zaman sonra yatak döşek yatıp kendilerine baktırıyorlar, asıl bencillik de bu bence. Bir de bencil olmak Hep bana, hep bana demek. Empati yapmamak, yapma gereği duymamak, başkalarını önemsememek demek. Bunun dışında kendini merkeze koymaktan daha doğal bir şey yok. Zira hepimiz kendi oyunumuzun başrolündeyiz, istesek de yardımcı oyuncu pozuna geçemeyiz. Kısaca Ben iyiyim-sen iyisin mesajı en doğrusu, hani şu ana-babalarımızın bize vermekte zorlanmış oldukları. 143 Başka fayda olarak neleri sayabilirim. Mesela eskiden gücü dışarıda zannederdim, güçlü olmak için para, mevkii sahibi olmak gerekir diye hem kendimi öyle yapmaya çalışır (yapamadığımda üzülür ya da her yolu mübah sayardım) hem de öyle kişilere yanaşmaya çalışır, onların güdümünü bir şekilde kabullenirdim. Yani ruhumu şeytana satardım. Sonradan anladım ki, şeytan dediğimiz enerji benim içimdeki benim olumsuz zannetmelerimin neticesi. Onları bıraktıkça içsel gücümün farkına vardım ve her anın kendi doğrusunu içimde hissettim. Bu öyle bir denge hali ki ne güç ne güçsüzlük var, ne değerli olmak ne de değersiz olmak var. Acı çektiğim her an dualite dediğimiz ikiliğin (güçlülük-güçsüzlük, değerlilik-değersizlik gibi) iki uç noktasından birine savrulmuş olduğumu gördüm. Kantarın topuzu kaçmış oluyordu. Bu durum endişeli olduğum zamanlar için de geçerliydi. O esnada zihnim adeta oltaya yakalanmış balık gibi olurdu. Her seferinde balığın ağzından (zihnimden onu ele geçi144 ren düşünceyi) oltayı yavaşça çıkarır gibi bir çalışma yapardım. İnsanın yapamayacağı hiç bir şey yok, kendine iyiliği de kötülüğü de yine kendisi yaptığına göre kendini tamir etmek de böyle mümkün. Dünyanın oluşuna bakınca insanlık tarihi o kadar yeni ki, bir gün 24 saat iken son dakikalarda insan katılmış gibi… Kalıntılara bakınca milyarlarca yıl var olan dünya üzerinde bugünkü insan son elli bin yıldır var. Dünya tarihi ile kıyaslandığında çok yeni olmasına rağmen enerji olarak yine bir döngünün sonuna gelmiş gibiyiz. O yüzden güç enerjisi gittikçe çöküyor ve anlamını kaybediyor, güçlü bildiğimiz kişiler yalancı, sahtekar çıkıyor ve kaybediyor. Son olarak Naziler döneminde Ne yaparsan yap güçle olmayacak dedi evren, hala anlamamakta ısrar edenler var, olmuyor ve olmayacak. Eskidenmiş o birileri birilerine saldırırmış, kazanırmış, ganimetleri alırmış vs... artık olmuyor. Olmadığı için de perde arkası oyunlar çoğaldı ama o da olmuyor ve olmayacak. Anlayanlar kendini dönüştürmeye başladı, anlamayanlar telef oluyor. Herkes kendi enerjisinden sorumlu, kendinden çıkan enerji kendine katlanarak dönüyor, yer çekimi gibi, bunu da görmüyoruz ama böyle. O yüzden beddua edene enerji geri dönüyor ve yerle bir ediyor. 145 Bulmaca Bir gün sabahın erken saatlerinde deniz çarşaf gibiydi ve tek başıma sakince yüzerken, durdum, kafamı kaldırdım, baktım karşımda bir kuş tüyü denizin üzerinde duruyor. Öyle hafif ki batması mümkün değil. Deniz cam gibi olduğundan yarım U şeklindeki tüyün aksi denize vurmuş, sanki tam altında kendi gibi bir tüy de denizin içinde var. Benim nefesimle tüyün kenarları uçuştu, minicik gövdesi sakin, öylece duruyor. O an zaman durdu, koca dünyada sadece o tüy ve ben vardık. Göz göze bakıştık, birbirimizi selamladık. İçimin şükürle yıkandığını hissettim. Hayatımın büyük bir bölümünü bu tüy gibi hissettiğimi fark ettim. Bu demek değil ki, hiç kızmıyorum ya da dertlenmiyorum. Mesela ilk insandan beri insanlar beynin amigdala denen bölgesinin direktifiyle bir tehlike karşısında ya kaçmışlar ya da savaşmışlar, şükrettim, çünkü baş147 ka bir yol olduğunu fark etmeyi becermiştim. Şimdi otomatik olarak vermek istediğim tepkilerimde daha bilinçliyim. Mesela bir sorun varken yokmuş gibi davranmıyorum. Bu sorun ülke çapında da olabilir, aile içinde de olabilir, o sorunu önce tanımlıyorum sonra çalışmamı yapıyorum. Bu arada o sorunu konuşuyorum veya adını koyuyorum, hiçbir zaman Ben hocayım, uçtum, kaçtım yapmıyorum. Zira neysem oyum ve bu çalışmalarla robotlaşmadım, sadece gördüğüm şeyi tarif etmeyi öğrendim. Ülke kötü yönetiliyor diyorsam, bu dünyasal olarak bana göre doğrudur, tıpkı Bu taş ağırdır demek gibi. Bu dediğim bana sıkıntı veriyorsa da oturup çalışıyorum. Yoksa hiçbir konuda görüş bildirmeyeceğim, çünkü ben pozitif bir insanım diye bir şey yok. Bilakis, her şey hakkında bir görüşüm olabilir, çünkü ben insanım. Bir apartman yönetimi hakkında ne kadar fikir yürütebilirsem bir ülke yönetimi hakkında da o kadar fikir yürütebilirim ve iyi ile kötüyü ayırt edebilirim. Kendini başkalarına karşı hep iyiymiş gibi göstermeye çalışmak da başka bir tuzak. Doğal olmak, kendimi maskelememek, kendi işime bakmak beni hafifletiyor. Bazen kendimden gizlediklerimi üst akıl bana haber veriyor, onu yavaş yavaş anladım, benden hiç 148 ayrılmıyor, kimseden hiç ayrılmıyor, onun/onların işi bu. Onlar bizim yayınladığımız enerjilerin birleşiminden oluşuyor. Mesela her gün aynı ayarda olan ekmek kızartma makineme aynı buzdolabından çıkarttığım aynı torbadan ekmek diliminden bir tanesi bir gün daha fazla kızarıveriyor. O zaman anlıyorum ki ben bir şeye kızgınım, şöyle bir gözlerimi kapatıyorum, fark ediyorum ki içimden birisiyle kavga ediyorum, henüz kendim bile fark etmemişim. Bazı gün tam bir çalışma yaparken kapı veya telefon yanlışlıkla çalıyor, arayan yanlış aramış, anlıyorum ki kendime yanlış sorular soruyorum ve çalışmada yanlış yoldayım. Dışarıda olan hiçbir şey boşu boşuna olmuyor. İşaretleri yakalamak çok zevkli, yakalayamazsam da hiç dert değil, üst aklın işi bu, bir daha başka şekilde anlatır nasılsa. Çalışma yapmak banyo yapmak gibi, her gün dışımı nasıl yıkıyorsam içimi de öyle yıkıyorum. Tabii artık konularım çok çok azaldı, günlerce hiçbir çalışma yapmadığım oluyor. Ancak işaretleri görmemezlikten gelip bol TV izlersem, sosyal paylaşım sitelerinde dolaşıp bir sürü korku dolu yazı okursam geri sardığımı fark ediyorum. Geri sarmak öyle kolay ki, içimizde iki taraf var, biri korku, diğeri sevgi tarafımız, korku tarafı büyük bir hızla atağa kalkıyor. Bazen çalışmaları 149 bırakmış bir sürü insanın tamamen değilse bile oldukça başa sarmış halde tekrar bana geldiklerini görüyorum. Anda kalma idmanlarımı hep yapıyorum, bu da bedeni çalıştırmak gibi, nasıl ki kolumuzu çalıştırmak onun fiziğini düzgün kılıyor, anda kalma idmanı da zihnimizi düzgün kılıyor ve idmanı yaptıkça anda kalma halimiz doğalımız haline geliyor. Yaptığım şey kısaca inançları sorgulamak, yaşanan olumsuzlukların zihinsel nedenlerini bulmak. Mesela eskiden Ben kaybolurum derdim, sanki Benim saçım kahverengi der gibi büyük bir doğallıkla bunu söylerdim, Yön duygum gelişmemiş, her yerde kaybolurum derdim. Sonra bir gün fark ettim ki bu benim inancım. Oturdum, çalıştım, zihnimdeki Kaybolurum inancı, Ben yolumu hep bulurum a dönüşünceye kadar. Kaybolurum diye dolaştığım zamanlarda karşıma yolu bilmeyenler ya da yanlış tarif edenler çıkardı, yollardaki tabelalar düşmüş, kaybolmuş olurdu, ben ne kadarsam dışım da o kadardı çünkü. Şimdi yolumu hep bulduğumu söylememe gerek yok sanırım. Bir gün Güney Fransa'da geziyorduk. O sabah arabayı navigasyon cihazı vardı, gayet yolumuzu bize tarif ediyordu. 150 dört arkadaş arabayla kiralamıştık. Arabada düzgün bir Türkçe ile Akşam olduğunda ise şehre oldukça uzak mesafede olan otelimizin adresini girdiğimizde aletin adresi tanımayacağı tuttu. Dolanıp durmaya başladık, otele telefon açsak nerede olduğumuzu bilmiyorduk ki söyleyip tarif alalım. Ayrıca dördümüzün de Fransızcası yoktu. Bir ara bir kenarda durduk ve ben arabadan çıkıp bomboş yollarda gözümü kapattım, sıkı bir niyetle Bu filmin içinden çıkmak istiyorum dedim. Niyet içinde istek ve o isteğin olacağına dair inancı barındıran enerjidir. Tekrar arabaya bindim ve Gidelim dedim, arabayı kullanan arkadaşım da ne yaptığını pek bilmeden başka bir tarafa saptı, kısa bir süre sonra karşımıza bir benzinci çıktı. Benzinci bir müşterinin arabasına benzin koyuyordu, müşteri de içeride bir şeyler atıştırıyordu. Arabadan indim, içerideki müşterinin yanına gittim ve kırık dökük Fransızcamla ona yol sormaya çalışırken ortaya çıktı ki adam Türk, adı da Güven. Güven arabasına bindi, önümüze düştü, bizi otelimize kadar götürdü. Üst akıl niyetimi duymuştu ve her zamanki gibi devredeydi. Bana güven demişti bir kere daha. Bilmecelerimi çözdükçe buldum ki sonsuz ve sınırsız olanın içinde sonsuz ve sınırsız olanım. Üst akıl gibi bir yardımcım var ve yanımdan hiç ayrılmıyor. Tıpkı o kuş tüyünün sudaki yansıması gibi. 151 Sırlar Dünyada yaşayan yedi buçuk milyara yakın insan var, başta da belirtmiş olduğum gibi herkesin görünen ve görünmeyen bedensel, zihinsel ve ruhsal yaraları var. Bu böyle bir oyun, oyunun amacı kendi yaralarını kendinin iyileştirmesi. Son derece hassas bir yapımız var, her şeyi bir kayıt cihazı gibi kaydediyoruz ve içinden gerekli olanları alıyoruz. Bu hassasiyet aynı zamanda yaralanmayı da birlikte getiriyor, adil olan da zaten kendimizin bunu iyileştirme gücünün olması. Doğup büyüdüğümüz ailelerle de tesadüfen bir arada değiliz. Karma kanunu gereği aynı (veya anahtar-kilit) enerjilerle bir aradayız. Ruhsal olarak seçimleri nasıl yaptığımız konusuna girmeyeceğim ancak bilelim ki yaşanan hiçbir şey ama hiçbir şey tesadüf değil. 153 Bir şeyi daha bilelim hiç kimse bir diğerinden daha fazla acı çekmiş değildir. Ne yaşamış olursak olalım bizdeki etkisi sonsuz acı şeklinde olabilir. Bu yüzden de kimsenin kendi yaşadıklarını daha fazla acı verici bulup da başkalarınınkini küçümseme hakkı yoktur. Bu bir yarışma değildir ve çok acı çekene de ödül verilmez. Dünyada bütün medeni ülkeler dahil olmak üzere sapkınlık, delilik, ensest tahmin edilenin çok ama çok üstündedir. Aile adeta bu sıra dışı kişileri toplum gözünde aklamakla görevli üyelerden oluşur. Onu veya olanları ifşa etmek kendisini de açığa çıkaracağı ve akrabalık bağlarından dolayı kendisini suçlu hissedeceği/utanç duyacağı için, insanlar bazı şeyleri sır olarak saklamak zorunda kalırlar. Burada bilmenizi istediğim üç şey var 1. Yalnız değilsiniz, sizden çok ama çok var. 2. Sokağa çıkıp veya bir seyahate gidip hiç tanımadığınız birine (hatta istemiyorsanız isminizi bile bilmesin) sırlarınızı anlatın. 3. Anlatmak enerjiyi açığa çıkartır. Bastırmak zorunda kalmazsınız. Daha da iyisi sizin anlat154 manızla birlikte sizin için önemini kaybeder ve zihninizde