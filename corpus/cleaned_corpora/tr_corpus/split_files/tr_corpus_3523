aslında tam olarak birkaç Roma Lejyonunun özellikle de Maximinus'u öldüren II. Parthica'nın ihaneti sayesinde bozguna uğrattı. Ancak onların müşterek imparatorlukları popüler kargaşalarla, askeri rahatsızlıklar ve Roma'yı 238 Haziran'ında yakıp kül eden büyük bir yangınla başladı. 29 Temmuz'da Pupienus ve Balbinus, Praetorian muhafızlar'ca öldürüldü ve Gordianus tek başına imparatorluğunu ilan etti. Yaşından dolayı, İmparatorluk yönetimi Roma senatosu ile ilişkileri kontrol eden aristokrat aileler tarafından sürdürüldü. 240'ta Sabinianus Afrika eyaletinde isyan etti ancak durum hemen kontrol altına alındı. 241'de Gordianus, yeni "praetorian prefect"'i Timesitheus'un kızı Furia Sabina Tranquillina ile evlendi. Praetorian muhafızların başı ve İmparatorun kayınpederi olarak Timesitheus, kısa bir süre sonra "de facto" olarak Roma İmparatorluğunu yöneticisi haline geldi. 3. yüzyıl'da, Roma sınırları, Cermen kabilelerin Ren ve Tuna nehirlerini, Sasani Krallığınında Fırat'ı geçerek saldırılarını artırması sonucu zayıflamaya başladı. Perslerin Shapur I komutasında Mezopotamya'yı işgal etmesi üzerine genç imparator Janus Tapınağı'nın kapılarını Roma tarihinde son defa açtırdı ve doğuya büyük bir ordu gönderdi. Sasani'ler (243) Resaena Savaşı'nda bozguna uğratıldılar ve Fırat nehrinin gerisine sürüldüler. Sefer başarılıydı ve orduya katılmış olan Gordianus kayınpederi açıklanamayan bir şekilde öldüğünde düşman topraklarına bir işgali planlıyordu. Timesitheus olmadan seferin ve İmparatorun güvenliği riskliydi. Arap Philip olarak da bilinen Marcus Julius Philippus, bu dönemde İmparatorun yeni Praetorian Prefect'i oldu ve sefere devam edildi. 244 başlarında Persler karşı saldırıya geçtiler. Pers kaynaklarına göre savaş bugünkü Felluce (Irak) yakınlarında yapıldı ve Roma'nın büyük bozgunu ve III. Gordianus'un ölümüyle sonuçlandı. Roma kaynakları bu savaştan bahsetmez ve Gordion'un uzakta Fırat'ın akıntısında boğulduğunu iddia eder. Antik kaynaklar sık sık Zaitha (Qalat es Salihiyah Suriye) de halefi Philip tarafından öldürüldüğünü söylese de Gordianus'un ölüm nedeni bilinmemektedir. Gordianus'un genç ve iyi yapısı, dedesi ve amcasın ölümleri ve başka bir gaspçının ellerinde son bulan kendi trajik yazgısı ona Romalıların ölümsüz takdirini bahşetmiştir. Yeni imparatorun muhalefetine rağmen Gordianus, ölümünden sonra halkın isyanını önlemek için Senato tarafından tanrılaştırıldı. Avdan, Dinar Avdan, Afyonkarahisar ilinin Dinar ilçesine bağlı bir köydür. Afyonkarahisar il merkezine 120 km, Dinar ilçesine 10 km uzaklıktadır. Luigi Pirandello Luigi Pirandello (28 Haziran 1867 - 10 Aralık 1936), İtalyan yazar. Özellikle oyun yazarı olarak tanınmıştır. Roman ve kısa hikâyeleri de vardır. 1934 Nobel Edebiyat Ödülü sahibidir. Luigi Pirandello, 1867'de Sicilya'nın güneyindeki Agrigento şehrinde doğdu, 1936'da Roma'da yaşamını yitirdi. Arkasında büyük bir sanatçı olarak ün bıraktı. Ölümünden iki yıl önce Nobel Edebiyat Ödülü'nü almıştır. Bütün dünyada başarı ve ün kazanmıştı ama, oldukça geç ve sıkıntılarla dolu güç bir yaşamdan sonra. Varlıklı bir ailenin çocuğu olan Pirandello, Palermo'da okuduktan sonra Roma ve Bonn Üniversitesi'ni de bitirip Roma'ya yerleşti. Pirandello bu üniversitede felsefe ve filoloji bölümününde okumuştur. Yalnızca edebiyat ile uğraşmaktaydı. 1893'te ilk önemli yapıtı Marta Ajala'yı yazdı. Bu eser, 1901'de L'Esclusa adı ile yayımlandı. 1894'te ise ilk kısa hikâye kitabını yayımladı. Aynı yıl evlendi ve evlilik hayatı ile birlikte edebiyat çalışmaları arttı. Bu arada ardı ardına bir erkek ve bir kız çocuğu sahibi oldu. 19. yüzyıl sonu ve 20.yüzyıl başı Piradello için büyük bir yazınsal verimlilik dönemi idi. Ne var ki 1903 yılında babasının işinin bozulması üzerine aile bütün varlığını yitirdi. Hem babasının tüm servetini yatırdığı hem de eşinin çeyizini yatırdıkları kükürt yatakları bir sel baskını ile yok olmuştu. Felaketi öğrendiği anda eşi Antonietta yarı-felç geçirdi ve yaşadığı psikolojik şok nedeniyle akli dengesi tedavi edilemez ölçüde sarsıldı. Pirandello, başlangıçta intiharı bile düşündüyse de zamanla durumu kabullendi ve öğretmenlik yapmaya başladı. İşte geçen günlerin ardından hasta eşinin başının beklediği geceler boyu Il Fu Mattia Pascal adlı yapıtı yazdı. Bu eser, o günleri anlatan otobiyografik öğeler taşır ve kısa sürede büyük başarı kazanarak Almanca'ya çevrilmiştir. Gün geçtikçe Pirandello'nun bir yazar olarak ünü ve başarısı artımış, öte yandan özel yaşamı gittikçe aşırı kıskanç ve şüpheci olan, hatta saldırganlaşan karısı yüzünden zorlaşmıştır. İtalya'nın I. Dünya Savaşı'nı girmesi üzerine oğlu da savaşa katıldı ve Avusturyalılar'a esir düştü. 1917'den itibaren önemli tiyatro eserlerini yazmaya başlayan yazar, 1919'da eşini akıl hastanesine yatırmak zorunda kaldı ancak daha sonra onu hastaneye yatırdığı için büyük acı duyarak evde bakmak istedi ama Antoniette hem hapishanesi hem sığınağı olan hastaneyi terketmedi. Vermiş olduğu eserler yaşamından izler taşımaktadır bu sebepten karamsar (pessimist) bir yazar olduğu söylenebilir. Pirandello ilk eserleri öykü ve roman türünde olmuştur. Konu olarak ise aile ilişkileri gibi şeyleri seçmiştir. İlerleyen dönemlerde ise drama ve oyun yazarlığına yönelmiştir. Pirandello yazın hayatında August Strindberg ve Henrik Ibsen'den faydalanmıştır. Pirandello 1925'te Mussolini'nin desteği ile Roma Sanat Tiyatrosu'nun sanat yönetmeni oldu. Bu destek ona dünya çapında ün ve dünya turu yapma olanağı getirdi. 1925-1926 yılları arasında son ve en önemli romanı olan "Uno, nessuno e centomila" 'yı (Bir, Hiç kimse ve Yüz Bin) yazdı. 1934 yılında Nobel Edebiyat Ödülü'nü aldıktan 2 yıl sonra 10 Aralık 1936 günü Roma'daki evinde tek başına iken hayatını kaybetti. Hemen tüm dünya dillerine çevrilen yapıtlarından öykülerini "Novelle Per Un Anno" (Bir Yıl İçin Öyküler) adı altında 15 kitapta (her kitapta 24 öykü) toplamıştır. Roman ve oyunlarının en önemlileri şunlardır: Romanları OyunlarÄ± Yazla, Akşehir Yazla, Konya ilinin Akşehir ilçesine bağlı bir köy. Eski adıyla ""Apsarı"" olarak bilinen Yazla Kasabası, 1989 yılında belediye olmuştur. Yazla Belediyesi 6360 Sayılı Kanunla kapatılarak Akşehir'e bağlı mahalle statüsüne getirilmiştir. Tarım ve Hayvancılığın ana geçim kaynağı olduğu kasabada tahıl çeşitleri, şekerpancarı, haşhaş, ayçiçeği ve vişne üretilmektedir. Çalıklı, Selendi Çalıklı, Manisa ilinin Selendi ilçesine bağlı bir mahalledir. Yaklaşık 77 haneden oluşmaktadır. Köylüler, tütüncülükhayvancılık ve bahçe ürünleri yetiştirmek ile uğraşmaktadır. Kula ve Selendi üzerinden ulaşılabilir. Gediz Nehri'nin Selendi'den geçen kolunun üzerine kurulmuştur. Çalıklı mahallesi adını köye ilk yerleşen ailenin soyadlarının çalık olması sebebiyle mahallenin adı çalıklı olarak geçmektedeir. Manisa iline 150 km, Selendi ilçesine 15 km uzaklıktadır. Mahallenin nüfusu 1960 yılında 215’tir.2000 yılına göre ise 265 dir. Diğer köyler gibi mahalleden fazla göç olmamıştır. Mahallede 1990 yılına göre 77 hane bulunmaktadır. Mahallede: Ercan, Bedenli, Kaya, Karlı, Akkuş, Çalık, Çay, Demirel, Dirhem, Kar, Kaymak, Kırgezen, Sarızeybek ve Yıldız soyadları ve kök aileleri yaşamaktadır. Mahallenin halkı ulaşımını köye ait sürekli gidip gelen bir araçla değil köylüye ait şehre gidip, gelen vasıtalarla sağlamaktadır. Ayrıca Kula-Selendi yol kavşağına yakın olması nedeniyle yoldan gelip geçen araçlarla da ulaşımlarını sağlamaktadırlar. Mahallede traktör kullanımı yaygındır. Köy halkı geçimini tarım ve hayvancılıkla sağlamaktadır. Gediz çayına ve Demirköprü Barajı'na dökülen Selendi Çayı kenarında sulanabilen arazileri bulunmaktadır. Bu arazileri köylüyü diğer köylerden ayrıcalık yapan önemli bir unsurdur. Yaz mahsulleri dediğimiz kavun, karpuz, fasulye, sebze ve meyve üretimi yönüyle geçim kaynaklarının önemli bir kısmını teşkil eder. Arpa, buğday, nohut gibi tarım ürünleri yanında tütün üretimi de oldukça geçim kaynağı olarak önemlidir. Mahallenin etrafının bitki örtüsü yönüyle ormanlık ve zenginlik arz etmesi koyun ve keçi üretimi diğer köylere göre daha avantajlıdır. Yeni yeni mahallede inek besiciliği de yapılmaya başlanmıştır. Çam ve pırnar ağaçlarının bol olduğu ormanlık alanla çevrili olan köy orman ürünlerinden de yararlanarak yakacak ihtiyaçlarını karşılamaktadır. Meyve üretimi de bu mahallede az da olsa yapılmaktadır. Kamyon şöförlüğü de gelir kaynaklarındandır. ayrıca tütün de önemli geçim kaynağıdır Mahallede bu güne kadar yıllara göre muhtarlık yapan kişiler: Arzu Okay Arzu Okay, (d. 23 Haziran 1955; Ä°stanbul), sinema oyuncusu. Annesi ile 10 aylıkken boşanan şoför bir babanın kızı olan Arzu Okay, Mecidiyeköy Lisesi'nde okudu ancak okulu bitiremedi. 1969 yılında bir fotoromanda Zeki Müren'le oynadı. Saklambaç gazetesinin 1970 yılında açtığı yarışmada birinci seçildi, ardından İtalya'daki yarışmada 4. oldu. Sinemaya ilk olarak Ayhan Işık ile başrolünü paylaştığı "Ölünceye Kadar" adlı film ile adım attı. 70'lerin seks furyası döneminde vamp kadın olarak adını duyurdu. Liseyi dışarıdan bitirmek için dersler aldı. Eşiyle beraber deri işi yapan ders aldığı öğretmenlerden biriyle ortaklık kurdu. 22 yaşında Londra’ya 7 ay süreyle İngilizce öğrenmek için gitti. Daha sonra şarkıcılık yapmaya başladı, İbrahim Tatlıses’in de olduğu bir kadro ile Anadolu turnesine çıktılar. Sinemayı bırakmasının ardından 1984 yılında Paris'e gitti ve dericilik üzerine ticarete atıldı. 1984-1986 arasında Paris’de iş yeri açtı. 1990 krizinde battı ve ardından tekrar toparlandı. 1985 yılında Paris’de tanıştığı bir Fransız ile 7 yıl süren bir evlilik yaptı. Ressam olan “Eda Su Neidik” (d.16 Şubat 1987) adında bir kızı vardır. 25 Mayıs 2013 tarihinde Erzurum'da düzenlenen Uluslararası Dadaş Film Festivali'ne sunucu olarak katıldı. 2015 yılında oyuncu ve yazar Görkem Yeltan'ın yönetmenliğini üstlendiği ilk uzun metrajlı filmi "Yemekteydik ve Karar Verdim" adlı sinema filminde başrolde oynadı. Menzil, KÃ¢hta Menzil, Adıyaman ilinin Kâhta ilçesine bağlı bir köydür. Adıyaman il merkezine 85 km, Kahta ilçesine 50 km uzaklıktadır. Mehmet Aydın (1943 doğumlu siyasetçi) Mehmet Aydın 58., 59. ve 60. Hükümette Devlet Bakanı ve TBMM 22. Dönem ve 23. dönem AK Parti İzmir milletvekilidir. 20 Mart 1943 tarihinde Elazığ’da doğdu. 1966 yılında Ankara Üniversitesi İlahiyat Fakültesi’nden mezun oldu ve 1967’de Felsefe dalında doktora öğrenimi yapmak üzere Türkiye Cumhuriyeti Millî Eğitim Bakanlığı tarafından İngiltere’ye gönderildi. Edinburgh Üniversitesi'ndeki doktora çalışmasını 1972’de tamamlayarak yurda döndü ve Atatürk Üniversitesi İslami İlimler Fakültesi’nde felsefe asistanı olarak göreve başladı. 1973-1975 yılları arasında yaptığı askerlik görevini müteakip Ankara Üniversitesi İlahiyat Fakültesi’ne atandı. 1978 yılında Sistematik Felsefe ve Mantık dalında doçent oldu. Kendi kuruluşundaki görevine ek olarak Ankara Üniversitesi Dil ve Tarih Coğrafya Fakültesi ile ODTÜ’nin Felsefe bölümlerinde çalıştı. 1984 yılında Dokuz Eylül Üniversitesi İlahiyat Fakültesine Profesör olarak atandı ve 1996-1999 yılları arasında dekanlık yaptı. 2012-2013 yılları arasında Bilkent Üniversitesi Siyaset Bilimi ve Kamu Yönetimi Bölümü'nde ders verdi. Mehmet Aydın’ın din ve felsefe alanlarında (Türkçe, İngilizce, Arapça ve Felemenkçe olarak) kaleme alınmış yazıları bulunmaktadır. Ayrıca yurtçinde ve yurt dışında bulunan çeşitli bilimsel ve akademik kuruluşların üyesidir. Yine uluslararası düzeyde yayın faaliyeti gösteren bazı dergilerin danışma kurulu üyesidir. Ana Hatlarıyla Kant Sonrası Batı Felsefesinde Ahlaki ve Dini Rasyonellik, Kant ve Ameli Aklın Eleştirisi, Kant ve Rasyonel Teolojinin Eleştirisi, Batı Felsefesinde Yeni-Kantçılık, Kant’ın etkileri ve Batı Din-Ahlak Felsefesinde Yeni Yönelişler ve Bugünkü Durum gibi Hristiyanlık ilahiyatını derinlemesine irdelediği yazıları bulunmaktadır. Rossio Rossio Meydanı ya da daha çok kullanılan adıyla Pedro IV Meydanı (Portekizce:"Praça de D. Pedro IV") Portekiz'in başkenti Lizbon'da bir meydandır. Pombaline bölgesine yakın olan Meydan, Orta Çağ'dan beri şehrin ana meydanlarından biridir. Eski zamanlardan beri meydan pek çok önemli kutlamaya, mitinglere, ayaklanmaya, boğa güreşleri ve gösterilere ev sahipliği yapmıştır. Günümüzde turistleri ilgisini çeken meydan, Lizbon'un yerlileri için de bir buluşma mekanıdır. Pedro IV adını, Portekiz Kralı, aynı zamanda Brezilya İmparatoru olan I. Pedro'dan almıştır. IV. Pedro'nun bronz heykeli meydanın ortasındaki uzun sütunun üzerindedir. PraÃ§a dos Restauradores Restauradores Meydanı, (Portekizce: "Praça dos Restauradores") Portekiz'in başkenti Lizbon'da bulunan ünlü bir meydandır. 1640 yılında Portekiz'in İspanya'dan bağımsızlığını sağlaması anısına açılmıştır. Meydan'ın en dikkat çekici yeri ortasında bulunan dikilitaştır. Dikilitaş'ın üzerinde zaferi simgeleyen bir kaide vardır. Ayrıca üst tarafalarıda her kenarda bağımsızlık savaşlarının isimleri ve tarihleri yazılmıştır. Stevia Stevia, Paraguay ve Brezilya'da yüzyıllardan beri tatlandırıcı ve tedavi edici özellikleri nedeniyle kullanılan stevia (şeker bitkisi, şekerotu) Japonya'da da otuz yılı aşkın bir süredir milyonlarca kişi tarafından tatlandırıcı ve gıda katkısı olarak kullanılmaktadır. Bu bitkiden elde edilen özütün, kan şekerini düzenleyici etkileri olduğu kabul edilmektedir. Stevia'nın insülin duyarlılığını ve hatta salınımını arttırıcı etkilerinin olduğunu gösteren bazı araştırmaların varlığı diyabet tedavisinde kullanımını destekler niteliktedir. Stevia bitkisinin ihtiva ettiği Steviosid maddesi, vücudumuzdaki tat duyuları tarafından normal şekerin 250-300 katı daha şekerli olarak algılanmaktadır. Bu nedenle bir tutam şeker bitkisi tozu, bir litre çay, kahve veya diğer içecekleri tatlandırmaya yeterli olmaktadır. Diyet (kalori değeri sıfır (0) dır.), şeker hastalığı, yüksek tansiyon, kabızlık, depresyon ve asabiyete karşı olumlu etkileri vardır. Mide ve bağırsak florasını, asit alkali dengesini korur. Bununla birlikte stevia bitkisinin aşırı kullanımının özellikle erkeklerde sperm üretimini azaltarak kısırlığa neden olduğu hususunda çeşitli bilimsel araştırmalar da bulunmaktadır. Amerika ve Kanada'da uzun süreler yasaklı durumda kalmıştır. Ancak bununla birlikte Japonya'da yıllarca bu bitki kullanılmış ve hiçbir yan etki kullananlar üzerinde görülmemiştir. Latin Amerika'da çeşitli ülkelerin halkları da yüzyıllardır bu bitkiyi kullanmaktadır.En son olarak ABD ve Kanada bitki üzerinde yasakları kaldırıp, kullanımını serbest bırakmıştır. Bununla birlikte Paraguay'da özellikle kırsal kesimdeki ve yerli halk stevia bitkisini doğum kontrolü için kullanmakta olup bu durumda bitkinin sperm azaltıcı etkisini doğrulamaktadır. Türkiye'de ilk kez 2009 yılında Antalya'da üretilmeye başlanmıştır. Elevador de Santa Justa Elevador de Santa Justa, (Santa Justa Asansörü) Portekiz'in başkenti Lizbon'da bulunan ve 1900’lü yıllarda Baixa ve Bairro Alto’yu birbirine bağlamak için kurulan Neogotik tarzdaki asansördür. Aynı zamanda Carmo Lift olarak da bilinir. Santa Justa Asansörü Fransız asıllı Porto doğumlu "Raul Mesnier de Ponsard" adında bir mühendis tarafından tasarlanmıştır. Yapımı 1900 yılında başlamış ve 1902 yılında tamamlanmıştır. Seki, Seydikemer Seki, Muğla ilinin Seydikemer ilçesine bağlı bir mahalledir. 2012 yılına kadar Fethiye ilçesine bağlı bir köyken, 2012 yılında Muğla'nın büyükşehir olmasıyla Seydikemer ilçesine bağlı bir mahalle statüsünü almıştır. Fethiye,Seydikemer ilçelerinin ve çevresindeki köylerin yazın göç ettiği yayladır. Fethiye-Antalya yolu üzerinde, ana yolun yaklaşık olarak 9 km içerisinde bulunan bir mahalledir. Kaynak Tanımlama Çerçevesi Kaynak Tanımlama Çerçevesi (KTÇ, İngilizce ' (')), metadata model olarak tasarlanmış bir World Wide Web Consortium (W3C) spesifikasyonu olmasına rağmen, çeşitli sözdizim biçemlerinde bilgi modellemek için kullanılan genel bir metoda dönüşmüştür. KTÇ metadata model, kaynaklar hakkında, KTÇ terminolojisinde üçlüler (") olarak adlandırılan, özne-yüklem-nesne şeklinde ifadeler üretme fikri üzerine kurulmuştur. Özne kaynağı, yüklem, kaynağın özelliğini veya durumunu gösterir ve özne ve nesne arasındaki ilişkiyi açıklar. Mesela "Gökyüzü mavi renge sahiptir" bilgisini KTÇ olarak gösterilişi, özellikle formatlanmış bir metin üçlüsü olarak ifade edilebilir: özne "gökyüzü", yüklem "renge sahiptir" ve nesne "mavi". Kaynakların ifade edilmesini sağlayan bu mekanizma, W3C'nin anlamsal ağ etkinliğinin amaçlarındaki temel bileşenlerden biridir: World Wide Web'in evrimsel safhasında otomatikleştirilmiş yazılımlar Web'de dağıtılmış olan, kullanıcıların daha verimli ve güvenilir bir şekilde kulanabileceği, makinalar tarafından okunabilir bilgiyi, depolayabilir, paylaşabilir ve kullanabilir. KTÇ'nin basit data modeli ve birbirine benzemeyen ve soyut kavramları modelleyebime yetisi, Anlamsal Ağ etkinliğinden bağımsız olarak, bilgi yönetimi uygulamalarında kullanımını artırmaktadır. W3C'nin KTÇ'nin birçok öncüsü bulunmaktadır. Teknik olarak en yakını, Ramanathan V. Guha'nın Apple'dayken başlattığı ve Tim Bray'in Netscape Communications Corporation'daki çalışma süresindeki yardımlarıyla devam ettirdiği MCF'dir. Ayrıca Dublin Core Community'nin ve PICS'nin fikirlerine dayanan, " (W3C'nin erken dönem Web içerik etiketleme sistemi) KTÇ projesinin yönünün şekillenmesinde anahtar niteliğindeydi. W3C 1999 yılında KTÇ'nin data modeli ve XML sözdizimi hakkında bir spesifikasyon yayınladı. Böylece çalışmalar 2004 yılında yayınlanan yeni spesifikasyon versiyonu üzerinde başladı. 1999 spesifikasyonuna dayanan birkaç uygulama olması ve bunların tamamen güncellenmesi gerekmesine rağmen, diğer bazı W3C teknolojilerine nazaran, yeni geliştirilmiş spesifikasyonlar herkesin görebileceği şekilde geliştirildiği için sahiplenilme süreci oldukça hızlı oldu. MIME çokluortam tipi application/rdf+xml, RFC 3870 ile tescillendi. Bu RFC, yeni KTÇ spesifikasyonlarının kullanılmasını önerir. Bir dizi KTÇ ifadesi, asıl olarak etiketlenmiş, yönlendirilmiş sahte çigedir ('). KTÇ-tabanlı bir data model belirli türde bilgi gösterimlerine, günümüzde bilişimde kullanılan ilişkisel model ve diğer ontolojik modellere nazaran daha iyi uyacaktır. Bunun yanında, uygulamada, KTÇ verisi üçlü saklama (') olarak da adlandırılabilen ilişkisel veritabanlarında sıkça tutulmaktadır. RDFS ve OWL un gösterdiği gibi, RDF üzerinde, ek ontoloji dilleri geliştirilebilir. Bir KTÇ ifadesi, muhtemelen bir URI(Uniform Resource Identifier) ile isimlendirilmiş bir kaynaktır. Bazı kaynaklar isimlendirilmemiştir, bunları boş uçlar (blank nodes) veya sahipsiz kaynaklar (anonymous resources) olarak isimlendiririz. Bunlar direkt olarak tanınamazlar. Aynı zamanda yüklem de bir ilişkiyi gösteren bir kaynaktır. Nesne bir kaynak da, bir Unicode string öbeği de olabilir. Semantic Web uygulamalarında ve nispeten popüler, RSS ve FOAF gibi KTÇ uygulamalarında kaynaklar, World Wide Web üzerinden erişilebilir, gerçek verileri gösteren URI ler tarafından ifade edilirler. Fakat genel olarak KTÇ İnternet tabanlı kaynakların açıklaması ile sınırlı değildir. Gerçekte, kaynağa işaret eden URI, tekrar gösterilebilir olmak zorunda değildir. Mesela "http:" ile başlayan ve bir KTÇ ifadesinin nesnesini ifade eden URI,ağ üzerinden erişilebilir, gerçek bir kaynağı göstermek zorunda olmadığı gibi, HTTP üzerinden erişilebilir bir kaynağı göstermek zorunda da değildir. İstenirse böyle bir URI, "barış" gibi soyut bir kavramı da gösterebilir. Bu yüzden KTÇ ifadelerinin üreticilerinin ve kullanıcılarının kaynak belirteçlerinin anlamı konusunda mutabık olmaları gerekir. Bu anlaşma KTÇ'ye kendiliğinden aktarılamadığından, ortak kullanım için bir takım kontrollü sözcük grupları vardır. KTÇ'de kullanılmak üzere, Kısmen bir URI uzayına eşlenmiş Dublin Core Metadata bunlara örnek verilebilir. Örnek 1: New York'un posta kodu kısaltması KTÇ'deki belirli kavramlar, bu kavramların KTÇ'deki kullanımları, özne-yüklem ve özne-yüklem-nesne yapıları benzer, fakat yine de farklı anlamlara sahip olmasına rağmen, mantık ve dilbiliminden alınmıştır. Örnek verecek olursak: Türkçedeki şu ifadede 'New York, NY kısaltılmış posta koduna sahiptir.', 'New York' özne, 'kısaltılmış posta koduna sahiptir' yüklem, 'NY' ise nesne olarak kabul edilebilir. KTÇ üçlüsü olarak kodlandığında, özne ve yüklemin URI' ler ile ifade edilen kaynaklar olması gerekir. Nesne, bir kaynak veya literal bir element olabilir. Mesela, KTÇ'nin N-Triples formunda ifade şuna benzeyebilir: Bu örnekte, "urn:states:New%20York", A.B.D. eyaleti olan New York'u, işaret eder, "http://purl.org/dc/terms/alternative", yüklem için URI'dir ve "NY" literal stringdir. Burada seçilen URI'ler standart değildir, ve okuyan taraf anlamını bildiği sürece standart olmak zorunda değildir. N-Triplets KTÇ'nin standart serializasyon formatlarından sadece biridir. Yukarıdaki üçlü, RDF/XML standartına göre aşağıdaki şekilde gösterilebilir: Bunun yanında QNames'in sözdizimi kısıtları sebebiyle(yukarıdaki terms:alternative gibi), bazı KTÇ çizgeleri RDF/XML ile gösterilemezler. Ã–rnek 2: Tony Benn ile ilgili bir Wikipedia makalesi Benzer şekilde, "http://en.wikipedia.org/wiki/Tony_Benn" ifadesi belirli bir kaynağı tanımlar(buradaki URI'nin hyperlink olarak ele alınabilmesini veya kaynağın aslında Tony Benn hakkında bir Wikipedia makalesi olduğu göz önüne alınmadan). Kaynağın başlığının "Tony Benn" ve yayıncısının "Wikipedia" olduğu bilgileri, KTÇ ifadeleri olarak gösterilebilinir. KTÇ'nin n üçlü (") biçiminde, bu ifadeler aşağıdaki gibi yazılabilir: Ve bu ifadeler, RDF/XML olarak şu şekilde gösterilebilir: Tabii ki, insan dili olarak, aynı bilgi basitçe şu şekilde ifade edilebilir: KTÇ, bilgiyi makinanın anlayabileceği bir biçimsel bir yolla ifade eder. KTÇ'nin amacı, kaynakların belirli bir yazılımın anlayabileceği bir şekilde, başka bir deyişle, veriye erişip veriyi kullanabileceği şekilde ifade edilmesini sağlayan kodlama ve çevirme mekanizmaları sağlamaktır. Yukarıdaki ifadelerin her iki hali de gereğinden fazla kelimeden oluşuyor gibi görünüyor, çünkü KTÇ kaynağı için bir şart da (özne ya da yüklem olarak) tekil olmasıdır. Özne kaynağı, ifade edilen asıl kaynağı tam olarak işaret edebilmek için tekil olmak zorundadır. Yüklem, açıklama üzerinde işlem yapan yazılım için, Başlık ya da Yayıncı fikrinin muğlak olması ihtimalini düşürmek için tekil olmak zorundadır. Eğer yazılım codice_5 ı tanırsa, aynı zamanda bunun kıyafet olan başlık veya füze başlığı veya sadece b-a-ş-l-ı-k harflerinin yan yana diziliminden farklı br kavram olduğunu algılayacaktır. Aşağıdaki örnek, böyle basit bir isteğin, çeşitli KTÇ sözcük kümelerinin birleşimi şeklinde, ne kadar ayrıntılı olarak ele alındığı gösterir. Burada, Wikipedia sayfasının temel konusunun adı "Tony Benn" olan bir kişi olduğunu vurgulayalım: Bilginin bir ifadeler bütünü ile modellenmiş (body)si maddeleştirmeye bağlı olabilir, öyle ki her ifade (yani özne-yüklem-nesne halinde bir üçlünün tamamı) bir URI ye atanmış ve ek olarak ne gibi ifadelerin yapılabileceği hakkında bir kaynak gibi kullanılabilir. Mesela "Jane, John'un X dökümanının yazarı olduğunu söylüyor.". Maddeleştirme her ifadenin güvenilirlik seviyesini ve işe yararlık derecesini anlamak açısından bazen önemlidir. Maddeleştirilmiş bir KTÇ veritabanında, her orijinal ifade, bir kaynak olarak, genellikle kendisi hakkında yapılmış üç ek ifadeye sahiptir: birincisi bu ifadenin öznesinin bir kaynak olduğunu beyan etmek içindir, ikincisi, yükleminin bir kaynak olduğunu ifade etmek için, üçüncüsü de nesnesinin bir kaynak veya bir literal olabileceğini ifade etmek içindir. Uygulamanın ihtiyacına göre, orijinal ifade ile ilgili daha fazla ifade var olabilir. Mantıktaki uygun ifadeleri ödünç alarak, bazı KTÇ model uygulamaları, ifadeleri bazen, KTÇ spesifikasyonu editörü Graham Klyne'ın makalesinde tartışıldığı üzere, durumlar, bağlamlar ve kapsamlar gibi farklı kriterlere göre gruplamanın uygun olduğunu onaylamıştır.Mesela, bir ifade, bir "durumunda doğru"("is true in") ilişkisini ifade etmek için bir URI ile isimlendirilmiş bir bağlamla ilişkilendirilebilir. Başka bir örnek olarak, bazen, belirli bir RDF/XML dokumanının URI'si olan bir URI ile tanımlanan, ifadeleri kaynaklarına göre gruplamak uygundur. Böylece, kaynakta güncelleme yapıldığında, denk düşen ifadeler de modelleri içinde değişir. Kapsamların(scope) uygulanması için tam olarak maddeleştirilmiş ifadeler gerekmeyebilir. Bazı uygulamalar, tek bir kapsam tanımlayıcının, herhangi bir URI'ye atanmamış bir ifade ile ilişkilendirilmesine izin verir. Kapsam içermeyen KTÇ ile sağlandığı şekliyle, first-order logic'de, tek metalevel ilişkisi olumsuzlamadır, ama iç içe bağlamlar hakkındaki genel durum önermeleri, KTÇ'nin, modal ve high-order logic i ifade edebilmek için kullanılan bir metalanguage i kapsamasına izin verir. KTÇ çizgeleri (") birçok sorgu dili ortaya çıkarmıştır. KTÇ sorgu dilleri, ifadelerin, bir dizi ifadeye karşı değerlendirilebimesine, mesela daraltılmış ifade seti, kaynaklar, veya nesne değerleri üretmek için veya bu ögeler üzerinde karşılaştırma ve işlemler gerçekleştirmek için, izin verir. KTÇ sorguları, çıkarsama faaliyetleri için temel olarak, bilgi yönetimi uygulamaları tarafından kullanılır. SQL'den sonra daha esnek olarak modellenen sorgu dili SPARQL, KTÇ'nin en yaygın sorgulama dili olmuştur. SPARQL, Aday Öneri olarak yayınlanmış fakat daha sonra, açık sorunlar nedeniyle durumu Çalışma Taslağı'na çekilmiştir. Diğer önemli KTÇ sorgu ve çıkarsama dilleri şunlardır: 1. Wikipedia.org daki Resource Description Framework makalesinin Ã§evirisidir. English English: İhlas Yayın Holding İhlas Medya Grubu ya da İhlas Yayın Holding, 10 Temmuz 2003 tarihinde ihlas Holding bünyesinde kurulmuş ve gazete, dergi, kitap, radyo ve televizyon yayıncılık, alanlarında faaliyet gösteren bir şirkettir. Türkiye'de faaliyet gösteren medya yayın organları ve birçok dergi gibi dünya üzerinde çeşitli ülkelerde yayınlanan kanal ve dergilerin Türkiye'de yayımlanmasını sağlamaktadır. Bünyesinde TGRT FM, İhlas Haber Ajansı ve Türkiye Gazetesi adlı Türkiye'de faaliyet gösteren medya yayın organları ve TGRT Haber, TGRT Belgesel ve TGRT EU adlı kanal bulunmaktadır. İhlas Yayın Holding, 25-26 Ekim 2010’da hisselerini halka arz etmiş, 5 Kasım 2010’da da Borsa İstanbul'da (BIST) işlem görmeye başlamıştır. Şirketin BIST'teki işlem kodu IHYAY'dır. TGRT Haber TGRT Haber, İhlas Holding bünyesinde bulunan bir haber kanalı. TGRT'nin Amerikalı News Corporation (FOX) şirketine satılmasına karşın kanal, kardeş kanalları TGRT Pazarlama ve TGRT FM ile birlikte İhlas Holding bünyesinde yayın yapmaktadır. TGRT Haber, İhlas Holding iştiraklerinden İhlas Haber Ajansı ile kuvvetli yayın ortaklığı yapmaktadır. 15 Aralık 2013 tarihinden itibaren TGRT EU ile birlikte 16:9 yayın formatına geçmiştir. 2014 yılının 22 Nisan gününde yani TGRT yayınlarının ilk başladığı günün 21. yıldönümünde bütün TGRT ailesiyle beraber logo değişikliğine uğramıştır. Yıllardır kullanılan sarı-mavi renkli logonun yerine kırmızı-siyah renkli bir logo kullanılmaya başlanmıştır. Ayrıca TGRT EU kanalıyla beraber logosu sol üst köşeden sağ alt köşeye kaydırılmıştır. 21 Temmuz 2020 tarihinden itibaren HD yayına başlamıştır. 22 Temmuz 2020 gecesi logosu tekrar sol üst köşeye kaydırılmıştır. TGRT Haber Türksat 4A uydusunda 12228 V 8400 5/6 frekansından, Turkcell TV+ 56. kanaldan, Digiturk 45. kanaldan, D-Smart 45. kanaldan, tivibu 67. kanaldan ve KabloTV 53. kanaldan izlenebilmektedir. Seki Seki, ÅŸu anlamlara gelebilir: Uğur Mumcu Araştırmacı Gazetecilik Vakfı Uğur Mumcu Araştırmacı Gazetecilik Vakfı (um:ag) 24 Ocak 1993 tarihinde katledilen gazeteci ve yazar Uğur Mumcu'nun anısına kurulmuştur. Uğur Mumcu'nun ödün vermeyen, cesur gazeteciliğini genç gazetecilere öğretmek amacı taşıyan bu vakıf; edebiyat, felsefe, resim ve sinema gibi sanatın tüm alanlarındaki etkinlikleriyle sanata ve yaşama da gereken önemi vermeyi amaçlar. Ayrıca Uğur Mumcu'nun yazılarını ve eserlerini basar ve dağıtır. Vakıf 2003 yılında Sertel Demokrasi Ödülü'ne layık görülmüştür. Eşi Güldal Mumcu, çocukları Özgür Mumcu ve Özge Mumcu tarafından kurulan vakıf, gelecek kuşakların Uğur Mumcu'yu tanımaları ve onun düşüncesinde genç gazeteciler yetiştirmeyi amaçlamaktadır. Vakfın çalışmaları Ekim 1994'te Uğur Mumcu'nun öldürüldüğü Uğur Mumcu sokağındaki evlerinde başlamıştır. Yönetim kurulu eşi Güldal Mumcu ile çocukları Özgür ve Özge'den oluşmaktadır. Şu anda Paris Caddesi 14 numarada bulunan vakıf, 1995 yılına kadar Uğur Mumcu'nun Sokağında, Onun yaşadığı evde, 1998 yılına kadar da, Atatürk Bulvarındaki 125/6 adresinde çalışmıştır. Kendi içerisinde birçok bölümü olan vakıf kamu yararına vakıf statüsündedir. Jerónimos Manastırı Jerónimos Manastırı (Portekizce: "Mosteiro dos Jerónimos") Portekiz'in başkenti Lizbon'un Santa Maria de Belém semtinde bulunan tarihi manastırdır. Şehrin en önde gelen sembollerinden biri olan Manastır, manuelin tarzın en başarılı örneklerindendir. 1983 yılında UNESCO tarafından Dünya Miras Listesi'ne alınmıştır. İnşası sırasında her yıl 70 kg altına mal olmuş, yapımı baharat ticaretiyle finanse edilmiştir. Keşiflerle gelen etkilenmenin Gotik ve Rönesans tarzlarıyla karışmasından oluşan Manuelin dönemi mimarinin tipik bir örneğidir. 1501 yılında başlanan inşaat 1601 yılında sona ermiş ve 100 yılda bitirilmiştir. Manuelin Manuelin tarzı ya da Portekiz geç gotik tarzı, 16. yüzyılın ilk yıllarında Portekiz'de gelişen, gösterişli ve karma bir mimari süsleme tarzıdır. Çeşitli denizcilik unsurları ile Vasco da Gama ve Pedro Álvares Cabral'in yolculukları sonucunda ortaya çıkan keşiflerin izlerini taşır. Bu yenilikçi tarzda, İspanyol Plateresk tarzı ile İtalyan ve Flaman şehir mimarisi tarzları, geç dönem Gotik mimari ile sentezlenir. Manuelin, Geç Gotik'ten Rönesans'a geçiş dönemine rastlar. Bu tarzda inşa edilen kilise ve manastırların maliyeti çoğunlukla, Afrika ve Hindistan ile sürdürülen kârlı baharat ticaretinin kazancıyla karşılanmıştır. Külotlu çorap Külotlu çorap, genellikle kadınlar tarafından giyilen, belden ayak ucuna kadarki bölgeyi sıkıca kaplayan, saydam veya opak olarak iki ana ürün grubuna sahip giyecektir. Fonksiyonel nedenler ile veya görsel nedenler ile kullanılan bir giysidir. Genellikle naylondan imal edilir. Tek parçadan oluşan külotlu çoraplar 1960'larda ortaya çıkmış ve o zamana kadar kullanılan naylon çoraplara bir alternatif oluşturmuştur. 1920'lerde kadın giysilerinin etek boylarının kısalması sonrasında bacaklar ve bunlara giyilen çoraplar görünür hale geldi. Bu dönemde şeffaf çoraplar ipek ya da suni ipekten imal edilmekte ve uyluğun üst kısmında sonlanmaktaydı. 1930'lardan sonra bu çorapların yapımında naylon kullanılmaya başlandı. Bu tarihten sonra kadın giyiminin değişmez bir parçası haline gelen naylon çoraplar popülaritelerini 1960'lara dek sürdürdü. Külotlu çorap ilk kez Amerika'da Allen Gant Senior tarafından 1959'da icad edilmiş ve Kuzey Carolina'da Glen Raven Mills şirketi tarafından üretilmiştir. Geliştirilen dairesel örme makinaları hem el işçiliğini azaltmış hem de dikişsiz çorapların yapımını olanaklı kılmıştır. Glen Raven Mills şirketi 1965'te ilk dikişsiz külotlu çorabı piyasaya sürmüştür. Külot ve çorabı birleştiren bu giysi büyük ilgi görmüş ve özellikle tetiklediği mini etek modası ile birlikte 1960'larda büyük bir hızla yayılarak naylon çorabın yerini almıştır. Külotlu çorabın yayılması korse ve jartiyer kullanımının da azalmasına yol açmıştır. Aynı dönemde Spandex veya Elastan'ın icadı külotlu çorabı daha rahat kullanışlı ve şık bir hale getirmiştir. Külotlu çorabın kullanımda olan pek çok çeşidi mevcuttur. Çorabın saydamlığı denier cinsinden ifade edilir ve 5 denierden (görünmez ya da çok ince) 15 (standart şeffaf), 40 (yarı opak) ve 80 deniere (opak) ve 120 deniere (kalın opak) cinsleri mevcuttur. Yine kullanılan iplik ve boyaya göre parlak ya da mat olarak da sınıflandırılabilir. Daha ince görünüm sağlayabilmek amacı ile külot bölgesi daha sıkı dokunmuş korseli (control top) modelleri, kalça bölgesini toparlayan (lifter) modelleri mevcuttur. Mini etek ve şortlarla ya da mayo ile giyilmek üzere dikişsiz ve külot bölgesi aynı dokuda üretilen bele kadar şeffaf (seamles, sheer to the waist) ve açık ayakkabılarla kullanılmak üzere parmak bölgesi kuvvetlendirilmemiş modelleri de vardır. Desenli çorapların yanında file çoraplar da zaman zaman yaygınlık kazanan külotlu çorap türleridir. Amerikanizm Amerikanizm veya Amerikancılık, belli bir konuda ABD halkının veya hükümetinin tarafını tutmak anlamında kullanılan siyasal bir deyimdir. Dilbilimsel ve toplumbilimsel alanda, ABD'deki popüler kültürün diğer ülkelerin popüler kültürleri ya da İngilizcenin diğer diller üzerindeki etkisini adlandırmakta da kullanılır. ABD içerisinde genel olarak Amerikalı milliyetçilerini kasteden bu söz, Türkiye gibi başka ülkelerde "Amerikan hayranlığı" anlamında da kullanılmaktadır. ABD dışındaki ülkelerde genel olarak politik bir hakaret ya da kültürel bir sapma olarak kullanılır. "Amerikanizm" kelimesinin kökeni Amerikan Bağımsızlık Savaşı'na kadar dayanmaktadır. Savaştan önceki yıllarda kesinlikle böyle bir kullanım şekli yoktu. Çünkü o yıllarda Kuzey Amerika kıyılarındaki belli başlı kolonilerde yaşayan halk, birçok değişik etnik unsurdan oluşmuş (fakat tamamı Avrupa kökenli unsurlardan) olduğu için aralarında ulus kökenli bir birliktelikten söz etmek mümkün değildi. Koloni halkının yegane bağlılığı koloni yönetimindeydi. Aslen İngiliz İmparatorluğu'na bağımlı kolonilerin, yarı-bağımsız bir yönetim içerisinde olması, anavatanlarından uzak kalmış olan koloni halkının gittikçe avrupa kültürüne yabancılaşmasına ve kendine özgü yerel bir kültür geliştirmesine yol açtı. İngiliz hükümetinin koyduğu ağır vergilere yerli halkın tepkisi olarak ortaya çıkan "bağımsızlık" fikri ve bunun sonucunda ortaya çıkan "bağımsızlık savaşı", kolonilerdeki halkla Avrupa kültürü arasındaki son köprülerin de kopmasına ve "Amerikalı" kavramının ortaya çıkmasına imkân sağladı. Savaş sonucunda ABD'nin kurulması, aynı zamanda Amerikanizmin de ortaya çıkışına yol açtı. Başlarda bu kavram, herhangi milliyetçi bir yan taşımayan, "Yurtseverlik" olarak adlandırabileceğimiz bir kavramdı. Ve 19. yüzyıl'ın ilk çeyreği boyunca da böyle kaldı. İleriki yıllarda "Vahşi Batı"'nın yavaş yavaş ele geçirilmesi ve bu bölgelere doğu kıyısından göç eden halkların yerleşmesi, bu kavram üzerinde iki büyük değişikliğe neden oldu. Suvermez, EmirdaÄŸ Suvermez, Afyonkarahisar ilinin Emirdağ ilçesine bağlı bir köydür. Afyonkarahisar il merkezine 77 km, Emirdağ ilçesine 5 km uzaklıktadır. Günel Akdoğan Günel Akdoğan, (d. 1925, Bursa - ö. 2001), Türk peyzaj mimarı. 1949 yılında Ankara Üniversitesi Ziraat Fakültesi'ni bitiren Akdoğan 1959'da aynı fakültede Peyzaj Mimarisi dalında doktorasını tamamladı. 1962 yılında British Council bursu ile İngiltere'de, Durham Üniversitesi Güzel Sanatlar Fakültesi'nde peyzaj tasarımı ve mimarlığı eğitimi gördü. Ankara Üniversitesi Ziraat Fakültesi Peyzaj Mimarisi Kürsüsü'nde 1965 yılında doçent oldu. Aynı kürsüde 1973 yılında profesör oldu. 1976 yılında kendi arzusu ile emekliye ayrıldı. 1978 - 1979 eğitim yılında İstanbul Teknik Üniversitesi Mimarlık Fakültesi Kent Planlaması Bölümü'nde lisasüstü düzeyde doğa düzenleme derslerinde misafir öğretim üyesi olarak yer aldı. 1981 yılında Yıldız Teknik Üniversitesi Peyzaj Mimarlığı yüksek lisans dalında öğretim üyeliği yaptı. Daha sonra İstanbul Orman Fakültesi Peyzaj Mimarlığı lisansüstü dalında öğretim üyeliği yaptı. 2001 yılında hayatını kaybeden Akdoğan'ın mezarı Söke'de bulunur. Cengiz Nezir Cengiz Nezir (d. 1 Ocak 1957; Düzce), Türk oyuncu. 1970'li yılların "Hababam Sınıfı" serisinde Bozum Cahit karakterini oynadı. Yıllar sonra "Hababam Sınıfı Merhaba" aldı filmde de oynamıştır. Aydın Savunması Aydın Savunması, Türk Kurtuluş Savaşı'nın en erken aşamalarında Yunan işgalinin ilk dalgasına karşı gerçekleştirilmiştir. Başlarında Yörük Ali'nin bulunduğu efelerin 27 Haziran 1919 günü Sultanhisar'ın güneydoğusundaki Malgaç Çayı köprüsünün bitişiğindeki karakolu basmalarıyla (Malgaç Baskını) başlamış, kaçan Yunan kuvvetlerini takiple Aydın şehrine girmeleri ve şehirdekileri de geri çekilmek zorunda bırakmaları ile sürmüştür. Efeler Aydın'ın kontrolünü bir hafta ellerinde tutmuşlar, 4 Temmuz günü takviye edilmiş Yunan birliklerinin dönmesiyle dağlara çekilmişlerdir. Fobos Fobos: Antik Yunanca Φόβος, “korku” anlamına gelmektedir. Korkunun ve korkma duygusunun tanrısıdır. Savaş tanrısı Ares'in ve Afrodit'in oğludur ve 12 Olimposludan biri değildir. Tanrıça Enyo ve kardeşi Deimos'a karşı Ares ile birlikte savaşması ile bilinir. Roma mitolojisinde ki karşılığı Timor dur. Ayvacık, Pınarbaşı Ayvacık Kayseri ilinin Pınarbaşı ilçesine bağlı mahalledir. Arazisi biraz engebeli olsa da tarım yapılmakta. Kayseri il merkezine 60 km, Pınarbaşı ilçesine 45 km uzaklıktadır. Santiago Ezquerro Santiago Ezquerro Marín, (d. 14 Aralık 1976; Calahora, İspanya) FC Barcelona kulübünde oynamış İspanyol eski millî futbolcudur. Daha önce CA Osasuna (1994-96), Atlético Madrid (1996-97), RCD Mallorca (1997-98) ve Athletic Bilbao (1999-2005) takımlarında forma giydi. La Liga'da Athletic takımında en başarılı performanslarından birini sergiledi ve 241 maçta 107 gol atıp bir kez de İspanya millî futbol takımında görev yaptı. Bu performansı nedeniyle 2004-2005 sezonunda FC Barcelona'yla sözleşme imzaladı. Her ne kadar bu takımda fazla forma şansı bulamasa da İspanya Haber Ajansı tarafından Kasım/Aralık 2006'da "Swan d'Ors" ödülünü kazandı. Thomas Mann Paul Thomas Mann, (d. 6 Haziran 1875, Lübeck; ö. 12 Ağustos 1955, Zürih) 20. yüzyılın en önemli Alman yazarlarından biridir. Her ne kadar modern bir "romancı" olarak tanınıyorsa da, Thomas Mann, edebî eserlerinin yanı sıra toplumsal, sosyal ve siyâsî eleştirileri ile de dikkatleri çekmiştir. 1929 yılında Nobel edebiyat ödülü'nü kazanmış, 1933'te Naziler'in iktidara geldikten sonra önce İsviçre'ye ardından ise ABD'ye göç etmiştir. 1944'te ABD vatandaşlığını alan yazar, 1952'de İsviçre'ye geri dönmüş ve hayatının sonuna kadar burada kalmıştır. Mann, Johann Wolfgang von Goethe'nin yapıtlarını kendi yapıtında bir tüzük ve konu bulmada örnek olarak kullandı. Avrupa ve Alman ruhuna dair analiz ve eleştiriler yaparken, eski Alman hikâyeleri ve Kitab-ı Mukaddes'te geçen kıssalardan, Goethe'nin, Nietzsche'nin ve Schopenhauer'in düşüncelerinden faydalanmıştır. Kendi ailesini örnek alarak oluşturduğu ilk romanı Buddenbrook Ailesi'nde örnek olacak biçimde anlatıldığı gibi, yapıtlarının başlıca konusunu burjuvazinin yozlaşması oluşturmaktadır. Mann, özellikle Alman edebiyatında önemli bir yer edinmiş olan Bildungsroman türünde yetkin eserler vermiştir. Alman yazar Heinrich Mann'ın kardeşidir. Thomas Mann'ın altı çocuğundan üçü, Erika Mann, Klaus Mann ve Golo Mann da yazar olmuşlardır. Mann, Thomas Johann Heinrich Mann adlı Lübeckli bir tüccarın ikinci oğlu olarak 6 Haziran 1875'te Almanya'da dünyaya geldi. 1893'te orta okulu bitiren Mann, çok nefret ettiği okuldan ayrılarak annesi ve kardeşleriyle birlikte Münih'e taşındı. Burada "Güney Alman Yangın Sigorta Bankası"na gönüllü stajyer olarak girdi ve 1895/96 yıllarında Teknik Üniversite'de okudu. Mann, I. Dünya Savaşı'nı ulusal bir Alman coşkusu içinde savunarak "Betrachtungen eines Unpolitischen" ("Apolitik Bir Adamın Gözlemleri", 1918) pasifizme, toplumsal değişime ve böylelikle demokrasi taraftarı olan kardeşi Heinrich Mann ile fikir ayrığına düştüler. 1922 yılında dışişleri bakanı Walther Rathenau bir suikaste kurban gittikten sonra Thomas Mann, o tarihe kadarki siyasal görüşlerine sırt çevirdi ve bu cinayetten sonra cumhuriyeti ve demokrasiyi savunmaya başladı; dolayısıyla Heinrich ile de barıştı. İkinci Dünya Savaşı'nın 1 Eylül 1939'da patlak vermesi, Mann'ın BBC aracılığıyla Alman halkına anti-Nazi konuşmaları (Almanca olarak) teklif etmesini sağladı. Ekim 1940'ta aylık yayınlara başlayarak ABD'ye kaydedildi ve Londra'ya uçtu. BBC, onları uzun dalga bandında Almanya'ya yayınladı. Bu sekiz dakikalık konuşmalarda Mann, Hitler ve "paladinleri" ni, Avrupa kültürünün tamamen dışına çıkan kaba kanatlılar olarak kınadı. Bir konuşmada, "Savaş korkunç ama Hitler'in kültür hakkında konuşmalar yapmasını önleme avantajına sahip" dedi. Mann, Amerikalı Alman gurbetçileri arasında Nazizmin az sayıdaki aktif muhaliflerinden biriydi. Mann'ın günlükleri, eserlerinde yansıması bulunan eşcinselliğiyle olan mücadelelerini ortaya koyuyor; en belirgin bir şekilde, özellikle yaşlı Aschenbach'ın Venedik'te Ölüm adlı romanındaki Tadzio adlı 14 yaşındaki Polonyalı çocuğu saplantısı aracılığıyla. Her ne kadar Mann romanlarında otobiyografik unsurların bulunduğunu inkar etse de, günlüklerinin mühürlenmesinden ötürü hayatının nasıl karşılıksız ve yüceltilmiş bir tutkuyla tüketildiğini açığa çıkardığı için eserinin yeniden değerlendirilmesine yol açtı. I. Dünya Savaşı sırasında Mann, Kaiser Wilhelm II'nin muhafazakarlığını destekledi ve liberalizme saldırdı. Ancak Von Deutscher Republik (1923), parlamento demokrasisinin yarı resmi bir sözcüsü olarak Mann, Alman entelektüellerini yeni Weimar Cumhuriyeti'ni desteklemeye çağırdı. Kasım 1922'de Die neue Rundschau'da ortaya çıkan 13 Ekim 1922'de Berlin'de Beethovensaal'da bir konferans verdi ve Novalis ve Walt Whitman'ın kapsamlı okumalarına dayanan Cumhuriyet'in ihtişamlı savunmasını geliştirdi. Bundan sonra siyasi görüşleri yavaş yavaş liberal sol ve demokratik ilkelere doğru kaymıştır. 1930'da Mann, Berlin'de "Namaza İtiraz Etmek" başlıklı bir kamuoyu açtı; burada Nasyonal Sosyalizmi şiddetle kınadı ve direnişi işçi sınıfı tarafından teşvik edildi. Bunu, Nazilere saldırdığı çok sayıda makale ve ders izledi. Aynı zamanda, sosyalist fikirler için artan bir sempati ifade etti. 1933'te Naziler iktidara geldiğinde Mann ve eşi İsviçre'de tatil geçiriyordu. Nazi politikalarının çarpıtılması nedeniyle oğlu Klaus ona dönmemesi tavsiyesinde bulundu. Ancak, Thomas Mann'ın kitapları, kardeşi Heinrich ve oğlu Klaus'un aksine, muhtemelen 1929'da edebiyatta Nobel ödüllü olduğu Mayıs 1933'te Hitler'in rejimi tarafından kitapları yakılanlar arasında değildi. Nihayet 1936'da Nazi Hükümeti Alman vatandaşlığını resmen iptal etti. Savaş sırasında Mann, bir dizi anti-Nazi radyo-konuşması, Deutsche Hörer yaptı! ("Alman dinleyiciler!"). Onlar ABD'de kasete kaydedildi ve daha sonra BBC'nin Alman dinleyicilerine ulaşmayı umarak gönderdiği Büyük Britanya'ya gönderildi. Lübeck'teyken bile "Frühlingssturm. Monatsschrift für Kunst, Literatur und Philosophie" (İlkbahar Fırtınası. Sanat, Edebiyat ve Felsefe Aylık Dergisi) adlı derginin yazarları ve kurucuları arasında bulunmuş olan Mann, hayranı olduğu ağabeyi Heinrich tarafından çıkarılan "Das zwanzigste Jahrhundert. Blätter für Deutsche Art und Wohlfahrt" adlı Alman ulusal, anti-Semitist dergiye yazı yazıyordu. Ama Bismarck taraftarı olan genç yazar için şiir çalışmaları daha önemliydi. Heinrich ile birlikte İtalya'ya 1896-1898 yıllarında yaptığı bir yolculuktan sonra 1898-1899 yıllarında "Simplicissimus" adlı derginin redaktörlüğünü üstlendi ve 1900'da askerlik hizmetini yerine getirdi. "Der kleine Herr Friedmann" ("Küçük Bay Friedmann", 1901) gibi ilk öykülerinden sonra Mann, 1901'de "Buddenbrooks" ("Buddenbrook Ailesi") adlı romanını yayınladı. Dünya çapında başarıya ulaşan bu ünlü romanında yazar, yer yer taşlamalı bir biçimde Lübeck'li bir tüccar ailesinin çöküşünü dört nesil boyunca anlatır. Burjuvazinin, örneğin çalışkanlık, tutumluluk ve görev bilinci gibi değerleri, sanatsal ve entelektüel yaşam biçimleriyle olduğu kadar, kötü alışkanlıklar, lüks, avarelik, din, hastalık ve ölüm yardımıyla yıkılmaktadır. Mann'ın ikinci başarısı, altı öykü içeren "Tristan" derlemesi (1903) çerçevesinde çıkan "Tonio Kroger" adlı öyküsüdür. Tonio Kröger'de sanatla burjuva hayat arasındaki zıtlık yansıtılmaktadır. Konu kahramanı hayatın ne kadar boş olduğunu anlayarak aşk ve doyuma varma olanağını elinden kaçırır. Mann, 1905'te bir profesörün kızı Katia Pringsheim ile evlenerek onunla birlikte, aralarında Erika, 1905; Klaus, 1906; ve Golo, 1909 adlı sonraki yazarlar da olmak üzere, altı çocuk sahibi oldular. Evlenmesiyle ve buna bağlı olarak toplumda kendine bir ad yapması nedeniyle muhafazakâr siyasal görüşleri sağlamlaştı. 1912'de soysuzlaşmış yaşam tarzı yüzünden mahva sürüklenen bir sanatçının öyküsünü anlatan "Der Tod in Venedik'i ("Venedik'te Ölüm") yazdı. Tadzio adlı delikanlıya karşı duyduğu aşk sanatçının Venedik'te ölmesiyle son bulur. "Der Zauberberg", ("Büyülü Dağ") bir sanatoryumda yatan kuzenini görmeye gittiğinde bizzat bir "vaka" haline gelen Hans Castorp adlı bir mühendisin öyküsüdür. Bu yapıtın kahramanı da aşkın ve ölümün gücüne yenik düşer. Sonunda yine, daha iyi bir geleceğe ilişkin umutlar yerini çöküşe bırakır. Mann, 1929 yılında Nobel Edebiyat Ödülü'nü aldı. 1933'te İsviçre'ye göç ederek Zürih yakınlarında Küsnacht'a yerleşti. Aynı yıl içinde, konusu açısından İncil'deki örneğine dayanan "Joseph und seine Brüder" ("Yusuf ve Erkek Kardeşleri") adlı roman dörtlemesinin birinci cildi çıktı. Yusuf hayal peşinde koşan bir genç iken, sorumluluğunun bilincinde bir devlet adamı haline gelir. Mann bu tiplemesiyle ilk kez mahvolmaya mahkûm olmayıp gelecek için umut veren bir karakteri anlatır. Yazar bu yapıtıyla kendi politik gelişmesini ima ederek faşizmin yenilebileceğine ilişkin umutlarını dile getirir. Mann, 1936 yılında Alman uyruğundan çıkarıldı. Çekoslovak uyruğuna geçerek 1938'de ABD'ye taşındı. Burada 1939'da "Lotte in Weimar"ı yazdı. Mann bu Goethe romanında bu büyük idealinin portresini anlaşılmamış, yalnızlığa itilmiş bir insan olarak çizdi. 1944'te Amerika uyruğuna geçen Mann, II. Dünya Savaşı'nda Alman dinleyicileri için faşizm karşıtı radyo programları hazırladı ve 1947'de "Doktor Faustus" adlı romanını yayınladı. Mann bu romanında Nazi dönemiyle ilgili düşüncelerini açıklar ki, buna göre Nazizmin oluşup gelişmesi bir rastlantı olmayıp Alman tarihinin sonucudur. 1952'de İsviçre'ye dönen Mann, burada 1954'te "Die Bekenntnisse des Hochstaplers Felix Krull" ("Felix Krull Adlı Dolandırıcının İtirafları") adlı yapıtını yazdı. Topluma istediği ilüzyonları sağlayan Krull adlı narsist sanatçının itiraflarını tamamlayamadı yazar. 12 Ağustos 1955'te, 80 yaşında Zürih'te hayata gözlerini yumdu. Thomas Mann'in Türkçe olarak yayımlanan kitapları: Kalp yetmezliği Kalp yetmezliği, kalbin sağ, sol veya her iki karıncığının içindeki kanı, her vuruşunda damarlara yeterli miktarda gönderememesi sonucu oluşur. Kalp yetmezliği tanısında ve sınıflamasında kullanılan en önemli yöntem ejeksiyon fraksiyonudur. Üç şekilde görülür: Sezer Şener Komsuoğlu Sezer Şener Komsuoğlu (d. 1949, Trabzon), akademisyen, tıp doktoru, eski Kocaeli Üniversitesi rektörü. Aynı zamanda bir önceki rektör olan Prof Dr. Baki Komsuoğlu'nun eşidir. Uzmanlık alanı Tıp Doktorluğu – Nöroloji, Nörofizyoloji'dir. 40'ın üzerinde SCI yayını ve toplamda 61 tanesı uluslararası olmak üzere 150'nin üzerinde yayını vardır. Aynı zamanda Karadeniz Teknik Üniversitesi Tıp Fakültesi kuruluşunda önemli rol oynadı. Yirmi yıl Trabzon milletvekilliği, Orman ve Devlet Bakanlıkları yapmış olan Ahmet Şener'in kızı, Trabzonspor Başkanı Sadri Şener'in ve TAV CEO'su Sani Şener'in ablasıdır. 1991 Türkiye genel seçimleri'nde Sosyaldemokrat Halkçı Parti'den milletvekili adayı olarak liste başına gelmiş ancak milletvekili seçilememiştir. 1993 yılında Murat Karayalçın'ın SHP'nin genel başkan olduğu parti kurultayında parti meclisi üyeliğine seçilmiştir. Ayrıca 1995 Türkiye Cumhuriyeti Milletvekili Genel Seçimleri'nde CHP'den ikinci sıra milletvekili adayı olmuş ancak seçilememiştir. 2006 yılından 2014 yılına kadar Kocaeli Üniversitesi rektörü olan Komsuoğlu ayrıca Gedik Üniversitesi Mütevelli Heyet üyesidir. Halen YÖK Başkanı Yekta Saraç'ın danışmanıdır. Üç Kız Kardeş (film, 1970) Üç Kızkardeş Laurence Olivier'in yönettiği ve başrolde oynadığı 1970 yapımı bir film. Anton Çehov'un aynı adlı oyunundan uyarlanmıştır. Futbol Asla Sadece Futbol DeÄŸildir Futbol Asla Sadece Futbol Değildir (Football Against the Enemy) 1994 yılında İngiltere'de yayımlanmış ve büyük ilgi görmüş 1996 yılında Türkçeye çevrilmiş kitap. Yayımlanışının üzerinde yedi yıl geçtikten sonra Simon Kuper'in kitabı, yeniden yayımlanacak. Kuzey Afrika Cephesi (II. Dünya Savaşı) Kuzey Afrika Cephesi, Libya, Mısır, Cezayir, Tunus ve Fas'ta Müttefik Devletler ve Mihver Devletler arasında geçen savaşlar dizisidir. Cephedeki savaşlar daha çok Almanya ve Birleşik Krallık arasında geçmiştir. Kuzey Afrika çöllerinde yapılan tank savaşları II. Dünya Savaşı'nın kaderini değiştirmiştir. İtalya'nın 10 Haziran 1940'ta Almanya safında savaşa girmesiyle savaş Kuzey Afrika'ya da sıçramış oldu. Zaten Libya, Eritre ve Somali İtalyan kontrolündeydi. İtalya'nın Kuzey Afrika'da operasyon alanı olarak belirlediği bölge, Nil Nehri ve Tunus arasında kalan Batı Çölü'ydü. 1939 yılı ortalarında itibaren Mısır'daki İngiliz Orta Doğu Kuvvetleri, Libya'daki İtalyan kuvvetlerini yoklama taarruzlarıyla taciz etmekteydi. General Creagh komutasındaki 7. Zırhlı Tümenin askerleri bu çatışmalarla "Desert Rats (Çöl Fareleri)" olarak anılacaktır. Libya’daki İtalyan kuvvetleri Mareşal Graziani komutasında 7 tümenlik ve 300 tanklık bir kuvvetle 13 Eylül 1940'ta İngilizlere saldırmışlar, Mısır topraklarında az biraz ilerledikten sonra, ciddi bir direnişle karşılaşmamalarına karşın Sidi Barrani'de duraklayıp savunma sistemleri oluşturmaya koyuldular. Aralık ayında henüz Nil Irmağına ulaşamadan Wavell’in komutasındaki birlikler tarafından durduruldular. Çarpışmalar sonunda İtalyanlar Bingazi’nin ötesine püskürtüldü. 7 Aralık 1940 gecesi, General O'Connor komutasındaki bir İngiliz birliği İtalyan mevzilerine saldırdılar. Sidi Barrani'nin İngiliz kuvvetlerinin eline geçmesiyle İtalyan birlikleri dağılmışlardır. 3 Ocak 1941'de yeniden taarruza geçen O'Connor, 22 Ocak da Tobruk limanına ulaştı ve ileri harekatını sürdürdü. 7 Şubat 1941'de Bingazi'ye ulaşmıştır. İtalyan birliklerinin Kuzey Afrika'da pozisyonlarını korumaları iyiden iyiye güçleşmişken, İngiliz hükümetinin dikkatinin Balkanlar'a yönelmesi nedeniyle Kuzey Afrika'daki harekat durmuştur. 12 Şubat 1941'de General Erwin Rommel Kuzey Afrika'da yeni oluşturulan Afrika Kolordusu'un komutanı olarak Trablusgarp'a ulaşmıştır. Rommel, 31 Mart 1941 günü El Ageyla'daki İngiliz birliklerine sürpriz bir baskın düzenleyerek kenti ele geçirir. 2 Nisan 1941 de, Almanya'nın Balkan Cephesini açmasından iki gün sonra Bingazi yönünde ilerlemesine devam eden Rommel, İngiliz 2. Zırhlı Tümenini kuşatma altına alıp teslim olmak zorunda bırakmıştır. Rommel'in birlikleri Batı Çölü'nde 600 km. kadar ilerlemişler, fakat Tobruk limanı İngilizlerin elinde kalmıştır. Nisan 1941 ayı içinde Rommel iki kez Tobruk'a yüklense de sonuç alamaz. 15 Mayıs 1941 sabahı İngiliz birlikleri Alman hatlarına "Brevity Harekatı" kodadıyla bilinen bir taarruzda bulunurlar. Halfaya Geçidi'ni ele geçirmelerine karşın Almanların karşı taarruzları sonucu Brevity Harekatı başarısız olmuştur. 14 Haziran 1941 gecesi İngiliz birlikleri ikinci bir taarruza giriştiler. "Savaş Baltası Operasyonu" kod adlı bu harekatda İngiliz birlikleri, Halfaya Geçidi'ne ve Rommel'in merkezdeki garnizonuna saldırırlar. Halfaya Geçidi, her iki tarafın askerleri arasında "Cehennem Geçidi" olarak adlandırılacaktır bundan böyle. Her iki taarruz da İngilizler açısından başarısız olur. Harekatın üçüncü günü başlarken Rommel, tüm birliklerini, İngilizlerin geri çekilme hattını tutmak amacıyla Halfaya Geçidi'nin yanından ileri sürecektir. Bu tırpan hareketi durdurulamayınca İngilizler geri çekilmek zorunda kalırlar. Tobruk'taki köprü başına ulaşma yönünde İngilizlerin üçüncü girişimi, "Crusader Harekatı" olarak kayıtlara geçmiştir. 18 Kasım 1941'de başlatılan harekat bu kez başarılı olur. 4 Aralık 1941'de Rommel, Tobruk önlerinden de çekilmek zorunda kalmıştır. Rommel, daha önce savunma hatları oluşturduğu Gazala Hattı'na çekilmiştir ama, 13 Aralık 1941'deki İngiliz saldırısı karşısında geri çekilmek zorunda kalır, İngilizlerin 200 tankına karşılık elinde kullanılır durumda 30 tankı vardır. 27 Aralık 1941 tarihinde Rommel, birkaç gün önce ulaşan 30 tanklık takviye kuvvetini kullanarak İngiliz hatlarını yeniden Gazala Hattı'na kadar ileri itmiştir. 21 Ocak 1942'de Rommel yeniden taarruza geçmiştir. Bu harekat İngiliz birliklerini Bingazi'ye kadar geri atacaktır. Afrika 1941-1943 Rommel, 1941 yılının büyük kısmını kendi organizasyonunu oluşturmak ve Tuğgeneral Richard O'Connor komutasındaki İngiliz kuvvetlerine karşı bir dizi mağlubiyet alarak dağılmış olan İtalyan birliklerini toparlamakla geçirdi. Aslen buradaki savunmaya yardım amacıyla gönderilen Rommel kendinden birkaç kat üstün İngiliz kuvvetleri önüne katmış ve El Alamein'e kadar kovalamıştır. Kendisine ünlü Çöl Tilkisi (Desert Fox) lakabı da bu yaptıklarından sonra takılmıştır. Pek çok şaşırtmaca kullanmıştır. Bunlardan bazıları; tankların ve araçların arkasına çalı çırpı bağlatarak tozu dumana katmasıdır, ki bunu gören İngilizler çok büyük bir gücün kendilerine saldırdığını sanarak geri çekilmişlerdir. 88'lik topların yarısını toprağa gömdürmüş, yaklaşan İngilizlere acı bir sürpriz yaşatmıştır. Mayın dedektörlerini yanıltmak için her mayının yanına konserve kutuları gömdürmüştür. Bazen araçları tahtadan tank haline getirip, şaşırtmaca da kullanmıştır. Başarılı bir saldırıyla İngiliz birlikleri Libya'nın dışına çıkarıldı ancak Mısır'a az bir mesafede saldırı tükendi ve çok önemli Tobruk limanı kuşatılmış olduğu hâlde Avustralyalı general Leslie Morshead komutasındaki Müttefik kuvvetlerinin elinde kaldı. Müttefik Kuvvetler Komutanı General Archibald Wavell'in kuşatmayı kırmak amacıyla yaptığı iki saldırı (Brevity Harekatı ve Savaş Baltası Harekatı) başarısızlıkla sonuçlandı. Pahalıya malolan Savaş Baltası Harekatı'nın başarısızlığı sonrası Wavell'ın yerine Hindistan İngiliz Birlikleri Komutanı General Claude Auchinleck atandı. Auchinleck, Tobruk'u kurtarmak için 18 Kasım 1941 tarihinde büyük bir taarruz başlattı (Haçlı Harekatı) ve başarılı da oldu. Crusader, Rommel için bir bozgun olmuştur, 7 Aralık 1941 günü tüm birliklerine geri çekilme emri verecektir. Alman ve İtalyan birliklerinin Tobruk civarından çekilmekte olduklarını gören Auchinleck, başarıyı genişletmek amacıyla bu birlikleri izlemeye karar verecektir. Birlikleri düzenli bir biçimde çekilmekte olan Rommel, 20 Ocak 1942 tarihinde birliklerini geri çevirerek kendilerini izleyen müttefik kuvvetlerine bir karşı taarruz düzenler. İngiliz kuvvetleri, bu beklenmedik saldırı karşısında Tobruk'a geri çekilerek savunma pozisyonu almak zorunda kalmışlardır. Klasik bir Yıldırım savaşı taktiği ile Rommel, 24 Mayıs 1942 günü taarruza geçerek, Gazala'da İngiliz kuvvetlerini kanadının dışından dolanan bir çevirme harekatına girişmiştir. Bu çevirme harekatı, Bir-Hakem'deki kuvvetli birliklerini, pozisyonlarını savunamayacak duruma düşürmüştür. Bunun üzerine İngiliz birlikleri, kaçınılmaz görünen kuşatmadan kurtulabilmek için hızla geri çekilmek zorunda kaldılar. Rommel'in bu saldırısı sonucunda Tobruk, kuşatılmış bir vaziyette Afrika Kuvvetleriyle Mısır arasındaki tek engel olarak kaldı. Ocak 1942'de Rommel'in direktifi ile bir haber el altından, Rommel'in karargâhından İtalyan Kuzey Afrika Başkomutanlığına doğru sinsice yayıldı: 'Rommel çekilmeye hazırlanıyor'.İtalyan Komutanlar ve kurmay subayları hayretler içinde kalmıştı. 18 Ocak'ta Kahire'de duyulan bu haber hayret uyandırmakla beraber İngiliz Başkomutanı Auchinleck buna pek de inanmamıştı. Auchinleck ısrarla Londra'dan daha fazla bilgi istiyor, herkes merakla cevabı bekliyordu. Ajanlar ufacık bir bilgiyi bile havada kapacak konumda bekliyorlardı. Herkes bu soruları sorarken 21 Ocak günü Rommel emrini orduya dağıttı.Düşmanı imha maksadıyla taarruza geçilecekti. 21 Ocak 1942 günü Merselbrega'daki İngiliz İleri Karakolları saat 08.30'da Alman tanklarının olanca hızıyla kendilerine doğru geldiğini görünce hayretten ağızları açık kalmıştı. 21 Haziran 1942'de hızlı, koordine ve başarılı bir kombine saldırı ile Tobruk, 33.000 askerle birlikte teslim oldu. Daha önce sadece Singapur'un düşüşünde bu büyüklükte bir İngiliz askeri birliği teslim olmuştu. Müttefikler tartışmasız bir şekilde yenilmişti ve haftalar içinde Mısır'a kadar çekilmek zorunda kaldılar. Rommel'in, İngilizlerin "Çöl Fareleri" karşısındaki keskin başarıları onu yaşayan bir efsane haline getirdi ve "Desert Fox" (Çöl Tilkisi) lakabını kazandı ve Afrika savaşları boyunca bu isimle anıldı. Rommel'in saldırısı, Kahire'ye 90 Km mesafedeki El-Alameyn'de durdu. Birinci El-Alemeyn Savaşı, bazı ikmal problemleri ve müttefiklerin inşa ettiği mevziler nedeniyle Rommel'in aleyhine sonuçlandı. Müttefikler, arkalarını duvara yaslamış, destek hatlarına çok yakın olduklarından sürekli ikmal yapabiliyor ve yeni birliklerle mevzilerini güçlendirebiliyorlardı. Auchinleck'in zayıf İtalyan birliklerine sürekli ve tekrarlayan saldırıları Rommel'i Alman Afrika Birliklerini (Deutsches Afrikakorps) bir tür ilk yardım ekibi gibi kullanmak zorunda bıraktı. Bu da inisiyatifi Müttefiklere verdi. Rommel'in Alam Halfa Savaşında Müttefik hatlarını kırma girişimi Afrika'ya yeni gönderilen Tümgeneral Bernard Montgomery tarafından kararlı bir şekilde püskürtüldü. Bunun nedeni bölgenin haritasını çıkarmaya çalışan Alman keşif kollarının çölde aslen İngilizler tarafından patlatılmış bir keşif aracının içinde buldukları ve gerçek haritaların basıldığı İngiltere'de bir karargahta basılan haritaydı. Harita o kadar gerçekti ki üzerinde seri numarası bile vardı. Ancak Rommel yine de karamsar davrandıysa da kurmaylarının ısrarıyla buna kandı ve belki de tüm savaş boyunca en büyük hatasını yapmış oldu. Harita öylesine ustaca yapılmıştı ki, bütün yollar Almanları İngilizlerin olduğu yöne doğru sevk ediyordu. Yolların yerinde kum tepeleri, düzlüklerin yerinde de yükseltiler mevcuttu.Haritaya göre geçilmesi mümkün olmayan yerlerde düzgün yollar ve patikalar bulunuyordu. Almanlar bunu ancak saldırıya başladıkları 30 Ağustos günü fark edebilmişlerdi. Bunun sonucunda kendilerini piyade tümenleri yerine tanksavar tümenlerinin, İngiliz tanklarının karşısında bulan Alman panzerleri hedeflerine ulaşamamıştır.Tanklar mayınlar yüzünden çok yavaş ilerliyor ve yoğun düşman ateşi altında kalıyordu. Rommel en sonunda 1 Eylül'de yenilgiyi kabul etti ve ilk başlangıç noktasına çekildi. İkmal hatlarının Malta üzerinden sürekli baltalanması ve çölde katetmek zorunda kaldıkları uzun mesafeler nedeniyle Rommel'in El-Alameyn'i uzun süre elinde tutması mümkün değildi. Yine de Rommel'in kuvvetlerini geri çekilmeye zorlamak için İkinci El-Alameyn Muharebesi gibi büyük çaplı bir operasyon gerekti. Hitler ve Mussolini'nin bütün baskılarına rağmen Rommel'in kuvvetleri Tunus'a girene kadar bir daha durup savaşmadı. O zaman bile İngiliz Sekizinci Ordusuyla değil Amerikan 2. Kolordusuyla savaştılar. Rommel, Kasarin Geçidi Savaşında Amerikan birliklerine ağır bir darbe indirdi.Kendisi 1.000 asker ve 20 tank kaybederken Amerikalılara 6.000 asker, 183 tank ve 200 top gibi ağır bir kayıp verdirdi. Rommel birliklerini Tunus'a kadar geri çekerek Hitler'in Tobruk zaferinden daha büyük zaferler elde etme hayaline darbe vurmuş olsa da, Stalingrad'da Hitler'in emirlerine uyup ordusunun yok olmasına neden olan Friedrich Paulus'un aksine o, birliklerini kurtarmış oldu. Rommel'in kuzey afrikadaki başarılarından sonra, 1942 yılında Winston Churchill avam kamarasında yaptığı konuşmada şöyle demiştir: "Singapur'u kaybettik, doğudaki topraklarımız elden gidiyor, ama savaşın tüm karışıklığına rağmen şunu diyebilirim ki, en azından karşımızda (Rommel'i kast ederek) çok cesur ve yetenekli bir general var." Vahşi Batı Vahşi Batı, 19. yüzyıl ve 20. yüzyılın başlarında ABD'nin seyrek yerleşimli "uzak batı" bölgelerini tanımlamakta kullanılan bir terimdir. Bu bölge, ABD'nin 19. yüzyıl içerisinde yerel kızılderili kabilelerinden satın aldığı ya da ilhak ettiği topraklardan oluşmaktaydı. 19. yüzyıl'ın ikinci yarısı boyunca bu bölgeye, doğudaki kıyılardan gelen göçmenler yerleştirildi. Kısa süre içerisinde, bu bölgede kendine özgü yerel bir yeni kültür oluştu. Bölge, kızılderili saldırılarının durdurulamaması ve güvenlik güçlerinin yetersizliğinden kaynaklanan suç artışı nedeniyle uzun bir süre az nüfuslu olarak kaldı. Bu da, bölgenin kırsal ve devlet denetiminin dışında kalmasına yol açtı. 20. yüzyıl'ın başlarında kızılderili saldırılarının tamamen durması ve arttırılan güvenlik önlemleri sayesinde bölgede yoğun bir nüfus artışı ve şehirleşme görüldü. Bu sayede bölgenin çoğunluğu büyük ölçüde "medenileştirildi" ve vahşi batı kavramı da bu bölge için bir daha kullanılmadı. Thule Hava Üssü Thule Hava Üssü (veya Thule Hava Üssü/Pituffik Havalimanı) (IATA: THU, ICAO: BGTL), Grönland'ın Qaanaaq belediyesi sınırları içinde bağımsız yerleşim bölgesi () koordinatlarında bulunan Amerikan Hava Kuvvetlerine ait hava üssü, kutup çizgisinden 1118 km (695 mil), kuzey kutbundan 1524 km (947 mil) uzaklıkta Grönland'ın kuzey batısında bulunan bir adadır. Kuzey Manyetik Kutbu'ndan da yaklaşık olarak 885 km (550 mil) uzaklıktadır. Üs Qaanaaq'a inşa edilmeden önce Dundas'da bulunmaktaydı. Hava üssünde 235 personel bulunmaktadır (1 Ocak 2005). Thule'ye askeri yerleşim ilk olarak II. Dünya Savaşı sırasında, Almanların Danimarka'yı işgal etmeleri üzerine Grönland üzerinde hak iddia etmesiyle ABD 1941 yılında bölgeyi koruma amacıyla olmuştur. Soğuk Savaş sırasında Sovyetler Birliği'ne karşı 1951 yılında farklı menzillerde bombalar için altyapı hazırlanmıştır. Marmara AdalarÄ± Marmara Adaları veya Güney Marmara Adaları Marmara Denizi'nde, Balıkesir iline bağlı takımada. Kapıdağ yarımadasının kuzeyinde yer alır. İrili ufaklı pek çok adanın bulunduğu bu bölgede, Marmara adası, Avşa, Paşalimanı, Ekinlik adalarında yerleşim bulunmaktadır. Marmara Takımadaları 4'ü yerleşime açık 14 adadan oluşmaktadır. Eski adı "Prokonnesos" olan Marmara Adası, Avşa Adası'na göre daha büyük, kumsalı daha az, yeşili ise daha boldur. Marmara Adası daha sakindir. Erdek'ten 22, İstanbul'dan 93 mil uzaklıktaki adaya İstanbul'dan gemi ve deniz otobüsü, Erdek'ten motorla ulaşım sağlanıyor. Motel, pansiyon ve ihtiyaca cevap verebilecek lokantalar bulunuyor. Yakın zamana kadar Rumların oturduğu adada 36 kilise ve manastır var. Bunlardan bazıları iyice harap durumdadır ve sadece kalıntıları görülebilmektedir. Adanın beş köyü daha bulunmaktadır. Batı yönündeki tek köy olan Çınarlı (Galimi) asırlık çınarları, Saraylar köyü ise mermeri ile ünlüdür. Saray köyü çok eski tarihlerden beri mermer ocakları ve heykel yapımı ile biliniyor. Burada tamamlanamayan ya da yapım sırasında hasar gören çok sayıda heykel Mermer İşçiliği Müzesi’nde (Açık Hava Müzesi) toplanmıştır. İlçe Merkezi ile Saraylar arasındaki eski Nato Yolu adanın 709 metre yüksekliğindeki Radar tepesi’ni aşan iyi bir trekking parkurudur. Adanın batısında, merkezden 10 dakika uzaklıktaki Çınarlı turistik açıdan en gelişmiş köydür. İyice pansiyonlar ve lokantalar var. Kirlettiğimiz iç denizde gönül rahatlığıyla yüzülecek nokta. Marmara Denizi, aslında bize sunulmuş bir nimetti. Akdeniz’den çok daha tuzsuz olan bu iç denizde yüzmenin tadı başka hiçbir yerde bulunamazdı. Ne yazık ki Marmara’nın bütün kıyıları az çok sanayi kirlenmesinden nasibini aldı. Geriye adalar kaldı. Güneybatıdaki Marmara Adası, bu denizdeki adaların en büyüğü. Sahilleri, doğası, tarihi kalıntıları ve ada turuyla keyifli bir hafta sonu vadediyor. Balık tutmak isteyenler için de iyi bir seçim. Mermer ocakları bulunduğu için rutubeti de yok. Zeytin ağaçlarıyla kaplı adada zeytinyağının ve ada çayının tadı başka. Marmara Adası, içinde bulunduğu denizle aynı olan adını, antik çağlardan beri adada işletilen zengin mermer yataklarından almış. Altı bin yıllık bir geçmişe sahip olduğu düşünülen ada Roma döneminde ilk Hristiyanların sürgün yeri, Bizans döneminde keşişlerin ikametgâhıymış. 15. yüzyılda Osmanlıların eline geçmiş. Kapıdağ Yarımadası çevresinde bulunan irili ufaklı kara parçalarının en önemlisi yarımadanın 6 mil Kuzey-Batısında bulunan Marmara Adasıdır. Marmara Adası denizden 709,65 m yüksekliği ve 117 km²’lik yüzölçümü ile Adalar Topluluğunun en büyük ve en stratejik olanıdır. Çünkü İstanbul ve Çanakkale Boğazları arasında denizyolu ulaşımının ana üssü olacak noktada bulunmaktadır. Çanakkale Boğazına 40, İstanbul Boğazına 60 ve Trakya Hasköy Burnuna 11 deniz mili uzaklıkta bulunmaktadır. Diğer Adalar Avşa Adası 20,62 km², Ekinlik Adası 2,47 km² dir. İlçede belli başlı akarsu yoktur. Yağışa bağlı düzensiz debilerle akan dereler yaz aylarında etkisini yitirir. Marmara Adalarında halkın başlıca geçim kaynağı turizm, balıkçılık, zeytincilik, bağcılık, mermer ve taş ocağı işletmeciliğine dayanır. Marmara Denizi, Karadeniz ve Ege Denizi iklim özelliklerinin karmasını içerdiğinden, mevsimlere göre Karadeniz ve Ege denizinden göçeden balıkların barınağı olmaktadır. Belli başlı göçmen balık türleri, palamut, lüfer, kolyoz, uskumru, torik, mezgit, hamsi, sardalya, vs. mevsimlere göre yer değiştirmeyen önemli balık türleri ise, gümüş, tekir, dil, pisi, kefal, lapin, kupez, karagöz, mercan, barbunya, iskorpit, alyanak, kalkan... Zeytin üretimi adada köklü bir tarihi geçmişe dayanır. Öyle Ege Bölgesinin ve diğer yerlerin zeytinine ve zeytinyağına benzemez... Tek tek dalından toplanarak, özenle işlenen zeytinyağı ve sofralık zeytini son zamanlarda ün kazanmıştır. Tarihte Marmara yamaçları bağ bahçeleriyle süslenirken, günümüze dek belki ihmal belki zeytinciliğe daha çok önem verilmesi nedeni ile ulaşamamıştır. Ancak yine de yaşamak için adeta ısrar eden tarihi değerdeki bağ çubuklarına rastlayabiliyoruz. Marmara Adasının Türkiye’deki ekonomik yeri en başta mermer sanayisindeki üretimi ile göze çarpmaktadır. Marmara mermeri dünyaca ünlüdür. Mermer üretiminin ülke genelindeki en büyük payı adamızdan gerçekleşmektedir. Türkiye’nin çoğu yöreleri gibi Marmara Adası da buram buram tarih kokmaktadır. Ada üzerindeki az da olsa tarihsel kalıntılar ve çeşitli arşiv belgeleri bu adanın geçen yüzyıllar boyunca çeşitli ulus ve kültürleri bağrında barındırdığını ortaya koymaktadır. Tarihsel ve ilahi bir yazgıyla ve kendilerine ayrılmış zaman dilimleri içerisinde kimler gelip kimler geçmemiş ki bu adadan... Yunan, Bizanslı ve nihayet çeşitli Türk soyları... Sadece adanın ismi üzerinde yapılan çok küçük bir araştırma Ada üzerinden gelmiş geçmiş ulus ve kültürler hakkında geniş bilgiler vermektedir. Erdek İlçesi eski Kaymakamı Sayın Reşit Mazhar ERTÜZÜN’ün “Kapıdağ Yarımadası ve çevresindeki adalar” adlı yöre hakkındaki tarihi ve arkeolojik araştırmaları içeren değerli kitabına bir göz gezdirdiğimizde şunlar dikkatimizi çeker: “Adanın ilk adı Yunanca “ Geyik Adası” demek olan Elafonesos’dur. MÖ 6. yüzyıl sonuna doğru Ada “Prokonnesos” adını alır. Bizanslılar daha sonra buraya Proikos/Deyiz kökünden türeyen Proikonnisos adını vereceklerdir. 13. yüzyıl başlarında ada Marmara olarak anılmaya başlanmıştır. 15. yüzyıl içinde Ada yönetimini ellerine geçiren Türkler dile kolay geldiği için Marmara adını kullanmışlar ve bu isim zamanımıza dek süregelmiştir. Marmara Adasında Türklük ve İslamlığın eski dönemlere kadar uzandığını belgeleyen mezar taşlarına rastlanmaktadır. Osmanlı yönetimi esnasında Marmara Adası uzun süre çevrenin en önemli ilçesi durumundaydı. 1843 senesinin ilk yarısında yapılan idari bir değişiklikle Kapıdağ, Erdek ve Bandırma Marmara’ya bağlanmışken, aynı seneni sonlarında idare merkezi (kaymakamlık) Erdek’e taşınmış ve Marmara’da bir bucak olarak buraya bağlanmıştır. Marmara Adasını ilk ve son ziyaret eden son Osmanlı Sultanı Aziz’dir. R. Mazhar ERTÜZÜN’ün bahsi geçen araştırma kitabında bahsedilen 1889 tarihli “Salname”sinde Marmara’nın nüfus ve sosyo-ekonomik yapısı üzerinde Marmara Bucağının 5 köyüyle toplam nüfusunun 8555 olduğu ve bu nüfusun 340’nın Müslüman, geri kalanın Rum olduğu; bucakta 1693 ev, 2 cami, 14 kilise, 1 havra, 1 hamam, 6 su değirmeni, 2 yel değirmeninin bulunduğu; 515’i erkek ve 183’ü kız olmak üzere 698 öğrencisi bulunan 9 okulunun olduğunu içeren bilgilere rastlıyoruz. I. Dünya Savaşı'ndan önceki yıllarda “Marmara, Prastos ve Asmalı Limanları” çeşitli ulusların bayraklarını taşıyan daimi uğrak yeriydi. Marmara Adasında ilk kez telgraf 25 Ekim 1911’de, telefon ise 1914’te girmiştir. İlk buharlı motor ise 1912’de Mermercik’deki (Panormi) mermer fabrikasının kurulmasıyla gelmiştir. Ada nüfusunun çoğunluğunu Rum kökenli yurttaşlar oluştururdu. Ancak zamanın devletleri arasındaki siyasi gelişmelerden dolayı gerek adadan dışarıya gerekse dışarıdan adaya göçler dolayısıyla nüfus sürekli olarak değişiklik göstermiştir. Zamanın resmî istatistiklerine göre 15.400’e ulaşan ada nüfusunun gayrimüslim halkı 1915 senesinde Osmanlı Hükümetince Anadolu’ya yani Bandırma, Kırmasti (Mustafa Kemal Paşa), Mihaliç (Karacabey)’e ve bu çevredeki diğer köylere yerleştirilmiştir. Bu göçmenlerin bir kısmı 1919’da Ada’ya geri dönmüşlerdir. Başta Marmara Adası’nda olmak üzere adalardaki Rumlardan kalan evlere ve diğer mülklere Girit göçmenleri ve Karadeniz Bölgesinden gelen aileler yerleştirilmiştir. Marmara Adası’nın doğusunda yer alan Topağaç Ovası o tarihlerde bir sıtma yuvası olduğundan, buradan arazi alanlar geçici bir süre daha kuzeyde bulunan Asmalı Köyüne yerleştirilmiştir. Topağaç Köyüne devamlı yerleşme 1928 yılında Yunanistan’dan gelen göçmenlerle başlamış, ayrıca 1930’da Karabiga’dan gelen işçi ailelerine de bu köyde yer verilmiştir. Rize ve Çayeli’nden gelen aileler 1927 yılında adanın batısındaki Çınarlı Köyü’ne (şu anki Çınarlı mahallemize) yerleştirilmiştir. Bunları daha sonraki yıllarda Ordu- Trabzon ve Giresun’dan gelenler izlemişlerdir. Aynı şekilde Sürmene’den gelen bir grup Asmalı Köyü’ne yerleşmiş, bunları da Bulgaristan’dan gelen göçmenler takip etmiştir. Avşa Adası’ında Yiğitler Köyü eski durumunu korurken Avşa’ya (Türkeli) Girit ve Bulgaristan’dan gelen göçmenler, Ekinlik Adası’ndaki tek köye de İnebolu/Abana’dan gelenler yerleştirilmiştir. Marmara Adası’nın kuzeyinde Saraylar beldesi çevresinde bulunan antik mermer ocakları ile ünlü bu şehirde antik çağdan günümüze kadar mermerin hammadde olarak çıkarıldığı görülür. MÖ 844 yıllarında Prokennesos Miletos’un bir kolonisi olarak kurulmuş yüzyıllar boyunca mermeri ile ün kazanmıştır. Prokonnesos mermeri MÖ 4. yüzyılda Ephesos'un ünlü Artemis Tapınağı’nın sütunlarında ve Hlikarnessosos Satrapı Mausolos’un sarayında kullanılmıştır. Ayrıca Roma İmparatorunun mermer ihtiyacını karşılamada Prokonnesos önemli bir rol oynamıştır. Çınarlı, turizm sezonunu en canlı geçiren turistik mahallelerimizden biridir. Bir zamanlar pekmezi ve şarabıyla ünlü Çınarlı'da artık bu iki üründen söz edilmiyor. Şimdiki geçim kaynağı balıkçılık. Köyde otel ve motellerin yanı sıra çok sayıda pansiyon bulabilirsiniz. Çınarlı mahallesi meşhur asırlık çınar ağaçlarıyla dikkat çekmektedir. Marmara’nın merkeze 5 km uzaklığında yer alan Çınarlı mahallesinde pansiyonculuk 1985 yılında başlamış. Marmara Adası'nda merkeze bağlı üç köy bulunuyor. Geçmişte şaraphaneleri ve zeytinlikleriyle ünlü Gündoğdu'da artık ne şarapçılık kalmış, ne de mahzen... Ama yeşil doğa örtüsü diriliğini ve güzelliğini hâla koruyor. Adanın güneydoğu sahilinde yer alan iki köyden biri olan Topağaç'ın bugünkü halkı Bulgaristan, Selanik ve Arnavutluk göçmenleri. Köy geniş bir ovaya kurulmuş ve verimli topraklara sahip. Topağaç, adanın sebze ambarı olarak anılıyor. Taze balık ve ev yemeği... Mangal yapmak, kendi yemeğini kendi pişirmek isteyenler için de olanaklar mevcut. Yalnız ateş yakmak konusunda kontrollü davranmak ön koşul, çünkü her yan ahşap ve ağaç dolu. Asmalı Köyü, Merkeze 15 km uzaklıkta. Yeşillikler içindeki görkemli evleri ve sakin yaşamıyla dikkat çeken Asmalı'nın sakinleri Sürmeneliler ve Bulgaristan göçmenleri. Köydeki bazı evler pansiyon olarak kiraya veriliyor. Ancak sayıları çok kısıtlı. Her zaman taze balık bulabileceğiniz restoranı, size adanın ev yemeklerini de tattırıyor. Birbirinden güzel, şirin köylerini gezmeden, denizine girmeden, kekik, adaçayı kokan dağlarını gezmeden, taze balıklarından tatmadan, adaçayı, koruk suyu içmeden, şifalı otlarından almadan, tuzlu balık yemeden, özellikle peynirli patlıcan yemeğinden yemeden, asırlık çınarların altında bulunan çay bahçelerinde oturmadan, zeytin ve zeytin yağından almadan, tarihi mekanları gezmeden, İlçe merkezine yakın olan Şifalı Suyu görmeden, şarabından içmeden, rakı balık yemeden, kendi imalatı olan dondurmasından yemeden, motorla ada turu yapmadan dönme... Marmara Adası’nda grup kıs aylarında Asya yakasında, yaz aylarında Avrupa yakasında seyredilebilir. Gün batimi tutkunları Aba mevkiinde bu güzel tabiat olayını seyredebilirler. Adamız coğrafyası yürüyüş tutkunları için güzel parkurlar sunmaktadır. Gerek Ilyas Dağı ve çevresi, gerekse Viran köy ve Tahtırevana mıntıkaları yürüyüş sporu için idealdir. Ada’da av yasakları dışındaki dönemlerde tavsan, keklik, kara tavuk ve çulluk avı yapılmaktadır. Marmara Adası coğrafi yapısı itibarıyla granit ve mermer türevi kayaçlardan oluşmaktadır. Bu coğrafi yapı dağcılık sporunun kaya tırmanışı branşıyla ilgilenen sporcular için iyi sınıfına girebilecek parkurlar sunmaktadır. Adamızın pek çok yerinde bulunan doğal patikalar ve benzeri küçük toprak yollar dağ bisikleti sporu için uygun parkurlar oluşturmaktadır. Adamizda daha önce de dalış sporu için küçük çaplı girişimler yapılmıştır. Marmara Adası Marmara Denizi’nde dalış sporu için en uygun yerlerden birisidir. Ada’da özellikle Kola plajında, çift kişilik ya da tek kişilik kanolar kiralayabilirsiniz. Ada’miza gelen misafirlerin en çok ilgi gösterdiği konuların basında olta balıkçılığı gelir. Balık tutmak için iskeleler kullanılabileceği gibi kayıkla ada çevresinde balık tutulabilir. Marmara Adası uygun rüzgar koşulları nedeniyle yelken meraklıları için önemli bir uğrak yeridir. İlçemizde her yıl 1 Temmuz kabotaj ve Denizcilik bayramı kapsamında şenlikler düzenlenir. Yağlı direk yarışması, ördek kapmaca yarışması, çeşitli eğlence ve konserler eşliğinde bayram kutlamaları gerçekleştirilir. Peynirli patlıcan yemeği Marmara’ya özgü bir yemektir. 250 g kuru Mihaliç peyniri, Kuru nane, 2 adet yumurta akı, az miktarda un ve patlıcan ile yapılır. Patlıcanlar şetir halinde soyulur. Bir parmak kalınlığında yuvarlak dilimler halinde kesilir. Hafif tuzlu suda biraz bekletilir. Diğer taraftan kuru peynir rendelenir ve içine kuru nane serpilir. İki adet yumurta akı da ilave edilir. Çırpılır, çok sulu olursa biraz un ilave edilir. Macun kıvamına geldikten sonra halka patlıcanlar sudan çıkartılarak süzgeçte suları süzülür. Sonra bir kaşığın içine yarısı kadar alınan peynirli malzeme patlıcanların üzerine kümbot şeklinde düzgün sürülür. Üzeri peynirli yuvarlak patlıcanlar tepsiye dizilir. Tavaya sıvı yağ konup ateşte kızdırılır ve peynirli patlıcan tavaya atılır. Pembeleşinceye kadar kızdırılıp, servis yapılır. Mayıs ayından itibaren ağustos sonuna kadar avlanan kolyoz ve uskumru balıklarının karaçiğerinden yapılan bir meze türüdür. Balıkların karaciğer ve sarı havyarları çukur bir kaba toplanır. Üzerine tuz atılır. Bu tuzun oranı salamuradan daha az oranda olmalıdır. Bu kap bir kavanoz şeklinde olursa kavanozun camının renkli olması tercih edilir. Kavanozun kapağı açık olarak onu karıştırmak için içine tahtadan ince bir çubuk konur. Mutfakta az güneş alan bir pencere önüne her gün birkaç defa karıştırılmak suretiyle marmelat haline getirilir. Bazı yerlerde garoz otunun ilave edildiği de olur. Garoz birinci ayda yenecek duruma gelir. Rengi sarımtırak, karaciğerin rengiyle de karıştığı için biraz grileşir. İki-üç kişi için bir çorba kaşığı garozu bir çorba kasesinde zeytinyağı ilave edilip bir çatal yardımıyla çırpılır, biraz limon sıkılır bunun koyuluğu içine ekmek batırılacak kıvamda olmalıdır. Ekmek batırılarak yenir. Mutlaka yanında kabuğu soyulmuş domates olur. İmalat sırasında kavanoz güneşte bırakılmamalıdır. Unez uskumru ve kolyoz balıklarından yapılan, en güzeli uskumru balığından yapılanıdır. Mayıs ayından ekim ayı sonuna kadar unez yapılabilir. Balıkların bir tahtanın üzerinde gözlerin beyin tarafından kafaları kesilir. İçi hiç temizlenmeden baş tarafından sırtından kafaları kesilir. İçi hiç temizlenmeden baş tarafından sırtından kemiği bir tarafında kalmak şartıyla açılır ve karın tarafı kesilmeden yaprak şeklinde açılır, temizlenir. Balıkların kuyruklarından tutulup çok iyi şekilde yıkanır. Her iki tarafı da tuzlanır. Yine her iki tarafına bol kekik serpilir. Mutlaka temiz ir tahtanın üzerine önce etli tarafı daha sonra derili tarafı güneşe çevrilir. Her iki tarafı da bu şekilde sineklere dikkat edilerek hafi kurutulur. Eğer balıklar bir günde yenmeyecek kadar çoksa biraz daha fazla kurutulup üst üste istif edilir, buzdolabının normal kısmında muhafaza edilir. Kömür ateşinde ya da diğer ızgaralarda pişirilip servis yapılır. Marmara’ya mahsus bir balık hazırlama şeklidir. İlkbaharda taze koyun ve keçi peynirleri, peynir olarak imal edildiği gün hiç tuzlanmadan hafif ateşteki bir tencereye kuşbaşı ve daha küçük parçalar halinde elle kırılarak atılır. Bir tahta kaşık yardımıyla karıştırılmaya başlandığında bu peynir parçaları yeniden süt haline gelir. Biraz kaynadıktan sonra un ilave edilmeye başlanır. Macun kıvamına geldiğinde şeker ilave edilir. Biraz daha karıştırılıp, ateşten alınır. Ve kaşık kaşık tabağa çıkartılır. Soğuduktan sonra servis yapılır. İyi yapıldığı takdirde tabağın altına sapsarı yağı çıkar bu tarda peynir helvası yalnız Marmara’da yapılır. Marmara Adasına İstanbul'dan doğrudan deniz