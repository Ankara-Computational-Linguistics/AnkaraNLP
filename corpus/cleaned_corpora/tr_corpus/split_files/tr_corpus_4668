merkezidir. Yüzölçümü 35,08 km² olan şehrin nüfusu 2010 yılı itibarı ile 59,601'dir. Kirovo-Ã‡epetsk Kirovo-Çepetsk (), Rusya'nın Kirov Oblastı'nda bulunan bir şehirdir. Şehir oblast merkezi Kirov'un 20 km doğusunda Çeptsa ve Vyatka nehirlerinin birleştiği noktada yer almaktadır. Şehir aynı zamanda Kirovo-Çepetsk rayonunun merkezidir. Yüzölçümü 53,36 km² olan şehrin nüfusu 2010 yılı itibarı ile 80,921'dir. Eagle and Child The Eagle and Child (Kartal ve Çocuk), Oxford, İngiltere'de St. John's Kolej'in sahibi olduğu bir pub'dır. Müdavimleri tarafından The Bird and Baby (Kuş ve Bebek) adıyla da bilinir. Pub, 17. yüzyıldan beri University Kolej'e ait bir vakfın parçasıydı. J. R. R. Tolkien ve C. S. Lewis'in üyesi olduğu yazar grubu Inklings'le bağları bulunmaktadır. 2005 itibarıyla 25 pub aynı ismi taşımaktadır. Ufak ve dar bir bina olan pub'ın Oxford'un kral taraftarlarının başkenti olduğu İngiliz İç Savaşı (1642–49) sırasında maliye bakanının kaldığı yer olduğu rivayet edilir. Kraliyet ordusunun maaşını aldığı binanın arka bahçesinde midilli mezatı yapılıyordu. Bu iddialar pub'ın inşa edildiği tarih olarak bilinen 1650 ile çelişmekte, binanın şehir duvarları dışında kalması da şüpheli durmaktadır. Pub'ın adına dair ilk kayıt 1684 yılına aittir ve Derby Kontu'nun armasından alındığı rivayet edilir. Bu armanın, bir kartal yuvasında bulunan asil bir bebeğin hikâyesini tasvir ettiği söylenir. Eagle and Child'ın en eski lakabı "Bird and Baby" (Kuş ve Bebek) olsa da "Bird and Brat" (Kuş ve Velet), "Bird and Bastard" (Kuş ve Piç), "Fowl and Foetus" (Tavuk ve Cenin) gibi isimler de kullanılmıştır. Pub, 17. yüzyıldan beri University Kolej'e ait bir vakfın parçasıydı. Aralık 2003'te kolej, mülk portfolyosunda değişikliğe giderek bu işletmeyi satışa çıkarmıştır. Yolun karşısında bulunan Lamb & Flag isimli pub'ın da sahibi olan St. John's Kolej, binayı satın almıştır. Inklings, C. S. Lewis, J. R. R. Tolkien, Charles Williams ve Hugo Dyson gibi üyeleri olan bir Oxford yazarlar grubuydu. Grup 1933 yılından itibaren Lewis'in Magdalen Kolej'deki odasında buluşmaya, burada üzerinde çalıştıkları metinler de dahil olmak üzere çeşitli yazıları okumaya ve tartışmaya başlamışlardı. Bu toplantıları Oxford'un çeşitli mekânlarında öğle saatlerinde daha gayrıresmi buluşmalar tamamlıyordu. Bu gelenek, zamanla Eagle and Child'ın arkasında bulunan "Rabbit Room" isimli bir odada pazartesi veya salı öğlen saatlerinde düzenli bir toplantıya dönüşmüştür. Bu okumalara olan ilginin azalmasıyla grubun resmi toplantıları Ekim 1949 itibarıyla sona erse de, Eagle and Child'da yapılan buluşmalar devam etmiştir. Haziran 1950'de yapılan buluşmalardan bir tanesinde C. S. Lewis arkadaşlarına "Aslan, Cadı ve Dolap"'ın düzeltiye gidecek metnini dağıtmıştır. Inklings'in üyeleri zaman içinde değişikliğe uğramıştır. Örneğin Tolkien 1950'lerin sonunda toplantılara gelmeyi bırakmıştır. 1921 yılından beri Oxford'da yaşayan Lewis ise 1963 yılında ölene kadar grubun önemli bir üyesi olmuştur. Eagle and Child 1962'de tadilattan geçmiş, pub arkaya doğru genişletilmiştir. Rabbit Room'un eski gözden uzaklığı kalmayınca, grup istemeyerek de olsa St. Giles Caddesi'nin karşı yakasındaki Lamb & Flag isimli pub'a gitmeye başlamıştır. Production IMS Production IMS Co., Ltd. ( "Kabushiki gaisha Purodakushon Aimuzu"), bir Japon animasyon stüdyosu ve yapım şirketiydi. Şirket 14 Şubat 2013 tarihinde eski Anime International Company üyeleri tarafından kurulmuş olup şirketin merkezi Tokyo'nun Nerima semtinde yer almaktaydı. Production IMS, 21 Eylül 2018 tarihinde borcundan dolayı iflas etti. St. John's Kolej, Oxford St. John's Kolej, Oxford Üniversitesi'nin kolejlerinden bir tanesidir. 1555 yılında tüccar Sir Thomas White tarafından kurulmuş olan kolej, Kraliçe Mary tarafından sürdürülmekte olan karşı reformu desteklemek üzere eğitimli Katolik din adamları yetiştirmek üzere eğitime başlamıştır. 2015 itibarıyla 442,2 milyon £ malvarlığıyla St. John's Oxford'un en zengin kolejidir; bunun sebebi büyük ölçüde Oxford şehrinin on dokuzuncu yüzyılda banliyölere doğru genişlemesi esnasında St. John's'un sahip olduğu arazilerin satın alınmış ve kiralanmış olmasıdır. St. Giles Caddesi üzerinde merkezi bir konumda bulunan kolejde 390 lisans ve 250 yüksek lisans öğrencisi eğitim görmektedir. 100 kişilik akademik kadrosunun yanı sıra, kolejde diğer personel de çalışmaktadır. Londra Şehri lorlduğu vazifesini tamamlamış olan Sir Thomas White, 1 Mayıs 1555 tarihinde Oxford Üniversitesi'ndeki öğrencilerin eğitilebileceği bir hayır kurumu kurulması için bir Kraliyet Kuruluş İmtiyaznamesi almıştır. Kendisi bir Katolik olan White, kolejin Kraliçe Mary'nin sürdürdüğü karşı reformları destekleyecek Katolik din adamlarının yetişeceği bir kurum olmasını istemiş, hatta Katolik martiri Edmund Campion St. John's'da eğitim görmüştür. White, St. Giles Caddesi'nin doğu yakasında ve Balliol ile Trinity kolejlerinin kuzeyinde yer alan, Sistersiyen keşişlerine ait bir manastır ve eğitim kurumu olan ve manastırların fesh edilmesi sırasında kapatılan St. Bernard Kolej'e ait binaları satın aldı. St. John's Kolej yeni kurulduğunda küçüktü ve gelirsizdi. I. Elizabeth'in hükümdarlığı sırasında eğitim üyeleri açıkça ilahiyat dersi vermeseler de retorik, Grekçe ve diyalektik eğitimi veriyorlardı. Buna rağmen St. John's becerikli ve eğitimli bir ruhban sınıfı yetiştirmek amacındaydı. Merchant Taylors' Company'nin sahibi olan White, Merchant Taylors' Okulu dahil olmak üzere bir dizi eğitim kurumu açmıştır. Kolej yüzyıllar boyunca bu kurumlarla bağını sürdürse de, 19. yüzyıl sonundan itibaren daha açık bir eğitim kurumu olmuştur. (Yalnız Merchant Taylors' Okulu öğrencilerine verilen burslar 20. yüzyıl sonuna kadar devam etmiştir. Bunlar dışında Christ's Hospital, Coventry Okulu, Bristal Gramer Okulu, Reading Okulu ve Tonbridge Okulu öğrencileri için de burslar mevcuttu.) İlk kadın öğrenciler koleje 1979 yılında kabul edilmiş, 1990 yılında kolejin ilk kadın öğretim üyesi Elizabeth Fallaize olmuştur. Erken tarihi boyunca İngiliz Kilisesi'ne din adamı yetiştiren St. John's, zaman içinde hukuk ve tıp alanında da isim kazanmıştır. Kuruluşu ve sonraki yirmi yıl boyunca topladığı mal varlığı St. John's'a uzun dönemde çok faydalı olmuştur. Büyüklüğü ve şehir içinde sahip olduğu araziler ile Oxford kolejleri arasında benzersiz olan St. John's, on dokuzuncu yüzyılın ikinci yarısından itibaren Oxford'un genişlemesinden kâr sağlamıştır. St. Giles cemaatinin bağışları da, Thomas White'ın vakfına eklenmiştir. St. Giles papazları kolejde ya eğitim üyesi, ya da evlenmesine izin verilmiş eski eğitim üyeleriydi (bu dönemde Oxford eğitim üyelerinin evli olmalarına izin verilmiyordu). Kolej, maaşlı papazlık için piskoposa aday sunma hakkını sürdürmektedir. St. John's bugün de Oxford kolejlerinin en zenginidir ve Oxford Playhouse binası ile Millwall FC'nin antrenman sahasının sahibidir. Kolej 5,5 hektarlık (55.000 m) bir yerleşke üzerindedir. Kolej binalarının çoğu yedi avlu (quad) etrafında inşa edilmiştir. Front Quad (Ön Avlu), Sistersiyen St. Bernard Kolej için kurulan binalardan oluşur. Binanın inşaatı 1437'de başlamış, manastırların fesh edilmesi sebebiyle yerleşke 1540 yılında kraliyete devredilmiştir; bu yıllarda dış cephe bugünkü halinde olsa da, doğu kısmı henüz tamamlanmamıştı. Yerleşkeyi önce 1546 yılında Christ Church, 1554 yılında ise Thomas White almıştır. Kolejin kurucusu bugünkü kolej yemek salonunda köklü değişiklikler yapmış, doğu kısmının kuzey ucunu bugün olduğu gibi müdürün lojmanı olarak tasarlamıştır. Çakıl taşıyla kaplı avluya, kolejin 400. yıldönümünde daire şeklinde bir bahçe ve patikalar yapılmıştır. John Knibb'in yaptığı saat kulesi 1690 tarihlidir. Şapel 1530 yılında inşa edilmiş ve Aziz Bernard'a vakfedilmiştir. Şapel 1557 tarihinde bu kez Vaftizci Yahya'ya vakfedilmiştir. Kuzeydoğu köşesindeki Baylie şapeli 1662-69 yıllarında eklenmiş ve 1949 yılında tadilata uğramıştır. 1840 yılında şapelin iç mekânı baştan sona değiştirilmiş, sıralar, çatı, kemerler ve batı cephesindeki paravan Neo-Gotik üslupta inşa edilmiştir. Thomas White, William Laud ve William Juxon şapelin arkasında gömülüdür. Üçü de kolej müdürlüğü yapmış, Laud ve Juxon aynı zamanda Canterbury Başpiskoposluğu da yapmıştır. Mihrabın güneyinde müdürün lojmanından doğruca ulaşılabilen gizli bir sıra mevcuttur; bu sıra, eskiden koleje girmesine izin verilen tek kadın olan müdürün eşinin kolej üyelerinin dikkatini dağıtmadan ibadet edebilmesi içindi. Şapelde 1618 yılından beri bir koro bulunmaktadır. Orlando Gibbons'ın ünlü ilahisi "This Is the Record of John" (Yuhanna Böyle Söyledi) kolej tarafından sipariş edilmiş, ilk olarak burada seslendirilmiştir. Kolej 1620 yılında Michael East'ten "As They Departed" (Göçerlerken) ilahisini sipariş etmiştir. Kolej korosu bugün dönem sırasında pazar ve çarşamba akşamları akşam duasını seslendirir ve pazar akşamları resmi yemeklerden önce kolej duasını okur. Koro 1923 yılından beri org öğrencilerince yönetilmektedir. Şapelde her zaman bir org bulunmuş, Bernard Aubertin'in tasarladığı bugünkü üç klavyeli enstrüman 2008'de yerleştirilmiştir. Bu bina, Oxford'daki ilk İtalyan Rönesans mimarisi örneğidir. Başpiskopos Laud tarafından sipariş edilmiş olup 1636 tarihinde tamamlanmıştır. Kolej kütüphanesi de bu binadadır ve üç birbirine bağlı bölümden oluşur: Eski Kütüphane (güney yakası, 1596-8), Laud Kütüphanesi (1631-5 tarihlerinde bahçeye bakan doğu kolonadının üzerinde inşa edilmiştir) ve Paddy Salonu (1971-7). Holdsworth Hukuk Kütüphanesi de 2010'da Kendrew Quad'a taşınıncaya kadar Canterbury Avlusu'nun güneybatı köşesinde yer almaktaydı. Robert Graves Kitaplığı ve 1936'da satın alınan, Housman'ın kenarlarına ve boş sayfalarına notlar yazdığı 300 kitap ve risalenin yer aldığı A.E. Housman Klasikler Kitaplığı da koleje aittir. Eğitim üyelerinin odalarının olduğu Holmes Binası 1794'te Canterbury Avlusu'na eklenmiştir. North Quad (Kuzey Avlu) bir bütün halinde tasarlanmamış, kolej kurulduğu tarihten itibaren düzensiz olarak yapılan bir dizi binanın eseridir. 1612 yılında kolej aşçısı Thomas Clarke'ın üstünde odaların olduğu bir kolej mutfağı yapmasına izin verilmiştir. Kolej yemek salonunun hemen kuzeyinde bulunan bu binayı 1620 yılında Clarke'tan satın almış, 1642-43 yıllarında genişleterek bugünkü Cook's Building (Aşçının Binası) adı verilmiştir. 1676 yılında bugünkü Büyük Orta Salon'un ilk kısmı kolejin hemen kuzeyinde inşa edilmiştir. 1742'den kalma çatısı, Radcliffe Camera ve Codrington Kütüphanesi'nde de çalışan Thomas Roberts'ın eseridir. 1826, 1900, 1936 ve 2004-5 yıllarında ekleme ve tadilat yapılmıştır. Listelenmiş binaya yapılan son tadilat ve eklenti çalışması MJP Architects tarafından yapılmış olup 1996 yılında National Association of Shopfitters'dan Tasarım Ortaklığı Ödülü, bir de Britanyalı Mimarlar Kraliyet Enstitüsü ödülü almıştır. 1742 tarihinde bu mülk Exeter Kolej tarafından satın alınmış, 1794-1880 arası kolej tarafından Wood Buildings (Wood Binaları) adıyla kullanılmıştır. 1880'de bu kısım yıkılarak bugün St. Giles'a bakan binaların inşaatı başlamıştır. Bugün tek bir bina olarak bilinen bu kısım aslında ayrı bölümler halinde inşa edilmiştir. İlk kısım (1880–1) kapı kulesi ve güneydeki Cook's Building arasındaki odalardan oluşuyordu. İkinci kısım (1899–1900), St. Giles binalarının kuzey yarısını oluşturur. Son olarak da 1909 tarihli Rawlinson Binası avlunun kuzey cephesini oluşturmuştur. 1933'te Edward Maufe'un tasarladığı yeni odalar eklenmiştir. Altıgen şeklinde odalardan oluşan "Beehive"ın (Arı Kovanı, 1958–60) tamamlanmasıyla avlu bugünkü halini almıştır. Beton görünümlü olsa da Beehive aslında Portland taşıyla kaplıdır. Avlunun doğu kısmında eskiden öğretim üyelerinin ahırı bulunuyordu. St. Giles No. 2-4 arasında bulunan üç ev, eskiden Dolphin Inn adında bir misafirhaneydi. 1881'de yıkıldığında Güney Binaları adıyla bilinen bu evler, kolej lojmanı olarak kullanılıyordu. 1947-48 yıllarında 43.216 £ harcanarak inşaat çalışmaları başlamış, Edward Maufe tarafından Neo-George üslubunda tasarlanan Dolphin Avlusu yapılmıştır. 1970'lerde inşa edilen bu bina aslında bir avlu değil, L şeklinde bir binadır. Üst katlarında öğrenci odalarının olduğu binaların zemin katlarında kolej barı, oyun odası, televizyon odası, DVD odası ve küçük ortak salon gibi alanlar mevcuttur. Prestwich, Larkin ve Graves salonları farklı etkinlikler için kullanılmaktadır. Mimar Ove Arup'un erken dönem eserlerinden olan bina 1976 Concrete Society Ödülü ve 1981 Britanyalı Mimarlar Kraliyet Enstitüsü mimari başarı ödülünü almıştır. MJP Mimari tarafından Neo-İtalyan üslupta tasarlanmış Garden Quadrangle (Bahçeli Avlu) kolej oditoryumunun da olduğu modern (1993) bir binadır. Karmaşık yapısıyla geleneksel avlulardan çok farklıdır. Kazandığı beş ödülün yanı sıra (1995 RIBA ÖDülü, 1995 Civic Trust Ödülü, 1994 Oxford Koruma Vakfı Ödülü, "Independent on Sunday" 1994 Yılın Binası Ödülü, 1994 Concrete Society Ödülü) 2003'te "The Oxford Times" gazetesince yapılan bir ankete göre, 7,5 milyon £'lık avlunun geçtiğimiz 75 yıl içinde Oxford'da yapılan en iyi bina seçilmiştir. Bu bölgede daha önce Tarım Bölümü bulunmaktaydı. Binanın Parks Yolu'na bakan cephesi günümüze kadar kalmıştır ve üç müzik salonunu barındıran bir bina ile avludan ayrılır. 2010'da tamamlanan Kendrew Quadrangle kolejin en yeni avlusudur. Avluya kolejin eski başkanlarından ve bağışçılarından Nobel Ödüllü Sir John Kendrew'un adı verilmiştir. "Şehir merkezindeki son büyük avlu" adı verilen proje, sürdürülebilir enerji kullanması ile ünlüdür: binayı ısıtmak için kullanılan enerji çatıdaki güneş panelleri, bodrumun altına kadar uzanan geotermal borular ve kolej ağaçlarından toplanan odun parçalarından sağlanmaktadır. Kendrew Avlusu projesinin ilk safhasında, Dunthorne Parker Architects firması St. Giles'a bakan iki listelenmiş binayı yenilemek üzere kolej tarafından görevlendirilmiştir. Çalışmalar sonrasında No. 20 mezunların kalabileceği lojmanlara, 17. yüzyıldan kalma Black Hall öğretim üyesi lojmanına, The Barn ise sergi ve performans alanına dönüştürülmüştür. Bu çalışma, 2008 yılında Oxford Koruma Vakfı Plaketi'ne layık görülmüştür. Kolej, St. Giles'ın doğusunda yer alan tüm binaların sahibidir. Geçmişte farklı kişi ve kurumlara ait bu binaların çoğu dikkat çekmez ve kolejin farklı amaçları için kullanılmaktadır. Binaların birkaçı daha çok öne çıkmaktadır. Kuzey Avlu ile Lamb & Flag arasında yer alan Middleton Hall ilginç bir evdir. No. 16, 1702 tarihli St. Giles Evi'dir ve Nikolaus Pevsner tarafından "Oxford'da dönemine ait en iyi ev" şeklinde tarif edilir. 1852-1965 tarihleri arasında ağır ceza mahkemesine gelen hâkimlere tahsis edildiği için "Hâkim Lojmanları" adıyla bilinirdi. Bugün yemekler ve resepsiyonlar için kullanılan binanın üst katında öğretim üyelerinin kalabileceği odalar bulunmaktadır. Kolej aynı zamanda St. Giles'ın batısında bulunan bir dizi binanın da sahibidir; bunlardan en ünlüsü J. R. R. Tolkien ve C. S. Lewis'in edebiyatçı arkadaşlarıyla buluştuğu Eagle and Child isimli pub'dır. Yolun kolejin bulunduğu tarafındaki Lamb & Flag ile birbirini tamamlarlar. St. John's, Oxford'da bulundukları süre boyunca tüm lisans öğrencilerine kalacak bir yer sunmaktadır (öğrenciler bu teklifi kabul etmeme hakkına sahiptirler). Birinci yıl öğrencileri daha çok Thomas White Avlusu'nda olsa da, bazı öğrenciler "Beehive"da yaşar. Kolejin diğer bazı lisans öğrencileri (çoğunlukla ikinci yıl) Museum Yolu üzerindeki evlerde, lisans üstü öğrencileri ise Blackhall Yolu'nda yaşar. Tüm lisans üstü öğrencileri, "Orta Ortak Salon"un (MCR) üyesidir. MCR, kolejde lisans üstü öğrencileri temsil eder, etkinlikler düzenler ve lisans üstü tesisleriyle ilgilenir. MCR binası 1998 tarihinde tamamlanmıştır. St. John's Kolej Tekne Kulübü (SJCBC), kolej spor kulüpleri arasında en büyüğüdür. 2013 tarihli Summer Eights müsabakasında sekiz SJCBC teknesi yarışmaya hak kazanmıştır. 2006'da St. John's SJCtv'yi kurmuş ve kendi televizyon istasyonuna sahip ilk Oxford koleji olmuştur. Kolejin tiyatro grubu St. John's Mummers adı altında faaliyet gösterir. Şapel korosu dışında kolejde profesyonel müzisyenlerin düzenlediği konserler de yapılmaktadır. Tüm Oxford öğrencilerine açık olan Oxford Açık Orkestrası ve Oxford Üniversitesi Senfoni Grubu da provalarını kolejde yapamktadır. St. John's aynı zamanda King Charles Club ve Archery Club adında iki yemek kulübüne ev sahipliği yapıyordu. Tony Blair'in St. John's bahçelerindeki bir toplantıda fotoğrafı mevcuttur. St. John's öğretim üyeleri ve mezunları arasında 17. yüzyılda Canterbury Başpiskoposluğu yapmış olan William Laud ve William Juxon; Fabian Derneği üyesi entelektüel Sidney Ball; eski Kanada başbakanı Lester B. Pearson; eski Sudan başbakanı Sadık el-Mehdi; şair A. E. Housman, Philip Larkin ve Robert Graves; romancı Kingsley Amis; biyokimyager Sir John Kendrew; eski Birleşik Krallık başbakanı Tony Blair bulunmaktadır. Harris Manchester Kolej, Oxford Harris Manchester College, Oxford Üniversitesi kolejlerinden bir tanesidir. Eskiden Manchester Kolej adıyla bilinen kolej, bugün üniversite yönetmeliklerinde Manchester Akademisi ve Harris Kolej adıyla yer alır ve üniversite merasimlerinde "Collegium de Harris et Manchester" adıyla anılır. Oxford'un merkezindeki Mansfield Yolu'nda yer alan Harris Manchester, Birleşik Krallık'ta yalnız 21 yaş ve üzeri lisans öğrencilerine açık olan karma eğitim kurumlarından bir tanesidir. Oxford Üniversitesi'nin en küçük koleji olan Harris Manchester'ın 2012 itibarıyla malvarlığı 6 milyon £'dur. 1757 yılında Warrington Akademisi adıyla kurulan kolejin öğretmenleri arasında Joseph Priestly bulunuyordu; daha sonra 1786'da kolejin adı Manchester'da Manchester Akademisi olarak değiştirildi. Başta İngiliz presbiteryenlerin yönettiği okul, İngiltere'de o dönem mevcut olan iki üniversite –Oxford ve Cambridge– Anglikan çoğunluğu gözetirken dini azınlığa yüksek öğrenim tanıyan çok az öğretim kurumundan biriydi. Radikal teolojinin yanı sıra fen bilimleri, modern diller, dil ve tarih gibi çağdaş konular ve klasik çalışmalarda da eğitim veriliyordu. Kolejin en ünlü profesörü, modern atom teorisini geliştiren John Dalton'dur. Kolej, Oxford'a yerleşmeden önce beş kez yer değiştirmişti. 1786'dan 1803'e kadar Manchester'da bulunan kolej, daha sonra York'a taşındı ve 1840 yılına kadar burada kaldı. Monkgate 38 numarada, Monkbar'ın hemen dışındaydı; bu mekân daha sonra bugünkü York St. John Üniversitesi'nin ilk binası oldu. York'taki en önemli şahsiyet bir Üniteryen vaiz olan Charles Wellbeloved'dı. Wellbeloved Manchester'a taşınmak istemediği için, kolej o müdür olabilsin diye York'a taşınmıştı. Başta tüm dersleri kendisi verse de, bir yıl sonra ilave öğretmenler aldı. Çalışkanlığına rağmen bazen sağlığı kötüleşiyordu. Wellbeloved okula üniteryen adının yakıştırılmasından hoşlanmıyordu; öğrencilerin açık fikirli olmalarını ve doğruya kendilerinin ulaşmalarını istiyordu. 1809 tarihinde George Wood'a şöyle yazmıştı: Wellbeloved'ın müdürlüğü sırasında kolejde 121'i teolojiden, 114'ü seküler geçmişten gelen 235 kişi eğitim gördü. Teologlar arasında 30 kişi kiliseye girememiş, beş kişi de Anglikan papazı olmuştur. Seküler öğrenciler öğretim üyesi, devlet memuru, iş adamı ve sanatkâr olmuştu. Çoğunluğu Üniteryendi. 1840'ta Wellbeloved'ın yaşı sebebiyle emekliye ayrılmak zorunda kalmasıyla kolej tekrar Manchester'a taşınmış, 1853'e kadar da burada kalmıştı. 1840 yılında kolej Londra Üniversitesi ile işbirliği yapmış, bu sayede öğrencilere Londra'dan derece verme hakkına sahip olmuştu. 1853 ve 1889 yılları arasında kolej Londra'da, Gordon Meydanı'ndaydı. Bu tarihten itibaren Londra'dan Oxford'a taşınmış, Üniteryen mimar Thomas Worthington'ın 1893'te tamamladığı yeni binalara yerleşmiştir. Kolej ilk günlerinde reform yanlısı bir tavır sergilemiş, köleliğin (1778), mezhep testi yasasının (1828) ve kurumlar yasasının kaldırılması (1828) gibi davaları desteklemişti. 1901'de kolej Anglikanizm dışında bir mezhepte ruhban sınıfına bir kadını kabul eden ilk yer olmuştu. 1920'ler ve 30'larda kolej, İşçi Eğitim Derneği'ne dersler vermiştir. Manchester Kolej 1996 yılında kraliyet imtiyazını alarak kolej statüsüne erişmiştir. Aynı zamanda Peckham Baronu Philip Harris'in bağışını tanımak için ismini Harris Manchester olarak değiştirmiştir. Günümüzde kolej lisans ve lisans üstü okuyan 21 yaş üstü öğrencileri kabul etmektedir. Liberal ve ilerici değerlerini devam ettirmek isteyen kolej, reşit öğrencilerden oluşan yapısını daha önceden eğitimden mahrum bırakılanlara yüksek öğretim sunmanın bir aracısı olarak kabul eder. Küçük bir kolej olmasına rağmen Harris Manchester Kolej pek çok farklı dalda eğitim veren, uluslararası bir atmosfere sahip ve Oxford'un en samimi koleji olarak bilinen bir kurumdur. Çoğu lisans dersi kolejde gerçekleşirken, bazı özel makalelerin yazımı sırasında öğrenciler diğer kolejlerden hocalara gönderilebilir. Kolej üyeleri Arlosh Hall binasında yemek yiyebilir. Haftada iki kez düzenlenen resmi yemeklerde öğrenciler ceket, kravat ve cüppeleriyle hazır bulunur. Kolejde aynı zamanda ahşap oymalara, bir orga ve Ön Rafaellocu sanatçılar Sir Edward Burne-Jones ve William Morris'in yaptığı vitray pencerelere sahip bir şapel bulunur. Kolejin dini geçmişini yansıtan Manchester Kolej Oxford Şapel Birliği pazar günleri buluşur. Kürek takımı, "Royle Yacht", kroket sahası ve balık avlanabilecek bir gölet dışında kolejin spor tesisi bulunmamaktadır. Bununla birlikte kolejin futbol takımı düzenli olarak üniversite ligine katılım gösterir ve kolejin üyeleri diğer kolejlerin takımlarına katılırlar: örneğin Brasenose ragbi takımında ve Wadham ile St. Hugh'nun futbol takımlarında Harris Manchester'lı oyuncular bulunur. Kolejin tüm üyeleri Oxford Spires Four Pillars Oteli'ndeki spor salonu ve spayı, Oxford Üniversitesi'nin Iffley Yolu'ndaki havuzunu ücretsiz olarak kullanabilirler. Harris Manchester'ın komşusu Wadham Kolej'in tekne kulübüne katılmak isteyenler için özel bir anlaşması bulunmaktadır. Harris Manchester, Oxford'da halen öğrencilerin işletmeye devam ettiği iki kolej barından biridir (diğer Balliol Kolej'dir). Yakın zamanda tadilattan geçen bar Oxford'da en ucuz fiyatlara sahip mekânlardan biridir ve sağlam bir single malt viski menüsü bulunmaktadır. Oxford Üniversitesi'nin en küçük koleji olmasına rağmen, Harris Manchester en büyük altıncı kolej kütüphanesine ve okuldaki en iyi öğrenci-kitap oranına sahiptir. Kolejde en eskisi on beşinci yüzyıldan kitaplar ve el yazmaları bulunur. Londra'daki Tate Gallery'nin bağışçısı Sir Henry Tate tarafından inşa edilen Tate Kütüphanesi, çalışmak için güzel ve ferah bir yerdir. Kütüphaneye 2011 yılında Viktorya dönemi Gotik mimarisiyle uyumlu bir üst balkon eklenmiştir. Kütüphanede İngiliz edebiyatı, Felsefe, İlahiyat, Siyaset, Ekonomi, Hukuk, Tarih ve Tıp alanları dahil olmak üzere pek çok konuda kitap bulunmaktadır. İngiltere'de protestanlık tarihi üzerine ciddi bir koleksiyona sahip kütüphane aynı zamanda eski kolej müdürü J. Estlin Carpenter'ın bağışladığı Carpenter Dünya Dinleri Kitaplığı'na da ev sahipliği yapmaktadır. Harris Manchester Kolej aynı zamanda Oxford Üniversitesi'nin ana araştırma kütüphanesi olan Bodleian Kütüphanesi'ne, aynı zamanda edebiyat, tarih, sosyal bilim ve hukuk fakülteleri kütüphanelerine de yakın mesafededir. Keble Kolej, Oxford Keble Kolej ("ki-bıl" şeklinde okunur), Oxford Üniversitesi'nin kolejlerinden bir tanesidir. Asıl binaları Parks Yolu üzerinde, üniversitenin müze ve parklarının hemen karşısında yer alır. Kolejin kuzeyinde Keble Yolu, güneyinde Museum Yolu, batısında Blackhall Yolu bulunur. Dev avlusu sebebiyle en etkileyici kolejlerden bir tanesi olan Keble, Oxford'da oda sayısıyla da en büyük kolejdir. Keble 1870 yılında John Keble anısına kurulmuştur. Keble, İngiltere Kilisesi'nin Katolik kökenini vurgulamak isteyen Oxford Hareketi'nin önemli bir üyesiydi. Kurulduğu tarihten itibaren kolej ilahiyat eğitimine ağırlık verse de, bugün bu durum değişmiştir. II. Dünya Savaşı'ndan sonra ağırlık daha çok bilim alanına kaymış (üniversite müzesinin doğusunda bilime ayrılan bölge bunu etkilemiştir) ve 1979'dan sonra karma eğitim başlamıştır. Kolej kurulduğu zaman yalnız erkeklere eğitim veriyordu; kolejde yaşayan öğretim üyeleri de bekârdı. William Butterfield'ın Neogotik üslupta kırmızı tuğlalarla inşa ettiği binalarıyla halen diğer kolejlerden farklılığını korumaktadır. Oxbridge kolejlerinde genel olarak odalar gözcülerin misafirlerin giriş-çıkışlarını takip edebilmesi için merdiven çevresinde tasarlanır; Keble odalarının koridor üzerinde olmasıyla da diğer kolejlerden ayrılır (Cambridge'deki Girton Kolej de benzer bir şekilde bu geleneği bozmaktadır). Keble, 2011-12 itibarıyla 433 lisans ve 245 lisans üstü öğrencisiyle Oxford Üniversitesi'nin büyük kolejlerinden bir tanesidir. Keble'ın Victoria devri kurucularının en meşhuru, kolejin kimi kısımlarına adını veren Edward Pusey'dir. Kolejin ismi ise Pusey'nin Oxford Hareketi'ndeki yoldaşlarından olan, 1866 yılında hayata gözlerine yuman John Keble'dır. Keble'ın cenazesinden hemen sonra anısına adını taşıyan bir Oxford koleji kurulması kararlaştırılmıştır. 1868 yılında kolejin temel taşı Aziz Markos Bayramı'nda (John Keble'ın doğum günü olan 25 Nisan) Canterbury Başpiskoposu tarafından yerleştirilmiştir. Kolej ilk olarak 1870 yılında otuz öğrenci kabul ederek eğitim faaliyetlerine başlamış, şapeli ise 1876 yılının Aziz Markos Bayramı'nda açılmıştır. Bu geleneğe uygun olarak kolej her yıl Aziz Markos Bayramı'nı kutlamaktadır. Kolejin ilk mimarı, kendisi de bir rahip olan William Butterfield'dı. Butterfield diğer seküler çalışmalarına ek olarak ciddi bir Victoria devri Gotik mimarisi örneği tasarlamış, Pevsner bu binaları "bilfiil çirkin" olarak nitelemiş, Charles Eastlake ise eleştirinin mümkün olmadığını dile getirmiştir. Toplum tarihçisi G. M. Trevelyan dönemin egemen –ve kayıtsız– yaklaşımını yineleyerek "William Butterfield ve Alfred Waterhouse devrinde Oxford ve Cambridge kolejlerinin donlarınca ısmarlanan mimari ucubeler geleceğe dair ümitleri karartmaktadır" diye yazmıştır. Sir Kenneth Clark ise Oxford'da okuduğu dönem Keble Kolej'in "dünyadaki en çirkin bina" olarak görülmesinin yanı sıra mimarının da John Ruskin sanıldığını hatırlar. Kolej kırmızı, mavi ve beyaz tuğlalardan yapılmıştır; ana binası ise kırmızı tuğladan olup beyaz ve mavi şeritlerle süslüdür. Binanın inşaatını yapan şirket Parnell & Son of Rugby idi. İnşa edildiği dönemde Keble pek hayranlık toplamamış, özellikle de Keble'ın üzerine yapıldığı toprağı satın aldığı St. John's Kolej'in lisans öğrencilerince alay konusu olmuştu. Bu dönemde kurulan gizli bir cemiyete üye olmanın şartı, Keble Kolej'in binasından bir tuğla söküp cemiyetin kıdemli üyelerine sunmaktı. Kimi yazılara göre kırmızı tuğlalar sıradan bir üyelik sağlarken daha az bulunan beyaz tuğlalar daha seçkin bir üyelik, ender olan mavi tuğlalar ise cemiyetin yönetiminde yer getiriyordu. Cemiyetin ümidi Keble'ın tamamen yıkılmasıydı. Bunun bir sonucu olarak St. John's ve Keble arasında halen kıran kırana bir rekabet mevcuttur. Kaynağı bilinmeyen bir hikâyeye göre koleji ilk defa gören bir Fransız ziyaretçi, "C'est magnifique mais ce n'est pas la gare?" (Muazzam, yalnız burası tren istasyonu değil mi?) diye haykırmıştır. Bu söz, Hafif Süvari Tugayı'nın taarruzu sırasında feldmareşal Pierre Bosquet'nin söylediği meşhur "C'est magnifique, mais ce n'est pas la guerre" (Muhteşem, yalnız savaş değil) sözü üzerinde bir kelime oyunudur. Bu esprinin, Londra'daki Kraliyet Adliye Sarayı'nın açılış töreninde söylenen sözden ödünç alınmış olması mümkündür. Keble Kolej'in adı John Betjeman'ın "Myfanwy at Oxford" şiirinde, John Ruskin'in yazılarında ve Monty Python'un seyahat acentesı skecinde geçmektedir. John Mortimer'in kitaplarındaki avukat Horace Rumpole karakteri, II. Dünya Savaşı sonrasında Keble'da hukuk okumuştur. 2005 yılında Keble Kolej veznedarı Roger Boden bir memuriyet mahkemesince ırkçılık ve ayrımcılıktan suçlu bulunarak Birleşik Krallık ulusal basınına konu olmuştur. Mahkemenin kararını takiben kolej ve Bay Boden temyize gitmiş, eski çalışanla mahkeme dışında anlaşma yapılmıştır. Keble'ın en meşhur binaları, Butterfield tarafından tasarlanmış olan tuğla yapılardır. Tasarım, kolejin geliri olmadığı için eksik kalmıştır. Şapel ve yemek salonu, kolejin ilk iki avlusunun doğusu ve batısındaki lojmanlardan ve müdürün güneydoğu köşesindeki evinden sonra tamamlanmıştır. Şapel ve yemek salonunun masrafları William Gibbs tarafından karşılanmış, yine William Butterfield tarafından tasarlanmıştır. Şapelin batısındaki alana 1950'lerde Antonin Besse'ten alınan bağışla apayrı bir üslupta binalar yapılmıştır. Bunu diğer önemli, Hayward ve de Breyne gibi eklentiler takip etmiştir. De Breyne eklentisi iş adamı André de Breyne ve diğer bağış kampanyaları sonucu mümkün olmuştur. Bu eklentilere 3 Mayıs 1977 tarihinde açılan, yakın zamanda tadilattan geçerek genişletilen fütüristik "akvaryum" barı da dahildir. 1995 tarihinde ABD doğumlu mimar Rick Mather'in tasarladığı ARCO binası tamamlanmıştır. Bunu 2002 yılında yine Mather'ın benzer bir üslupta tasarladığı Sloane-Robinson Binası takip etmiştir. Öğrenci odalarının yanı sıra Sloane-Robinson Binası koleje O'Reilly Sahnesi'ni, müzik provaları için kullanılan bir salonu, bir dizi seminer salonu ve kolejin tüm üyelerinin kullanabildiği bir etkinlik alanı ve kafeteryayı kazandırmıştır. Kolejin dört avlusu bulunur: Liddon (avluların en büyüğü), Pusey, Hayward ve Newman. Öğretim üyelerine açık olan bahçe, genişletme projeleri sırasında Blackhall Yolu üzerindeki bir dizi evle birlikte yıkılmıştır. 2004 yılında Keble eski Acland Hastanesi'ni 10,75 milyon £'a satın aldığını açıklamıştır. Kolejin ana binalarına birkaç dakika yürüyüş mesafesinde bulunan 7 hektarlık (69.000 m) bu alanda yaklaşık 100 lisans üstü öğrenci yaşamaktadır. Ekim 2015 tarihinde Keble Kolej, HB Allen Bağış Vakfı'ndan Acland üzerindeki odaların sayısını iki katına çıkarmak üzere yardım aldığını açıklamıştır. Bu olay, kolej tarihindeki en büyük bağıl olmuştur. Keble, Oxford'da öğrencilerin kalabildiği bir dizi eve sahiptiyse de, bunlar Acland arazisinin satın alınmasıyla satılmıştır. Kolejde olup bitenlerin Keble mezunlarına anlatıldığı "The Brick" (Tuğla) adında dönemlik bir dergi kolej tarafından basılmaktadır. Öğrenciler, yine "The Brick" adını taşıyan ve koleje dair dedikoduların olduğu bir mizah dergisini her dönemin son cuma gününde çıkarmaktaydı. Bu derginin 2006 Hilary döneminden beri basılmamasının bir sebebinin Facebook gibi sosyal medya sitelerinin yaygınlaşması olduğu düşünülmektedir. Kolejde "The Breezeblock" adında, hem koleje dair dedikoduların hem de kolej hayatına dair mizah yazılarının olduğu bir öğrenci dergisi ortaya çıkmıştır. Kolejin her mezununa diplomasıyla birlikte kırmızı bir tuğla armağan edilir. 1975 ve 1987 yıllarında Keble, "University Challenge" isimli bilgi yarışması programının şampiyonu olmuştur. Keble Balosu, Trinity döneminin 2. haftasında gün boyu gerçekleşen mezuniyet töreniyle aynı gün düzenlenir. Keble'ın ragbi takımı beş yıl arka arkaya kolejler arası ligde birinci olmuş, 2007, 2009, 2011 ve 2015 ragbi kupasını almış, 2008 ve 2010 yıllarında ise final maçında oynamıştır. Kolejin kürek takımı her yıl "Torpids" ve "Summer Eights" müsabakalarında yarışır. Keble Kolej Spor Sahası, Woodstock Yolu üzerindedir ve kolejlerarası maçların yanı sıra her yıl lisans öğrencileriyle eski üyeler ("Hayaletler") arasında düzenlenen futbol ve kriket maçlarına da ev sahipliği yapar. Yerleşkedeki Keble Kriket Köşkü'nün duvarlarında anı fotoğrafları asılıdır. Keble, William Holman Hunt'ın meşhur "The Light of the World" (Dünyanın Işığı) resmine sahiptir. Bu resim şapelin içinde bulunan yan şapelde asılıdır. Hunt'ın 1853'te, üzerinde sekiz yıl uğraştıktan sonra tamamladığı resim ilk olarak Kraliyet Sanat Akademisi'nde asılmış, daha sonra koleje hediye verilmiştir. Hunt başta resmin şapelin ana salonunda asılmasını istediyse de mimarlar bu fikre karşı çıkmış, Hunt da buna cevaben aynı resmin Londra'daki Aziz Paul Katedrali'nde asılı olan bir diğer versiyonunu yapmıştır. Resmin bu kopyası Hunt tarafından neredeyse 70 yaşındayken tamamlanmıştır. Keble Kolej kurulduktan yalnızca bir yıl sonra 1871 yılında kendi pulunu yapan ilk kolej olmuş, diğer Oxford kolejlerinin kendi pullarını basmasına öncülük etmiştir. Bu hizmet posta müdürlüğü tarafından 1886'da durdurulmuştur. Keble, 100. yıldönümünü kutlamak amacıyla 1970'te bir kolej pulu basmıştır. London Ekonomi Okulu ekonomi profesörü Tim Besley; Reading Üniversitesi'nin ilk yardımcı rektörü William Macbride Childs; Cambridge'li astrofizikçi George Efstathiou; şair Geoffrey Hill; "Bilgi Çağı'nın Gurusu" olarak bilinen yazar James Martin; komedyen ve yazar Katy Brand; şair ve eleştirmen Ian Hamilton; yazar Edward St. Aubyn; romancı ve gazeteci Paula Hawkins; Pakistanlı siyasetçi Imran Khan; Newfoundland başbakanı Danny Williams kolejin mezunları arasındadır. Lady Margaret Hall, Oxford Lady Margaret Hall (LMH adıyla bilinir), Oxford Üniversitesi'nin kolejlerinden bir tanesidir. Oxford'un kuzeyinde Norham Gardens'da bulunur. 1878 yılında Oxford'da kadınların girebildiği ilk kolej olarak kurulan Lady Margaret Hall, 1979 yılından beri erkek ve kadın öğrencileri kabul etmektedir. LMH'de hem lisans hem lisans üstü öğrenciler eğitim görmektedir. 2015 tarihli Norrington Table'da Oxford kolejleri arasında 28. olmuştur. Kolejin şu an görev yapmakta olan müdürü, "The Guardian" gazetesinin eski başyazarı Alan Rusbridger'dır. Oxford'un ilk kadınlara açık koleji olarak 1878 yılında kurulan Lady Margaret Hall ilk dokuz öğrencisini ertesi yıl kabul etmiştir. Kolejin kurucuları o dönem Keble Kolej'in müdürlüğünü yapan Edward Stuart Talbot ve eşi Lavinia'dır. Koleje VII. Henry'nin annesi, eğitim ve öğrenimin destekçisi Leydi Margaret Beaufort'un adı verilmiştir. Kolejin ilk müdiresi, şair William Wordsworth'ün akrabası ve Lincoln Piskoposu Christopher Wordsworth'ün kızı Elizabeth Wordsworth idi. Kurulduktan yüz yıl sonra 1979'da LMH erkek öğrencileri kabul etmeye başlamıştır; St. Anne's ile birlikte karma eğitime başlayan ilk iki kız kolejinden biriydi. Kolejin arması kuruluşunda rol oynamış herkesi hatırlar. Kale kapısı Leydi Margaret Beaufort'un armasına aittir; çan Wordsworth ailesinin bir sembolüdür; avcı talbot köpekleri ise Edward Talbot'u temsil eder. Kolejin renkleri mavi ve sarıdır (bazen beyaz da kullanılır); sloganı ise "Sık sık hatırlarım" anlamına gelen Eski Fransızca "Souvent me Souviens"dir. Lady Margaret Hall, Oxford'un Cherwell Nehri üzerinde bulunan sayılı kolejlerinden bir tanesidir; genişçe bir araziye (5 hektar (49.000 m)) ve bakımlı bahçelere sahiptir. Kolejin Old Old Hall adıyla bilinen ilk binası halen kullanılmaktadır. Kolejin ana binalarının arkasında bir dizi oyun sahası ve tenis kortu, bir kayıkhane, ayrıca uzun çalıçitlerin ardında öğretim üyelerine açık bakımlı bir bahçe bulunmaktadır. Liverpool Katedrali'ni ve K2 kırmızı telefon kulübelerini tasarlayan Giles Gilbert Scott, kolejin Bizans üslubundaki şapelini tasarlamıştır. Ana kolej binalarının mimarı Sir Reginald Blomfield, 17. yüzyılın Fransız Rönesans mimari üslubunu kullanmış, kırmızı tuğla ve beyaz taş kaplama kullanmıştır. Talbot Binası'nda (1910) kolejin yemek salonu ve kütüphanesi bulunur; öğrenci ve öğretim üyelerinin lojmanları ise üç yapı içinde paylaşılmaktadır: Wordsworth Binası (1896), Toynbee Binası (1915) ve Lodge Binası (1926). Yemek salonunda eski öğrencilerin Elizabeth Wordsworth anısına bağışladığı meşe kaplamalar bulunur. Yemek salonunda bazı ünlü ressamların eserleri asılıdır: Sir J. J. Shannon'ın Dame Elizabeth portresi, Philip de Laszlo'nun Bayan Jex-Blake portresi, Sir Rodrigo Moynihan'in Dr. Grier portresi ve Maud Sumner'ın Lucy Sutherland portresi bunlardan bazılarıdır. Kütüphanede Edith Bateson'ın mermer bir heykeli bulunmaktadır. Şapelin Yunan haçı planında yapılan şapeli Ocak 1933'te kolejin kurucusu Edward Stuart Talbot tarafından vakfedilmiştir. 2006 yazında mevcut kütüphanenin altına bir hukuk kütüphanesi inşa edilmiş, aynı yıl Cherie Blair tarafından açılmıştır. 2005 yılında kolej, LMH'nin genişletilmesi için bir proje planı sipariş etmiştir. Bu projenin ilk safhası olan Pipe Partridge Binası, 2010 başında tamamlanmıştır. Binada 136 kişi alabilen Simpkins Lee Sahnesi, yemek salonu, seminer salonları, küçük orta salon ve 64 yeni lisans öğrencisi alabilen bir yatakhane mevcuttur. Georgian Group'un klasik üslupta inşa edilen en iyi yeni bina ödülünü almış, Oxford Üniversitesi rektörü Lord Patten tarafından Nisan 2010'da açılmıştır. Saat kulesinin çanı 08.00 ila 22.00 arasında her saat bir defa çalmaktadır. Kolejin Orta Ortak Salonu (MCR) her yıl yaklaşık 100 üye alır ve toplamda yaklaşık 160 üyeye sahiptir. Her MCR üyesi mutfaktan, televizyon odasından ve kendine ait bir bilgisayar odasından oluşan kendi ortak salonuna sahiptir. Önümüzdeki yıl yeni bir lisans üstü merkezi için çalışmalar başlayacak, yeni bir ortak salonun yanı sıra lisans üstü öğrenci lojmanları yapılacaktır. Bu bina kolejin ön cephesini ciddi anlamda değiştirecektir. Formula 1 yorumcusu James Allen; yazar ve diplomat Gertrude Bell; Pakistan eski başbakanı Benazir Butto; oyun yazarı Caryl Churchill; yazar Antonia Fraser; belgesel fotoğrafçı Tim Hetherington; "Save the Children" kurucusu Eglantyne Jebb; televizyon yemek programı sunucusu Nigella Lawson; komedyen Josie Long; BBC Sound Archive kurucusu Marie Slocombe ve siyasetçi Ann Widdecombe, Lady Margaret Hall mezunları arasındadır. Pembroke Kolej, Oxford Pembroke Kolej, Oxford Üniversitesi'nin kolejlerinden biridir. 1624 yılında Kral I. James tarafından kurulan kolej tüccar Thomas Tesdale'in bağışlarıyla mümkün olmuş, Pembroke Kontu ve Oxford rektörü William Herbert'in adını almıştır. 2011 itibarıyla Pembroke'un mal varlığı yaklaşık 55,6 milyon £'dir. Pembroke'un küçük ortak salonu Oxford'un en zengini olmasıyla bilinir. Üniversitede bulunan neredeyse tüm bölümler Pembroke'ta mevcuttur. Kolejin mevcut başkanı, Britanya Kütüphanesi'nin eski müdürü Dame Lynne Brindley'dir. On yedinci yüzyılın başında Oxford yakınlarındaki Abingdon köyünde tüccar olan Thomas Tesdale ve Shropshire'lı rahip Richard Wightwick'in bağışları, on beşinci yüzyılda kurulduğu tarihten bu yana hukuk öğrencilerinin kaldığı bir üniversite pansiyonu olan Broadgates Hall'un tam teşekküllü bir koleje dönüştürülmesini mümkün hale getirmiştir. Kolejin kurulmasını sağlayan imtiyazname 1624 yılında I. James tarafından onaylanmış, koleje Pembroke Kontu, Baş Mabeyinci, Oxford rektörü ve bir rivayete göre William Shakespeare'in hâmisi olan William Herbert'in adı verilmiştir. Kuruluşundan sonra kolej Broadgates etrafında genişlemeye başlamış, 1600'lerde bugün Old Quad (Eski Avlu) adıyla bilinen binalar inşa edilmiştir. On yedinci yüzyıl boyunca aşamalı olarak Oxford'un yerel Cotswold kireç taşını kullanarak yapılan avlu, yer yetmezliği sebebiyle eski şehir duvarının üstüne inşa edilmiştir. 1732 yılında bir şapel inşa edilmiş, 1848'de lojmanlar eklenmiş, 1848 yılında Exeter menşeili mimar John Hayward'ın tasarımlarıyla üniversitenin en güzel avlularından biri olarak kabul edilen Chapel Quad (Şapel Avlusu) yapılmıştır. Şapel William Townsend tarafından tasarlanmış ve yapılmışsa da, iç mekânı bir Pembroke mezunu olan Charles Kempe tarafından 1884'te baştan sona değiştirilmiştir. Pembroke mezunu Dr. Damon Wells, koleje seneler boyunca ciddi bağışlarda bulunmuştur. 1972'de şapelin tadilatını mümkün kılan Wells, kolej vaizliği ve tarih hocalığını desteklemeye devam etmektedir. Bugün hâlâ düzenli ibadet yeri olarak kullanılan şapele onun adı verilmiştir. 1960'larda Şapel Avlusu'nun kuzeyindeki Beef Sokağı'nın kapatılmasıyla kolejin genişlemesi mümkün olmuştur. Kapalı yolun kuzeyindeki müstakil evler teker teker kolej tarafından satın alınmış ve girişler arkaya alınmıştır. "North Quad" (Kuzey Avlu) olarak bilinen bu yeni alan 1962 yılında resmen açılmıştır. Kolejin yakınlarında, Isis kıyısında inşa edilen müştemilat 36 lisans üstü ve yaklaşık 40 lisans öğrencisinin kalabileceği bir yatakhanedir. Geoffrey Arthur Binası adını alan (kolejliler tarafından "GAB" adı verilir) yapıya kolejin eski başkanlarından (1975–1985) diplomat Sir Geoffrey Arthur'un adı verilmiştir. Nisan 2013'te Prens Edward iki yeni avluyu, etrafında 170 kişiyi ağırlayan bir otidoryum, kafeterya, sanat galerisi, derslik ve etkinlik salonlarının bulunduğu binalar ile birlikte resmen hizmete açmıştır. Bu eklenti kolejin şehir merkezindeki yerleşkesine Brewer Sokağı ve şehrin eski duvarları, ayrıca öğretim üyelerine özel bahçe üzerinden geçen bir köprü ile bağlanır. Tarihi boyunca üniversitenin küçük kolejlerinden biri olan Pembroke, yeni binaların açılmasından itibaren lisans öğrencilerini Oxford'daki eğitimleri boyunca ağırlamaktadır. Lisans üstü öğrencileri de daha fazla odaya sahip olmuş, çiftlerin kalabileceği altı daire eklenmiştir. Pembroke Kolej'in arması 14 Şubat 1625 tarihinde takdim edilmiş olup blazonu şöyledir: Hem kolejin kurucusu olan I. James, hem de Pembroke Kontu bu armada temsil edilmektedir. İngiltere kralı olarak I. James, İskoçya kralı olarak VI. James olan kral gül (İngiltere) ve devedikeni (İngiltere) tarafından temsil edilir. İki ayağı üzerinde duran üç aslan ise kontun armasından alınmıştır. Pembroke neredeyse üniversitede yer alan her konuda eğitim verse de, "Literae Humaniores" (Klasikler) tek istisnadır. Kolejin ekonominin yanı sıra yönetim bilimleri de ile yakından bağları olmuş, bu bölümde ilk öğretim üyesi çıkaran Oxford koleji Pembroke olmuştur. Kolejin Said Business School ile yakın bağları vardır. Mart 2002'de iki Oxford öğretim üyesi, kimliğini gizleyen bir gazetecinin sözde çocuğuna kolej kütüphanesine yapılacak bir bağış karşılığı yer sözü verdiklerinin ortaya çıkmasıyla istifa etmiştir. Gazeteci, çocuğun babası rolü yaptığı konuşmayı kaydettiğini iddia etmiştir. Pembroke zengin sanat koleksiyonu ve spor başarılarıyla ünlü bir Küçük Ortak Salonu'na (JCR: lisans öğrencileri topluluğu) sahiptir. JCR, 20. yüzyıl başında bir Francis Bacon resminin alınıp satılmasıyla en zengin küçük ortak salon olmuştur: 1953 yılında 150 £'e alınan resim, 1997'de 400.000 £'e satılmıştır. JCR bu parayı ilerici bir öğrenci destek programı başlatmak ve yeni sanat eserlerinin alınmasını sağlamak için kullanmıştır. Maun kaplamalı tarihi odalarda yer alan lisans üstü öğrencilere ait Orta Ortak Salon (MCR) pek çok farklı ülkeye olan bağlantısıyla bilinir. Kolej spor alanında üniversitede sağlam bir yere sahiptir. JCR yakın zamanda ragbi, kriket, futbol, hokey ve dart alanında başarı yakalamıştır. MCR ise kadın boks, polo ve kriket alanında güçlüdür. Takım yeni kurulmasına rağmen Pembroke bilardoda da başarılı olmuş, 2015 kolejlerarası şampiyonasında yarı finalde yarışmıştır. Pembroke Kolej Tekne Kulübü, Oxford'un en köklü kürek kulüplerinden bir tanesidir. Samuel Johnson üniversiteyi tamamlamamış olsa da kolejin en meşhur mezunlarından biridir. Parasızlıktan ötürü bir buçuk yıl sonra Oxford'dan ayrılmak zorunda kalan Johnson'a daha sonra fahri paye verilmiştir. İki masası ve çeşitli diğer eşyaları kolejde sergilenmektedir. Ölene kadar Pembroke'u övmeye devam eden Johnson kolejin pek çok şairini dostlarına "şakıyan bir kuş yuvasıydık" diyerek methetmiştir. Bağışlarıyla (Birleşik Devletler'i hiç ziyaret etmemesine rağmen) Washington, D.C.'deki Smithsonian Enstitüsü'nü kuran James Smithson, Pembroke'ta "James Lewis Macie" adıyla eğitim görmüştür. Smithson annesinin ölümünden sonra babasının adını almıştır. Fulbright Programı'nın kurucusu Senatör J. William Fulbright, 1920'lerde Pembroke'ta Rhodes bursiyeri olarak eğitim görmüştür. Pembroke'un Orta Çağ'daki öncülü Broadgates'in müdürlüğünü yapan Thomas Randolph, 1559 yılında I. Elizabeth adına İskoçya'da büyükelçi görevinde bulunmuş, burada Mary Stuart'ın dostluğunu kazanmış ve nihayet James Stuart'ın başkaldırısını desteklemekle suçlanmıştır. 1568'de Korkunç İvan adıyla da bilinen IV. İvan'dan ticaret haklarını istemek üzere Rusya'ya gönderilmiş, İngiliz tüccarların Rusya'ya girebilmesini sağlamıştır. Yakın zamanda John Kerr, 1995-1997 yılları arasında Birleşik Devletler'de büyükelçi olarak görev yapmış, daha sonra British Foreign and Commonwealth Office'in müdürlüğüne geçmiştir. Philip Lader, 1997-2001 yılları arasında ABD'nin Birleşik Krallık büyükelçisiydi. 1997 yılında hem Londra'daki ABD büyükelçisi, hem de Washington'daki Birleşik Krallık büyükelçisi eski Pembroke mezunlarıydı. ABD Senatosu'nun dış ilişkiler komitesinin iki başkanı Richard G. Lugar (Cumhuriyetçi) ve J. William Fulbright (Demokrat) Pembroke öğrencisiydi. Komiteyi toplam olarak 27 yıl yönetmişlerdir. Polonya dış işleri bakanı Radek Sikorski, Macaristan başbakanı Viktor Orbán ve Ürdün Kralı II. Abdullah Pembroke'ta eğitim görmüştür. J. R. R. Tolkien, 1925-1945 yılları arasında Pembroke'ta eğitim vermiş, vazife yaptığı sırada "Hobbit" romanı ile "Yüzüklerin Efendisi" üçlemesinin ilk iki cildini yazmıştır. Tarihçi, filozof ve "Tarih Fikri"'nin yazarı Robin G. Collingwood, I. Dünya Savaşı ve II. Dünya Savaşı arasında kolejde öğretim üyesiydi. Plaza de Colón Plaza de Colón (Türkçe: Kolomb Meydanı) İspanya’nın başkenti Madrid’in Chamberí ilçesinde yer alan bir kent meydanı. Bu meydan ve meydanda yer alan çeşme İspanyolca’da Cristóbal Colón olarak adlandırılan Kristof Kolomb’a adanmıştır. Simin Behbahani Simin Behbahani (Farsça: سیمین بهبهانی), (d. 20 Haziran 1927, Tahran - ö. 19 Ağustos 2014, Tahran), İranlı aktivist, şair. Nobel Edebiyat Ödülü'ne iki kez aday gösterilen şair İran'da modern şiirin kurucularından biri olarak kabul ediliyor. Halk arasında gazel divası olarak anılır. Babası gazeteci ve yazar Abbas Halili annesi ise demokrat Fransızca öğretmeni Fahri Uzma Argun'dur. Tahran'da lise eğitimini tamamladıktan sonra Tahran Üniversitesi'nde Hukuk ve Siyasal Bilgiler Fakültesi'nden mezun oldu. Ayrıca Yüksek Öğretmen Okulu’nu bitirdikten sonra çeşitli okullarda öğretmenlik yaptı. 19 Ağustos 2014 tarihinde 87 yaşında vefat etti. Reyhan Ayyüzlü Reyhan Ayyüzlü (d. 1950, Adapazarı - ö. 4 Mayıs 2003, İstanbul), Türk dizi ve sinema oyuncusu. 1950 yılında Adapazarı'nda doğdu. 1985 yılında "Yanlış Numara" filminde Şen Kasap rolü ile oyunculuğa başladı. Reyhan Ayyüzlü, 1986 yılında Perran Kutman'ın başrolde oynadığı, "Perihan Abla" dizisinde "Kasap Cavit" 'i oynadı. "Ana" dizisinde "Biftek" ve "Mahallenin Muhtarları" dizisinde şişman kasap rolleriyle ekranlarda yer aldı. Oyuncu kalp krizi sonucu 4 Mayıs 2003 tarihinde İstanbul 'da vefat etti. Cenazesi Avcılar Merkez Camii 'nde kılınan cenaze namazının ardından memleketi Adapazarı'nın Hendek ilçesi Sarıyer köyünde toprağa verildi. Melilla armasÄ± Melilla arması, Afrika kıtasına bağlı olan ancak Avrupa ülkesi İspanya'ya bağlı özerk bir bölge olan Melilla tarafından kullanılan resmî armadır. Arma 11 Mart 1913'te XIII. Alfonso tarafından takdim edilmiştir. Armanın merkezinde yer alan kalkanın çerçevesi beyaz ve kırmızı renklerde olmak üzere on altı adet kareye bölünmüştür. Kırmızı zemine sahip karede altın renginde bir şato yer alırken, beyaz zemine sahip karede arka patileri üzerinde duran ve dili dışarıda olan aslan gözlemlenmektedir. Burada yer alan şato ve aslan görselleri Kastilya ve Leon'a bir gönderme olup, bu şekilde bölgenin 1497 yılında İspanya tarafından elde edilmesi ifade edilmektedir. Kalkanın iç kısımında yer alan ve mavi bir zemine sahip olan bölümünde alt alta iki adet sepet yer almaktadır. Sepetlerin yüzeyi damalı olup, kırmızı ve altın sarısı renklere sahiptir. Her bir sepetin içerisinde ikişer adet yedi kafalı yılan görseli konumlandırılmıştır. Kalkanın üstünde kral tacı, tacın içerisine yerleştirilen altın renginde şato kulesi ve şato kulesinin üzerinde yer alan gümüş kıyafetli , elinde hançer tutan bir insan gösterilmektedir. Kalkanın her iki tarafında da yer alan sütunlar gümüş renkte olup, her birinin üzerinde slogan bandı yer almaktadır. Slogan bantlarının üzerinde latince "Non plus ultra" (Türkçe:"Bundan ötesi değil") yazmaktadır. Armanın en üst kısmında yer alan slogan bandında ise yine latince "Praeferre Patriam Liberis Parentem Decet" (Türkçe:"Amaç baba ocağını çocukların da üzerinde tutmaktır"). Armanın en alt orta kısmında ise yeşil renklere sahip olan ve sadece belli bir kısmı gözüken ve kırmızı bir dile sahip olan ejderha yer almaktadır. Altıntaş (soyadı) Altıntaş şu anlamlara gelebilir: Ukrayna Merkez Konseyi Ukrayna Merkez Konseyi (, ) (Tsentralna Rada veya Merkez Rada olarak da anılır), Ukrayna Halk Cumhuriyeti'nin siyasi, kamu, kültürel ve mesleki örgütlerini birleştiren Bütün -Ukrayna konseyi idi. Ukrayna Ulusal Kongresi'nden (19-21 Nisan 1917) sonra Konsey, Ukrayna-Sovyet Savaşı'na kadar sürecek olan arabuluculukta ki devrimci parlamentoydu. Konsey, başlangıcından beri Ukrayna ulusal hareketi ve dört Evrenselliği ile ülkeyi özerklikten tam egemenliğe götürdü. 1917'den 1918'e kadar varlığı kısa sürede, Ukrayna tarihçi ve etnolog Mihaylo Hruşevski başkanlığındaki Merkez Rada, Ukrayna Halk Cumhuriyeti'nin temel yönetim kurumu haline geldi. Sovyetler Birliği'nin dağılmasından sonra bağımsız bir Ukrayna kimliğinin temelini oluşturan parlamenter demokrasi ve ulusal bağımsızlık örnekleri koydu. Sovyet döneminde resmî ideoloji, Orta Konseyi, burjuvazinin ve küçük burjuva milliyetçi partilerine karşı devrimci bir organı olarak tanımladı. Merkez Konseyi, Ukrayna İlerleme Toplulukları Derneği girişimi ve çeşitli Ukraynalı siyasi partilerin, Ukrayna askerî aktivistlerinin, işçilerin, dini aktivistlerin, öğrencilerin, girişimcilerin, kamu ve kültür kuruluşlarının, Ukrayna Bilim Topluluğu, Ukrayna Pedagoji Topluluğu, Ukrayna Teknisyenleri ve Ziraatçılar Birliği vb. katılımıyla 17 Mart 1917'de Kiev'de kuruldu. Mihaylo Hruşevski Rada'nın başkanı seçilirken, Volodymyr Naumenko, Dmytro Doroshenko ve Dmytro Antonovych milletvekili olarak atandı. 22 Mart 1917'de Rada Rus Geçici Hükûmetini destekleyen ilk bildirisini -Ukrayna halkına- yayınladı. Mykhailo Hrushevsky görevlerini 27 Mart 1917'de üstlendiğinde Rada, Ukrayna ulusal hareketinin bir oyun merkezi haline geldi. Fakat bütün Ukrayna Ulusal Kongresi'nin düzenlenmesinden sonra Rada, Ukrayna siyasi partilerinden, profesyonel ve kültürel örgütlerden ve guberniyaslardan delegeler arasından seçilen 150 üyeden oluşan geçici bir parlamentoya dönüştü. Ulusal Kongre sırasında Hruşevski Rada'nın başkanlığına tekrar seçildi ve en popüler siyasi partilerin liderleri Serhiy Yefremov ve Volodymyr Vynnychenko'nun temsilcileri, onun milletvekili olarak atandılar. Merkez Rada'nın yaşamı boyunca dokuz genel oturum gerçekleşti. Kara MuhafÄ±zlar Kara Muhafızlar (, ), Şubat Devriminden sonra ve diğer sol grupların son Bolşevik baskısından önce kurulan silahlı işçiler grubu idi. Anarşistlerin temel grev gücü bunlardı. Bunlar 1917 yazında Maria Nikiforova tarafından Ukrayna'da kuruldu ve Ocak 1918'de Moskova'ya, Fabrika ve Bitki Komiteleri ve Moskova Anarşist Gruplar Hücreleri Federasyonu tarafından sanayi işletmelerindeki anarşistlerin kontrolü altında genişletildi. 1880'lerden beri çoğu anarşistin kolektifleri gibi, Kara Muhafızlar adlarına, kara bayrağın referansı olarak "siyah" sözcüğüne sahiplerdi. Maria Nikiforova, Kara Muhafızlar'ın ilk birliğini organize etti. Nikiforova'nın, çoğunlukla takma adı "Marusya" olarak biliniyordu. Ukrayna'daki Alexandrovsk kentindeki ilk Kara Muhafızlar hücresini Ukrayna'da bir araya getiren bir Ukraynalı anarşist organizatörüydü. Genç yaştan itibaren erkeklere hakim bir çatışmada rol oynadığı için, Jeanne d'Arc ile sık sık karşılaştırılan Nikiforova, köylüler tarafından meyve vermeye çağrılan arazi reformunu ve zenginlik dağılımını getirme girişiminde ilk Kara Muhafızlar hücresini başlattı. Kendini terörist olarak tanımlayan Nikiforova, istediği siyasi değişimi gerçekleştirmek için Alexandrovsk yerel yönetimini terörize etmek amacıyla Kara Muhafızlar birliğini yönetti. Daha sonra benzer hücreler, Nestor Mahno tarafından Ukrayna'nın diğer bölgelerinde kuruldu. Mahno, devrim sırasında "Robin Hood benzeri varlığı" yönetti, ele geçirdiği toprağı ve zenginliği köylüler arasında dağıttı. Kara Muhafızlar sonunda Lev Cherny'nin organize ettiği Moskova Anarşist Gruplar Federasyonu tarafından daha yapılandırılmış bir dizi hücreye dönüştürüldü. Kara Muhafızlar, anarşist harekete askeri destek vermek için kuruldu. Bazı anarşistler, politikalarını anarşist gündemle daha uyumlu hale getirmek için Bolşevikler'e katılmışken, hareketin daha aşırı kesimleri bunun yeterli olmayacağına ve silahlı kuvvetler birlikleri olan Kara Muhafızları kurmaya karar verdiler. Hareketin arkasındaki anarşist ideoloji, küçük lokalize konseylerin demokratik olarak seçilmesini ve malların ve mülklerin topluluklara eşit olarak dağıtıldığına dikkat etmeyi amaçladı. Konseyler, ideal olarak, yalnızca mevcut geçiş döneminden, mutlak öz-yönetime ve anarşizme kadar geçiş geçiş dönemi için var olmalıydı. Kara Muhafızlarının örgütlenmesinde yardımcı olan Moskova Anarşist Grup Federasyonu, Mart 1917'de kuruldu. Moskova Anarşist Grup Federasyonu, grup için siyasi ve askeri organizatörler olarak birçok önemli anarşist düşünür vardı. Lev Chernyi örgütün sekreterliğini yaptı. Grubun başlıca hedefi yeraltı anarşist grupların örgütlenmesinin yanı sıra, Çar II. Nikolay'dan vazgeçilmesini takiben, anarşist propagandanın Moskova'nın işçi sınıfına dağıtılmasıydı. Anarşist ilişkili eleştirmen Victor Serge, Kara Muhafızların çok fazla parasının ve gayretinin boşa askeri çatışmalar üzerine yoğunlaştığını ve daha fazla kaynağının büyük ölçüde başarısız siyasi propaganda kampanyasına yönlendirileceğini ileri sürdü. Kara Muhafızlar ve Moskova Anarşist Gruplar Federasyonu, istedikleri politik ya da halk desteğini hiç elde edemedi. 11-12 Nisan gecesi 1918'de Cheka'nın başkanı Dzerzhinsky, Moskova'da yaklaşık 5.000 sovyet birliğinin anarşist grup karargahına saldırması için bir kuvvet yolladı. Anarşist Gruplar Moskova Federasyonu merkezi, "Anarşi Evi" olarak bilinen yere baskın düzenlendi ve tüm mevcut üyeler tutuklandı. Bu baskınlar, Moskova Federasyonu tarafından Anarşist Grup tarafından desteklenen Kara Koruma birimleri için gerçekleştirildiğine inanılan Cheka yetkililerine karşı bir dizi silahlı saldırıya neden oldu. İki Cheka yetkilisinin öldürülmesinin sorumluluğunu, daha sonra Kara Muhafızlar birimi tarafından üstlenildi ve devletin Moskova Anarşist Gruplar Federasyonu'na saldırganlık gerekçesini sertleştirdi. Kara Muhafızların bastırılmasının bir parçası olarak olumsuz bir siyasi kampanya başlatmaya gerek yoktu, çünkü Kara Muhafızların hiçbir politik gücü veya desteği yoktu, güçleri basitçe kendi askeri gücünden türetilmiştir. Başlangıçta anarşist hareketin bir parçası olan Rus devrimci yazar Victor Serge, Kara Muhafızların gerçek kapasitelerinin çoğunun "küçük ve kaotik mücadelelerle boşa harcanmış" olduğuna inanıyordu. Nihai olarak Kara Muhafızlarının mirası, Ukrayna Devrimci Baş Rahibe Ordusu için bir model olarak hizmet etmesinde katkısı oldu. Brest-Litovsk Antlaşması'ndan sonra Nestor Makno, Ukrayna'da resmi olarak Ukrayna Devrimci Rüşvül Ordusu (RIAU) olarak bilinen bir Kara Muhafız birliği kurdu. RIAU, Kara Muhafızları'nın çok daha geniş, daha organize ve birleşik bir ölçekte olmaması durumunda basitçe bir devamı olarak anılmış olabilir. Bayramzade Zekeriya Efendi Bayramzade Zekeriya Efendi (1514, Ankara - 11 Temmuz 1593, İstanbul), Osmanlı şeyhülislamı. Ankara ve İstanbul'da eğitimini tamamladıktan sonra Malûl Emir Efendi'ye intisap ederek mülazım oldu ve ardından Bursa'da müderrisliğe başladı. Bursa'dan sonra İstanbul'da müderrisliğe devam etti. 1573 yılında Halep'te kadılığa başladı. Ardından Bursa ve İstanbul kadılıklarında bulundu. İki yıl kadar Anadolu kazaskerliği yaptıktan sonra emekliye ayrıldı. Hacca gitti ve döndükten sonra tekrar müderrisliğe başladı ve bir süre sonra Rumeli kazaskerliğine getirildi. Azledildi sonra tekrar bu göreve getirildi. Bir süre sonra yetmiş sekiz yaşında şeyhülislamlığa getirildi. 11 Temmuz 1593 tarihinde padişahın huzuruna çıkmayı beklerken fenalaşarak ölmüştür. Yavuz Selim Camii yakınında inşa ettirdiği medresenin yanına defnedilmiştir. Şeyhülislamlık yapmış olan Zekeriyazade Yahya Efendi oğludur. Manzhouli Manzhouli (; , "Manǰuur"), Çin'in İç Moğolistan Özerk Bölgesi'nde bulunan bir şehirdir. Yüzölçümü 696.3 km² olan şehrin nüfusu 2010 yılı itibarı ile 249,472'dir. Manzhouli, Çin'in en yoğun ticaret merkezidir ve Doğu Avrupa'dan yapılan ithalatın %60'ı buradan gerçekleştirilmektedir. Şehre Manzhouli Havalimanı hizmet vermektedir. Mazhouli şehri, 10 alt semt ile bir kasabaya ayrılmaktadır. Manzhouli'nin aşağıdaki şehirler ile kardeş şehir anlaşması bulunmaktadır. Hocazade Mehmed Efendi Hocazade Mehmed Efendi (d. 27 Şubat 1568, Bursa - ö. 2 Temmuz 1615, İstanbul), Osmanlı şeyhülislamı. Alim olan babası Hoca Sadeddin Efendi'den ders alarak eğitimine başladı. Babasının nüfuzuyla ilmi dereceleri aşarak hızla yükselmesi padişahı dahi rahatsız etti ve eleştirildi. Müderris olarak göreve başladı. Sahn-ı Seman, Yavuz Sultan medreselerinde çalıştı. 1592'de Mekke kadısı oldu. Bir yıl sonra istifa edip emekliye ayrıldı. Üç yıl sonra İstanbul kadısı olarak tekrar göreve başladı ve ardından Anadolu kazaskeri oldu. Babasının gözden düşmesi üzerine azledildi ancak bir süre sonra babasının tekrar yükselip şeyhülislam olmasıyla Rumeli kazaskeri oldu. Babasının vefatı üzerine görevinden alındı. Hacı Mustafa Sunullah Efendi'nin yerine 2 Ağustos 1601'de şeyhülislamlığa getirildi ancak 5 Ocak 1603 yılında azledildi. 5 Haziran 1608 tarihinde tekrar şeyhülislamlığa getirildi ve 2 Temmuz 1615'te vebadan ölene kadar bu vazifede kaldı. Naaşı Eyüpsultan'da babasının türbesine defnedildi. Hocazade Esad Efendi Hocazade Esad Efendi (d. 14 Haziran 1570, İstanbul - ö. 22 Mayıs 1625, İstanbul), Osmanlı şeyhülislamı, II. Osman'ın kayınpederi, Akile Hanım'ın babası. Babasından ve Molla Tevfik Gilanî'den ders aldıktan sonra mülazım olup haseki payesi aldı ve Süleymaniye Medresesi'ne tayin oldu. 1596 yılında Edirne kadılığına başladı ve ardından da süratle yükseldi. Anadolu kazaskeri olduktan sonra babasının şeyhülislamlığı sırasında İstanbul kadısı oldu. Abisi Hocazade Mehmed Efendi'nin şeyhülislam olmasıyla tekrar Anadolu kazaskerliğine getirildi ancak abisinin azli üzerine kendisi de azledildi. Rumeli kazaskerliğinde bulunduktan sonra hacca gitti. Abisi Hocazade Mehmed Efendi'nin 2 Temmuz 1615'te ölümü üzerine şeyhülislam oldu. Görevi sırasında önemli siyasî meselelerde rol oynadı. I. Mustafa'nın tahta çıkarılmasında ve tahttan indirilmesinde etkili oldu. Bundan ötürü II. Osman'la arası açıldı. Kızı Akile Hanım'ın padişahla evlenmesine karşı çıktıysada sonunda rıza göstermek zorunda kaldı. Akrabalık bağına rağmen padişahla ilişkisi daima mesafeli oldu. II. Osman'a hacca gitmemesi yönünde telkinlerde bulundu. II. Osman'a karşı çıkan isyanda isyancıların istediği fetvaları vermek zorunda kaldı. I. Mustafa'nın tekrar tahta çıkmasına karşı çıktı. Eniştesi II. Osman'ın cenazesine gitmedi ve bu olaylardaki acziyetinden dolayı 21 Mayıs 1622'de istifa etti. Bir yıl sonra IV. Murad devrinde tekrar şeyhülislam oldu. 22 Mayıs 1625'te ölümüne kadar görevini sürdürdü. Naaşı babasının türbesine defnedildi. Aziz Mahmud Hüdai'ye intisaplı olup Celvetiyye Tarikatı'ndandı. Kıpçak (Türkmenistan) Kıpçak (Türkmence: Gypjak) Türkmenistan'ın başkenti Aşgabat'a 10 km uzaklıktaki bir köy. Köy, Türkmenistan'ın ilk Cumhurbaşkanı Saparmurat Niyazov'un doğduğu köy olarak bilinir. Niyazov, başkanlık yaparken, ailesi için Kıpçak Camii ve bir mezar yaptırdı. Niyazov'un 24 Aralık 2006'da toprağa gömüldüğü türbedir. Türkmenbaşı Ruhi Camii, köyün geri kalanından bir otoyol boyunca uzanmaktadır ve Orta Asya'nın en büyük camisi olup 10.000 kişi kapasitelidir. Kasaba, merkezi bir konumda bulunan devlet okuluna ve kentin çevresindeki birkaç küçük bakkala (veya market) sahiptir. Ana yoldan bir postane ve bir otomobil bölümü mağazası var. Novoçerkassk katliamı Novoçerkassk katliamı; Haziran 1962'de, Rusya Sovyet Federatif Sosyalist Cumhuriyeti'nin Novoçerkassk şehrinde patlak veren işçi grevi ve ardından gerçekleşen insan kıyımı. Çıkan olayların sonucunda protestocuların 26'sı Sovyet Ordusu tarafından katledilmiş, 87 kişi ise yaralanmıştır. 1 Ocak 1962 tarihinde, Novoçerkassk Elektrikli Lokomotif Fabrikası’nın işçilerine 1956-1962 ücret reformu kapsamında gerçekleştirilen reformlarla birlikte maaşlarının %30-35 oranında azaltılacağı bildirilmişti. Bundan altı ay sonra da et ve süt ürünlerine tüm SSCB çapında %35 zam yapıldı. İşçiler düşen maaşlardan, artan gıda fiyatlarından şikayet etmeye başladılar. Olaylar, tam da gıda maddelerine zammının yapıldığı gün, fabrika yönetiminin, toplanan işçilerin yakınmalarına kulak vermeyi ve onlarla görüşmeyi reddetmesi üzerine başladı. Bunun ardından fabrikanın döküm ve çelik atölyelerindeki işçiler işi durdurdu. Bununla birlikte 1 Haziran günü, işçiler öfkelerini somut bir biçimde ortaya koymadılar ve evlerine dağıldılar. Ertesi gün fabrikaya gelen işçiler, etrafın tank ve askerler tarafından kuşatıldığını gördü. Şehirde de tutuklamalar başlamıştı. Polislerin 30 işçiyi tutuklaması öfkeyi daha da arttırdı. Binlerce insan fabrikadan şehre doğru yürüyüşe geçti. Kruşçev'in politikasından memnun olmayan işçiler sokaklara çıktılar, kırmızı bayraklarla yürüdüler, Enternasyoneli söyleyerek, ellerinde Lenin portreleri ve taze çiçekler taşıdılar. Sloganları: “Et, tereyağı istiyoruz!”, “Konut ihtiyacımız var!”, “Kruşçev bize et ver!”, “Stalinle ilgili söylediğin yalanlar seni kurtarmayacak Kruşçev!”, “Kahrolsun parti burjuvazisi!”. Fabrikalarda bulunan Kruşçev'in portreleri yakıldı. Hükumetin tepkisi buna çok sert oldu. Güvenlik kuvvetleri göstericilere ateşli silahla müdahale etti. Göstericilerin üzerine ilk olarak KGB'nin mi yoksa ordu birliklerin mi ateş açtığı halen tartışılmaktadır. Bazıları bir ordu subayının halka ateş açma emrini reddettiğini söylemektedir. Bunun üzerine havaya uyarı ateşi yapan bir KBG görevlisi, o sırada ağaca tırmanıp olayları izleyen bir çocuğu vurmuştur. Bugün artık erişilebilen resmi kayıtlara göre, makineli tüfekli ordu birliklerinin halka ateş açması sonucunda 26 kişi öldürülmüş, 86 kişi de yaralanmıştır. Yaralılardan üçü, daha sonra hayatını kaybetmiş, böylelikle can kaybı 29'a ulaşmıştır. Gösterilerin ardından şehirde sıkıyönetim ilam edildi. Olaylarda hayatını kaybedenler, Rostov Oblastı'na bağlı başka bir şehirde gizlice defnedildi. Ancak ertesi sabah, birkaç yüz kişilik bir grup tekrar kent meydanında toplandı. Bunların 160'ı tutuklandı. Tutuklananlar göstermelik bir duruşmada yargılandı ve 14'ü suçlu bulundu. Bunların yedisi idam cezasına çarptırılıp infaz edildiler. Kalan yedi kişi ise 10 ila 15 yıl arası hapis cezasına çarptırıldılar. Olayların yatışmasından ardından, Sovyet hükûmeti soruşturmayı genişletti. Soruşturma sonucunda ilave tutuklamalar gerçekleşti. Askeri mahkeme de olaya karışan subayları soruşturdu. Aleksandr Soljenitsin, olayda yaralananların aileleriyle birlikte Sibirya'ya sürgüne gönderildiğini iddia etti. Bu olay, üstü örtülerek yıllarca kamuoyundan gizlendi. Olaylar sırasında tutuklanıp cezaevine gönderilen Pyotr Siuda isimli bir işçi, 1966 yılında serbest kaldıktan sonra, ömrünü Novoçerkassk trajedisiyle ilgili tanıklık ve belgeleri toplamaya adamıştı. 1988′de kaleme aldığı detaylı bir anlatım Sovyet basınında yayınlandıktan sonra, olaylar aralanmaya başladı. Pyotr Siuda 1990′da bir cinayete kurban gitti. Ölümünün Novoçerkassk kurbanlarının mezarlarını bulmuş olmasıyla ilişkili olduğunu iddia edenler bulunmaktadır. Andronikos Paleologos Andronikos Paleologos ya da Andronicus Palaeologus () ÅŸu anlamlara gelebilir: Hesap Makinesi (Windows) Windows Hesap makinesi Microsoft tarafından yapılan kişisel bir hesap makinesi yazılımıdır. Basit bir aritmetik hesap makinesi ilk olarak 1985 yılında Windows 1.0'a dahil edildi. Windows 3.0'da bilimsel bir mod eklendi. Bu moda Üslü sayı ve kökler, Karekökleri, n.kök logaritma, faktöriyel tabanlı fonksiyonlar, trigonometri (radyan, derece ve grad açılarını destekler), taban dönüşümleri (2, 8, 10, 16), mantık işlemleri, tek değişkenli istatistikler ve doğrusal regresyon gibi istatistiksel fonksiyonlar dahil idi. Windows 98 ve sonraki sürümleri, standart IEEE kayan nokta kitaplığını değiştirerek rastgele hassasiyetli bir aritmetik kitaplık kullanır. Temel işlemleri (toplama, çıkarma, çarpma, bölme) ve ileri işlemler için 32 basamaklı hassasiyet (karekök, transandantif işlevler) için bignum hassasiyeti sunar. Windows Hesap Makinesi'nde gösterilebilecek en büyük değer şu anda <1010.000 ve en küçük olanı 10-9.999'dur. Windows 2000'de, basamak gruplandırması eklenir. Derece ve taban ayarları, Ondalık işareti menü çubuğuna eklenir. Windows 7'de, ayrı programcı, istatistik, birim dönüştürme, tarih hesaplama ve çalışma sayfası modları eklendi. Araç ipuçları kaldırıldı. Ayrıca, Calculator'un arayüzü tanıtımından bu yana ilk defa yeniden düzenlendi. Temel dönüştürme işlevleri programlayıcı moduna taşındı ve istatistik işlevleri istatistik moduna taşındı. Modlar arasında geçiş yapmak, geçerli numarayı korur ve 0 olarak temizler. Programlayıcı modunda haricindeki her modda, hesaplamaların geçmişini görebilirsiniz. Uygulama, çoklu dokunmaya uyum sağlamak için yeniden tasarlandı. Standart mod, basit bir çek defteri hesap makinesi gibi davranır; örneğin 6 * 4 + 12 / 4-4 * 5 işlemi 25 cevapını verir. Bilimsel modda, hesaplamalar yapılırken işlem sırası izlenir (toplama ve çıkarmadan önce çarpma ve bölme yapılır), yani 6 * 4 + 12 / 4-4 * 5 = 7 anlamına gelir. Programlayıcı modunda, ondalık sayı girmek, veri türüne bağlı olarak daha düşük ve üst sınırlara sahiptir ve daima bir tam sayı olmalıdır. Ondalık moddaki sayının veri türü onaltılık, sekizlik veya ikili modda sayıdan dönüştürüldüğünde n bitlik tam sayıdır. Ana Hesap Makinesi'nin sağında, tarih hesaplama, birim dönüşüm ve çalışma kâğıtları içeren bir panel eklenebilir. Çalışma sayfaları, bir alanın değerlerine dayanarak seçilen bir alanın sonucunu hesaplamasına izin verir. Önceden tanımlanmış şablonlar, bir otomobilin yakıt ekonomisi (mpg ve L / 100 km), araç kiralama ve ipotek hesaplamayı içerir. Windows 7'nin beta öncesi sürümlerinde, Hesap Makinesi ayrıca Ücret şablonu sağladı. Windows 8.1'e geleneksel Hesap Makinesi hâlâ dahil olsa da, normal ekran, bilimsel ve dönüştürme modlarının yanı sıra tam ekran bir arayüze sahip bir Metro tarzlı Hesap Makinesi de mevcuttur. Windows 10'daki Hesap Makinesi evrensel bir Windows uygulamasıdır. Ses, uzunluk, ağırlık, sıcaklık, enerji, alan, hız, zaman, güç, veri, basınç ve açıyla kullanıcıların temizleyebileceği geçmiş listesi için birim dönüşümleri gibi Windows 7 özelliklerini geri yükler. Geleneksel Hesap Makinesi hala Windows 10 LTSB'ye dahildir ve win32calc.exe olarak yeniden adlandırılmıştır. Orijinal calc.exe dosyası halen eski amaçlar için mevcut olsa da, şimdi sadece win32calc.exe'yi başlatan bir saplama olmuştur. Varsayılan olarak, Hesap Makinesi dört işlevli bir hesap makinesine benzeyen standart modda çalışır. Bilimsel modda, logaritma, sayısal sistem dönüşümleri, bazı mantıksal bağlayıcı, operatör önceliği, radyan, derece ve gradyanların yanı sıra basit tek değişkenli istatistiksel fonksiyonlar da dahil olmak üzere daha gelişmiş fonksiyonlar mevcuttur. Kullanıcı tanımlı fonksiyonlar, karmaşık sayılar, ara sonuçlar için depolama değişkenleri (cep hesap makinelerinin klasik akümülatör hafızası dışında), otomatik kutupsal koordinat sistemi-kartezyen koordinat sistemi dönüşümünü veya iki değişkenli istatistiklerin desteklenmesini sağlamaz. Hesap makinesi klavye kısayollarını destekler; Tüm Hesap makinesi özelliklerinin ilişkili bir klavye kısayolu vardır. On altılı sayı sistemi modundaki hesap makinesi, 16 onaltılık rakamdan büyük onaltılık bir sayı kabul edemez veya görüntüleyemez. Bu nedenle işleyebileceği en büyük sayı 0xFFFFFFFFFFFFFFFF (ondalık sayı 18.446.744.073,709.551.615) 'dir. Bu sınırı aşan herhangi bir hesaplama, bu hesaplamaların diğer modlarda başarılı olmasına rağmen, sıfır sonucunu görüntüler. Özellikle bilimsel gösterim bu modda mevcut değildir. Calculator Plus, Windows XP ve Windows Server 2003 kullanıcıları için Hesap Makinesi'nin Windows XP sürümü üzerinde bir 'Dönüşüm' modu ekleyen ayrı bir uygulamadır. 'Dönüştürme' modu birim dönüşümünü ve para birimi dönüştürmeyi destekler. Döviz kurları, Avrupa Merkez Bankası'ndaki döviz kurlarını indiren dahili güncelleme özelliğini kullanarak güncellenebilir. Bernardo (1995 doÄŸumlu futbolcu) Bernardo Fernandes da Silva Junior (14 Mayıs 1995), bilinen kısa ismiyle Bernardo, RB Leipzig takımında orta saha pozisyonunda görev yapan Brezilyalı futbolcudur. Genelde orta saha, bazen defans pozisyonunda oynayabilmektedir. Brezilyalı eski futbolculardan Bernardo Fernandes da Silva'nın oğludur. Alvise Pisani Alvise Pisani (d. 17 Ocak 1735, Venedik - ö. 17 Haziran 174117 Haziran 1741, Venedik). 17 Ocak 1735 – 17 Haziran 1741 döneminde Venedik Cumhuriyeti'ne "Doçe" unvanı ile devlet başkanlığı yapan 114'uncu düktür. Doçe Carlo Ruzzini'nin ölümünden sonra yapılan seçimden sonra 17 Ocak 1735'te tahta çıktı. 6 yıl 5 ay süren Venedik Cumhuriyeti "Doçe"'lik saltanatından sonra 17 Haziran 1741'de 77 yaşında Venedik'te öldü. Alvise Pisani 17 Ocak 1735de Venedik'te Gianfrancesco Pisani ve Paolina Contarini'nin oğlu olarak doğdu. 5 Ocak 1735'te önce Doçe olan Carlo Ruzzini ölünce 41 seçmenden oluşan Venedik Cumhuriyeti "Doçe Seçmenler Konseyi" yeni doçe seçmek için toplandı. Alvise Pisani daha önce 1722 ve 1732'de yapılan doçe seçimlerinde aday olmuş ama yeterli sayıda seçmen oyu toplayamadığı için doçe seçilememişti. Bu sefer, artık 18. yüzyılda olağan olarak, Pisani seçmenlere gayet iyi hediyeler vermek ve yeterli nakit rüşvet dağıtmak için epeyce masraf yaptı ve sonunda tüm seçmenlerini oyunu almayı başardı. Böylece doçe seçmek için yapılan ilk oylamada seçmenlerin hepsini oyları ile "Doçe Seçmenler Konseyi" tarafından 17 Ocak 1735de "doçe" olarak seçildi ve Venedik Cumhuriyeti doçesi olarak tahta geçti. Yeni doçe olan Alvise Pisani tüm ailesi ile birlikte Pallazzo Ducale Sarayı'na hemen yerleşti. Doçe seçilmesi için yüksek masraflar yaparak Venedik halkının eğlenemsi için gayet şatafatlı taç giyme etkinlikleri yapıldı. Bu etkinlikleri arasında Venedikli şairler yeni Doçe şerefine birkaç sone tipi şiir yazıp ona ithaf ettiler. 1733de başlayan ekonomik kriz sonunda o yıl ve 1734de Venedik Cumhuriyeti ekonomisi büyük bir ekonomik buhran geçirdi. Fakat bundan sonra ülkenin ekonomisi gayet hızla görülebilir şekilde kendini topladı. Doçe Alvise Pisani'nın yaşı ilerledikçe sıhhati bozulmaya başladı ve Doçe yaşlılıkla ilişkili halsizlikten muzdarip olamaya başladı. Doktorları Mayıs 1741'de Doçe Alvise Pisani'ye Venedik Terrafirma anakara arazisinde bulunan bir villada birkaç ay dinlenmesi için izin verilmesine karar verdi. Doçe sarayından ayrılıp bu villaya gitmek için bir gondola binmekte iken Doçe kendini gayet fena hissetti ve Dükalık Sarayı'na geri getirildi. 17 Haziran 1741 sarayında vefat etti. Mezarı Lido adasında bulunan "Sant'Andrea al Lido, Kilisesi, Venedik" idi. Fakat bu mezar günümüzde bulunmamaktadır çünkü kilise 19. yüzyılda yıktırıldı ve mezarı bu yıktırımdan sonra kayboldu. Andres Tarand Andres Tarand (d. 11 Ocak 1940), 1994-1995 yılları arasında Estonya Başbakanı olarak görev yapan bir politikacıdır. 2004 ve 2009 yılları arasında Avrupa Sosyalist Partisi'nin bir parçası olan Sosyal Demokrat Parti için Avrupa Parlamentosu (MEP) üyesidir. Tallinn'de doğan Tarand, 1963'te iklim biliminde derece ile Tartu Üniversitesi'nden mezun oldu. İlk unvanını kazandıktan sonra Tartu'da 1973'te ikinci bir coğrafya eğitimi aldı. Tartu'da araştırma yapmaya ve sonunda yönetmenliğe başladı. Araştırma 1979'dan 1981'e kadar sürdü. Tartu Üniversitesi'nde araştırma direktörü olarak çalışmanın yanı sıra, 1988-1990 yılları arasında ve 1996 yılından bu yana üniversitenin yönetim kurulu üyesi ve aynı zamanda Tallinn Botanik Bahçeleri direktörü olarak görev yapıyor. Tarand ayrıca 1992'den 2004'e kadar Estonya Parlamentosu üyesiydi. Parlamentoda iken, iki kez 1992-1994 ve 1994- 1995 yılları arasında Estonya Çevre Bakanı ve Başbakan olarak görev yaptı. Haziran 2004'te Avrupa Parlamentosu'na seçildi. Tarand, sadece Estonya'da değil, Baltık ve İskandinav devletlerinde de çevresel ve sürdürülebilir kalkınma endişeleri ile ilgilenmektedir. Bu endişelere katılımı, Estonya Coğrafya Derneği, Estonya Sürdürülebilir Kalkınma Enstitüsü, Stockholm Çevre Enstitüsü, Estonya Doğa Fonu ve Globe Uluslararası Avrupa gibi organizasyonlara katılımını sağladı. Andres Tarand ve eşi Mari Tarand'ın iki oğlu var. Büyük oğlu Indrek Tarand (1964 doğumlu) bir politikacı, tarihçi ve gazetecidir. 2009 seçimlerinde bağımsız bir aday olarak çalıştı ve Avrupa Parlamentosu'nda da bir sandalye kazandı. Küçük oğlu Kaarel Tarand (1966 doğumlu) tanınmış bir gazetecidir. Mart Siimann Mart Siimann (d. 21 Eylül 1946), 1997-1999 yılları arasında Estonya Başbakanı olarak liberal / merkezci Estonya Koalisyon Partisini temsil etti. 2001'den 2012'ye kadar Estonya Olimpiyat Komitesi'nin başkanlığını yapmıştır. Kilingi-Nõmme'de doğan Siimann, 1965-1971 yılları arasında Tartu Üniversitesi'nde okudu. 1971'de filolog-psikolog olarak mezun oldu. 1989-1992 yılları arasında Estonya Televizyonu direktörü, 1992-1995 yılları arasında Reklam Televizyonu Genel Müdürü olarak görev yaptı. 1995-1997 yılları arasında Estonya Parlamentosu üyesiydi ve 1999-2003 yılları arasında Koalisyon Partisi üyeliğine seçildi. Gordon Hunt Gordon E. Hunt (d. 26 Nisan 1929 ; ö. 17 Aralık 2016), Amerikalı seslerdirme sanatçısı, yönetmen ve oyuncu. Sinema ve yapımı dizilerde oyunculuk, yapmış birçok animasyon televizyon yapımı dizinin yönetmenliği yanı sıra seslendirmesinde çalışmıştır. Yaptığı projeler arasında; "Jetgiller", "Scooby-Doo", "Super Friends", "The Pirates of Dark Water", "Droopy, Master Detective", "Pound Puppies", "Richie Rich", "Şirinler" vb. sayılabilir. FC Liefering FC Liefering Avusturya'da bir futbol kulübü. Şu an Avusturya futbolunun ikinci kademesi olan Erste Liga'da mücadele etmektedir. Regionalliga West Alpenliga Austrian Landesliga Salzburger Liga 1. Klasse Nord 2. Klasse B Salzburg Cup Salzburg Indoor Cup "* USK Anif olarak" 2016 VirslÄ«ga 2016 Virslīga, Letonya'nın en üst düzey futbol ligi Virslīga'nın 25. sezonudur. Maçlar 11 Mart'ta başladı ve 5 Kasım'da sona erdi. Küme düşme playoff'ları 9 ve 13 Kasım 2016'da oynanmıştı. Sezonu lider bitiren Spartaks Jūrmala tarihinde ilk kez şampiyon oldu. İki maç sonunda toplam 2-1'lik skorla kazanan METTA/LU, ligde kaldı. Carl Urbano Carl Urbano (20 Aralık 1910 - 16 Ekim 2003), Amerikalı çizgi film yönetmeni ve yapımcısı. İtalyana asıllı olan Urbano ilk çalışmalarına 1950'lerde çizgi film yapımcısı John Sutherland ile beraber adım atmıştır. Yapmış olduğu animasyonlar ile çizgi film endüstrisinin gelişmesinde pay sahibi olmuştur. İlerleyen meslek yaşamında Hanna-Barbera Prodüksiyona geçerek animatör Ray Patterson ile birçok çizgi fim projesi ürettiler. Ünlü çizgi film yapımcı ve yönetmeni Carl Urbano 16 Ekim 2003'te 92 yaşında yaşama veda etti. Kazimierz Marcinkiewicz Kazimierz Marcinkiewicz () (d. 20 Aralık 1959), 31 Ekim 2005'ten 14 Temmuz 2006'ya kadar Polonya Başbakanı olarak görev yapan Polonyalı muhafazakâr bir politikacıdır. Hukuk ve Adalet Partisi (Prawo i Sprawiedliwość, PiS) üyesiydi. Gorzów Wielkopolski'de doğan Marcinkiewicz, 1984'te Wrocław Üniversitesi Matematik Fakültesi, Fizik ve Kimya Bölümü'nden mezun oldu. Ayrıca, Poznań'daki Adam Mickiewicz Üniversitesi'nde Yönetim bölümünde yüksek lisans dersini de tamamladı. Gorzów Wielkopolski'de, doğduğu yerde ilkokul öğretmeni ve müdür olarak çalıştı. 1980'lerde Dayanışma Hareketi ve yeraltı basın kaynaklarının editörüydü. 1992'de Milli Eğitim Bakanlığı'nda Devlet Sekreteri (resmi bakan yardımcısı olarak) oldu. 1999'dan 2000 yılına kadar Başbakan Jerzy Buzek'in kabine başkanıydı. Eylül 2005 Polonya parlamento seçimlerinde Hukuk ve Adalet partisinin zaferi sonrasında başbakan adayı parti genel başkanı Jarosław Kaczyński, başbakan olmama kararı aldı ve böylece ikiz kardeşi Lech Kaczyński'nin yakın gelecekteki olasılığına zarar vermedi. Bunun yerine az tanınan Marcinkiewicz Başbakan oldu ve Jarosław'ın kurduğu koalisyona öncülük etti ancak etkili oldu. O dönemde halkı nispeten bilinmeyen Marcinkiewicz, yoğun siyasi faaliyetleri nedeniyle Polonya'da en güvenilir ve en popüler siyasetçi olma yolunda hızla halkın tanınmasına imza attı. Marcinkiewicz, Jarosław Kaczyński ile bir çatlaklara ilişkin spekülasyonlar sonrasında 7 Temmuz 2006'da istifasını sundu; 14 Temmuz'da Kaczyński tarafından başbakan olarak atandı. 18 Temmuz'da Marcinkiewicz, sözde "komissar" olan Varşova'nın geçici geçici belediye başkanlığına getirildi. 2006'daki belediye seçimleri sırasında Varşova Belediye Başkanının Hukuk ve Adalet adayıydı. 12 Kasım'da yapılan