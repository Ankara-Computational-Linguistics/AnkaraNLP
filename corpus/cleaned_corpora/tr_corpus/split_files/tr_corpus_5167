anlamı, düşüncesi ve sevgisi oldu, burada şampiyonluklar, başarılar ve eğlenceli 4 yıl yaşadı. Daha sonra Fenerbahçe'ye transfer oldu. Geldiği ilk yılında 22 golle gol krallığı yaşadı. Sonra sırasıyla Çanakkale Dardanelspor, Trabzonspor, Göztepe, Zonguldakspor ve Sivasspor formalarını giyip Süper Ligde 85 gol atma başarısını gösterip 2001 sezonunda Sivasspor'da 30 yaşında futbol hayatına nokta koydu. Teknik adamlık kariyerine 2008'da Sivasspor'da adım atan Bülent Uygun, sonrasında Bucaspor ve Eskişehirspor'u çalıştırdı.Eskişehirspor'da 2010-11 sezonunun 8. haftasında Rıza Çalımbay kulüple yollarını ayırmasının ardından göreve geldi ve sezonu 7. sırada bitirdiler. 2011-12 sezonunda 1. Lig'in bitimine 7 hafta kala Hüsnü Özkara'nın yerine Elazığspor'un başına geçen Uygun, takımı Süper Lig'e çıkarırken yaptığı 21 transferle büyük eleştiri topladı. Stadı tadilatta olduğu için ilk 3 iç saha maçını farklı şehirlerde oynamak zorunda kalan Elazığspor'la Süper Lig'in 7. Haftası'na dek yalnızca 2 puan toplayabilen Bülent Uygun, 7. Hafta'da Bordo-Beyazlı Ekibin kendi sahasında oynadığı ilk maç olan Akhisar Belediyespor karşısında alınan beraberliğin ardından istifa etti. İstifasının ardından hem kendisi hem de Elazığspor yönetimi, duygu dolu mesajlar yayınlayarak birbirlerine olan bağlılıklarını belirttiler. 07.02.2013 tarihinde Gaziantepsporla anlaşmıştır. 11.11.2013 tarihinde Gaziantepspor Teknik Direktörlüğünden istifa etmiştir. Aralık 2013'te ise Katar Ligi ekiplerinden Umm Salal SC ile 6 aylık kontrat imzalamıştır. Bülent Uygun böylelikle Katar Ligi tarihindeki ilk Türk olmuştur. İlk maçında El Arabi takımına karşı takımını yöneten Uygun, ligde 3 haftadır yenilmeyen ve kalesinde gol dahi görmeyen El Arabi'yi 1-0 mağlup etmiştir. Bunun yanı sıra takımı kendi adına sezonun ilk galibiyetini almıştır. Bu maçın hemen ardından Belçikalı ünlü teknik adam Erik Gerets'in çalıştırdığı Lekhwiya SC ile karşılaşan takımı, rakibini 6-1 gibi farklı bir skorla yenmiştir. Maçtan sonra ise "Çok eksiği olan, ligin son sırasında yer alan bir takım olarak böyle bir fark elde etmemiz büyük başarı. İnşallah her geçen gün daha da iyi olacağız" açıklamalarında bulunmuştur. 13 Aralık 2016 tarihinde, görevinden istifa ettiğini açıkladı. Bülent Uygun, 3 Temmuz 2011'de "şike yapmak" ve "teşvik Primi vermek" iddialarıyla gözaltına alındı. Daha sonra savcılık tarafından ifadesi alınan Uygun, tutuklama talebiyle mahkemeye sevk edildi. Çıkarıldığı mahkemece tutuklandı. Yaklaşık 7 ay Metris Cezaevinde tutuklu kaldıktan sonra şike davasında yapılan duruşmalar sonunda tahliye edildi. İstanbul 16. Ağır Ceza Mahkemesi, 2 Temmuz 2012 tarihinde Bülent Uygun'un "Teşvik Primi vermek" suçunu işlediğine hükmetti. Mahkeme, Bülent Uygun hakkında ""Spor kulüplerinde ve federasyonlarda görev yapmaktan yasaklama"" ve ""Stadyumlara giriş yasağı"" kararları verdi. Yaklaşık 1 yıl hapis cezası ile cezalandırılan Uygun, kararı temyiz etti. 17 Ocak 2014 tarihinde Yargıtay 5. Ceza Dairesi hakkındaki mahkemek hükmünü bozmuştur. 1 Haziran 2014 tarihinde Özlem Füsun Önal ile evlendi. 1993 senesinde Bülent Uygun millî takım formasıyla Polonya karşısında 1 gol atmıştır Feridun Şavlı Feridun Şavlı (6 Ağustos 1953, Burdur - 19 Nisan 1995, İstanbul), Türk sinema sanatçısı. İstanbul Teknik Tekstil Lisesi mezunudur. Hababam Sınıfı'ndaki Domdom Ali karakteri ile tanındı ve bu eserin vazgeçilmez oyuncularından biri oldu. Önce bir trafik kazası geçirmiş ve kolunu kaybetmiş, birkaç yıl sonra da kalp krizi geçirerek vefat etmiştir. Mezarı Manisa, Alaşehir'dedir. Hababam Sınıfı serisinde kendisiyle beraber kardeşi Faruk Şavlı'da rol almıştır. Faruk Şavlı, 2019 yılında kalp krizinden hayatını kaybetmiştir. Vaira Vīķe-Freiberga Vaira Vike Freiberga (d. 1 Aralık 1937, Riga) 1999'dan 2007'ye kadar Letonya cumhurbaşkanıdır. II. Dünya Savaşı'nda ailesi ile iltica etmişler ve 1944'ten itibaren Almanya, Fas ve Kanada yaşamaya başlamışlardır. Öğrenimini Fas'ta Darouat ve ardından kızlar için olan Kazablanka'daki Mers-Sultan lisesinde tamamlamıştır. 17 yaşında, ailesiyle beraber Kanada'ya göçmüşlerdir. Orada bankada çalışmaya başlamıştır yüksek öğreniminden önce, Toronto Üniversitesi'nden mezun olup McGill Üniversitesi'nde psikoloji üzerine doktorasını vermiştir (1965). 1965'ten 1998'e kadar Montréal Üniversitesi'nde psikoloji profesörü olarak görev aldı.Kanada Bilim Konseyi'nde Başkan yardımcısı oldu. Leton Geleneksel Edebiyatı ve Kültürü üzerine 9 tane kitap yazdı ve röportajlar yaptı. Marcel-Vincent ödülünü (1992) ve Killam Bursunu aldı (1993). 1998'de, Letonya Enstitüsü'nü yönetmek için Letonya'ya döndü. Bir sene sonra 1999 Haziranı'nda Letonya cumhurbaşkanı oldu ancak ilk turda aday değildi ve Letonya Parlamentosu ilk turda cumhurbaşkanını seçemedi. Böylece Vaira Freiberga uzlaşma ile aday seçildi, çok saygı gördü 2003 yılındaki seçimlerde 88 oyla tekrar cumhurbaşkanı seçildi ve Letonya'da çok popüler oldu. Letonların sempatisi % 70'lerden % 85'lere kadar çıktı, dışişlerinde çok aktif rol oynadı ve Letonya'nın gelişmesinde büyük bir çaba harcayıp Letonya NATO'ya ve 2004'te de AB'ye üye oldu. 7 Temmuz 2007 yılına kadar sürdürdüğü cumhurbaşkanlığı görevini Valdis Zatlers'e devretti. Vaira Vike Freiberga evlendi Quebec Üniversitesi'ndeki bilgisayar öğretmeni Imants Freibergs ve iki tane çocukları oldu; Karlis ve Indra. Jeri Ryan Jeri Lynn Ryan (d. 22 Şubat 1968, Münih), Amerikalı oyuncuin en iyi bilinen rolü "" filmindeki Borg Seven of Nine karakteridir. Ryan Jeri Lynn Zimmerman 1968 yılında Almanya' nın Münih şehrinde Amerikalı bir ailede doğdu; Mark adında bir erkek kardeşi vardır. Babası Amerikan Ordusunda olduğu için çocukluğu Kansas, Maryland, Hawaii, Georgia, ve Teksas askeri üslerinde geçti. Ryan 11 yaşında iken ailesiyle birlikte Paducah, Kentucky' ye yerleşti. Liseyi 1986 yılında başarıyla bitirdikten sonra Ryan Northwestern Universitesine kayıt oldu. 1989 yılında İllinois Eyaletinde yapılan güzellik yarışmasında birinci gelerek Miss Illinois seçildi. 1990 Miss America güzellik yarışmasında da en iyi 3. güzel seçildi. Ryan, 1990 yılında Northwestern Üniversitesinin Tiyatro bölümünden mezun oldu. Boyu 1.73 metredir. Ryan Northwestern Üniversitesi'ndeki ilk senesinde "Planes, Trains & Automobiles" adlı filmde oynamak üzere seçildi. Fakat film tamamlandıktan sonra oynadığı bütün sahneler filmden çıkarıldı. Ryan filmden çıkarılışının sebeplerini açıklarken filmin yönetmenini anladığını çünkü oynadığı bütün sahneleri başından sonuna gülerek mahvettiğini söyledi. Üniversiteden mezun olduktan sonra Los Angelesa giderek kendini oyunculuğa verdi. İlk rolünü "Who's the Boss?" adlı televizyon dizisinde aldı. Daha sonra bu diziyi "Matlock," "Melrose Place", ve "The Sentinel" gibi TV dizileri izledi. "Co-Ed Call Girl" gibi TV filmlerinde de oynadı. Asıl tanınması "Dark Skies" adlı dizide Juliet Stuart adlı karakteri oynamasıyla oldu. 1997, Ryan "" da Seven of Nine Borg rolünü oynamak için seçildi. Bu rol sayesinde büyük üne kavuştu. Bu TV dizisinde giydiği kıyafetleri onu bir sex sembolü haline getirdi. "Voyager" ın 2001de bitmesinden sonra Ryan "Boston Public" adlı TV dizisinde oynamaya başladı. Bunu "Down With Love" gibi film, "The OC" ve "Boston Legal" gibi TV dizileri izledi. 1990 yılında bir hayır kuruluşunun toplantısında Jeri Lynn Jack Ryan ile tanışıp 1991 yılında evlendi. Bu evliliğinden Alex adında bir oğlu oldu. Fakat bu evliliği gerek işi dolayısıyla evinden sık sık ayrı kalması, gerekse de kocası ile aralarında meydana gelen anlaşmazlıklar yüzünden 1999 yılında son buldu. Şubat 2005'te Jeri Ryan, erkek arkadaşı olan Şef Christophe Emé ile birlikte Los Angeles, Kaliforniya' da bir restaurant açtı ve daha sonra Ryan erkek arkadaşı olan Christophe Emé ile nişanlandığını açıkladı. Film çalışmaları TV çalışmaları Kraliyet Donanması fırkateynleri listesi Kraliyet Donanması fırkateynleri listesi: Edimsel gÃ¶nderge Edimsel gönderge (Fransızca: "référence actuelle"), belli bir bağlam içerisinde ve bir söylem durumunda göndermeyi belirtir. Örneğin “Benim yeni bilgisayarım” sözcesindeki “bilgisayarım” sözcüğünün edimsel bir göndergesi vardır. Herhangi bir gönderge değil, kullanıma bağlı olarak özel bir nesneyi belirten bir göndergeden söz edilmektedir. Özel adların kullanılması durumunda gücül gönderge ile edimsel göndergenin üst üste çakışması söz konusudur. “Kâzım Karabekir” adının belirtebileceği kişilerin tümü (bir kişiyi belirtecektir), bir sözcede kullanılan bireyin kimliği ile aynıdır. Yani bir özel ad, gücül gönderge olarak kullanılsa da onun bir edimsel gönderge olduğu bilinir ve iki gönderge özelliği tek bir gönderge olarak işlev görür. Saraybosna SuikastÄ± Saraybosna Suikastı, 28 Haziran 1914 saat 01.15'te Arşidük Franz Ferdinand'a Gavrilo Princip adındaki bir Bosnalı Sırp tarafından suikast düzenlendi. Bunun üzerine Avusturya-Macaristan İmparatorluğu, Sırbistan'a savaş açtı. Olay, I. Dünya Savaşı'nın başlamasına neden olarak gösterildi. Avusturya-Macaristan İmparatorluğu'nun 1908'de işgal etmiş olduğu Bosna-Hersek'in Saraybosna kentinde, 28 Haziran 1914'te Gavrilo Princip isimli bir Sırp milliyetçisinin Arşidük Franz Ferdinand'ı öldürmesi I. Dünya Savaşı'nı başlatan kıvılcım oldu. Bu olaydan Sırbistan'ı sorumlu tutan Avusturya-Macaristan İmparatorluğu, 27 Temmuz 1914'te Sırbistan'ı işgal etti. Rusya Sırbistan'ı destekleyince Almanya, Avusturya-Macaristan'ın yandaşı olarak Rusya'ya savaş ilan etti; Fransa da 1892'de imzaladığı İkili İttifak Antlaşması çerçevesinde Rusya'yı destekledi. Bunun üzerine Almanya, Fransa'ya da savaş ilan etti. Alman birlikleri Fransa'ya saldırmak için Belçika'ya girdi. 1839'da harhangi bir saldırı karşısında Belçika'ya yardım etmeye söz vermiş olan Birleşik Krallık, 4 Ağustos 1914'te Almanya'ya savaş ilan etti. Böylece I. Dünya Savaşı Avrupa'da başlamış oldu. Avestaca Avestaca, Zentçe veya Zendce, İran'ın en eski dillerinden biri. Zerdüşt'ün kitabı Avrupa'da Anquetil Duperron'dan beri -yanlış olarak- «Zent Avesta»dır. Zent yorum demektir. Hintçeyle birlikte Farsça, Ari dilleri grubunu oluşturur ve Hint-Avrupa dil ailesinin Hint kolunda yer alır. Soğdca da arkaik bir İran dilidir. Medler ve Persler, Arya denilen kavimleri oluşturmaktaydı ve muhtemelen müşterek bir Avesta dili konuşuyorlardı. Orta Farsçaya ise Pehlevice denir (MS 224-642) yılları arasında konuşulan bu dil Sasanilerin resmî diliydi. MS 900'lü yıllara kadar Pehlevice konuşuldu ve yazıldı. Bu yıllarda İranlılar Müslüman oldular. Arapçanın etkisiyle gelişimini sürdüren Pehlevice biraz daha değişerek yerini Çağdaş Farsçaya bıraktı. Sınıfbirim Sınıfbirim (Fransızca: "classème"), üreysel anlambirimcik toplamına denir. Sınıfbirim, temel anlamın bir kısmını oluşturan zorunlu ve ayırt edici anlambirimciktir. Bir anlambirimcik demetinin üreysel anlambirimcik grubu sınıfbirimi oluşturur. Sınıfbirim, anlambirimcik demetinin üreysel (Fransızca: générique) ve değişmez anlambirimcikler grubunu belirtir. Sınıfbirimler, temel anlamın belli bir kısmını oluşturan zorunlu ve ayırt edici anlambirimciklerdir. Kavrambirim (Fr.: sémantème) olgusu gibi, sınıfbirim de düz anlamla (ya da mantıksal tanımlama ile içlemle) ilgilidir. Kavrambirim de sınıfbirim de sözcükle ya da anlambirimle (Fransızca: monème) tanımlanır. Bir sözlükte, sınıfbirim anlambirimcik çözümlemesinden ayrılamaz. Sözlük birim ve sınıfbirim düzanlam düzlemiyle ilgilidir, her ikisi de sözcük ya da anlambirim tarafından betimlenir. Üreysel anlambirimcik topluluğu anlamındaki sınıfbirim (örneğin sandalye, koltuk, kanepe, vb.), /canlı değil/ /sert maddeden/ ve /sayılabilir/ gibi anlambirimciklerden oluşacaktır. Kudüs Yasası Kudüs Yasası veya tam adıyla Temel Yasa: Kudüs, İsrail'in Başkenti, 30 Temmuz 1980'de (İbrani takvimine göre 17 Av 5740) İsrail Parlamentosu (Knesset) tarafından kabul edilmiştir ve Kudüs'ün "bütün ve birleşik" olarak İsrail'in başkenti olduğunu ileri sürer. Bu durumun, muhalefet tarafından, yerel halkın rızası olmadığı için kabul edilemez olduğu savunulur. Birleşmiş Milletler Güvenlik Konseyinin 478 sayılı kararı gereğince bu yasa "geçersizdir, kanuni bağlayıcılığı yoktur ve vakit kaybetmeden iptal edilmesi gerekmektedir". 478 no'lu karar gereğince Birleşmiş Milletler'e üye devletlerin İsrail'e yaptırım uygulamak amacıyla Kudüs'teki büyükelçiliklerini çekmeleri gerekmektedir. Birleşmiş Milletler'in bu kararı 20 Ağustos 1980'de 14 kabule karşılık 0 red oyuyla kabul edilmiştir. Amerika Birleşik Devletleri çekimser oy kullanmıştır. Ağustos 2006'da Kudüs'teki İsrail büyükelçiliklerini çekeceğini açıklayan Kosta Rika ve El Salvador'dan başka Birleşmiş Milletler üyesi hiçbir devletin Kudüs'te büyükelçiliği kalmamıştır (Reuters Ajansı 08.25.06, 22:43). Paraguay ve Bolivya'nın büyükelçilikleri ise Kudüs yakınlarındaki Mevasseret Zion şehrindedir. Kudüs günümüzde resmî olarak İsrail'in başkenti olarak kabul edilmemekle beraber 1947 yılında kabul edilen Birleşmiş Milletler Paylaşım Planı uyarınca "Corpus separatum" (Bölünmüş Gövde) statüsü devam etmektedir. Filistin yönetimi Doğu Kudüs'ü başkent yapmak istemektedir. Dönemin İsrail başbakanı Menahem Begin ve İsrail Cumhurbaşkanı Yitzhak Navon'un imzasını taşıtan yasa aşağıdaki maddelerden oluşmaktadır: "İsrail'in başkenti olarak Kudüs": "Başkanlık, Knesset, hükûmet ve Anayasa Mahkemesinin koltuğu": "Kutsal yerlerin korunmasÄ±": "Kudüs'ün gelişimi": Eleanor Roosevelt Eleanor Roosevelt (d. 11 Ekim 1884 - ö. 7 Kasım 1962) ABD'nin 32. Başkanı Franklin D. Roosevelt'in eşi ve kuzeni, ABD'nin 26. Başkanı olan Theodore Roosevelt'in yeğeni. Başkan Truman döneminde Birleşmiş Milletler temsilciliği yapmıştır. İnsan Hakları Bildirisi'ne büyük katkılar sağlamıştır. Nisan 1960 yılında Roosevelt'e New York'ta bir araba çarpması sonucu Aplastik anemi tanısı konuldu. Manhattan'daki evinde 78 yaşında, 7 Kasım 1962 tarihinde kalp yetmezliğinden öldü. Dagens Nyheter Dagens Nyheter kısaltılmış DN, İsveç'te bir günlük gazetedir. Stockholm'de yayınlanıyor ve tam ulusal ve uluslararası kapsama istiyor. 1978 FIFA Dünya Kupası 1978 FIFA Dünya Kupası, 11'inci Dünya Kupası olarak Arjantin'de 1 Haziran ve 25 Haziran arasında gerçekleşmişti. Arjantin ev sahibi olarak FIFA tarafından Haziran 1966'da seçilmişti. 1978 Dünya Kupası'nı Arjantin, finalde Hollanda'dayı uzatma dakikalarında attıkları gollerle 3-1 kazanarak aldı. Bu; Uruguay, İtalya, Batı Almanya ve İngiltere'den sonra kupayı ilk kez kazanan Arjantin, kupayı ev sahibi olarak kazanan 5. ülke oldu. Hollanda ise 2. defa üst üste finalde kaybetti. Turnuvada Brezilya 3., İtalya da 4. oldu. 1978 Dünya Kupası'nın maskotu üzerinde Arjantin'in forması, Arjantin '78 yazılı şapka olan ve bir kırbaçla top sektiren Gauchito'ydu. Avrupa İnsan Hakları Sözleşmesi Avrupa İnsan Hakları Sözleşmesi (ingilizce "European Human Rights Convention") 4 Kasım 1950'de İnsan Hakları Bildirisinde bulunan hakları topluca güvence altına almak için Avrupa Konseyi üyelerinin üzerinde anlaştıkları metindir. Avrupa Konseyi’nin bu anlamda ilk adımı 4 Kasım 1950’de Roma’da imzalanan ve 3 Eylül 1953’te yürürlüge giren “İnsan Hakları ve Özgürlüklerinin Korunmasına İlişkin Avrupa Sözleşmesi (AİHS)”'dir. AİHS 59 maddeden ve ek protokollerden oluşur. Demokratik rejimlerin devam ettirilmesi açısından gerekli olan asgari hak ve özgürlükleri güvenceye alarak işe başlamış, zamanla insan hakları listesini genişletmiştir. AİHS ekonomik, sosyal ve kültürel haklardan çok sivil ve politik hakların korunmasına öncelik vermiştir. Bu sözleşmeyi sosyal ve ekonomik hakları içeren “Avrupa Sosyal Şartı” izlemiştir. Türkiye 18 Mayıs 1954’te sözleşmeyi onaylamış, 28 Ocak 1987’de de bireysel başvuru hakkını tanımıştır. Mahkemenin zorunlu yargı yetkisini ise 28 Ocak 1990’da kabul etmiştir. AİHS, Avrupa Konseyi üyesi 47 devlet tarafından onaylanmıştır. 1970 FIFA Dünya Kupası 1970 FIFA Dünya Kupası, Dünya Kupalarının dokuzuncusu olan bu turnuva, Meksika'da, 31 Mayıs-21 Haziran tarihleri arasında düzenlenmiştir. Meksika Ekim 1964'te FIFA tarafından ev sahibi ülke olarak seçildi. Bu turnuva aynı zamanda Kuzey Amerika kıtasında düzenlenen ilk dünya kupası olmuştur. Bu turnuvanın şampiyonu 21 Haziran günü finalde İtalya'yı 4-1'lik sonuçla geçen Brezilya oldu. Brezilya bu kupayı üçüncü kez kazandı ve Jules Rimet kupasının ebedi sahibi oldu. Efsane futbolculardan biri olarak kabul edilen Pele de 3 kez şampiyon olan ilk futbolcu oldu. Turnuvada Batı Almanya 3., Uruguay da 4. oldu. Tüm konfederasyonlardan 75 takım eleme turlarına katıldı. Bu turlarda 75 takmın 16'sı turnuvaya katılırken,59 takım elenmiş oldu. Elemlerde yaşanan bir olay ise futbol tarihine geçti. 1970 FIFA Dünya Kupası finallerine katılabilmek için El Salvador ile Honduras takımları arasında yapılan eleme maçları sebebiyle savaş çıktı. İki takımın Dünya Kupası'na katılabilmek için yaptıkları maç sonunda büyük olaylar çıkmış ve bu olaylar büyüyerek savaşa neden olmuştu. Üç gün süren savaşın sonunda barış imzalandıktan sonra El Salvador Meksika'da düzenlenen Dünya Kupası'na katılma hakkını elde etti. Bu kupanın resmi maskotu olarak Meksika'nın simgelerinden hasır şapkalı "Juanito"' seçilmiştir. Turnuvaya beş şehir evsahipliği yaptı: 1966 FIFA Dünya Kupası 1966 FIFA Dünya Kupası, FIFA Dünya Kupası organizasyonun sekizincisidir. 11 Temmuz'dan 30 Temmuz'a kadar İngiltere'de düzenlenmiştir. Takım ise, finalde Batı Almanya ekibini 4-2 yenerek kupayı kaldırmıştır. İlk kez birinci gelmelerinin yanı sıra Uruguay ve İtalya'dan sonra kupayı kaldıran üçüncü ev sahibi olmuşlardır. İngiltere 22 Ağustos 1960 tarihinde Roma, İtalya'da, Batı Almanya ve İspanya'yı geride bırakarak 1966 Dünya Kupası'nı düzenleme hakkı kazandı. 1966 Dünya Kupası daha müsabakalar başlamadan acı bir anlaşmazlık konusu oldu. 16 Afrika ülkesi, 1964 FIFA'nın aldığı Afrika şampiyonunun finallere gidebilmek için Asya veya Okyanusya şampiyonlarından biriyle ön eleme müsabakası oynamasını öngören kararını protesto için turnuvayı boykot etti. Afrikalılara göre kıta şampiyonu takım finallere direkt olarak katılmayı hak etmekteydi. Afrika ülkeleri katılmamasına rağmen, 70 ülke ile o zamana kadarki en yüksek katılım rekoru kırıldı. Bütün tartışmalardan sonra, FIFA kupaya Avrupa'dan 10, Güney Amerika'dan 4, Asya ve Orta-Kuzey Amerika'dan ise birer takımın katılmasına karar verdi. Portekiz ve Kuzey Kore ilk kez finallere katılmayı başardı. İki ülkeden Portekiz buradan sonra 1986 ya kadar, Kuzey Kore ise 2010 yılına kadar finallerde boy göstermeyi başaramadı. Bu ülkelere ek olarak İsviçre 1966'dan sonra finallere 1994 yılına kadar kupada yer alamadı. Turnuvaya katılamayan en önemli ülkelerden bazıları Yugoslavya ve 1962'de finalisti olan Çekoslovakya olmuştur. 1966 finalleri 1962 ile aynı sistemde yapılmıştır. Buna göre 16 takım dörderli 4 grupta mücadele etmiş, her galibiyet için 2 ve her beraberlik için 1 puan verilmiş, aynı puandaki takımların sıralanması için gol averajı uygulanmıştır. Grupta ilk iki sırayı alan takımlar bir üst tura yükselmiştir. Eleme turlarında eğer 90 dakika boyunca eşitlik bozulmamış ise 30 dakika uzatma bölümüne geçilmiştir. Final dışındaki karşılaşmalarda uzatma dakikalarından da beraberlik çıkarsa kazanan kura ile belirlenecek, finalde beraberlik durumunda ise karşılaşma tekrar oynanacaktı. Bu kurala karşın turnuvada herhangi bir tekrar maçı veya kura çekimine gerek duyulmamıştır. Willie, FIFA Dünya Kupası tarihindeki turnuvaların maskotu olan ilk karakterdir. "World Cup Willie" isimli karakter bir aslandı ve üzerinde Birleşik Krallık'ın bayrağı olan bir giysi giymişti. Bayrak üzerindeki yatay hat üzerinde "WORLD CUP" "(Dünya Kupası)" yazmaktaydı. Londra'daki White City Stadyumu yalnızca Grup 1'deki Uruguay-Fransa maçında kullanıldı. Cuma günü Wembley'de oynanması planlanan bu maç, aynı gün stadyumda düzenli olarak Greyhound yarışı olarak anılan köpek yarışlarının yapılması ve Wembley'in sahibinin bu yarışları ertelemeyi kabul etmemesi üzerine, alternatif olarak bu stadyuma alınmıştır. A Grubu'nda ev sahibi İngiltere, ilk maçında 2 Dünya Kupası kazanmış Uruguay ile karşılaştı. İki takım da kontrollü oyun sergiledikleri maçta birbirlerine karşı gol atma başarısı gösteremeyerek sahadan 0-0 berabere ayrıldılar. Grubun diğer maçı Fransa ile Meksika arasında oynandı. Sahadan her iki takım da 1-1'lik beraberlikle ayrılırken Meksika kalecisi Antonio Carbajal beşinci kez finallere katılma başarısını göstererek bu alandaki rekoru uzun yıllar elinde tuttu. Bu rekoru, 32 yıl sonra 1998 FIFA Dünya Kupası'na katılan Alman futbolcu Lothar Matthäus egale etti. İkinci maçlarda, Uruguay geriye düştüğü maçta Fransa'yı 2-1 mağlup ederken İngilizler, Meksika karşısında Bobby Charlton ve Hunt ile sonuca gitti. İngilizler, Fransa'yı son maçta Hunt'ın ayağından gelen 2 golle evlerine gönderirken, Uruguay, Meksika karşısında kontrollü futbol ile 0-0 berabere kalarak grup ikincisi oldu ve çeyrek final vizesini kaptı. Meksika ise, bir kez daha katıldığı kupada çeyrek final yüzü göremezken, Fransa 1 puan ile grubunu sonuncu sırada tamamladı ve Dünya Kupası başarısızlıklarına bir yenisini daha ekledi. Batı Almanya, grubun açılış maçında İsviçre'yi 5-0'la geçerken, golcü Haller ile birlikte genç yıldız Franz Beckenbauer attıkları goller ile takımını farka taşıyan isimler oldular. Grubun diğer maçında Arjantin ile 1964 Avrupa Şampiyonu İspanya karşı karşıya geldi. Oldukça çekişmeli geçen ve sertliğin üst seviyede olduğu maçta Artime attığı iki gol ile Tangocuları Boğalar karşısında galibiyete taşıdı. İkinci maçlarda, Arjantin-Batı Almanya maçından gol sesi çıkmazken, Boğalar İsviçre engelini 2-1 ile geçti. Batı Almanya, Uwe Seeler'in son dakikalarda attığı gol ile İspanyolları 2-1 yenip turnuvanın dışına itti ve grubunu lider tamamlayarak çeyrek final vizesini aldı. Arjantin de grubun zayıf takımı İsviçre engelini 2-0 ile geçti ve averaj ile ikinci sırada yer alarak çeyrek finale çıkan diğer takım oldu. Grubun açılış maçında Brezilya, Bulgaristan karşısında zorlanmadı ve yıldızları Pelé ve Garrincha ile 2-0'lık bir galibiyet aldı. Diğer maçta Portekiz, Macaristan'ı 3-1 ile geçerek turnuvaya galibiyetle başladı. Portekiz, ikinci maçında Bulgaristan'ı 3-0 ile rahat geçti ve gruptan çıkmayı garantiledi. Brezilya'nın Macaristan'ı geçmesi beklense de, Tostão ile öne geçen Sambacılar, ikinci yarıda karşılarında beklemedikleri bir Macaristan bularak maçı 3-1 kaybettiler ve çeyrek final şanslarını zora soktular. Macaristan son maçında Bulgaristan'ı 3-1 yenerek çeyrek final vizesi alırken, Eusébio'nun 2 gol kaydettiği maçta Portekiz, 3-1'lik galibiyetle Sambacıları henüz ilk turda evlerine gönderdi. D Grubu'ndaki ilk maçlar sonucunda, Sovyetler Birliği, Kuzey Kore'yi 3-0 ile geçerken, İtalya da Şili engelini 2-0'la geçerek Santiago Savaşı'nın intikamını almış oldu. Sovyetler, mücadeleli geçen maçta İtalyanları 1-0'la geçerek grup birinciliğini garantilerken, Kuzey Kore de Şili karşısında 1-1 berabere kalarak sürpriz bir skora imza attı. Sovyetler, son maçta, Şili'yi 2-1 ile geçerken, Kuzey Kore-İtalya maçında, İtalya'nın maçı rahat bir şekilde alarak gruptan çıkması bekleniyordu. Ancak, maç beklenenin aksine Pak Doo Ik'in 42. dakikada gelen golü ile 1-0 Kuzey Kore lehine bitti ve İtalyanlar kupadan erken elendi. İlk çeyrek final maçında, turnuvanın sürpriz takımı Kuzey Kore ile Portekiz karşı karşıya geldi. Maça fırtına gibi başlayan Uzak Doğu ülkesi, ilk dakikalarda bulduğu goller ile skor tabelasını 25. dakikada 3-0'a taşıdı. Ancak, sahneye çıkan Eusébio, attığı 4 golle maçın 5-3 Portekiz lehine kazanılmasında ve yarı finale çıkılmasında büyük pay sahibi oldu. Sovyetler Birliği ise, Macaristan karşısında kalecisi Lev Yaşin'in yıldızlaştığı maçta 2-1'lik galibiyet aldı. Panzerler, Güney Amerika temsilcisi Uruguay'ı gol yağmuruna tuttu. Haller, Beckenbauer ve Seeler gollerine devam ederken maçın sonucu 4-0 olarak neticelendi. Alf Ramsey ve öğrencileri, çeyrek finalde Arjantin ile eşleşti. Oldukça gergin geçen maçta, hakemin Arjantin kaptanını oyundan atması tartışmalara neden oldu. 10 kişi kalan Arjantin karşısında 78. dakikada Hurst ile öne geçen İngilizler, zor da olsa yarı finale çıkan taraf oldu. Yarı final maçlarında, Batı Almanya'da Haller ve Beckenbauer attıkları gollerle takımlarını finalist yaparken, Sovyetler Birliği'nde Yaşin'in kurtarışları takımını finale taşımaya yetmedi. Wembley'de İngilizlerin karşısında bu kez Eusébio'nun takımı Portekiz vardı. Baştan sona üstün oynayan ve Arjantin maçındaki tutuk futbolunu üzerinden atan İngilizler, Portekiz'e karşı 2 gol kaydettiler. Son dakikalarda Eusébio'nun ayağından gelen penaltı golü sonucu değiştirmeye yetmedi. Üçüncülük maçında Portekiz, Sovyetler'i 2-1 ile geçerek üçüncülük elde ederken, Kara Panter attığı 9 gol ile turnuvayı gol kralı olarak tamamladı. ---- Zıplayan kılkuyruklar Archaeognatha, Insecta sınıfının zıplayan kılkuyruklar olarak da bilinen bir takımı olup önceleri Thysanura ya da kılkuyruklar takımı içine yerleştirilmekte idi, bu iki grubun ortak özelliği karıncık uçlarında kuyruk biçiminde üç adet uzantının yer almasıdır. Archaeognatha takımının üyeleri bu uzantılarını 30 cm. kadar havaya zıplamak için kullanabilmektedirler. Eskiden grubu adlandırmak için kullanılan Microcoryphia adı, küçük anlamına gelen "micro" ile başlılar anlamına gelen "coryphia" köklerinden türetilmiştir. Devoniyen dönemde, örümceklerle aynı zaman diliminde ortaya çıkmışlardır, böceklerin en az evrim geçiren grubudur. Archaeognatha Yunanca eski anlamına gelen "archaeos" ile çeneliler anlamına gelen "gnatha" sözcüklerinden türetilmiştir. Bu adlandırma tek bir kondil içeren mandibüllerin eklemlenmesi ile ilgili olup, diğer böcek gruplarında kondil sayısı ikidir. Arka ( bazen de orta) bacak ile 2.inciden 9.uncuya kadar olan sternitlerinde, bazı uzmanlarca körelmiş uzuvlar olarak değerlendirilen, eklemlenmiş "stilusların" bulunması da sadece bunlara özgü bir özelliktir. Her bir karıncık (abdomen) sternitinin üç skleritten oluşması ve kabukdeğişimi öncesinde kendilerini zemine buradan yapıştırmaları diğer bir sıradışı özellikleridir. Tıpkı Thysanura üyelerinde olduğu gibi, gövde pullarla ve kolayca su kaybetmeye olanak veren ince bir dışiskelet ile örtülüdür. Machilidae ve Meinertellidae olmak üzere iki familya altında toplanan 350 kadar türü tanımlanmıştır. Başta Algler olmak üzere, likenler, yosunlar veya çürümekte olan organik maddelerle beslenirler. Dünyanın her tarafına yayılmıştırlar, hatta diğer böceklerden farklı olarak Arktik bölgede bile yaşayabilmektedirler. Monumentum Ancyranum Monumentum Ancyranum veya Ankara Anıtı; Res Gestae Divi Augusti'nin Ankara'daki Augustus Tapınağı'nın duvarlarına kazınmış olan ve metnin dünya üzerinde bilinen en eksiksiz kopyasıdır. İlk Roma İmparatoru olan Augustus'un yaptığı işleri anlatan yazıt, 14 Ekim 1972 tarihinde tapınakla birlikte tescillenerek birinci derece kültür varlığı ilan edilmiştir. Orijinali kayıp olmakla birlikte; diğer kopyaları Isparta'daki Antiokheia ("Monumentum Antiochenum") ve Apollonia ("Monumentum Apolloniense") antik kentlerinde bulunmuştur. 1554 yılında, Kutsal Roma İmparatoru I. Ferdinand tarafından Anadolu'ya gönderilen Flaman Ogier Ghiselin de Busbecq; Ankara'da yaptığı keşifler esnasında tapınağın duvarlarında rastladığı bu metni kayıt altına alan ilk isimdir. Daha sonraları III. Napolyon döneminde yine Osmanlı'ya yollanan Georges Perrot ve Edmund Guillaume ise ilk tam kopyayı çıkartan kişilerdir. Latince metnin tamamını, Yunanca olanın ise bir kısmını not etmeyi başaran ikili; Avrupa'ya döndüklerinde metinlerin basılarak çoğaltmasını sağlamışlardır. 1859'da Berlin Akademisi tarafından finanse edilen Andreas Mordtmann da yazıtın kopyalanması için görevlendirilmiş, fakat yöre halkından izin alamadığı ve kullanacağı tekniğin yazıta zarar vereceğini düşündüğü için vazgeçmiştir. 1882 yılında Carl Humann her iki metnin de alçı mulajlarını çıkartarak Almanya'ya dönmüş, bu kalıplar sergilenmek üzere Berlin Müzesi'ne yerleştirilmiştir. Sonraki sene Theodor Mommsen yazıtlar üzerine bir kitap yazmış ve alçı kalıplardan esinlenerek oluşturduğu gravürleri bu esere dahil etmiştir. Hamit Dereli, Mommsen'in çalışmasından yola çıkarak metni Latince'den Türkçeye çevirmiş ve "Ankara Anıtı" adıyla yayımlamıştır. İmparator Augustus MS. 14 yılında ölmeden önce Vesta tapınağına Suetonius'a göre üç rulo ( Cassius Dio'ya göre dört parşömen rulo halinde mühürlenmiş vasiyetname bırakmıştı. Bu rulolarda birincisinde ÅŸunlar bulunmakta idi: İkinci ruloya Latince "Res gastae" adı verilmektedir ve bu rulodaki metin Roma'da bulunan Augustus'un anıt mezarının önünde bulunan iki sütuna takılmış olan iki bronz tablet üzerinde bulunmaktaydı. Bu tabletlerde bulunan metinler geniş Roma İmparatorluğu arazilerinde sonradan yaptırılan Tanrısal Augustos Tapınaklarının duvarlarına da kazılmıştır. Günümüze kadar en eksiksiz olarak gelmiş olan böyle bir metin Ankara Anıt'nda bulunan metindir. Tarihçiler arasında, Augustus ölmesinden günümüze kadar hala devam eden bir tartışma konusu Augustos'un Vesta Tapınağı'na verdiği belgelerde bir dördüncü parşomen rulo bulunup bulunmadığıdır. Örneğin antik Romalı tarihçilerden Suetonius bu dördüncü rulonun olmadığını; Cassius Dio ise bulunduğunu kabul etmektedirler. Eğer bu dördüncü parşomen rulo mevcut idiyse bu rulonun işlediği konunun Augustus'un kendini takip eden imparator [[Tiberius]]'a ve Roma Senatosu'na Roma İmparatorluğu'nun içsel ve dış politikalarının ne olacağına dair Augustus'un tavsiye ve nasihatlarını ihtiva ettiği belirtilmektedir. [[Dosya:Acaugustus.jpg|thumb|İmparator Augustus'un bronz büstü.]] Ankara Anıtı'nda hem Latince hem de Grekçe kazılı olan "Res gastae" belgesinin metninde önce bir kısa giriş kısmı; sonra 35 ana paragraf ve en son olarak Auguştus'iün ölümünden sonra hazırlanmış bir ekden oluşmaktadır. 35 tane ana paragrafın genellikle dört bölüme ayrılmış olduğu kabul edilmektedir ama bu paragrafları değişik bölümlere ayıran tarihçiler de bulunmaktadır. Augustus'un MS 14'te ölümünün ardından "Res Gestae Divi Augusti" metninin bir kopyası, Ankara Anıtı'nın iç ve üç duvarına Latince olarak kazılmıştır. Bu altı sayfa olarak tertip edilmiştir. Altı sayfalık Latince yazıtın her bir sayfası 2,700 metre yükseklikte duvara kazılmıştır ve her duvar 4 metre endedir. Bu 6 sayfa Latince yazıtdan, girişin sol tarafında bulunan ilk 3 sayfasında 46 satır bulunur ve bunun bölümlerinin başlıkları her üç sayfanın üzerinde 2,5 satır olarak verilmiştir. Girişin sol tarafında bulunan 3 sayfa için ise her bir sayfa 54 satırdan oluşmaktadır. Şüphesiz bu şekilde tertip yazıtın şimdi kaybolmuş Roma'daki bronz orijinaline benzetilmek içindir. Bu 6 sayfada her bir satır ortalama olarak 60 Latince harfden oluşmaktadır. Paragrafları göstermek için pragraftaki birinci harf marjdan bir harf dışarı çıkar. Cümle sonlarında bulunması gerek nokta yerine 7 şeklinde bir senbol kullanılır. Ankara Anıt'ındaki cella'nın Güneybatı dış duvarlarına ise Yunanca çevirisi kazınmıştır. Bu dış duvar kıyısından çok uzun zamandan beri Türk evleri inşa edildiği için Yunanca metni okumak ve bu metinlerin alçıdan kopyalarını almak çok zor hatta bazı kısımlar için imkânsiz olmuştur [[Kategori:Augustus Tapınağı]] [[Kategori:Res Gestae Divi Augusti]] Yeni Yüzyıl Yeni Yüzyıl, Türkiye'de yayımlanmakta olan ulusal günlük gazete. 15 Aralık 1994 tarihinde yayın hayatına başlayan "Yeni Yüzyıl", tiraj kaybı nedeniyle 11 Haziran 1999 tarihinde kapanmıştır. 5 Kasım 2015'te tekrar yayına başlamıştır. 13 Mayıs 2016'da gazetenin sahibi Mansur Topçuoğlu'nun Mütevelli Heyeti Başkanı olduğu Haliç Üniversitesi'ne YÖK tarafından el konulmasından iki gün sonra 15 Mayıs 2016 tarihinde "Yeni Yüzyıl" gazetesi "Bu bir veda değil Fatiha'dır" manşeti ile kağıda basılı yayına son verdiğini açıkladı. 15 Aralık 1994 tarihinde yayın hayatına başlayan "Yeni Yüzyıl"'ı, o dönem Sabah Gazetecilik bünyesinde bulunan Show TV - Cine 5'in eski sahibi Erol Aksoy ile atv - "Sabah"ın sahibi Dinç Bilgin ortak kurmuşlardır. Daha modern görünüm ve içerik kaygısı taşımış bir gazetedir. Gazetenin ilk dönem yazar kadrosunda Kenan Işık, Sevinç Yavuz, Yasemin Çongar, Aslı Aydıntaşbaş, Vivet Kanetti, Metin Münir, Kürşat Başar, Ali Bayramoğlu, Coşkun Kırca, Ayfer Tunç, İlhan Mimaroğlu, Güngör Uras, Leyla İpekçi, Sibel Köklü, Cüneyt Koryürek, Tayfun Talipoğlu, Meltem İnan, Ahmet Çakır, Can Dündar, Işın Eliçin, Kaan Kural, İsmet Berkan, Yiğiter Uluğ, Kemal Anadol, Piyale Madra, Mine Söğüt, Yurtsan Atakan ve Ali Kırca isimleri yer almıştır. Gazete, 1998 yılında "Ateş" gazetesi ile birlikte Korkmaz Yiğit'e satıldı. Ancak yeraltı dünyasının da dahil olduğu bir kaset skandalının patlak vermesinin ardından gazete tiraj kaybına uğradı. 11 Haziran 1999 tarihinde ""Tadilat Nedeniyle Kapalıyız"" adlı başlıkla son sayısı basılarak kapanmıştır. Ancak gazetenin isim hakkı, eski Başyazarı Okay Gönensin’de kalmıştır. 2014 Türkiye yerel seçimlerinde AK Parti'den Şişli Belediye Başkan aday adayı ve Haliç Üniversitesi Mütevelli Heyeti Başkanı olan avukat Mansur Topçuoğlu, Okay Gönensin'den gazetenin isim hakkını satın aldıktan sonra gazete 5 Kasım 2015'te yeniden yayın hayatına başlamıştır. 13 Mayıs 2016'da gazetenin sahibi Mansur Topçuoğlu'nun Mütevelli Heyeti Başkanı olduğu Haliç Üniversitesi'ne YÖK tarafından el konulmasından iki gün sonra, 15 Mayıs 2016 tarihinde "Yeni Yüzyıl" gazetesi "Bu bir veda değil Fatiha'dır" manşeti ile kağıda basılı yayına son vermiştir. Sone Sone, iki dörtlük ve iki üçlükten oluşan 14 dizelik bir nazım şeklidir. Batı edebiyatında kullanılan bu tür, Servet-i Fünuncular tarafından Türk edebiyatına geçirilmiştir. Edebiyatımızda ilk örneği Cenap Şahabettin'in, "Şi'r-i Na-Nüvişte" (Yazılmamış Şiir) adlı şiiridir. Genellikle dörtlükleri sarmal kafiye ile yazılır. Sonede işlenen konuları sınırlandırmak doğru bir yaklaşım değildir. Sonede her türlü konu işlenebilir. Son dize, duygu yönunden en baskın dizedir. Devrik cümleler kullanılır. Doğu edebiyatındaki sonelerde aşk konusu işlenir. İlk iki bendi dörtlük, son iki bendi üçlük on dört mısradan oluşan nazım şekli. Önce İtalyan edebiyatında kullanılmış, sonra Fransız edebiyatına, oradan da diğer Avrupa edebiyatlarına geçmiştir. Edebiyatımızda ilk Süleyman Nesip’in sone şeklinde şiir yazdığını görüyoruz. Servet-i Fünûn şairlerinin hemen hepsi bu nazım şeklini benimser. Sone kafiye sistemi 3'e ayrılır: 1. İtalyan tipi: Kafiye şeması abba, abba, ccd, ede 2. Fransız tipi: Kafiye şeması abba, abba, ccd, eed (İtalyan ve Fransız tipi sone arasındaki tek fark son üçlüğün düzenindedir.) 3. İngiliz tipi: Mısra sayısı değişmemekle beraber ilk on iki mısra tek bir bend, son iki mısra da ayrı bir bend halinde yazılırlar. 1. Genel olarak kısa şiir, türkü demektir. 2. 14 mısradan oluşan ve daha çok lirik konuların işlendiği bir nazım şeklidir. 3. İlk iki bent dörder, son iki bent üçer mısradır. 4. Kafiye örgüsü şöyledir. abab abba ccd ede 5. Türk şairleri sonenin kafiye örgüsünde serbest hareket etmişlerdir. 6. Edebiyatımıza Servet-i Fünun döneminde Fransız Edebiyatı etkisiyle geçmiştir. 7. Tevfik Fikret ve Cenap Şehabettin bu türün örneklerini çok vermişlerdir. 8. Nazım ölçüsüyle yazılmıştır Shakespeare'in 18. Sonesi (Talat Sait Halman Ã§evirisi): Cerro Hudson Cerro Hudson, Şili'de 1.905 metre yüksekliğinde strato tipi faal bir volkandır. Aisén Bölgesi'nde Chile Chico şehrinin 100 km kuzeybatısında yer alır. 1991'deki patlaması, geçen yüzyılın en şiddetli patlamalarından biridir (Volkan patlama endeksi VPE:5). En büyük patlamaları MÖ 4750 ve MÖ 1890'dadır. 1891 ve 1971'de ise daha küçük patlamalar (VPE:3) gerçekleştirmiştir. 1991 yılında Agustos'dan Ekim'e kadar olan patlamada 2–6 km³ kayaç havaya püskürtülmüş. Buzul parçaları erimiş, böylelikle oluşan çamur çığı (lahar) vadilere doldurmuştur. Yöre halkının patlama öncesinde bölgeyi boşaltmış olması olası bir kaybın olmasını engellemiştir. Patlama sırasında püskürtülen küller büyük bir alana, Şili, Arjantin üzerinde Falkland Adaları'na kadar, yağmıştır. Şili şehirleri Chile Chico ve Puerto Ingeniero Ibáñez büyük miktarda küllerle örtülür. Devasa patlama, neredeyse aynı zamana denk gelen Filipinler'deki Pinatubo Yanardağı'nın patlaması sebebiyle pek bilinmez. Patlama sırasındaki kükürtdioksit ve diğer aerosollerin atımları Pinatubo patlamasından daha fazladır. Ergün Arıkdal Ergün Arıkdal (21 Kasım 1936 - 6 Ocak 1997), Türkiye Metapsişik Tetkikler ve İlmi Araştırmalar Derneği’nin en uzun süre başkanı olmuş metapsişik araştırmacı, yazar, manyetizör, operatör (hipnotizör) ve medyum. 1950’li yıllarda İstanbul Erkek Lisesi’nde, 1957 ile 1961 arasında İstanbul Üniversitesi İktisat Fakültesi’nde, 1970’li yıllarda İstanbul Üniversitesi Psikoloji Bölümü’nde öğrenim görmüştür. Metapsişik alanın yanı sıra Tasavvuf'a ve Platon felsefesine ilgi duymuştur. Kitapları ve çevirileri vardir. Bilyay Vakfı kurucusu olup, vefatından sonra oğlu Tarık Arıkdal babasının görevini devralmıştır. Lauca Nehri Lauca Nehri ("Rio Lauca"), Bolivya ve Åžili'de bir nehirdir. Rio Lauca, Bolivya'nın ikinci en büyük tuz gölü Salar de Coipasa ile beslenir. Bu göl, Andlar'da 3.680 metre yükseklikte bulunur. Nehir, Şili'de Lauca Milli Parkı içinde son bulur. Rio Lauca, yaklaşık 160 km uzunluğunda olup bunun, % 85'i Bolivya, % 15'i Şili'dedir (Tarapacá Bölgesi). Rio Lauca İhtilafı, Rio Lauca'nın su haklarıyla için bir sınır anlaşmazlığıdır. Bu problem 1962'den beri Şili ve Bolivya arasında süregelen bir durumdur. 1975'te yeni müzakereler başlamış, ancak bu pazarlıklar 1978'de yeniden kesilmiştir. Bolivya'nın Büyük Okyanusa ulaşma talepleri çözülememiştir. Ahmed er-Rifâi Ahmed er-Rifâi (1118 - 1182), 12. yüzyılda yaşamış din bilgini ve Rufâilik tarikatının kurucusu. 1118'de Irak'ta Bağdat ile Basra arasında yer alan Ümmü Abide köyünde dünyaya gelmiştir. Yedi yaşında iken babası vefat edince tahsil ve terbiyesini dayısı ve mürşidi Şeyh Mansur Batahi üstlenmiştir. Şeriat ve Tarîkat ilimlerini tahsilden sonra icazet alan Seyyid Ahmet er-Rufai, babası Seyid Ali'nin Hasen köyündeki dergahında irşâda başlamıştır. Dayısı ve mürşidi Mansur Bahati'nin vefat etmesi ile Ümmü Abidedeki dergahta posta oturmuştur. Kendi ismiyle anılan Rufailik "(Rifâ’îyye)" Tarîkatını kurmuştur. Balcı, Ortaköy Aksaray iline bağlı Ortaköy ilçesinin doğusunda yer alan Balcı Kasabası, Ekecik Dağı'nın kuzeyine bakan düzlük alana kurulmuştur. Kasaba üç mahalleden oluşmaktadır: Yukarı Mahalle, Aşağı Mahalle ve Karşı Mahalle. Nüfusu 1592'dir. Türkmen kültür ve görenekleri görülmektedir. Gazala Muharebesi Gazala Muharebesi (Almanların verdiği kod adı: Unternehmen Theseus / Theseus Harekâtı), Erwin Rommel’in komutasındaki Alman – İtalyan kuvvetlerinin, 26 Mayıs - 21 Haziran 1942 tarihleri arasında, Birleşik Krallık 8. Ordu’sunun savunduğu Gazala Hattı’na, ardından Tobruk’taki garnizonlarına yönelik saldırısı sırasında gerçekleşen muharebedir. Birleşik Krallık 8. Ordu komutanı General Neil Ritchie, Harekat Saha Komutanı ise General Claude Auchinleck’tir. Rommel’in 1942 yılının Ocak ayındaki Sirenayka taarruzu ardından Müttefik kuvvetler, Libya’nın büyük bir bölümünden çekilerek Akdeniz kıyısındaki Tobruk ile güneydeki Bir Hakem yerleşimi arasında oluşturdukları güçlü mevzilere yerleşmişlerdi. Gazala Hattı, General Gott komutasındaki 13. Kolordu tarafından tutulmaktadır. Bu kolordu 1. Güney Afrika Tümeni ile 50. Tümen’den oluşmaktadır. Mayıs 1942 ayı ortalarında birkaç Alman ve İtalyan birliği, cephenin sahil kesiminde doğu yönünde yürüyüşe geçmiştir. Bu birlikler bir hafta kadar gündüzleri doğu yönünde, geceleri ise ters yönde hareket ettirilmişlerdir. İngiliz hava keşif raporları, gündüzki yürüyüşleri saptamış ve önemli miktarda birliğin Gazala Hattı yönünde, sahil kesiminden kaydırıldığını rapor etmiştir. Bu istihbarat raporları doğal olarak Müttefikler, Rommel'in Gazala Hattı'na sahil kesiminden saldıracağı sonucuna varmışlardır. Motorize olmayan dört İtalyan tümeni, 27 Mayıs 1942 günü, Gazala Hattı'na, buradaki İngiliz kuvvetlerini sabitlemek üzere cephe taarruzuna başlamıştır. Cephe gerisinde ise yine eski uçak motorlarını yüklenen kamyonlar tozu toprağa katmaktadır. İngiliz hava keşifleri, cephe taarruzunu sürdüren piyade birliklerini zırhlı ve motorize birliklerin izledikleri yönündedir ister istemez. Cephe taarruzu tüm gün sürmüştür. Rommel, aynı gün, beş tümenlik bir kuvvete -Alman 15. ve 21. Panzer Tümenleri, 50. Hafif Tümeni ve İtalyan Ariete Zırhlı Tümeni, Trieste Motorize Tümeni- bizzat komuta ederek parlak ama riskli bir taarruza geçmiştir. Taarruz, Müttefik savunma hattının mayınlı arazi ile çevrili olan güney kanat açığından icra edilmiştir. İtalyan 101. Motorize Tümeni –Trieste Tümeni- Bir Hakem’deki tahkimli bölgeye batı yönünden taarruz etmiştir. Aynı sırada İtalyan 132. Zırhlı Tümeni –Ariete Zırhlı Tümeni- Rommel’in taarruz kuvvetlerinin sol kanadı boyunca ilerleyerek Bir Hakem mevzilerinin geri hattına yönelmiştir. (Kroki için ) 27 Mayıs 1942 sabahı açıktan dolanan panzerler İngiliz 7. Zırhlı Tümen’inin mevzilerine saldırmıştır. Tümenin tek tank tugayı, savaş alanına kitle halinde intikal edemedi ve tümenin iki motorize piyade tugayı ise kısa sürede dağıldı. Almanlar, 7. Zırhlı Tümen’in karargahını ele geçirdiler ve tümen komutanını esir aldılar. Bu çevirme hareketi kuzeye dönüp sahile doğru ilerlerken Rommel’in umutları suya düştü. İngiliz 1. Zırhlı Tümen’inin direnişi ilerlemeyi durdurmuştur. Amerikan yapımı, 75 mm.lik toplarıyla Grant tankları, Alman tankları karşısında çok etkilidir. 88. mm.lik üç tanksavar bataryasının tanklarla eşgüdümlü kullanılmasıyla ancak, panzerler sahile 30 km. kadar yaklaşabilmişlerdir ve Rommel tanklarının üçte birini kaybetmiştir. Rommel’in muharebenin ikinci günü ve o günün gecesindeki girişimleri de sahile ulaşarak İngiliz 8. Ordusu’nun geri bağlantısını kesmekte başarılı olamamıştır. Dahası 16 adet 88 lik tanksavar topuyla alelacele oluşturulan bir tanksavar cephesi, Grant tanklarının akınını güçlükle de olsa durdurabilmiştir. Bu başarılamamış olsaydı Rommel’in ileri harekattaki tümenleri çok daha ağır kayıplara uğrayabileceklerdi. Müttefik kuvvetlerin sol kanadında, mayınla çevrili alanda görevli 1. Özgür Fransa Tugayı, Rommel’in beklediğinden daha sert bir direniş göstermiştir. Sonuçta Rommel’in ileri harekat birlikleri, Bir Hakem’in güneyi ile Tobruk’un kuzeyi arasında, tuzağa düşmüşlerdir. Batıdan Müttefiklerin geniş mayınlı arazisi ile doğudan da İngiliz zırhlılarının taarruzları arasında kuşatılmış durumdadırlar. Rommel, içinde bulunduğu bu koşulların yol açtığı sorunları sistematik çözümlerle aşmıştır. Öncelikle batı yönünde taarruz ederek ikmal hatlarını yeniden düzenlemeye girişti. Batı yönündeki bu taarruzu, 30 Haziran 1942 günü başlamış, Bir Hakem’in kuzeyindeki Sidi Muftah’daki İngiliz mevzilerine yönelmiştir. 2 Haziran da bu bölgeyi ele geçirmiştir. Taarruz bölgeyi savunan İngiliz 150. Piyade Tugayı’nı imha etmiştir. Hemen ardından iyi koordine edilmemiş ve gecikmiş taarruzları karşılamayı başarmış, art arda giriştiği karşı taarruzlarla da 5. Hint Tümeni'ni bozguna uğratmıştır. Rommel’in bir sonraki adımı, güney yanındaki Bir Hakem mevzilerindeki Özgür Fransa birlikleri tarafından tutulan, etrafı mayınlarla çevrili alandaki direnmeyi bertaraf etmesidir. Bir Hakem mevzileri, Gazala Hattı’nın en güney ucu, etrafı mayınlı araziyle çevrelenmiş, çok iyi tahkim edilmiş bir alandır. Bu bölge, bir kısmı Fransız Yabancılar Lejyonu askerlerinden oluşan Hür Fransız Tugayı ile bir Musevi taburu tarafından tutulmaktadır. Savunmada asker mevcudu, üçbin Fransız ve bin kadar yahudi savaşçıdır. Makineli tüfek ve toplar, yoğun topçu ve hava bombardımanından fazlaca etkilenmeyecek tarzda inşa edilmiş olan 1.200 kadar dar yuvalara yerleştirilmiştir. Tüm tahkimatıyla bir kale haline getirilmiştir. On altı gün boyunca havadan yapılan ikmalle direnen bu birlikler 10 Haziran 1942 gecesi mevzilerini terk ederek, gece boyu süren göğüs göğüse çarpışmalarla çekilmişlerdir. 11 Haziran 1942 de Rommel, panzer tümenlerini Sidi Muftah’dan doğu yönünde ilerletmiştir. Bu ileri harekatla panzerler, ikisi 7. Zırhlı Tümen’in olmak üzere üç İngiliz zırhlı tugayı kıstırmayı başarmıştır. 7. Zırhlı Tümen’in komutanı General Messervy’nin çölde kaybolması bu birlikleri komutansız bırakmıştır. 12 Haziran 1942 günü bölgeden çekilebilen İngiliz tankları, uygun yerde konuşlanmış 88 mm.lik topların ağır ateşini yemiştir. 13 Haziran da panzerler kuzey doğu yönünde ilerleyerek “Şövalye Köprüsü”nde, Tobruk yönünde çekilmekte olan İngiliz tanklarına yeniden saldırmıştır. Böylece hem gafil avlayıp ağır kayıplar verdirmiş, hem de Tobruk yönünü kapatmıştır. İki gün içinde İngiliz tank tugayları 200 den fazla tank kaybetmişlerdir. Kuzey Afrika Cephesi’nde ilk kez Rommel’in emrindeki tankların sayısı, 8. Ordu’nun tank sayısından fazladır. Böylece ihtiyatlarının önemli bir kısmını kaybeden İngiliz 8. ordusu, Rommel’in asıl planı olan 8. Ordu’yu Tobruk’un doğusunda kuşatma manevrasını karşılayabilecek durumda değildir. 13 Haziran 1942 gecesi İngiliz 8. Ordusu komutanı Ritchie, tüm birliklerini Gazala Hattı’ndan geri çekme kararı almış ve hemen ertesi gün bu karar uygulamaya koymuştur. Gazala Hattı’ndaki 1. Güney Afrika Tümeni, ağır silahlarını geride bırakarak Tobruk’a çekilmiştir. İngiliz 50. Tümeni ise geniş bir yay çizerek geri çekilmiş ve Tobruk savunmasına katılamamıştır. General Auschinleck, 14 Haziran 1942 günü, doğudaki El Alameyn’deki güçlü savunma mevzilerine geri çekilmiştir. 2. Güney Afrika Tümeni, sarılmış Tobruk mevzilerinde burayı savunmak üzere kalmıştır. Bu mevziler Nisan 1941 ayında General Wavell tarafından düzenlenmişti. Tobruk, 1941 yılının Aralık ayında icra edilen Crusader Harekatı’yla kurtarılana kadar dokuz ay direnmeyi başarmıştı. Müttefikler, Tobruk’un yine başarıyla savunulacağını ummaktadırlar. Bununla birlikte 21 Haziran 1942 günü sabahının 5:30 unda topçu ve hava bombardımanının ardından piyade birlikleri, hemen ardından da panzerler saldırıya geçmiş, saat 8:30 da savunmada bir gedik oluşmuştur. Savunma oldukça sert direnç göstermiş ancak, direnç noktalarına yönelen Stuka dalışları, olabildiğince öne çıkarak atış yapan topçu ve piyade tank işbirliği savunmayı giderek çözmüştür. Akşam olmadan Tobruk 35 bin askeriyle düşmüştür. Gazala ve Tobruk’un teslim olması, General Auschinleck ve Ritchie’nin görevden alınarak yerlerine Montgomery ve Alexander’in atanmasına yol açmıştır. Tobruk’u ele geçiren Rommel, 1 Temmuz 1942 tarihinde Mısır yönünde ilerlemiş ve burada 1. El Alameyn Muharebesi gerçekleşmiştir. I. El-Alameyn Muharebesi I. El-Alameyn Muharebesi, II. Dünya Savaşı'nın Kuzey Afrika Cephesi’nde 1 Temmuz-27 Temmuz 1942 tarihleri arasında, Rommel komutasındaki Alman-İtalyan kuvvetleri ile, Claude Auchinleck komutasındaki Birleşik Krallık 8. Ordu’su arasında gerçekleşen savaşlardır. Haziran 1942 ayında, Gazala Muharebesi’nin ardından 8. Ordu, Mersa Matruh’tan El-Alameyn Hattı’na çekilmişti. El-Alameyn Hattı, Akdeniz kıyısındaki El-Alameyn yerleşiminden, güneydeki Kattara Çukuru'na kadar uzanan 60 km.lik bir savunma hattıdır. Rommel, 1 Temmuz’da El-Alameyn Hattına saldırmıştır. 8. Ordu savunma hatları akşama kadar pozisyonlarını korumuşlardır. Bu gecikme Rommel’in hızını kesmiştir. Ertesi gün Rommel birliklerini hattın kuzey bölümünde yoğunlaştırarak bu bölgeden Birleşik Krallık savunmasını yarmayı planlamıştır. General Auchinleck’in Alman-İtalyan birliklerinin merkez bölümüne düzenlediği karşı taarruz da başarısız olmuştur. Cephenin güney bölümünde İtalyan birliklerine karşı düzenlenen bir diğer karşı taarruz ise daha başarılı olmuştur. 8. Ordu’nun bu direnci, Rommel’in birliklerini yeniden tertipleyerek savunma hattına yüklenme kararı vermesine yol açmıştır. General Auchinleck’in 10 Temmuz 1942 günü cephenin kuzeyinde, Tel el Eisa bölgesinde geliştirdiği karşı taarruz Alman-İtalyan birliklerinden binin üstünde savaş esiri alınmasını sağlamıştır. Rommel’in karşı taarruzları ise kısmi başarı sağlamıştır. General Auchinleck’in izleyen taarruzları yine cephenin merkez bölümünde Ruweisat Sırtı’nda gerçekleşmiştir. Bu bölgede 14 Temmuz ve 21 Temmuz 1942 tarihlerinde gerçekleşen iki savaş da başarılı olamadı ve ikincisinde tankların piyadeyi desteklemekte gecikmeleri 700 kadar askerin esir edilmesine yol açtı. Buna karışın 27 Temmuz’da iki taarruza daha girişilmiştir. Tel el Eisa’nın kuzeyindeki taarruz orta derecede başarısız olmuş ancak Miteiriya’daki ağır kayıplarla sonuçlanmıştır. Alman karşı taarruzu başladığından mayınlı arazi temizlenemediği için tanklar piyadenin desteğine gelememişlerdi. 31 Temmuz’a gelindiğinde Birleşik Krallık 8. Ordu’su taarruz gücünü yitirmiş bulunmaktadır. General Auchinleck, taarruz operasyonlarını durdurarak Mihver güçlerinin genel taarruzuna karşı savunma pozisyonuna geçmiştir. Rommel’in bu taarruzu El-Alameyn savunmasını aşamamıştır. Milletvekili Milletvekili, parlamenter, salgut veya mebus, bir parlamentoda oy verenleri temsil eden kişidir. Birçok ülkede bulunan bikameral sistem gereği; parlamento üyelerine değişik isimler verilebilmektedir. Örneğin; senato bulunan sistemlerde seçilen kişi; senatör olarak tanımlanabilmektedir. Parlamenter bağımsız olabileceği gibi sıklıkla görüldüğü üzere bir siyasi partiye bağlı da olabilir. Ülkenin parlamento sistemine ve yürürlükteki mevzuatına göre seçme ve seçilme kuralları ile milletvekilinin görev ve sorumlulukları değişiklik gösterebilir. Westminster sistemi, hükûmet modelinin Birleşik Krallık siyaseti tarafından uygulanması sonucu şekillenen bir demokratik parlamenter sistemdir. Bu sebeple ismini Birleşik Krallık Parlamentosu'nun konuşlandığı Westminster Sarayı'ndan almıştır. Avustralya Parlamentosu'nda parlamento üyesi, senato veya temsilciler meclisi üyesini tanımlar. Avustralya Parlamentosu federal parlamentodur ("The Parliament of the Commonwealth"). Parlamento üyeleri; İngilizce "Member of Parliament" (Parlamento üyesi) kelimesinin kısaltması olarak MP kelimesini isimlerinden sonra kullanır. (Örneğin; John McCallahan, MP.) Senato üyeleri ise "senatör" sıfatını kullanır. Jatiyo Sangshad adlı ulusal meclisin üyeleri milletvekili sayılır. Her 5 yılda bir yapılan seçimle seçilen 350 parlamento üyelesinin 50 tanesi kadınlar için rezerve edilir. Alt meclislere seçilenlere "deputy", senatoya seçilenlere "senatör" denir. Çift meclisli sistemin üyeleri 5 yıllığına seçilir. Birleşik Krallık parlamento sisteminin yerleştiği Kanada'da alt meclis üyelerine parlamento üyeleri, üst meclis senato üyelerine senatör denir. Senatörler 75 yaşına ulaştığında emekliliğe sevkedilirler. 349 milletvekilinin 290 tanesi Kenya'nın şehirlerinden temsilen seçilir. 47 tane kadın vekil ise illeri temsilen seçilir. 12 üye ise temsilciler tarafından seçilir. Çift meclisli Malezya parlamentosu üyelerine "Ahli Parlimen" denir. Daha önceleri milletvekili anlamında "wakil rakyat" denilmiştir. Malta Parlamentosu çift meclislidir ve 69 milletvekilinden oluşur. Nauru Parlamentosu üyeleri 3 yıllığına seçilir ve 18 kişiden oluşmaktadır. Milletvekilleri Nauru Başkanı'nı seçer. Çift meclisli Pakistan Ulusal Asamblesi'nin 342 üyesinin 272 tanesi doğrudan seçilir. Kalan 70 tanesi kadınlara ve çeşitli azınlıklara ayrılır. Bir siyasi partinin üstünlük kurması için 172 sandalyeye ulaşması gereklidir. Singapur parlamentosu üyelerinin bir kısmının siyasi partiye bağlı olmaması gerekir. Çift meclisli Sri Lanka parlamentosunun 225 üyesi bulunur. Birleşik Krallık parlamentosu örnek alınarak dizayn edilmiştir. 18 Yaşını dolduran herkes aday olabilir. Parlamentonun 120 üyesi 3 yıllığına seçilir. 69 tanesi yerel Maori halkına ayrılmıştır. Çift meclisli sistemde parlamenterler ile senatörler 5 yıllığına seçilirler. Westminister sistemini benimsemeyen ülkeler özgün sistemleri ve adlandırmaları ile parlamenter demokrasiyi uygulamaktadır. Parlamento üyesi her ülkede değişik isimlerle tanımlanabilmektedir. Tek meclislilik mümkündür. Çift meclisli sistemde "Wolesi Jirga" denilen halk meclisinin 249 üyesi bulunur. "Mesherano Jirga" denilen yaşlılar meclisinin ise 102 üyesi olup, 34 tanesi bölge konseylerince 3 yıllığına, 34 tanesi eyalet konseylerince 4 yıllığına, 34 tanesi ise Başkan tarafından 5 yıllığına seçilirler. Milletvekilleri içinde kadın kontenjanı bulunur. Almanya'da da diyet meclisi vardır. 16 federal eyaletin temsil edilmesi eski Prusya Lordlar Kamarası'na benzer ve bunlar halk tarafından seçilmezler. Avusturya Parlamentosu çift meclislidir. Bunlar Ulusal Konsül ve Federal Konsül'dür. Konsül üyeleri bölgesel diyet meclislerince seçilirler. Çift meclisli Hollanda'da Temsilciler Meclisi'nin 150 üyesi 4 yıllığına halk tarafından seçilir. Senatonun 75 tane olan üyeleri ise doğrudan halk tarafından seçilmezler. Karayiplerde bulunanlar gibi özel yerleşim yerleri için kontenjan bulundurulur. 4 yıllığına halk tarafından 349 milletvekili seçilir. Bir siyasi parti tarafından aday gösterilen 18 yaşını doldurmuş İsveç vatandaşları milletvekili olabilir. Tek meclislidir. Kamboçya'nın 123 parlamenteri vardır. Üyeler 5 yıllığına seçilir. Lübnan parlamentosunun 128 üyesi vardır. Üyelere "Naib" meclise "Meclis an Nuvvab" denir. 120 Ã¼yeli mecliste milletvekillerine Pratenik denir. Parlamentoya Stortinget, parlamentere stortingsrepresentanter denir. Çift meclisli Polonya'da alt meclise Sejm denir. 460 üyesi vardır. Parlamentoya deputado denir. 650 parlamenterin 500'ü meclis üyesi 150'si senatördür. Tek meclisli sistemde 600 üye halk tarafından beş yıllığına seçilir. Tek meclisli sistemde 450 üye halk tarafından seçilir. Dolapdere Big Gang Dolapdere Big Gang, yerli ve yabancı şarkıları kanun, darbuka, klarnet, keman gibi sazlarla alaturka tarzda yorumlayan Türk müzik grubudur. Grup ilk olarak enstrümantal bir proje olarak kurulmuştur. Grubu oluşturan altı Dolapdereli İsmet Uraş, Samet Uraş, Ceyhun Darıcı, Semih Bekem, Volkan Kırıkkulak ve Şükrü Tırkış Seda Sayan, İbrahim Tatlıses, Bülent Ersoy, Kibariye gibi ünlü şarkıcıların arkasında çalmıştır. Rock şarkılarını Roman havasıyla yorumlama fikri ise grubun eski menajeri Önder Ulugür'e aittir. Ulugür ve grup üyesi Bekem askerde aynı orkestrada çalmış ve bu fikrin temelleri orada atılmıştır. Bekem, daha sonra çocukluk arkadaşlarına bu teklifi götürmüştür. Emir Yeşil(Vokal), Gökay SÜNGÜ (müzik yönetmeni, Klavye), İrfan Keçebaşoğlu (bas gitar), Mustafa Olgan (kanun), Yusuf Çalkan (keman, ud), Hasan Gözetlik (klarnet, trompet, trambon), Memduh Akatay (perküsyon) ve Hüseyin Ceylan (perküsyon)'dan oluşan nihai hali Gökay SÜNGÜ ve Önder ULUGÜR tarafından oluşturulmuştur. Sonraları gruba “Su Sonia Herring” gruba dahil olmuştur. Çıkan ilk albümleri sekiz hafta boyunca listelerde bir numara olarak büyük bir başarıya imza atmıştır. Grup, toplamda dört albüm çıkarmış, Türkiye ve dünyada üç yüz elliden fazla konser vermiştir. Grup Coca Cola, Microsoft, Belvedere Vodka, Hürriyet, Petrol Ofisi Air, Efes, International Press Institute ve Fenerbahçe gibi büyük markaların organizasyonlarında yer almıştır. Dünya çapında İtalya, Almanya, Rusya, Fransa, Kıbrıs, Azerbaycan, Fas, Güney Afrika, Avustralya ve Japonya’da da birçok kez konser vermişlerdir. Genel olarak Dolapdere'li dokuz müzisyenden oluşan “Dolapdere Big Gang”, 2006 yılında Yakartop Müzik'ten yayınlanan ilk albümleri Local Strangers'la müzik dünyasına iddialı bir giriş yapmışlardır. Dünyaca ünlü pop ve rock şarkılarını Türk sazlarıyla alaturka bir yorumla icra eden grup, ilk albümüyle hem yurt içinde hem de yurt dışında sesini büyük kalabalıklara duyurmuştur. Dolapdere Big Gang diğer gruplardan farkını şöyle anlatmaktadır: İlk albümleri Local Strangers'la bir yıl içinde seksenden fazla konser veren Dolapdere Big Gang, ilk albümlerinin yayınlanmasından bir yıl sonra 17 Aralık 2007'de Just Feel adını verdikleri ikinci albümlerini çıkarmışlardır. Bu kez tamamen farklı müzisyenlerin klasikleşmiş şarkılarını yorumlayan Dolapdere Big Gang, böylelikle yeni ve farklı tarzda şarkıları “Dolapdere sound”'una uyarlamışlardır."Local Strangers" 15 şarkının yer aldığı albümde grup, klasikleşmiş yabancı şarkıların alaturka yorumlarının yanı sıra, ilk defa kendi bestelerine de yer vermiştir. Aykut Sütoğlu ve Gökay Süngü'nün bestesine, grubun vokali Emir Yeşil tarafından İngilizce sözler yazılmıştır ve "Oh! Life" ortaya çıkmıştır. Albümde İsveçli müzik grubu Europe'un şarkısı “The Final Countdown”'u Işın Karaca, Helldorado'nun fenomen olan hiti “A Drinking Song” isimli şarkıyı ise Teoman seslendirmiştir. Just Feel albümü, normal CD versiyonun yanı sıra çok özel bir "Special Edition Box"la birlikte piyasaya sürülmüştür. Koleksiyonerler ve grubun hayranları için sınırlı sayıda üretilen "Special Edition Box"ın içinde yeni albüm Just Feel'in yanı sıra grubun ilk albümü Local Strangers da yer almıştır. Ayrıca Dolapdere Big Gang için özel tasarlanmış duvar saati, 2008 takvimi, kitap ayıracı ve magnet de grubun sevenlerine yeni yıl sürprizi olarak setin içine eklenmiştir. Grup, on üç şarkıdan oluşan üçüncü albümleri Art-İst'i 2010 yılında çıkarmıştır. Hüsnü Şenlendirici ve Ercan Irmak gibi usta müzisyenler bir yana; İngiliz müzik grubu Candyrock , İsrailli şarkıcı Sharone Eliya ve “‘Türkiye hakkında tek bildiğim Dolapdere Big Gang’” diyen seksenler ikonu Boy George albüme katkıda bulunmuştur. Bu albümde Boy George gibi ünlülerin vokal olarak yer almasını grup bir röportajda şöyle açıklamıştır: “Londra'da yaşayan Max Mehmet adlı dostumuzun aracılığı ile bize ulaşan Boy George, bizimle beraber bir şarkı yapmak istediğini belirtmiş. 80'leri sallayan 'Karma Chameleon' adlı şarkısını düzenleyip, onun müzik yönetmeni John Themis'e gönderdik. Ardından şarkıyı Londra'da seslendirip bize geri gönderdi. Benzer şekilde gerçekleşen Candy Rock Band ile 'Are You Gonna Go Away', 'We'll Rock You& I Love Rock'n Roll' ve 'Naughty Girl'ü yaptık. Muhteşem vokal partisyonlarının yanı sıra süper enerjileri ile 'Art-ist'e çok şey kattılar.” 1985 İstanbul doğumlu olan Süngü, müzik hayatına önce babasından, sonra da özel bir sanat okulundan piyano eğitimi alarak başladı.Bilgisayar Mühendisliği Bölümü'nde öğrenci olan Süngü; Hem Türkiye'den Hem Dünyadan birçok sanatçı ve grupların stüdyo çalışmalarında müzik yönetmeni olarak çalışmasının yanı sıra canlı performanslarında da yer aldı.Grupta keyboard çalmanın yanı sıra, grubun müzik direktörlüğüne de yapıyor.Ayrıca 2012 yılında kurduğu The Soul Production adındaki firmasıyla kendi yaptığı müzik prodüksiyonlarının prodüktörlüğünü yapmaktadır. 1983 İstanbul doğumlu olan Mustafa Olgan, müziğe 5 yaşında ritm çalarak başladı. Kanunla 11 yaşında tanıştı. Hindistan'da hint müziği üzerine eğitim aldı. Halen Yıldız Teknik Üniversitesi Sanat Tasarım Fakültesi Türk Müziği Bölümü 2. sınıf öğrencisi olan Olgan, Funda Arar, Deniz Seki, Zeynep Dizdar, Ümit Sayın, Nalan, Özcan Deniz, Nev gibi müzisyenlere kanunuyla eşlik etti. Balıkesir'in Susurluk ilçesinde 1984 yılında doğan Yusuf Çalkan, müzik eğitimine klasik batı müziği eğitimi veren özel bir sanat okulunda başladı. Bununla yetinmeyerek, Mustafa Keser'in sanat okulunda eğitimine devam eden Çalkan, başarısını aynı okulda özel keman dersleri vererek, Mustafa Keser'e sahnede de eşlik ederek kanıtladı. Türkiye'de pek çok sanatçı ve grupla aynı sahneyi paylaşan Yusuf Çalkan, birçok sanatçının albümüne de müzik yönetmeni olarak imza attı. Grubun en genç üyesi olan Memduh Akatay 1990 İzmir doğumlu. Ritm ustası Mehmet Akatay'ın yeğeni, yine ritm ve perküsyon ustası Hamdi Akatay'ın oğlu olan Memduh Akatay, perküsyon çalmayı amcası ve babasından öğrendi. Bugüne kadar Hüsnü Şenlendirici, Anjelika Akbar, Mercan Dede, Ajda Pekkan ve Sezen Aksu gibi ünlü sanatçılara sahnede ve albümlerinde eşlik etti. Şu anda Yıldız Teknik Üniversitesi Sanat Tasarım Fakültesi Caz Bölümü 1. sınıf öğrencisi olan İrfan Keçebaşoğlu 1986 Çorum doğumlu. Keçebaşoğlu'nun müziğe başlaması enstrüman yapımcısı olan babası sayesinde oldu. Babasından bağlama çalmasını öğrenen müzisyen ortaokulda gitar, lisede bas gitar çalmaya başladı. Antalyalı olan müzisyen İstanbul öncesinde Antalya'da çeşitli pop ve rock gruplarında bas gitar çaldı. Çanakkale Biga’da 1985 yılında doğdu. Müziğe çok küçük yaşlarda amcasından aldığı klavye dersleriyle başladı. Bir süre sonra ritm çalışmayı seçerek, darbukaya geçti. Kendi imkânlarıyla çalışmaya devam eden Ceylan, daha sonra Biga Belediye Orkestrası’ndan dersler almaya başladı. Aynı orkestrayla çeşitli konserlere katıldı ve 2001 yılında mezun oldu. Profesyonel olarak çalışmaya başladıktan sonra; Babazula, İlhan Erşahin ve Mercan dede gibi ünlü sanatçı ve gruplarla birlikte oldu. 1981 doğumlu olan Emir Yeşil'in , müzik kariyeri Özel Doğuş Lisesi'nde gitar çalarak başladı. Aynı zamanda Beyoğlu Hayal Kahvesi'nde sahne alan Puzzle (grup) adlı grubun da solisti olan Yeşil, Bilgi Üniversitesi'nde caz eğitimi aldı. Bir yıl boyunca İskender Paydaş'ın asistanlığını yapan Yeşil, bu esnada Emre Altuğ, Cengiz Baysal ve Raci Pişmişoğlu gibi müzisyenlere vokal de yaptı. Balıkesir Gönen'de 1982 yılında doğdu. Çok küçük yaşlarda darbukayla tanışarak, çalmaya başladı. 13 yaşında İstanbul'a gelerek, ritm üzerine özel dersler aldı. Aynı yıllarda çeşitli orkestralarda görev almaya başladı. Mercan Dede, Sibel Can gibi sanatçılarla uzun yıllar çalıştı. Birçok ünlü sanatçıyla Türkiye'yi yurt dışındaki projelerde temsil etti. Dolapdere Big Gang grubuyla çalışmaya 2006 yılında başladı. Aykut Sütoğlu, 1989 Balıkesir doğumlu. MSÜ Devlet Konservatuvarı'nda trompet eğitimi alan müzisyen, Mercan Dede, İlhan Erşahin, Muazzez Ersoy, Nez, Transglobal Underground, Mirc Geber gibi ünlü sanatçılara albümlerinde ve canlı performanslarında eşlik etti. Genç yaşına rağmen dünyanın en ünlü festivallerinde sahne alan Sütoğlu, Türkiye'yi yurt dışında da temsil ediyor. "The Soul Production" Veysel Atasoy Veysel Atasoy (1947, Zonguldak - 24 Ağustos 2004), devlet bakanı. Kabataş Erkek Lisesi'nden mezun olduktan sonra Ankara Üniversitesi Siyasal Bilgiler Fakültesi'nden mezun oldu (1971). Çeşitli devlet kuruluşlarında kaymakamlık idarecilik yaptı. Devlet Personel Dairesi ve Devlet Planlama Teşkilatı'nda genel sekreterlik yaptı. Anavatan Partisi kurucu üyeleri arasında bulunan Veysel Atasoy bu partide genel başkan yardımcılığı görevi yaptı. 17., 18., 20., 21. dönem Zonguldak milletvekilliği ve 19. dönem Antalya milletvekilliği yaptı. Bunun yanında Ulaştırma Bakanlığı, Enerji ve Tabii Kaynaklar Bakanlığı, Devlet Bakanlığı görevlerinde bulundu. ANAP'tan istifa etmiş ve Doğru Yol Partisi'nden 1991 yılında milletvekili seçilmiştir bu dönemde Enerji Bakanlığı yapan Atasoy 1995'te tekrar ANAP'a dönmüştür. Akciğerinde oluşan rahatsızlığın iyileşmemesi sonucu 2004 yılında vefat etti. Ünlü yapımcı Osman Yağmurdereli'nin de kayınbiraderi olan Veysel Atasoy, evli ve 2 çocuk babasıydı. Türkiye Cumhuriyeti Ulaştırma ve Altyapı Bakanlığı Türkiye Cumhuriyeti Ulaştırma ve Altyapı Bakanlığı, Türkiye Cumhuriyeti Cumhurbaşkanlığı'na bağlı olarak çalışan, ulaştırma ve altyapı işlerinden sorumlu olan bakanlıktır. Cumhuriyetin ilk dönemlerinde birlikte yürütülen Nafıa Vekaleti, bir bölümü de İktisat Vekaletine bağlı olarak yürütülen Haberleşme ve Ulaşım hizmetleri 27 Mayıs 1939 yılında Ulaştırma Bakanlığı adı altında tek çatıda toplanmıştır. İkinci Dünya Savaşı'ndan sonra ulaştırma ve haberleşmede ihtiyacın artması sonucu 27 Haziran 1945 tarihinde 4770 sayılı Kuruluş Kanunu ile Ulaştırma Bakanlığı'nın hizmet ve yetki sınırları genişletilmiştir. 13 Aralık 1983 tarihinde 182 sayılı Kanun Hükmünde Kararname ile hızlı gelişen ulaşım ve haberleşme sektörüne yeni bürokratik düzenlemeler yapılmıştır. 9 Kasım 1986 tarih ve 3322 sayılı kanunla DLH (Demiryollar Limanlar ve Hava Meydanları İnşaatı Genel Müdürlüğü) Bayındırlık Bakanlığı'ndan Ulaştırma Bakanlığı bünyesine katılmıştır. 10 Ağustos 1993 tarih ve 491 sayılı Kanun Hükmünde Kararname ile Denizcilik Müsteşarlığı kurulmuş ve deniz sektörü ile Ulaştırma Bakanlığının ilgisi kesilmiştir. 27 Kasım 2002 tarih ve 24949 sayılı Resmî Gazete'de yayımlanan "Kuruluşların Bağlı ve İlgili Oldukları Bakanlıkların Değiştirilmesi İle İlgili İşlem" uyarınca Deniz Müsteşarığı ve KİT Statüsündeki Kıyı Emniyeti ve Gemi Kurtarma İşletmeleri Genel Müdürlüğü de Ulaştırma Bakanlığı'na bağlanmıştır. 1 Kasım 2011 tarih ve 28102 Mükerrer sayılı Resmî Gazete'de yayımlanan "Ulaştırma, Denizcilik ve Haberleşme Bakanlığının Teşkilat Ve Görevleri Hakkında Kanun Hükmünde Kararname" uyarınca ismi Ulaştırma, Denizcilik ve Haberleşme Bakanlığı olarak değişmiş ve 2 Kasım 2011 tarihli ve 28103 Resmî Gazete'de yayımlanan tezkere ile İzmir milletvekili Binali Yıldırım bakan olarak atanmıştır. Anayasada yapılan değişikliklere uyum sağlanması amacıyla bazı kanun ve kanun hükmünde kararnamelerde değişiklik yapılması hakkındaki 703 sayılı KHK ile bakanlığın adı Ulaştırma ve Altyapı Bakanlığı olarak değiştirildi. Ulaştırma ve Altyapı Bakanlığının görev ve yetkileri şunlardır: Paul Dirac Paul Adrien Maurice Dirac (8 Ağustos 1902 – 20 Ekim 1984), İngiliz fizikçi ve matematikçi. Kuantum mekaniğinin kurucularındandır. Diğer önemli keşiflerinin yanında fermiyonların davranışını açıklayarak antimaddenin keşfine olanak veren ve kendi adı verilen Dirac denklemi'ni yaratmıştır. Dirac 1933 Nobel Fizik Ödülü'nü Erwin Schrödinger ile paylaşmıştır. Paul Dirac İngiltere'nin Bristol kentinde, Bishopston kasabasında doğdu ve büyüdü. Babası Charles Dirac İsviçre'nin Valais kantonundan gelmiş bir göçmendi ve geçimini Fransızca öğretmenliği yaparak sağlıyordu. Annesi Cornwall'luydu ve bir denizcinin kızıydı. Paul'ün Felix adında, Mart 1925'te intihar eden bir ağabeyi ve Beatrice adında bir kız kardeşi vardı. Babasının sert ve otoriter tavırları yüzünden çocukluk yılları pek de neşeli geçmemişti. Eğitimine Bishop Road İlkokulunda başladı, daha sonra da babasının öğretmenlik yaptığı Merchant Venturers' Teknik Kolejine (daha sonra adı Cotham Gramer Okulu olarak değişti) devam etti. Merchant Venturers' ağırlıklı olarak fen ve çağdaş diller eğitimi veren Bristol Üniversitesi'ne bağlı bir kuruluştu. Bu o zamanın Birleşik Krallık'ında genellikle klasikleri öğreten ortaeğitim kurumlarıyla karşılaştırıldığında ilginçti ve Dirac daha sonra buna çok müteşekkir olduğunu açıklayacaktı. Dirac Bristol Üniversitesi'nde elektrik mühendisliği okudu ve 1921'de mezun oldu. Daha sonra asıl ilgilendiği konunun matematik olduğunu anlayarak 1923'te Bristol'de matematik yüksek eğitimini tamamladı ve St John's College, Cambridge'de araştırma yapmak üzere burs aldı. Hayatının uzunca bir kısmı burada geçecekti. Cambridge'deyken, Ralph Fowler'ın yardımlarıyla Bristol'de ilgilenmeye başladığı genel görelilik teoremi ve henüz yeni yeşermekte olan bir dal olan kuantum fiziği ile ilgilendi. Dirac klasik mekanikte kullanılan Poisson parantezleri metoduyla, kuantum mekaniği için Werner Heisenberg tarafından yeni önerilen matris mekaniği arasında benzerlikler fark etti. Bu gözlem üzerine yaptığı 1926 tarihli yayınla Cambridge'den Ph.D. unvanını aldı. 1928'de Wolfgang Pauli'nin göreli olmayan spin sistemleri üzerine çalışmasına dayanarak, elektronun dalga fonksiyonu için göreli bir hareket denklemi olan Dirac denklemi'ni oluşturdu. Bu çalışma Dirac'ın, elektronun antiparçacığı olan pozitronun varlığını öngörmesine yol açtı. Pozitron Carl Anderson tarafından 1932'de gözlemlendi. Dirac'ın denklemi aynı zamanda spin kavramının görelilik çerçevesine oturtulmasına da yardım etmiştir. Bu çalışması sayesinde Dirac, kuantum elektrodinamiği terimini ilk kez kullanan ve bu dalı kuran kişi olarak tarihe geçti. Dirac'ın 1930'da basılan "Kuantum Mekaniğinin İlkeleri" (The Principles of Quantum Mechanics, Oxford Science Publications, Oxford University Press) isimli kitabı bilim tarihinde bir mihenk taşıdır. Basıldıktan hemen sonra konuyu öğretmek için kullanılan standart kitap haline geldi ve bugün hala kullanımdadır. Bu kitapta Dirac Werner Heisenberg'in “Matrix Mekaniği”nde ve Erwin Schrödinger'in “Dalga Mekaniği”'nde yaptığı çalışmaları, ölçülebilir değerler ile fiziksel sistemin durumunu betimleyen vektörlerin Hilbert uzayına etki eden operatörleri ilişkilendirdirerek tek çatı altında topladı. Kitapta daha sonra evrenselleşecek olan bra-ket notasyonu ismi verilen notasyonu ve Dirac delta fonksiyonunu da ilk kez kullandı. 1931'de Dirac tek bir manyetik tekkutuplunun varlığının elektriksel yükün kuantizasyonunu açıklayacağını kanıtladı. Bu kanıt çok ilgi görse de bugüne kadar bir manyetik tekkutuplunun varlığına dair hiçbir bilgi edinilemedi. 1937'de Eugene Wigner'ın kızkardeşi Margit ile evlendi. Margit'in iki çocuğu Judith ve Gabriel'ı da evlat edindi. Ayrıca Margit'ten Mary Elizabeth ve Florence Monica isimlerinde iki kızı oldu. Dirac 1932'den 1969'a kadar Cambridge'de Matematik Lucasian Profesörlüğü onursal unvanını elinde tuttu. II. Dünya Savaşı sırasında gaz santrifujü kullanarak uranyum zenginleştirme üzerine teorik ve deneysel çalışmalar yürüttü. 1937'de Dirac büyük sayıları hipotezi üzerine kurulu kozmolojik modelini geliştirdi. Dirac, "İyi bir teori olarak kabul ettiğimiz kuantum teorisinde sonsuzlukları ihmal ediyor olmamız beni çok rahatsız ediyor. Bu mantıklı değil. Mantıken matematikte bir değeri çok küçük olduğu için ihmal edersiniz, sonsuz büyüklükte olduğu ve onu istemediğimiz için değil." diye yazmıştı. Kuantum alan teorisinde ortaya çıkan sonsuzluklarla başa çıkmak için kullanılan renormalizasyon yaklaşımından hiç memnun değildi ve bu konudaki çalışmaları gitgide ana akımın dışında kalmaya başladı. Büyük kızı Mary'ye yakın olmak için Florida'ya taşındıktan sonra Dirac hayatının son on yılını Tallahassee, Floridadaki Florida Eyalet Üniversitesi'nde geçirdi. Öğrencilerinden John Polkinghorne Dirac'a temel inancının ne olduğunun sorulduğunu hatırlıyor. "Tahtaya yürüdü ve doğa kanunlarının güzel denklemlerle ifade edilmesi gerektiğini yazdı." 1984'te Dirac Tallahassee, Florida'da öldü. 1997'de Florida Eyalet Üniversitesi'nde son doktora öğrencilerinden Dr.Bruce Hellman teorik fizikteki önemli çalışmaları ödüllendirmek için Dirac'ın adına Dirac-Hellman ödülü'nü başlattı. Aynı zamanda Uluslararası Teorik Fizik Merkezi de Dirac ödülü adında bir ödül vermeye başladı. 1995'te Londra'daki Westminster Abbey'de onuruna hazırlanan, üzerinde Dirac denkleminin olduğu bir plaka Stephen Hawking'in konuşmasıyla açıldı. Babasının memleketi olan İsviçre Saint-Maurice'te tren istasyonun karşısına, Dirac onuruna bir hatıra parkı yapıldı. Paul Dirac 1933'te Nobel Fizik Ödülü'nü "atom teorisinin yeni üretken biçimlerini keşfinden dolayı" Erwin Schrödinger ile paylaştı. Dirac 1939'da Kraliyet Madalyası ve 1952'de Copley Madalyası ve Max Planck Madalyası'nı da aldı. 1930'da Royal Society, 1948'de American Phsical Society üyesi seçildi. Ölümünden hemen sonra iki önemli fizik kurumu adına ödül düzenledi. Birleşik krallığın profesyonel fizikçilerinden oluşan Fizik enstitüsü adına Paul Dirac Madalyası'nı düzenledi. Bu madalyayı alan ilk üç kişi 1987'de Stephen Hawking, 1988'de John Bell ve 1989'da Roger Penrose oldu. Abdus Salam Uluslararası Teorik Fizik Merkezi (ICTP) ICTP her sene Dirac'ın doğumgününde verilen Dirac Madalyasını düzenledi. Tallahassee, Florida'daki Ulusal Yüksek Manyetik Alan Laboratuarı'nın bulunduğu caddeye Paul Dirac Drive ismi verildi. İngiliz yayın kuruluşu BBC video codec'ini Dirac olarak adlandırdı. Popüler bir TV dizisi olan Doctor Who'daki Adric karakterinin adı da Dirac'a gönderme yaptı. ("Adric" Dirac'ın anagramıdır). Dirac arkadaşları arasında sakin ve titiz kişiliği ile tanınırdı. Niels Bohr yazdığı bir bilimsel makaledeki cümlenin sonunu bir türlü tamamlayamadığından şikayet ettiğinde Dirac, "Bana okulda asla sonunu bilmediğim bir cümleye başlamamayı öğrettiler" diye yanıtlamıştı. SSCB'yi ziyaret ettiği sıra fizik felsefesi üzerine bir konferans düzenlemek üzere bir davet aldı. Sadece kalkıp tahtaya "Fizik kanunları matematiksel güzellik ve basitliğe sahip olmalıdır" yazdı. Şiir hakkındaki görüşleri sorulduğunda "Bilimde insan daha önce kimsenin bilmediği bir şeyi herkesin anlayabileceği şekilde anlatmaya çalışır. Şiirde durum tam tersidir." Eugene Wigner (Dirac'ın eniştesi) bir keresinde Richard Feynman'ı "başka bir Dirac, ama bu sefer insan" diye tanımlamıştır. Paul Dirac'ın içe dönük yapısı, otizmli olabileceğini düşündürür. Biyografisini yazan Graham Farmelo kitabında bu konuyu ayrıntılı olarak aktarır. Dirac alçakgönüllülüğüyle de tanınırdı. Kuantum mekaniksel operatörlerin zamanda gelişimi hakkındaki denklemi ilk yazan kendisi olduğu halde "Heisenberg hareket denklemi" ismini vermiştir. Birçok fizikçi yarım spinli parçacıklar için Fermi-Dirac istatistikleri ismini kullanırken, tam sayı spinli parçacıklar için Bose-Einstein istatistikleri tanımını kullanır. Dirac verdiği bir konferansta ilkine "Fermi istatistikleri" isminin verilmesinde ısrar etmiştir. Diğerinin de "Einstein istatistikleri" olarak adlandırılmasını istemiştir ve sebebi sorulduğunda "simetri" yüzünden olduğunu belirtmiştir. Wolfgang Pauli, Dirac'ın dini görüşleri üzerine bir soru sorulduğunda "Eğer Dirac'ı doğru anladıysam, anlatmaya çalıştığı şey şuydu: Tanrı yoktur ve Dirac onun elçisidir." Dirac bir keresinde örgüde kullanılan "ters dikiş"i yeniden keşfetmişti. Bir arkadaşıyla fizik hakkında konuşurken, arkadaşının karısını örgü örerken görmüştü. Daha sonra ilmeğin topolojisini inceleyerek bunu yapmanın bir yolu daha olduğunu fark etti. Aynı zamanda gördüğü ve kendi yarattığı alternatiften başka olasılık olmadığını da kanıtladı. Agnotozoa Agnotozoa, biyolojik s覺n覺fland覺rmada, basit hayvanlar覺 kapsayan bir taksondur. İsim, omurgasızlar paleontolojisi kitaplarında altalem Metazoa'nın dalı olarak görülür. Dal sadece Mesozoa şubesini içerir. Yakın geçmişte, organsız basit hayvanlar şubelerini kapsayan bir alt alem olarak tanımlanmıştır. Bunlar, Placozoa, Orthonectida, ve Rhombozoa şubeleridir. Orthonectida ve Rhombozoa, Mesozoa şubesi içinde sınıflandırılırlar. Biyologlar, bugün genellikle Agnotozoa taksonunu kullanmazlar. Bunu için sebepler şöyledir: James Churchward James Churchward (d. 27 Şubat 1851 - ö. 4 Ocak 1936), İngiliz asker, araştırmacı, kaşif, balık uzmanı, maden bilimcisi, tarihçi. Londra'nın Devon kasabasında doğmuş, yüksek öğrenimini Oxford'da tamamlamış maceraperest bir İngiliz'di. Araştırmacı, sorgulayıcı ve çok meraklı bir yapıya sahipti. Çok genç yaşlarından itibaren farklı disiplinlerle uğraşmaya başlamıştı. Churchward, askerlik, eğitimcilik, ressamlık, mühendislik, balık uzmanlığı, maden bilimciliği, kaşiflik ve tarihçilik gibi niteliklere sahipti. Fakat onun en sevdiği ve en fazla öne çıkan niteliği kaşiflikti. 1930'lu yıllarda yazdığı kayıp kıta Mu ile ilgili Naacal Tabletlerini çözmüş; "The Children of Mu" (1931), "The Lost Continent Mu" (1933), ve "The Sacred Symbols of Mu" (1935) adlı kitapları ile gündeme gelmiştir. Bilinen en ünlü esrarengiz İngiliz yazarıdır. Aynı zamanda uzman bir balıkçı ve mühendistir. Churchward'a göre, Mu'nun yerini "kuzeyde Hawaii, güneyinde ise Fiji ve Paskalya Adası olarak verdi." O, Mu kıtasının 64.000.000 nüfusa sahip olduğunu iddia etti. Churchward günümüzden 50.000 yıl önce, Mu kıtasının teknolojik olarak çok gelişmiş olduğunu iddia etti. Bu uygarlığın kolonileri arasında Hindistan, Babil, Pers, Mısır ve Maya uygarlıklarının olduğunu araştırmaları ile tespit etti. Yazarın bu üç kitabı Türkiye Cumhuriyeti Devleti kurucusu Mustafa Kemal Atatürk'ün okuduğu kitaplar arşivinde de yer almaktadır. Atatürk 1930'lu yıllarda Tahsin Mayakon (Mayatepek) Bey'i araştırma görevlisi olarak Amerika'ya yollamıştır. Mu kavmi hakkında bilgi edinmesi için birçok rapor düzenlemiştir Tahsin Bey. En ünlüsü 14. rapordur. Ön Türkler ile Mu kavmi arasındaki bağı sorgulamak babında yapılan araştırmalar sonucu Mu ile Meksika'daki kavimler ve Naacal Tabletleri arasında bir bağ bulunmuştur. Albay James Churchward, macera ve merak tutkusuyla çok genç yaşlarında, 1883 yıllarında Hindistan'a gitti. Bu gidişin hayatının akışını değiştireceğini ise tahmin bile edemiyordu. Churchward, hayatını değiştiren o Hindistan günlerini sonradan şöyle anlatacaktı; "O sıralar bir eğitim mabedinin baş rahibine çalışmalarında yardımcı oluyordum. Önceleri bilmemekle beraber, bir süre sonra onun arkeoloji ve eski kayıtlarla yakından ilgilendiğini, bu konular hakkında tanıdığım herkesten çok daha bilgili olduğunu gördüm. Bir gün değişik bir kabartmayı çözmeye çabalarken bana gösterdiği yakınlık, en hakiki dostluklarından birinin başlangıcı oldu. Bana bu özgün yazıları nasıl çözümleyebileceğimi gösterdi ve eğer istersem önüme çıkabilecek daha zorları için özel ders verebileceğini söyledi." Albay J. Churchward, gecesini gündüzüne katarak aylarca tabletleri deşifre etmeye çalıştı ve pek çok tableti de deşifre etmeyi başardı. Ortaya çıkan sonuç gerçekten şaşırtıcı ve heyecan vericiydi. Tabletlerdeki yazılar dünyanın ve insanın nasıl yaratıldığını ve onun ilk olarak ortaya çıktığı yeri ayrıntılı olarak tanımlıyordu. Tabletlerin çözülen dili adeta "Mu" diye haykırıyordu.Albay Albay Churchward öğrendikleri karşısında büyülenmiş gibiydi. Eğer bu tabletlerde yazılanlar doğruysa dünya tarihi yeni baştan yazılabilirdi. Gerçeğe ulaşmanın tek bir yolu vardı: Yeni kanıtlar toplamak. Churchward da öyle yaptı. Mabedin dışındaki diğer kayıp tabletlerin peşine düştü, fakat herhangi bir kanıt bulamadı. Churchward araştırmalarını daha da derinleştirdiğinde elde ettiği bulguları, erken dönem Grek, Kalde, Babil, Sümer, Pers, Mısır ve Hindu medeniyetlerinin