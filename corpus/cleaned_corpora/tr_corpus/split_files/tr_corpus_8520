Mart 1889'da Erzincan'da vefat ederek "Hayyat Vehbi" Türbesi haziresine defnedilmiştir. Vazifesinde çok ciddi ve özel hayatında çok samimi olan Âkif Paşa, iyiliği sever ve herkese yardım etmekten zevk duyan bir zat idi. Oğullarından Nizameddin Bey binbaşı, Ali Süha Bey ise doktor olmuştur. İnayet isminde bir de kızı vardı. Eti Maden İşletmeleri Eti Maden İşletmeleri Genel Müdürlüğü, Türkiye'de başta bor mineralleri ve türevlerini üreten, kamuya ait bir madencilik ve kimya şirketidir. Dünyanın bilinen bor mevduatının %72'sine sahip olan Türkiye'de, bor mineralleri madenciliğini devlet tekelinde tutmaktadır. 2012 yılında, 850 milyon dolar yıllık geliri ile ülkenin 41. en büyük sanayi şirketi oldu. 2012 yılında küresel borat minerali üretiminde %23'lük pay sahibi olan ana rakibi Rio Tinto Group'u geçerek üretimin %47'sini gerçekleştirdi. 2012 yılında, yıllık 4150 milyon dolarlık ciro ile Türkiye'deki 41 ilk büyük sanayi şirketi oldu. 1935 yılında Türk doğal kaynaklarının çıkarılmasını finanse etmek için kurulan bir banka olan Etibank olarak kuruldu; 1993 yılında şirketin bankacılık işleri özelleştirildi ve madencilik etkinlikleri Eti Holding A.Ş. çatısında birleştirildi. 2004 yılında şirket yeniden yapılandırıldı ve Eti Maden İşletmeleri adını aldı. Bağlı kuruluşları arasında, Finlandiya'da kurulu olan ve İskandinavya, Doğu Avrupa, Rusya, Orta Asya ve Afrika'da Eti Maden İşletmeleri ürünlerini dağıtan Ab Etiproducts Oy bulunmaktadır. 24 Şubat 2017 yılında yayımlanan kararname ile bütün hisselerinin Türkiye Varlık Fonuna devredilmesi kararlaştırılmıştır. 1982'de AB Etiproducts Oy, Fin çoklu metal madencilik şirketi Outokumpu Grubu ve Etibank tarafından ortaklaşa kuruldu. 1993 yılında Outokumpu'nun payı, Batı Avrupa'daki Türk bor ürünlerinin pazarlamasından sorumlu olan Ab Etiproducts Oy'un kardeş şirketi olan Etimine SA'ya devredildi. 2005 yılında Ab Etiproducts Oy, Rusya'da bir yan kuruluş olan Etiproducts Llc'yi kurdu. Şirket şu anda İskandinavya'da (Finlandiya, İsveç, Danimarka, İzlanda ve Norveç), Baltık ülkelerinde (Estonya, Letonya, Litvanya), Polonya, Rusya, Kazakistan ve diğer BDT ülkelerinde faaliyet göstermektedir. Depoları, Baltık Bölgesi ve Karadeniz Bölgelerinde bulunmaktadır. Yan kuruluşu olan Etiproducts Llc'nin stokları, Rusya'nın Azov şehrinde bulunmaktadır. Ab Etiproducts Oy, Finlandiya, İsveç, İzlanda, Norveç, Polonya, Letonya, Litvanya, Rusya, Estonya, Kazakistan ve diğer BDT ülkelerinde bor ürünlerinin uluslararası satış ve dağıtımını denetler. Bor mineralleri ve rafine edilmiş ürünler: Konsantre bor ürünleri şunlardır: Nils Axelsson Nils Axelsson (18 Ocak 1906 - 30 Kasım 1988), İsveçli futbolcudur. Eneborgs BK ve IFK Helsingborg kariyerlerinin ardından 1927 yılında Allsvenskan ekiplerinden Helsingborgs IF'ta oynamaya başladı ve 1944'te futbolculuk kariyerini sonlandırıncaya kadar burada forma giydi. Burada 303 Allsvenskan maçına çıkarken 1928-29, 1929-30, 1932-33, 1933-34 ve 1940-41 sezonlarında lig, 1941 sezonunda Svenska Cupen şampiyonluğu yaşadı. İsveç millî takımıyla 23 maça çıktı ve ülkesinin 1934 FIFA Dünya Kupası kadrosunda yer aldı. Alberta Watson Faith Susan Alberta Watson bilinen adıyla Alberta Watson (d. 6 Mart 1955 - ö. 21 Mart 2015 ) , Kanadalı televizyon ve sinema oyuncui. 1997-2001 yılları arasında yayınlanan TV dizisi Nikita'daki oyunculuğu ile tanındı. Oyuncu Watson, doğum yeri Toronto'da 21 Mart 2015'te kanser nedeniyle öldü. Devlet tekeli Devlet tekeli veya kamu tekeli, bir devlet kurumunun veya işletmesinin belirli bir mal ya da hizmetin tek sağlayıcısı olduğu ve rekabetin kanunen yasaklandığı bir zorlayıcı tekel türüdür. Devlet tarafından oluşturulan bir tekeldir. Ratip Kazancıgil Ratip Kazancıgil (d. 1920, Malatya - ö. 12 Ağustos 2017, Edirne), Türk tıp doktoru, tarih araştırmacısı ve akademisyen. Edirne'de halk sağlığı alanındaki çalışmalarının yanı sıra kültür ve sosyal hayata katkılarıyla tanınan Kazancıgil, 1955 yılında Edirne Belediye Başkanlığı görevinde de bulundu. Süheyl Ünver, Rifat Osman ve Hafız Rakım Ertür'den sonra ""Edirne Sevdalısı"" olarak tanınmıştır. 1920 yılında Malatya'da dünyaya geldi. İlk, orta ve lise öğrenimini Malatya'da tamamladı. 1937 yılında İstanbul Üniversitesi Tıp Fakültesi'ne girerek 1943 yılında mezun oldu. Askeri hizmetinden sonra, 1946 yılında Aydın İli Merkez Sıtma Savaş Tabipliğine, 1948'de Aydın Sıtma Savaş Başkanlığı Laboratuvar Şefliği'ne, 1950'de merkezi Edirne'de olan Trakya Sıtma Savaş Bölge Başkanlığına atandı. Bu görevleri sırasında Aydın'da ve Trakya'da köyleri dolaşarak bataklıkların kurutulması, sivri sivrisineklerin yok edilmesi ile savaştı. Sağlık Bakanlığı tarafından ve Dünya Sağlık Teşkilatı'nın bursu ile 1950–1960 arasında iki defa İtalya'ya gönderilen Kazancıgil, Roma’da “"Enstitü Superiora Di Sanità"” Sıtma Enstitüsünde birer ay süre ile kurs gördü. 1958 yılında Sıtma Eradikasyon Bölgeler Grubu Başkanlığı'na, 1963 yılında, Sıtma Savaş Başkanlığı üzerinde kalmak koşulu ile Edirne Sağlık ve Sosyal Yardım Müdürlüğü görevine getirildi. Aynı yıl Dünya Sağlık Teşkilatı'nın bursu ile Suvason Bölgesi Halk Merkezi’nde, köy halk sağlığı konusunda düzenlenen kursa katılmak üzere Fransa’ya gitti ve ardından UNICEF'in katkıları ile üç ay süre ile İsveç, Fransa, Fas, Romanya ve Yunanistan'a giderek, bu ülkelerin sağlık sistemlerini inceledi. Edirne Sağlık Müdürü olarak görev yaptığı dönemde "Sağlık Kuruluşlarına Yardım Derneği"'ni kurdu. Bu dernek aracılığıyla Edirne’nin her köyünde sağlık ocağı ve sağlık evi yaptırılması konusunda halkla işbirliği yaptı; köylünün ilaca rahatça ulaşabilmesi için köylerde ecza dolapları oluşturulmasını sağladı. Sağlık alanındaki çalışmalarının yanı sıra eğitim alanında çalışmalar yapan Kazancıgil; Edirne’de üniversite kurulması ile ilgili çalışmaların başlamasında rol oynadı. 1975'te "Edirne’de Mühendislik ve Mimarlık Kurma ve Yaşatma Derneği"’nin başkanlığına getirildi. 1985 yılında Edirne Sağlık Müdürlüğü görevinden yaş haddinden emekli oldu ve Trakya Üniversitesi Tıp Fakültesi Tıp Tarihi ve Etik Anabilim Dalı Başkanlığı'na yardımcı doçent olarak atandı. 2005-2006 eğitim ve öğretim yılında Trakya Üniversitesi Tıp Fakültesi öğrencileri tarafından yılın hocası seçilen Kazancıgil, bu görevinden de emekli olduktan sonra Edirne şehri üzerine yayınlar üretti. Kütüphanesini Trakya Üniversitesi Tıp Fakültesi Tıp Tarihi ve Etik Anabilim Dalına bağışlayarak, bu anabilim dalının bir kütüphanesi olmasını sağladı. Sağlık hizmetleri alanındaki çalışmaları 1991'de Türk Tabipleri Birliği tarafından ödüllendirildi. Cahit Başkök ile birlikte Birliğin, halk sağlığı konusunda iz bırakan çalışmalar yapan kişilere iki yılda bir verdiği "Nusret Fişek Halk Sağlığı Hizmet Ödülünü layık gördüğü ilk kişi oldu. Edirne'de sağlık alanındaki çalışmalarının yanı sıra kültür ve sosyal hayata katkılarıyla tanınan ve yazdığı eserlerle şehrin tanıtımına katkı veren Kazancıgil, Süheyl Ünver, Rifat Osman ve Hafız Rakım Ertür'den sonra ""Edirne Sevdalısı"" olarak tanınmıştır. Başta ""Sağlık Kuruluşlarına Yardım Derneği"", ""Edirne Musiki Cemiyeti (Kuruluş 1952)"", ""Edirne Turizm ve Tanıtma Derneği"" olmak üzere pek çok derneğin kurucusu olmuş ya da yönetim kurullarında yer almıştır. Sultan II. Bayezid Külliyesi Sağlık Müzesi'nin de kurucularındandır. Ergani milletvekilleri Ergani milletvekilleri, Türkiye Büyük Millet Meclisi'nin 1. ve 2. döneminde Ergani'yi temsil eden milletvekillerinin listesidir. 2. dönemden sonra Diyarbakır Vilayeti'ne bağlandı. Oltu milletvekilleri Oltu milletvekilleri, Meclis-i Mebusan'da Oltu Şura Hükümeti temsilcileridirler. 17 Mayıs 1920'de Oltu'nun (bugün Erzurum İli'nin ilçesi) anavatana katılmasıyla mebus kabul edilmişlerdir. École pour l'informatique et les techniques avancées École pour l'informatique et les techniques avancées (EPITA), geçmişi 1984'e uzanan, Fransa'nin Le Kremlin-Bicêtrre şehrinde bulunan Teknik Üniversitesi ismidir (IONIS Education Group). EPITA yedi okullara ayrılmıştır: Kabeiroi Yunan mitolojisi, Kabeiroi (Cabiri, Cabeiri, ya da Kabiri; ) Milan, Tennessee Milan, Amerika Birleşik Devletleri'nde Tennessee eyaletinde yer alan eyaletin en büyük 2. şehridir. Şehrin adı İtalya'nın Milano şehrinden gelmektedir. Şehrin nüfusu 18 Kasım 2010 tarihli nüfus sayımına göre 7,851 kişi yaşamaktadır. Şehirde demografi ise 73.50% Beyaz, 22.80% Afro-Amerikan, 0.30% Native American, 0.40% Asyalı, 1.00% from diğeri, and 2.00% The Girl Who Died "The Girl Who Died", Büyük Britanya bilimkurgu dizisi "Doctor Who"nun dokuzuncu sezonunun beşinci bölümü. Bölümün ilk kez 17 Ekim 2015 tarihinde BBC One kanalında yayınlanmıştır. Jamie Mathieson ve Steven Moffat'ın yazdığı bölümün yönetmenliğini Ed Bazalgette üstlenmiştir. Bölüm Clara'nın uzayda süzülmesiyle başlar. TARDIS bir saavaş filosu tarafından saldırıya uğrarken Doktor, TARDIS'te telefonla Clara'yla konuşmaktadır. Doktor, Clara'yı kurtardıktan sonra TARDIS Dünya'ya iner. Doktor ve Clara, Vikingler tarafından çevrilir. Vikinglerden biri Doktor'un sonik güneş gözlüğünü kırar. Vikingler, Doktor ve Clara'yı zincirleyip köylerine kadar korumalık yapar. Doktor zincirlerden kendini kurtarır. Bir yoyo kullanarak özgürlük için pazarlık yapar. Odin'i taklit eder. Vikingler Doktor'u reddeder. Daha sonra Odin gökyüzünde görünür. Viking savaşçılarının cesaretini över ve onları Valhalla'daki ziyafet yemeğine davet eder. Sonra köyde dev robotlar ortaya çıkar ve Viking savaşçılarını -Clara ve Ashildr adlı bir kızla beraber- bilinmeyen bir yere ışınlar. Doktor, köylülerle beraber kalır. Clara, Odin ile yüzleşir ve onun testosteron için Vikingleri katlettiğini, şiddet dolu ve acımasız ünüyle övünen Mire adlı ırktan biri olduğunu öğrenir. Clara, başlangıçta köye barış içinde dönmeleri için Mire'ı ikna etse de Ashildr onlara Viking savaşçılarını katlettiği için sinirlenerek ırkına savaş açtığını söyler. Odin, yirmi dört saat sonra savaş olacağını söyleyerek Clara ve Ashildr'ı köye ışınlar. Clara, olanları Doktor'a anlatır ve Doktor köy halkına kaçmalarını önerir. Ancak köylüler kaçmayı redder ve onur ve gururla Mire ile savaşacaklarını söyler. Sonra, Doktor hüzün ve korku içinde ağlayan bir bebek sesi duyar, bebeğin ağlamalarını çevirir. Köyü ölüme terk etmeye hazırlanırken Clara kalması için onu ikna eder. Daha önce hiç savaşmamış olan bu köylülere savaş eğitimi vermeye çalışmasını söyler. İsteksizce kabul eder ve köylülere savaş eğitimi vermeye çalışır. Köyde kalanlar balıkçı ve çiftçi olduğu için mücadele becerileri oldukça zayıftır. Bu yüzden Doktor, Mire'ı yenilgiye uğratacak bir plan yapmaya karar verir. Ancak nasıl bir plan yapacağını bilmemektedir. Doktor, yakındaki boş bir odaya giderek orada elektrikli yılan içeren su varilleriyle karşılaşır. Sonra, bebek ağlarken çevirdiği "suda ateş" sözcüklerinin ne anlama geldiğini anlar. Doktor bunu kullanarak bir plan yapar. Mire savaş için ahıra geldiğinde Doktor, liderleriyle konuşur. O sırada köylüler kanca ve metal teller kullanarak dev robotların miğferlerini düşürür. Elektrikli yılanları suya tel ile bağlarlar. Doktor, robotlardan birinin miğferini çalarken robotların birkaçı elektrikle öldürülür. Ashildr, Mire miğferini takar ve Doktor'un yeniden işlediği bir teknolojiyle Ashildr'ın tasarladığı kukla Mire'a aklına bir ejderha gibi gösterilir. Clara, telefonuna bunları video olarak çeker. Robotlar korkup kaçar ve liderlerini yalnız bırakırlar. Doktor, şantaj yaparak ya burayı barış içinde terk etmelerini ya da sadece kukladan korktukları videonun her yere yayılacağını söyler. Mire lideri köyü terk eder ve köylüler bunu kutlar. Ancak, Ashildr'ın babası miğferin altında Ashildr'ın öldüğünü görür. Bu güç Ashildr'ın kalbini durdurmuştur. Doktor, sibirli ve üzgün bir şekilde ahırı terk eder ve köylülerden uzaklaşır. Clara, Doktor'u teselli etmeye çalışır. Ne yaptığını sorar. Doktor herkesi kurtarmak istediğini ve insanları kaybetmekten bıktığını söyler. Suda kendi yansımasını görünce "Deep Breath" bölümünde rejenerasyonundan sonra aynaya baktığında neden bu yüzü seçtiğini merak ettiği aklına gelir. Sonra, bu yüzün "The Fires of Pompeii" bölümündeki Caecilius'un yüzü olduğunu ve zamanın kurallarını çiğneyip o adamı kurtardığını hatırlar. Bu yüzün de ona her zaman insanları kurtarabileceğini hatırlattığını düşünür. Ahıra döner ve yeniden işlediği Mire miğferinden bir çipi Ashildr'a takar ve Ashildr hayata döner. Ayrılırken bir çip daha verir. Doktor ve Clara oradan ayrılır. Doktor, Clara'ya bu çipin kaldığı sürece vücudu tamir ettiğini, bu yüzden Ashildr'ın ölümsüz olma ihtimalinin olduğunu söyler. Clara diğer çipi neden verdiğini sorar. Doktor, ölümsüzlüğün etrafındaki herkesin öldüğünü görmek olduğunu söyler ve diğer çipi de ayrılmak istemeyeceği birine vermesi için verdiğini söyler. Ama, Ashildr'ı bir meleze çevirdiği için endişelidir. Bölümün sonunda Ashildr gülümserken görünmektedir. Ama etrafındaki manzarayla beraber dönerken gülümsemesinin acı verici bir üzüntüye dönüştüğü görünür. Vikinglerle karşılaştıktan sonra Doktor onları etkilemek için yoyo ile "sihirbazlık" yapmıştır. Dördüncü Doktor daha önce yoyolardan birini yaptığında eski yol arkadaşlarından biri olan Leela bunun sihir olduğuna inanmıştır. "Kill the Moon" bölümünde On İkinci Doktor yer çekimini test etmek için yoyo kullanmıştır. Doktor, daha önce İkinci Doktor'un "The Power of the Daleks" bölümündeki "500 Yılın Günlüğü" ve Yedinci Doktor'un "Survival" bölümünde "900 Yılın Günlüğü"nün güncellenmiş versiyonu olan "2000 Yılın Günlüğü" ile görünmüştür. Doktor bebek ile konuşabilme yeteneğini bu bölümde yine göstermiştir. Daha önce On Birinci Doktor bu yeteneğini "A Good Man Goes to War" ve "Closing Time" bölümlerinde göstermiştir. Bölümde, Peter Capaldi'nin konuk oyuncu olduğu "The Fires of Pompeii" bölümünü gösteren flashback'te Onuncu Doktor rolüyle David Tennant ve Donna Noble rolüyle Catherine Tate görünmüştür. Ayrıca Doktor'un yüzünü neden seçtiğini anladığı sahnede "Deep Breath" bölümünden gösterilen flashback gösterilmiştir. Doktor, Ashildr'ın bir "melez" olduğunu söylemesi Davros'un "The Magician's Apprentice" / "The Witch's Familiar" bölümlerinde söylediği iki büyük savaşçı ırkı olan zaman lordu ve daleklerin melezinin olabileceğini söylemesini hatırlatmaktadır. Bu bölümde olan da savaşçı özellikleri olan Vikingler ve Mire melezidir. Ashildr'a olanın bir benzeri daha önce "The Parting of the Ways" bölümünde Jack Harkness'a olmuştur. Doktor, Mire miğferini uyarlarken nötron kutuplarının akışını tersine çevirdiğini söylemiştir. Doktor bu repliği daha önce çeşitli şekillerde kırparak ifade etmiştir. Bu replik Üçüncü Doktor ile başlamıştır. Bölümün sonunda Doktor, zamanın her zamanki gibi göstereceğini söyleyerek Ashildr'ı kurtarmanın tehlikeli bir karar olabileceğini ifade etmiştir. Bu repliği daha önce Yedinci Doktor, "Remembrance of the Daleks" bölümünün sonunda kullanmıştır. Davros ve Skaro'yu yok etme kararına değinmiş ve bunun iyi bir karar olup olmadığını zamanın göstereceğini söylemiştir. Odin rolünü ilk başta, daha önce 1986 yılındaki "Mindwarp" bölümünde Kral Yrcanos'u oynayan ve 1966 yılında İkinci Doktor rolü teklif edilen Brian Blessed oynayacaktı. Ancak, çıkmak zorunda kaldığı için yerine David Schofield oynadı. Bölüm yayınladığı gece Birleşik krallık'ta 4,85 milyon seyirci tarafından izlenmiştir ve günün reytinglerinde ikinci olmuştur. Önceki bölüme göre bir artış olmuş ve sezonun yayınlandığı gece en çok izlenen bölümü olmuştur. %23,2'lik bir reyting payı alan bölümün AI skoru 82 olmuştur. The Woman Who Lived "The Woman Who Lived", Büyük Britanya bilimkurgu dizisi "Doctor Who"nun dokuzuncu sezonunun altıncı bölümü. Bölüm ilk kez 24 Ekim 2015 tarihinde BBC One kanalında yayınlanmıştır. Catherine Tregenna'nın yazdığı bölümün yönetmenliğini Ed Bazalgette üstlenmiştir. Tek başına elindeki cihazla bir uzaylı nesnesinin izini süren Doktor, 1651 yılında İngiltere'de kendisini "Kâbus Şövalye" olarak tanıtan ve bir arabayı soymaya kalkışan soyguncu ile karşılaşır. Doktor cihazını kullanarak aradığı şeyin o arabada olduğunu öğrenir. Ama sürücü arabayla uzaklaşır. Erkek sesi olan soyguncuyla konuşurken, soyguncu yüzünü gösterir ve onun daha önce Viking köyünde Mire teknolojisiyle hayata döndürdüğü kız olduğunu görür. Yıllarca yaşadığı hatıraların çoğunu unutmuş, çok kez sevdiklerini kaybetmenin acısını yaşamış ve bu acıları unutmaya çalışmıştır. Önceden adı Ashildr olan kadın adını yalnızlığından dolayı "Ben" olarak değiştirmiştir. Doktor'a kendisini bu dünyadan uzaklara götürmesi için yalvarır, ama Doktor kabul etmez. Doktor, Ben'in günlüğünü karıştırırken bazı sayfaların yortılıp atılmış olduğunu ve bazı sayfalarında da gözyaşı olduğunu görür. Daha önce üç çocuğunun olduğunu ve çocuklarını Büyük Veba Salgınında öldüğünü, aynı hatıraları yaşamamak için bir daha çocuk sahibi olmadığını öğrenir. Ben ve Doktor, bir evden nesneyi çalar. Bacanın üstüne tırmanarak kaçarlar ve başka bir haydut olan Sam Çabuk'a yakalanıp onu da atlatırlar. Doktor nesnenin, "Hades'in Gözleri" olduğunu söyler ve antik Yunan mitolojisine göre öbür dünyaya portal açtığına veya uzaya inanmaktadır. Nesnenin ilk sahibi ve Ben'in dostu olan aslan benzeri uzaylı Leandro ile tanışır. Ölen karısıyla temasa geçmek için bu nesneyi istediğini ve Ben'le beraber galaksilerarası gezeceğini söyler. Ancak, nesne herhangi birisinin ölümüyle aktif olmaktadır ve Ben, yarı kör ve sağır olan uşağını öldürmek ister. Doktor buna karşı çıkar ve Ben, Doktor'u tutmaları için mızraklı askerlerine bırakır. Sam Çabuk'un idam edileceği Tyburn'e gider. Doktor, askerlerden kaçarak Ben'i takip eder. Tyburn'de Sam Çabuk'un idamı sırasında Sam Çabuk ile şakalaşır ve psişik kağıdını kullanıp Oliver Cromwell'ın Çabuk'u affettiğini söyleyerek idamı engeller. Ancak, Ben sonunda nesneyi Çabuk'un göğsüne saplayarak onu öldürür ve gökyüzünde bir portal açılmaya başlar. Leandro aslında kendi halkının Dünya'yı işgal etmesine yardım etmek için portali açtırmıştır. İdamı izlemeye gelen kalabalığı öldürmeye hazırlanır. Bunun olmasıyla Ben, vicdanının olduğunu hatırlar ve Doktor'un verdiği ikinci Mire teknolojisini Çabuk'a enjekte eder. Swift'in hayatını kurtarır ve portal kapanır. Leandro başarısız olduğu için halkı tarafından öldürülür. Daha sonra Doktor Çabuk'un ölümsüz olmama ihtimalinin olduğunu, çünkü enerjisinin çoğunu portali kapatmak için harcadığını söyler. Ben, Doktor'a arkadaş olduklarını ve dikkat edeceğini söyler. Daha sonra Doktor orayı terk eder. Doktor, TARDIS'teyken Clara gelir ve telefonunda öğrencisiyle çektirdiği bir özçekimi gösterir. Doktor, fotoğrafın arkaplanında görünen ben'i fark eder. Doktor, Ashildr'a daha önce Beşinci Doktor'un öyküsü "The Visitation"da görünen Terileptillerin Büyük Londra Yangınına neden olduğunu söylemiştir. Doktor'un şakaya karşı olduğunu söylemesi "Robot of Sherwood" bölümünde Doktor'un Robin Hood'u ve grubunun hep neşeli olup şakalar yaptıkları için kızmasına göndermedir. Doktor, Ashildr'a kendisi gibi olan Kaptan Jack Harkness'ın gelecekte kendisini bulabileceğini ve ölümsüz birinin yol arkadaşı olmasını istemediğini söylemiştir. Doktor, daha önce de ölümsüz bir yol arkadaşının olmasını istemediği için kendisinden kaçtığını Jack Harkness'a 3. sezonun "Utopia" bölümünde söylemiştir. Doktor Ashildr'ın maskesinden dolayı ona "Zorro" demiştir. Johnston McCulley tarafından tasarlanan maskeli haydut ilk kez 1919 yılında gösterilmiştir. Struan Rodger, daha önce 1. sezon ve 3. sezon arasında "Boe'nun Yüzü"nü seslendirmiştir. Bölüm, yayınlandığı gece Birleşik Krallık'ta 4,39 milyon seyirci tarafından izlenmiştir. %20,2'lik bir reyting payı almıştır. Getae Getae ya da ya da Gets (, tekil ; ; ) Günümüzde Bulgaristan'ın kuzeyi ile Romanya'nın güneyinde, Aşağı Tuna'nın her iki tarafında yerleşmiş birçok Trak kabilesine verilen isimdir. Hem tekil Get hem de Getae Yunanca exonym kelimesinden türemiştir, bölge Karadeniz sahilinde bulunan Yunan kolonilerinin hinterlandıydı. Bu durum bu halkın erken tarihlerde Antik Yunanlar ile temas kurmasına neden olmuştu. Türkiye Devrimci Maden Arama ve İşletme İşçileri Sendikası Türkiye Devrimci Maden Arama ve İşletme İşçileri Sendikası "(ya da kısaca DEV. MADEN-SEN)", 1959'da kurulmuş, şu anda Türkiye Devrimci İşçi Sendikaları Konfederasyonu'na (DİSK) bağlı olarak madencilik ve taş ocakları iş kolunda faaliyet göstermek üzere örgütlenen sendikadır. Merkezi Ankara'dadır. MTA (Maden Tetkik ve Arama Enstitüsü) işçileri ve teknik elemanları tarafından 1959'da MTA-İŞ adıyla kuruldu. 1975 yılına kadar TÜRK-İŞ üyesi olan sendika, daha sonra DİSK'e katıldı. MTA'nın yanı sıra TKİ (Türkiye Kömür İşletmeleri), Demirçelik ve Etibank kamu madenlerinin yanı sıra özel sektör işyerlerinde örgütlendi. 1980 yılına gelindiğinde 25.000'e yakın üyesi bulunmaktaydı. 12 Eylül Darbesi ile birlikte DİSK'e bağlı diğer sendikalar gibi faaliyetlerine ara verildi. 1992'de yine DİSK'e bağlı diğer sendikalarla birlikte tekrar açıldı. Sendikanın çalışmalarına verilen bu zorunlu 12 yıllık ara üye sayısında ciddi düşüşlere neden olmuştur. MTA-İş, 1999 yılında madencilik işkolundaki DİSK'e bağlı diğer sendika olan Yeraltı Maden-İş ile birleşme kararı aldı ve sendikanın ismi Türkiye Devrimci Maden Arama ve İşletme İşçileri Sendikası, kısaltması ise DEV, MADEN-SEN olarak belirlendi. 29-30 Ekim 2011 tarihleri arasında gerçekleşmiştir. Sendikanın uluslararası üyeliği bulunmamaktadır. 2005-2014 yılları arasındaki üye sayısındaki değişim şöyledir: 2015 yılı itibarıyla üye sayısı 555'tir. Merkez Yönetim Kurulu şu üyelerden oluşmaktadır: Denetim Kurulu şu üyelerden oluşmaktadır: Disiplin Kurulu şu üyelerden oluşmaktadır: Sendikanın yönetim organları tüzüğüne göre şöyledir: Merkezi dÃ¼zeyde: Şube düzeyinde: Danışma organları: Sendikanın 13 temsilciliği bulunmaktadır: Kütahya/Bursa, Aydın/Muğla, İzmir, Manisa/Balıkesir, Bolu, Zonguldak, Kayseri, Adana, Trakya, Yozgat, Ordu, Diyarbakır, Manisa/Soma Jarell Eddie Jarell Eddie (d. 30 Ekim 1991), EuroLeague ve Basketbol Süper Ligi ekiplerinden Fenerbahçe forması giyen Amerikalı profesyonel basketbolcu. Kolej basketbolunu Virginia Tech Üniversitesi'nde oynamıştır. Juwan Staten Juwan Staten (d. 21 Mayıs 1992), Finlandiya Basketbol Ligi takımlarından Salon Vilpas Vikings forması giyen Amerikalı profesyonel basketbolcu. Ä°z İz Ahmet Sami Özbudak tarafından yazılmış bir tiyatro oyunudur. 2013 yılında yazılan bu oyun GalataPerform topluluğu tarafından sahnelenmiştir.Özbudak,bu oyunla Avrupa'nın en prestijli ödüllerinden biri olarak gösterilen Heidelberger Stückemarkt Avrupa Genç Yazar Ödülü 'nü aldı.Kendisine aynı oyunla 2013 yılında Tiyatro..Tiyatro Dergisi yılın oyun yazarı ödülü geldi.Son olarak 18. Afife Tiyatro Ödülleri kapsamında Cevat Fehmi Başkut Özel Ödülü'nü aldı Türkiye nin yakın tarihindeki üç farklı dönem, Tarlabaşı ndaki yüzyıllık bir binada aynı anda yaşanırsa nasıl İz ler bırakır 1950 lerde yaşayan ve 6-7 Eylül olaylarına tanık kızkardeşler Markiz ve Eleni; 1980 lerdeki devrimci Ahmet ve onun Karadenizli ev sahibi Turgut Usta; 2000 lerde aynı evde yaşayan ve seks işçisi olarak çalışan Sevengül adlı travesti ve onun sevgilisi Rizgar... Hepsi aynı oyunda, aynı evde bir arada... Birleşik Metal İşçileri Sendikası Birleşik Metal İşçileri Sendikası "(ya da kısaca BİRLEŞİK METAL-İŞ)", 1949'da kurulmuş, şu anda Türkiye Devrimci İşçi Sendikaları Konfederasyonu'na (DİSK) bağlı olarak metal iş kolunda faaliyet göstermek üzere örgütlenen sendikadır. Merkezi Ankara'dadır. 1947'de Sendikalar Kanunu'nun kabul edilmesinin ardından ilk kurulan sendikalardan biridir. 1947 yılında Demir-İş adıyla kuruldu. 7 Ekim 1956'da ismi Türkiye Maden-İş olarak değiştirildi. Türkiye Maden-İş, Kemal Türkler önderliğinde Türkiye işçi hareketi tarihinin önemli grevlerine öncülük etmiş bir sendikadır: Kavel Grevi (1963), Sungurlar Direnişi (1969) ve MESS'e bağlı işyerlerindeki 1964, 1977-1978 ve 1980 yıllarında gerçekleşen grevler. Türkiye Maden-İş, 15 Ocak 1967'de DİSK'in kurucuları arasında yer almıştır, 15-16 Haziran İşçi Direnişi'nin de örgütleyicilerindendir. BİRLEŞİK METAL-İŞ'i oluşturan bir diğer sendika ise 12 Eylül 1963'te kurulan ve bağımsız olarak faaliyet yürüten Otomobil-İş'ti. Otomobil-İş, 1980 MESS grevlerinde Türkiye Maden-İş ile eylem birliği gerçekleştirmişti. 12 Eylül Darbesi ile birlikte DİSK'e bağlı diğer sendikalar gibi Türkiye Maden-İş'in de faaliyetlerine ara verildi. Ancak bağımsız bir sendika olan Otomobil-İş kapatılmadığı için Türkiye Maden-İş üyeleri bu sendikaya yöneldi. 1980 sonrasının ilk önemli grevlerinden sayılan NETAŞ grevi Otomobil-İş önderliğinde gerçekleşmiştir. Türkiye Maden-İş, 1992 yılında DİSK'e bağlı diğer sendikalarla birlikte tekrar açıldı. 4-5 Eylül 1993 tarihinde Otomobil-İş ile Türkiye Maden-İş birleşme kararı alarak BİRLEŞİK METAL-İŞ'in kuruluşu duyuruldu. Son genel kurulunu 29-30 Ekim 2011 tarihleri arasında gerçekleşmiştir. Türkiye Maden-İş'in kurucuları: Otomobil-İş'in kurucuları: IndustriAll "(European Industrial Workers’ Union)" üyesidir. 2005-2014 yılları arasındaki üye sayısındaki değişim şöyledir: 2015 yılı itibarıyla üye sayısı 25.595'tir. Merkez Yönetim Kurulu şu üyelerden oluşmaktadır: Denetim Kurulu şu üyelerden oluşmaktadır: Disiplin Kurulu şu üyelerden oluşmaktadır: Sendikanın yönetim organları tüzüğüne göre şöyledir: Merkezi dÃ¼zeyde: Şube düzeyinde: Danışma organları: Sendikanın 9 şubesi (Anadolu, Bursa, Eskişehir, Gebze, İstanbul 1 no'lu, İstanbul 2 no'lu, İzmir, Kocaeli ve Trakya) ve 4 bölge temsilciliği (Manisa, Mersin, Düzce, Bilecik) bulunmaktadır. Sendikanın ayrıca Gönen ve Sapanca'da eğitim ve dinlenme tesisleri vardır. Gönen'deki tesisin adı eski genel başkanlarına bir saygı göstergesi olarak "Kemal Türkler Eğitim ve Dinlenme Tesisleri" olarak belirlenmiştir. TCG Bayraktar (L-402) TCG "Bayraktar" (L-402), tamamen Türkiye'de inşa edilmiş yerli ve milli amfibi tank çıkarma gemisidir. TCG "Sancaktar" (L-403)'ün ikizidir. Deniz Kuvvetleri Komutanlığı ihtiyacına binaen Mayıs 2008'de yayınlanan iki adet Amfibi Gemi (LST) Tedarik Projesi Teklife Çağrı dosyasına teklif verilmiş, yapılan değerlendirme sonucunda Savunma Sanayii İcra Komitesi tarafından Anadolu Tersanesi (ADİK) ile Savunma Sanayii Müsteşarlığı arasında sözleşme görüşmelerine başlanması kararı verilmiştir. Görüşmeler sonucu sözleşme 16 Haziran 2011 tarihinde imzalanmış ve üretim takvimi 17 Haziran 2013 tarihinde başlamıştır. 3 Ekim 2015'te suya indirilmiş ve 14 Nisan 2017'de Deniz Kuvvetleri Komutanlığı'na teslim edilmiştir. KasÄ±m Yolageldili Kasım Yolageldili (d. 1874 Selvi Dereli, Bulgaristan - ö. 22 Haziran 1936 Edirne, Türkiye) Türk siyasetçi Kasım Yolageldili Bulgaristan’ın Selvi Kasabası Dereli Köyünde 1874 yılında doğmuştur. Babası Hacı İbrahim Ağa, annesi Hacı Ayşe Hanım’dır. 1878 yılında Yolageldili ailesi Edirne’ye göç ederek Havsa ilçesine bağlı Yolageldi Köyü’nü kurdurmuşlardır. Kasım Bey, Edirne’de orta öğrenimini tamamladıktan sonra ticarete atılmıştır. 1904 Yılında Havsa Belediye Reisi olan Kasım Yolageldili, Orduya vagon hediye ettiği için II. Abdülhamid tarafından madalya ile ödüllendirilmiştir. 1908 Meşrutiyet’in ilanından sonra İttihat ve Terakki Cemiyetine üye olmuş ve politikaya atılmıştır. Bu nedenle Trakya’da tüm yaşamı boyunca etkin bir rol oynamıştır, Balkan Savaşı boyunca Ordu'nun iaşesini temin etmiştir. Birinci Dünya Savaşı sonucu bütün Trakya’nın Yunanlar tarafından işgal edileceğini tahmin ederek, Türk-Müslüman halkının hak ve hukukunu korumak, Doğu-Batı Trakya’nın Yunan işgaline ve ilhakına karşı koymak üzere Edirneli Talat Paşa’nın tavsiyesi üzerine Belediye Başkanı Şevket Dağdeviren, Avukat Şeref Aykut ve Edirne Milletvekili Faik Kaltakkıran ile birlikte Trakya Paşa-eli Müdafaa-i Hukuk Cemiyeti 'nin dört kurucusundan biri olmuştur. Edirne’nin 1920 yılında Yunanlar tarafından işgal edilmesi üzerine Bulgaristan’a geçerek önce Kızanlık, daha sonra Eski Zağra’da çeteler oluşturmuştur. Daha sonra bu çetelerin Bulgaristan sınırından geçerek Yunan işgali altındaki Edirne ve çevresindeki Yunan birliklerine, Yunan karakollarına baskınlar yapmalarını sağlamıştır. Bu sayede Trakya’daki Yunan tümenlerinin Anadolu’ya geçmelerini önleyerek Mustafa Kemal’in Anadolu’daki Milli Mücadelesine büyük katkı sağlamıştır. Mücadelenin sonuna kadar hiçbir maddi karşılık beklemeden etkinliklerini sürdürmüştür. Zaferin kazanılmasından sonra 25 Kasım 1922’ de Edirne’nin Kurtuluş günü Bulgaristan’dan gelerek, diktirdiği büyük Türk bayrağını Selimiye Cami’nin iki minaresi arasına çektirmiştir. Atatürk'ün emriyle oluşturulan İstanbul ve Trakya Şeker Fabrikaları Anonim Şirketi'nin 10 kurucusundan biridir. Kasım Yolageldili, Cumhuriyetin ilanı ile Edirne’ye Belediye Başkanı olmuştur. Beyaz şeritli İstiklâl Madalyası sahibi Kasım Yolageldili, 1936 yılının 22 Haziran günü yaşama veda etmiştir. Naaşı Yolageldili Köyü’ne gömülüdür. Afjet Afyonspor Afjet Afyonspor, Türkiye'nin Afyonkarahisar merkezli, 2. Ligde mücadele eden futbol kulübüdür. Profesyonel futbol liglerinde Afyonkarahisar'ın tek temsilcisidir. 2013'te Afyonkarahisarspor`un kapanmasından sonra bu takımın devamı niteliğinde, Süper Amatör Küme takımlarından Sahipataspor'un isim değiştirmesiyle kurulmuştur. İç saha maçlarını spor kompleksi içinde yer alan Afyon Yeni Şehir Stadında oynamaktadır. 2013'te Sahipataspor'un isim değiştirmesiyle kurulan Afjet Afyonspor, ilin sembolü haşhaş çiçeğinin rengi mor-beyaz formasıyla 2013-2014 sezonunda Afyon Süper Amatör Ligde başarılı bir sezon geçirmiştir. Kulübün ilk başkanı Salih Sel’dir. Afjet Afyonspor'un ilk antrenörü Ufuk Süer'dir. Afjet Afyonspor 2013-2014 sezonunda Süper Amatör Lig'de 22 maçta 64 puanla 12 takım içinde ligi 1. bitirmiş ve Bölgesel Amatör Lige yükselmiştir. 2014-2015 Bölgesel Amatör Lig sezonu 7. Grupta 26 maçta 54 puanla 14 takım içinde Bodrum Belediyesi Bodrumspor'un ardından ligi 2. bitirmiştir. 2015-2016 sezonunda Kırgızistan millî takımında oynayan Mirlan Murzaev ve Toma Tabatadze (Gürcistan) transferleriyle Bölgesel Amatör Lig 7. Grup'u birinci sırada tamamlayıp play off maçında Halide Edip Adıvar'ı 2-0 yenerek tarihinde ilk kez 3. Lig'e yükseldi. 2016-17 sezonunda 3. Lig 3. Grup'ta şampiyon olarak tarihinde ilk kez 2. Lig'e yükseldi. 2017-18 sezonunda Kırmızı Grubu 3. tamamlayan takım play-off müsabakaları final maçında Sakaryaspor'u 2-1 mağlup ederek 1. Lig'e yükseldi. Böylece 3 sene üst üste Şampiyon olarak lig atlamış oldu. 2018-19 sezonunda 1. Ligde ilk sezonunda ligde tutunamayıp tekrar 2. Lige düşmüştür. Hâlen 2. Ligde mücadele etmektedir. 2018-2019 2017-2018, 2019- 2016-2017 2014-2016 2013-2014 Play Off Şampiyonluğu (1) : 2017-2018 Şampiyonluk (1) : 2016-2017 Şampiyonluk (1) : 2015-2016 "* 2019-2020 sezonunda COVİD-19 pandemisi sebebiyle liglere ara verildikten sonra 2. lig devam ettirilmedi ve puan durumundaki son haliyle takımlar play-off oynadı. Afjet Afyonspor, 43 puanla, İnegölspor'un 2 puan gerisinde 6. sırada olduğu için play-off maçlarına katılamadı." Yevgeni Baburin Yevgeni Eduardoviç Baburin (d. 4 Temmuz 1987; Nijniy Novgorod, SSCB), Rusya Basketbol Süper Ligi takımlarından BK Nijniy Novgorod'da oynayan Rus millî basketbolcudur. 1.90 boyundaki Baburin, Şutör gard olarak forma giymektedir. İslam ve sarhoşluk İslamiyet ile sarhoşluk durumu arasındaki ilişki İslam hukuku (fıkıh), tasavvuf, İslami edebiyat, İslam tıbbı ve gündelik yaşam ve iktidar alanları içinde değerlendirilebilir. Buradaki sarhoşluk kimi zaman doğrudan fiziki bir maddenin kullanımından doğan bir durum olduğu kadar sevilende kendini/egoyu kaybetmekten doğan ruhsal/manevi bir hal ve sembolik içeriğe kadar bir dizi farklı düzey ve anlam katmanlarına işaret edebilmektedir. Fiziken oluşan sarhoşluk İslam hukuku içinde çoğunlukla yasak kapsamı içinde değerlendirilirken (bazı mezheplerde sarhoşluk etmeyecek miktarına izin verilmiştir) bazı tasavvufi, batınî/içrek/ezoterik dini gruplarda ruhsal gayeye yönelen sufinin vecde girmesine yardımı olacağı anlayışıyla izin verilen hatta kimi zaman övülen bir durum olabilmektedir. Geçmişte "içecekler" bahsi altında fıkıh (İslam hukuku) alanında tartışılan alkol ve diğer keyif verici maddeler günümüzde de İslam/Müslüman toplumlarında tartışılmaya devam etmekte ve seküler/dini grupların kimi zaman ateşli tartışma, zıtlaşma alanı içindeki ayrıştırıcı/etiketleyici bir sembol haline gelmiştir. Günümüz dünyasında alkol ve benzeri sarhoşluk verici maddelerin kullanılmaması kişilerin dindarlığının ayırt edici işareti olarak kabul edilmektedir. Kuran-ı Kerim'de içkiyle ilişkin Mekke ve Medine dönemine ait ayetler bulunmaktadır. Ayetlerde sarhoşluk namazın kılınmasına mani bir durum olarak geçmektedir. ""Ey iman edenler! Sarhoş iken -ne söylediğinizi bilinceye kadar-namaza yaklaşmayın"..." (Nisa Suresi 4/43) Mezhepler konuyla ilgili Muhammed'in çok sayıda sözlerini (hadisler) aktarmış ve görüşlerini bu hadisler çerçevesinde oluşturmuş veya yorumlamışlardır. Sarhoşluk hadislerde müslüman birey için istenilmeyen/hoşa gitmeyen dolayısıyla da yasak ilan edilen bir haldir. ""Her sarhoşluk veren şey hamrdır (şarap), her hamr da haramdır"" (Müslim, ""Eşribe"", 10; Ebû Dâvûd, ""Eşribe"",5; Tirmizi, ""Eşribe"", 3) ""Çoğu sarhoşluk veren şeyin azı da haramdır" ("Ebû Davud, ""Eşribe"", 5; Tirmizî, ""Eşribe"", 3; Nesâi, "Eşribe", 25")" Maliki, Şafii ve Hanbeli gibi Sünni mezheplerle Şiilikte sarhoşluk verici maddelerin damlasının kullanılması dahi haram kabul edilirken Hicri 6. (Miladi 12. yüzyıl) yüzyıla kadar geçen dönemde Hanefi mezhebi bilginleri ham üzümden imal edilen şarap haricindeki sarhoş edici maddelerin bizzat değil sarhoşluk verici miktarının kullanımının haram olduğunu iddia etmişlerdir. Sarhoş edici içecekler bahsinde tartışma "Hamr" ve "Nebiz" kelimelerine verilen anlamlar üzerinde sürdürülmüştür. Temelde üzümden belirli bir yapım tekniğiyle üretilen Hamr'ın tüm sarhoş edici içecekleri kapsayıp kapsamadığı yönündeki tartışmalar ilk dönem Hanefi fıkıhçılarını diğer mezhep imamlarından farklı olarak asıl yasağın Hamr ile ilgili olduğu ve üzüm haricindeki ve üzümden imal edilse dahi farklı bir yapım tekniğiyle üretilen ve genel olarak "Nebiz" adı verilen sarhoş edicilerin ise sarhoş etmeyecek miktarının kullanımının helal olduğu görüşünü savunmaya yöneltmiştir. Her türlü sarhoşluk vericinin damlasının dahi haram olduğunu iddia eden diğer mezheplerin aksine Hanefi bilginleri özellikle ilk dönemlerde bu görüşü benimsememiş ve Nebiz'in sarhoşluk verici miktarda kullanıldığı takdirde ceza verildiği ancak az miktarda kullanıldığında herhangi bir cezalandırmanın söz konusu olmadığına ilişkin rivayetleri kendilerine dayanak olarak almışlardır. Üstelik bu rivayetler sadece bazı önde gelen sahabelerden değil (Ömer bin Hattab ve Abdullah İbn Abbas gibi) aynı zamanda Muhammed'e de dayanmaktaydı. Örneğin Veda haccı sırasında gerçekleşen bir hadise ile ilgili İbn Abbas kanalıyla gelen bir rivayet şu şekildedir: "Resullullah'a bir nebiz getirildi. Onu koklayınca kaşlarını çattı ve köleye uzatınca yanındakiler: ""Ya Rasulallah bu helal midir yoksa haram mıdır?"" diye sordular. Bunun üzerine Peygamber onu geri getirmesini söyledi ve beraberinde bir maşraba da su istedi. O suyu nebizin üstüne döktü ve şöyle dedi: 'İçecekleriniz şiddetlenirse onu(n sertliğini) su ile kırınız.' Araştırmacı Najam Haider, konuyla ilgili uzun sayılabilecek ayrıntılı makalesinde Hicri 8.yüzyılda (Miladi 14.yy) Hanefi hukukçularından (fakih) Ubaydullah b. Mesud al-Mahbubi'nin (747/1346) tüm sarhoş edicileri toptan yasaklama kararına kadar diğer Sünni ve Şii mezheplerden farklı olarak Hanefi mezhebinin içinde sarhoşluk veren maddelerin her türlü kullanımı din dışı (haram ya da mekruh) olarak kabul edilmemekteydi. Hanefiliğin kurucu önderlerinden İmam-ı Azam ve talebeleri ham üzümden elde edilen şarap haricinde diğer sarhoşluk verici maddelerin sarhoşluk vermeyecek miktarının kullanımını helal kabul etmişlerdir. Esasen İmam-ı Azam'ın dahil olduğu Kûfe hukuk okulu ilk zamanlarda bu görüşüyle diğer hukuk okullarından ayrılmaktaydı. Hanefî hukukçulara göre Kur'anda asıl yasaklılık hali nebiz için değil hamr içindi ve "Hamr" Arap dilinde; “kaynatılmadan, çiğ olarak kendi kendine kabaran, fokurdayıp köpük atan yaş üzüm suyundan elde edilen içki”ye verilen addır. Diğer alkollü içkilerin haramlığı kıyas yoluyla sâbit olduğundan bunlar için hamr ifadesi mecâzi olarak kullanılmıştır. Bu ayırım sonucunda İmam Muhammed dışındaki Hanefîlerle Nehaî, Sevrî, İbn Ebî Leylâ, Şüreyk ve İbn Şübrüme gibi hukukçular, naslarda zikredilen ve yalnızca çiğ üzüm suyundan yapıldığını ileri sürdükleri hamr’ın azı ve çoğunun haram olduğunu belirtmişler, diğer alkollü içkilerin sarhoş etmeyecek miktarda içilmesinin haram olmayacağını ileri sürmüşlerdir. Cezayı gerektiren sarhoşluk durumu ise Ebu Hanife'ye göre kişinin yer ile göğü, kadın ile erkeği birbirinden ayırt edemeyecek derecede sarhoş olmadır. Ebu Hanife'nin öğrencisi olan Ebu Yusuf'un görüşüne göre ise kişinin konuşmasında karışıklık-bozukluk olursa ceza gerektirir miktara ulaşılmış sayılır. Hanefi fıkıhçılarınca bile Hamr dışındaki içilmesinde bir sakınca görülmeyen sarhoş edici maddelerin kullanımından doğan sarhoşluğa ceza verilmesi şarttı. İlk dönem (Hicri 4.yüzyıl) Hanefi mezhebi imamlarından İmam Tahavi'nin bir kimse nebiz (üzümden imal edilen şarap dışındaki sarhoşluk verici tüm maddelerin genel adı) içip sarhoş olursa imamların tümüne göre kendisine had cezası uygulanacağını açıkça bildirir. Bkn.Nebiz Ä°slamiyet ve Keyif Vericiler İçki kullanımına yönelik ceza için gereke tespit işlemine gelince Mâlikîlere göre sadece içki kokusu dahi delil kabul edildiği halde, sarhoşluk daha kuvvetli delil sayılır. Şâfiî ve Hanbelî ekollerinde içkinin ağız ya da başka yollarla alınmasına göre farklı ve birden fazla görüş vardır. Ağız dışından alınan içkinin suç unsuru oluşturmadığı görüşünü savunanlar için sadece sarhoşluk delil sayılamaz. Çünkü sarhoşluğun içme yoluyla oluştuğu kesin değildir. Malikilere göre koku delil sayılmakla birlikte Hanefi, Şafii ve Hanbelilere göre koku delil değildir çünkü kişi zorla içirilmiş olabileceği gibi ağzını içki ile çalkalamış olabilir veya içki kokusunu andıran bir meyve suyu içmiş olabilir. Malikiler kusmayı da içki kullanımına delil sayarken diğer mezhepler kusmayı delil saymazlar ve bu yöndeki Ömer ve Osman'ın uygulamalarını onların kendi içtihatları olarak kabul ederler Cezaya gelince içki kullanımına yönelik Kur'an-ı Kerim'de herhangi bir ayet bulunmamaktadır. Cezalar Muhammed'in ve sahabelerin uygulaması çerçevesinde tayin edilmiştir. Muhammed'in içki içen veya sarhoş olarak önüne getirilen kişilere yönelik olarak uygulamasıyla ilgili aktarılan rivayetlerden bazıları şunlardır: "Ebû Hureyre anlatıyor: Bir kere Peygamber’in huzuruna şarap içmiş birini getirmişlerdi. Allah Rasûlü orada bulunanlara: “Şu adama vurunuz!” buyurdu. Bunun üzerine kimimiz eliyle, kimimiz ayakkabısı, kimimiz de ihramıyla vurdu. Daha sonra bazıları bu kişiye: “Allah seni kahretsin, rezil etsin!” dediler. Peygamber: “Hayır öyle söylemeyin, bu adamın aleyhinde söylenip de şeytana yardım etmeyin” buyurdu. Ömer’in rivayetine göre; zaman zaman Peygamber’i güldüren, adı Abdullah ve lakabı “hımâr” olan bir adam vardı. Allah Rasûlü,içki sebebiyle bu adamı dövdürmüştü. Bir gün yine içkili olarak getirildi. Peygamber dövülmesini emretti…” Ancak bu tip cezalandırmanın mutlak, değiştirilmez olmayıp cezayı karar vericinin tayin edeceğini düşünen kişiler aşağıdaki İbn Abbas'dan aktarılan rivayet ve Ömer'in cezayı iki katına çıkarma uygulamasını örnek olarak göstermektedir. Çünkü eğer değişmez bir ceza yani had olacaksa cezada arttırma ya da eksiltme yapmak mümkün değildir. "İbn Abbas’ın rivayetine göre; Allah Rasûlü içki konusunda kesin bir had belirlememiştir. Bir adam içki içmiş sarhoş olmuştu. Caddede yalpalayarak yürürken görüldü ve Peygamber’e götürülürken İbn Abbas’ın evinin önüne gelince birden kaçtı ve oraya sığındı. Durum Allah Rasûlüne anlatılınca güldü ve “böyle mi yaptı?” demekle yetindi ve hakkında hiçbir işlem yapmadı." "Sâib b.Yezid anlatıyor: Biz Peygamber ve Ebu Bekir zamanında ve Ömer’in hilâfetinin ilk yıllarında içki suçundan ceza verilmek üzere getirilen kişiye; elimiz, ayakkabı ve ihramımızla vurarak cezasını verirdik. Ömer, daha sonra kırk değnek vurdu, insanlarda ahlâk zayıflayınca bunu seksen değneğe çıkardı." Mezhepler içki ve/veya sarhoşluğa verilecek sopa cezasının infazı infazı sırasında, kullanılan değneğin biçimi, vurulan organlar vs. hakkındaki ayrıntıları da tayin etmişlerdir. Buna göre sopa budaksız ve tek parça olması; vuruşların yaralama ve ölüme yol açacak şiddette olmaması ve tek uzuv yerine çeşitli uzuvlara dağıtılması, suçlunun üzerinde bulunan gömlek vs. dışında acıyı hissetmesine engel olacak derecede kalın elbiselerin çıkartılması genel olarak benimsenmiştir. Cezanın uygulanma biçimi konusunda da mezhepler arasında farklı görüşler öne sürülmüştür. Hanefî ve Hanbelî hukukçular, infazın kamuya açık olarak toplumun önünde yapılması gerektiği Mâlikî ve Şâfiîler ise, cezanın en az dört kişi huzurunda infaz edilmesinin yeterli olduğunu kabul etmişlerdir. Ehl-i Sünnet mezhebi bilginleri günümüzde dinen yasak olduğunu düşünmekle birlikte alkol kullanımının kişiyi dinden çıkarmayacağı ancak kişiyi cezaya müstahak kıldığını kabul etmektedirler. Ancak alkollü içki kullanımının dinen yasak olmadığını söyleyen kişiler bu bilginlere göre günahkar olmakla kalmamakta aynı zamanda dinden de çıkmakla suçlanırlar (tekfir). Bknz.Tekfir Ä°slamiyet ve Alkol İçkili, rakslı ve temâşâlı yeme-içme toplantılarını tanımlayan işret meclisleri İslam öncesi kadîm İran'dan İslâm hilafeti dönemine geçip sultanların geleneği haline gelmiştir. Bazı araştırmacılar Orta Doğu'da içki kullanımının özellikle toplumun üst sınıflarında bir hak olarak görüldüğü orta sınıfların ise dindarlığı içkiden uzak durmakla birlikte yürüttükleri ve alt sınıfın ise içki dışındaki sarhoş edici maddeleri (afyon vs.) daha fazla kullandıklarını ifade etmektedirler. İçki kullandıkları iddia edilen yöneticilerden bazılarının isimleri şunlardır: Emevi hükümdarlarından Yezid Bin Muaviye, Abdulmülk Bin Mervan, Yezid Bin Abdulmülk, Yezid bin Velid Abbasi hükümdarlarından Harun Reşid, Me'mun Fatımılardan Mustansır Safevi Sultanı Hüseyin (1668–1726), II. Selim, Sultan Abdülmecid, Şah Cihangir, Sultan IV.Murad vs. Bazı sultanların içkiye yönelik hoşgörüleri Şâhnâme, Kâbûsnâme, Nizâmî'de ve Germiyanlı musâhib şairlerin eserlerinde işret meclislerinin adablarının anlatımında da kendini göstermektedir. Bu meclislerin şaraplı içki alemi özelliği sürekli yinelenmiştir. İslam öncesi Arap toplumunda da içki kullanılmakta hatta bazı şairler içkiye övgüler düzen şiirler yazmaktaydılar. İslamiyet sonrası sayıları azalmış olsa da şaraba ilişkin şiirler de içki kullanımı da tamamen ortadan kalkmamıştır. Tarihi kayıtlarda içkinin yasaklanmasından sonra bile içki kullanmaya devam eden bazı sahabelerden söz edilmekte oluşu da bunu göstermektedir. Dihyet'ül-Kelbi, Abdullah vb. sahabelerin içki kullandıkları ve sarhoşluklarından ötürü kendilerine had (sarhoşluk durumunda sopa ile) cezası uygulandığı bilinmektedir. Muhammed zamanında içki içen Nuaymân isimli bir sahabenin sarhoş halde peygamberin huzuruna getirildiği ve kendisine peygamberin emriyle sopa cezası uygulandığı ancak diğer sahabelerin lanet etmesi üzerine peygamberin onların lanet ve kötü söz söylemelerine engel olduğu hatta bir keresinde o sahabenin Allah ve Resulünü sevdiğine bizzat peygamberin şahit ettiği haberi bildirilmektedir. Ünlü İslam tarihçisi Mesudî'nin aktardığına göre Osman'ın devrinde onun tarafından Kûfe'ye vali tayin edilen Velid b. Ukbe b.Ebi Muayt'ın nedim ve şarkıcılarla akşamdan sabaha kadar sürekli şarap içtiği haberinin halifeye kadar ulaşmış ve Ali'nin de olduğu bir mecliste aleyhindeki şahitlerin doğru söyledikleri ortaya çıkınca Kûfe valiliğinden azledilerek yerine Said b. El-As'ın tayin edilmiştir. Ünlü İslam coğrafyacısı Mukaddesi (M.946/H.335-M.1000/H.390) miladi 10.yüzyıldaki müslüman ülkelerle ilgili gözlemlerini aktardığı ünlü eseri Ahsenü't-Takâsîm'de Mısır'ın çeşitli bölgelerindeki erkeklerin ayyaşlığından hatta yaşını başını almış kişilerin sürekli sarhoş gezindiğinden söz eder. İslam araştırmacısı Adam Mez, Mukaddesi'den Eski Kahire'de dini önderlerin bile (meşayih) şarap içmekten çekinmediğini, Fas'ta ise özellikle kadınların şarap düşkünü olduğunu aktarır. Arap ve İranlılarda olduğu gibi Türklerin de İslamiyet öncesi eğlence kültürlerinde alkollü içkilerin yeri olduğu ve İslamiyetin kabulü sonrasında getirilen yasaklamalara karşın içki adetinin ortadan kalkmadığını biliyoruz. Hatta Türklerin İslamiyet sonrası en eski yazılı kaynaklarının başında gelen Dede Korkut kitabında da içki ve ilişkili kelimeler ve anlatılar geçmektedir. Örneğin; ""Mere 'Azra'il aman" "Tanrınun birligine yokdur güman" "Men seni böyle bilmez idüm" "Oğrılayın can alduğın tuymaz idüm" "Dökmesi büyük bizüm tağlarumuz olur" "Ol tağlarumuzda bağlarumuz olur" "Ol bağlarun kara salkumlu üzümi olur" "Ol üzümi sıkarlar al şarabı olur" "Ol şarabdan içen esrük olur" "Şarabu-y-idüm tuymadum" "Ne söyledüm bilmedüm" "Biglige usanmadum yigitlige toymadum" "Canum alma 'Azra'il meded" " Yine aynı kaynakta meyhane kelimesi de kullanılmaktadır: "Oğuz zamanında Uşun Koca dirler bir kişi var-idi...Kazan Bigden akıl diledi. Akın virdi...Üç yüz say cıdalu yigit bunun yanına cem oldı. Meyhanada biş gün yime içme oldu..." Selçuklu Sultanı Alparslan ve oğlu Sultan Melikşah'ın vezirliklerini yapan ve Melikşah'ın isteği üzerine kaleme aldığı Siyasetname adlı eserinde Nizamülmülk şarap meclislerinden de söz eder. Eserinin otuzuncu faslının başlığı "Şarap meclisinin kurulması ve şartları"dır. Bu bölümde Sultanın konumu sebebiyle davet edilenlerin beraberlerinde yiyecek, çerez ve şarap götürmeleri uygun görülmemiştir. On yedinci fasılda padişahların yakın sohbet dostları, yardımcıları olan nedimlerinin görevleri arasında padişahların her zaman hazır bulunacakları içki ve sohbet toplantıları, gezintiler, şarap, av ve güreş müsabakaları ve benzerlerini hazırlamak sayılmaktadır. Nizamülmülk, eserinde Sulan Mahmud'un nedimleri ve yakınları ile sabaha kadar şarap içtiğini ve meclisindeki Ali Nuştekin ve Muhammed Arabi gibi ordu komutanlarının da bulunduğu sabaha doğru Ali Nuştekin'in Sultan Mahmud'un güvenlik görevlilerinin kendisini görüp cezalandırabileceği için meclisten sarhoşluğu geçene kadar ayrılmaması şeklindeki uyarısına karşın Ali Nuştekin'in meclisi terkettiği ancak yolda muhtesib'in (güvenlik görevlisi) kendisini görüp ceza olarak 40 kırbaç vurarak cezalandırdığı şeklinde bir hikâye anlatır ve sonrasında memleket düzeni ve siyaset gereği olarak sarhoşluğun gizlenmesi gerektiğini ima eder. 1554'te Avusturya elçisi olarak göreve başlayan Busbecq, Buda'da sofrasına davet ettiği Türklere şarap ikram eder. Onlarla ilgili gözlemini de kaydeder: "...benimle birlikte yemek yiyen birçok Türk'ün soframdaki şaraba karşı takdir hislerine şahit oldum. Bir lüks saydıkları şarabı her fırsat buluşta büyük bir arzu ile içmeye kalkarlar. Soframda, ricam üzerine geç vakitlere kadar kaldılar, fakat artık yorulup da yatak odama çekilince onlar da çıkıp gittiler. Büsbütün sarhoş olmadıklarına hayıflanır gibiydiler. Sora bir köle ile tekrar biraz şarap ve birkaç gümüş kupa istettiler. Issız bir yerde içkiye devam ederek geceyi geçirmek istiyorlarmış. Ricalarını yerine getirmelerini adamlarıma söyledim. Körkütük, küfelik olucaya kadar içtiler. Şarap içmek Türklerde büyük günah sayılır. Hele yaşlıların yanında çok ayıptır. Baze gençler hoşgörülecekleri ümidiyle böyle bir günahı göze alabilirler. Ayrıca bir defa içtikten sonra az da olsa çok da olsa fark etmeyeceğini düşünerek içebildikleri kadar içerler" Yazarı bilinmeyen ve "Türkiye'nin Dört Yılı (1552-1556)" adıyla Türkçeye çevirilen bir İspanyol yazarının anlatısında Seyyit Battal'ın mezarını ziyaret eden gezgin derviş grubunun düzenledikleri ziyafet sonrasında afyonla esrarı karıştırıp içerek iyice sarhoş oldukları ve kolları, bacakları, göğüslerine keskin bıçaklarlarla geniş yaralar açtıkları şeklindeki gözlemleri yer almaktadır.Aynı yazar kitabında Türklerle Rumların eğlence sofralarında yemekten önce iki üç kadeh içme adetleri olduğunu ve Avrupalılarda beyaz şarap olduğu gibi Türklerde de rakı olduğunu söylemektedir. 16.yüzyıldan Lâtifî "Evsâf-ı İstanbul" adlı eserinde Galata civarındaki işret meclislerini şu şekilde betimler: "...ve bu şehr-i âlâ vü vâlâya mukabil bir şehr-i pür timsâl ve temâsil ki işrethâne-i dünyâ ve ismi elsine-i enâsda Kalata'dır. Mey ü mahbubda bibedel ve mahal-i 'ayş ü 'işretde darb-ı meseldir...Ekser halkı ümmet-i 'İsa ve millet-i Mesihâ olmağın Cem gibi ellerinden câm düşmez müdâm ayakları elde olmağla başlarına enduh u tir üşmez. Bâd-ı peymâ ve bâdenuşlar ve mey-perestler ve mey-furuşlardır. Pür gam-ı eyyam ekser evkatda sarhoşlar ve bed-hûşlardır...şeh-i İstanbul'un zevvak u ehl-i mezakı her tarafında suret-i şârabdan mest ü harâb lâyu 'akl u kanzil ve âlude-i âb u kil geriban-çâk ve perişan destar nice mü'min müdâm bed-nâm rûzugâr bu ebyâtı dilde tekrar eyler..." Avrupalı gezgin Jean Thevenot ise şunları söylüyor: "Her zaman içtikleri şey sudur.Şarap içenlerin sayısı da çoktur, her ne kadar şarap onlara Kur'an tarafından yasaklanmış ise de, bazı kimseler bunun sadece bir fikir ve nasihat olduğunu ve kesin bir hüküm olmadığını söylerler, bununla beraber alenen içmezler, ancak yeniçeriler ve diğer bazı kimseler bir şeyden korkmayarak içerler, içmeğe başlayınca da çok içerler ve eğer başlarına bir bela gelmeyecekse uyuyuncaya kadar içmeğe devam ederler, yeter ki içmeğe bıkarılsınlar; bir kadeh içmekle on kader içmek arasında bir fark olmadığı söyleniyor; içkiye hiçbir zaman su katmazlar ve içkiye su katarak içen hristiyanlar ile alay ederler, içkiye su katma işi onlara tamamen gülünç gelir. İstanbul'un çevresinde ve adalarda bol miktarda iyi şarap bulunur." Thevenot, Lâtifî gibi bazı Türklerin içkide aşırıya kaçtıkları ve kendilerini gülünç durumlara soktuklarını da dile getirir: "...Şarap yasağına...rağmen, daha önce söylediğim gibi, bazıları şarap içerler ve sık sık sarhoş olurlar ve talihsizlikle elbiselerine şarap dökerler, çok sarhoş olsalar bile bütün güçleri ile bu lekeyi çıkartmağa çalışırlar." Katip Çelebi'nin tanıklığına göre iki kez şeyhülislam olan Bahai Efendinin vaktini "dostlarıyla çene çalarak ve uyuşturucu kullanarak" geçirmekte hatta uyuşturucuya "dizginlerini uyuşturucuların eline vermiş" olduğu söylenecek kadar battığı dile getirilmektedir. Tasavvufta sarhoşluk Tanrı'ya yönelik konsantrasyon sırasında kişinin kendinden geçerek dış dünya ile bağının kopması anlamında değerlendirilmiş ve tasavvufi terminolojide 'sekr' adı altında işlenmiştir. Bu anlamdaki sarhoşluk herhangi bir maddenin kullanılmasından değil ilahi aşkın yoğunlundan kaynaklanmaktadır. Bazı tarikatlar manevi sarhoşluk yerine yine tasavvufi terminolojide 'sahv' denilen uyanık farkındalık halini daha üstün kabul etmişlerdir. Her koşulda uyanık farkındalık halini üstün tutan tarikatlarda dahi kendinden geçme hali olan cezbe halinin yaşanmasına önem verilmiş tarih boyunca da bu hale ulaşmak için bazı tarikatlar alkol veya uyuşturucu bazı maddelerin kullanımına izin vermişlerdir. İlk Osmanlı vekayinameleri ve menakıpnamelerinden Osmanlı devletinin kurucularının yakın ilişki kurdukları Türkmen derviş ve Babalarının başlarında bulundukları topluluklarda alkollü içkiler ve afyon,haşhaş gibi sarhoşluk verici maddelerin kullanıldığını öğrenmekteyiz. Örneğin Elvan Çelebi'nin "Menâkıbnâme" adlı eserinde Bursa'nın fethine müritleriyle yardıma gelen Geyikli Baba'ya Orhan Gazi'nin Şarap gönderdiği ibaresi geçmektedir. Bektaşilik'de dem altında ve Kalenderilik, Haydarilik gibi tarikatlarda da alkol, afyon, şarap gibi sarhoş edici maddelerin kullanıldığı bilinmekte, hatta Eflaki'nin "Ariflerin Menkıbeleri" adlı eserinde Şems-i Tebrizi'nin şarap kullandığı Mevlana'nın sorulan bir soruya verdiği cevaptan anlaşılmaktadır. Ariflerin Menkıbeleri'nde Mevlana'ya sorulan bir soruya onun verdiği cevaptan Şems'in şarap kullandığı anlaşılmaktadır. İngiliz Elçilik katibi Paul Ricaut'un 1686 yılında Amsterdam'da basılan ve "Türklerin Siyasi Düsturları" adıyla Türkçeye çevirilen eserinde farklı tarikatların yanı sıra günümüzde disiplinleriyle en çok tanınan Mevlevilik ve Kadirilir gibi iki tarikatın mensupları arasındaki alkol kullanımıyla ilgili satırlar günümüz okurları açısından fazlasıyla şaşırtıcı bulunabilir. Yazarın kitabında Mevlevilikle ilgili şu satırlar yer almaktadır: "Bütün Türklerin arasında bol şarap, rakı ve diğer keyif verici nesneleri içenler hep bunlardan çıkar. Küçük küçük almaya almaya alıştıkları afyonu sonunda öyle büyük miktarlarda yutarlar ki, en iddialı kimse bile bu miktarın yarısını alsa hemen ölür. Bu miktar afyonun ilk etkisi onları derin bir neşe ve sarhoşluğa sürüklemesidir; daha sonra ilk etki dağılınca budalacak bir uyuşukluğa düşmektedirler. Bu duruma vecd haline geçme derler. Bütün bunlar sadece Mevlevi tarikatından olanlara müsaade edilmiştir.". Eserin The Present State of the Ottoman Empire adlı orijinalinin 13.bölümünde ise yukarıdaki satırların orijinali şu şekildedir: ""This sort of people of all other Turks, addict themselves to drink Wine, Strong-Waters, ad other intoxicationg Liquors and eat Opium in that quantity, by degrees using their bodies thereunto, that no Mountebank or Mithridates himself who was nourished with poison are capable to digest half that proportion that these man will do, the effect of which is at first, like men drunk or mad, to raise their spirits to a sort of distracted Mirth, ad afterwards when the subtile vapours are consumed and spent, and a dull stupefaction overcomes them, they name it an extasie, which they account very holy ad divine in imitation of their first Founder, who was often observed to put himself ito this condition; and therefore what helps may be found to excite Mirth of distraction, is lawful and allowable in this Order"." Ricaut'un Kadirilerle ilgili bölümde geçen satırlar da şu şekildedir: ""Dönmeleri esnasında daha kolaylıkla vecde ulaşabilmek için şeyhlerinden rakı veya afyon ile sarhoş olmak iznini alabilirler."" Paul Ricaut'un eserinin orijinalindeki satırlar ise şu şekildedir: ""They have many times license from their Superiour, to be drunk or intoxicate themselves with Aqua vitae, Opium, or any stupifying Drugs, to be better able to perform with more spirit and vehemency their mad Dance"." Kalenderi tarikatında haşhaş yeme ve esrar içmekle ilgili Ebu Müslim Horasânî destanında ""esrar içen baltalı dervişler"" ibaresi" geçmektedir. Ünlü Bektaşi/Alevi araştırmacısı Irene Melikoff Hind kenevirinin Hindistan'dan getirilip İran'da esrar çıkarmakta kullanıldığını bildirirken tarihçi Ahmet Yaşar Ocak da esrarın 12. yüzyılla 13.yüzyıl arasındaki İran'daki Kalenderi zümreleri arasında yaygın bir şekilde tüketildiği tespitini yapmaktadır. Vahidi, Menavino ve Nicolas de Nicolay'ın aktardıkları bilgiler ışığında H.10/M.16.yüzyılın başları ve ortalarında Osmanlı İmparatorluğu'nda bedenleri dağlanmış, dövmeli, üzerlerinde balta, aşık-kemiği vs. ellerinde asâlarıyla gezen, Eskişehir'deki Seyyid Battâl Gâzî tekkesine bağlı ve kendilerine "Abdâl" ya da "Işık" adı verilen gezgin bir derviş grubunun varlığından haberdarız. Günümüzde kendilerinden Rum Abdâlları adıyla söz edilen bu derviş grubunun üyelerinden her biri birinde esrar ötekinde çakmak taşı dolu iki deri torbası (cur'adan) bulunmaktaydı. Kendilerine Âdem peygamberi örnek aldıkları sürülen bu kişiler tıpkı onun gibi Adem'in incir yaprağıyla kendini örtmesi gibi incir yaprağını simgeleyen bir "tennure" dışında çıplak gezmekte ve çok büyük miktarda esrar tüketmekteydiler. Yemekten sonra esrar içmekte ve müzik (sema) dinlemekteydiler. Klâsik İslam-şark edebiyatında “Hamriyyat” ve "Sakiname" başlıkları altında içkili meclislere dair ürünler verilmiştir. İslam öncesindeki Arap şiirinde şarap sıklıkla kullanılan tema ve metaforlardan biriydi. İslamiyetin kabulüyle birlikte bazı şairler şarap hakkında şiirler yazmaktan vazgeçmişler ancak bir kısmı da şarap şiirleri yazmaya devam ettiler özellikle Emeviler döneminde şarap şiirleri canlılık kazandı. Abbasi döneminin şairlerinden, tefsir, hadis, fıkıh ve kelam gibi dini ilimlerin yanı sıra tabii ilimler, felsefe ve tıbba da ilgi duyan, hatta ünlü bilgin Câhız'ın dil bilgisi noktasında kendisini övdüğü şair Ebû Nûvas içkiye düşkünlüğü kadar içkiye yönelik yazdığı şiirlerle de tanınmıştır. Fars edebiyatında ise 11.yüzyılda Ömer Hayyam 12.yüzyılda Nizami şarap şiirlerinin örneklerini verirken Klasik Türk edebiyatında ise Hayali, Nef'i gibi şairlerde şarap kullanımını görebilmekteyiz. Şarap veya alkol dağıtan kişi için kullanılan "Saki" kelimesinden türetilen ve içki meclislerinin özelliklerini tasvir eden şiirlerin genel aldı olan Sakinameler modern öncesi toplumlarda içkiye dair genel algının kavranabilmesi için değerli bilgiler sunar. Sakinamelerin bir kısmı fiziki şarap için yazılmışken bir kısmı da şarabı tasavvufi anlamda bir metafor olarak kullandıkları sakinameler yazmışlardır. Bu tarz sakinamelerde şarap (mey), insanı maddi alemin sıkıntılarından kurtarıp onu ebedi hayata, hakikate ileten ilahi aşkı temsil eder. İlahi aşkla kendini kaybedip vecde garkolmak da şarapla sarhoş olmaya benzetilir. Meyhane aşk ve şevk dolu bir yer yani tekkedir. Aşk şarabını sunan sâkî (pîr-i mugan) de bu tekkenin (meyhanenin) şeyhi, kadeh (kâse, sürahi, câm) de aşığın kalbidir. Şah Şuca'nın idaresi (1358-1384) zamanında yaşayan ve Şah Şuca zamanını: "Şah Şüca'nın zamanı, hikmet ve şeriat devridir" diye betimleyen ünlü İslam şairi Hafız'ın şarap içmeyi yasaklamayan Şah'ı şu satırlarla övmektedir: ""Tanrı'ya şükr olsun meyhane kapısı açık." "Zira benim dertlerimin kapısı bu" "Küplerin hepsi de sarhoşlukta köpürmüş, coşmuş." "Ortadaki şarap, hakiki şarap, mecazi şarap değil!"" Türk edebiyatında "Sâkînâme" adı altında ilk örnekler Harizmi'ni (14. yüzyıl) Mahabbetnâme adlı eserinde, Nizâmî'nin İskendernâme'side ve Ahmed-i Dâî'nin Sâkînâmesi'nde görülmektedir. Ancak Türk edebiyatında sâkinâme türünün ilk orijinal örneği Edirneli Revânî'nin (ö. 1524) İşretnâme adlı eseridir. Revânî 694 beyitten oluşan eserini Yavuz Sultan Selim'e takdim etmiştir. Diğer sâkînâme yazarları arasında İşretî Mustafa (ö. 1566), Fevri (ö. 1570-71), Dükâkinzâde Taşlıcalı Yahya Bey (ö. 1582), Bursalı Cinânî (ö. 1595), Rusçuklu Carullahzâde Mustafa Beyani (ö. 1597) Gelibolulu Mustafa Âlî (ö. 1600)'nin terkib-i bendi, Kalkandelenli Fakiri (ö. ?), Nef'i (ö. 1634-35), Nev'izâde Atâyî (ö. 1635), Şeyhülislâm Yahya (ö. 1643), Riyâzî (ö. 1644), Sabûhî Dede (ö. 1647), Şeyhülislam Bahâyî (ö. 1653), Tıflî (ö. 1659), Şeyh Galib (ö. 1798-99) gibi isimler sayılabilir. Bu eserlerden bazılarında şarap tasavvufi bir sembol olarak bazılarında da doğrudan eğlence meclisinin bir unsuru olarak doğrudan fiziki şarap anlamında kullanılmıştır. Yaklaşık olarak Türk edebiyatında 14. yüzyıldan 20. yüzyıla kadar sâkînâme türünde 57 eser kaleme alındığı belirtilir. Kelime anlamı "keyif veren içki kullanımı" olan ve Arapça olan işret kelimesinden türetilen İşretnâme ise "içki kitabı" anlamına gelmektedir. Türkçe ilk orijinal sâkînâme olarak anılan Revânî'nin İşretname'si Allah, Peygamber ve padişah Yavuz Sultan Selim'e övgüden sonra işret meclislerinde kimlerin ne şekilde hareket edeceklerini şiir diliyle anlatmakta olan bir işret adabı kitabıdır. Ömer Hayyam Nevruzname'sinde bölüm başlıklarından biri "Şarabın Yararları Hakkında"dır. Hayyam eski Yunan ve Müslüman tıp adamları ve bilginlerinden Galen, Hipokrat, Sokrat, İbn Sina ve Razi gibi isimleri örnek göstererek şarabın yararlarından bahseder. Ona göre "insanlar için şarap özellikle de keskin tada sahip üzümden imal edilen şarap haricinde tam bir faydası olan hiçbir şey yoktur, şarabın başlıca özelliklerinden biri üzüntüyü gidermek ve kalbe neşe vermek...cildi tazelemektir." Müslüman hekimlerinin öncülerinden Kindî'nin öğrencisi ve Râzî'nin hocası Ebû Zeyd el-Belhi'nin (ö. 322/934) Mesâlihu'l-Ebdan ve'l-Enfüs adlı eserinde içki ile ilgili şu ifadeleri kullanmaktadır: "İnsanların akılları ve kendi yöntemleriyle ürettikleri en üstün içecek, sarhoş etme tabiatı da ola yumuşak üzüm içkisidir. O mutedil bir şekilde içildiği takdirde özü en değerli, terkibi en üstün ve faydası en çok olan içecektir." Belhi, içkinin anlayış, ezberleme, zihin gücü, dil becerisi, keskin zeka gibi şeyleri güçlendirmesinin yanı sıra birbirini seven eş dostun sohbet ve eğlence amacıyla toplanmasına sebep olduğu, sohbete güzellik kattığı ancak içkinin üstünlüklerinden ancak ılımlı ölçüde içilmesi durumunda bahsedilebileceğini söyler. Aşırılık durumunda ise faydalar zarara dönmektedir. Sarhoşluktan kaynaklanan zararlar arasında ilki akıl kaybı, işitme, görme ve diğer duyuların bozulması, mantığın aleti olan dilin tutulması, sindirim bozukluğu, karaciğer ve diğer organlarda zayıflama gibi durumlar bulunmaktadır. Ebu Zeyd içkinin kızgın ve üzgün kimseler tarafından da kullanılmasını uygun bulmamaktadır, çünkü ona göre bu durumda kişi üzüntüsünü unutmak için içkide aşırıya kaçacak ve zarar görecektir. Ona göre bedeni sağlıklı, halim selim, mizahla meşgul olan, kalbini parçalayan şeylere yönelmeyen, kendi iç dünyasıyla meşgul kişiler içki için en uygun kişilerdir.Bu kişiler içkiyi lezzet ve neşe için kullanacaklarından aşırıya kaçmayacaklardır. İbn-i Sînâ tıpla ilgili meşhur eseri el-Kanun'da içkiler bahsini açar ve içkinin hangi durumda kullanılabileceği, zararlı ve yararlı miktarı, kullanım biçimleri gibi konuları işler. İbn-i Sina'ya göre alkol safravi hıltların atılmasına yardım ettiğinden safravî mizaçlı kişilere yardımcıdır ayrıca alkol besinin tüm vücutta dağılımını sağlar. Alkol kara safrayı yok eder çünkü tabiatı kara safranınkine zıttır. Eski şarap ise besin olmaktan çok ilaçtır. 15. yüzyıl Çelebi Mehmet döneminde Eski Anadolu Türkçesiyle yazılan Müntehâb-ı fit'-Tıbb adlı eserinde Abdulvehhâb Efendi eserinde özellikle kış aylarında sıcak, hafif yemeklerle kızıl şarap içilmesini önerebilmektedir. Osmanlı dönemi hekimlerinden Nidayî el-Ankaravî (ö.1567?) Mübâhasât-ı Mükeyyifât adlı eserini neden telif ettiğini şu ifadelerle açıklamaktadır: "Çün bu mükeyyifātdan el çekdüm ol sebebden bu letayif-i ġarrāyı perīşān dillere eglence olmaķ içün īcād itdüm müstemi„ olan yārāna def„-i ġamdur çünkü bir nesne ġam ve ġuŝŝa def„ ide, hükemā ķavlince ol nesne ġāyet nāfi„dür zīrā ġam ġuŝŝa ādemüñ „aķlına ziyāndur." Bu satırlardan da görülebileceği gibi kadim dönem hekimleri mükeyyifat adı altında değerlendirdikleri keyif verici maddelerin üzüntüyü gidermesi sebebiyle akıl sağlığı için yararlı olduğunu düşünmekteydiler. Genel olarak Müslüman hekimlerin İbn-i Sina'da olduğu gibi şarabı tıbbi yararları açısından ele aldıkları ve hangi şartlar altında kullanılırsa sağlığa yararı olacağı üzerinde durduklarını görmekteyiz. Yegor Vyaltsev Yegor İvanoviç Vyaltsev (d. 10 Ekim 1985; Voronej, SSCB), VTB Birleşik Ligi ve EuroLeague takımlarından BK Himki'de oynayan Rus millî basketbolcudur. 1.93 boyundaki Vyaltsev, Şutör gard olarak forma giymektedir. Ruslan Pateyev Ruslan Menirovich Pateev (d. 25 Nisan 1990; Moskova, SSCB), Rusya Basketbol Süper Ligi takımlarından BK Himki'de oynayan Rus millî basketbolcu. 2.13 boyundaki Pateev, Pivot olarak forma giymektedir. Nebiz Nebiz, sarhoşluk verici maddeleri tanımlayan genel bir tabirdir. Günümüzde Suriye'de "nbid" sarhoşluk verici herhangi bir içecek için kullanılırken Mısır'da "hamr" ve "nibid" aynı anlamda kullanılmaktadır. Üzümün nadir olduğu Arabistan'da ve Medine'de şarap daha çok hurma ile nadiren de üzümden yapıldığı rivayet edilmiştir ancak İslam hukukunda üzümden imal edilenler içkiye "Hamr" diğer maddelerden imal edilen içkiler de genel olarak "Nebiz" adı altında ele alınmıştır. Tartışmalar haram ilan edilen Hamr'ın tüm sarhoşluk verici maddeleri kapsayıp kapsamadığı yönünde olmuştur. Günümüzde İslam hukukunda hakim kanaat tüm sarhoşluk verici maddelerin Hamr kapsamı altında değerlendirilmesi ve Muhammed'den gelen bir hadis delil gösterilerek 'çoğu sarhoş eden maddelerin azının da haram' olduğu yönündedir. Dört mezhepten üçü ve Şiiler nebiz içilmesini yasakladılar Hanefi mezhebi ise mutedil ölçüde ve tıbbi gerekçelerle kullanımını caiz (dinen izin verilen eylemler için kullanılan bir terimdir) gördüler. Ancak ilk dönem (Hicri 4. yüzyıl) Hanefi mezhebi imamlarından İmam Tahavi'ye göre nebiz ancak sarhoşluk derecesinde tüketilirse tüketen kişiye ceza verilir. Veda haccı sırasında gerçekleşen bir hadise ile ilgili İbn Abbas kanalıyla gelen bir rivayet ise şu şekildedir: "Resullullah'a bir nebiz getirildi. Onu koklayınca kaşlarını çattı ve köleye uzatınca yanındakiler, 'Ya Rasulallah, bu helal midir yoksa haram mıdır?' diye sordular. Bunun üzerine Muhammed onu geri getirmesini söyledi ve beraberinde bir maşraba da su istedi. O suyu nebizin üstüne döktü ve şöyle dedi: 'İçecekleriniz şiddetlenirse onu(n sertliğini) su ile kırınız." Semyon Antonov Semyon Sergeevich Antonov (d. 18 Temmuz 1989; Nijnevartovsk, SSCB), VTB Birleşik Ligi ve EuroLeague takımlarından CSKA Moskova'da oynayan Rus millî basketbolcudur. 2.03 boyundaki Antonov, Kısa forvet olarak forma giysede gerektiğinde 4 numara Uzun forvet olarak da oynayabilir. Slazenger Slazenger, Birleşik Krallık merkezli spor malzemeleri üreticisi. Genel olarak golf, hokey, kriket ve tenis malzemeleri üretmektedir. 1881'de Ralph ve Albert Slazenger kardeşler tarafından kurulan şirket, Şubat 2004'te Sports Direct tarafından satın alındı. Dmitri Hvostov Dmitri Grigoryeviç Hvostov (d. 21 Ağustos 1989; İvanovo, SSCB), Rusya Basketbol Süper Ligi takımlarından Zenit Saint Petersburg'da oynayan Rus millî basketbolcudur. 1.91 boyundaki Hvostov, Oyun kurucu olarak forma giymektedir. Andrey Desyatnikov Andrey Desyatnikov (d. 4 Mayıs 1994; Vladivostok, Rusya), VTB Birleşik Ligi ve EuroLeague takımlarından Himki'de oynayan Rus millî basketbolcu. 2.21 boyundaki Desyatnikov, Pivot olarak forma giymektedir. Ä°kbal Mesih İkbal Mesih (Pencap, Urduca: اقبال مسیح; d. 1982, - ö. 16 Nisan 1995), gelişmekte olan ülkelerde çocuk emeği istismarı sembolü olmuş Pakistanlı bir çocuk. İkbal Mesih 1982 yılında Lahor'un çevresindeki bir sanayi şehri olan Muridke'de doğdu. Dört yaşında ailesi tarafından çalıştırılmak için satıldı. İkbal'in ailesi bir halıcıdan aldığı 600 rupilik (7,42 ABD Doları) aldığı borcu ödeyememesi yüzünden, İkbali borçların kapanması için esir olarak çalışmaya gönderdi. 27 kg ağırlığına 1,21 metre boyuna düşen İkbal, haftanın yedi günü, günde yarım saat mola ile 14 saat çalıştırıldı ve borcuna karşılık günde 3 ABD Senti kapatıldı. İkbal 10 yaşında, Pakistan Yüce Mahkemesinin esir çalıştırmanın yasak olduğunu ilan ettiğini öğrendikten sonra çalıştırıldığı yerden kaçtı. Buna rağmen polis tarafından yakalandı ve çalıştığı yere geri gönderildi, polis tarafından kaçmaması için bağlanması önerildi. İkbal tekrar kaçtı ve Pakistan Esir Emekçiler Kurtuluş Cephesi'ne katıldı. Tüm dünyada çocuk işçileriyle ilgili konuşmalar yaptı. İkbal bu dönemde okula gitmeye karar verdi ve 4 senelik okulunu 2 senede tamamladı. İkbal, 16 Nisan 1995'te ABD dönüşü suikaste uğradı, vuran kişinin esir işçi çalıştıran bir çiftçi olduğu iddia edildi. Cenazesine 800'e yakın kişi katıldı. Nikita Kurbanov Nikita Aleksandrovich Kurbanov (d. 5 Ekim 1986; Moskova, Sovyetler Birliği), VTB Birleşik Ligi ve EuroLeague takımlarından PBK CSKA'da oynayan Rus millî profesyonel basketbolcudur. 2.02 boyundaki Kurbanov, kısa forvet olarak forma giysede uzun forvet olarak da oynayabilmektedir.. 2005 FIBA 20 Yaş Altı Avrupa Basketbol Şampiyonası'nın MVP'si seçilmiştir. Thrakesion Trakya Theması (, "Thrakēsion thema"), daha düzgün bir şekilde Trakyalıların theması (, "thema Thrakēsiōn" olarak bilinir, sıklıkla daha kısa , "Thrakēsioi") olarak söylenir, Batı Küçük Asya'da (modern Türkiye) Bizans İmparatorluğu theması. 7. yüzyıl ortası ya da erken 8. yüzyılda oluşturulmuştur. Kurulduğundan itibaren imparatorluğun büyük ve önemli themalarından biri olmuştur. IonuÈ› Neagu Ionuț Neagu (d. 26 Ekim 1989, Galați), Rumen futbolcudur. Orta saha pozisyonunda görev almakta olup, A' Katigorias ekiplerinden Nea Salamis'te forma giymektedir. Nedim Buza Nedim Buza (d. 10 Mayıs 1995, Mostar, Bosna-Hersek), Belçika takımı BC Oostende'de oynayan Bosnalı profesyonel basketbolcu. 2.03 boyundaki oyuncu Kısa forvet pozisyonunda oynamaktadır. Dalibor Peršić Dalibor Peršić (d. 28 Mayıs 1985, Mostar, Bosna-Hersek), Bosnalı profesyonel basketbolcu. 1.93 boyundaki oyuncu Şutör gard pozisyonunda oynamaktadır. Milan Milošević Milan Milosevic (d. 26 Eylül 1985, Bileća, Bosna-Hersek), Yunan takımı AEK'de oynayan Bosnalı profesyonel basketbolcudur. 2.05 boyundaki oyuncu Kısa forvet-Uzun forvet pozisyonunda oynamaktadır. Milosevic Bosna-Hersek millî takımının 2011 Avrupa Basketbol Şampiyonası ve 2015 Avrupa Basketbol Şampiyonası turnuvalarında formasını giymiştir. Alex Renfroe Gregory Alexander Renfroe (d. 23 Mayıs 1986, Hermitage, Tennessee), Rus takımı BK Zenit'de oynayan ABD kökenli Bosnalı profesyonel basketbolcudur. 1.91 boyundaki oyuncu Oyun kurucu pozisyonunda oynamaktadır. Renfroe Amerikalı olmasına karşın devşirme statüsünde Bosna-Hersek millî takımının 2015 Avrupa Basketbol Şampiyonası turnuvasında formasını giymiştir. Adin Vrabac Adin Vrabac (d. 27 Ocak 1994, Bileća), Sırp takımı KK Partizan'de oynayan Bosnalı profesyonel basketbolcu. 2.05 boyundaki oyuncu Kısa forvet pozisyonunda oynamaktadır. Akame ga Kill! Akame ga Kill! (Japonca: アカメが斬る! Hepburn: Akame ga Kiru!, aslında "Akame Keser!") bir Japonca manga serisidir. Manganın yazarı Takahiro´dur ve illüstrasyonu Tetsuya Tashiro tarafından yapılmıştır. Manga serileşmeye Square Enix´in Gangan Joker dergisinde Mart 2010 tarihinde başlamıştır. Hikâye Tatsumi etrafında dönmektedir, Tatsumi köyündeki yüksek vergilerinden dolayı Başkent´e para kazanmaya gitmektedir. Fakat Tatsumi başkentin düşünüdüğü gibi yer olmadığını öğrenince Devrim Ordusu´nun suikastçilerden oluşan Night Raid "(Gece Akını)" ekibine katılmıştır. Serilerin lisansı Yen Press tarafından Haziran 2014 tarihinde alınmıştır. Akame´nin Raid Night ekibine katılmadan önceki hikâyesini anlatan "Akame ga Kill! Zero "mangası, Square Enix firmasının Aylık Big Gangan dergisinde Ekim 2013´te serileşmeştir. Serinin anime serisi ise ilk olarak Japonya´da Haziran 2014´te yayınlanmıştır. MinatoSoft firmasının Takahiro IV projesinin ikinci işidir. Tatsumi iki çocukluk arkadaşıyla beraber, başkentte para kazanmanın yollarını aramaktadır. Amaçları imparatorluğun koyduğu ağır vergilerden dolayı fakir düşmüş köyüne yardım etmek isteyen bir savaşçıdır. Arkadaşlarından ayrıldığı zaman orduya girmeyi başaramamıştır ve parasızlıktan sokakta kalmıştır. Asil bir aile tarafından yardım etmek için alınmıştır, fakat bu aile misafir ettiklerini işkence ettikten sonra öldürmeyi çok sevmektedirler. Arkadaşlarının ve başka insanların da bu aile tarafından katledildiğini öğrenen Tatsumi öldürülmeden önce Night Raid ekibi tarafından kurtarılır ve onlara katılması için teklifte bulunulur. Ekipte, zehirli bir kılıç kullanan Akame, devasa bir makas taşıyan Sheele, ip manipülatörü Lubbock, zırhlı savaşçı Bulat, keskin nişancı Mine, birebir savaşçı Leone ve liderleri imparatorluğun eski generali Najenda vardır. Night Raid aynı zamanda Başbakan Honest´i devirmek için kurulan Devrim Ordusunun da bir parçasıdır. Başbakan genç imparatoru kendi menfaatleri doğrultusunda kukla niyetine kullanmaktadır. Night Raid ekibinin her üyesi "İmparatorluk Silahı""(帝具 Teigu), "olağanüstü varlıklar olan Tehlike Yaratıklarının parçalarından simya yoluyla 900 yıl önce yapılmıştır. 48 tane silahtan yarısı kayıptır. Bu silahlar herkes tarafından kullanılamamaktadır, silahla uyum sağlayamayan kişiler silah tarafından öldürülmektedir. İki İmparatorluk Silahı kullanan kişi savaş esnasında karşı karşıya gelirse biri ölmeden asla savaş bitmemektedir. Tatsumi ve yeni arkadaşları Başbakanın en güvendiği bir takım insanları öldürmeyi başarır ta ki Sheele ve Bulat öldürülene kadar. Bu güçlü insanların öldürülmesinin ardından Başbakan imparatorluğun en güçlü generali olan Esdeath´ten yardım ister ve bunun üstüne her biri imparatorluk silahı kullancısı ve lideri General Esdeath olan "Jaegers" isimli grup kurulur. Raid Night, Jaegers ekibinin kendilerini yok edememesi için insana benzeyen imparatorluk silahı olan Susanoo ve kılık değiştirme ustası Chelsea´yi ekibe katar. Night Raid ekibinin Jaegers ekibindeki güçlü üyeleri öldürmesinin ve devrimin hız kazanmasının ardından, Başbakan kendi oğlu Syura´nın liderliğini üstlendiği "Vahşi Av" isimli bir grup daha kurar. Fakat bu grup devrim karşıtı olmak yerine masum insanları öldürmeye başlar ve Jaegers ve Night Raid ekiplerinden düşman kazanır. Bundan sonra Lubbock ve Tatsumi saraya Syura´yı öldürmek için sızar ve başarılı olurlar. Fakat kaçarlarken Lubbock öldürülür ve Tatsumi de daha sonra halka açık bir şekilde idam edilmesi için esir tutulur. Halka açık idam yapılacağı esnada Raid Night ekibi infaz alanını basar ve Tatsumi´yi kurtarır. Bu savaşta İmparatorluğun Başkomutanı Budou, Raid Night ekibinden ise Mine ve Susanoo öldürülür. Budou´nun ölmesi üzerine büyük avantaj yakalanan Devrim Ordusu isyanı başlatır ve devrimi gerçekleştirir. "Akame ga Kill! "yazarı Takahiro olan bir mangadır. İllüstrasyonu Tetsuya Tashiro tarafından yapılmıştır. Serileşmeye Square Enix firmasının Gangan Joker yayınında Nisan 2010 tarihinde başlamıştır. 1. Tankōbon bölümü 21 Ağustos 2010 tarihinde yayınlanmıştır. Kalan 12 bölümü 22 Haziran 2015 tarihinde yayınlanmıştır. Seri Yen Press tarafından Haziran 2014´te lisanslanmıştır. . Akame ga Kill! Zero başlıklı mangası serileşmeye Aylık Big Gangan dergisinde 25 Ekim 2013 tarihinde başlamıştır. Seri Takahiro tarafından yazılmıştır illüstrasyonu ise Kei Toru tarafından yapılmıştır. Hikâye Akame´nin imparatorlukta suikastçi olarak çalıştığı eski günleri anlatmaktadır. Anime versiyonu Ocak 2014'te duyuruldu. Seri Tomoki Kobayashi tarafından yönetilmiştir. Yazarı Makoto Uezudur. Takahiro senaryoyu denetlemiştir. Seri manganın 10 ve 11. bölümüne kadar birebir gitmiştir. Ta ki son 5 bölüme kadar. Taku Iwasaki serinin müziklerini bestelemiştir. Seri ilk defa Tokyo Metropolitan, Mainichi Yayıncılık ve Nippon BS Yayıncılık firmalarının kanallarında 6 Temmuz 2014 tarihinde yayınlanmıştır. Anime serisi Sentai Filmworks firması tarafından lisanslanmıştır. 1-14 bölümleri arasındaki açılış parçası olan "Skyreach" eserini Sora Amamiya seslendirmiştir. 14. bölümden sonra açılış parçası olan "Liar Mask" eserini Rika Mayama seslendirmiştir. Serinin 7. bölümünün çıkış tarihinin ilk haftasında 21.184 kopyası satılmıştır. 8.Bölümde ilgi artarak çıkış haftasında 37.833 satış rakamına ulaşmıştır. 11.bölüme gelindiğinde serinin toplan 2.1 milyon kopyası satılmıştır. İngilizce yayını hala New York Times gazetesinin en çok satılanlar listesini zorlamaktadır. Haplogrup N (Y-DNA) Haplogrup N (M231 ve M232) Kuzey Avrasya coğrafyasında sıkça rastlanan Sibirya kökenli bir Y-DNA haplogrubudur. N haplogrubu NO haplogrubunun varyasyonu niteliğinde olan bir alt üyesidir. Son buzul çağının ardından ortaya çıkıp Sibirya'dan dünya geneline yayılmaya başladığı için diğer haplogruplara nazaran daha genç bir haplogrup sayılır. Bu haplogrubun Amerika kıtasında yayılamaması Bering Boğazının son buzul çağının ardından erimesi dolayısıyla ortaya çıktığına dair ipuçları vermektedir. N haplogrubu, Kuzey Avrasya'da geniş bir alana yayılmıştır, ve ayrıca Nepal, Güney Avrupa, Güneybatı Asya gibi bölgelerde de nadiren rastlanmaktadır. Varlığı en çok Fin-Baltık topluluklarında görülmektedir. Ugrik ve Batı Sibiryalı Samoyedlerde ve Sibiryalı Türkî bir millet olan Yakutlarda da N haplogrubu oldukça baskın olarak görülmektedir. N haplogrubuna Türkî topluluklarda sıkça rastlanılmaktadır. Yakutlar ve Tuvalar gibi Kuzey Sibiryalı halklarda %75 gibi yüksek oranlarda bulunan N haplogrubu, Türkmenler'de %10, Kırgızlar'da %3, Azeriler'de %5 gibi oranlarda bulunmaktadır. Diğer Türkî halklarda da bu haplogrup az ya da çok olarak yer almaktadır. Türkiye'de ise yapılan araştırmaların sonuçları farklılık gösterse de %4 oranında bulunduğu fikri yaygındır. Anadolu'da son dönemlerde yapılan araştırmalara göre ise bir Afşar köyünde %30 gibi yüksek sayılabilecek oranda N1b haplogrubuna rastlanmıştır. Ancak genel olarak N ve C gibi Doğu Avrasya kökenli haplogruplar yerine, Türkiye Türklerinde J, R, G, E ve I gibi Avrupa, Orta Doğu, Akdeniz ve Kafkaslar'da yaygın olarak görülen Batı Avrasya kökenli haplogruplar toplumun çok büyük bir çoğunluğunu, yaklaşık %95'ini, oluşturmaktadır. Gottmadingen Gottmadingen Almanya, Baden-Württemberg'e bağlı, Konstanz ilçesinde bir belediyedir. İsviçre sınırının yanında yer almaktadır. Siegen'in 5 km Güney batısında ve Schaffhausen'in 12 km doğusundadır. Gottmadingen'den 965 tarihinden beri söz edilmektedir. Singen'de Demiryolu yapılmasına kadar Schaffhausen küçücük bir köydü. Ekonomik büyüme 20. yüzyılda başladı. Yeni fabrikalarda işçiler için büyük talep olmasıyla köy sakinlerinin sayısı hızla arttı. Gottmadingen sanayisi ağırlıklı olarak tarım makineleri üretimine dayanmaktadır. 1960 yılı içinde 4000'den