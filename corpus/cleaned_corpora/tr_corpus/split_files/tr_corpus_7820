"ramus mandibula"nın lateral yüzüne tutunan en büyük ve belirgin çiğneme kasıdır. Kasın tek taraflı kasılması alt çeneyi kendine çekerken, çift taraflı kasılma (bilateral) alt çenenin yukarı kalkmasını ve ağzın kapanmasını sağlar. Sadece memelilerde bulunan kas, bitkisel maddelerinin çiğnenmesini kolaylaştırmak için otoburlarda özellikle güçlüdür. Temporal kas ("Musculas temporalis"), "nervi temporales profundi"tarafından inerve edilir ve yelpaze şekillindedir. Çiğneme kaslarının en kuvvetlisi olan kas, linea temporalis inferior, fossa temporalisin döşemesi ve fascia temporalis'in iç yüzünden başlar, proc.coronoideus ve ramus mandibula'nın ön kenarına tutunarak sonlanır. Çift taraflı kasılması mandibula'yı kaldırarak ağzı kapatır, tek taraflı kasılması ise mandibula'yı kendine doğru çeker. Lateral pterygoid kası ("Musculus pterygoideus lateralis)," kısa ve kalın bir kastır. Superior ve inferior olmak üzere iki başı vardır. Bu başları arasından "nervus bukkalis" ve "arteria maksillaris" geçer. Mandibuler sinirin bir dalı olan "nervus pterygoideus lateralis" tarafından inerve edilir. Kasın çift taraflı kasılması mandibula'yı öne ve aşağıya çeker ve ağzı açar ve bu sayede çenenin sağa ve sola doğru hareket etmesini sağlayarak öğütme işlemini gerçekleştirir. Ağzı açan tek çiğneme kasıdır. Medial pterygoid kası ("Musculus pterygoideus medialis")"," kalın ve dikdörtgen şeklinde olup, kasın lateral yüzü ramus mandibula ile komşuluk eder. Mandibuler sinirin bir dalı olan "nervus pterygoideus medialis" tarafından inerve edilir. Çift taraflı kasılırsa mandibula'yı yukarı kaldırır ve ağzı kapatır. Tek taraflı kasılırsa mandibula'yı kendine çeker. M.pterygoideus lateralis ile mandibula'yı öne çeker. Eliptik yörünge Eliptik yörünge, Astronomi ve uzay mühendisliğinde, dışmerkezliği "(basıklık)" 0'dan büyük ancak 1'den küçük olan yörüngedir. Dışmerkezliği 0'a eşit olan yörünge daireseldir ve bu yörüngeye dairesel yörünge denir. Eliptik bir yörüngede özgül enerji her zaman negatiftir. Hohmann transfer yörüngesi, Molniya yörünge ve Tundra yörünge başlıca eliptik yörüngeler arasındadır. Uzay mühendisliğince kabul edilen standart şartlar ve varsayımlar altında, eliptik yörüngede hareket halinde bulunan 0'dan büyük kütleli bir cismin yörüngesel hızı (formula_1) aşağıdaki şekilde hesaplanabilir. Burada, Bu eşitlikten çıkartılacak iki önemli sonuç: Standart şartlar ve varsayımlar altında, eliptik yörüngede hareket eden bir cismin özgül yörüngesel enerjisi (formula_8) 0'dan küçüktür ve bu yörünge için enerji konservasyon eşitliği, Burada, Sonuç: AyrÄ±ca bu noktada halkalanma teoremini kullanarak; "Bkz. yörüngesel eşitlik" Amerika (anlam ayrımı) Amerika, Kuzey ve Güney Amerika kıtaları ile çevresindeki adaların oluşturduğu kıta grubudur. Ayrıca şu anlamlara da gelebilir: Karahanlılar hükümdarları listesi Bu madde; Karahanlılar, Doğu Karahanlılar ve Batı Karahanlılar hükümdarlarının kronolojik olarak sıralandığı listeyi içermektedir. Maveraünnehir Hazerm Şah Muhammed tarafından işgal edildi. Ak kuyruklu trogon Ak kuyruklu trogon ("Trogon viridis"), Trogonidae familyasından bir kuş türü. Bu göreli olarak büyük tür, 29 santimetre uzunluğunda ve 82 g ağırlığındadır. Trogon'un, yumuşak, çoğunlukla ayırıcı erkek ve dişi kuş tüyü rengarenk tüylüdür. Erkeğin baş ve üst göğsü, mavidir ve sağrıda daha mavi olmak üzere arka yeşildir. Daha aşağı alt parçalar altın sarısıdır. Dişinin kahverengi-gri arkasi, başı ve göğsü vardır. Bu tür görünüşte, "Trogon violaceus" türüne benzer, ama "Trogon violaceus" daha küçüktür, ve barlı bir kuyruğu vardır. Böcekler ve küçük meyvelerle beslenirler. Geniş gagaları ve zayıf bacakları, onların diyetini ve ağaçlarla ilgili alışkanlıklarını yansıtır. Uçuşları hızlı olmasına rağmen, herhangi bir mesafeye uçmak için gönülsüzdürler. Daha çok tüneklerinde hareketsiz dururlar. Charlotte Amalie, Amerika Birleşik Devletleri Virjin Adaları Charlotte Amalie Amerika Birleşik Devletleri Virjin Adaları'nın başkenti ve en büyük kentidir. Saint Thomas adasında yer alır. 2004 yılı itibarıyla yaklaşık nüfusu 19,000'dir. Şehir ismini Charlotte Amalie of Hesse-Cassel adlı Danimarka Kralı V. Christian'ın karısından alır. Adanın derin limanı bir zamanlar korsan cenneti iken, şu an turizm merkezidir ve 2004 yılında 1,5 milyon yolcu bu limana gelmiştir. Manilkara zapota Manilkara zapota, sakız üretiminde kullanılan bir ağaçtır. Yaprakları iğne şeklindedir. Eski Kızılderili halkı bu ağaçtan sakızı elde ederek baharatlar ve bunu çiğnerdi. Marcellus Tiyatrosu Marcellus Tiyatrosu (Latince: "Theatrum Marcelli"; İtalyanca: "Teatro di Marcello") Roma'nın Sant'Angelo bölgesinde bulunan Antik bir Roma Tiyatrosu. Yapıya, tamamlanmasından beş yıl önce ölen Roma İmparatoru Augustus'un yeğeni Marcus Marcellus'un anısına onun adı verilmiştir. Tiyatronun yapılacağı yer Jül Sezar tarafından temizlenmiş, ancak yapımına onun ölümünden sonra başlanabilmiştir. Tiyatronun inşası henüz tamamlanmadığı halde MÖ 17. yılında yapılan "ludi saeculares" oyunları binanın içinde yapılmıştır. Tiyatro tam olarak MÖ 13. yılında tamamlanmış ve yine MÖ 12. yılında Augustus tarafından resmi açılışı yapılmıştır. Tiyatro 111 m çapında olup 11.000 kişilik kapasiteye sahipti. Marcellus tiyatrosu, Roma dünyasının tamamına yayılan şehre ait en etkileyici mimari biçem örneği oldu. Tiyatroda yapı malzemesi olarak çoğunlukla tüf, çimento ve opus reticulatum olarak bilinen bir tür briket çalışması kullanılmıştı ve yapının tamamı beyaz travertenlerle kaplanmıştı. İçeriyi girişi sağlayan tonoz, koridor, tünel ve rampalar, benzer Roma tiyatrolarında olduğu gibi normal olarak plaster yarım sütunlarla süslenmişti: zemin Dorik, ortası İyonik üsluba sahipti. Üst seviyelerde Korint düzeninde sütunların olduğuna inanılır ancak yapı orta çağda yeniden inşa edilirken en üst sıradaki bir dizi sütun ve oturma yerleri kaldırıldığından bu kesin değildir. Uygun mekâna sahip diğer Roma tiyatrolarında olduğu gibi bu tiyatroda da, arasından doğal dekorun görülebileceği açıklıklar vardı. Sürekli dekor olan skene binası, Roma tiyatrolarının bir karakteristiği olarak hemen "cavea'nın" önünden yükseltilmişti. "Templum Marcelli" adı 998 yılında bile kalıntılarda çınlıyordu. Orta Çağın başlarında Fabius ailesine ait bir kale olarak kullanılan Teatro di Marcello, ardından önce 11. yüzyılda Pier Leoni ve sonra da varislerinin eline geçmiştir. Eser 13. yüzyılda ise Savelli ailesinine ait olarak karşımıza çıkar. 16. yüzyılda ise Baldassare Peruzzi tarafından tasarlanmış bir çatıyla birlikte Orsini ailesinin ikametgâhı olmuştur. Tiyatronun üst bölümü şu anda çok sayıda apartman dairesine bölünmüştür ve çevre duvarları küçük yaz konserleri için bir mekân olarak kullanılmaktadır. 17. yüzyılda, ünlü İngiliz mimar Sir Christopher Wren, Oxford'da bulunan Sheldonian Tiyatrosunun planlarını yaparken Serlio'nun Marcellus tiyatrosu gravürlerinden etkilendiğini açıkça belirmiştir. Gama Goat Gama Goat Amerikan Ordusu için Vietnam Savaşı sırasında kullanması için üretilen altı tekerlekli yarı amfibik bir arazi taşıttır. Mafsallı yapısı ve kusursuz dört çeker özelliği araca her türlü arazi yapısında kolayca hareket etmesine imkân tanıyordu. Aracın takma adı iki kaynaktan gelmektedir: "Gama" aracın mafsal sistemini tasarlayan Roger Gamount, ve "Goat" (Türkçesi→keçi) ise aracın aynı keçiler gibi zorlu arazi şartlarında hareket edebilmesinden gelmekteydi. Aracın ordu için üretilen modeli olan M561, 6x6 çekerli ve 1.5 tonluk kamyon versiyonuydu.Bu aracın ambülans olarak kullanılan M792 modeli de üretildi. Farnsız Ordusunun 1959 yılında Amerikan Ordu kamyonlarının elverişsiz Vietnam arazi şartlarında yetersiz kaldığını rapor etmesi ile çalışmalara başlanıyor. 1959 yılı içerisinde , ARPA Agile Projesi adı altında Güneydoğu Asya bölgeside kullanılacak yeni bir kamyon modeli üzerinde çalışmalara başladı. Aslında projenin asıl amacı Vietnam Savaşına hazırlanmaktı. Bu proje için başta Clark, General Motors ve LeTourneau firmaları teklifler sunmuş olsa da ihaleyi A-7 Corsair II uçağınında üreticisi olan Ling-Temco-Vought (LTV) havacılık firması kazandı. Aracın üretimini ise Consolidated Diesel Electric Company (CONDEC) firması yaptı. Tanesi $8,000 ABD dolarına malolan araçtan toplamda 15,274 Gama Goat üretildi. Gama Goat sahip olduğu çekiş sistemi ile arazi şartlarında kolaylıkla kullanılmasına rağmen asfaltlı yüzeylerde kullanımı daha zordu. Amfibik kullanım için ise sürücünün özel eğitimden geçirilmesi gerekiyordu. Bu sebepten ordunun umduğu bir "genel amaç" aracı olamadı ve asıl sözleşmenin sona ermesi ile üretim durduruldu. İşin komik olan kısmı sorunların birçoğunun aracın maliyetinden kısmak isteyen ordu yetkililerinin isteklerinden doğmuş olmasıydı. Bu arada aracın kullanımı esnasında çıkan yüksek sesten ötürü sürücü ve yolcuların kulaklık takması gerekiyordu. Araç yerini kendisinden sonra gelen ve hala serviste olan CUCV ve HMMWV ( HummVee) taşıtlarına bıraktı. Araç 5.76 metre uzunluğunda, boş ağırlığı 3,300 kg ve yükleme kapasitesi 1,300 kgdı. Aracın Detroit Diesel #3-53 üç silindirli iki zamanlı motoru 2,610 cc hacme sahip ve 103 beygir gücü (77 kW) 2,800 rpm üretmekteydi. Herhangi bir arazide saatte ortalama 90 km/s hıza ulaşabiliyordu. Araç hava ile taşınabilmekte gerektiğinde paraşüt ile uçaktan atılabilmekteydi. Teknik olarak amfibik olarak nitelenmiş olsa da yüzme kapasitesi sadece dalgasız kanal veya nehirlerle sınırlıydı. Herhangi bir pervane sistemi olmadığından suda tekerlekleri yardımıyla ilerleyebiliyordu. Aracın istine pompası standart olarak bulunmaktaydı. Üzerinde ağır vinç ve radar ekipmanı olan araçların yüzme özelliği yoktu. Ölçüleri: Mafsal: Suspansiyon: Çekiş sistemi: Modelleri: Hırka-i Şerif Hırka-i Şerif, Peygamber Muhammed'e ait olduğuna inanılan ve Hırka-i Şerif Camii'nde bulunan hırka. Peygamber’in miraca çıkarken üzerinde bulunduğu ve vasiyeti üzerine Ali ve Ömer tarafından Veysel Karani'ye verildiği rivayet edilir. Genç develerin boğazlarının altındaki tüylerden dokunmuştur. Sekiz parçadan oluşur. 1,20 cm uzunluğundadır. Bej renktedir. Cam kapaklı gümüş bir sandık içerisinde saklanmaktadır. Veysel Karani evlenmediği ve evladı da olmadığı için bu hırka, ölümünden sonra kardeşi Şihâbeddîn el-Üveysî’ye geçmiştir. 1500 yıllık bu kutsal emanet, bugün Karani’nin torunları tarafından korunmaktadır. Kutsal emanete sahip olan Üveys ailesi, Irak ve Güneydoğu Anadolu Bölgesi'nde ikâmet ettikten sonra burada sık sık meydana gelen çarpışmalar nedeniyle Ziver el-Üveysî zamanında Kuşadası’na göç ederek burada Hacı Lolo mahalline yerleşmişlerdir. Aile uzun müddet ziraatla meşgul olmuş ve aşiret halinde yaşamıştır. Sahip oldukları emanet nedeniyle bu aileye saygı gösterilmiş ve kendilerine "hırka-i şerif şeyhleri" adı verilmiştir. Aile, 1600'lü yılların başlarında Sultan I. Ahmed’in isteği üzerine İstanbul'a gelmiş ve reisleri olan Şükrullah el-Üveysî'nin Fatih civarında kiraladığı evde Hırkâ-i Şerif halkın ziyaretine açılmıştır. Bu evin yetersiz kalması sebebiyle I. Abdülhamid, günümüzde Hırka-i Şerif Camii avlusunda kalan mekana bir oda inşa ettirmiştir ve Hırka-i Şerif, söz konusu odada 1780’den itibaren sergilenmeye başlanmıştır. Ziyaretlerin yoğunlaşması sebebiyle bu oda da yetersiz kalınca, 1811 yılında, zamanın padişahı Sultan Mahmudû Adli tarafından oda yeniden düzenlenmiştir. Daha sonra bu oda da yetersiz kalmış, Sultan Abdülmecid, 1847 yılında Hırka-i Şerif Camii’ni yaptırmıştır. Günümüzde halen Hırka-i Şerif Camii'nde sergilenmektedir ve 1500 yıllık bu kutsal emanetin sorumluluğu, Karani soyundan gelen şahıslara aittir. 1980'lerde, Fatih Müftüsünün emri ile hırka alınmak istenmiş fakat uzun uğraşlardan sonra aile tekrar Hırka-ı Şerife sahip olmuştur. Veysel Karani'nin 57. kuşaktan torunu olan Haşim Köprülü'nün eşi Nuriye Köprülü'nün 2005 yılı Kasım ayındaki vefatından sonra, kızı Gülay Köprülü bu görevi üstlenmiştir. Hırka-i Şerif, her yıl Ramazan ayının on beşinden Kadir gecesine kadar öğlen ve ikindi namazları arasında ziyarete açılır. Senfonik rock Senfonik rock, klasik müzik ve rock müzik elementlerini birleştiren bir müzik türüdür. Genellikle senfonik metal grupları tarzlarını hafifletince senfonik rock grubu olurlar. Demokrasi indeksi "The Economist"'deki bir çalışma, 167 ülkede demokrasinin durumunu sınadı ve beş genel kategoride odaklanan demokrasinin bir indeksle bunu ölçmeyi denedi. Kategoriler: Norveç, 10 üzerinden 9,87 alarak birinciliği taşırken, listenin sonunda 1,08 puan ile Kuzey Kore var. "İşleyen Demokrasiler", "Kusurlu Demokrasiler", ve "Karma Rejimler" demokrasi olarak nitelendirildi ve "Otoriter Rejimler" diktatörlük olarak değerlendirildi. Tam demokrasiler, sivil özgürlüklere ve temel siyasi özgürlüklere sadece saygı duymakla kalmayıp, aynı zamanda demokratik ilkelerin gelişmesine elverişli bir siyasi kültür tarafından da destek verilen uluslardır. Bu ulusların geçerli bir hükümet kontrolleri ve dengeleri sistemi, kararları uygulanan bağımsız bir yargı sistemi, yeterli şekilde işlev gören hükümetler, çeşitli ve bağımsız medyaları vardır. Bu ulusların demokratik işleyişte sadece sınırlı sorunları vardır. Kusurlu demokrasiler, seçimlerin adil ve özgür olduğu ve temel sivil özgürlüklerin onurlandırıldığı ancak sorunları olabileceği ülkelerdir (örneğin, medya özgürlüğü ihlali ve siyasi muhalefet ve eleştirmenlerin hafifçe bastırılması). Bu uluslar, az gelişmiş siyasi kültür, siyasete düşük katılım düzeyleri ve yönetişimin işleyişindeki konular da dahil olmak üzere diğer demokratik boyutlarda önemli hatalara sahiptir. Karma rejimler, düzenli seçim sahtekarlıkları olan ve adil ve özgür demokrasi olmalarını engelleyen uluslardır. Bu uluslar genellikle siyasi muhalefet, bağımsız olmayan yargılar, yaygın yolsuzluk, medyaya uygulanan taciz ve baskı, anemik hukukun üstünlüğü ve az gelişmiş siyasi kültür alanlarındaki kusurlu demokrasilere göre daha belirgin hatalar uygulayan hükümetlere sahiptir. Otoriter rejimler, siyasi çoğulculuğun ortadan kaybolduğu veya son derece sınırlı olduğu uluslardır. Bu uluslar genellikle mutlak monarşiler veya diktatörlüklerdir, bazı geleneksel demokrasi kurumlarına sahip olabilirler, ancak sivil özgürlüklerin ihlali ve kötüye kullanımı yaygındır, seçimler (gerçekleşirse) adil ve özgür değildir, medya genellikle iktidar rejimi ile ilişkili gruplar tarafından devlete aittir veya kontrol edilir, yargı bağımsız değildir, ve her yerde mevcut sansür ve hükümet eleştirisinin bastırılması vardır. 2016'da Amerika Birleşik Devletleri tam demokrasiden kusurlu demokrasiye indirildi; birkaç yıl boyunca azalan puanı, 2015'te 8,05'ten 2016'da 7,98'e düştü. En azından 1960'ların sonlarına uzanan sayısız faktörle Amerikalıların devlet kurumlarına olan güvenini aşındırdı. 2017 Demokrasi endeksi, 2010–11 yıllarından bu yana küresel demokrasi için en kötü yılı kaydetti ve Asya genel olarak en kötü performans gösteren bölge oldu. Venezuela karma rejimden otoriter rejime indirildi. Avustralya (8. sırada) ve Tayvan (33. sırada) 2017 yılında aynı eşcinsel evliliği yasallaştırdı. Çin'de Çin Komünist Partisi Genel Sekreteri Xi Jinping, Çin Komünist Partisi ideolojisine katkısını yazarak gücünü daha da sağlamlaştırdı. Xi Jinping Düşüncesi'ni partinin anayasasına koydular. Moldova, sorunlu seçimlerin bir sonucu olarak kusurlu demokrasiden karma rejime indirildi. Buna karşılık, Ermenistan iktidarı parlamentoya kaydıran anayasal değişikliklerin bir sonucu olarak otoriter rejimden karma rejime yeniden yükseltildi. 2017 yılında Gambiya, mevcut devlet başkanının 2016 cumhurbaşkanlığı seçimlerinde muhalefet adayı Adama Barrow'a yenilmesinden sonra, otoriter bir rejimden karma rejime yükseltildi. 2019'da Fransa, Portekiz ve Şili kusurlu demokrasiden tam demokrasiye yükseltildi. Aslında, bu, yıllar önce avro bölgesi krizinden muzdarip olan eski ikisi için bir yeniden yükseltmedir. Buna karşılık, Malta tam demokrasiden kusurlu demokrasiye indirildi. Tayland karma rejimden kusurlu demokrasiye dönüştürüldü. Cezayir otoriter rejimden karma rejime yükseltildi. Demokrasi Endeksi, sayıların ötesinde şeffaflık ve hesap verebilirlikten yoksun olduğu için eleştirildi. Endeksi oluşturmak için, Economist İstihbarat Birimi, çeşitli uzmanlardan 60 soruyu cevaplamaları ve her cevaba bir sayı atamaları gereken bir puanlama sistemine sahiptir ve ağırlıklı ortalama sıralamaya karar verir. Bununla birlikte, nihai rapor ne tür uzmanların, sayılarının, uzmanların Ekonomist İstihbarat Birimi çalışanları mı, bağımsız akademisyenler mi, uzmanların uyruğu olup olmadığını göstermez. Ağustos Böceği ile Karınca Ağustos Böceği İle Karınca, Ezop tarafından yazılmış olan fabl. Yazar, bu fabl ile hayvanlara ahlâki karakterler vererek, onların şahıslarında bazı insan karakterlerini tenkid etmiştir. Fablın iki ana karakteri mevcuttur. Bunlar; Ağustos böceği ile karıncadır. Karınca, bütün yaz boyunca çalışmakta, kış için evini ve yiyeceklerini hazır etmektedir. Ağustos böceği de yan gelir yatar. Karıncayla alay eder. Kış geldiğinde yiyeceksiz kalan ağustos böceği, karıncanın kapısını çalar fakat karıncadan olumsuz tepki alır. Sıcak yerel rüzgârlar Sıcak yerel rüzgârlar, Ekvator ve çevresinden kaynaklanan rüzgârlardır. Etkiledikleri alanlarda sıcaklığı yükselten rüzgârlardır. Kuzey yarımkürede güneyden, güney yarımkürede ise kuzeyden eserler. Hamsin, sirokko, samyeli dünyadaki sıcak yerel rüzgârlara örnek verilebilir. Türkiye'de ise lodos, kıble, keşişleme ve fön rüzgârları sıcak yerel rüzgârlardır. Sirokko, Büyük Sahra'dan Kuzey Afrika ve İtalya kıyılarına doğru eser. Akdeniz'den geçerken nem yüklendikleri için İtalya kıyılarına yağış bırakırlar. Hamsin, Büyük Sahra'dan Mısır ve Libya kıyılarına doğru esen sıcak, kuru ve toz yüklü tipik çöl rüzgârıdır. Fön rüzgârları ise dağın iki yamacı arasında önemli bir sıcaklık farkı doğuran rüzgârlardır. Türkiye'de Karadeniz ve Akdeniz kıyıları boyunca uzanan sıradağlarda rastlanır. Ayrıca, İsviçre Alpleri'nde en tipik şekliyle görülür. Bu rüzgârlar çığ düşmesine ve karların erken erimesine neden olur. Havayı kuruttuğu için bazen bitkilere zarar verir. M119 obüs M119 A1 Howitzer ABD Ordusu tarafından kullanılan hafif sınıf bir obüstür. Bu sayede helikopter tarafından kolaylıkla kaldırılabilir veya paraşüt yardımı ile indirilebilir. Silah geritepme çukuruna ihtiyaç duymaz. Obüs İngiliz Royal Ordnance tarafından L118/L119 Light Gun adı altında tasarlanmıştır. L118’de 105 mmlik mermi ve fırlatıcı obüse ayrı ayrı yüklenmekteydi. L118 1975 yılında İngiliz Ordusuna bağlı Paraşüt ve Komando Sahra Topçu Alayı servisine girdi. İlk olarak Falkland Savaşı sırasında kullanılan obüs günde ortalama 400e yakın mermi attı. L119 ise L118 modelinin NATO-standardı olan 105 mmlik tek parçalı mermi atan yeniden tasarlanmış modeliydi. 1987 yılında yılında yapılan bir anlaşma ile L119 modeli M119 adı altında üretilmeye başlandı ve üretilen bu silahlar M102 obüsü ile yer değiştirildi. İlk olarak Aralık 1989 tarihinde Birleşik Devler Ordusu 7. Piyade Tümeni bünyesinde faaliyetine başladı. kullanıldı. Ardından yapılan değişiklikler ile M119A1 modeli üretildi. Bu obüs çok düşük sıcaklıklarda -30 C ila -45C ateş edebilmekteydi. Ayrıca dijital ateş kontrol sistemi eklenen silahı bakımı daha kolay hale getirildi. Ordu M119 un üretimini üstlenen J.M.T.C. firması ile olan sözleşmeyi 2013 yılına kadar uzatmıştır. M119’ler Birleşik Devletler Ordusuna bağlı hafif tümenler, örneğin 10. Dağ Tümeni, 25. Piyade Tümeni, 82. ve 101. Hava İndirme Tümenleri ve Ulusal Muhafız Birliklerine bağlı topçu taburlarında kullanılmaktadır. Bu obüs ordu bünyesindeki Chinook ya da Blackhawk helikopterleriyle taşınmak suretiyle saldırı harekatlarında başarılı bir şekilde kullanılmaktadır. M119A1 her türlü standart NATO mühimmatını özel roket yardımlı ile ateşleyebilir.Bunlardan başlıcaları Spoiler Spoiler, "bir şeyin değerini veya miktarını azaltan ya da tamamen yok eden" anlamında bir sözcüktür. Bu sözcükle aşağıdakilerden biri kastedilmiş olabilir: M102 obüs Ordu tarafından uzun bir süre daha kullanılmayacak olan M102lar yerlerini M119lara bırakacaktır. Buna rağmen Birleşik Devletler Ulusal Muhafız birlikleri kullanmaya devam etmektedir. M102ler Birleişk Devletler Deniz Piyade Kolordusu tarafından eğitim amaçlı olarak acemi birliklerinde kullanılmaktadır. Düzce Üniversitesi Düzce Üniversitesi, 1 Mart 2006 tarih ve 5467 sayılı yasayla, Düzce'de kurulmuş devlet üniversitesi. Üniversite, Abant İzzet Baysal Üniversitesi'nin Düzce çevresindeki kampüsünden ayrılarak, yeni bir üniversite kurulmasıyla meydana gelmiştir. Kafkasya Üniversiteler Birliği'nin üyesidir. Senfonik black metal Senfonik black metal, black metal ve senfonik metal'i harmanlayan bir müzik türüdür. Melodik black metal ile benzerlikler gösterir ancak klavye ve diğer enstrumanların tonları klasik müziği andırır. Black metal'in en popüler türevidir. Bunun yayında senfonik power metal'den sonra en popüler senfonik metal türevidir. Fen bilimleri Fen bilimleri, insanların maddesel çevresini denetlemek ve değiştirmek amacıyla geliştirdiği teknolojik bilgileri kapsayan akademik disiplinler grubuna denir. Gözlem ve deneye dayanan çalışmalarla elde edilen sistematik bilgilerdir. Fen bilimleri, evrendeki olguları birbirine bağlayan sebepleri, bilimsel yasalarla (kanunlarla) açıklamaya çalışır. Doğa olaylarının oluş nedenlerini ortaya koyan ve gelecekteki olayları önceden kestirme olanağı veren bu kanunlar, fen bilimlerinin diğer bilimlere olan üstünlüğünü gösterir. Fen bilimleri, sosyal bilimlere göre daha objektiftir. Örneğin; her ülke kendi milli değerleri doğrultusunda Tarih bilimini yorumlarken; Fizik biliminde Ohm Kanunu, elektrik laboratuvarında bir deneyle ispat edilebilir. Disiplinlerarası dalların çoğalmasıyla fen bilimleri ile sosyal bilimler arasındaki sınırlar karmaşık bir hal almıştır; nöropsikoloji dalı buna örnek teşkil edebilir. Fen bilimleri başlığı altında genellikle aşağıda listelenen bilim dalları incelenir. Bununla birlikte bu bilim dalların bir kısmı diğer akademik disiplin gruplarının da altında yer alabilir. 1) Mühendislik bilimleri ve Mimarlık 2) Sağlık bilimleri Roma, Açık Şehir Roma, Açık Şehir, 1945 İtalya yapımı dramatik savaş filmidir. Özgün adı Roma, Città Aperta olan film İngilizce konuşulan ülkelerde Rome, Open City ve Open City adları ile gösterilmişti. Film Mart 1993'te 13. Uluslararası İstanbul Film Festivali kapsamında da gösterilmişti. Senaryosunu Sergio Amidei'nin Federico Fellini ile birlikte yazdıkları filmin yapımcısı ve yönetmeni Roberto Rossellini'dir. Rossellini filmin senaryosuna da katkıda bulunmuştu. Filmde iki profesyonel oyuncu, Aldo Fabrizi ve Anna Magnani dışında tamamen amatör oyuncular rol almışlardı. Film 1946 yılında Cannes Film Festivali'nde Altın Palmiye ödülü aldı. 1947'de ABD'de En iyi Senaryo Akademi Ödülü'ne aday gösterilmişti. İtalyan Yeni Gerçekçiliği film akımının ilk örneği olan film, 1944 yılında Nazi işgali altındaki başkent Roma'daki direnişin öyküsünü anlatır. II. Dünya Savaşı'nın sonlarına doğru 1944 yılında Nazi işgali altındaki Roma şehrinde yaşayan bir grup insanın hikâyesi anlatılır. Gestapo, Nazilere karşı yapılan direniş hareketinin lideri olan Giorgio Manfredi'nin (Marcello Pagliero) peşine düşmüştür. Yakın arkadaşı Francesco (Francesco Grandjacquet), Francesco'nun evlenmek üzere olduğu dul Pina (Anna Magnani) ve Rahip Don Pietro Pellegrini (Aldo Fabrizi) birlikte Giorgio'nun bir an önce Roma'dan ayrılabilmesi için yeni bir kimlik edinmesine yardımcı olurlar. İstanbul Aydın Üniversitesi İstanbul Aydın Üniversitesi, Anadolu Eğitim ve Kültür Vakfı tarafından İstanbul'da kurulmuş vakıf üniversitesi. YÖK istatistiklerine göre 2007-2016 yılları arasında aday öğrencilerin en çok tercih ettiği vakıf üniversitesi olurken, 2015-2016 yılında da en fazla uluslararası öğrencinin öğrenim gördüğü vakıf üniversitesi olmuştur. 1995 yılında kurulan Anadolu Eğitim ve Kültür Vakfı, Türkiye'deki nitelikli eleman açığını kapatmak ve istihdam sorununa çözüm olabilmek adına bir yüksekokul kurmak için YÖK'e başvurmuştur. Bunun sonucunda, 26 Eylül 2003'te çıkan 106 sayılı Genel Kurul kararıyla, Türkiye'de ilk kez doğrudan Yükseköğretim Kurulu'na bağlı olarak bir yüksekokul kurulmuştur. Kurulan yüksekokul, Anadolu BİL Meslek Yüksekokulu olarak adlandırılmıştır. 2004-2005 eğitim-öğretim yılında öğrenci kabul eden bu yüksekokulun etkinlikleri sürerken, bir yandan da vakıf üniversite kurma projesini yürütmüştür. Bunun meyveleri vermiş; 18 Mayıs 2007 tarih ve 26526 sayılı Resmî Gazete'de yayımlanan 5656 Ek-73 sayılı kanunla İstanbul Aydın Üniversitesi kurulmuştur. Anadolu BİL Meslek Yüksekokulu da bu üniversitenin bünyesine katılmıştır. İstanbul Aydın Üniversitesi, spora yatırım yapan vakıf üniversiteleri arasında yer almaktadır. Üniversitenin kız ve erkek voleybol, basketbol ve bilek güreşi takımları katıldıkları müsabakalarda başarılar kazanmışlardır. İstanbul Aydın Üniversitesi'nin son zamanlardaki başarılı spor grafiğiyle ilgili bilgiler şöyle: Regent's Park Regent's Park, Londra'nın en önemli parklarındandır. Regent's College ve Londra Hayvanat Bahçesi'ni bünyesinde barındırmaktadır. M-1097 Avenger Avenger Hava Savunma Sistemi, ABD yapımı, kısa menzilli bir hava savunma sistemidir. Hem Amerikan Ordusu hem de Deniz Piyade Kolordusu bünyesinde kullanılan silah kruz füzesi, İHA, alçaktan uçan kanatlı uçak veya helikopterlere karşı yer hedeflerini savunmak üzere kullanılmaktadır. Bu sistem 2001 yılında meydana gelen ve tüm dünyayı dehşete düşüren 11 Eylül saldırılarının ardından Washington'da bulunan Pentagon'un savunulmasında kullanılmıştır. Avenger 1993 yılında M167 Vulcan model savunma sisteminin yerine geçmiştir. Sistem ağır bir High Mobility Multipurpose Wheeled Vehicle (HMMWV) monte edilen sallantı jiroskoplu bir kaideden oluşmaktadır. Taret üzerinde iki adet Stinger füze fırlatma zarfı ve her bir zarfın içerisinde dörder adet ateşle ve unut türünde kızılötesi/ultraviole güdümlü füze bulundurmaktadır. Avenger ayrıca Forward Area Air Defense Command, Control, Communications and Intelligence (FAAD C3I) sistemi (İleri Hava Savunma,Gözetleme,Kontrol,Haberleşme ve Haberalma) bünyesindeki harici radarlarla bağlantılı olarak hedef bulma ve ateşlenme imkânına sahiptir. M1097, M1097A1, M1097A2 ve M1123 modelleri aşırı taşıma kapasitesine sahip araçlardır. M1097A2 modeline takılan yeni tampon aracın uzunluğunu artırmıştır. M1097A2 modeline istenildiğinde 4200 kiloluk vinçte takılabilir. Iraktaki düşük hava saldırılarından ötürü Avenger daha çok konvoy koruma görevlerinde yer hedeflerine karşı kullanılmak üzere değiştirilmiştir. FLIR/laser menzilölçeri ile.50 kalibrelik makineli tüfeğin ortak kullanılması ile vuruş oranı artmış ancak aracın cepheden atış kabiliyeti düşmüştür. Yeni program dahilinde araç üzerinde bulunan Stinger ateşleme zarfının zir tanesinin sökülerek yerine makineli tüfeğin yerleştirilmesi böylece silahın 360°lik atış açısına sahip olması sağlanmıştır. Bu geliştirme ile makineli tüfeğin mühimmat kartuşu 650 mermiye çıkartılması düşünülmektedir. Gelecek modellerde 600 mermi kapasiteli makineli tüfek, bir adet Stinger fırlatma zarfı (4 füzelik), ve 2 adet FGM-148 Javelin füzesi düşünülmektedir. Bu düşünülen model görev yapan askerler tarafından büyük bir umutla beklenmesi yanında, Birleşik Devletler ordusunun hava savunma sistemi içerisinde bu türden bir araca pek de sıcak bakmadığı bilinmektedir. Live at the Trail Live at the Trail, Türk Metal grubu Pentagram'ın 1991 yılında yayınlanan demosudur. Aperlae Aperlae ya da Aperlai, MÖ 400'lerde kurulmuş Likya kentidir. Bugünkü Kaş ile Kekova arasında arasında bulunan Sıçak Yarımadası'nın eteklerindedir. Tarihte veya siyasette önemli bir rol oynamamıştır, ancak 1300 yıllık ömrü dikkate değerdir. Henüz kapsamlı bir kazı yapılmayan Aperlai'de 1996 yılında Maryland Üniversitesi'nden gelen bir ekip tarafından yapılan incelemelerde, şehrin ana geçim kaynaklarından birinin deniz kabuklarından elde edilen mor pigment (Tyrean Purple) üretimi olduğu öne sürülmüştür. O dönemler bu renk sadece Romalı asiller tarafından kullanılmaktaydı. Daha sonra mor renk kumaşlar Vatikan'da üst rütbeli din adamları tarafından kullanıldı. Pudukottai Pudukkottai, Hindistan'ın Tamil Nadu eyâletine bağlı Pudukkottai yönetim bölgesinde bulunan bir belediye. Arthemesia Arthemesia, Finlandiya'da kurulmuş bir senfonik black metal grubudur. 1994 yılında kurulmuş ve 2010 yılında dağılmıştır. Kızıl Minare Mescidi İstanbul'da Fatih ilçesinde, Gureba Hüseyin Ağa Mahallesi'nde Horhor Caddesi'ndeki Kızıl Minare Mescidi iki yapıdan oluşan bir bütündür. Adnan Menderes Bulvarı (eski Vatan Caddesi) tarafından Fatih'e çıkan Horhor Caddesi ile Halit Ağa Sokağı köşesindedir. Birinci yapı kubbeli bir camidir ve minaresi kırmızı tuğlalıdır. Sağındaki bitişik ikinci yapı ise mescittir ve kubbeli camiden alçaktadır. Cami yapısı kullanılmayıp, mescid bölümü açıktır. Mescid girişindeki levhada caminin Mehmet bin İlyas tarafından 1521'de yaptırıldığı yazılıdır. Mescid alçak tavanlı bir girişten sonra kıbleye doğru uzanan dikdörtgen bir sahından ibaret ahşap bir yapıdır. Şerefeden yukarısı güdük olan kırmızı tuğlalı minare bu iki yapı arasında (eski cami ile yeni mescid arasında) kalır. Mescidin klasik olarak ortada mermer mihrabı, sağda ahşap minberi, solda ahşap kürsüsü, kırmızı şeritli yeşil halısı bulunmaktadır. Tavan beyaz boyalı olup, uzunlamasına dikdörtgen alanın ilk girişteki bölümü üzeri hanımlar balkonudur. Mihrabın sağ ve solunda iki üstte iki altta olmak üzere dört ahşap pencere vardır. Sol duvardan eski camiye açılan kapıdan caminin içi görülür. Kubbeli bölüm Mayıs 2008'de tekrar ibadete açılmıştır. İstanbul'da, hatta Türkiye'de minare kaidesinin cami içinde olduğu tek camidir. İç duvarları boydan boya çinilerle kaplıdır. Topaz (film) Topaz, yönetmenliğini Alfred Hitchcock'un yaptığı 1969 yapımı bir filmdir. Leon Uris'in aynı adlı kitabından sinemaya aktarılan ve Soğuk Savaş esnasındaki casus hikâyelerine dayanan filmde, pek çok karakterin hikâyesi aynı anda işlenir. Film 14 Şubat 1972'de Türkiye'de sinemalarda gösterilmiştir. Kıdemli bir Sovyet KGB yöneticisi Danimarka'da uluslararası görevdeyken ABD'ye iltica eder. Ailesiyle beraber ABD'de güvenli bir yere yerleştirilir. Kendisi gizli servis üyesi olduğu için Amerikalılarca sorguya çekilir. ABD'nin gündemindeki en önemli konu ise Fidel Castro yönetimindeki Küba'dır. Ancak Sovyetler Birliği'nin Küba'da yaptıklarını öğrenmek CIA ajanı Nordstrom (John Forsythe)'un Fransız ajan André Devereaux (Frederick Stafford)'nun yardımına ihtiyacı vardır. ABD'nin Küba'ya Domuzlar Körfezi çıkartmasıyla saldırmasının ardından Küba'da ABD'nin hiçbir gizli örgütlenmesi kalmamıştır. Sovyetler Birliği ile Küba arasında imzalanmış olan bir yazılı anlaşmanın varlığının öğrenilmesi üzerine o sırada New York'a Birleşmiş Milletler toplantısına katılmak için gelen Küba delegasyonundan bu evrakın çalınması ihtimali belirir. Küba delegasyonundan bir görevliyi para karşılığı ikna ederk bu evraka ulaşan Devereaux olayları yerinde görmek için Küba'ya ticari ataşe kisvesiyle girer. Orada Küba Devriminin önde gelen üyelerinden birisinin dul eşi olan ve devrime karşı yeraltı örgütünün yöneticisi olan Juanita de Cordoba (Karin Dor) ile temas kurar. Bu örgüt sayesinde bazı gizli belge ve fotoğrafları elde eder ancak örgüt üyeleri yakalanır. Devereaux'nun CIA ile yakın ilişkileri ülkesinde sorgulanır ve görevden alınan ajan Fransa'ya çağrılır. Ancak Deveraux Fransa Hükümetinde bulunan bir Sovyet yanlısı çevrenin varlığından haberdar olduğu için Küba'da elde ettiği bilgileri kendi hükümetine vermek istemez. Fransa'nın 2.Dünya Savaşı yılları sırasında Nazi işgaline karşı direnişine katılmış olan Jacques Granville (Michel Piccoli)'in Topaz olduğu ortaya çıkar. Bu gizli çevrenin ortaya çıkmasını sağladıktan sonra ise Küba Füze Krizi çözülmüştür. Hitchcock'un Topaz adlı eseri beklediği ilgiyle karşılaşmamıştır. Hitchcock Torn Curtain filminde birlikte çalıştığı ünlü oyuncu Paul Newman ile yaşadığı sıkıntılar yüzünden çok ünlü aktörlerle çalışmama kararı almıştır. Filmde tanınan bir Amerikalı başrol oyuncusu olmamasından dolayı Amerikan izleyicisinin dikkati çekilememiştir. Filmin Fransa'da geçtiği göz önüne alınırsa ağırlıklı olarak Avrupalı ve Fransız bir kadro ile filmin çekilmesi anlaşılabilir bir karar olarak değerlendirilebilir. Filmde ayrıca Küba'da bulunan Deveraux düzenlenen bir mitinge katılmaktadır. Bu miting sahnelerinin gerçekçi olması için Hitchcock Fidel Castro, Ché, Raul Castro gibi Küba Devriminin lider kadrosunun katıldığı bir mitingin görüntülerini filmde - muhtemelen Fidel Castro'nun onayı olmadan - kullanır. Mowag Duro Mowag DURO (Durable Robust) askeri amaçlı 4 veya 6 tekerlekli üretilen bir vasıtadır. 1976 yılında merkezi İsviçrede bulunan Bucher-Guyer AG (MOWAG) firması tarafından geliştirilmiştir. İsviçre Ordusu 1994 yılında başlangıç olarak 3,000 adetlik araç siparişi vermiştir. Dünya çapında şu an toplamda 4.000 adet 4x4 veya 6x6 çekişli DURO aracı bulunmaktadır. Firmanın ana müşterileri arasında İsviçre, Almanya, Venezuela, Birleşik Krallık ve Malezya'dır. Bu ülkeler dışında taşıt özel amaçlar içinde kullanılmaktadır. Almanya DURO IIIP 6x6 model klasik ve mayın korumalı araçlardan sipariş vermiştir. En son üretilen modelleri DURO II ve DURO III tür. Duro III modeli hem 4x4 hem de 6x6 olarak üretilmektedir. Zırhlı 6x6 modelinin arka kısmı barınaklı modelide üretilmektedir. Ayrıca Alman Ordusu tarafından kullanılmakta olan Rheinmetall Landsysteme GmbH YAK aracı Duro III 6x6 şasesi üzerine kurulmuştur. Mowag Eagle IV aracı da temelde Duro III şasesi üzerine kurulmuş olup bu araçla aynı özellikleri taşımaktadır. Cem Ergül Murat Cem Ergül, alternatif rock sanatçısı Hayko Cepkin'in grubunda da baterist olarak görev alan müzisyendir. Akademi İstanbul müzik okulundan mezun olduktan sonra Hayko Cepkin'in grubuna, 2005 yılında çıkarttıkları Sakin Olmam Lazım albümünden önce katılmıştır. Cédric (anlam ayrımı) Cédric, aşağıdaki anlamlara gelebilir: Bailey Tzuke Bailey Jean Muggleton-Tzuke (d. 28 Haziran 1987), İngiliz şarkıcı ve şarkı sözü yazarı. Şarkıcı/söz yazarı Judie Tzuke ve albüm yapımcısı Paul Muggleton'ın kızıdır. Tzuke, uzun yıllar annesi ile birlikte turnelere çıkmış ve ona geri vokallik yapmıştır. Ekim 2007'de vokalleri UK Singles Chart'ta 8 ve Hollanda listelerinde 4 numaraya kadar yükselen Freemasons'un "Uninvited" (1998 Alanis Morissette hitinin yeniden çalışması) parçasında yer aldı. Daha yakın zamanda Tzuke, Rollo Armstrong'un yeni "All Thieves" projesine sesiyle katkıda bulundu. Mayıs 2010'da ilk EP'si "Strong"'u ve ardından Ekim 2010'da "Laid Bare" adlı başka bir EP'yi yayınladı. "Alive" adlı canlı kaydı Judie Tzuke resmi web sitesi aracılığıyla 2011'de yayınlandı. Ayrıca dijital dağıtım şirketi AWAL'e (Artist Without A Label) bağlı olarak müzik çalışmalarına devam etmektedir. Mowag Eagle Mowag Eagle BİR İsviçre firması olan Mowag tarafından geliştirilmiş tekerlekli ve zırhlı bir araçtır. Birkaç farklı modeli geliştirilmiştir. Son olarak geliştirilen araç Kasım 2003 tarihinde tanıtılan Eagle IV modelidir. Bu araç temelde Duro IIIP şasesi üzerine monte edilmiştir. İlk üretilen Mowag Eagle şase ve şanzıman sistemini Amerikan yapımı HMMWVden, Eagle II ve III ise şase ve şanzıman sistemini HMMWV ECVden almıştır. Karacakılavuz, Süleymanpaşa Karacakılavuz, Tekirdağ ilinin Süleymanpaşa ilçesine bağlı bir mahalledir. Tekirdağ il merkezine 30, Hayrabolu'ya 32 ve Muratlı'ya 24 km mesafededir. Avrupa BirliÄŸi istatistikleri Avrupa Birliği' ndeki istatistikler Eurostat tarafından toplanır. Anadolu parsÄ± Anadolu parsı, Orta Doğu ve Batı Asya'da yaygın olan İran parsının ("Panthera pardus saxicolor") Anadolu'da yaşayan bir ırkıdır. Uzun süre ayrı bir pars alt türü olarak kabul edilmiş ve Panthera pardus tulliana adı verilmiş, ancak modern genetik araştırmaların bu türün diğer batı ve orta Asya pars türlerinden genetik olarak çok az farklılık gösterdiğini kanıtlaması üzerine İran parsı alt türlerine eklenmesi görüşü hakim olmuştur. Anadolu parsı Anadolu'da hâlâ yaşamaktadır. 2013 Kasım ayından önce en son bireyinin 1974'te Beypazarı'nda vurulduğu kabul edilmekteydi. Boyu 200–250 cm, ağırlığı dişilerde 35–50 kg, erkeklerde 45–70 kg civarındadır . Yaklaşık ömrü 20 yıldır. Çok çevik olan Anadolu parsı, etoburdu ve geyik, yaban keçisi, yaban domuzu, küçük memeliler ve kuşlar gibi hayvanlar av yelpazesini oluştururdu. Anadolu parsı, Doğu Akdeniz ve Doğu Anadolu bölgelerinde, daha çok ormanlık ve dağlık alanlarda yaşamıştır. Doğal yaşam alanları ve av kaynaklarının azalması parsları insanların yaşadığı yerlere yönlendirmiş ve bu da genellikle vurularak ya da zehirlenerek öldürülmelerine yol açmaktadır. 1942 yılında Urla/İzmir'de bir çoban tarafından yakalanan bir pars yavrusu önce İzmir'li bir avcı tarafından satın alınarak 9 ay boyunca bakılmış, ardından da İzmir Hayvanat Bahçesi'ne hediye edilmiştir. Anadolu parsı varlığı ile ilgili son resmî kayıt 17 Ocak 1974 tarihinde Beypazarı ilçesinin 5 km batısında bulunan Bağözü köyünden bir kadına saldırması sonrasında vurularak öldürülmesiyle gerçekleşti. 2001 yılında Doğu Akdeniz bölgesi Dandi mevkiinde ve Doğu Karadeniz bölgesi Müsikli Deresi'nde, 2004 yılında da Doğu Karadeniz bölgesi Pokut Yaylası'nda görüldüğü iddia edilmiştir. Ancak bu alt türün doğal yaşam alanları bilindiğinden, özellikle bu son kayıtların bilimsel değeri yoktur ve muhtemelen vaşak ile ilgili olan bu gözlemleri, Anadolu parsı olarak lanse etmek muhtemelen sadece "iyi niyetli" bir spekülasyondan ibarettir. Ayrıca 2006 yılında Mersin'deki Kayacı Vadisi ormanlık alanında kameralar tarafından bir Anadolu parsı tespit edildiği iddia edilmiş, ancak bu görüntüler de kamuoyu ile paylaşılmamıştır. Tüm bu iddiaların, doğa koruma örgütlerince, bu türe yönelik kamuoyu ilgisini maddî desteğe tahvil etmek için kurgulandığı iddiası da, farklı çevrelerce dile getirilmektedir. 20. yüzyılın sonlarını görebilmiş son birkaç bireyin, soylarını devam ettirebilecek gen havuzuna sahip olmadıkları ve 21. yüzyıla ulaşamadıkları kesinleşmiş gibidir. Doğu Toroslar'da kalmış olabileceği varsayılan son 10-11 bireyle ilgili herhangi bir iz bulunamamıştır. Anadolu parsının varlığını kanıtlamak için doğa gönüllülerinin çabaları aralıksız sürmektedir. Resmi olmayan kayıtlara göre Mersin çevresi en son görüldüğü yerlerdir. Ayrıca Dilek Yarımadası Millî Parkı Anadolu parsını milli park içinde korunan hayvanlar arasında göstermektedir. Bazı bilim adamları Anadolu parsının hala varlığını sürdürdüğünü ama gelecek için yeterli popülasyonunun olmadığını iddia etmektedirler. Türün, büyük olasılıkla aşırı avlanma sonucu yok olduğu tahmin edilmektedir. Mantolu Hasan adındaki yerel avcının tek başına en az 15 tane Anadolu parsı vurduğu bilinmektedir.Ayrıca 2009 yılında Çevre ve Orman Bakanlığı Doğa Koruma ve Milli Parklar Müdürlüğü tarafından Toros Dağları'nda yaşadığı iddia edilen Anadolu parsını görüntüleyebilmek için 50 adet fotokapan yerleştirilmiştir. Gözlemler Türkiye'nin önemli noktalarında devam etmektedir. 26 Mayıs 2015 tarihinde Çevre ve Orman Bakanlığı ile Merkez Av Komisyonu tarafından çıkarılan yasaya göre, Anadolu parsının Türkiye sınırları içerisinde herhangi bir biçimde avlanması, 50.000 TL para cezasından başlayan yaptırımların yolunu açmaktadır. 2010 yılında Siirt'te, Gabar Dağı yakınlarında bir pars vurulmuş ve postu sergilenmiştir. Ayrıca parsın cesedinin fotoğrafla belgelenmesi Türkiye'de hala popülasyonunun devam ettiği yönündeki iddiaları yeniden canlandırmıştır. Öte yandan bazı çevreler ise bu türün Asya kıtasındaki en önemli yaşam alanının İran'ın stepleri olduğunu, parsın Türkiye-İran sınırındaki denetimsizlik sayesinde kışı geçirmek için Türkiye topraklarına girmiş olabileceğini düşünmektedirler. 2013 yılının Kasım ayında Diyarbakır'ın Çınar İlçesi’ne bağlı Solmaz köyünde çoban Kasım Kaplan'a saldırdığı iddia edilen parsı kuzeni Mahmut Kaplan tüfekle vurarak öldürmüştür. Öldürülen hayvan araştırılmak üzere Dicle Üniversitesi Veterinerlik Fakültesi’ne götürülmüştür. Daha sonra yapılan DNA incelemesinde hayvanın İran Parsı olduğu bulunmuştur. Haziran 2013'te Karadeniz Teknik Üniversitesi (KTÜ) Yaban Hayatı ve Yönetimi Bölüm Başkanı Prof. Dr. Şağdan Başkaya yaptığı açıklamada, gizemli bir hayvan türü olan Anadolu parsının Türkiye'de birçok yerde yaşamını sürdürdüğüne ilişkin ellerindeki bulguları çok yakında kamuoyu ile paylaşmayı planladıklarını söyledi. Bugüne kadar Doğu Karadeniz, Doğu Anadolu ve Batı Karadeniz'de toplam sekiz ilde varlığını tespit ettikleri Anadolu parsının, Türkiye'nin bu üç bölgesinde en az 20 ilde kuvvetli bir ihtimalle yaşadığını tahmin ettiklerini, türün bu üç bölge dışında da yaşayabilme potansiyeli dikkate alındığında, ülkede en az 30 ilde yaşama ihtimali bulunduğunu belirtti. Aralık 2013'te dönemin Siirt Valisi Ahmet Aydın, Orman ve Su İşleri Bakanlığı'nın desteğiyle bölgede yürütülen "Güneydoğu Anadolu Leopar Projesi" kapsamında valilikçe avcılar ve muhtarlara yönelik düzenlenen bilgilendirme toplantısında, leoparı canlı yakalayıp uzmanlara teslim edecek kişiye sıfır km otomobil vaadinde bulundu. Nisan 2015'te Güneydoğu Anadolu Leopar Projesi koordinatörü Batur Avgan, proje kapsamında yapılan çalışmalarda bölgede üreyen bir leopar popülasyonunun varlığına yönelik somut verilere ulaşılamasa da, bölgenin büyük olasılıkla Kuzey Irak'tan gelen leopar bireyleri tarafından kullandığına dair bir kanıya ulaştıklarını belirtti. Batur Avgan leoparların hem Irak'ta, hem de bu bölgede sürekli öldürüldüğünü, bu nedenle de bundan sonraki çalışmaların bu ölümleri durdurmaya yönelik yapılması gerektiğini, bu mesajı yaymak için de sivil toplum kuruluşlarına görev düşeceğini aktardı. 18 Temmuz 2015 tarihinde Tunceli'nin Pülümür ilçesine bağlı Boğalı köyü Karagöz Deresi'nde, uzun süre su içerisinde kalmış ölü bir hayvan olduğu ihbarı üzerine Doğa Koruma ve Milli Parklar ekiplerine haber verildi. Olay yerinde yetkililerce yapılan ilk incelemede, baş, tırnak, kuyruk yapısı ve vücut yapısı ile birlikte değerlendirildiğinde söz konusu hayvanın kedigiller familyasından olduğu belirtildi. Civar köylüleri, Anadolu parsının bölgede var olduğunu büyüklerinden duyduklarını dile getirirken, Anadolu parsı olma ihtimali yüksek olan leş, Doğa Koruma ve Milli Parklar Tunceli Şubesi ekipleri tarafından incelenmek üzere bulunduğu alandan alındı. Hayvanın uzun süre su içerisinde kalması dolayısıyla yeterince tanınmaması nedeniyle gerekli tespitlerin yapılması için doku örnekleri alındığını, gen tespiti ve DNA analizleri için TÜBİTAK Marmara Araştırma Merkezi'ne gönderilmesinin ardından yapılan açıklamada yavru hayvanın Anadolu parsı olduğu ispatlandı. Anadolu parsına ilk bilimsel ismi olan "Fellis tuliana"yı Fransız Zoolog M.A. Valenciennes 1856 yılında vermiştir. Valenciennes'e bu ismi panter ile ilgili ilk tarihi kayıtları bir araya getiren Romalı Marcus Tullius Cicero'ya atıfla vermiştir. Daha sonraları yapılan sınıflandırmada, parsın 27 adet alt türünden birisi olduğu kabul edilmiş ve adı "Panthera pardus tulliana" olarak değiştirilmiştir. Ancak 1996 yılında Steve O'Brien'ın kurduğu bir tim tarafından yapılan genetik araştırmalar sonucu parsın 27 değil sadece 8 alt türü var olduğu ve Anadolu parsının da İran parsı ile arasında hiçbir genetik farkı olmadığı tespit edilmiştir. Böylece Anadolu parsı, Orta Doğu'da yaşayan ve ayrı alt türlere mensup oldukları sanılan parslar ile birlikte İran parsı alt türüne eklenmiştir. Bundan dolayı Anadolu parsı artık İran parsının bir ırkı olarak görülür. Anadolu Parsı 2013 yılında Türkiye'de iki kere görülmüştür. İlkinde Kaçkar Dağları'nda fotokapanlara yakalanan görüntüsüdür. İkincisi ise Diyarbakır'ın Çınarlı ilçesine bağlı Solmaz köyünde öldürüldü. Ancak, Diyarbakır'da görülen hayvanın İran parsı (Panthera pardus saxicolor) olduğu anlaşılmıştır. Progresif rock Progresif rock 1960'ların sonlarında ve 1970'lerin başlarında "ağırlıklı olarak Britanyalı grupların rock müziğini yeni sanatsal seviyelere çekme girişiminin" sonunda ortaya çıkmıştır. Progresif rock grupları standart rock veya popüler müzikteki bent-nakarat düzeni üzerine kurulu şarkı yapılarının ötesine geçerek "rock müziğin teknik ve kompozisyon sınırlarını" zorlamışlardır. Bunun ötesinde aranjmanlarda sık sık klasik, caz ve avangart unsurlar bulunur. Enstrümantal şarkılar daha yaygındır. Sözleri olan şarkıların sözleriyse normal rock şarkıları gibi dans ve aşk gibi popüler öğelerden ziyade daha kavramsal, soyut, edebi, felsefi ve/veya fantastik ögeler içerir. Progressive rock grupları "genellikle epik hikâyeler anlatan bütüncül bir beyanda bulunan" konsept albümler yapmışlardır. Progresif rock 1960'ların sonunda dönemin rock müziğindeki her çeşit etkiden ilham alma eğiliminin parçası olarak psychedelic müzikten türedi. Psychedelic rock gibi deneysel ve egzotik bir müzik tarzı olan progresif rock, şarkılarının uzunluğu, teknik açıdan karmaşıklığı, aksak ritimlerin ve doğaçlamanın daha ağırlıklı kullanılması ve klasik müzik etkilerinin baskınlığıyla bu tarzdan ayırılabilir. Frank Zappa, The Moody Blues, Procol Harum ve Deep Purple ilk progresif rock grupları arasında sayılabilir. King Crimson, Yes, Genesis, Pink Floyd, Gentle Giant, ELP, Jethro Tull ve Camel gibi İngiliz gruplar, 1970'lerde ortaya çıkan bu tarzın en etkili ve önemli gruplarındandır. Progresif rock grupları, Kuzey Amerika'da da hayran kazanabildiği halde çoğunlukla Avrupa'da ortaya çıkmış ve tutulmuştur. Bunun nedeni, Amerikan müzisyenler blues geleneğinden gelmişken Avrupalıların teknik ve zevklerinin klasik müzik geleneği etrafında şekillenmiş olmasıdır. Almanya'da Krautrock, Türkiye'de de Anadolu rock, progresif rock'ın Britanya dışında ortaya çıkmış akımlarıdır. Ayrıca İtalya'da da "rock progresivo" adıyla müzik yapan Premiata Forneria Marconi ve Alphataurus gibi gruplar 70'li yıllara damga vurmuştur. Bunların dışında Kanada'dan Rush ve Yunanistan'dan Aphrodite's Child da progresif rock'ın en önemli uluslararası temsilcilerindendir. Progresif rock müziğinin en revaçta olduğu dönem 1970'lerken 1980'lerin başlarında yerini neo-progressive rock müziğine bırakmıştır (örn. Marillion). Günümüzde Dream Theater, The Flower Kings, Opeth, Frost önemli progressive rock gruplarındandır. Progresif rockta elektro gitar, akustik gitar, bas gitar, klavye ve bateri gibi geleneksel rock enstrümanlarına ilave olarak keman, org, ve üflemeli çalgılar da kullanılır. Ayrıca Keith Emerson, Rick Wakeman, Brian Eno, Vangelis ve Rick Wright gibi progresif rock kökenli klavyeciler, özellikle analog temelli synthesizer üzerindeki hakimiyetleri ile ön plana çıkmışlardır. Bora Ã–ztoprak Bora Öztoprak (d. 5 Ağustos 1973; İstanbul), Türk müzisyen. Bora Öztoprak 5 Ağustos 1973'te dünyaya gelmiştir. Oldukça başarılı bir öğrencilik dönemi geçirdi. Güzel ve eğlenceli bir çocukluk geçirdi. Amcasının teknesi sayesinde denize ilgi duydu. Babası ona müzik konusunda hep yardımcı oldu ve onun arkasında durdu. Küçüklüğünden itibaren Bon Jovi, Sting, Guns N' Roses, Bryan Adams, Iron Maiden gibi grup ve şarkıcıları dinlemiştir ve onları ilham kaynağı olarak görmüştür. 5 yaşında babasının onun yeteneğini keşfedip ona piyano almasıyla müzikle tanışmıştır. Lise yıllarında çok yakın bir arkadaşının gitar dersi almasıyla beraber müziğe ilgisi geri gelmiştir. Arkadaşının ders notlarıyla kendi kendine çalışmaya başlamıştır. Kendini çok ilerletmiştir. Besteler yapmaya başlamıştır. Odasına kapanıp saatlerce kimseyi almayıp yani dış dünyayla ilişkisini kesip çalışmıştır. Aynı zamanda arkadaşlarının ona verdiği sözleri de bestelemiştir. Lisenin 2. sınıfında 1. dönemin sonunda arkadaşlarıyla dönem sonu partisinde şarkı söylemiştir. 16 yaşında Saadet Restaurant adlı bir yerde sahne almaya başlamıştır (Bugünkü adıyla Tike Kebapçısı). Ayrıca oyuncu Çiçek Dilligil ile evli bir erkek çocuk babasıdır. Theodore Maiman Theodore Harold Maiman (11 Temmuz 1927 - 5 Mayıs 2007), Amerikalı fizikçi. Theodore Maiman, 1960 yılında dünyadaki ilk ‘lazer’i icat etmesiyle tanınır. O ‘elektro –optik sanayi’nin babası olarak bilinir ancak Maiman kendisini bir bilim adamı; elektro-optik, lazer, ekranlar ve aerodinami alanlarında araştırma ilgisi olan bir mühendis olarak düşünür. İlk çalışan lazer ve yakut lazer patentlerine ek olarak, Maiman; mazer, lazer ekranlar, optik tarama ve lazer modülasyonunun da patentlerini elinde bulundurur. Maiman; 1927 yılında, Los Angeles'ta doğmustur. Küçük yaşta teknolojiyle ilgilendi, bir süre radyo ve cihaz tamirciliği yaptı. Kısmen, Maiman ilerideki akademik araştırmalarında elektronik mühedisi ve mucit olan babasından esinlendi. Maiman akademik çalışmalarına Colorado Üniversitesi’nde başladı ve mühendislik fiziği lisans derecesini 1949’da kazandı. İki yıl sonra, Stanford Üniversite’sine katıldı ve elektrik mühendisliği yüksek lisans derecesini elde etti ve sonra 1955 yılında fizik alanında doktorasını bitirdi. Maiman, 1960 yılında, Hughes Uçak Şirketi’nde çalışırken dünyadaki ilk ‘lazer’i icat etti. O icadında Arthur L. Schawlow ve Charles H. Townes’un 1958 yılında The Physics Review’da yayımlanan ‘‘Kızılötesi ve Optik Mezerler’’ makalesinden esinlendi. İki bilim adamı; makalelerinde lazer yapımı için bir teorik temel ve bunun bazı sorunlu yanlarnı sergilediler. Maiman 1959'da başlayan lazer üretme yarışında kazanan oldu. Hughes’te yapılan işe ek olarak, Bell Labs, RCA Labs, Lincoln Labs, IBM, Westinghouse ve Siemens gibi diğer kuruluşlar da projeye katıldı. Mucit kendi başarısını; iyi akademik özgeçmişi (elektronik ve optik alanında), basiti araması, alışılmadık düşünce yapısı ve bir ‘başıboş ruh’ gibi faktörler ile açıklıyor. 1962 yılında, Maiman kendi kuruluşu olan ve lazerlerin gelişim ve üretimini üstlenen Korad Şirketi’ni kurmuştur. 1968’de, şirketi Union Carbide Şirketi’ne sattıktan sonra, Maiman Ortaklığı’nı kurdu. O şu an Control Laser Şirketi’nin yöneticisi ve Industrial Research dergisinin danışma kurulunun bir üyesidir. Kariyeri süresince, Maiman birçok ödül aldı. O iki kere Nobel Ödülü'ne aday gösterildi ve Bilim ve Mühendisler Ulusal Akademileri’nin ikisine de üyeydi. Ayrıca, 1983/1984 Fizik Ödülü’nün alıcısıydı, aynı yıl Ulusal Mucitler Onur Listesi’nde takdim edildi. Üç yıl sonra, Asya’da Nobel Ödülü ile eşdeğer olan Japonya Ödülü’nün sahibi oldu. Avrupa Birliği'nin dilleri Avrupa Birliği ülkeleri içinde ulusların konuştuğu dillerin en yaygın olanı 24 adettir. Freemasons Freemasons İngiliz-İrlanda elektronik müzik grubu. DJ, prodüktör ve remixer Russell Small ile James Wiltshire'ın kurduğu prodüksiyon ekibi. Grup adını Brighton'daki bir bardan almıştır. Vokal desteğini Amanda Wilson’dan alan grup, "My Mind Love" adlı şarkıyla 2005 senesinde tanındı. Şarkının altyapısında Jackie Moore'un "This Time Baby" ve Tina Turner'ın "When the Heartache Is Over" adlı eserlerinden alınan sample'lar kullanılmıştı. Şarkı İngiltere'de 11. sıraya yerleştikten sonra uluslararası bir kulüp başarısı sağlamıştır. Birçok Avrupa ülkesinde resmi müzik listelerine girmiş yanı sıra Avustralya ve ABD'de Hot Dance Airplay listelerinde 2. sırada yer almıştır. Bunu İngiliz müzik listelerinin ilk 20'sine ulaşan diğer iki kulüp hiti "Watchin'" (Amanda Wilson'la birlikte) ve "Rain Down Love" (Siedah Garrett'la birlikte) takip etti. Şimdiye kadarki en büyük hitleri Bailey Tzuke ile 2007'de Alanis Morissette şarkısının dans versiyonu olarak yeniden kaydettikleri "Uninvited"di. Birkaç ülkede ilk 10'a ulaştı. Ayrıca remixer olarak büyük başarıları oldu. Faith Evans'ın "Mesmerised" hiti, Freemasons'un 2005 remiksiyonu ile ABD kulüp listesinde (Billboard Hot Dance Club Play) bir numaralı hit oldu. Bir yıl sonra, Heather Headleyile birlikte In "My Mind"ı ardından Beyoncé ve Jay-Z ile birlikte onlara Grammy adaylığı kazandıran "Déjà Vu"yü yaptılar. Remix yapılan diğer sanatçılar Whitney Houston, Fatboy Slim, Angie Stone, Luther Vandross, Loleatta Holloway ve Jamiroquai'dir. 2007'den beri Kylie Minogue, Solange Knowles ve Sophie Ellis-Bextor için de bazı şarkılar ürettiler. 2007'de Freemasons'un iki albümü yayımlandı: ikili albüm "Shakedown"'da Remix'lerle birlikte kendi şarkıları ve "Unmixed"'de de sadece kendi şarkılarınin özgün versiyonları vardı. KaradaÄŸca Karadağca veya Karadağlıca (Црногорски језик / "Crnogorski jezik"), Karadağ'da nüfusun yaklaşık %37'si tarafından konuşulan bir Güney Slav dili. Aynı zamanda Karadağ'ın resmî dilidir. Hırvatça, Sırpça ve Boşnakça'nın da dahil olduğu Sırp-Hırvat dilinin standartlaştırılmış bir formu olarak kabul edilmektedir. Dil Sırpçada olduğu gibi hem Kiril hem de Latin alfabeleriyle yazılabilir. Karadağca, tarihte 1990 yılına kadar Sırpça olarak adlandırılmış ve sınıflandırılmıştır. Dilin Sırpça'dan ayrışması ve kendi standartlaştılmış yazı dilinin oluşturulması 1990 yılında Yugoslavya Sosyalist Federal Cumhuriyeti'nin dağılması sonrasında Karadağ bağımsızlığının savunucuları tarafından başlatılmıştır. Karadağlıca 2007 yılında Karadağ Anayasası'nda Karadağ'ın resmî dili olarak ilan edilmiştir ve dilin kullanımı devlet tarafından desteklenmekte ve teşvik edilmektedir. Karadağ dili hala geliştirilme aşamasındadır. Yazı diline iki yeni harf ve çeşitli imla kuralları eklenmiş olmasına rağmen bu yenilikler toplum içerisinde kabul görmemiş ve yaygınlaşmamıştır. Elverişlilik örneği Elverişlilik örneği istatistik ve diğer araştırmalarda kullanılacak örnek verilerini elde etmek için kullanılan ve olasılık prensibine dayanmayan bir veri toplama yöntemidir. Bazen "kapma örneklemesi" veya "fırsat örneklemesi" adı da verilir. Bu örnekleme tipinde örnek çerçevesine girecek anakütle elemanları araştırmayı yapanın keyfine göre plansız tasarımsız seçilir. Bu çeşit örnek seçimi yine örneğin temsilci olma prensibini bir hadde kadar koruyabilir. Ancak örnek seçiminde önemi olan prensip, elde edilen örneğin istatistik araştırmayı yapan kişi için elverişli olmasıdır. Bu demektir ki örnek elde etme sırasında sarf edilen emek, zaman ve parasal masraf istatistik araştırmayı yapanın şahsi tercihlerine göre örnek seçiminde ön planda bulunacak; araştırmacı şahsen kendine göre emek, zaman, para harcamalarını göz önüne alarak en elverişli bir örnek seçecektir. Seçilen örneğin temsilci olma prensibine uyması araştırmacının şahsına ve tercihine bağlıdır. Eğer araştırmacı bilinçli, inanılır ve güvenilir bir kişi ise örnek anakütlenin temsilcisi olma imkânı vardır, ama bunun gerçekte geçerli olup olmadığını kontrol edecek hiçbir alet veya kural ortada bulunmamaktadır. Bu çeşit örnek almayı titiz, tenkitçi bir şekilde inceleme imkânı yoktur. Ancak birçok pratik durumda en popüler olarak kullanılan örnekleme yöntemidir. Bu çeşit örnekleme bir daha sonra rastgele örnek almak için bir pilot çalışma için kullanılması çok kere tavsiye edilmektedir; yani bir asıl örneği almadan önce örnek alma sırasında çıkabilecek zorlukları tanımlamak için bir ön çalışma sırasında bir elverişlilik örneği almak uygun olabilir. SUV Sport utility vehicle ya da SUV (Türkçe: spor amaçlı taşıt) hem çekme kapasitesi hem de kamyonet özelliğine sahip yolcu taşıma aracıdır. Araç hem minivan hem de station wagon özelliklerini bir arada barındırır. Bunun yanında asfalt harici arazilerde hareket edebilir. Bazı ülkelerde bu araçlara "arazi aracı", "dört çeker" ya da "4WD" (4 Wheel Drive) denir. Ancak tüm SUV araçları dört tekerlekten çekme özelliğine sahip olmadığı gibi her 4WD yolcu aracı da SUV değildir. Off-road araçları ise tamamıyla farklı bir sınıf olup sadece asfalt veya döşenmiş yol haricindeki yollar için tasarlanmıştır. Her ne kadar bazı SUV araçları off-road özelliğine sahip olsa da bu, araçlar için ikinci sırada bir özelliktir. Birçoğunun 2WD, 4WD yüksek çekiş ve 4WD düşük çekişten birinden diğerine geçme özelliği bulunmamaktadır. SUV arabaların karoserleri diğer binek araçlarla karşılaştırıldıklarında daha yüksek ve daha geniş kalmaktadır. Yüksek ve geniş karoserin yarattığı ağırlığı yürütebilmek adına SUV araçlarının motorları daha yüksek hacimlidir ve daha fazla yakıt tüketirler. Unmixed Unmixed, İngiliz elektronik müzik grubu Freemasons'ın ikinci stüdyo albümü. Albüm, 29 Ekim 2007'de piyasaya çıkmıştır. Albümün ilk single'ı "Uninvited" adlı parça olmuştur. GiFi GiFi, saniyede 5 Gbps veri iletişimine imkân tanıyan WiFi teknolojisinin yerine geçecek kablosuz ağ teknolojisi. NICTA (Avustralya Ulusal Araştırma Enstitüsü) tarafından geliştirilmiştir. Yerleşik CMOS sayesinde 60 Gigahertz'e kadar taşıma frekansına sahiptir. GiFi'nin sunduğu yeni imkânlar: Cabiria'nın Geceleri Cabiria'nın Geceleri 1957 İtalya yapımı melodramatik filmdir. Özgün adı Le Notti di Cabiria olan film İngilizce konuşulan ülkelerde Nights of Cabiria veya sadece Cabiria adı ile gösterilmiştir. Maria Molinari 'nin romanından senaryosunu Pier Paolo Pasolini'nin Federico Fellini, Ennio Flaiano ve Tullio Pinelli ile birlikte uyarlayıp yazdıkları filmin yönetmeni Federico Fellini'dir. Başrolde aynı zamanda Fellini'nin eşi olan Giulietta Masina rol almıştır. Yapımcılığını Dino de Laurentiis'in üstlendiği filmin müzikleri Nino Rota'ya aittir. Filme 1958'de Yabancı Dilde En İyi Film Akademi Ödülü verilmiştir. Ayrıca Giulietta Masina filmdeki Cabiria rolü için 1957 yılında hem Cannes Film Festivali'nde hem de San Sebastian Film Festivali'nde "En İyi Kadın Oyuncu" ödüllerini kazanmıştır. "Cabiria'nın Geceleri", Roma'nın kenar semtlerinde fahişelik yaparak hayatını kazanan 'Cabiria' nın gerçek aşkı arayışını ve hayal kırıklıklarını anlatmaktadır. Orta yaşlı gariban bir fahişe olan saf ve alıngan 'Cabiria' (Giulietta Masina) Roma'nın pejmürde semtlerinden Ostia'da 'iş tutmaktadır'. Fakir semtlerden birinde de kendine ait küçücük bir evi, bankada bir miktar parası ve kocaman hayalleri vardır. Cabiria takma ismini 1914 tarihli Cabiria adlı bir İtalyan filminden almıştır. Sürekli olarak gerçek aşkı arayan Cabiria, her seferinde ihanete ve hayal kırıklığına uğrar. Hatta bir keresinde gerçek aşkını bulduğunu sandığı bir anda, erkek arkadaşı parasını alıp kaçar ve onu suda ölüme terk eder. Sürekli olarak benzer olaylarla aşağılanan ve hırpalanan Cabiria incinir ama asla yıkılmaz. Cabiria'nın minik bedeni ve tavırları biraz Charlie Chaplin'in canlandırdığı "Küçük Serseri" yi anımsatır. Cesur ve gözü pek ama bir o kadar da naiftir, kırılgan ve savunmasızdır. Benzersiz iyimserliği, özgürlüğüne ve bağımsızlığına olan aşırı tutkusu ile "altın kalpli fahişe" mitinin ete kemiğe bürünmüş halidir. Islah olmayı kabullenmez ama suçluluk da duymaz. Cabiria Cabiria 1914 İtalya yapımı tarihi epik filmdir. Tam adı Cabiria, Visione Storica del Terzo Secolo A.C. olan bu siyah beyaz sessiz film İtalyan film endüstrisinin ilk ürünlerinden biridir. Cabiria, aynı zamanda Dünya çapında gişe rekorları kıran ilk filmlerden de biriydi. Eserlerinin tümünü sessiz sinema çağında vermiş olan İtalya'nın öncü sinemacısı Giovanni Pastrone'nin senaryosunu yazıp yönettiği ve yapımcılığını da üstlendiği filmin konusu Kartaca Savaşları olarak da bilinen Pön savaşları'nın ikincisi sırasında (MÖ 238 - MÖ 203) Kartaca'da geçer ve Kartaca ile Roma Cumhuriyeti arasındaki bu uzun savaşı filmin karakterinin gözüyle yansıtmaktadır. Filmin senaryosu, ünlü Antik Roma tarihçisi Titus Livius (MÖ 59 - MS 17)'un Roma Tarihiyle ilgili anıtsal eseri "Ab Urbe Condita"'dan ve bu eserede anlatılan tarihi olaylardan esinlenerek, İtalyan macera romanları yazarı Emilio Salgari'nin 1908'de yazdığı "Cartagine in fiamme" ("Kartaca Alevler İçinde") ve Fransız romancı Gustave Flaubert'in 1862'de yazdığı "Salammbô" romanlarından uyarlanmıştır. Filmin, sessiz filmler için oldukça uzun sayılabilecek hamasi ara yazılarını İtalyan şair, gazeteci ve yazar Gabriele D'Annunzio kaleme almış ve ününden dolayı filmin afişlerinde onun adı tek başına en üste yazılmıştır. Bu tarihi macera filmi o yıllar için alışılmadık bir uzunluk olan üç saat sürüyordu, yani film sinemanın ilk yıllarında kullanılan uzunluk ölçüsüne göre "14 makara" (Bazı kaynaklara göre 12 makara) uzunluğundaydı. Oysa o yıllarda ABD ve Avrupa'da filmlerin ortalama uzunluğu birkaç makarayı geçmiyordu. Film buna paralel olarak yine o yıllar için astronomik bir fiyata malolmuştu, çekimleri 2 yıl süren filme tam 210,000 dolar harcanmıştı. Bu miktar 2010 yılının değerleriyle 4,7 ilâ 83,6 milyon dolara denk gelmektedir. Filmin tanıtım sloganlarından birinde "Filmde 5000 figüran, 1000 at, 200 fil ve 200 deve kullanıldığı" belirtilmiş, başka bir sloganda filmin "1200 değişik sahneden oluştuğu" ve "Tam 12 makara" uzunluğunda olduğu ilan edilmiş, bir başkasında da "Filme 250.000 dolar harcandığı" vurgulanmıştır. "Kılıç-Sandalet Filmleri" ("Sword and sandal") olarak da adlandırılan İtalyan yapımı tarihi filmlerin öncüsü sayılan bu film, bu filmlerin uzun yıllar değişmez karakteri olarak kalacak olan ve aynı zamanda bu tür filmlere (Masist Filmleri) adını da vermiş olan ünlü hayali karakter "Masist" ("Maciste")'in de ilk kez beyazperdede göründüğü filmdir. Filmin, hepsi de yönetmenin bizzat kendisi tarafından hazırlanmış en az dört versiyonu vardır. İlki 181 dakika süren ilk orijinal kurgudur. Sonraki önemli versiyon ise 1931'deki 137 dakikalık sesli (müzik) kurgudur ki bu versiyona 2007 yılında radikal bir restorasyon yapılmıştır. Bu iki versiyon da 2007 yılında Berlin Film Festivali'nde gösterilmiştir. Aslında bu 181 dakikalık tam versiyonun Berlin'den bir yıl önce de, 2006 yılında Cannes Film Festivali'nde özel bir gösterimi yapılmıştı. Bu gösterimden önce, aynı zamanda bir film tarihçisi de olan yönetmen Martin Scorsese'nin filmin önemi üzerine bir konuşması da seyircilere sunulmuştu. D.W. Griffith'in, 1916'da ünlü filmi Intolerance (Hoşgörüsüzlük)'ı çekerken büyük ölçüde "Cabiria"'dan esinlendiği söylenmektedir. "Cabiria"'yı seyreder seyretmez yönetmen o sırada başladığı The Mother and the Law'ın çekimlerine derhal ara vererek "Cabiria" ile eşdeğer olabilecek bir tarihi film olan Intolerance'ın çekimlerine başlamıştı. The Mother and the Law'ı daha sonra 1919'da bitirecektir. Federico Fellini'nin 1958 tarihli Oscar'lı filmi Cabiria'nın Geceleri, yönetmenin "Cabiria" filmine bir selâm duruşudur. Cabiria'nın Geceleri filminin Giulietta Masina tarafından canlandırılan naif fahişesinin filmdeki adı da "Cabiria"'dır ve filmde kendi anlattığına göre, bu takma ismini, mahallelerindeki bir sinemada bıkmadan usanmadan defalarca seyrettiği 1914 yapımı bu filmden ve filme de adını veren, hayranlık duyduğu baş karakterinden almıştır. Amerikalı yönetmen D.W. Griffith'in başyapıtı olan 1915 tarihli Birth of a Nation (Bir Ulusun Doğuşu) gibi, politik yapısından ötürü "Cabiria" da zamanında oldukça tartışma yaratmış bir filmdi. "Bir Ulusun Doğuşu" sinema sanatı açısından zamanına göre çok ileri bir üstün yapımken, taşıdığı ırkçı temalar yüzünden eleştirilmişti. Benzer bir şekilde "Cabiria" da eleştirilerden nasibini almıştı. Filmin çekimlerine 1911 - 1912 Türk - İtalyan Savaşı olarak da bilinen Trablusgarp Savaşı bittiği yıl başlanmıştı. Bu savaşta Kuzey Afrika'da şimdiki Libya topraklarında yer alan Sirenayka ve Trablusgarp Osmanlılardan İtalyanlara geçmişti. Filmde anlatılan Kartaca ile Roma Cumhuriyeti arasındaki M.Ö. 238 - M.Ö. 203 tarihleri arasında geçen 2. Pön savaşları (Kartaca Savaşları) yeni yaşanmış olan bu Trablusgarp Savaşı'na çok benzemektedir. İtalyanların büyük opera geleneklerinden aldıkları ilham ve ülkenin kazandığı bu Emperyalist zaferin rüzgârıyla I. Dünya Savaşı'na kadar olan dönemde İtalyan film endüstrisi düzinelerce tarihi epik film üretti. "Truva'nın Düşüşü", "Pompeii'nin Son Günleri", "Neron" ve "Quo Vadis" bunlar arasında en dikkat çekici olanlardır. "Cabiria" ise bunların arasında en başarılısıdır ve Dünya çapında birçok yönetmene ilham kaynağı olmuştur. "Cabiria" nın hamasi şiirsel ara yazılarını da aşırı milliyetçi bir yazar olan Gabriele D'Annunzio yazmıştır. Aynı zamanda bir gazeteci ve şair de olan D'Annunzio (1863-1938) İtalya'da filizlenecek olan Faşist hareketin de ilham kaynağı olmuştur. D'Annunzio'nun Benito Mussolini'nin ideolojisini de büyük ölçüde etkilediği ileri sürülmektedir. D'Annunzio'nun o yıllardaki bu büyük ününden dolayı da filmin bazı afişlerinde onun adı tek başına en üste yazılmıştır. Birinci Pön Savaşı'nın ünlü kahramanı Kartacalı komutan Hamilcar Barca'ın oğlu General Hannibal Kartaca'nın başındadır. Yanında da kardeşi Hasdrubal Barca vardır. Arka planında İkinci Pön Savaşı'nın olduğu filmdeki olayların zamandizini şöyledir: Barış Özcan Barış Özcan (21 Haziran 1980), Türk basketbolcudur. 1.92 boyundaki oyuncu şutör gard pozisyonunda oynamaktadır. Önceden Beşiktaş formasını giyiyordu. 2007 yılında Türk Telekom takımına transfer oldu. 2009 yılına kadar burada devam etti. 2008-2011 yılları arasında Banvit takımında oynadı. 2011-12 sezonu öncesinde Türkiye Basketbol Ligi takımlarından Tofaş ile anlaştı. Barcelona (basketbol takımı) FC Barcelona Bàsquet ya da bilinen diğer adıyla Barça, İspanyol-Katalan basketbol takımıdır. FC Barcelona kulübüne bağlı olup 24 Ağustos 1926'da kurulmuştur. Kulüp Liga ACB'nin son 13 sezonunun 7'sini şampiyon olarak tamamlamıştır. Ayrıca 2003 yılında Liga ACB şampiyonluğunun yanı sıra Copa del Rey'i ve EuroLeague'i kazanarak Triple Crown'a (Üçlü Taç) imza atmıştır. 2004'ten 2007'ye kadar Winterthur Group (1910'dan bu yana Barselona'da faaliyet gösteren İsviçreli sigorta şirketi) sponsor olmuştu. Fakat, 2006 yılında Winterthur grubunu AXA aldı ve 2007 yılında Winterthur markası AXA'ya katıldı. Bunun sonunda kulübün ismi AXA FC Barcelona olarak değişti. Kulüp maçlarını, kendisine ait olan ve 23 Ekim 1971'de açılan Palau Blaugrana'da oynuyor. Bu sahayı, futsal ve hentbol takımlarıyla paylaşıyorlar. Takım tarihinde forma giyen en önemli ve en iyi oyuncuları: Pau Gasol, Rony Seikaly, Marc Gasol, Anderson Varejão, Juan Carlos Navarro, Ante Tomić, Šarūnas Jasikevičius, Dejan Bodiroga, Gregor Fučka, Ricky Rubio ve Tony Massenburg'dur. FC Barcelona'n覺n, 3. ligde oynayan bir de B tak覺m覺 vard覺r. Kulübün ilk turnuvası, 1927 yılında Katalonya Basketbol Şampiyonası'ydı. Bu yıllarda Katalonya basketbolunda "CE Europa", "Laietà BC", "CB Atlètic Gràcia" and "Société Patrie" isimli takımların hakimiyeti vardı ve 1940'lara kadar Barselona' basketbolda bir başarı gösteremedi. Fakat bundan sonraki on yıllık dönemde altı "Copas del Generalissimo" şampiyonluğu ve bir kez de ikinciliği kazandılar. 1956'da İspanya Ligi'nin kurucu üyesi oldular ve o sezonu ikincilikle tamamladılar. 1959'da ise İspanya basketbolunda ilk kez hem şampiyonluğu hem de kupayı kazandılar. 1960'lı ve 1970'li yıllarda takımda bir düşüş görüldü. 1961'de kulüp başkanı Enric Llaudet takımın popülaritesine rağmen kulübü eritti. Bunun üzerine, 1962'de taraftarların kampanyası neticesinde kulüpte değişikliğe gidildi. 1964'te, İspanya birinci ligindeki takım sayısı ondörtten sekize düşürülünce kendilerini ikinci ligde buldular. Fakat 1965'te "İkinci Lig" şampiyonluğunu kazanıp, çok kısa bir sürede "birinci lig"e dönmüş oldular. 1970'ler boyunca ezeli rakipleri Real Madrid ve Joventut Badalona'nın gölgesinde kaldılar. 1980'lerde kulüp başkanı Josep Lluís Nuñez takımı İspanya ve Avrupa'nın en iyisi yapma hedefiyle takıma tam destek verdi. Başkanın desteği, o dönemki koçları Aíto García Reneses ve Epi, Andrés Jiménez, Sibilio, Audie Norris, Solozábal gibi oyuncular ile 6 lig şampiyonluğu, 5 Kral Kupası, 2 Saporta Kupası, bir Koraç Kupası ve 1 Dünya şampiyonluğu kazandılar. Fakat bu dönemde sadece EuroLeague şampiyonluğunu elde edemediler. EuroLeague'de de 1984'te ikinci oldular. Kulüp başarılarına 90larda 4 lig şampiyonluğu ve 2 Kral Kupası alarak devam etti fakat 1990, 1991,1996 ve 1997'de Final Four oynamalarına rağmen EuroLeague şampiyonluğunu hiç kazanamamışlardı.Hatta 6 kez Final Four'a kalarak rekor sahibi olmuşlardı. Bu dönemin yıldız oyuncusu Juan Antonio San Epifanio idi. Takım 2003 yılında sabrının ödülünü aldı. Barcelona'da Palau Sant Jordi'de oynadıkları maçta, Dejan Bodiroga, Sarunas Jasikevicius ve Juan Carlos Navarro'lu kadrosuyla Benetton'u 76-65 yenerek EuroLeague şampiyonu oldular. Takımın koçları 1974'ten beri: ACB En Değerli Oyuncu Ödülü ACB Finalleri MVP İspanya Kupası MVP SÃ¼perkupa MVP ACB Slam Yarışması Şampiyon Euroleague MVP EuroLeague Dörtlü Final MVP Euroleague Yükselen Yıldız Liga ACB Yılın En İyi Beşi Euroleague Yılın En İyi 1. Beşi Euroleague Yılın En İyi 2. Beşi En Çok Sayı Attıkları Maç: FC Barcelona 147-106 Cajabilbao (1986/87) En Çok Fark Yedikleri Maç: 60 - Real Madrid 125-65 FC Barcelona (1973) and Real Madrid 138-78 FC Barcelona (1977) En Ã‡ok Forma Giyen Oyuncu: Juan Antonio San Epifanio ""Epi"" (421) En Çok Süre Alan Oyuncu: Juan Antonio San Epifanio ""Epi"" (11.758) En Çok Sayı Atan Oyuncu: Juan Antonio San Epifanio ""Epi"" (7.028) En Ã‡ok Asist Yapan Oyuncu: Juan Carlos Navarro (932)* En Çok Ribaund Alan Oyuncu: Roberto Dueñas (2.113) En Çok Blok Yapan Oyuncu: Roberto Dueñas (266) En Çok Üçlük Sokan Oyuncu: Juan Carlos Navarro (684)* En Çok Top Çalan Oyuncu: Nacho Solozábal (611) *Playing in FCBarcelona MÃ– 321 MÃ– 281 WWE Backlash Backlash, WWE tarafından düzenlenen profesyonel güreş izle ve öde programı. Düzenlendiği yıllarda 2005 ve 2016 yılları haricinde Nisan aylarında Connecticut'ta yapılmıştır. Program ilk defa; 1999 yılında ilk kez In Your House etkinliği olarak yapılmıştır. 2000 yılında WWE'nin yıllık PPV programı olarak değiştirilmiştir. 2004 yılında yapılan brand seçiminden sonra program, "Raw" brandına özel olmuştur. 2007 yılında WrestleMania'nın formatında olduğu için tüm PPV'ler tüm brandlara özel olmuştur. 2010 yılında Backlash'in yerini WWE Extreme Rules almıştır. Backlash, 2016 yılında "SmackDown" brandına özel olarak geri dönmüştür. 2018 yılında Backlash'in iki brand için de yapılacağı açıklanmıştır. Göç Destanı Göç Destanı, bir Uygur destanıdır. Türeyiş Destanı’nın devamı niteliğindedir. Destanda, Türklerin, kutsal taşı, Çinlilere verince, Tanrı tara­fından cezalandırılması, açlık ve kuraklığın başlaması ile ana vatanlarından göç etmeleri anlatılır. Göç Destanı'nın kısaca özeti şu şekildedir; "Uygurların vatanında “Hulin” isimli bir dağ vardı. Hulin Dağından Tula ve Selenge isimli iki ırmak akardı. Bir gece oradaki bir ağacın üzerine gökyüzünden ilâhi bir ışık indi. İki ırmak arasında yaşayan halk bunu dikkatle izlediler. Daha sonra ağacın gövdesinde şişkinlik oluştu, ilâhi ışık dokuz ay on gün şişkinlik üzerinde durdu. Ağacın gövdesi yarıldı ve içinden beş çocuk göründü. Bu ülkenin halkı bu çocukları büyüttü. En küçükleri olan Buğu Han büyüyünce hükümdar oldu. Ülke zengin halk mutlu oldu. Aradan uzun zaman geçti. Yulug Tigin isimli bir prens hakan oldu. Yulug Tigin, Çinlilerle çok savaştı. Bu savaşlara son vermek için oğlu Gali Tigin’i bir Çin prensesi ile evlendirmeğe karar verdi. Çinliler, prensese karşılık hükümdardan Tanrı Dağı'nın eteğindeki Kutlu Dağ adını taşıyan kayayı istediler. Gali Tigin kayayı verdi. Çinliler kayayı götürmek için kayanın etrafında ateş yaktılar, kaya kızınca üzerine sirke döktüler. Ufak parçalara ayrılan kayayı arabalara koyarak Çin’e taşıdılar. Memleketteki bütün kuşlar, hayvanlar kendi dilleriyle bu kayanın gidişine ağladılar. Bundan yedi gün sonra da Gali Tigin öldü. Kıtlık ve kuraklık oldu. Yurtlarını bırakarak göç etmek zorunda kaldılar." Göç Destanının Çin ve İran kaynaklarındaki kayıtlarına göre iki farklı şekilde ortaya çıktığı bilinmekte ise de, aslında bu iki ayrı söylenti biribirinin tamamlayıcısı gibidir. Destan, Çin'de şu şekilde kayıtlara geçmiştir; Çin kaynaklarında, İran kaynaklarının tersine; göç sonucu, Uyguların, Maniheizm dinine geçmeleri yer almamıştır. Destan İran'da şu şekilde anlatılmaktadır; Çin ve İran kaynakları farklı olmasına rağmen birbirinin tamamlayıcısı niteliğindedir. WWE Judgment Day Judgment Day 2007 WWE'nin aylık programlarından birisidir. PPV'in şarkısı Ozzy Osbourne tarafından yapılan "I Don't Wanna Stop"'dur. WWE No Way Out No Way Out, Connecticut merkezli profesyonel güreş federasyonu WWE tarafından dğzenlenmiş profesyonel güreş izle ve öde (PPV) etkinlik. Etkinlik, ilk kez 1998 yılında In Your House etkinliği olarak yapılmış ve o yıl Şubat ayında yer almıştır. 2000 yılında WWE için yıllık etkinlik hâline gelmiştir. Brand ayrımı sonrası etkinlik 2004 yılında SmackDown brand'ine özel olmuş ve her Şubat ayında yapılmıştır. Nisan 2007'de son kez SmackDown'a özel olarak WrestleMania 23 sorasında No Way Out 2007 adıyla düzenlenmiştir. 2008 ve 2009 yıllarında Elimination Chamber maçları yapılan No Way Out'un yerini sonraki yıl WWE Elimination Chamber almıştır. Haziran 2012'de tekrar ayrı bir izle ve öde etkinliği olarak yapılmıştır. No Way Out, ana etkinlik ve öncesini içeren izle ve öde etkinliğiydi. Etkinlik, 15 Şubat 1998 tarihinde In Your House etkinliği olarak adıyla Houston, Teksas'ta yapıldı. 1999'da In Your House adı kaldırılmış ve No Way Out, Backlash ve Judgment Day gibi eski In Your House etkinlikleri brand'lere ayrılarak yıllık izle ve öde etkinliklerine dönüştürüldü. 2002 yılında World Wrestling Federation, mahkeme kararı ile adını "WWE" olarak değiştirdi. Yılın başında WWF, kadroyu Raw ve SmackDown olarak ikiye ayırmıştı. and ECW in 2006. Seçmelerden önce kadrodaki güreşçiler sınırlama olmadan maçlara yerleştirilebilirken; seçmelerden sonra yalnızca bulundukları brand'deki güreşçilerle karşılaşabiliyorlardı. WWE bayrağı altında ilk kez yapılan No Way Out (2003) etkinliği kadro sınırlamalarıyla 23 Şubat 2003 tarihinde gerçekleştirildi. O yıl WWE; WrestleMania, SummerSlam, Survivor Series ve Royal Rumble haricindeki etkinliklerin her brand'e özel olacağını; No Way Out'un SmackDown brand'ine özel olacağını açıkladı. Sonraki üç yılda bir brand'e özel olduktan sonra No Way Out (2007), bir brand'e ait son No Way Out etkinliği oldu. WWE, bundan sonra izle ve öde etkinliklerinin üç brand'e özel olacağını açıkladı. 2008 yılındaki onuncu No Way Out etkinliği WWE'de yeni tanıtılan iki Elimination Chamber maçını içeriyordu. Ertesi yıl No Way Out'ta iki Elimination Chamber maçı daha yapıldı. Etkinliğe yeni Elimination Chamber konsepti getirilmesinden sonra, Eylül 2009'da etkinliğin adına değiştirilmeye karar verildi. WWE'nin resmî sitesinden yapılan oylama ile Şubat 2010'da Elimination Chamber adı; Heavy Metal, Battle Chamber, Chamber of Conflict ve orijinal No Way Out adı karşısında kazandı. Oylamaya rağmen WWE, daha sonra Elimination Chamber'ı No Way Out kronolojisinin bir parçası olarak saymadı. Buna rağmen Almanya'da "elimination chamber" adının II. Dünya Savaşı'ndaki gaz odalarını hatırlattığından etkinlik, No Way Out olarak adlandırılmaya devam etti. 2012 yılında WWE, No Way Out'un geri getirildiğini duyurdu. 17 Haziran 2012 tarihinde East Rutherford, New Jersey'deki IZOD Center'da yapılan etkinlik, Almanya'da "No Escape" olarak tanıtıldı. After the Gold Rush After the Gold Rush, Kanadalı rock sanatçısı Neil Young'ın 3. solo albümüdür. Albüm ağırlıklı olarak akustik çalışmalar içermektedir. Albüme adını veren şarkı After the Gold Rush çevre sorunlarından bahseder ve korno solosu içerir. 3. parça Only Love Can Break Your Heart, Young'la beraber CSNY grubunda çalışmış olan Graham Nash için Joni Mitchell'den ayırlıdığında yazılmıştır. Albümün 4. şarkısı Southern Man ABD'nin Güney eyaletlerinde zencilerin maruz kaldığı ırkçılığa değinmiş, kimi çevrelerce beğeni toplamış, kimi çevrelerdense tepki görmüştür. 6. parça Oh Lonesmoe Me bestesi Young'a ait olmayan tek şarkıdır. Bu albümde önceki iki albüme göre yapılan tarz değişikliği Harvest albümünde de sürmüştür. After the Gold Rush ve Harvest'ın folk rock ağırlıklı tarzı sanatçının en çok beğenilen şarkılarına öncülük etmiştir. Kistler Kistler (Çeçence Kistoj, Kisti, Gürcüce ქისტები), kuzeydoğu Gürcistan'ın Pankisi Vadisinde yaşayan bir halktır. Kistler'in toplam nüfusu yaklaşık beş bin kadardır, çoğunluğu Sünni Müslüman’dır. Kistlerin geçmişi, anayurtları olan Güney Çeçenya’ya dayanır. Kistlerin ataları 1830'lar ve 1870'lerde Gürcistan’ın doğusundaki Pankisi Vadisine göç ettiler. Bir kısmı Tuşeti ve Kaheti bölgesine yerleşti. Bu halk Gürcistan’da Kistler (ქისტები) olarak adlandırıldı. Kistler, dil ve köken olarak Nah dillerini konuşan Çeçenlere ve İnguşlara yakın bir halktır, ama gelenek ve yaşam biçimi açısından Gürcistan’ın doğusundaki Dağlılara daha yakındırlar. Kistler, Gürcistan’ın aynı kesiminde yerleşik, Kuzey Kafkas kökenli başka bir topluluk olan Batslar ile ilişkilidirler. Günümüzde Pankisi Vadisinde sekiz Kist köyü bulunmaktadır: Duisi, Jibahevi, Cokolo, Şua Halatsani, Omalo ve Birkiani. Oldukça küçük bir topluluk olan