sonra Aufidus Nehri’nin soluna, ana kampa 10 km uzaklıktaki bölgeye yerleştiler. Hannibal, Varno’nun şevkini kendi çıkarlarına kullanmak istiyordu. Kendisine sadık az sayıda piyadeyi merkeze Libyalılardan oluşan paralı askeri süvarileri de kanatlara yerleştirerek yarım daire biçiminde savaş düzeni aldı. Hannibal ve sol kanadın komutanı kardeşi Hadsrubal şiddetli süvari saldırısıyla Roma ordusunun sağ ve sol kanatlarını bozarak Roma ordusunu kaçmalarına müsaade etmeden kuşattı ve imha etti. Güvenilir kaynaklara göre Cannae’de 50 – 70 bin asker ölmüş veya esir alınmıştı. Polybius notlarında, "Cannae bozgunu çok ciddi bir olaydı, Roma’nın müttefikleri arasında o güne kadar sadık kalanlar bile Roma’nın gücünden şüphe duymaya ve tercihlerini sorgulamaya başlamışlardı." der. Aynı yıllarda, Sicilya’daki Yunan şehirleri de Roma’nın siyasi otoritesine karşı başkaldırdılar, Makedonya Kralı V. Philip Hannibal’ın yanına geçerek Roma’ya karşı Birinci Makedonya Savaşı’nı başlattı. Hannibal daha sonra Sirakuza’nın yeni kralı Hieronymous’u kendi saflarına çekti ve Tarentum civarına geldi. Hannibal şimdi Roma üzerine saldırabilmek için yeterli silah ve insan gücüne gereksinim duyuyordu. Kesin olmamakla birlikte bir saldırı ve büyük bir anlaşmaya gitmeyi düşünüyordu. Fakat Roma’nın tekrar toparlanması ve fırsatın kaçmasından kaygılandı. Hannibal İtalya’nın en büyük ikinci kenti Capua’yı ele geçirdi ve yeni üssü yaptı. Burada birkaç İtalyan şehir devleti dışında müttefik kazanamadı ve ayrıca Makedon donanması’da ona yardım getirecek kapasitede değildi. Hannibal Roma’ya barış için bir elçilik heyeti gönderdi ve savaş esirlerini fidye karşılığında bırakabileceğini Roma’ya iletti. Fakat Roma bunu reddetti. Cannae muharebesi sonrası Güney İtalya’da Hannibal müttefikleriyle ilişkisini arttırmıştır: Hannibal, Apulia’nın kasabaları Salapia, Arpi ve Herdonia’ı aldı. Mago ayrı bir ordu ile güney İtalya’ya yürürken antik İtalyan kabilesi Bruttilerde birkaç hafta içinde ona katıldı. Aynı zamanda Hannibal’da ordusunun Samnit kabilelerinin katılımıyla güçlendirdi. İtalya yarımadasının en büyük ikinci şehrinin üs olarak kullanan Hannibal MÖ 216 yılında buradan Campania üzerine yürüdü. Capua halkı alt sınıftaki Roma vatandaşlarından oluşuyordu Hannibal onları evlilik, dostluk ve Roma’nın başına gelen felaketler gibi bağlantıları kullanarak yanına çekti. Capua halkı ile bir anlaşma yapan Hannibal, onlara dostluk şartlarına uymak zorunda olmadıklarını fakat limandan gelecek Kartaca takviye kuvvetlerine zorluk çıkartmamalarını istedi. Bu müttefik kazanma sistemiyle Hannibal MÖ 215 yılına gelindiğinde Güney İtalya’nın büyük bir bölümünü kazanmıştı. Sahil boyunca uzanan Yunan şehirleri, Regium ve Latin kolonileri Beneventum, Luceria Samnium, Venusia, Brundisium, Paestum ve Kuzey İtalya’daki bağımsız Galya Roma kontrolünde değildi. Hannibal kurduğu bu müttefik ağı ile muazzam bir askeri başarı kazanmıştı. Önemli bir şehir olan Nola ve Roma kalesi Campania’yi ele geçirerek önemli bir destek bağlantısı kurmuştu. Daha önce üç kez kuşattığı ve saldırdığı Nola’yı alamamıştı fakat bu kez çevredeki önemli şehirleri ele geçirerek amacına ulaştı. İtalya Yarımadası ile direkt bağlantı kurulan yer Sicilya Adasıydı. Deniz yollu gelecek yardımların güvenliğini sağlayabilecek şehir Lylabeum ise Roma’nın elindeydi. Hannibal eski roma müttefiki Siraküza Kralı’nın yerine geçen destekledi ona iki general gönderdi. Romalılar Sirakuza’yı kuşattı ve iki yıllık kuşatma sonrası Sirakuzalıları yendiler. Arşimet’te şehrin düşüşünden sonra Romalı bir asker tarafından öldürüldü. Hannibal ana saldırılarında İtalya içindeki yerel halkı asker olarak kullanıyordu. Hanno, Saminium’daki asker sayısını arttırmayı amaçlıyordu fakat yollarını kesen Romalılarca Beneventum Muharebesine girdiler. (MÖ 214) ve ordu Hannibal’a ulaşmadan imha edildi. Hannibal müttefikleri kazanmasına rağmen hala Roma karşısında sayısal eşitliği yakalayamamıştı. Bu durum ciddi bir problemdi. İber yarımdasında, Scipio kardeşler 20,000 Kelt paralı asker ve takviye olarak 30 bin piyade ve 3 bin süvari bulunduruyordu. Kartaca ordusu ise Hadsrubal Barca önderliğinde 15 bin, Hadsrubal Gisco önderliğinde 10 binlik bir kuvvet bulunuyordu. Scipio kardeşler iki ayrı birliği ayrı ayrı saldırmayı planladılar ve ilk olarak Hadsrubal Barca üzerine iki lejyon ve paralı askerlerden oluşan birlikle yürüdüler. Yapılan iki büyük muharebede Hadsrubal’ın rüşvetiyle pek çok Roma askeri savaşmadan geri döndü ve zafer Kartacalıların oldu. Romalılar geri çekildiler ve Kartacalıları yarımadadan atamadılar. Bunun üzerine seçkin Romalı askerler mağlubiyetin sorumlusu iki komutanı öldürdüler. Bu şimdiye kadar Kartacalılar ve Helenlerde görülen bir uygulamaydı. MÖ 210 yılında Scipio Africanus senato kararıyla babası ve amcasının öcünü almak için İber Yarımadası’na geldi. Parlak bir saldırıyla Kartacalıların önemli bir kalesi olan Yeni Kartaca şehrini ele geçirdi. (MÖ 209) Fakat yine de Hadsrubal’ın İtalya içinde ilerleyen kardeşi Hannibal’a takviye göndermesini engelleyemedi. İlipa Muharebesi’nde (MÖ 206), Scipio, Mago Barca, Hasdrubal Gisgo ve Masinissa komutası altındaki birleşik Kartaca ordusunu kesin bir bozguna uğrattı ve İber Yarımadasında Kartaca hakimiyeti sona erdi. MÖ 212 yılında Kartacalılar İtalya yarımadasının en büyük Yunan şehri Tarentum üzerine yürüdüler. Dikkatli bir plan yapan Hannibal şehir kapısına iki başarılı saldırı düzenledi ve Numidyalı atlıların da desteği ile şehrin tümünü kısa sürede ele geçirdi. Fakat kale içinde Romalılar ve destek kuvvetleri bulunuyordu. Kartacalılar tahkimat yaparak bir süre sonra kaleyi de aldılar. Böylece kara ve deniz arası yardımlaşmayı da bloke etmiş oldular. MÖ 212 Capua Muharebesi’nde ise şehri geri almak için kuşatan Roma ordusu sonuç alamayarak kuşatmayı kaldırmıştır. Beneventum Muharebesinde (MÖ 212) Hanno, Quintus Fulvius Flaccus’un ordusu karşısında bozguna uğradı. Ana kampı düşürüldü. Fakat aynı yıl gerçekleşen Silarus Muharebesinde Romalılar pusuya düşerek ağır kayıplar Verdi. Savaşın bu safhasında dikkate çeken en önemli olaylardan biri de Siraküza kuşatması sırasında ünü bilim adamı Arşimet’in icat ettiği görülmemiş savaş makinalarının Romalılar’ın alışılmış kuşatma savaşıyla başarı kazanmasını engellemesidir. Kartacalılar şehri kurtarmak için 20 bin kişilik bir kuvvet göndermiş olsa da salgın hastalık nedeniyle ağır kayıp vererek Agrigentum şehrine çekilmişlerdir. Sonunda yardım bahanesiyle karadan şehre giren Romalılar Siraküza’yı almış ve Arşimet’te öldürülmüştür. Hannibal ana saldırılarında İtalya içindeki yerel halkı asker olarak kullanıyordu. Hanno Saminium’daki asker sayısını arttırmayı amaçlıyordu fakat yollarını kesen Romalılarca Beneventum Muharbesine girdiler. (MÖ 214) ve ordu Hannibal’a ulaşmadan imha edildi. Hannibal müttefikleri kazanmasına rağmen hala Roma karşısında sayısal eşitliği yakalayamamıştı. Bu durum ciddi bir problemdi. Capua Muharebesi (MÖ 211) Hannibal’ın kışlak olarak kullandığı liman şehri Capua’ya Roma birlikleri büyük bir taarruz düzenledi ve Hannibal şehrin güneyine çekilirken Roma ordusu şehri tekrar ele geçirdi. Herdonia Muharebesi (MÖ 210) Romalılar'ın kuşattığı bir başka müttefik şehri Herdonia’ya eski konsul Gnaeus Fulvius Centumalus saldırdı ve kuşattı. Fakat Hannibal onu yakalayarak bir meydan savaşına zorladı ve yapılan muharebede 13 bin Roma askeri öldürüldü. MÖ 210’da yapılan Numistro Muharebesi, Marcellus ve Hannibal arasında sonuçsuz kaldı. Fakat Roma ordusu Casinium ve Tarentum’u tekrar ele geçirmeyi başardı. Hannibal Roma’dan 8 km kadar uzağa çekildi. Gaius Claudius Nero ve Hannibal arasında yapılan Grumentum Muharebesi (MÖ 207) sonuçsuz kalınca Nero bir hile ile kendisinin kampta olduğuna inandırıp takviye kuvvetle yardıma gelen Hadsrubal’ın ordusuna saldırdı. Metaurus Muharebesi olarak bilinen bu çatışmada Kartaca ordusu mağlup edildi ve Hadsrubal öldürüldü. Hadsrubal’ın kesik başı da Hannibal’a gönderildi. Ilipa Muharebesinde Kartacalılar ve paralı Kelt askerleri Romalılara karşı savaştı. Scipio Africanus zekice bir hile planladı. İlk günlerde Romalı askerler merkezde İberyalılar ise kanatlarda savaşıyordu. Bunu savaş günü değiştirerek rakibini yanıltma yoluna gitti. Fakat Kartacalılar durumu çabuk sezdiler ve Romalılara kanatlardan sert akınlar yaptılar. Fakat gece Kelt paralı askerleri Kartaca karargahını terk edince Kartacalılar feci bir bozguna uğradılar ve adeta Romalılarca avlandılar. Devamında Gades şehrini ele geçirdiler ve İspanya’da tekrar hakimiyetlerini kurdular. Son olarak MÖ 205’te Yeni Kartaca’nın da tekrar alınması ile İber Yarımadası’nda hakimiyet yeniden tesis edildi. Birkaç yerel isyan çıktıysa da bunlar kısa sürede bastırıldı. MÖ 205 yılında Mago İtalya’ya ayak bastı. Mütakiben Po Vadisinde bozguna uğratıldı. Aynı yıl içinde, Scipio Africanus Sicilya’da bir lejyon ve toplanan zorunlu askerler ile savaşı bitirecek bir Afrika işgal planı hazırladı. Lejyon çoğunlukla Cannae’den sağ kurtulanlardan oluşuyordu ve savaş bitene kadar eve dönmelerine izin yoktu. Aynı yıl Afrika’ya ulaşan Scipio, düzenli Kartaca ordusuna ve Numidyalı müttefiki üzerine saldırdı. Batı Numidya kralı Syphax savaşta yenildi ve esir alındı. Durumu gören bazı Kartacalı yöneticiler barış isteme teklifinde bulundular ve Hamilcar Barca’nın oğullarını geri çağırmasını istediler. Bu sırada Galya’da da savaş sürmekteydi. MÖ 203’te, Scipio ile Afrika’da barış için bir görüşme tertip edildi, Hannibal İtalya’dan çağrıldı. Dönemin Kartaca ve Yunan bronz tabletleri bunu kayıt altına almıştır. Roma tarihçisi Polybius’ta daha sonra bunu not ediyor. Hannibal’ın acil olarak Afrika’ya gelmesi ve buradaki birleşik kuvvetlerin başına geçmesi isteniyor. Fakat bu politika Hannibal’ın hoşuna gitmiyor. İkinci Pön Savaşı boyunca Romalılar süvarilerde, Kartcalılar ise piyade birliklerinde üstün oldular. Hannibal bu savaşa ordusunu sokmak istememişti. Çünkü Kartaca ordusunun savunma pozisyonunda başarılı olmayacağını düşünüyordu. Kartacalı yöneticilerle arası bu yüzden açıldı. Bu sırada Hadsrubal Gisco ise aldığı mağlubiyet sonucu döndüğü Kartaca’da öfkeli bir grubun linç girişimin görünce intihar ederek hayatını kaybetmişti. Hannibal ve Scipio’nun birlikleri Zama’da karşı karşıya geldi. Hannibal fillerle desteklenmiş ordusuyla zaferin kıyısına kadar geldiyse de Roma süvarileri tarafından arkadan kuşatılarak büyük kayıplar verdiler ve bozguna uğradılar. Kartaca barış görüşmesi teklif etti ve II. Pön Savaşı yapılan bu son muharebeyle Roma zaferiyle sonuçlandı. Kartaca İspanya’yı sonsuza kadar kaybetti ve Roma gücü tüm Akdeniz’e hakim oldu. Yapılan anlaşmayla Kartaca 10,000 dinar savaş tazminatı ödeyecek, sadece 10 tane savaş gemisi bulundurabilecek ve Roma’nın izni olmadan asker sayısını arttıramayacaktı. Numidyalılar oluşan otorite boşluğundan istifade ederek, Kartaca’nın hakim olduğu alanları yağmaladılar. Yarım yüzyıl sonra kendisini korumak için asker sayısını arttırsa bile Üçüncü Pön Savaşı sırasında ordusu tamamen yok edilecek ve Kartaca devleti tarih sahnesinden silinecekti. Savaşın sona ermesi Roma’ya moralman ve siyasi olarak bir huzur getirmiş olsa da yöneticilerin endişesi devam ediyordu. Kartaca ile anlaşmayı yapmış olan, Quintus Caecilius Metellus, eski bir konsül, savaşın bitmesi ile Roma’nın kutsanmadığı ve Romalılar’ın rehavete kapılmamalarını, Hannibal yaşadıkça tehlikenin devam ettiğini belirtiyordu . Diğer taraftan Cato ise, Kartaca devletini tamamen yok etmedikleri sürece tekrar güç kazanıp Roma üzerine tehdit oluşturabileceğini söylüyor ve sık sık Kartaca’nın yok edilmesi gerektiği fikrinde ısrar ediyordu. Arkeologlar Kartaca’nın askeri liman kenti kothon’da savaş sonrası kurulmuş muazzam bir liman keşfettiler. Bu liman 200 gemi yerleşecek şekilde tasarlanmıştı. Fakat savaş sonrası yapılan anlaşmaya göre Kartaca yalnızca 10 savaş gemisi bulundurabilirdi. Bu durum büyük ihtimalle savaş sonrası gemilerin özel mülkiyet ve ticaret için kullanıldığını göstermektedir. Korsanlara karşı ticaretle uğraşan kişiler az da olsa bir özel güvenlik bulunduruyorlardı. Bunların sayısı en fazla 500 olabilirdi. Zira Romalılar artık tüm sahilleri kontrol etmekte ve tehdit oluşturacak bir güce izin vermemekteydiler. Hannibal savaş sonrası Kartaca’da ekonomi ile ilgilendi ve yönetimde görev aldı. Fakat Kartacalı soyluların onun aleyhinde yürüttükleri mücadele ve Romalılar’ında baskısıyla Anadolu’ya sürgün edildi. Burada Roma’nın düşmanı olan devletlere askeri danışmanlıkta yapan Hannibal bir süre sonra gelmiş olduğu Libssa’da(Günümüzde Gebze) Romalılar’a teslim edileceğini öğrenince intihar etti. Kartaca ve Numidya Krallığı arasında düşük yoğunluklu bir savaş sürekli vardı. Fakat üçüncü Pön Savaşı sonrası Afrika’da egemenliğini yitiren Kartaca Numidyalı ve Grek tüccarlar ticari bağımsızlığını ilan etti. İstihbarat savaş boyunca her iki taraf içinde önemli rol oynamıştır. Hannibal üst düzey istihbarat servisi sayesinde önemli zaferler kazandı. Aynı şekilde Scipio Africanus’ta gelişmiş haber alma ve doğru bilgi servisiyle zafere gitti. MÖ 217'de Kartacalılar Roma vatandaşlarından bazılarını casus olarak kullandılar bunlar yakalandıklarında elleri kesilerek cezalandırılıyorlardı. Ã‡iftlik, Beykoz Çiftlik, İstanbul'un Anadolu Yakası'nda bulunan Beykoz ilçesine bağlı 25 mahalleden biridir. İdari sınırlarına bakıldığında kuzeyinde, Çengeldere; güneyinde Baklacı; doğusunda Yavuzselim mahalleleri; batısında ise Elmalı Baraj Gölü bulunmaktadır. Onur Bulut (1985 doğumlu futbolcu) Onur Bulut (d. 20 Mayıs 1985, Suşehri, Sivas), Türk futbolcudur. Futbola Kahramanmaraş Tekspor altyapısında başlayan Onur, 2000 yılında Gaziantepspor altyapısına transfer oldu ve 2002 yılında Gaziantepspor'un ara takımı olan Gaziantep Büyükşehir Belediyespor'la profesyonelliğe geçiş mukavelesi imzalayarak buraya transfer oldu. Gaziantep Büyükşehir Belediyespor için ilk resmî karşılaşmasına 18 Mayıs 2003 tarihinde Tarsus İdman Yurdu'na karşı oynanan 2. Lig karşılaşmasında çıktı. Bir sene burada oynadıktan sonra Gaziantepspor'a transfer oldu. Bir sezon burada kaldıktan sonra Gaziantep BB'ye geri döndü. Burada as takım'da yer bulamadı ve oyun tecrübesi edinebilmesi için GASKİ'ye kıralık verildi. İki sezon burada kiralık olarak oynadıktan sonra birer sezon kiralık olarak Bulancakspor, Karsspor, GASKİ ve Ispartaspor'da görev aldı. 2010-1 sezonunda Gaziantep Büyükşehir Belediyespor geri döndü ve burada ikinci kaleci olarak görev almaktadır. GÃ¶ztepe, Beykoz Göztepe, İstanbul'un Anadolu Yakası'nda bulunan Beykoz ilçesine bağlı 25 mahalleden biridir. İdari sınırlarına bakıldığında kuzeyinde Kavacık; kuzeybatısında Anadoluhisarı; doğusunda Rüzgârlıbahçe; batısında Göksu; güneyinde ise Yenimahalle bulunmaktadır. Fatih, Beykoz Fatih, İstanbul'un Anadolu Yakası'nda bulunan Beykoz ilçesine bağlı 25 mahalleden biridir. İdari sınırlarına bakıldığında doğusunda, Çengeldere; batısında Rüzgârlıbahçe; kuzeyinde Acarlar mahalleleri; güneyinde ise Elmalı Baraj Gölü bulunmaktadır. GÃ¼neyyurt, Ermenek Güneyyurt, eski adı (Gargara) , Karaman ilinin Ermenek ilçesine bağlı bir beldesidir. Karaman iline Yellibel üzerinden 135, Mut üzerinden 173 km, Ermenek ilçesine 10 km uzaklıktadır. Åžabtay Levi Shabtai Levy (10 Nisan 1876, İstanbul – 1 Kasım 1956, Hayfa), 1941-1951 yılları arasında görev yapan Hayfa'nın ilk Yahudi belediye başkanı. Şabtay Levi, 1876'da İstanbul'da doğdu. Avukatlık eğitimi aldıktan sonra 1894'te Filistin'e göç etti. Petah Tikva'da FYKB okulunda eğitim görevlisi olarak işe başladı. Burada David İzraeli'nin kızı Rebecca ile tanışıp evlendi. 1901'de Edmond James de Rothschild'in yanında memur olarak çalıştı. 1905'te Hayfa'ya taşınıp FYKB ve YKB'nin kanun ve toprak departmanlarını yönetti, bu vesileyle de Türk ve Araplarla ilişkilerini kuvvetlendirdi. İngilizler Hayfa şehir konseyini 1920'de kurduklarında Rafael Hakim ile birlikte Levi'yi göreve atadı. 1924'te Levi, David Hakohen ile birlikte bağımsız olarak seçildi. 1934'te Hayfa belediye başkan yardımcılığını yaptı ve Hertzeliya Meydanını kurdu. Çeşitli cemaatlerle olan bağları nedeniyle bugün Reali Lisesi ve Technion'un prestijli olmasının önünü açtı. 1941'de 'Hassan Bey Shukari' öldüğü zaman görevi fiilen devralıp şehrin ilk Yahudi belediye başkanı oldu. Gerek Yahudiler gerekse Araplar tarafından sevilen Şabtay Levi, 1948 Arap-İsrail Savaşı sırasında nüfuzunu kullanarak Arap cemaati liderlerini şehri terketmemeleri için ikna etti; fakat bu konuda kısmen başarılı olabildi. 1940'larda Hayfa'da Şabtay Levi Evi açıldı ve zor durumda olan her inançtan çocuğa geniş yelpazeli hizmetler sundu. İlk kurulduğunda, Şabtay Levi Kreş Merkezi, II. Dünya Savaşı'nda görev alan gönüllü Yahudi Tugayı askerlerinin ailelerine hizmet verdi. Zamanla yuva, çocuk ilk yardım merkezi ve çocuk esirgeme kurulu görevlerini de üstlendi. Buna sonradan anne-çocuk tedavi merkezi eklendi. 1951'e kadar valilik yapan Levi, 1956'da ölene kadar şehir konseyindeki görevine devam etti. Paul Jennings Hill Paul Jennings Hill (d. 6 Şubat 1954, Miami - ö. 3 Eylül 2003), Amerikalı mahkûm. Amerika Birleşik Devletleri'nde, kürtaj yaptığı gerekçesiyle bir doktoru öldürmekten idama mahkûm edilen ilk kişidir. Kürtaj karşıtı bir peder olarak bilinmektedir. 1994 yılında Dr. John Britton ve koruması James Barrett'i, Britton'un Pensacola, Florida'daki kliniğinin önünde pompalı tüfekle vurarak öldürmüştür. Doktoru "masum bebeklerin" olası ölümünün önüne geçmek gerekçesiyle öldürdüğünü söyleyerek polise teslim olmuştur. Tutuklu olduğu süre boyunca "görevini tamamladığını" düşünmüş ve idam edilmeyi beklemiştir. 3 Eylül 2003 tarihinde zehirli iğneyle idam edilmiştir. HatÄ±rla Sevgili karakterleri listesi Bu madde, 2006 ile 2008 yılları arası yayınlanan Hatırla Sevgili adlı dizide yer alan karakterlerinin listesini içermektedir. Bu karakterler dizide canlandırılmış olup, oyuncusu bilinmemektedir. 1978'de futbol 1978 yılında meydana gelen futbol olayları şunlardır: Nar Mobile Nar 2005 yılında Bakü, Azerbaycan'da kurulmuş bir GSM operatörüdür. Azerfon ticarî faaliyetlerine 2007 yılında başlamıştır. Firmanın 2 100 000 abonesi bulunmaktadır. 2009 yılında Azerfon ve Vodafone arasında iş birliği anlaşması imzalanmıştır. Normalnull Normalnull ("NN") Almanya'da 1992 yılına kadar resmî olarak kullanılan deniz seviyesinden yüksekliği gösteren referans noktası ve sistemidir. Konuşma dilinde ortalama deniz seviyesi yerine de kullanılmaktadır. 1993 yılından itibaren Almanya'da bu sistem yerine Normalhöhennull (NHN) sistemi kullanılmaya başlanmıştır. Bunun nedeni iki Almanya'nın birleşmesinden dolayı Almanya'ya katılan yeni eyaletlerle eski eyaletlerin yükseklik sistemini standartlaştırmaktır. Buna karşın NN ibaresi hâlen topografik haritalarda kullanılmaktadır. On the Floor "On the Floor", Amerikalı şarkıcı Jennifer Lopez'in şarkısıdır. 11 Şubat 2011 tarihinde şarkıcının yedinci stüdyo albümü Love?'ın çıkış parçası olarak yayınlandı. Şarkının sözleri Bilal Hajji, Kinda Hamid, Gonzalo G. Hermosa, Gonzalo U. Hermosa, Achraf Janussi, Armando Perez, Geraldo Sandell tarafından yazıldı. Şarkının yapımcısı ise RedOne'dır. Şarkı yüksek tempolu dans-pop, Electropop'dur. Şarkıya Amerikalı rapçi Pitbull'da eşlik etmiştir. Lopez'in yedinci stüdyo albümü Love? 2007 sonlarında ve 2008 başlarından bu yana oluşturulmaktadır. Daha sonra, Lopez Epic Records'tan ayrılarak Def Jam'e geçmesiyle albümde RedOne gibi yeni isimlerle çalışma kararı aldı. Los Angeles Times'taki Gerrick D. Kennedy'e göre, şarkının tam uzunlukta tamamlanmamış versiyonu, Los Angeles'ta 68. Altın Küre Ödülleri töreni sırasında yayın prömiyeri yapıldı ve Lopez'in yeni reklam L'Oreal ile aynı hafta sonu online olarak şarkı sızdırılmıştır dedi. Sızıntının zamanlamasıda Lopez'in jüri üyesi olmaya başladığı American Idol zamanına denk gelmektedir. Lopez Altın Küre Ödülleri kırmızı halı sırasında single'ın On the Floor olduğunu doğruladı. Ertesi günde Ryan Seacrest'ın radyo şovu On Air'da şarkının dünya prömiyeri yapıldı. Video klip 22-23 Ocak tarihlerinde çekildi. Yönetmenliğini TAJ Stansberry, koreografisini ise Frank Gatson yaptı. Klibi YouTube Vevo kanalında 800 milyondan fazla kişi izlemiştir. Baklacı, Beykoz Baklacı, İstanbul'un Anadolu Yakası'nda bulunan Beykoz ilçesine bağlı 25 mahalleden biridir. İdari sınırlarına bakıldığında Yenimahalle, Çiftlik, Yavuzselim mahalleleriyle komşudur. Ayrıca, mahalle güneyde Ümraniye ve Çekmeköy ilçeleriyle de sınırdaştır. Elmalı Baraj Gölü'ne kıyısı vardır. Baklacı Atemoya Atemoya ("Annona × atemoya"), şeker-elma ("Annona squamosa") ve çerimoya ("Annona cherimola") türünün çaprazlanması ile elde edilen hibrit (melez) bir türdür. Meyvenin popüler olduğu Tayvan'da ananas şeker-elma olarak karıştırılmaktadır. İsrail,Mısır,Lübnan,Venezuela, Tayvan'da da yetiştilmektedir ama özellikle anavatanı Amerika'nın tropik bölgeleridir. Meyvesi Lübnan mutfağında tatlı yapımında da kullanılmaktadır. Atemoya meyvesi genelde kalp şeklinde yuvarlak soluk yeşil, kolayca berelenebilen ,engebeli bir yüzey dokusuna sahiptir. Çok sulu ve akıcı bir meyve özüne sahiptir. Beyaz renkte şekerli turta gibi bir tadı vardır sanki pina colada kokteylini hatırlatır bir tattadır. Tadındaki vaniyanımsı aromayı çaprazlandığı şeker-elmadan almıştır. Bunun yanında toksik ve yenilmeyen,meyve tohumlarıda meyve özünün arasındadır. Meyve olgunlaşınca kaşık ile meyve özük kabuğundan çıkarılıp,tohumları ayıklanıp yenir. Atemoya ("Annona cherimola × squamosa") için ilk kez melezleme USDA Miami tropik laboratuvarında çalışan P.J.Wester tarafından yapılmıştır. Meyvenin kalitesi sebebiyle şeker-elmanın eski Meksika dilindeki adı olan "Ate" ile çerimoyadan gelen moya adı birleştirilerek atemoya adı bu türe verilmiştir. 1917 yılında Edward Siamons Miami Laboratuvarında bu türün dayanıklılık konuşunda genlerini aldığı çerimoya ile benzer bir dayanıklılık gösterdiği ve olgun ağacın -3,05 (26.5 °F) soğukta sağ kaldığını tespit etmiştir. Bu durumda -4 derece ve altındaki ısılarda ağacın zarar görme ihtimali bulunmaktadır. Aynen diğer "Annona" türleri gibi atemoyanın çiçeklerinde de dişi ve erkek organlar bulunup bitki hermafrodittir. Ancak sorun tıpkı papav gibi stigmata yani kopya poleni dişi çiçeklerinin kabul etmemesidir. Kendi kendine tozlaşan bitkiler çok nadirdir. Bunun yanında tıpkı diğer "Annona" cinsi üyeleri ve papav gibi arılar tarafından bu bitkinin tozlaşmasıda yapılamamaktadır. Bu durumda tozlaşmayı yapabilecek olan canlılar böcekler, sinekler ve kın kanatlılardır veya el ile tozlaşma yapılmak zorunda kalınmaktadır. Bunun yanında bitki tıpkı avokado gibi belli saatlerde dişi, belli saatlerde erkek olur. Örneğin saat öğleden sonra 2-4 arası bitkinin çiçekleri dişi halde iken 3 ile 5 arasında erkek hale döner. Bu da el ile tozlaşma yapılmasını gerekli kılabilmektedir. Atemoyanın meyveleri ise dengesiz tozlaşma sebebiyle, kimi zaman alışılmış şeklin dışında şekillerde alabilmektedir. Buna karşın İsrail ve Mısır gibi bazı ülkelerde ağacın çiçekleri üzerine 1.000 ppm Giberellin sıkılarak ağacın meyve üretimi arttırılmakta veya tozlaşma olmaması halinde bu şekilde ağacın çekirdeksiz suni yoldan meyve üretmesi sağlanmaktadır. Bunun dışında "Bernitski", "Hette","Island Gem", "Kabri", "Malaii" ve "Stermer" gibi varyeteleri bulunmakla birlikte bu yeni varyeteler ve özellikleriyle ilgili çalışmalar halen sürmektedir. Ersin Ã–zince Ersin Özince, (d. 1953 Havran), Türk bankacı. ODTÜ İktisadi ve İdari Bilimler Fakültesi İşletme Bölümünden mezun oldu. Türkiye İş Bankası'na stajyer müfettiş yardımcısı olarak iş yaşamına başladı. 1986'da Muhasebe Müdürlüğüne müdür yardımcısı olarak atandı. 1988'de aynı müdürlükte grup müdürü oldu. Fon Yönetimi Müdürlüğü'nün kuruluşunda çalıştı ve ilk müdürü oldu. 1992'de Yenişehir Ankara Şubesi'ne müdür olarak atandı. 1994'te genel müdür yardımcılığına getirildi. 1998'de genel müdür vekilliğine getirildi. 28 Ekim 1998'de de Türkiye İş Bankası'nın 15. genel müdürü oldu. Aynı zamanda Türkiye Bankalar Birliği Yönetim kurulu başkanı ve Türkiye İş Bankası'nın en büyük iştiraki olan Türkiye Şişe ve Cam Fabrikaları A.Ş. (ŞİŞECAM) yönetim kurulu başkanı oldu. Meslek yaşamı boyunca Harvard Business School'da 3 aylık üst düzey yöneticilik eğitimi de olmak üzere çeşitli yurt dışı eğitimlere katıldı. Evli ve 2 çocuk babasıdır. 31 Mart 2011 tarihinde gerçekleştirilecek Genel Kurul sonrasında görevini bırakacağını açıkladı. 1 Nisan 2011 tarihi itibarıyla İş Bankası Yönetim Kurulu başkanlığına seçildi. Ersin Özince'nin yerine, İş bankası Genel Müdür Yardımcısı, Adnan Bali Genel Müdür olarak atanmıştır. Özince, İş Bankasının Yönetim Kurulu Başkanı oldu. 31 Mart 2019 tarihinde Yönetim Kurulu Başkanlığından ayrıldı. Ayrıca İhsan Doğramacı Bilkent Üniversitesi Mütevelli Heyeti üyesidir. Ali Ağaoğlu Ali İbrahim Ağaoğlu (3 Mart 1954, Of, Trabzon), Türk iş adamı. Ağaoğlu Şirketler Grubu'nun Yönetim Kurulu Başkanı'dır. Lise eğitimini son sınıfta ticarete atılmasıyla bırakmıştır. 2017 itibarıyla 1 milyar dolar şahsi serveti ile Türkiye'nin en zengin 27. insanıdır. Ali Ağaoğlu, 3 Mart 1954 tarihinde Trabzon'un Of ilçesinde doğdu. Babası Mithat Ağaoğlu, İstanbul'da dönemin tanınmış müteahhitleri arasında idi. Babasının da etkisiyle gençlik yıllarında bir yandan okuyup bir yandan da inşaatlarda mesleği öğrendi. 1975 yılında babasının geçirdiği bir kalp rahatsızlığı sonrasında bir süreliğine aile işlerinin başına geçti; bu dönemde iş yükünden dolayı liseyi yarıda bırakmak zorunda kaldı. Babasından ticari olarak 1977 yılında ayrılarak Ağaoğlu Şirketler Grubu'nu kurdu. 1981 yılından itibaren toplu konut siteleri üretmeye başlayan Ağaoğlu Şirketler Grubu, özellikle 1990’lı yılların sonlarında başladığı “My” konseptli yaşam alanları ve My World, My Office, My Towerland gibi projeleri ile Ataşehir, Ayazma ve Çekmeköy bölgelerinde çalıştı. Ali Ağaoğlu, Ekonomi dergisi Forbes'in 2012 yılında yayınladığı “En Zengin 100 Türk” listesinde 10. sırada yer aldı. Mart 2013 itibarıyla Forbes'in yaptığı araştırmaya göre, 2.7 milyar ABD doları servetiyle, Türkiye'nin 8., dünyanın ise 527. en zengin iş adamıdır. Türkiye Vergi Rekortmeneleri Listesinde ilk kez 2008 yılında yer almıştır. Ali Ağaoğlu hâlen ayrı yaşadığı ilk eşi ile evlidir ve bu evlilikten iki çocuk sahibidir. Nikâhlı ve nikâhsız eşlerinden 5 çocuğu vardır. Ali Ağaoğlu, Forbes Türkiye'nin 2017'de hazırladığı “En Zengin 100 Türk” listesinde 1 milyar dolarlık servetiyle 27. sırada yer almaktadır. Yavuzselim, Beykoz Yavuzselim, İstanbul'un Anadolu Yakası'nda bulunan Beykoz ilçesine bağlı 25 mahalleden biridir. İdari sınırlarına bakıldığında Çengeldere, Çiftlik, Baklacı mahalleleri ve Polonezköy ile komşudur. Ayrıca, mahalle batısında ve güneyinde Çekmeköy ilçesiyle de sınırdaştır. Murat Ãœlker Murat Ülker, (d. 21 Mart 1959, İstanbul), Türk sanayici ve iş adamı. 1959 yılında İstanbul'da doğan Murat Ülker, yiyecek ve içecek sektöründe lider olan Yıldız Holding Yönetim Kurulu Başkanı'dır. $4.8 milyar serveti ile Türkiye'nin en zengin insanıdır. Servetinin kaynağı babasının kurduğu Yıldız Holding'den gelmektedir. Lise eğitimini İstanbul Erkek Lisesi'nde tamamlamış ve Boğaziçi Üniversitesi'nden mezun olmuştur. 1982 yılında iş hayatına atılan Murat Ülker, yurt dışında AIB College of Business ve ZDS gibi okullarda eğitim gördü. Amerika Birleşik Devletleri'nde, Continental Baking şirketinde staj yaptı. Yıldız Holding'te ilk görevine 1984 yılında Kontrol Koordinatörü olarak başladı. İlerleyen yıllarda İşletmelerden Sorumlu Genel Müdür Yardımcılığı ve ardından Genel Müdürlük görevlerini üstlendi. 2000 yılında Yıldız Holding İcra Kurulu Başkanlığını üstlenen Ülker, 2008-2020 yılları arasında Yönetim Kurulu Başkanı olarak görev yapmış, 2020 yılında Yıldız Holding Yönetim Kurulu Başkanlığı görevini ablası Ahsen Ülker Özokur 'un büyük oğlu Ali Ülker 'e devretmiştir. Murat Ülker, Kırım Aluşta asıllıdır. Ailesi "Devletler" adıyla bilinirdi. Dedesi Hacı İslam Efendi, Fatih Medresesi mezunu bir muallimdi. Trakya'da yine Kırımlı bir göçmenle evlenen Hacı İslam Efendi, Tekirdağ'ın Saray'da görev yaparken Balkan Savaşları dolayısıyla İstanbul'a, oradan da Kırımdaki yurtlarına geri döndü. Babası Sabri Ülker de 1920 yılında Aluşta'nın Korbek köyünde doğmuştur. Aile, Sovyetler Birliğinin kurulması ile birlikte Müslümanlara yapılan baskılar nedeniyle 1929'da İstanbula göç etmiştir. 1940'lı yıllarda babası Sabri ve amcası Asım'ın girişimciliği ile temelleri atılan şekerlemecilik işi, 1944'te ürettikleri bisküviye "Ülker" adını vermeleri ile gelişerek devam etmiş ve daha sonra Yıldız Holding'e dönüşmüştür. Bu arada, markaları "Ülker" namıyla iş çevrelerinde tanındıklarından dolayı iltibasları gidermek için 1954'te ailenin evvelce "Berksan" olan soyadı değiştirilmiştir. Murat Ülker, Sabri Ülker'in 3 çocuğunun en küçüğüdür. Tıp doktoru Prof. Asaf Ataseven'in kızı Betül Ataseven ile evlidir. Yahya (d. 1993) ve ikiz Mustafa ile Fatih (d. 2000) adlı üç oğlu vardır. Yahya, Koç Üniversitesinde ekonomi-işletme tahsili yapmakta iken; Mustafa Özel Üsküdar Amerikan Lisesi'nde ve Fatih Özel Sev Amerikan Koleji'nde, eğitim görmektedir. Ablası Ahsen, (d. 1950) Ülker yöneticisi Orhan Özokur ile evli olup; Ali, Ömer ve Ahmet adlı evlatlara sahiptir. Ağabeyi Ali, (d. 1954) henüz 9 yaşında geçirdiği bir ev kazasında vefat etmiştir. Ailenin tek erkek varisi olarak babasının yerine geçmiştir. Türkiye Cumhuriyeti eski Başbakanı Ahmet Davutoğlu ile liseden sınıf arkadaşıdır. Ayrıca yeğeni Ahmet Özokur ile eski başbakan Ahmet Davutoğlu'nun kızı Sefure evlidir. Fakat 12 Mayıs 2015'te Ahmet Özokur ve Sefure Davutoğlu çifti tek celsede boşanmışlardır. Ahmet Özokur, 650 milyon dolarlık servetiyle Türkiye'nin 49'uncu en zengin kişisidir Hobileri arasında ailesiyle seyahat etmek ve yelken olan Murat Ülker, sosyal medyayı da etkin bir şekilde kullanıyor. Ülker'in ayrıca hat sanatı ve modern resim de dahil olmak üzere geniş bir sanat koleksiyonu bulunuyor. Spora, özellikle basketbola ilgi ve desteği ile tanınan Murat Ülker, 1993'te Ülkerspor Basketbol Kulübü'nün kurulmasında faal bir rol oynamıştır. Ülkerspor, 2006'da Fenerbahçe ile birleşinceye kadar pek çok genç yetenek yetiştirmiş; 4 şampiyonluk, 6 Cumhurbaşkanlığı Kupası, 3 Türkiye Kupası, ayrıca Avrupa'da Şampiyon Kulüpler Kupası ve Koraç Kupasında çeyrek final gibi başarılara imza atmıştır. Murat Ülker, Fenerbahçe Şükrü Saracoğlu Stadyumu'nun isim haklarını 10 yıllığına devralarak Fenerbahçe'ye; basketbol takımının yanında futbol takımına da desteğini sürdürürken; Beşiktaş ve Galatasaray'dan desteğini çekmiştir. Murat Ülker İngilizce ve Almanca bilmektedir. 2015 itibarıyla Forbes'in yaptığı araştırmaya göre Murat Ülker, $4.4 milyar servetiyle Türkiye'nin 1., dünyanın ise 369. zengin ismi olmuştur. 2017 itibarıyla Forbes'in açıkladığı "En Zengin 100 Türk" listesinde de 3.7 milyar dolar servetiyle Türkiye'nin 1. zengin kişisi olarak açıklanmıştır. 2018 itibarıyla Forbes'in açıkladığı "En Zengin Türkler" listesinde 4.8 milyar dolar servetiyle Türkiye'nin 1. zengin kişisi olarak açıklanmıştır. Ã‡erimoya Ã‡erimoya, Annona cherimola bitkisinin meyvesidir. Temelde Annonia ve roolinia diye iki ayrı çeşidi bulunmaktadır. Annona çeşidi en tanınan bilinen çeşidirdir.Asimina, Duguetia, Fusaea ve Porcelia ise bu meyvenin en çok bilinen türlerindendir.Meyvenin Annona türünün yaprakları 2–5 cm uzunluğundadır,buna karşın 7–15 cm uzunluğunda 6–10 cm genişliğinde yapraklara sahip türleride vardır. Genellikle küçük bodur ağaçlarda yetiştirilmektedir. Yaprakları ovaldir.Ağaç aşağı yukarı 7 metre boya sahip olup ufak gruplar halinde 6 yapraklı 2,3cmlik sarı,kahvrengi tabanı mor benekli çiçekleri bulunmaktadır. Meyveleri hafif oval, eğer, 10–20 cm uzunluğunda and 7–10 cm çapındadır,yumuşak hafif yumruludur.Meyve eti beyaz olup,içinde koyu kahverengi tohumları bulunur.Tohumları toksik olup yenmez.Dünya'nın en lezzetli meyvelerinden biri olarak kabul edilmektedir. O kadar ki Mark Twain , Çerimoya'yı "insanların bilebileceği en lezzetli meyvelerden biri olarak tanımlar." Peru'da moşe yerlileri meyvelerini,tarımlarını ve sebzelerini sanatlarına yansıtmıştır,çerimoya'da hep seramiklerinde resmedilmiştir. Çerimoya adı kökeniniKeçuva dili'nden almıştır.Bu dilde "chirimuya", "soğuk tohumlar anlamına gelir" çünkü bu bitkinin tohumları yüksek rakımlarda çimlenmektedir,bitkinin anavatanıda Güney Amerika'nın ekvator altı sıcak ve ılık bölgelerindeki yüksek rakımlardır. Florida, Belize ve Guatemala da "Tikal", "Canul", "Sartenaya", "San Pablo", "Benque", "Caledonia" ve "Chonox" gibi adlarla bilinmekte ve tüketilmektedir. Orta ve Güney Amerika, Avrupa ve Uzakdoğu ülkelerinde ve İsrail de yetiştirilmektedir. Anavatanı olan Güney Amerika'da tropik kuşakta ormanlık bölgelerde yetiştirilen Çerimoyalar 700-2400m rakıma sahip yamaçlarda daha verimli olmaktadırlar. Bitki sıcak iklimlerde yetişmekle en fazla -3,-4 civarında bir soğuğa tahammül etmektedir, ancak bitki büyümesi için özellikle belli dönemlerde serin bir iklime sahip yerlere ihtiyaç duymaktadır. Bitki 1751'de Güney İspanya,1851'de Hawaii'ye getirilip yetiştirilmeye başlanmıştır. Ardından İtalya, Tayvan, İsrail ve son olarak Avustralya, Yeni Zelanda'ya girip yetiştirilmeye çalışılmıştır. Beyaz,tatlı,kokulu aromalı meyvelere sahip olup,meyveleri çilek,papaya,ananas,Monstera deliciosa karışımı biraz asidik bir tada sahiptir.Tohumları yenmez ve eğer parçalanırsa zehirlidir.Ancak meyveden kolayca ayrıltılabilir. Kabuğuda meyveden ayrılarak etli kısmı yenir zira kabuğunun yenmesinin felç gibi zararları olabilmektedir. Avokado gibi yeşil,kahverengi kabuğu ile olgunlaşmış meyve pütürleri bozulmuş dokusu ile kendini belli eder.Meyveleri buz dolabında iyi muhafaza edilir. Buna karşın meyvenin tadı türünden türüne değişimde gösterebilmektedir. Taze Çerimoya'nın yaklaşık %15'i şeker (100 gramda 60 kalori)dir. 100 gram meyvede yaklaşık 20 mg C vitaminine ayrıca B1, B2, B3, B6, Kalsiyum,Demir,Protein ve Fosfor gibi çeşitli vitamin ve minerallere belli ölçüde sahiptir.Çerimoya, cildin saçların tırnakların diş etlerinin, dişlerin ve kemiklerin sağlıklı kalmasında faydalıdır. İçerisinde bulunan A vitamini sayesinde idrar yoları, solunum yolları enfeksiyonlarında vücudun direncini arttırıcı özelliği vardır. İhtiva ettiği B2 vitamini ile Migren türü baş ağrılarının önlenmesinde etkilidir. Ayrıca iştahı arttırır, hazmı kolaylaştırır. Çerimoya'nın çiçekleri hermafroit olsa da, çiçeklerinde kopya poleni kabul etmeyen bir sistem bulunmaktadır.Dahası kısa ömürlü çiçekleri önce dişi ve sonrasında ile belli saatler arası erkek halde kalmaktadır.Genelde çiçek ilk açtığında dişidir ancak sonrası 2.gün geç saatlerde erkek aşamasına girer ve ölür. Bu meyvenin ağacını ufak böceklerin,sineklerin ve kın kanatlıların tozladığı tahmin edilmektedir(Schroeder 1995). Zira arılarda bu ağaç için tozlaşmayı sağlayacak kötü bir vasıtadır. Bir bal arısı, erkek organından polenleri alabilir ancak bir başka ağacın dişi organına bu poleni bırakabilmesi zordur zira dişi organ çepheri bal arısının giremeyeceği kadar dardır. Bu sebeple tozlayıcıların bal arısından küçük olması gerekir. Bunun yanında sıklıkla,özellikle anavatanından uzakta, yetiştiriciler tozlaşmayı sıklıkla el ile veyahut rüzgârın polenleri diğer ağaca bulaştırmasına güvenerek yapmaktadır. Çerimoya, 6 °C de %85-%90 nem oranında 3-4 gün muhafaza edilebilen bir meyvedir. Çerimoya saklanırken bu hususlar mutlaka dikkate alınmalıdır. Olgunlaşmayı hızlandırmak için kimi halde 1-2 gün 100 ppm etilende bekletme gibi olgunlaştırma muamelelerine başvurulmaktadır, bu sayede çerimoya meyvesi 5 gün içinde olgunlaşabilmektedir. Champy P, et al., Quantification of acetogenins in Annona muricata linked to atypical parkinsonism in guadeloupe, Mov Disord. 2005 Dec;20(12):1629-33. PMID 16078200 Caparros-Lefebvre D, Elbaz A., Possible relation of atypical parkinsonism in the French West Indies with consumption of tropical plants: a case-control study. Caribbean Parkinsonism Study Group, Lancet. July 24, 1999;354(9175):281-6. PMID 10440304 Please see Pimenta et al., 2003 for information about toxicity. Hurşit Güneş Hurşit Güneş, (d. 23 Nisan 1957, Ankara), Türk ekonomist ve siyasetçi. Eski Dışişleri Bakanı Turan Güneş'in oğludur. 1986 yılında Belçikada kurulan Avrupa Ekonomik Birliği'nin kurucu üyesi, 1990 yılında da doçent oldu. 1990 yılında iki meslektaşıyla Avrupa Birliği'nin Avrupa Entegrasyonu Proje Ödülü'nü kazandı. 1991 yılında kurulan DYP-SHP koalisyon hükümetinde Başbakan Yardımcısı Erdal İnönü'ye ekonomik konularda başdanışmanlık yaptı. Bu görevi sürecinde Rekabet ve Tüketici Yasa Tasarıları Komisyonu Başkanlığını yaparak bu yasaları hazırlattı. 1994 yılında Manchester Üniversitesi'nde (İngiltere) misafir öğretim üyeliği yapan Güneş 1996 yılbaşında profesörlüğe atandı. 1997-2002 döneminde yurt içinde ve yurt dışında 30'a yakın finansal kuruluşa danışmanlık yaptı. 2002-2007 arasında da uluslararası bir şirketin Türkiye'deki Yönetim Kurulu Başkanlığını yürüttü. Marmara Üniversitesi İngilizce İktisat Bölümünde 25 yıl Para Teorisi, Para Politikası ve Bankacılık ile lisans-üstü düzeydeki Yüksek Makro Teorisi ve doktora düzeyindeki Seçilmiş Para Teorisi Konuları derslerini verdikten sonra, 2010 yılı başında da emekliye ayrılarak Bahçeşehir Üniversitesi'ne geçti. 2001-2010 döneminde ekonomik konularda köşe yazarlığı yaptığı Milliyet gazetesinden 26 Mayıs 2010 tarihi itibarıyla CHP Parti Meclisine seçilince ayrıldı. Şimdiye dek 6 kitap, elliyi aşkın makale yayınlayan Hurşit Güneş 1990 yılında dinamik very setine bağlı olan makro tahmin modeli geliştirmiş, yine benzer biçimde 1994 yılında Göksan Erdoğan ile birlikte dünyada bir ilk olan makromodele bağlı dinamik bankacılık simülasyonu (Bankers Challenge) tasarlamış, ayrıca 2002 yılında dünyada ilk defa Tüketici Güven Endeksi'ni (CNBC-e) gerçek zamanlı olarak geliştirmiştir. 4 Kasım 2010 tarihinde CHP Genel Başkan Yardımcılığına getirilince Bahçeşehir Üniversitesi'nden de ayrıldı. 24. Dönem Kocaeli Milletvekili olarak TBMM'ye girmiştir. Türkiye-İsviçre ve Türkiye-İzlanda Parlamentolararası Dostluk Grubu üyesidir. GÃ¶lgeler ve Suretler Gölgeler ve Suretler, yönetmenliğini ve senaristliğini Derviş Zaim'in üstlendiği 2010 yapımı sinema filmidir. 1963 yılında Kıbrıs'ta Türkler ve Rumlar arasında başlayan çatışmaları konu almaktadır. Filmde köydeki çatışmalardan kaçan bir genç kızın şehre kaçış öyküsü anlatılmaktadır. Filmin galası 5 Mart 2011 tarihinde yapıldı. İzzet Çetin İzzet Çetin (d. 1 Haziran 1953, Bolu, Türkiye) Türk siyasetçi. Ankara İTİA Sevk ve İdarecilik Yüksek Okulu mezunudur. DİSK Aster-İş Sendikası Kocaeli Şubesi Yönetim Kurulu Üyeliği, Türk Harb-İş Sendikası Gölcük Şube Başkanlığı, Türk Harb-İş Sendikası Genel Başkanlığı, Türk-İş Başkanlar Kurulu Üyeliği, Uluslararası Kamu Sendikaları (PSI) Yönetim Kurulu Üyeliği, Kamu İşletmeciliğini Geliştirme Vakfı (KİGEM) Yönetim Kurulu Üyeliği, Türkiye İnsan Hakları Kurumu Vakfı (TİHAK) Kurucu Üyeliği yapmıştır. TBMM XXII. dönem Kocaeli, XXIV. dönem Ankara milletvekilidir. Evli, iki çocuk babasıdır. Ayrıca Türkiye-Fas Parlamentolararası Dostluk Grubu üyesidir. Umut Oran Umut Oran (d. 16 Ekim 1962, İstanbul), Türk siyasetçi ve CHP'li eski milletvekili. Orta öğrenimini Saint Benoît Fransız Lisesi, yüksek öğrenimini Marmara Üniversitesi İngilizce İktisat Fakültesi’nde tamamladı. İngilizce ve Fransızca bilmektedir. Üniversite öğrenimini tamamladıktan sonra Koç Holding’in Tekstil Şirketi Bozkurt Mensucat’ta çalışmaya başladı. İş yaşamına Öztek Tekstil’de devam eden Oran, 1992 yılında kendi şirketi olan Domino Tekstil Ürünleri San. ve Dış Tic. A.Ş’yi kurdu. Hazır giyim sektöründe faaliyet gösteren Domino Tekstil’in fabrikası, Umut Oran’ın 1996 yılından itibaren misyon edindiği “Anadolu’da istihdam yaratma” çalışmalarının bir örneği olarak Bolu’da kuruldu ve 1997 yılında 30.000 m² açık, 10.000 m² kapalı alanda faaliyete başladı. Entegre dikim fabrikası olan Domino Tekstil’de halen 250 kişi çalışmaktadır. Şirket yöneticiliği zamanında şirket çalışanlarının yönetimde söz sahibi olmasını sağlayan Oran; siyasete atıldıktan sonra, şirketinin yönetim, yetki ve sorumluluğunu çalışanlarına devretmiştir. Türkiye Giyim Sanayicileri Derneği Başkanlığı 1993 yılında Türkiye Giyim Sanayicileri Derneği’ne (TGSD) üye olan Umut Oran, 28 Şubat 2002’de TGSD Yönetim Kurulu Başkanlığı’na seçildi. Yönetim Kurulu Başkanlığı döneminde Anadolu’da istihdam yaratmayı ve az gelişmiş bölgelere vergisel muafiyeti hedefleyen Oran, hem bölgenin kalkınması hem de sektörün daha rekabetçi olması için çalıştı. Türkiye Giyim Sanayicileri Derneği, Oran’ın başkanlığı döneminde, “Anadolu’da Yerinde İş, Aş, Barış” sloganı ile başlayan “Anadolu’da Yatırımı ve İstihdamı Teşvik Projesi” ile Anadolu’nun ulusal ve uluslararası yatırımcılara açılmasına öncülük etti. TGSD, sektöre geleceğe yönelik bir vizyon kazandırmak için de 2000 / 2001 yılları başında UFUK 2010 Projesi’ni başlattı. Yurt içi ve yurt dışında yoğun lobi çalışmaları yürüten TGSD, asgari ücret üzerindeki kamu yükünün dünya ortalaması seviyesine çekilmesi ve kayıt dışının önüne geçmek amacıyla fazla sayıda işçi çalıştırmayı teşvik edecek bir sistem oluşturulması için çalıştı. DTÖ, Avrupa Komisyonu, ABD Dış Ticaret yetkilileri ile çeşitli ortak platformlarda, Türk özel sektörünü temsil etti ve çeşitli çalışmalarda bulundu. Bolu Ticaret ve Sanai Odası Meclis Başkanlığı Yerinde iş, aş, sosyal barış projesinin pilot merkezi olan ve yatırımları bulunan Bolu’da 2005 Mart ayından itibaren Bolu Ticaret ve Sanayi Odası Meclis Başkanlığı görevine getirilmiş ve bu görevini 2009 yılına kadar sürdürmüştür. TOBB Türkiye Konfeksyon ve Hazır Giyim Sanayi Meclis Başkanlığı Türkiye Odalar ve Borsalar Birliği (TOBB) bünyesinde yer alan Türkiye Konfeksiyon ve Hazır Giyim Sanayi Meclisi’nin 17 Temmuz 2006 tarihinde yapılan toplantısı sonucunda Meclis Başkanlığı görevine getirilen Oran, sektörel kümelenme ve bölgesel kalkınma ile ilgili çalışmalar yaparak siyasi iradenin sektörel, bölgesel teşvik politikalarına katkı sağlamıştır. Uluslararası Görevleri Umut Oran, küreselleşmeyle birlikte yerel sorunların yanı sıra tüm dünyada etkin olmanın öneminin artmasından hareketle, uluslararası hazır giyim örgütlerinde de görev aldı. 2002-2003 IAF Başkanlığı (Dünya Hazır Giyim Federasyonu), 2000-2005 yılları arasında Euratex (Avrupa Tekstil ve Hazır Giyim Organizasyonu) Yönetim Kurulu Üyeliği ve Euratex’in Hazır Giyim Kanadı Başkanlığı görevini yürütmüştür. Ödüller Umut Oran’ın yönetimindeki TGSD tarafından yürütülen “Anadolu’da Yatırımı ve İstihdamı Teşvik Projesi”, Ekim 2002’de Dünya Gazetesi’nin aylık ekonomi ve finans dergisi Globus tarafından verilen “İhracatın Yıldızları 2002-İhracat Teşvik ödülleri” kapsamındaki “İhracat Temelli Bölgesel Kalkınma Projesi Ödülü”nü, Platin Ekonomi ve Aktüalite Dergisi’nin “Platin Zirvedekiler 2003” ödül töreninde “Sosyal Sorumluluk” ödülünü, Genç Müteşebbisler Derneği Türkiye Şubesi (Junior Chamber Türkiye) tarafından düzenlenen “Türkiye’nin En Başarılı Genci Yarışması” ödülünü, 2003 yarışmasında, “İş Dünyası, Ekonomi ve Girişimcilik” ödülünü, TGSD, Oran’ın başkanlığı döneminde Dünya Gazetesi’nin her yıl düzenlemiş olduğu “Ekonominin Şeref Kürsüsü” 2003 seçimlerinde “Yılın Sivil Toplum Örgütü” ödülünü almıştır. İstanbul Üniversitesi (İ.Ü.) İşletme Fakültesi ve Dünya Gazetesi işbirliği ile 1999 yılından itibaren “Ülkemizde Yılın İşletmecileri” yarışması düzenlenmeye başlanmıştır ve 2007 “Yılın İşletmecisi Ödülü” Umut Oran’a verilmiştir. Milli Prodüktivite Merkezi Yönetim Kurulu 1988 yılından bu yana düzenli olarak “ Yılın Verimli İşçi-İşveren, İş Kadını ve İş Adamları” nı belirlemektedir. Bu kapsamda 2007 “Yılın Verimli İş Adamı” Umut Oran seçilmiştir. Çevre ve Sokak Hayvanları Derneği’nin 2003 Çevre ve Dostluk Ödüllerinden “Kişi Dalında Dostluk Ödülü”nü köpeği Oskar ile birlikte almıştır. Cumhuriyet Halk Partisi’nin 26-27 Nisan 2008 tarihinde yapılan 32. Olağan Kurultayı’nda Genel Başkan Deniz Baykal’a karşı aday adayı olan Umut Oran, kurultay sonrasında da aktif olarak çalışmış, CHP İl ve İlçe Örgütleri ile siyasi çalışmalarını yürütmüştür. 22-23 Mayıs 2010 tarihlerinde yapılan CHP’nin 33. Olağan Kurultayı sonucunda Genel Başkan Yardımcılığı görevine seçilmiş, bu görevini 17 Ağustos 2011 tarihine kadar sürdürmüştür. 12 Haziran 2011 tarihinde yapılan Milletvekili Genel Seçimleri’nde, İstanbul 3. Bölgeden Milletvekili seçilmiştir. 17-18 Temmuz 2012 tarihlerinde yapılan CHP 34. Olağan Kurultayında delegeden en yüksek 3. oyu (786 oy) alarak Parti Meclisi Üyeliğine seçilmiş, ardından CHP Genel Başkanı Kemal Kılıçdaroğlu tarafından 30 Temmuz 2012 tarihi itibarıyla CHP’nin İdari ve Mali İşler Başkanlığına getirilmiştir ve bu görevini 8 Mayıs 2014 tarihine kadar yürütmüştür. 13 Aralık 2014 tarihinde 2 yıllığına Sosyalist Enternasyonal başkan yardımcısı seçilmiştir. Sosyalist Enternasyonal'in Türkiye'yi eleştiren bir açıklamayı kendisine sormadan kaleme almalarına tepki göstererek 27 Ocak 2018 tarihinde Başkan Yardımcılığı görevinden istifa etmiştir. İngilizce ve Fransızca bilen; eski futbolcu, kaleci ve halen Galatasaray Spor Kulübü veteran takımı oyuncusu olan Oran evlidir. Alaattin YÃ¼ksel Alaattin Yüksel, (d. 25 Aralık 1950; Salihli, Manisa), Türk girişimci ve siyasetçi. Ortaokul öğrenimini Çamlaraltı Koleji'nde, lise öğrenimini Erdem Koleji'nde tamamladı. 1973'te Ege Üniversitesi, İşletme Bölümü'nden mezun oldu. 1971 yılında henüz üniversiteyi bitirmeden muhasebe ve mali müşavirlik yapmaya başlayarak iş hayatına atıldı. 1974 yılında CHP Gençlik Kollarında ve Salihli ilçe yönetiminde görev alarak siyasi yaşamına başladı. Belediye Meclisi ve İl Genel Meclisi Üyelikleri yaptı. 2000 senesinde CHP İzmir İl Başkanlığı'na seçildi. İki dönem üst üste bu görevi yürüttü ve bu dönem içerisinde, biri yerel biri genel olmak üzere iki başarılı seçim geçirdi. CHP'ye İzmir ilinden 18 milletvekili kazandırdı. 1982 yılında Skoda, Lada, Isuzu otomobilleri bayiliklerini alarak Otomotiv sektörüne girdi. 1990 yılında Türkiye'nin ilk Hyundai bayiliğini aldı ve 1998 yılında Türkiye'nin en büyük otomotiv plazasını İzmir'de açtı. Bunun ardından otomotiv grubunda Mitsubishi ve Honda Motosiklet markalarını da Yükseliş Şirketleri bünyesine kattı. 2005 senesinde Ege Bölgesi yedek parça tedarikçiliğine başlayarak, yedek parça satışında Hyundai ve Kia bayileri arasında Türkiye 1.'si ve Dünya 2.'si oldu. 1991 yılında kurduğu Yükseliş Sigorta bünyesinde bugün Başak Sigorta, Axa Oyak, Aviva Sigorta, Anadolu Sigorta, Ak Sigorta, Finans Sigorta, Ergo İsviçre Sigorta, Koç Alyans Sigorta, Güneş Sigorta'nın acentelıkları bulunmaktadır. 1999 yılında Efes Pilsen'in Seferihisar, Gümüldür, Özdere, Menderes, Salihli, Alaşehir bölge bayiliklerini aldı. 2000 senesinde Tepe Mobili Ege Bölge Bayiliğini Yükseliş Şirketleri bünyesine katarak, dayanıklı tüketim malları alanında da çalışmaya başladı ve bölgesinde kendine bağlı 30 adet bayi ağı kurdu. OYDER Başkan Yardımcılığı ve İZSİAD Başkan Yardımcılığı görevlerini halen sürdürmekte olup, sivil toplum örgütlerinde de Çağdaş Yaşamı Destekleme Derneği Denetmenliği ve Ege Çağdaş Eğitim Vakfı Kurucu Üyeliği gibi önemli çalışmalarda yer aldı. Yükseliş Şirketleri adına pek çok sosyal sorumluluk projeleri de geliştirdi ve farklı bölgelerde 30000'e yakın fidan dikimi ile Yükseliş Ormanı'nı oluşturdu. 12 Haziran 2011 Milletvekili Genel Seçimleri'nde İzmir 2. Bölge 1. sıra adayı olarak seçilerek TBMM'ye girdi. Evli ve 2 çocuk babasıdır. 20 Aralık 2015'te tekrar CHP İl Başkanı seçilmiştir. Akşemsettin (anlam ayrımı) Uzun eşek Uzun eşek, eğilmiş ve biri ötekinin arkasına tutunmuş birkaç kişinin üzerinden atlanılarak oynanan bir çocuk oyunu. Birçok ülkede farklı isimlerle farklı şekillerde oynanmaktadır. İki takım arasında oynanır ve oyuncu sayısında bir üst sınır yoktur ancak en az 4 kişi (ikişer kişilik takımlar) arasında oynanır. Artan oyuncu varsa, bu kişi hakemlik yapabilir. Oyunun amacı takım halinde, rakip takım üyelerinin art arda eğilerek oluşturduğu eşeğin sırtına zıplayarak binmek ve onların yere çökmesini (veya yıkılmasını) sağlamaktır. Hakem varsa, eşeğin yıkıldığını veya atlayanların eşek yıkılmadığı halde yere temas ettiğini (faul yaptığını) teyit eder. Mehmet Âkif Ersoy (anlam ayrımı) Başıbüyük, Maltepe Başıbüyük, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında kuzeyinde Fındıklı ve Ataşehir ilçesine bağlı İnönü; doğusunda Büyükbakkalköy; batısında Aydınevler ve Ataşehir ilçesine bağlı İçerenköy; güneyinde ise Zümrütevler ve Girne mahalleleri bulunmaktadır. Mahallenin büyük bölümü ormanlarla kaplıdır. İlçenin yüzölçümü olarak en büyük ikinci mahallesidir. Tacettin Bayır Tacettin Bayır (d. 2 Nisan 1960, Mordoğan, Karaburun), Türk siyasetçi. CHP İzmir eski İl Başkanı. 1961 yılında İzmir'in Karaburun ilçesine bağlı Mordoğan köyünde doğdu. İlk orta ve lise öğrenimini İzmir'de tamamladı. 1983 yılında SODEP'e üye olarak kuruluş çalışmalarında görev aldı. 1984-1986 yılları arası SHP Konak İlçe Esnaf Komisyon Başkalığı yaptı. 1988-1990 döneminde Konak Halkevleri Başkanlığı ve Halkevleri İl Koordinasyonu Kurulu Başkanlığı yaptı. Daha sonra SODEP-Halkçı Parti Birleşmesinden oluşan SHP-CHP Birleşmesi dahil birçok kez ilçe, il, kurultay delegelikleri yaptı. Üç dönem İzmir İl Başkanlığı Danışma Kurulu üyeliği ve İl Seçim propagandisti olarak seçimlerde görev aldı. 1999 Milletvekili seçimlerinde ön seçimde aday olup 43 aday arasından 7. olmasına rağmen seçilemedi. Bu süreçte muhtelif sivil toplum örgütlerinde yöneticilik görevlerinde bulundu. Şu anda Ulusal Sanayici İş Adamları Derneği (USIAD) İzmir Temsilciliği ve Fahrettin Altay Spor Kulübü'nün Başkanlığını yapmaktadır. 17 Ocak 2011 tarihinde CHP Genel Başkanı Kemal Kılıçdaroğlu tarafından CHP İl Başkanlığı görevine atandı. XXV. Dönem İzmir milletvekilidir. 2018 Türkiye genel seçimleri öncesinde 14 CHP'li milletvekili ile mecliste grup kurabilmesi için İyi Parti'ye geçti. 10 Mayıs 2018 tarihinde yapılan açıklama ile Cumhuriyet Halk Partisi'ne geri döndü. Mayall II Mayall II (M31 G1) (ayrıca NGC-224-G1, SKHB 1, GSC 2788:2139, HBK 0-1, M31GC J003247+393440 veya Andromeda Kümesi olarak da bilinir) Andromeda takımyıldızı yönünde yaklaşık olarak 2,9 milyon ışık yılı uzaklıkta ve andromeda Gökadası'nın yörüngesinde bulunan bir küresel yıldız kümesi. Andromeda'nın gökada çekirdeğinden 130.000 ışık yılı (40 kpc) uzaklıkta bulunan küme, 13,8 kadir büyüklüğüyle Yerel Grup'un en parlak (saltık büyüklük) küresel kümesidir. Kütlesi, Omega Erboğa'dan iki kat daha fazla olan G1'in merkezinde, ara-orta kütlesi (∼ 2 M) olan bir kara delik bulunduğu düşünülmektedir. Mayall II'yi küresel küme olarak ilk tanımlayanlar 1953 yılında Nicholas Mayall ve O.J. Eggen olmuştur. Büyük metallik yayılımı, birden fazla yıldız neslinin görülmesi ve geniş yıldız yaratım dönemi nedeniyle gökbilimciler Mayall II'nin gerçek bir küresel küme olmadığını, Andromeda tarafından yok edilen bir cüce gökadanın çekirdek kalıntısı olduğunu iddia etmektedirler. YalÄ±, Maltepe Yalı, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında İdealtepe, Feyzullah, Bağlarbaşı ve Cevizli mahalleleri ile komşudur. Mahalle güneyde Kartal ilçesine bağlı Orhantepe mahallesiyle de sınırdaştır. Mahalle Maltepe sahilinin güney kısmı boyunca ince-uzun biçimde uzanır. Mahallenin büyük bölümünü Maltepe Sahilyolu, Sahil Parkı ve Ersöz Sanayi Sitesi kaplamaktadır. Ferit CÃ¶mert Ferit Cömert (d. 5 Haziran 1983, Riyad, Suudi Arabistan ), Türk futbolcudur. Futbola Karaağaçspor altyapısında başlayan Ferit, daha sonra 2000 yılında Çanakkale Dardanelspor'la profesyonelliğe geçiş mukavelesi imzalayarak buranın altyapısına transfer oldu. Bir sezon burada oynadıktan sonra Gaziantepspor altyapısına transfer oldu. Bir sezon burada PAF takımı için oynadıktan sonra 2002-03 sezonundan itibaren beş sezon kiralık futbolcu statüsünde GASKİ'de oynadı. Gaskispor için ilk resmî karşılaşmasına 10 Kasım 2002 tarihinde Vanspor'a karşı oynanan 3. Lig karşılaşmasında çıktı. 2007-08 sezonun başında Gaziantep Büyükşehir Belediyespor transfer oldu. Buradaki ilk sezonunda ilk yarı Gaziantep BB için görev alsa da sezonun ikinci yarısında tekrar GASKİ'ye kiralandı. 2008-09 sezonundan beri Gaziantep BB için düzenli olarak oynamaktadır. AltÄ±ntepe, Maltepe Altıntepe, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında kuzeyinde Kadıköy ilçesine bağlı Bostancı, güneyinde Maltepe ilçesine bağlı Küçükyalı; doğusunda Aydınevler mahalleleri ile komşudur. Batısında ise Marmara Denizi'ne kıyısı vardır. İstanbul'un tepelerinden biri olarak bilinen Altıntepe, aynı zamanda son derece dik yokuşlara sahiptir. Minibüs yolundan ve E-5'ten bağlantısı bulunan bu semt, ayrıca denizi görmesi sebebiyle de insanlar tarafından tercih edilir. AydÄ±nevler, Maltepe Aydınevler, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında İdealtepe, Girne, Başıbüyük, Çınar, Küçükyalı, Altıntepe ve Ataşehir ilçesine bağlı İçerenköy mahalleleri ile komşudur. Çınar, Maltepe Çınar, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında İdealtepe ve Aydınevler mahalleleri ile komşudur. Mahallenin aynı zamanda Marmara Denizi'ne de kıyısı bulunmaktadır. Bağlarbaşı, Maltepe Bağlarbaşı, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında Zümrütevler, Cevizli, Yalı, Feyzullah ve Altayçeşme mahalleleri ile komşudur. Genellikle sakin bir mahalledir.Başlıca caddeleri E-5'ten Bağdat Caddesi ve sahile inen İnönü ve Feyzullah caddeleridir.İnönü Caddesi Huzurevi Metro çıkışındadır. Genellikle düzenli bir şehirleşme vardır. Özellikle İnönü Caddesi bahçeli tip apartmanlarıyla dikkati çeker. Nispeten yüksek oluşu nedeniyle adalar manzarası ile de ünlüdür. Bölgenin başlıca alışveriş merkezleri olan Maltepe Park, Rönesans ve Ritim İstanbul AVM'lere de yürüme mesafesindedir. Cevizli, Maltepe Cevizli, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında Yalı, Bağlarbaşı, Gülsuyu, Esenkent ve Kartal ilçesine bağlı Cevizli ve Orhantepe mahalleleri ile komşudur. GÃ¼lensu, Maltepe Gülensu, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında kuzeyinde ve batısında Zümrütevler; doğusunda Büyükbakkalköy ve Esenkent; güneyinde ise Gülsuyu mahalleleri bulunmaktadır. Girne, Maltepe Girne, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında Aydınevler, Altayçeşme, Başıbüyük ve Zümrütevler mahalleleri ile komşudur. Girne (anlam ayrımı) Girne, Kıbrıs'ta bir liman kentidir. Girne ayrıca şu anlamlara gelebilir: Gökay Köhle Gökay Köhle (d. 5 Ocak 1987, Mustafakemalpaşa, Türk futbolcudur. Futbola Fenerbahçe altyapısında başlayan Gökay Köhle, daha sonra Bursaspor ve Elazığspor altyapılarında görev aldı. 2005 yılında Akseki Aroma Spor'la profesyonelliğe geçiş mukavelesi imzalayarak buraya transfer oldu. Akseki Aroma Spor için ilk resmî karşılaşmasına 16 Ekim 2005 tarihinde Fethiyespor'a karşı oynanan 3. Lig karşılaşmasında çıktı. Bir sezon ardından takımdan ayrıldı ve daha sonra Beykoz, Orhangazi Gençlerbirliği ve Dumlupınar Üniversitesi SK formalarını giydi. 2010-11 sezonunun başında 1. Lig'den Gaziantep Büyükşehir Belediyespor'a transfer oldu. Ä°lhan Cihaner İlhan Cihaner (d. 23 Şubat 1968, Kars), eski cumhuriyet başsavcısı, eski Cumhuriyet Halk Partisi (CHP) milletvekili. 2012, 2014 ve 2016'da yapılan CHP kurultaylarında parti meclisi üyeliğine seçilmiş olup, halen bu görevi yürütmektedir. Kars doğumlu olan Cihaner; ilköğrenimi Kars’ta, ortaöğrenimi Ankara'da tamamladıktan sonra Ankara Üniversitesi Hukuk Fakültesi'ni bitirdi. Gazi Üniversitesi İktisadi ve İdari Bilimler Fakültesi Kamu Yönetimi bölümünde "İnsan Hakkı Olarak Bilgi Edinme Hakkı" konulu tezi ile yüksek lisansını tamamladı. 1991 yılında adli yargı hâkim-savcı adayı olarak göreve başladı. Sırasıyla Reyhanlı, İdil, Çamlıdere'de savcı olarak, Vezirköprü, Alaşehir'de başsavcı olarak, Erzincan ve Adana'da da cumhuriyet başsavcısı olarak görev yaptı. Cumhuriyet başsavcılığı görevi sırasında, hâkim ve savcılara yönelik, TCK, CMK, infaz hukuku, İstanbul protokolü ve istinaf konularında eğitici olarak görev yaptı. Benzer birçok konuda seminer ve sempozyumlara katıldı. Adalet Bakanlığı ve AB Projeleri çerçevesinde Avrupa İnsan Hakları Mahkemesi’nde (Strasbourg) insan hakları üzerine, Hollanda'da ise istinaf mahkemeleri üzerine çalışma ve eğitim ziyaretlerinde bulundu. Cihaner, 1999 yılında Şırnak'ın İdil ilçesinde görev yaparken, 1989 yılında öldürülen üç köylünün dosyasını açarak, Jitem'in önemli isimleri olan Albay Arif Doğan, 1993 yılında öldürülen Cem Ersever, Yüzbaşı Sinan Yaşar, itirafçı İbrahim Babat'ın da aralarında bulunduğu kişiler hakkında iddianame hazırladı. O dönemde varlığı tartışılan JİTEM'e dava açma cesaretiyle takdir topladı. 1999 yılında Şırnak’ın İdil İlçesi’nde görev yaparken, 1989 yılında öldürülen üç köylünün dosyasından başlayarak faili meçhul cinayetlerle ilgili kapsamlı soruşturma yaptı. Cihaner bu soruşturma ile JİTEM aleyhine dava açan ilk isim oldu. 2007’de Erzincan Başsavcısı olarak atandı. İlhan Cihaner göreve başladığı yıl İsmailağa cemaati ile Fethullah Gülen hakkında soruşturma başlattı. Cemaate bağlı Medine Vakfı'nın kentte ve bazı ilçelerdeki evlerinde çocuklara yatılı dini eğitim verildiği iddiaları üzerine dinleme kararı alındı. 17 vakıf ve derneğe yapılan baskınlarda gözaltına alınan 26 kişiden 7'si tutuklandı. Fethullah Gülen grubuna yönelik, kara para aklama, casusluk KPSS ve polis akademisi sınav sorularını elde ederek kamuda kadrolaşma suçlarını kapsayan başlıklarla soruşturma başlattı. Bu soruşturma üzerine kurulan bir kumpasla görevden alınarak tutuklandı. Soruşturması elinden alınan İlhan Cihaner hakkında Adalet Bakanlığı 26 yıl hapis istemi ile dava açtı. 4 ay tutuklu kalan Cihaner daha sonra tahliye oldu. Daha sonraki dönemde bunun bir kumpas olduğu anlaşıldı O dönem bu tutuklamaları yapan savcılar "FETÖ/PDY" soruşturmasından tutuklandı. 2011 yılında yapılan seçimlerde CHP'den Denizli milletvekili seçildi. 2012 yılında yapılan CHP kurultayında parti meclisi üyesi seçildi. 2015 yılında yapılan seçimlerde CHP'den İstanbul milletvekili seçildi. 2018 seçimlerinde aday gösterilmedi. 1 Ekim 2012'de yayın hayatına başlayan günlük gazete Sol'da "Çıngı" isimli köşesinde haftanın iki günü yazıları yayınladı. Sol gazetesinin kapanmasından sonra Birgün'de yazmaya devam etti. Cihaner, evli ve bir kız çocuğu babasıdır. Fındıklı, Maltepe Fındıklı, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında komşuları Maltepe ilçesine bağlı Başıbüyük mahallesi ile Ataşehir ilçesine bağlı İnönü ve İçerenköy mahalleleridir. Feyzullah, Maltepe Feyzullah, İstanbul'un Anadolu Yakası'nda bulunan Maltepe ilçesine bağlı 18 mahalleden biridir. İdari sınırlarına bakıldığında Bağlarbaşı, Yalı, İdealtepe ve Altayçeşme mahalleleri ile komşudur. Maltepe Belediyesi'nin bulunduÄŸu mahalledir. Feyzullah 1977'de futbol 1977 yılında meydana gelen futbol olayları şunlardır: Yeniçamlıca, Ataşehir Yeniçamlıca, İstanbul'un Anadolu Yakası'nda bulunan Ataşehir ilçesine bağlı 17 mahalleden biridir. İdari sınırlarına bakıldığında doğusunda Ferhatpaşa; batısında Yenişehir; güneyinde Mimarsinan ve Mevlana; kuzeyinde ise Ümraniye ilçesine bağlı Esenşehir ve Yenisanayi mahalleleri ile komşudur. Capriccio (opera) Capriccio Alman besteci Richard Strauss tarafından hazırlanmış olan bir perdelik operadır ve alt başlık olarak "Müzik İçin bir Konuşma Konusu Parçası (Konversationsstuck für Musik)" isimlidir. Bestecinin son opera eseridir. Opera eserinin prömiyer temsili 26 Ekim 1942de Bayerische Staatsoper, Münih'te yapılmıştır. Eserin Almanca librettosu 1934-1941 döneminde Stefan Zweig ve Joseph Gregor'un ilk fikirlerine ve çalışmalarına bağlı olarak sonradan Richard Strauss tarafından Hans Swarowsky katkısıyla geliştirilmiş ve en sonunda eserin nihai librettosu Clemens Krauss tarafından hazırlanmıştır. Bu opera eserinin ana teması "Bir eserde müzik mi yoksa sözler mi daha önemlidir?" konusudur. Bu sorun bir kontesin kendine eş olabilecek Olivier adlı bir şair ile Flamand adlı bir müzisyen arasında yapması gereken seçim sorunu ile somutlaştırılmıştır. Mekan: Kontes'in ÅŸatosu Kontes Madeleine'in şatosunda besteci Flamand'ın yeni bestelediği bir yaylısazlar sekstetinin müzik provaları yapılmaktadır. Şair Olivier ile besteci kendi aralarında müziğin mi sözlerin mi nisbi önem hakkında tartışmaktadırlar. Şair Olivier de Kontesin bir sonraki günde olan doğum günü için bir düz müziksiz piyes hazırlamıştır. Tiyatro direkorü La Roche yaptığı uyku kestirmesinden uyanır ve ikisine önemi olan kişinin eserleri gerçekleştirip sahnelenmesini sağlayan empresaryoların yazar ve besteciden önemli olduğunu bildirir. Bu arada orkestra ve oyun provalarÄ± devam etmektedir. Kontes ile erkek kardeşi olan Kont kendi aralarında kiminle evlenebilecekleri hakkında bir konuşma geçer. Kont kız kardeşinin müziğe olan tercihsel sevgisinin kendine eş olarak Flamand'ı tercih edeceğine bir nişan olabileceğini söyleyerek kızkardeşini alaya alır. Bu yanında bırakmak istemeyen Kontes de karşılık olarak Kontun sözlere olan tercihi dolayısıyla aktris Clairon'u kız arkadaş olarak seçmesine neden olduğunu iddia eder. Kont uzun aşk yerine kısa aşk ilişkilerini tercih etmektedir. Buna karşılık Kontes uzun süreli ebedi aşk peşindedir. Bu nedenle kendine eş olarak Olivier'i mi yoksa Flamand'ı mı seçeceği hakkında hala kararsızdır. Clairon sahneye girer. Kont ile Clarion Olivier'in hazırlamış olduğu piyesten bir parçayı karşılıklı olarak okurlar ve bu bir aşk sonesi ile sona erir. Sonra ikisi de bu piyesi tiyatro salonda prova etmek için sahneden ayrılırlar. Olivier Kontes'e bu aşk sonesini Kontes için hazırladığını ifşa eder. Fakat Flamand bu soneye bir şarkı bestelemiştir ve bestelediği bu şarkıyı Konteşe söyler. Olivier'den piyesinin uzun olduğu içeriğinde kesintiler yapması istenir. Flamand Kontes'e sevgisini söyler. Kontes ona kendisiyle ertesi sabah şatonun kitap odasında buluşmak için randevu verir. O zaman kimi eş olarak tercih edeceğini bileceğini düşünmektedir. Dansçılara ve aktörlere yiyecek içecekler sunulur ve bunlar misafirler arasına girerek onları ağırlarlar. La Roche Kontes'in doğum günü serefine "Pallas Atena'nın Doğumu" ile "Kartaca'nın Fethi" adlı eserlerin temsil edileceğin ilan eder. Misafirler onun bu seçimini biraz alayla karşılarlar. Ama La Roche sonunda tiyatronun önemi olduğuna inanmıştır ve Flamand ve Olivier'den yeni şaheserler hazırlamalarını istediğini söyler. Kontes ise ikisinde birlikte çalışarak bir opera hazırlamalarını ister ve böyle opera için onlara sipariş verir. Sonra Kont o öğleden sonraki programı açıklar. Kont ve Clarion tiyatro trübü ile birlikte Paris'e gitmek için ayrılırlar. Son sahnede ay ışığı altında Kontes Olivier ile Flamand'ın birlikte onu şatonun kitaplık odasında görerek hazırlayacakları operanın sonunun nasıl olmasını konuşmak istediklerini öğrenir. Kontes hala sözler ile müzik arasında tercih yapamamaktadır. Bir çözüm yolu olarak kendinin aynada olan hayaline danışmaya karar verir. Baş Kahya'nın "Yemek hazır; yerlerinizi alınız" çağrısıyla perde kapanır. "Capriccio" operasının orijinal orkestra notalarına göre şu çalgılar gereklidir: Sahne içi: 1 solo keman, 1 solo viyolonsel, 1 klavsen;. Sahne arkası: yaylı sazlar seksteti 1888'de futbol 1888'de futbol, 1888 yılında dünya çapında yaşanan futbol olaylarıdır. Ferhatpaşa, Ataşehir Ferhatpaşa, İstanbul'un Anadolu Yakası'nda bulunan Ataşehir ilçesine bağlı 17 mahalleden biridir. Ataşehir'in en doğudaki mahallesi olan Ferhatpaşa, idari sınırlarına bakıldığında batısında Kayışdağı, Mevlana, Mimarsinan ve Yeniçamlıca; doğusunda Sancaktepe ilçesine bağlı Eyüpsultan; güneyinde Maltepe ilçesine bağlı Büyükbakkalköy; kuzeyinde ise Ümraniye ilçesine bağlı Yenisanayi mahalleleri bulunmaktadır. 2008 yılına kadar Samandıra beldesi Kartal'a bağlı iken Samandıra sınırları içerisinde yer alan bu mahalle, Anadolu Otoyolu yapılırken mahallenin 1/4 oranı ayrılmış, Ümraniye Esenşehir - Kadosan sanayi tarafında kalmıştır. E.T. (şarkı) "E.T." Katy Perry'nin üçüncü stüdyo albümü Teenage Dream'den çıkan 4. teklisidir. Şarkı, Billboard Hot 100 listesinde 5 hafta 1 numarada yer almıştır. 64.000 sayısal dağıtım sayısına ulaşmıştır. E.T., İlk olarak 17 Ağustos 2010'da albümün üçüncü promosyon single'ı olarak yayınlanmıştır. Şarkı daha sonra, albümün dördüncü resmi teklisi olarak, 16 Şubat 2011'de yayınlanmıştır. Tekli versiyonunda, ünlü Amerikan rapçi Kanye West'in eşlik ettiği bir versiyonu yer almaktadır. Queen'in "We Will Rock You"suna benzer bir "vuruş-vuruş-alkış" temposu üzerine kaydedilmiş olan E.T. "bir yabancıya aşık olmak" konusunu anlatan bir elektronik balad'dır. Dünya dışı yaşam metaforları şarkı boyunca kullanılmıştır. Capriccio diskografisi Capriccio diskografisi Richard Strauss tarafından bestelenen bir-perdelik Capriccio operasının seçilmiş CD-Audio ses ve DVD görüntü diskleri kayıtları listesi yani diskografisidir. Osman FÄ±rat Osman Fırat (d. 12 Ağustos 1984, Malatya), Türk futbolcudur. 1. Lig ekiplerinden Yeni Malatyaspor'da oynamaktadır. Futbola Malatyaspor altyapısında başlayan Osman, 2002 yılında profesyonelliğe geçiş mukavelesi imzalayarak as takıma alındı. As takımla sezon öncesi hazırlık kampına katılsa da henüz hazır bulunmadı ve ilk sezonunu paf takımında geçirdi. İkinci sezonunda oyun tecrübesi edinebilmesi için 2. Lig ekiplerinden Beypazarı Şekerspor'a kiralandı. Beypazarı Şekerspor için ilk resmî karşılaşmasına 24 Ağustos 2003 tarihinde Marmaris Belediyespor'a karşı oynanan 2. Lig karşılaşmasında çıktı. 2004-05 sezonunun başında Antalyaspor'a transfer oldu. Buradaki ilk sezonunda birkaç karşılaşmada görev şansı bulsa da ikinci sezonunda kiralık Siirtspor'a verildi. 2006-2007 sezonunda 1. Lig ekiplerinden Gaziantep Büyükşehir Belediyespor'a transfer oldu ve bu tarihten beri takımın düzenli olarak ilk onbirde görev alan futbolcuları arasına girmeyi başardı. 2010-2011 sezonunun sonunda Gaziantep Büyükşehir Belediyespor'la sözleşmesini çift taraflı feshettirmiştir ve 2011-2012 sezonu için 1. Lig ekiplerinden Çaykur Rizespor'la 1 yıllık sözleşme imzalamıştır. 1964'te futbol 1964 yılında futbolda yaşanan gelişmeler aşağıda verilmiştir. Fetih, Ataşehir Fetih, İstanbul'un Anadolu Yakası'nda bulunan Ataşehir ilçesine bağlı 17 mahalleden biridir. İdari sınırlarına bakıldığında doğusunda Esatpaşa, güneyinde Örnek, batısında Üsküdar ilçesine bağlı Ünalan, kuzeyinde ise yine Üsküdar ilçesine bağlı Cumhuriyet mahalleleri bulunmaktadır. 2008 yılına değin Üsküdar'a bağlı bir mahalle iken yapılan idari düzenlemeler sonucunda Ataşehir'e bağlanmıştır. Fetih (anlam ayrımı) Fetih ÅŸu anlamlara gelebilir: Solomon ibn Verga Solomon ibn Verga (veya "Salomon ben Verga", 15. - 16. yüzyıl) () İspanyol tarihçi ve doktordu. Judah ibn Verga ile olan akrabalık derecesi tam olarak bilinmemesine rağmen baba-oğul olmadıkları bilinmektedir. İbn Verga'nın dediğine göre, Málaga'daki tutuklular için fidye parası toplama amaçlı İspanyol cemaatlerince görevlendirilmiş, ayrıca marrano olarak Lizbon'da yaşadığı zaman 1506'daki katliamlara görgü tanıklığı yapmıştır.. Ardından, muhtemelen Edirne'ye olmak üzere Türkiye'ye kaçtı ve farklı zamanlarda farklı yerlerde Yahudilere yapılan zulümleri içeren "Şevet Yehudah"ı yazdı. Kısa önsözünde Judah ibn Verga'nın çalışmalarının sonunda Yahudilere yapılan bazı zulümlerin olduğunu gördüğünü belirtip bu olayları kitabına iliştirdi ve kendi zamanında yaşanan zulümleri de ekledi; bu kitap en sonunda oğlu Joseph ibn Verga tarafından düzenlenip derlendi. "Şebet Yehudah" başlığı Judah ibn Verga isminden esinlenerek yaratılmıştır; İbranice "şebet", İspanyolca "verga" ile aynı anlamı taşımaktadır; bir diğer etkileşim ise Tekvin kitabındandır. Çalışmasında değişik ülkelerdeki tartışmalar, Yahudi gelenekleri ve zulümler aktarılmıştır. İbn Verga, diğer uluslardan ziyade neden Yahudilerin, özellikle Sefaradların, zulümlere maruz kaldığı sorusunun yanıtını bulmak için çaba harcadı. Sunduğu olası gerekçeler arasında Yahudilerin üstün olduğu, yemek konusundaki farklılıkları gibi sebepler bulunmaktadır. Genel anlamda İbn Verga Yahudilerin hatalarından bahsetmeyip olayları bazen abartmıştır. Bu çalışma üç yazarın derlemesiyle oluşmuş olup belli bir kronolojik sırayı takip etmemektedir. İbranice tarzı açık olmasına rağmen hikâyeler arasında bir bağlantı yoktur. İbn Verga Latince biliyordu ve hikâyelerinin çoğu Latince kaynaklardan geliyordu. Bu çalışmada ayrıca Süleyman Mabedi'nin şekliyle ilgili tez de bulunmaktadır. Zunz bu çalışmanın, yer isimleri ve geleneklerle ilgili açıklamalar sunduğu için coğrafi bilgiler açısından değerli bir eser olduğunu düşünmektedir. "Şevet Yehudah" ilk olarak Türkiye'de 1550'lerde basıldı; bu zamandan beri birkaç kez daha basıldı. Bu eser 1591'de Kraków'da Yidiş diline, 1640'ta Meir de Leon tarafından Amsterdam'da İspanyolca'ya, 1651'de Gentius tarafından Latince'ye ve 1856'da Hanover'de M. Wiener tarafından Almanca'ya tercüme edildi. Eserin bazı parçaları da Eisenmenger, Schudt, Menahem Man ha-Levi, ve Joseph Zedner tarafından tercüme edildi. Eserinin 64. paragrafında "Şebet Ebrato" isimli, zulümlerin ve bazı rabinik tezlerin bulunduğu bir eseri olduğunu belirtmiştir fakat bu eser bugün kayıptır. "Şebet Yehudah"da anlatılan tarihi verilerin değeri Isidore Loeb tarafından ciddi anlamda sorgulanmıştır. Loeb'e göre, İbn Verga güvenilmez biri olup yazdıklarının kaynakları efsane bazlıdır. İbn Verga, Yahudiler ile Hristiyanlar arasındaki dini çelişkilere özellikle ilgi duymuş ve bunları çalışmasında da aktarmıştır. Fakat Loeb, Tortosa'da yaşananlar dışındaki olayların hayali olduğunu savunur. Ona göre "Şevet Yehudah", Yahudi folklorü ve popüler gelenek açısından değerli olup tarihi değeri yoktur. Hakan Albayrak (1988 doÄŸumlu futbolcu) Hakan Albayrak (d. 22 Temmuz 1988, Mersin) Türk futbolcudur. 1. Lig ekiplerinden İstanbul Güngörenspor'da oynamaktadır. Futbola Mersin'de Kuvayi Milliyespor altyapısında başlayan Hakan, 2003 yılında Beşiktaş ile profesyonelliğe geçiş mukavelesi imzalayarak Beşiktaş altyapısına transfer oldu. As takım kadrosunda bulunmasına ve bazı karşılaşmalarda yedek oyuncu olarak çıkmasına rağmen resmî karşılaşmalarda forma şansı bulamadı üç sezon paf takımda oynadıktan sonra 2006-07 sezonun başında 1. Lig ekiplerinden Gaziantep Büyükşehir Belediyespor'a transfer oldu ve bu tarihten beri takımın düzenli olarak ilk onbirde görev alan futbolcuları arasına girmeyi başardı.. Gaziantep Büyükşehir Belediyespor için ilk resmî karşılaşmasına 14 Ekim 2006 tarihinde İstanbul Büyükşehir Belediyespor'a karşı oynanan 1. Lig karşılaşmasında çıktı. 2011-12 sezonunun yaz transfer döneminde 1. Lig ekiplerinden İstanbul Güngörenspor'a transfer olmuştur. 19 kez millî takımlara çağrılan Hakan Albayrak, 16 kez Türkiye U-16, 2 kez Türkiye U-17 forması olmak üzere toplam 18 kez millî formayı giymiştir ve bu karşılaşmalarda 3 gol kaydetmiştir. Wisin & Yandel Wisin & Yandel, Juan Luis Morera Luna (Wisin) ve Llandel Veguilla Malavé Salazar (Yandel)'dan oluşan Porto Rikolu reggaeton şarkıcılarıdır. 2000 yılında birlikte olan grup bu süreden günümüze kadar birçok ödül almışlardır. En çok bilinen şarkıları "Rakata", "Llamé Pa' Verte (Bailando Sexy)"."Pam pam"'dır. Bunların yanında "Pegao", "Sexy Movimiento", "Abusadora"'da sayılır. Yandel 14 Ocak 1977 tarihinde doğdu, Wisin 19 Aralık 1978 tarihinde doğdu. Los Extraterrestres, 7 Kasım 2007'de Wisin vs Yandel yayınladı. Ülkenin önde gelen gazeteleri ve medya tarafında olumlu karşılanmıştı.Bu albümden sonra ikili dünyada tanınmaya başlandı.Latin Amerika ve Avrupa boyunca konser organizasyonu sonrasında Wisin & Yandel Afrika ve Avustralya'ya pazarlarını genişletmek istediğini kaydetti.Wisin & Yandel 2008 "Viña del Mar Festivali"'nin kapanış törenlerine katıldı.İkilinin 24 Haziran 2008 tarihinde yayımlanan "Karayip Connection " adlı bir albümü bir konuk oyuncu yaptı.Buna Daddy Yankee, Don Omar ve Inner Circle, Bounty Killer, Elephant Man ve Wayne Wonder dahil Jamaikalı müzisyenlerin yanı sıra Hector "El Father" da dahil olmak üzere diğer Latin Amerika sanatçıların katılımı dahil oldu.Wisin & Yandel Premios Juventud 2008 töreninde dört ödül kazandı. WY Records popüler reggaeton grubu Wisin & Yandel tarafından kurulan bir Porto Rikolu rekor etikettir.Tarzları "Reggaeton","RnB","Hip-Hop" ve éLatin pop"tur. Merkezi "Portp Riko" başkenti "San Juan'"dadır. Mustafa Marangoz Mustafa Marangoz (d. 1 Haziran 1980, Kilis) TÃ¼rk eski futbolcudur. Futbola Gaziantep Büyükşehir Belediyespor ya da o zamanki adıyla Sankospor altyapısında başladı ve yaşı as takım için oynama seviyesine geldiğinde as takımla antremanlara çıkmaya ve bazı resmî karşılaşmalarda maç kadrosunda bulunmaya başladı. Gaziantep Büyükşehir Belediyespor için ilk resmî karşılaşmasına 27 Nisan 1997 tarihinde İskenderun Demir Çelikspor'a karşı oynanan 3. Lig karşılaşmasında çıktı. Amatör sözleşmeyle as takım için iki sezon görev aldıktan sonra 1998 yılında profesyonelliğe geçiş mukavelesi resmî şekilde as takıma alındı. Dört sezon Gaziantep Büyükşehir Belediyespor'da düzenli olarak ilk onbirde görev aldıktan sonra 2000-01 sezonunda Gaziantepspor'a transfer oldu. Burada forma şansı bulamadı ve takıma gelmesinden iki ay sonra kiralık olarak Cizrespor'a verildi. Yeni sezon Gaziantepspor'da düzenli olarak oynamaya başladı ve burada iki sezon forma giydi. 2003-04 sezonundan itibaren Elazığspor'da forma giymeye başladı. 2006-2008 yılları arasında Kasımpaşa'da oynadıktan sonra 200-08 sezonunda Gaziantep Büyükşehir Belediyespor'a geri döndü. 2011-12 sezonunun yaz transfer döneminde 2. Lig ekiplerinden Yeni Malatyaspor'a transfer oldu. Burada bir ay kaldıktan sonra sözleşmesini karşılıklı feshedip başka bir 2. Lig ekibi olan Bozüyükspor'a transfer oldu. 16 kez millî takımlara çağrılan Mustafa Marangoz, 7 kez Türkiye U-17, 8 kez Türkiye U-18 forması olmak üzere toplam 15 kez millî formayı giymiştir. Pil geri dönüşümü Pil geri dönüşümü, kullanım ömrünü tamamlayan pillerin insan sağlığına zarar vermemesi ve ekonomiye tekrar kazandırılması amacıyla barındırdığı zararlı kimyasal ve ağır metallerin bertaraf edilmesi ve geri dönüşüm sürecidir. Piller, kontrolsüz bir şekilde çevreye bırakıldığı takdirde bu zararlı kimyasal ve ağır metallerin toprak ve su kirliliğine sebep olma riskleri vardır. Aküler de birer pil çeşitidir. Pillerin içinde cıva, kurşun, nikel gibi ağır metaller bulunur. Bunlar, hem çevre hem de insan sağlığı açısından zehirli maddelerdir. Atık pillerin çöpe atılması çevre kirliliğine yol açar ve insan sağlığına zarar verir. Atık pilleri çevrede azaltmanın yolu, yeniden doldurulabilir şarjlı piller kullanmaktır. Kullanım ömrü bitmiş piller toplama kutularına atılarak geri dönüşüm tesislerinde değerlendirilir. Pillerin uzun ömürlü olanlarını kullanmak daha ekonomiktir. Pillerin çoğu geri dönüştürülebilir. Ancak bazı pillerin geri kazanımı diğerlerine göre daha kolaydır: otomotivde kullanılan akü ve daha çok saatlerde kullanılan düğme piller. Alkalin pil ve şarj edilebilir piller de geri kazanılabilir. Kurşun ve asit karışımına sahip aküler, geri kazanılabilir. Otomotivde, küçük araçlarda ve kesintisiz güç kaynağı'nda kullanılan akülerdeki asit ve kurşun nötralize edilerek ayrıştırılır ve yeniden kullanılması sağlanır. Kazanılan bu malzemeler yeni pil üretimi dahil birçok alanda kullanılabilir. Saat, oyuncak ve bazı tıbbi malzemelerde kullanılan "gümüş oksit piller" (düğme pil) az miktarda cıva içerir. Birçok ülkede bu cıvanın uygun yöntemlerle bertaraf edilmesine dair çeşitli mevzuatlar vardır. Gümüş oksit piller cıvanın çevreye zarar vermemesi ve tekrar kullanılabilmesi için geri dönüşüm sürecine tabi tutulur. Victoria Dağı, Wellington Victoria Dağı, Yeni Zelanda'da, Wellington şehrinin doğusunda bulunan 196 metre yüksekliğinde bir tepe ve bu tepe üzerindeki banliyödür. 2006 yılı itibarı ile nüfusu 5226'dır. Victoria Dağı (Mount Victoria)'nın Maori dili'ndeki orijinal adı Tangi Te Keo'dur. Teşvikiye (anlam ayrımı) Ion Nunweiller Ion Nunweiller (d. 9 Ocak 1936, Piatra Neamţ - ö. 3 Şubat 2015), Rumen millî futbolcu ve teknik direktör. Futbolcuyken savunmanın ortasında oynayan Nunweiller'in Lică ve Radu adlarındaki kardeşleri de futbolcudur. 1956'da Dinamo București'te başlayan futbol kariyerinde 1968'e kadar oynadığı 252 maçta 19 gol attı. 1968-70 sezonları arasında Fenerbahçe forması giyen Nunweiller, 91 maçta oynayıp 8 gol kaydetti. Ayrıca, 1969-70 sezonunda Türkiye şampiyonluğu yaşadı. 1970-72 arasında Dinamo Bükreş'te oynayarak futbola veda etti. 3 Şubat 2015 günü sabaha karşı geçirdiği beyin kanaması sonucu hayatını kaybetti. Cenazesi Romanya’nın Piteşti kentine bağlı Albota kasabasında toprağa verildi. Hüseyin Elmalıpınar Hüseyin Elmalıpınar (d. 23 Mart 1971, Ankara), Türk oyuncu. 2007 senesinde gösterime giren Kutsal Damacana filminde ufak bir rol almasına rağmen unutulmayacak bir repliğe imza atmıştır. 2009 senesinde bu sefer Kolpaçino filminde, Hüseyin adındaki bir kabadayıyı oynamıştır. 2005-2007 yılları arasında yayınlanan Acı Hayat dizisinde, önce "Terzi"nin, daha sonra "Mehmet Kosovalı"nın sağ kolu olan "Numan" karakterini canlandırmıştır. Hannoverimpuls hannoverimpuls, Hannover Eyalet Başkent Belediyesi'nin ve Hannover Bölgesi'nin ortak ekonomi geliştirme kuruluşudur. Kurulduğu 2003 yılından bu yana Hannover ve çevresindeki şirketlerin kuruluşunu, yerleşimini ve iş gelişimini teşvik edip desteklemektedir. Hannover ve bölgesinin ekonomisinin gelişmesi için yedi branşa ağırlık verilmektedir: otomotiv sektörü, enerji sektörü, bilişim ve iletişim teknolojileri, sağlık sektörü, optik teknolojiler, yaratıcılık sektörü ve imalat teknolojileri. Ön plandaki görevi bölgesel ekonominin ve çevrede olan bilimsel kuruluşların işbirliğini sağlamakta ve branşların