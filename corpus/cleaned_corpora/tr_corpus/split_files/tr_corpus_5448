2013 tarihleri arasında oynandı. 15 Ekim 2013 tarihi itibarıyla maç başına gol ortalaması 2.81 dir. Toplam 260 maçta 730 gol olmuştur. 1985 Şampiyon Kulüpler Kupası Finali 1985 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1984-85 sezonunun şampiyonunu belirleyen maç. İngiltere'nin Liverpool ile İtalya'nın Juventus takımları arasında oynanmıştır. 1955'ten beri düzenlenen turnuvanın otuzuncu finali olan maçı İsviçreli hakem André Daina yönetmiştir. Belçika'nın başkenti Brüksel'deki Heysel Stadyumu'nda oynanan maçı 59,000 kişi izlemiştir. Maç öncesinde stadyumda İngiliz taraftarlar İtalyan taraftarlara saldırdı. Korkup kaçmaya çalışan İtalyan taraftarların yüklenmesi sonucu bir duvar çöktü, birçok taraftar oluşan panik dolayısıyla tel örgülere sıkıştı. Tarihe Heysel Faciası olarak geçen olayda 38'i İtalyan 1'i Belçikalı toplam 39 kişi hayatını kaybetti. Olayları öğrenen futbolcuların sahaya çıkmak istememelerine rağmen maçı oynatmak isteyen UEFA futbolcuları ikna etti ve maçı oynattı. Maçın sonunda Liverpool'u 1-0 yenen Juventus kupayı kazandı. Liverpool katıldığı beşinci finalde ilk kez kaybetti. Juventus ise katıldığı üçüncü finalde ilk kez şampiyon oldu. Ayrıca Milan ve FC Internazionale Milano'dan sonra şampiyon olan üçüncü İtalyan takımı oldu. Bu final sahadaki oyun ya da skorundan çok maçtan önce yaşanan faciayla hatırlanmaktadır. Bu maçtan sonra İngiliz takımlarına 5 yıl, Liverpool'a ise 8 yıl uluslararası müsabakalardan men cezası verildi. Ayrıca stadın adı kötü anıları silmek için Kral Baudouin Stadyumu olarak değiştirildi. 1986 Şampiyon Kulüpler Kupası Finali 1986 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1985-86 sezonunun şampiyonunu belirleyen maç. Romanya'nın Steaua București ile İspanya'nın Barcelona takımları arasında oynanmıştır. 1955'ten beri düzenlenen turnuvanın otuz birinci finali olan maçı Fransız hakem Nicolae Rainea yönetmiştir. İspanya'nın Sevilla şehrindeki Ramón Sánchez Pizjuán Stadyumu'nda oynanan maçı 70,000 kişi izlemiştir. Normal süresi 0-0 biten maçın uzatma dakikalarında da gol olmayıca penaltı atışlarına geçildi. Penaltılar sonucu Barcelona'yı 2-0 yenen Steaua Bükreş kupayı kazandı. Steaua Bükreş katıldığı ilk finalde şampiyon oldu. Bunu başarabilen ilk Romanya takımı oldu. Barcelona ise katıldığı ikinci finalde de ilkinde olduğu gibi sahadan mağlup ayrıldı. 2014 FIFA Dünya Kupası elemeleri - CAF Birinci Tur 2014 FIFA Dünya Kupası elemeleri CAF Birinci Tur maçlarının detayları aşağıda verilmiştir. FIFA sıralamasında en kötü durumdaki yirmi dört katılımcı takımın 12 iki ayaklı eşleşmede mücadele ettiği bu tur için kura, 30 Temmuz 2011'de Brezilya'nın Rio de Janeiro kentinde çekildi. İlk mücadeleler 11 Kasım 2011 ve ikinci karşılaşmalar 15 Kasım 2011'de oynandı. 12 eşleşme galibi İkinci Tur'a yükseledi. Seri başı takımların belirlenmesinde Temmuz 2011 FIFA Sıralaması kullanıldı. Mauritius 31 Ekim 2011'de turnuvadan çekildi; böylece maç oynamadan İkinci Tur'a yükseldi. İki maç sonunda 2-2 eşitlik oluştu. attığı Deplasman golleri kuralıyla İkinci Tur'a yükseldi. Oynanan 22 maçta maç başına 3, toplamda ise 66 gol kaydedildi. 2014 FIFA Dünya Kupası elemeleri - UEFA A Grubu 2014 FIFA Dünya Kupası elemeleri - UEFA A Grubu, 2014 FIFA Dünya Kupası organizasyonunun, Avrupa'daki eleme gruplarından birisidir. Grup, Belçika, Hırvatistan, Sırbistan, Galler, İskoçya ve Makedonya takımlarından oluşmuştur. Grubu ilk sırada tamamlayan takım 2014 FIFA Dünya Kupası'na doğrudan katılım hakkı elde etmiştir. Dokuz grup arasında ikinci sırayı alan en iyi sekiz ikinci takım play-off oynayacak ve dört takım daha organizasyona katılma hakkı kazanacaktır. Maç programı, 23 Kasım 2011 tarihinde Belçika'nın başkenti Brüksel'de yapılan bir toplantıda belirlendi. 15 Ekim 2013 itibarıyla maç başına gol ortalaması 2.40 dur. Toplam 30 maçta 72 gol olmuştur. Briggs Initiative California Proposition 6, 7 Kasım 1978 tarihindeki Kaliforniya eyâlet seçiminde bir halk oylaması inisiyatifi idi ve daha çok The Briggs Initiative ("Briggs İnisiyatifi") ismi ile tanınıyordu. Orangeli muhafazakâr eyalet parlamentosu üyesi John Briggs'in sponsor ettiği fakat Kaliforniya seçmenlerince reddedilen inisiyatif geylerin, lezbiyenlerin ve muhtemelen gey haklarını destekleyen tüm kişilerin Kaliforniya'daki devlet okullarında çalışmalarını yasaklayacaktı. Briggs Initiative, Florida Dade İli'nde bir yerel gey hakları kararnamesinin feshedilmesi ile başlayan ve Anita Bryant ile Save Our Children isimli örgütünün öncülük ettiği başarılı kampanyanın ilk başarısızlığı idi. Harvey Milk bu yasa teklifine karşı yapılan çekişmelerde çok etkili idi ve Ronald Reagan'ın inisiyatife karşı olması inisiyatifin mağlup edilmesine yardım etti. Şarkıcı ve Florida Citrus Commission'in konuşmacısı Anita Bryant, Florida Dade İli'nde cinsel yönelime dayalı ayrımcılığı yasaklayan bir il kararnamesinin feshedilmesi için gösterdiği başarılı çabalarından dolayı ulusal basın dikkatini çekti. Başarısı, ayrımcılık karşıtı nizamnamelere ve kodlara cinsel yönelimi veya tercihi bir korunmuş grup olarak ekleyen yasaları feshetmek amacı ile harcanan ek çabalara patlak verdi. Ayrımcılık karşıtı önlemlerin feshedilmelerinin ötesine giderek Oklahoma ile Arkansas geyleri ve lezbiyenleri devlet okullarında öğretmelerini yasakladılar. Briggs Initiative fikri, Dade İli'ndeki ayrımcılık karşıtı kararnamenin kaldırılmasının başarısı sırasında oluştu. İnisiyatifin belirttiğine göre "'eşcinsel faaliyetleri' savunmakta, vaazetmekte, teşvik etmekte ya da desteklemekte" ("advocating, imposing, encouraging or promoting 'homosexual activity'") bulunan herhangi bir öğretmen işinden atılmaya zorunda idi. Halk oylaması (ballot measure) yolu ile gey ve lezbiyen haklarını kısıtlamaya ilk teşebbüs idi. Gwen Craig, Bill Kraus, açık eşcinsel San Francisco Denetçisi Harvey Milk, öğretmen (sonradan da San Francisco Denetim Kurulu başkanı) Tom Ammiano ile Hank Wilson'dan oluşan bir eylemciler koalisyonu inisiyatifi mağlup etmek amacı ile "Come out! Come out! Wherever you are!" ("Nerede iseniz açılın!") sloganı altında seferber oldular. Gey erkekler ile lezbiyenler eyâlet çapındaki kentlerde ve kasabalarda kapıdan kapıya gezerek inisiyatifin vereceği zararları anlattılar; bu sonradan "No On 6" ("6'e hayır") kampanyası hâline geldi. Gey erkekler ile lezbiyenler aileleri, komşuları ve meslektaşlarına açıldı, kiliseler ve topluluk merkezlerinde konuştu, yerel gazetelerin editörlerine mektuplar gönderdi ve diğer yönlerden de gey insanların hakikaten "her yerde" olduklarını ve çoğu kişinin tanıdığı ve umursadığı kişiler olduklarını genel halka gösterdiler. Kamu oyu yoklamalarına göre Eylül'ün başında yasa önerisi %61 destek ve %31 ret ile halkın desteği var idi. Önemli örgütlerin ve dini grupların inisiyatife karşı olmalarına rağmen inisiyatif karşıtı hareket başlangıçta kamu görüşü değiştirmekte oldukça az başarıyı elde edebildi. Mamâfih ayın sonuna doğru kamu oyu yoklama görüşleri değiştiler: %45 inisiyatifi destekledi, %43 inisiyatife karşı idi ve %12 kararsız idi. Bazı gey Cumhuriyetçiler de halk seviyesinde inisiyatife karşı örgütlenmiş oldular. Bunların en öne çıkanı olan Log Cabin Republicans, Briggs Initiative karşıtı Cumhuriyetçiler için bir toparlama noktası olarak 1977'de Kaliforniya'da kuruldu. Log Cabin Club üyeleri sonradan yasa önerisine karşı çıkılması için Cumhuriyetçi görevlilere lobi ettiler. Eski eyâlet başkanı (ve sonraki ABD Başkanı) Ronald Reagan, halka açık bir şekilde yasa önerisine karşı çıktı. Reagan, inisiyatife karşı enformel bir mektubu öne sürdü, gazete muhabirlerinin inisiyatif hakkındaki sorularını inisiyatif karşıtı bir şekilde cevapladı ve oylamadan bir hafta önce Los Angeles Herald-Examiner'da inisiyatif karşıtı bir editoryal yazdı. Reagan'ın karşıtlığının zamanlaması önemlidir, zira başkan adaylığı için başvurmayı hazırlanıyordu ve bu başkanlık yarışında eşcinsel öğretmenlerden çok rahatsızlık duyan muhafazakârların ve ılımlıların desteğine ihtiyacı olacaktı. Lou Cannon (Reagan'ın bir biyografi yazarı)'ın yazdığına göre Reagan, "onun konudan uzak durmasını isteyenlerin var olduğunu çok iyi biliyordu, fakat buna rağmen "inançlarını ileri sürmeye karar verdi." Enformel ilânından geniş pasajlar "San Francisco Chronicle"ın 24 Eylül 1978 tarihli sayısında tekrar yayımlandılar. Reagan, 1 Kasım tarihli editoryalinde "Eşcinsellik ne ise, kızamık gibi bulaşıcı hastalık değildir. En çok tutulan bilimsel görüşe göre birinin cinselliği çok erken bir yaşta belirlenir ve bir çocuğun öğretmenleri bunu aslında hiç etkilemiyorlar. Reagan, Gerald Ford ile (kampanyanın sonuna doğru) dönemdeki başkan Jimmy Carter'ı içeren çeşitli bir grup siyasetçi yasa önerisine karşı idiler. İlk baştaki kamu oyu yoklamalarının inisiyatifin yüksek marj ile desteklenmesini göstermelerine rağmen inisiyatif, LGBT topluluğunun yanı sıra önde gelen muhafazakârların, ılımlıların ile liberallerin karşıt tepki göstermelerinin ardından ret oylarının çoğu ile mağlup edildi. İnisiyatif 7 Kasım 1978 tarihinde mağlup edildi ve eyâlette bir muhafazakârlık kalesi olan ve John Briggs'in temsil ettiği Orange İli'nde bile reddedildi. 2014 FIFA Dünya Kupası elemeleri - UEFA B Grubu 2014 FIFA Dünya Kupası elemeleri - UEFA B Grubu, 2014 FIFA Dünya Kupası organizasyonunun, Avrupa'daki eleme gruplarından birisidir. Grup, İtalya, Bulgaristan, Danimarka, Çek Cumhuriyeti, Ermenistan ve Malta takımlarından oluşmuştur. Grubu ilk sırada tamamlayan takım 2014 FIFA Dünya Kupası'na doğrudan katılım hakkı elde etmiştir. Dokuz grup arasında ikinci sırayı alan en iyi sekiz ikinci takım play-off oynayacak ve dört takım daha organizasyona katılma hakkı kazanacaktır. Maç programı, 28 Kasım 2011 tarihinde Çek Cumhuriyeti'nın başkenti Prag'da yapılan bir toplantı ile belirlendi. 15 Ekim 2013 tarihi itibarıyla, 30 maçta 80 gol atılırken maç başına 2.63 gol oldu. Muzaffer Ã–nder Muzaffer Önder (1 Ocak 1933 - 1 Kasım 2005) TBMM 16. dönem Samsun milletvekili ve 1989 - 1999 yılları arasında Samsun belediye başkanlığı görevini yürüten Türk elektrik mühendisi ve siyasetçi. 1933'te Bafra'nın Kolay beldesinde doğdu. Babasının adı Hüseyin, annesinin adı ise Ayşe idi. Önder, ilköğrenimini Bafra'da, lise öğrenimini yatılı olarak Kayseri'de bitirdi. Üniversite öğrenimini ise 1953 - 1959 yılları arasında İTÜ Elektrik Elektronik Fakültesi'nde Elektrik Yüksek Mühendisi olarak tamamladı. Mezun olduktan sonra İller Bankası'nın çeşitli birimlerinde görev yaptı. 5 Haziran 1977'de yapılan seçimler için Samsun'da Cumhuriyet Halk Partisi'nden aday olarak gösterildi. Seçimler sonucunda meclise girmeye hak kazandı. 12 Eylül Darbesi'nden sonra bir süre siyasetten ayrı kaldı ve 1984 yılının başında Sosyal Demokrasi Partisi'ne geçti. O yıl yapılan yerel seçimlerde Samsun belediye başkan adayı olmasına rağmen, seçimi kazanamadı. Üç yıl sonra Sosyaldemokrat Halkçı Parti tarafından 1987 milletvekili seçimlerinde "Samsun 1. bölge"den aday gösterilen Önder, meclise giremedi. Beş sene önce kaybettiği yerel seçimlerden sonra tekrar Samsun belediye başkan adayı olarak gösterildi. SHP adayı olarak girdiği bu seçimleri çok az farkla kazanarak Samsun belediye başkanı seçildi. Başkanlığının ilk döneminde Samsun, büyükşehir belediyesi statüsü kazandı. Önder, 1994 yılındaki seçimlere CHP'den aday oldu ve oyların %31.95'ini alarak bir kez daha başkan seçildi. Seçimlerde 5 belediye başkanlığı kazanan CHP, tek büyükşehir belediye başkanlığını da Muzaffer Önder'le Samsun'da elde etti. Bir sonraki seçimleri ise kazanamayarak, koltuğunu ANAP adayı Yusuf Ziya Yılmaz'a devretti. 2001 yılında gerçekleştirilen CHP'nin "29. Olağan Kurultayı"’nda Deniz Baykal'ın listesinden parti meclisi üyesi seçildi. Önder, 24 Şubat 2004'te CHP'den 5. kez Samsun belediye başkanlığına aday gösterildi. 28 Mart'ta yapılan seçimleri bir kez daha Yusuf Ziya Yılmaz'a karşı kaybetti. 1 Kasım 2005'te tedavi gördüğü Ankara Üniversitesi İbni Sina Hastanesi'nde lenf kanserinden vefat etti. Önder'in cenazesi Samsun Büyük Camii'nde kılındıktan sonra, doğum yeri olan Bafra'nın Kolay beldesinde toprağa verildi. Evli ve 1 çocuk babasıydı. 22. dönemde CHP milletvekilliği yapan İlyas Sezai Önder'in amcasının oğludur. Çagçaran ilçesi Çagçaran ilçesi "(Peştuca:" چغچران), Afganistan'ın Gur Vilayeti'ne bağlı olan 10 ilçeden biridir. Yönetim merkezi Çagçaran şehri olan ilçenin 2006 yılı nüfusu 119.700'dür. Nüfusunun çoğunluğunu Hazaralar oluşturur. Çarseda ilçesi Çarseda ilçesi, Afganistan'ın Gur Vilayeti'ne bağlı olan 10 ilçeden birisidir. Yönetim merkezi Kale Zubeyd şehri olan ilçenin 2005 yılı nüfusu 23.000'dir. Devletyar ilÃ§esi Devletyar ilçesi "(Peştuca:" دولتیار), Afganistan'ın Gur Vilayeti'ne bağlı olan 10 ilçeden birisidir. Yönetim merkezi Delak şehri olan ilçenin 2009 yılı nüfusu 23,767'dir. Nüfusunun çoğunluğunu Hazaralar oluşturur. İlçenin en büyük yerleşim yeri Devletyar kasabasıdır. Sayabec Sayabec Kanada'nın Quebec eyaletinde, Saint-Laurent nehrinin güney kıyısında 1953 nüfuslu (2006) bir kenttir. Vijayanagar İmparatorluğu Vijayanagar İmparatorluğu (Kannada: ವಿಜಯನಗರ ಸಾಮ್ರಾಜ್ಯ "Vijayanagara Sāmrājya", Telugu: విజయనగర సామ్రాజ్యము "Vijayanagara Sāmrājyamu"), Hint Yarımadası’nın güneyinde, Dekkan platosunda konuşlanmış bir imparatorluktur. 1336 yılında I. Harihara ve kardeşi I. Bukka Raya tarafından kurulmuştur. İmparatorluk, 1565 yılında Dekkan sultanlıkları karşısında aldığı büyük yenilgiden sonra yıkıldığı tarih olan 1646 yılına kadar yavaş bir çöküş içine girmiştir. Başkenti, imparatorluğun da ismini aldığı Vijayanagar idi. 14. yüzyılın başlarında Dekkan’ın Hindu vilayetleri, Devagiri Yadavaları, Warangal’daki Kakatiya krallığı, Madurai’deki Pandya krallığı ve küçük Kampili Krallığı kuzeyden akınlar halinde gelen Müslümanlar tarafından ele geçirilmiş, bu ülkelerden 1336 yılına kadar yenilgiye uğratılmamış olan kalmamıştı. Bu Müslüman istilaları sonucunda geriye kalan son Hindu devleti Hoysala İmparatorluğu olmuştu. Hoysala imparatoru III. Veera Ballala’nın 1343 yılında Madurai sultanına karşı verdiği savaşta ölmesi sonucu Hoysala İmparatorluğu parçalandı ve küllerinden Vijayanagar Krallığı doğdu. Krallık kurulduktan sonraki ilk 20 yılda I. Harihara, Tungabhadra ırmağının güneyindeki alanın büyük bir bölümü toprakları dahiline katmış ve “doğu ve batı denizlerinin efendisi” (Purvapaschima Samudradhishavara) unvanını almıştı. I. Harihara’nın yerine gelen I. Bukka Raya, 1374 yılına kadar Arcot şefliğini, Kondavidu’daki Reddi ülkesini yenilgiye uğratmış; batıda Goa’da, kuzeyde Tungabhadra ve Krishna nehirleri arasındaki bölgede hakimiyet sağlamıştı. I. Bukka Raya’nın ikinci oğlu II. Harihara, krallığı döneminde ülke topraklarını Krishna Nehri’nin ötesine geçirerek ve Güney Hindistan’ı Vijayanagar şemsiyesi altına alarak Vijayanagar Krallığı’nın emperyal bir statü almasında etkin rol oynadı. Bir sonraki hükümdar I. Deva Raya, Orissa’daki Gajapati’lere karşı bir fetih hareketinde bulunarak bölgeyi ele geçirdi ve bölgeyi imar etmek için birçok çalışma yaptırdı. 1424 yılında II. Deva Raya tahta çıktı ve Sangama hanedanı hükümdarları arasındaki en becerikli yöneticilerden biri oldu. Güneyde ayaklanan feodal beylikler; Kalikut’taki Zamorinler ve Quilonlar itaat altına alındı. Lanka adası ele geçirildi ve Pegu’daki Burma kralları Vijayanagar himayesi altında birer haraçgüzar devlet durumuna geldiler. 15. Yüzyılın sonlarına gelindiğinde Vijayanagar’ın kurucusu olan ve devleti hâlâ yönetmekte olan Sangama hanedanı tehdit altına girmişti. Komutan Saluva Narasimha Deva Raya yaptığı askeri harekat ile 1485 yılında hükümdar olmuştu. Saluva Narasimha Deva Raya'nın 1491 yılındaki ölümüyle imparator, generali Tuluva Narasa Nayaka oldu. Bunu izleyen yıllarda Vijayanagar İmparatorluğu artık bütün Güney Hindistan’a hükmetmiş ve Dekkan Sultanlığı’nı işgal altındaki Vijayanagar topraklarından defetmişti. Vijayanagar ordularının devamlı zaferler kazandığı dönemde ülkeyi yöneten Krishnadevaraya döneminde imparatorluk en parlak dönemini yaşıyordu. Bu dönemde, eskiden sultanlıkların hakimiyeti altında bulunan kuzey Dekkan ile Kalinga’yı da kapsayan doğu Dekkan bölgeleri imparatorluk tarafından ilhak edilmişti. Ayrıca Krishnadevaraya, birçok önemli abidenin yapılmasına ve yapımına başlanmasına önayak olmuştu. Krishnadevaya’nın ölümünden sonra hükümdarlık sırasıyla damadı Açyuta Deva Raya'ya ve Sadasiva Raya’ya geçti. Sadasiva Raya’nın döneminde asıl hükümdar kendisi olmasına karşın, danışmanlarından olan Krishnadevaraya’nın bir diğer damadı Aliya Rama Raya esas gücü kendi elinde bulunduruyor, ülkeyi kendisi yönetiyordu. Aliya Rama Raya, 1565 yılında Dekkan sultanlarının imparatorluğa karşı kendi aralarında oluşturdukları ittifakı bozmak için verdiği Talikota savaşında esir düşmesi ve arksasından öldürülmesi sonucunda, Vijayanagar’ın zaferiyle sonuçlanması beklenen savaş tamamiyle tersine döndü, sultanlığın orduları başkent Vijayanagar’ı yağmaladı. İmparatorluğun başına Aliya Rama Raya'nın küçük kardeşi Tirumala Deva Raya geçti. Bir zaman sonra, imparatorluk bölgesel üstünlüğünü yavaş yavaş kaybetmeye başladı. Bu sıralarda Madras İngiltere’ye tahsis edildi. Tirumala Deva Raya yerini oğlu I. Sriranga’ya, o da ölünce yerini II. Venkata’ya bıraktı. II. Venkata, Chandragiri’yi başkent yaptı, Penukonda’yı Bahmani Sultanlığı’nın işgalindan kurtardı. Onun varisi Ramadeva, saltanatını öldüğü yıl olan 1632’ye kadar devam ettirdi. Bir sonraki hükümdar III. Venkata oldu ve o da 10 sene sonra başkenti Vellore’a taşıdı. Bu dönemde iyice zayıflayan imparatorluk, Bijapur ve Golkonda sultanlıkları tarafından fethedildi ve bu durumdan faydalanmak isteyen Mysore Krallığı ve Nayak Hanedanı bağımsızlığını ilan etti. Vijayanagar hükümdarları toprak yönetiminde Hoysala, Kakatiya, Pandya gibi öncül devletlerin oluşturduğu idari uygulamaları devam ettirdiler ve bu uygulamalarda yalnızca zorunlu gözüken değişikler yaptılar. Ülkede kralın muazzam düzeydeki otoritesi, başında bir başbakan ("Mahapradhana") bulunan bakanlar kuruluyla ("Pradhana") destekleniyordu. Bu düzen içerisindeki diğer önemli pozisyonlar başkâtiplik ("Karyakartha" ya da "Rayaswami") ve imparatorluk zabitliği ("Adhikari") idi. Yüksek konumlarda bulunan bütün bakanlar ve devlet adamları eğitimleri süresince bir dizi askeri eğitimden geçerlerdi. Alt seviye yerleşim birimlerinde zengin toprak ağaları ("Goudas") saymanları ("Karanikas" ya da "Karnam") ve muhafızları ("Kavalu") denetlerlerdi. İmparatorluk, beş ana bölgeye ("Rajya") ayrılmıştı. Bu "Rajya" denilen bölgeler de kendi içerisinde bölgelere ayrılırdı ("Vishaya Vente" ya da "Kottam"), bunlar ilçelere ("Sime" ya da "Nadu"), ilçeler de belediyelere ("Kampana" ya da "Sthala") bölünürdü. Soylu aileler bir komutanın gözetimi altında kendi topraklarını yönetir ve karşılığında imparatorluğa belirli miktarda vergi öderlerdi. Savaş meydanında orduları kral komuta ederdi. İmparatorluk savaş stratejisi gereğince nadiren büyük seferlere çıkardı, genellikle şahsi kalelere saldırmak ve onları yıkmak gibi küçük çaplı saldırı yöntemleri uygulanırdı. Hint coğrafyasında ilk uzun menzilli toplar Vijayanagar tarafından kullanılmıştı. Bu toplar genellikle yabancı topçular tarafından kullanılırdı. İki çeşit ordu türü vardı: Bunlardan birincisi doğrudan imparatorluğa bağlı olan kralın kişisel ordusu, ikincisi ise feodal beylerin emrindeki feodal ordular. Kral Krishnadevaraya’nın kendi ordusu yaklaşık 100.000 yaya, 20.000 süvari ve 900’den fazla filden oluşuyordu. Bu sayı, sayıları 1.1 milyon askeri aşan ordunun yalnızca bir bölümüydü. Bu ordunın içerisinde her sınıftan insan bulunuyordu. Ordudaki askerlerden okçu ve tüfekçiler genellikle kapitone tunik giyerler, zırhlı askerler kuşaklarında kılıç ve uzun bıçak taşırlar ve sıradan yayalar zırh giymez, yalnızca kalkan taşırlardı. Fil ve atlar tamamen zırhlanırdı ve fillerin dişlerine savaş anında maksimum zararı verebilmek adına bıçaklar takılırdı. İmparatorluk ekonomisi ağırlıklı olarak tarım yoğunlukluydu. Mısır, pamuk ve baklagil tarımı yarı kurak alanlarda, şekerkamışı, pirinç ve buğday tarımı ise yağışlı alanlarda gelişmişti. Betel yaprakları, areka, hindistan cevizi ve pamuk; üretimi yapılan esas ürünleri oluşturuyordu. Büyük miktarda üretimi yapılan pamuk, dokumacılığın geliştiği merkezlere gönderiliyor ve buralarda depolanıyordu. Dokumacılık için çivit otu ve ağaç köklerinden boya elde ediliyordu. Yeraltı kaynakları bakımından zengin bir bölge olan Machilipatnam bölgesi yüksek kaliteli demir ve çelik ihracatının merkeziydi. Kollur bölgesinde elmas çıkarılıyordu. İmparatorluk başkenti, değerli taş ve altın ticaretinin yapıldığı birçok pazarı bulunduran önemli bir ticaret merkeziydi. Tüccar gemileri limana demirlediği zaman, indirilen mallar devlet gözetimi altına alınıyor ve satılan her maldan gümrük vergisi alınıyordu. Malların güvenliği idare memurlarının sorumluluğu altındaydı. Tüccarlar birçok ulustan geliyordu (Arap, Farsi, Guceratlı, Horasanlı vs.) ve bu tüccarlar genellikle önemli ticaret merkezlerinden Kaliküt'te yaşıyorlardı. Vijayanagar'ın ihraç ettiği ana ürünler biber, zencefil, tarçın, kakule, kiraz eriği, demirhindi kerestesi, sinameki, değerli taşlar, inciler, misk, kehribar, ravent, aloe, pamuklu giysi ve porselenden oluşuyordu. Burma'ya pamuk ipliği, İran'a ise çivit gönderiliyordu. Zerdeçal, biber, kakule ve zencefil gibi baharatların üretimi Malnad şehri tarafından yönetiliyor, ve bu baharatlar pazarlanmak için Malnad'a getiriliyordu. Başlıca ithal edilen ürünler ise Filistin'den gelen bakır, cıva, vermilyon, mercan, safran, kadife, gül suyu, çeşitli bıçaklar, camlet, altın ve gümüş; İran'dan gelen atlar, Çin'den gelen ipek ve Bengal'den gelen şekerdi. Doğu kıyıları Golkonda'dan büyük miktarlarda getirilen çeltik, darı, baklagil ve tütünle dolup taşıyordu. Vijayanagar toplumsal hayatına dair bilgilerin çoğu yabancı gezginlerin yazıları ve Vijayanagar'da araştırma yapan ekiplerin bulgularından öğrenilmiştir. Hint kast sistemi yaygın ve kati surette uygulanıyordu. Her kast, kendi toplumunu gözeten bir ihtiyar heyeti tarafından temsil ediliyordu. Bu ihtiyar heyeti, kanun ve düzenlemeleri yerel hanedanların kararnameleri yardımıyla uyguluyordu. Dokunulmazlık kast sisteminin bir parçasıydı ve bu topluluklar "Kaivadadavaru" denilen liderlerce temsil ediliyordu. Müslüman topluluklar sahil Karnataka'sındaki kendi topluluklarınca temsil görüyordu. Kast sisteminin bir parçası olmamasına rağmen, kastlarda sivrilen insanların yüksek dereceli askeri ve idari kadrolara atanmaları engelleniyordu. Kast sisteminin bir erdemi olarak, Brahminler sosyal hayatta çok büyük saygı görüyorlardı. Askeri alanda olan birkaçı dışında Brahminlerin çoğu dini ve edebi alanlara yönelmişti. Onların maddi zenginlik ve güçten el çekmesi onları yerel hukuki sorunlarda ideal arabulucular yapıyordu, ve onların her şehir ve köydeki varlığı onları soylular ve aristokrasi nezdinde düzeni tesis etmeye yarayan bir araç hâline getiriyordu. Ancak düşük kasttaki âlimlerin (örneğin Molla ve Kanakadasa) ve onların çalışmalarının popülaritesi, toplumdaki sosyal akışkanlığın derecesini gösterir niteliktedir. Sati uygulaması isteğe bağlı olmasına karşın yaygındır ve çoğunlukla yüksek sınıflar tarafından uygulanır. Sadece Vijayanagar bölgesinde bunu doğrulayan elliden fazla yazıt keşfedilmiştir. Bu yazıtlar "Satikal" (Sati taşı) ya da "Sati-virakal" (Sati kahraman taşı) olarak adlandırılmıştı. "Satikal"ler kocasının ölümünden sonra kendisini ateşe atan kadınların anısına yapılırken, "Sati-virakal"ler kocasının kahramanca ölümünden sonra Sati yapan kadınlar için yapılırdı. İki şekilde de kadın yarı-tanrıça seviyesine yükselir ve bu, taşın üzerine yapılan güneş ve hilal yontusuyla belirtilirdi. Lingayatizm gibi önceki asırların sosyodinsel hareketleri kadınlar hariç esnek sosyal normlar için bir hareket gücü sağlamıştı. O zamandan sonra Güney Hindistan kadınları o zamana kadar erkek egemenliğinde sayılan yönetim, ticaret ve güzel sanatlar gibi alanlarda bariyerleri aşıp bunlara dahil oldular. "Varadambika Parinayam"ın yazarı Tirumalamba Devi ve "Madhuravijayam"ın yazarı Gangadevi bu çağın kayda değer kadın şairleri arasında sayılabilir. Erken Telugu kadın şairleri Tallapaka Timmakka ve Atukuri Molla bu dönemde ünlendiler. Thanjavur Nayak sarayı birçok kadın şaire hâmilik yapmasıyla bilinir. Her şehrin birkaç sokağında yasal fuhuşa olanak sağlayan Devadasi uygulaması mevcuttu. Soylu erkekler arasında haremlerin yaygınlığı kayıtlardan bilinen bir şeydir. Varlıklı erkekler "Petha" ya da "Kulavi" denilen ipekten yapılma ve altınla süslenen bir türban takardı. Kayıtlara göre, Çoğu Hint toplumunda olduğu gibi halhal, bilezik, yüzük, kolye ve küpe gibi mücevherler hem erkekler hem de kadınlar tarafından kullanılıyordu. Kutlamalar boyunca erkekler ve kadınlar kendisini çiçek çelenkleri ve gül suyu, misk, sandalağacı kokularıyla süslerdi. Mütevazı hayatlar yaşayan genele nazaran krallar ve kraliçelerin hayatları tam bir zıtlıkla ihtişamlı törenler içinde geçiyordu. Fiziksel aktiviteler erkekler arasında popülerdi. Spor ve eğlence için güreş önemli bir erkek meşgalesiydi. Kayıtlarda kadın güreşçilerden bile bahsedilmiştir. Kraliyet kurumları içerisinde spor salonları keşfedilmiştir. Yazmalarda barış dönemlerinde komutanlar ve ordularının düzenli fiziksel çalışmalar yaptığından sözedilir. Kraliyet sarayları ve pazar yerleri soyluların ve sıradan insanların horoz dövüşleri, koç dövüşleri ve kadın güreşi gibi oyunları izleyerek benzer şekilde eğlendikleri mekanlardı. Vijayanagar şehri sınırlarında yapılan kazılarda kaya parçaları, podyumlar ve tapınak yüzeyleri üzerinde, yapılan sosyal etkinliklere ilişkin oymalar ortaya çıkarılmıştır. Bu etkinliklerin bazıları halen mevcut olmakla birlikte diğerleri tanımlanamamıştır. Yabancı ziyaretçilerin yazdıklarında göre, Vijayanagar kralları bütün din ve mezheplere hoşgörülüydüler. Krallar Hinduizmin koruyuculuğunu üslendiklerini gösteren "Gobrahamana Pratipalanacharya" (ineklerin ve Brahminlerin koruyucusu) ve "Hindurayasuratrana" (Hindu inancının savunucusu) unvanlarını kullanıyor, ancak Philip Wagoner'ın "Journal of Asian Studies"de yayımlanan 1996 tarihli "Sultan Among Hindu Kings" makalesinde belirttiği üzere kıyafetlerinde ve saray törenlerinde İslamlaşıyorlardı. İmparatorluğun kurucuları I. Harihara ve I. Bukka Raya dindar Şivacılardı, ancak Sringeri'deki Vaişnava tapınağına ve koruyucu aziz Vidyarana'ya adakta bulunuyorlardı. Simgeleri Varaha'ydı (Vişnu'nun yabandomuzu şeklindeki avatarı). Ayrıca belirtmek gerekir ki, kraliyet bölgesinden çok uzakta bulunmayan, yüz kırktan fazla gömünün olduğu İslami bir bölge bulunmuştur. Ayrıca Orta Asya'nın Timur'dan kalma krallıklarından soylular Vijayanagar'a gelmişlerdir. Geç dönem Saluva ve Tuluva kralları Vaişnava inancındaydı, ancak aynı Tirupati'deki Venkateşvara gibi Hampi'deki Virupakşa'ya da inanıyorlardı. Kral Krişnadevaraya'nın Jambavati Kalyanam adlı Sanskritçe çalışmasında Virupakşa "Karnata, Rajya Raksha Mani" (Karnata İmparatorluğu'nın koruyucu mücevheri) olarak adlandırılıyordu. Krallar Udupi'deki Madvaçarya'nın dvaita tarikatı azizlerine hâmilik yapıyordu. Haridasalarla (zahit azizler) bilinen Bhakti hareketi dönem boyunca etkinliğini sürdürdü. 12. yüzyılın Viraşaiva hareketi gibi bu hareket de güçlü adanmışlık göstererek milyonlarca insana yayıldı. Haridasalar "Vyasakuta" ve "Dasakuta" adlı iki gruba ayrılırlar. Vyasakuta Vedalar, Upanişadlar ve diğer Darşanalarda yetkin olmayı gerektirirken, "Dasakuta" yalnızca Madvaçarya'nın mesajını insanlara Kannada dilindeki ilahiler ("Devaranama"lar ve "Kirthanalar") aracığıyla iletir. Madvaçarya felsefesi Naraharitirtha, Jayatirtha, Sripadaraya, Vyasatirtha, Vadirajatirtha ve diğer seçkin müritler tarafından yayıldı. Vadirajatirtha "guru"su Vyasatirtha, Purandaradasa ve Kanakadasa Kral Krişnadevaraya'yı etkilemiştir. Kral, Kuladevata'yı azizi bellemiş ve onu yazmalarında onurlandırmıştır. Bu dönemde erken Karnata müziğinin başka bir temsilcisi olan Annamacharya, Tirupati, şimdiki Andra Pradeş'te Telugu dilinde yüzlerce "Kirthana" bestelemiştir. Batı Ganga hanedanının 11. yüzyıl başlarında Çolalar tarafından yıkılması ve Vaişnaya Hinduizmi ve Viraşaivizmin takipçilerinin 12. yüzyılda artmış olması Jainizmin gerileyişini yansıtır. Jain tapınması için Vijayanagar topraklarındaki iki önemli merkez Şravanabelagola ve Kambadahalli'ydi. Güney Hindistan'ın İslam'la temasa geçmesi 7. yüzyılın başlarında güney krallıkları ve Arap topraklarının ticaret ilişkileri sonucu meydana geldi. 10. yüzyılda Raştrakuta İmparatorluğu'nda mescitler bulunmaktaydı. 14. yüzyıl başlarında Malabar sahiline birçok cami meydana getirildi. Müslüman yerleşimciler yerel halktan kadınlarla evlendiler. Çocukları "Mappila" (Moplah) olarak bilinmekteydi. Bunlar çoğunlukla at ticareti ve ticaret gemilerine adam toplamakla uğraşıyorlardı. Kuzeyde Vijayanagar İmparatorluğu'yla Bahmani Sultanlığı arasındaki etkileşim, güneydeki Müslüman varlığını arttırdı. Hıristiyanlığın bölgeye girişi 8. yüzyıl başlarında Malabar Hıristiyanlarıyla başlar. Hıristiyan gezginler orta çağda Güney Hindistan'daki Hıristiyan nüfus azlığını yazarlar. 15. yüzyılda Portekizlilerin gelişi ve imparatorlukla ticaret için gelen bağlantıları, Aziz Xavier'in misyonerlik faaliyetleri ve sonrasındaki Hollanda yerleşimlerinin varlığı, güneydeki Hıristiyan mevcudiyetini arttırmıştır. Vijayanagar İmparatorluğu hakimiyeti boyunca şairler, âlimler ve filozoflar çoğunlukla Kannada, Telugu ve Sanskrit dillerinde, ve ayrıca Tamilce gibi diğer bölgesel dillerde; din, biyografi, "Pranbandha" (kurgu), müzik, dil bilgisi, şiir, tıp ve matematik gibi konularda yazdılar. İmparatorluğun idari ve saray dili Kannada ve Teluguydu. Telugu saray dili olması yanında, son Vijayanagar hükümdarlarının saltanatı sırasında kültürel anlamda daha da etkinlik kazandı. Telugu dili zirvesini Krişnadevaraya döneminde gördü. Sanskritçe çalışmalarının çoğu Sayana ve Advaita felsefesinin diğer rakip Hindu felsefelerine olan üstünlüğünü savunan Vidyaranya tarafından yazılan Ramayana ile Mahabharata destanları ve Vedalar hakkındaki tefsirlerden oluşmaktadır. Diğer yazarlar Udupi tarikatının ünlü Dvaita azizi Jayatirtha, Vyasatirtha, Vadirajatirtha ve Sripadaraya'dır. Bu azizlerden ayrı olarak Sanskrit alimleri Vijayanagar kralları ve onların feodal beylerini öven eserler meydana getirmişlerdir. Hanedanın çoğu kralı edebiyatla ilgiliydi ve buna örnek olarak Kral Krişnadevaraya'nın "Jambavati Kalyana"sını gösterebilirz. İmparatorluğun Kannada şair ve âlimleri Haridasalar tarafından müjdelenen Vaişnava Bhakti hareketini destekleyen önemli Brahmin ve Vraşaiva (Lingayatizm) eserleri ürettiler. "Haridasa" şairleri adanmışlıklarını "Sangatya" (dörtlük), "Suladi" (ritim temelli), "Ugabhoya" (ezgi temelli) ve "Mundige" (şifreli) adındaki yerli ölçülerle yazılan "Devaranama" denilen şarkılarla kutluyorlardı. İlhamları Madhvaçarya ve Vyasatirtha öğretisinden geliyordu. Onların büyük katkıları arasından Purandaradasa ve Kanakadasa en önemli "Dasa"lar (zahitler) olarak sayılıyordu. Brahmin âlimlerinden en kayda değeri olan Kumara Vyasa "Mahabharata" destanının çevirisi olan "Gadugina Bharata"yı yazdı. Bu çalışma Kannada edebiyatının eski Kannada'dan modern Kannada'ya dönüşümünün işaretidir. Çamarasa II. Deva Raya'nın sarayındaki Vaişnava âlimleriyle birçok münakaşa yaşayan ünlü bir Viraşaiva âlimiydi. Sonradan Telugu ve Tamil dillerine de çevrilen "Prabhulinga Lile" adlı çalışması Aziz Allama Prabhu'ya bir methiyedir. Telugu edebiyatının doruğunda Prabandha stilindeki en ünlü çalışma Manuçaritamu'ydu. Kral Krişnadevaraya meşhur "Amuktamalyada"'yı yazmış yetenekli bir Telugu âlimiydi. Sarayında sekiz ünlü âlim edebi meclisinde danışman ("Aştadiggaja") olarak bulunuyordu. Bunlar arasında en meşhuru "Andrakavitapitamaha" (Telugu şiirinin babası) unvanıyla onurlandırılmış Allasani Peddana ve yazdığı bazı eserlerle övgüye mazhar olmuş Krişnadevaraya'nın saray soytarısı Tenali Ramakrişna'ydı. Diğer sekiz şair Nandi Timmana (Mukku Timmana), Ayyalaraju Ramabhadra, Madayyagari Mallana, Bhattu Murthi (Ramaraja Bhuşana), Pingali Surana ve Dhurjati'ydi. Bu çağ, "Marutratçaritamu" ve "Salivahana-sapta-sati" gibi kitaplar yazan, tarihteki Telugu şarilerinden en büyüğü Srinatha'nın çağıydı. Kral II. Deva Raya'nın himayesi altındayı ve konumu saraydaki en önemli vezirlerle eşit seviyede bulunuyordu. Bu dönemin Tamil edebiyatı Pandya hakimiyetindeki Tamilce konuşulan bölgelerden ortaya çıkıyor rağmen, bazı şairler Vijayanagar krallarının himayesinde bulunuyordu. Svarupananda Desikar, Advaita felsefesi hakkında "Sivaprakasap-perundirattu" adında 2824 mısradan oluşan bir antoloji yazmıştı. Onun öğrencisi Tattuvarayar onun yazdığının yarısı kadar mısra içeren "Kurundirattu" adında daha kısa bir antoloji yazdı. Müzik ve tıp hakkındaki en önemli eserler Vidyaranya'nın "Sangitsara"sı, Praudha Raya'nın "Ratiratnapradipika"sı, Sayana'nın "Ayurveda Sudhanidhi"si ve Lakşmana Pandita'nın "Vaidyarajavallabham"ıdır. Trigonometri ve cebir üzerine çalışmaları olan ünlü bilgin Madhava'yı ve gezegenlerin uyduları olduğunu öne süren Nilakhanta'yı barındıran Kerala Astronomi ve Matematik Okulu dönem içerisinde kurulmuştur. Vijayanagar mimarisi Çalukya, Hoysala, Pandya ve Çola stillerinin, önceki yüzyıllarda ortaya konmuş tarzların canlı bir bileşimidir. Heykel, mimari ve resim, imparatorluğun yıkılışından sonra uzun süre sanatsal gelişimi etkilemiştir. Mimari stilin ayırıcı yapıları gösterişli bir sütunlu yapı olan "Kalyanamantapa" (evlilik salonu), "Vasanthamantapa" (sütunlu açık salonlar) ve "Rayagopura"dır (kule). Zanaatkârlar, imparatorluk istila tehdidi altında olduğundan, yerel olarak bulunabilirliği fazla olan dayanıklı sert graniti kulandılar. İmparatorluğun anıtsal yapıları bütün Güney Hindistan'a yayıldı. Bunlardan hiçbiri başkent Vijayanagar'daki devasa açık hava tiyatrosunun görkemine erişemedi. 14. yüzyılda krallar vesara ya da Dekkan tarzı yapılar yapmaya devam etti, ancak sonraları ibadet etmeye uygun biçimdeki birleşik Dravid tarzı gopuramlar yapıldı. Bukka'nın "Prasanna Virupakşa" tapınağı (yeraltı tapınnağı) ve Deva Raya'nın "Hazare Rama" tapınağı Dekkan mimarisine örnek teşkil eder. Çeşitli ve dallı budaklı sütun süslemeleri bu tarzın göstergesidir. Hampi'deki yapılardan "Vitthala" tapınağı sütun süslemeli "Kalyanamantapa" tarzının en iyi örneği olmasına rağmen, "Hazara Ramasvami" tapınağı mütevazı fakat mükemmel işlenmiş bir örnektir. Vijayanagar tarzının göze çarpan yönü, Çalukya döneminde gerçekleştirilen yalın ve dingin stile geri dönüştür. Vijayanagar sanatının muhteşem bir örneği olan "Vitthala" tapınağı Tuluva kralları döneminde bitirilmiş, bitirilmesi birkaç on yıl almıştır. Vijayanagar tarzının bir başka bileşeni Hampi'de Sasivekalu (hardal) Ganeşa ve Kadalekalu (yer fıstığı) Ganeşa, Karkala ve Venur'da Gommateşvara (Bahubali) ve Lepakşi'de Nandi boğası gibi büyük monolitik oymalardır. Kolar, Kanakagiri, Shringeri ve Karnataka'nın diğer yerleşimlerindeki Vijayanagar tapınakları, Tadpatri, Lepakşi, Ahobilam, Tirumala Venkatesvara Tapınağı ve Andra Pradeş'teki Srikalahasti ve Vellore, Kumbakonam, Kançi ve Tamil Nadu'daki Srirangam bu stilin örnekleridir. Vijayanagar sanatı Hampi'de Virupakşa Tapınağı'ndaki Daşavatara ve "Girijakalyana", Lepakşi'de Virabhadra Tapınağı'ndaki "Şivapurana" ve Kançi'de Kamaakshi ve Varadaraja tapınaklarındaki gibi duvar boyamalarını da kapsar. Güney Hint stillerinin bu şekilde karışması, önceki dönemlerde görülmemiş bir zenginliği meydana getirmiştir. Heykel yapımında rölyeflere odaklanılması Hindistan'da önceden gerçekleştirilen heykeltıraşlığın üzerinde bir işi ortaya çıkarmıştır. Vijayanagar mimarisi, İslami etkileriyle birlikte din dışı birçok yapının bulunduğu büyük bir şehrin kozmopolitliğini yansıtır. Siyasi tarih Vijayanagar İmparatorluğu ile Dekkan sultanlıkları arasındaki çatışmalara odaklanırken, mimari tarih daha çok yaratıcı etkileşimle ilgilenir. Bu etkileri gösteren birçok kemer, kubbe ve tonoz vardır. Bu yapılardaki süsleme ayrıntıları erken 15. yüzyılda, I. Deva Raya ile II. Deva Raya dönemlerinde Vijayanagar mimarisine geçiş yapmış olmalıdır. Bu krallar bazıları mimar da olan pek çok Müslümanı ordu ve sarayda görevlendirmeleriyle bilinirlerdi. Mimari fikirlerin bu uyumlu takası, Hindu ve Müslüman krallıklar arasındaki nadir barış dönemlerinden birinde olmuş olmalıdır. "Büyük Podyum"da ("Mahanavami dibba") Orta Asya Türklerinin yüz hatlarına benzeyen rölyef işlemeleri bulunur. Orta Asya Türkleri kraliyet hizmetkârları olarak görev alıyorlardı. Kannada, Telugu ve Tamil dilleri imparatorluğun ayrı ayrı bölgelerinde kullanılıyordu. Neredeyse yarısı Kannada dilinde ve gerisi Telugu, Tamil ve Sanskrit dillerinde olmak üzere yedi binden fazla yazma (Şilaşasana) ve üç yüz bakır tablet (Ramaraşasana) ortaya çıkarılmıştır. İmparatorluk Hampi, Penugonda ve Tirupati'de Nagari, Kannada ve Telugu yazılarıyla üstünde hükümdarın ismini taşıyan sikkeler basmıştır. Gadyana, Varaha, Pon, Pagoda, Pratapa, Pana, Kasu ve Jital adlarıyla altın, gümüş ve bakır sikkeler basılmıştır. Sikkeler Balakrişna, Venkateşvara, Bhudevi, Sridevi gibi tanrılar ve boğa, fil, kuş gibi hayvanların görsellerini içeriyordu. İlk sikkelerde Vişnu'nun bineklerinden Hanuman ve Garuda'nın resimleri vardır. Dr. Alban Dr. Alban (gerçek adı Alban Uzoma Nwapa), 26 Ağustos 1957, Nijerya doğumlu, İsveç merkezli, hip hop ve rapçi müzisyen ve yapımcı. Dr. Alban (Alban Uzoma Nwapa), ismi ile Nijerya'nın Oguta şehrinde 10 çocuklu orta sınıf bir ailenin çocuğu olarak dünyaya geldi. Çocukluğu ve gençlik yılları nın bir kısmı memleketi oguta'da geçti. 23 yaşında Diş hekimliği okumak için isveçe gitti ve okul masraflarını karşılamak için Dr. Alban DJ'liğe başladı. Stockholm'de bir gece kulübünde çalıştı. 1990 yılında müzik yapımcısı ve şarkı sözü yazarı, İsveçli bir DJ olan Denniz Pop ile tanıştı. Denniz ve Rap-Queen Leila'nın desteği ile ilk kayıt olarak Dr. Alban sahne ismi ile "Hello Afrika" albüm ve şarkısını yayınlandı ve şarkı tüm dünyada ses getirmiştir. Dünyaca ünlü 1992 başarısı "It's My Life" şarkısı ile ünlüdür, toplam yaklaşık 16 milyon plak satmıştır. İlyas Yılmazer İlyas Yılmazer (d. 27 Ocak 1992, İstanbul), Türk futbolcudur. Orta saha pozisyonunda görev almakta olup, 3. Lig ekiplerinden Darıca Gençlerbirliği'nde forma giymektedir. Spora 8 yaşında Pendikspor'da başlayan İlyas Yılmazer, o yaştan beri futbola odaklı bir şekilde çok çalışarak Pendikspor'da kendisini geliştirmiştir. 2006 yılında Pendikspor A Takımı'na yükselen İlyas Yılmazer, Burada gösterdiği başarılı performansın ardından 2011 yılında Fenerbahçe Altyapısı'na transfer edilmiştir. Altyapıda gösterdiği performans sonrasında 2011-2012 sezonu öncesinde Fenerbahçe A Takımı'na yükseltilmiştir. 26 Temmuz 2012 tarihinde Antalyaspor'a transfer olarak 4 yıllık sözleşme imzalamıştır.Antalyaspor tarafından 1 yıllığına Samsunspor'a kiralanmıştır. 2013 yılında ise Manavgat Evrensekispor'a kiralanan İlyas, 2014 yılında Boluspor'a transfer olmuştur. Dominique Agostini Dominique "Dumé" Agostini (d. 28 Eylül 1989, Bastia), Fransız kaleci. Şu an SC Bastia takımında kalecilik yapmaktadır. Fyodor UÅŸakov Fyodor Fyodoroviç Uşakov (; 24 Şubat 1744 – 14 Ekim 1817), Rus amiral. 2014 FIFA Dünya Kupası elemeleri - UEFA C Grubu 2014 FIFA Dünya Kupası elemeleri UEFA C Grubu'nda Almanya, Avusturya, Faroe Adaları, İrlanda, İsveç ve Kazakistan yer aldı. Karşılaşmalar sonunda grubu lider bitiren Almanya, organizasya katılım hakkı kazandı. İkinci olan İsveç ise play-off'lara kaldı. Maç fikstürü 17-18 Kasım 2011'de yapılan toplantıyla belirlenmişti. 2014 FIFA Dünya Kupası elemeleri - UEFA D Grubu 11 Ekim 2013 itibarıyla maç başına gol ortalaması 3.75 dir. Toplam 24 maçta 90 gol olmuştur. 1958 Brüksel Expo’sundaki Türk Pavyonu 1958 Brüksel Expo’sundaki Türk Pavyonu veya Expo 58 Brüksel, Türkiye Pavyonu Muhlis Türkmen, Utarit İzgi, Hamdi Şensoy ve İlhan Türegün tarafından 1958 yılında Belçika’nın başkenti Brüksel’de gerçekleşen Expo’58 için tasarlanmış ve Türkiye’yi temsil eden sergi pavyonudur. 1950’li yıllarda Türkiye’deki çağdaş mimarlık uygulamalarının önemli örneklerinden birisini teşkil etmektedir. Yapıda Bedri Rahmi Eyüboğlu’nun anıtsal boyutlu bir mozaik uygulaması da yer almıştır. II. Dünya Savaşı’ndan sonra yapılan ilk Dünya Fuarı ve teması “Barış” olan Expo’58’e Türkiye’nin katılması için 1956 yılının Mayıs ayında o zamanlardaki ismi Hariciye Vekaleti’ne bağlı bir Brüksel Sergisi Daimi Komisyonu’nu kuruldu. Expo’58’in bitmesinden sonra hen pavyonun malzemeleri paketlenerek Ankara’ya getirtilmiştir. Orijinal olarak Ankara’daki Spor Sarayı çevresinde yeniden monte edilmesi planlanmışken 27 Mayıs Darbesi döneminde İstanbul’a gönderilmiş ve İstanbul Büyükşehir Belediyesi’ne satılmıştır. Her ne kadar Turizm Müdürlüğü ve Devlet Güzel Sanatlar Akademisi bu yapıyı kullanmak istese de, Belediye’nin talep ettiği paranın temin edilmemesi nedeniyle Gülhane Parkı’nda çürümeye terk edilmiştir. Aleko Sofyanidis Aleko Sofyanidis (d. 3 Ağustos 1937, İstanbul, Türkiye - 6 Temmuz 2010, Atina, Yunanistan), Türk-Yunan futbolcudur. Kariyerine Türkiye'de başlayan Sofyanidis, Yunanistan'da büyük başarılar kazanmış bir sporcudur. İki ülkenin millî takımlarında da forma giymiştir. Sofyanidis, spor hayatına 1955 yılında Beyoğluspor'da başladı. İlk sezonunda 17 maçta 5 gol atarak daha 17 yaşındayken takımının en golcü ismi oldu. 1958'e kadar bu takımın en önemli futbolcularından biri oldu. Takım ligde hep alt sıralarda yer alsa da Sofyanidis performansıyla dikkat çekti. Nisan 1958'de Beşiktaş'a transfer oldu. Birkaç hazırlık maçında oynadıktan sonra ayağından geçirdiği bir sakatlık nedeniyle sezonun başını kaçırdı. Sakatlığı geçtikten sonra Beşiktaş ile ilk resmi maçını Şampiyon Kulüpler Kupası'nda Real Madrid'e karşı oynadı. İspanya'da oynanan maçta 84. dakikada Beşiktaş kalecisi Varol Ürkmez'in sakatlanması nedeniyle son 6 dakika Beşiktaş'ın kalesini korudu. Rövanş maçında da forma giyip, Beşiktaş'ın ilk Avrupa maçlarında kadroda yer alarak tarihe geçti. 1959 yılına eğitim hayatına yurtdışında devam etmek için Beşiktaş'tan ayrılmaya karar verdi. Daha sonra Yunanistan'a geçen futbolcu, AEK takımı ile hazırlık maçlarına çıktı. 1959-60 sezonu öncesi resmi iznini alarak AEK forması giymeye başladı. İlk sezonunda Panathinaikos'a play-off maçında yenilip Alpha Ethniki adını alan Yunanistan Ligi'nin ikincisi oldular. 1961 yılında Balkan Kupası'na katıldı. Sofyanidis, bu turnuvada Fenerbahçe'ye karşı forma giydi. Ancak İstanbul'da oynanan rövanş maçına balayıda olduğu için katılmadı. 1963'te AEK ile kariyerinin ilk şampiyonluğunu gördü. Bu şampiyonluk AEK'nın 2. Dünya Savaşı sonrası kazandığı ilk şampiyonluk olduğu için çok önemliydi ve Sofyanidis'i AEK efsanelerinden biri haline getirdi. Sonraki sene tekrar Avrupa'da bir maça çıktı ve Fransa şampiyonu Monaco karşısında bir maçta forma giydi. 1963-64 sezonunda ise Yunanistan Kupası'nın sahibi oldular. 1964-65 sezonunda Lefter Küçükandonyadis ile beraber oynadı. 1967'de Balkan Kupası finalinde tekrar Fenerbahçe ile karşı karşıya geldiler. Finalin ilk maçını 2-1 kazanırlarken, Sofyanidis penaltıdan bir gol kaydetti. Ancak rövanş maçında Sofyanidis yine İstanbul'a gelmedi. Gelmemesinin sebebi de Türkiye sınırlarına girdiğinde askere alınabilme ihtimaliydi. Play-off maçına kalan turnuva finalinin 3. maçı yine İstanbul'da olunca Sofyanidis play-off maçına da gelmedi. Fenerbahçe o sene kupayı kazanan taraf oldu. 1967-68'de son kez Yunanistan şampiyonluğu gördü. Sonraki sezon da son kez Avrupa maçına çıktı ve Jeunesse d Esch karşısında oynadı. AEK o sezon çeyrek finalde Spartak Trnava'ya elenmişlerdi. 1969'da bir başka Yunan ekibi Panachaiki GE'ye transfer oldu. Sezona yüzünden geçirdiği bir sakatlıkla başlayan futbolcu, daha sonra takımının en iyi oyuncularından biri haline geldi. Ancak takımı bir şike skandalına karıştığı için küme düşürüldü. Sofyanidis sezon sonunda futbol hayatını sonlandırdı. 10 yıllık Yunanistan kariyerinin sonlandırdığında toplam 240 Yunanistan Ligi maçına çıkmıştı. Beyoğluspor'da oynarken 1957'de Türkiye A2 millî futbol takımı kadrosuna davet edildi. Mısır karşısında oynanan hazırlık maçında forma şansı buldu. Türkiye maçı 1-0 kazandı. AEK'ya geçtikten kısa bir süre sonra 1960 Yaz Olimpiyatları eleme maçı için Yunanistan millî futbol takımına dahil oldu. Yugoslavya ile oynadıkları maçı 4-0 kaybettiler. Yugoslavya o sene olimpiyatlardan altın madalya ile dönmüşlerdi. 1966 FIFA Dünya Kupası elemelerinde de bir maçta Yunanistan forması giydi. 1968 Avrupa Futbol Şampiyonası elemelerinde Finlandiya karşısında son kez millî formayı giydi. 1970'te Yunanistan ikinci ligi takımlarından Atromitos'u çalıştırmaya başlayarak teknik direktörlüğe başladı. 1971'de ise bir başka ikinci lig ekibi Panelefsiniakos FC'nin başındaydı. 1970'lerin ikinci yarısında Yunanistan millî takımında bir takım görevler aldı. Ayrıca bu dönemde dünyanın birçok yerinde antrenörlük kursuna gitti. Üniversitede de spor akademisinde eğitim verdi. 30 Aralık 1975'te İtalya ile oynanan hazırlık maçında Yunanistan takımının antrenörlerinden olan Sofyanidis, teknik direktör Alketas Panagoulias'ın devre arasında kırmızı kart görmesi ile ikinci yarı takımı yönetti. 1988'de 4 sene millî takımı yöneten Miltos Papapostolou görevi bırakınca Yunanistan millî futbol takımının başına getirildi. İlk maçı olan Macaristan karşısındaki hazırlık maçını 3-0 kazandılar. 1988-89 arasında 7 hazırlık maçına çıkan Sofyanidis, 3 galibiyet 1 beraberlik 3 mağlubiyet aldı. Yunan takımını oynattığı son maçı, Atina'da oynanan Türkiye maçıydı. Türkiye maçı Rıdvan Dilmen'in attığı golle 1-0 kazandı. 1989'da takımın başına Antonis Georgiadis geçince, Sofyanidis Yunanistan genç millî takımının başına getirildi. 1999 bir süre Atromitos FC'yi çalıştırdı. 2010 yılında uzun süredir mücadele ettiği kansere yenik düşüp hayatını kaybetti. Eski kulübü Beşiktaş, resmi sitesinden bir anma mesajı yayınladı. Sofyanidis, sadece futbolda değil, değişik spor dallarında da mücadele etmiştir. Beyoğluspor bünyesindeyken cirit atma yarışlarına dahil oldu. Rum asıllı sporcu, ayrıca yine Beyoğluspor yıllarında takımın basketbol takımında yer almaktaydı. Genellikle Rum oyuncuların oluşturduğu takımda dikkat çekip 1954'te Türkiye genç millî basketbol takımı kadrosuna dahil edildi. Kris Jenner Kristen Mary "Kris" Jenner (kızlık soyadıyla Houghton, eski soyadıyla Kardashian; d. 5 Kasım 1955), Amerikalı iş kadınıdır. Hollanda ve İskoç kökenlidir. Eşi eski Olimpiyat Şampiyonu Caitlyn Jenner'dır. Jenner, daha önce evlendiği avukat Robert Kardashian'dan 1990 yılında boşanmıştır. Kris Jenner, Mary ve David Houghton'un kızları olarak 5 Kasım 1955'te San Diego, Kaliforniya'da doğmuştur. 7 yaşındayken anne ve babası boşanmıştır. Sadece annesi tarafından yetiştirilmiştir. Babası 2001 yılında 71 yaşında ölmüştür. 1978 yılında Robert Kardashian ile evlenen Kris, 1990 yılında boşanmıştır. Bu evlilikten Kourtney Kardashian, Kim Kardashian, Khloé Kardashian ve Robert Kardashian Jr. adlı 4 çocuğu olmuştur.Biten evliliğinden sonra Caitlyn Jenner'la 21 Nisan 1991'de evlenen Jenner bu evlilikten Kendall Jenner (3 Kasım 1995) ve Kylie Jenner (10 Ağustos 1997) adlı iki kızı olmuştur. Daha sonra kadın olan Bruce Jenner'dan 2015 yılında boşanmıştır. Sharks FC Sharks FC, merkezi Nijerya'nın Rivers eyaletinin Port Harcourt şehrinde bulunan futbol kulübü. İç saha maçlarını Sharks Stadyumu'nda oynayan takımın lakapları "köpekbalıkları" ve "mavi melekler"dir. Nijerya İç Savaşı öncesinde Port Harcourt şehri, 1955, 1958 ve 1963 yıllarında Valilik Kupası'nı kazanan "Port Harcourt Red Devils" tarafından temsil edilmekteydi. İç savaş sonrası 1972 yılında Rivers eyaleti oluşturulmuş ve "Sharks FC" kurulmuştur. 1972 ve 1990 yılları arasında Rivers Challange Kupası'nı domine eden takım ülkesini de WAFU turnuvalarında temsil etmiştir. 2010 yılında bir WAFU turnuvası olan Batı Afrika Kulüpler Şampiyonası'nda şampiyonluğa ulaşan takım ayrıca 2003 yılında Nijerya Federasyon Kupası'nda final oynamıştır. Nijerya'nın güney ucunda bulunan takımın taraftar kesimi maçlarda durmaksızın davul çalmakta, dans etmekte ve marşlar söylemektedir. Ayrıca ülke çapında kulüp üyesi olan taraftar sayısı 3.000'dir. "(Kaptan)" Ä°stanbul Futbol Ligi İstanbul Futbol Ligi ya da özgün adıyla Constantinople Football Association League, 1904 yılında, İstanbul'da düzenlenmeye başlayan eski bir futbol ligidir. Cadi-Keuy kulübünün de kurucularından James LaFontaine'in önderliğinde, Henry Pears ve Horace Armitage'ın yardımlarıyla kuruldu. Lig şampiyonuna verilmek üzere İngiltere'den getirtilen ve üzerinde kalp şeklinde 10 gümüş levha çakılı şilde, sezon sonunda şampiyon olan takımların isimleri yazılacak ve şampiyon olan takım şildi ertesi sezonun sonuna kadar muhafaza edecek ve her sezonun şampiyonuna birer kupa verilecekti. On sezon sonunda şiltte ismi en çok yazılan takım ise bu şildin sahibi olacaktı. Şildin getirilmesinin ardından toplamda 9 sezon boyunca lig devam etti. 1914-15 sezonuna kadar Galatasaray 3, Fenerbahçe ve Cadi-Keuy 2, Moda ise 1 şampiyonluk elde etmişti. Son sezon yaşanan bazı tartışmalar yüzünden iki ayrı lig oluşturuldu. Önceki ligin devamı niteliğindeki İstanbul Futbol Birliği Ligi'ni Galatasaray, yeni takımlardan oluşan İstanbul Futbol Şampiyonluğu Ligi'ni ise Fenerbahçe şampiyon olarak tamamladı. Balkan Savaşları sebebiyle düzenlenmeyen 1912-13 sezonu ve son sezon olan 1914-15 sezonu için şilde ismini kazıyan Fenerbahçe, ödülün sahibi oldu. Cadi-Keuy kulübünün de kurucularından James LaFontaine'in önderliğinde, Henry Pears ve Horace Armitage'ın yardımlarıyla kuruldu. LaFontaine ayrıca, lig şampiyonuna verilmek üzerine İngiltere'den özel bir şilt ısmarlamıştı. Abanoz ağacı üzerine işlenmiş, üzerinde kalp şeklinde 10 gümüş levha çakılı şilde, sezon sonunda şampiyon olan takımların isimleri yazılacak ve şampiyon olan takım şildi ertesi sezonun sonuna kadar muhafaza edecekti. On sezon sonunda şiltte ismi en çok yazılan takım ise bu şildin sahibi olacaktı. Öte yandan sezonu şampiyonlukla tamamlayan takımlara, bir de kupa verilecekti. Ligin ilk sezonu olan 1904-05 sezonuna İngiliz takımları Imogene, Cadi-Keuy ve Moda ile Rum takımı Elpis katıldı. Imogene'nin şampiyon olduğu sezon şilt henüz İstanbul'a getirilmediğinden, Imogene'in ismi şiltte yer alan kalplerin üstüne kazınamadı. Bu yüzden ilk sezonu, deneme sezonu olarak da kabul edilmektedir. 1905-06 sezonunda, bir önceki sezondaki dört takım mücadele etti. Bir önceki sezon gibi Papazın Çayırı'nda oynanan sezonu Cadi-Keuy şampiyon olarak bitirdi. Bu sayede şilde ismini yazdıran ilk kulüp Cadi-Keuy oldu. Ertesi sezon bu dört takıma ek olarak lige dahil olan Galatasaray, herhangi bir futbol liginde mücadele eden ilk Türk takımı oldu. Tek devreli olarak yapılan sezonu Cadi-Keuy, ikinci kez şampiyon olarak tamamlayarak şilde ikinci kez ismini kazıdı. Dördüncü sezonda ise Moda, ilk ve tek şampiyonluğunu kazandı. Fakat Cadi-Keuy; lig tertip edilmeye başlanmadan belirlenen kurallar çerçevesinde, bir sezon boyunca elinde bulundurduğu şildi Moda takımına vermeyi reddetti. Bu sebeple Moda'nın ismi üçüncü gümüş kalbe kazınamadı. İkinci Meşrutiyet'in ilân edilmesinden birkaç ay sonra başlayan 1908-09 sezonunda tüm maçlarını kazanarak şampiyon olan Galatasaray, lig şampiyonluğunu kazanan ilk Türk takımı oldu. Geçen sezon şilde el koyan Cadi-Keuy, bu sezonun sonunda şildi Galatasaray'a teslim etti. Galatasaray ise kendi ismiyle birlikte Moda'nın da ismini şilde kazıdı. Öte yandan bu sezonda Galatasaray ile Cadi-Keuy arasında oynanan maçta Union Club, maçı kazanan taraf için Union Club Kupası isimli bir kupa da hazırlattı. 31 Ocak 1909'daki maçı 4-0 kazanan Galatasaray, bu kupanın da sahibi oldu. Bu kupa, Galatasaray Spor Kulübü'nün herhangi bir spor dalında kazandığı ilk kupa olarak tarihe geçti. 1909-10 sezonunda, lide ikinci Türk takımı olarak Fenerbahçe katıldı. Diğer taraftan Rumlar tarafından kurulan Strugglers ile geçen sezona katılmayan Elpis bu sezon ligdeki yerini alırken; şimdiye kadarki tüm sezonlarda yer alan Imogene kulübü kapatıldı. Sezonu Galatasaray şampiyonlukla tamamlarken, 9 Ocak 1909 tarihinde Fenerbahçe ile Galatasaray arasındaki ilk resmî maç oynandı. Şampiyonluk için verilen kupa ise, Galatasaray oyuncularından Raşit Bey tarafından kaybedildi. Bir sonraki sezonda Elpis ve Moda takımları yer almazken; Galatasaray'dan ayrılan oyuncular tarafından kurulan ve bazı kaynaklara göre Galatasaray'ın ikinci takımı olarak gösterilen Progres dahil oldu. Bu sezonda tekrar şampiyonluğa ulaşan Galatasaray, üçüncü kez bu sevinci yaşadı. 1911-12 sezonunda lige, kapatılan Elpis ve Moda kulüplerinin oyuncuların kurduğu Rumblers katıldı. Bu kulübün verdiği destekle Fenerbahçe, iki sayfalık bir bildiri yayımladı. Bildiriye göre aynı kulübün iki farklı takımı lige katılamayacak ve sert oyunundan dolayı Galatasaray oyuncusu Adnan İbrahim bir sezonluğuna ligden uzaklaştırılacaktı. Bu şartları kabul etmeyen Galatasaray, ligden çekilme kararı aldı. Fenerbahçe sezonu şampiyonlukla sonlandırdı ve ismini şilde kazımak için Galatasaray'dan istedi. Fakat Galatasaraylı bazı yöneticiler Fenerbahçe'nin haksız yere şampiyonluk elde ettiği ve bu şampiyonluğu hak etmediği gerekçeleriyle bu duruma karşı çıktı. En nihayetinde şildin sahibi olan Fenerbahçe, ismini ilk kez şilde kazıdı. 1912-13 sezonu başlarında ise Birinci Balkan Savaşı'nın başlamasıyla maçlar yarım kaldı. Buna rağmen şildin son sahibi Fenerbahçe, ikinci kez ismini gümüş kalplerden birinin üstüne kazıdı. Savaşın sona ermesinin ardından düzenlenen 1913-14 sezonunda Cadi-Keuy ligden çekilirken, İstanbul Telefon Şirketi'nde çalışan İngilizlerin oluşturduğu Telefoncular adlı takım lige katılsa da bu takım ligin ikinci yarısındaki maçlara çıkmadı. Sezon şampiyonu Fenerbahçe olurken, ismini üçüncü kez şilde kazıdı. Öte yandan sezon ortalarında Progres takımı isim değişikliğine gitti ve Altınordu adını aldı. Ertesi sezon ise tüm yabancı takımlar kapanmasıyla birlikte diğer Türk takımları da lige katılmak istedi. Diğerlerine göre güçlü takımlar olan Galatasaray, Fenerbahçe, Altınordu, Anadolu ve Anadoluhisarı İdman Yurdu kulüplerinin katılımıyla İstanbul Futbol Birliği Ligi adı altında bir lig düzenlenmeye başlandı. Başta, kadrosunun zayıflığı sebebiyle lige katılamayacağını belirten ve yerine Süleymaniye'nin lige dahil edildiği Fenerbahçe; sezon ortalarına doğru katılmak istedi. Fakat diğer kulüpler buna karşı çıktı. Bunun üzerine ekip; Türk İdman Ocağı, Darüşşafaka, Hilâl ve Dârülmuallimîn'in mücadele ettiği İstanbul Futbol Şampiyonluğu Ligi'ne katıldı. Bu ligde şampiyonluğu Fenerbahçe, diğerinde ise Galatasaray elde etti. Bu sayede 1914-15 sezonunda İstanbul'un iki şampiyonu olmuş oldu. Galatasaray; kendi liginin, önceden düzenlenen liglerin devamı niteliğinde olduğunu ve şilde kendi isminin kazınması gerektiğini belirterek, Fenerbahçe'de bulunan şildi almak istedi. Kulübün şildi vermemesi üzerine Galatasaray başkanı Ali Sami Yen, rakip takıma gönderdiği mektupla iki takım arasında bir maç yapılmasını ve kazananın gerçek şampiyon olarak kabul edilmesini teklif etti. Fakat bu teklifi reddeden Fenerbahçe, şilde dördüncü kez ismini kazıdı. Bu sayede şildin üzerinde dört Fenerbahçe, üç Galatasaray, iki Cadi-Keuy, bir de Moda kulüplerinin ismi yazılı oldu. Bu bağlamda şilt Fenerbahçe'de kaldı ve kulübün müzesinde sergilenmeye başlandı. 8 Mayıs 1922 tarihinde Fenerbahçe, Galatasaray'a bir mektup yazarak özel maç teklifinde bulundu. 10 Mayıs 1922'deki cevaben yazdığı mektupta teklifin memnuniyetle karşılandığı; ancak maçın oynanması için şildin Galatasaray'a verilmesi gerektiği ifadeleri yer aldı. 12 Mayıs 1922'de karşı taraftan yazılan mektupta ise şildin Fenerbahçe'ye ait olduğu ve kimsenin üzerinde bir hak iddia edemeyeceği yer aldı. Fenerbahçe'nin sahip olduğu ve kulüp müzesinde sergilenen şilt, 1932 yılında müze binasında çıkan yangınla birlikte yandı. Olayın ardından kulüp tarafından şildin bir kopyası yaptırıldı. Bu kopya hâlen müzede sergilenmektedir. Gaziantep Büyükşehir Belediyespor 2011-12 sezonu Gaziantep Büyükşehir Belediyespor, 2011-2012 sezonunda 1. Lig'de mücadele etmiştir. 2011-2012 sezonunda Adidas tarafından üretilen Gaziantep Büyükşehir Belediyespor formaları mavi-beyaz çubuklu, düz mavi, düz beyaz ve mavi-siyah çubuklu desenlerde olmuştur. Tansel Ã–ngel Tansel Öngel, (d. 24 Eylül 1976), Türk tiyatro ve dizi oyuncusu. 2000 yılında Trabzon Devlet Tiyatroları Genel Müdürlüğünde göreve başladı. Halen İstanbul Devlet Tiyatrosunda sanatçı olarak görevini sürdürmektedir. Bazı Televizyon Dizilerinde oynayan oyuncu Muhteşem Yüzyılda 36 bölüm boyunca "Alvise Gritti" rolünü oynadı (37. bölümde yerine başka bir oyuncu kadroya dahil olmuştur). Yaz'ın Öyküsü adlı yaz ve gençlik dizisinde Yaz'ın babası Mert karakterini canlandırmıştır. Erbaba Höyüğü Erbaba Höyüğü, Konya İl merkezinin batısında, Beyşehir İlçesi'nin 10 km. kuzey-kuzeybatısında, Gölkaşı Köyü'nün 2,5 km. kuzeydoğusuna yer alan bir höyüktür. Beyşehir Gölü'nün 1,5 km. doğusunda doğal bir tepe üzerindeki höyük 80 metre çapındadır. Höyüğün, köylülerce değişik kesimlerinden toprak çekilerek kısmen tahrip olduğu belirtilmektedir. Ralph Solecki tarafından Beyşehir Gölü ve Suğla Gölü çevresinde gerçekleştirdiği yüzey araştırmalarında, 1963 yılında tespit edilmiştir. Kazılar ise New York Üniversitesi'nden Jacques Bordaz başkanlığında 1969, 1971, 1974 ve 1977 yıllarında yapılmıştır. Kazılar, oldukça geniş, 1.100 metrekarelik bir alanda gerçekleştirilerek tepenin yaklaşık olarak % 22'lik kısmı açılmıştır. Kazılarda üç kültür tabakası açığa çıkarılmıştır. Bu tabakaların gelişkin Neolitik Çağ tabakaları olduğu belirtilmektedir. Ayrıca yüzeyden toplanan birkaç parça Hacılar tipi çanak çömleğe göre höyüğün kısa süreliğine de olsa Geç Kalkolitik Çağ'da iskan gördüğü anlaşılmaktadır. En iyi korunan mimari, en üstteki I. tabakada ortaya çıkmış olan yan yana sıralanmış, hücre planlı, dörtgen odalı evlerdir. Yapılar, düzeltilmemiş kireçtaşı bloklarla, çamur harç kullanılarak inşa edilmiştir. Duvar kalınlıkları yer yer 60 cm.'yi geçmektedir. Odaların bir kısmında tabanlar gri renkli bir sıvayla sıvalıdır. Höyükteki tüm tabakalarda aynı yapı tekniği kullanılmıştır. Bununla birlikte III. tabakada kırmızı boyalı sıvalara da rastlanmaktadır. Son yapı evrelerinden birinde yer alan kapı açıklığı dışında başka geçitlere rastlanmaması, evlere Çatalhöyük örneğindeki gibi damlardan girildiğini göstermektedir. Ele geçen 32 binden fazla çanak çömlek parçasının incelenmesiyle, bu buluntular iki temel mal grubu çerçevesinde değerlendirilmektedir. Üst tabakalarda, hamurunda bol miktarda çok küçük salyangoz/sümüklüböcek kabukları (Gastropod) olan mal grubu, kazı başkanı tarafında "Gastropodlu mallar" olarak tanımlanmaktadır. Kırmızı, kahverengi ve sarımsı gri renkli olan bu çanak çömlekler oldukça iyi açkılanmıştır. Çoğunlukla dar ağızlı formlardır. Düz dipli, dik ağızlı, ay biçiminde tutamakları olan kase formları da bulunmuştur. Alt tabakalarda ise hamurunda kum, taşçık ve mika katılmış olan "ince taşçıklı mal"dan çanaklar ele geçmiştir. Bu mal gurubunun da yüzeyleri iyi açkılı olup kahverengi ve siyahtırlar. Formlarda bir farklılık görülmezken tutamaklar, düşey ip delikli tutamaklardır. Erbaba Höyük çanak çömlek geleneği, klasik terminolojiye göre geç, orta ve "erken gelenek" olarak tanımlanmış olup aynı üçlü çanak çömlek geleneği Çatalhöyük ve Süberde'de de görülmektedir. Yerleşmede yontmataş endüstrisi için gerekli olan çakmak taşının Beyşehir Gölü'nün batısındaki dağlardan, obsidiyenin ise Konya Ovası'nın doğusundan, Aksaray civarından getirilmiş olduğu tahmin edilmektedir. Çakmaktaşı, esas olarak büyük ve ağır aletlerin yapımında, obsidiyen ise daha çok düzeltisiz dilgi ve yonga yapımında kullanılmıştır. Okuçları, orak-bıçaklar, çentikli ve dişli dilgiler, ön ve yan kazıcılar, deliciler ve kalemler gibi aletler ele geçmiştir. Okuçları görece azken orak-bıçaklar yontmataş endüstrisinin yaklaşık % 15'ini oluşturmaktadır. Bu buluntudan hareketle geçim ekonomisinde tarımın, özellikle tahıl tarımının önemli bir yeri olduğu söylenebilir. Kazılarda ulaşılan hayvan kemiklerinden hareketle, koyun, keçi ve sığırın evcilleştirilmiş olduğu kesinlik arz etmektedir. Avlanan hayvanlarsa geyik, domuz, çeşitli kuşlar ve balıktır. Av hayvanlarına ait kemik buluntuları, evcilleştirilmiş türlere oranla daha azdır. Ele geçen bitki kalıntıları emmer, einkorn, sert buğday, arpa gibi tahıl türlerinin tarıma alındığını göstermektedir. Öte yandan yerleşmede mercimek ve bezelye de yetiştirilmiştir. Erbaba Höyüğü'nün tarihlendirilmesi esas itibarıyla civar yerleşme buluntularıyla yapılan karşılaştırmalara dayanmaktadır. Buna göre üst tabakaların Hacılar IX. – VII. tabakalarıyla (Geç Neolitik), alt tabakaları ise Çatalhöyük'ün VIII. – VI. tabakalarıyla karşılaştırmakta ve Çatalhöyük'ün VI. tabakasıyla Hacılar'ın IX. tabakası arasında koymaktadır. En alttaki III. tabakadan alınan örnekler üzerinde yapılan radyokarbon tarihleme yöntemi sonuçları yaklaşık olarak MÖ 6600 – 6400 yıllarını vermektedir ve yerleşmenin sonu olarak yaklaşık olarak MÖ 6000 civarı görülmektedir. Fernandel Fernandel doğum adıyla Joseph Désiré Contandin, (d. 8 Mayıs 1903, Marsilya - ö. 26 Şubat 1971, Paris), Fransız şarkıcı, komedyen ve sinema oyuncusu. "At Suratlı" olarak bilinir. Don Camillo serileri de dahil birçok filmde birçok ünlü oyuncuyla oynadı. Güney Fransa aksanı çok kuvvetli olan ayrıca komik sözlü şarkılar söyleyen sanatçının söylediği en ünlü eser "Felicie" isimli parçadır. Son filmini 1970 yılında çeviren Fernandel bir yıl sonra kanserden ölmüştür. Ã‡ivizade Muhiddin Mehmed Efendi Çivizade Muhiddin Mehmed Efendi, müderris, kadi,kazasker, Osmanlı Devleti müftüsü/şeyhülislamı. Menteşe (Muğla) doğumludur. Babası Muğlalı İlyas Efendi de ilmiye sınıfından olup müderris idi. İstanbul'a gelip Kara Balı'den icazet alıp sahn müderrisi olmuştur. Sonra Mısır kadısı görevi verilmiştir. 1537'de Anadolu kazaskeri tayin edilmiştir. I. Süleyman döneminde Şubat 1539'da Sadullah Sadi Efendi vefat edince Osmanlı Devleti müftüsü/şeyhülislamı görevine getirilmiştir. 1541'de bu görevden azledilmiştir. Aynı yıl Hicaza gidip hacı olmuştur. Dönüşte tekrar sahn müderrisiliği yapmıştır. 1545'te Rumeli kazaskeri olmuştur. Bu görevde iken 19 Eylül 1547'de İstanbul'da vefat etmiştir. Mezarı Eyüp Sultan Camii civarındadır. Mehmet SÃ¼reyya'ya gÃ¶re Alçak gönūllū ve kibirsizdi... Fazıldı. Uzunçarsılı ise onu çok tenkit edip İrfandan mahrum mutaasıp bir zat olup şeyhülislamlıktan azline sebep Mühyiddin-i Arabi ve Mevlana Celaleddin Rumu vesaire gibi rical-ı sufiyenin en büyüklerine vukufsuzca dil uzatması olmuştur. demektedir. Aykut Kıratlı Aykut Kıratlı (d. 1 Ocak 1992, İstanbul), kaleci mevkiinde oynayan Türk futbolcudur. Aykut Kıratlı, 2000 yılında " Fenerbahçe Altyapısı" 'na transfer edilmiştir. Fenerbahçenin altyapıdaki kategorilerinde yükselerek Fenerbahçe A2 takımı'nın 1 numaralı kalecisi olmuştur.Gösterdiği performans sonrasında 2012-13 sezonu öncesinde Adanaspor'a transfer olarak 4 yıllık sözleşme imzalamıştır. Aykut Kıratlı, Türkiye genç millî futbol takımının farklı kategorilerinde toplam 8 kez forma giymiştir. PAWN Pawn (Small olarak da bilinir) açık kaynaklı bir programlama dilidir. Hollanda'da kurulan CompuPhase şirketi tarafından geliştirilmiştir. İlk olarak 1998 yılında yayınlanmıştır. 3. versiyonu yayınlanana kadar Small dili olarak bilinmiştir,3.versiyonu 2005 yılının Mart ayında çıkmıştır. Pawn dinamik yazılı kodlama dilidir. Small-C dilinden etkilenilerek yaratılmıştır ve kodları C dilini andırmaktadır. Pawn,San Andreas Multiplayer mod, Half-Life mod, AMX Mod X ve Source Engine gibi çeşitli projelerde kullanılmaktadır. PAWN kodları compiler tabanlıdır. PAWN scriptleri '.pwn' uzantılı dosyada tutulur.Bu pwn uzantılı dosyaları not defteri dahil çeşitli kod editörleri açabilir. PAWN compiler,kaynak kodlarını P-code veya bytecode dillerine çevirir.Bu diller de '.amx' uzantısıyla kaydedilir. '.amx" uzantılı dosyaların açılma yolu yoktur. Tek bir yolu vardır o da illegal bir yöntemdir ve moda ekleyeceğiniz ufak bir eklentiyle çözülmektedir. Popüler gayriresmî modifikasyonu için kullanılır. "San Andreas Multiplayer". Bu oyunda,oyunun tek kişilik versiyonundaki her şeyi PAWN ile yapılabilir.Türkiye'de yaygın olarak kullanılır. Counter-Strike 1.6 multiplayer için plug-in yaratmak için kullanılır. PAWN diğer programlama dillerinin kodları arasındaki bir köprü dil olarak tasarlanmıştır. PAWN dili hiçbir native fonksiyonu taşımaz. PAWN fonksiyonlarını include dosyalarından alır. Örnek Operatör kullanımları Dizi örneği Berkay Can Değirmencioğlu Berkay Can Değirmencioğlu (12 Ocak 1993, Bursa), Defans mevkiinde oynayan Türk futbolcu. Berkay Can Değirmencioğlu 2007 yılında " Fenerbahçe Altyapısı" 'na transfer edilmiştir. Fenerbahçenin altyapıdaki kategorilerinde yükselerek Fenerbahçe A2 takımı'nın stoper'i olmuştur.Berkay Can, 2012-13 sezonu yaz transfer döneminde Fenerbahçe tarafından 1. Lig ekibi olan Denizlispor'a 1 yıllığına kiralandı. 18 Ağustos 2014 tarihinde, 1.Lig ekiplerinden Kayserispor'a kiralandı. Mehtap Altunok Mehtap Altunok (d. 1972), Türk sunucu, seslendirme sanatçısı ve oyuncu. Çeşitli TV dizisi ve reklam filmlerinde rol aldı. Ayrıca bazı yapımların seslendirmesinde yer aldı ve bir dönem NTV kanalında hava durumu sunuculuğu da yaptı. Türkiye'de CarrefourSA hipermarketin tanıtım filmlerinde ekran yüzü olmuştur. Son dönemde Show TV ekranlarında yakın zamanda yayınlanmış "Doktorlar" adlı dizide "Jülide" karakterini canlandırmıştır. Altunok 2015 in yaz aylarinda TRT 1 de baslayan Baba Candir dizisinde yer almaktadir. Sadullah Sadi Efendi Sadullah Sadi Efendi (ǒ.21 Şubat 1539, İstanbul), Din alimi, müderrris, kadı, Osmanlı Devleti müftüsü/şeyhülislamı. Daday, Kastamonu'da doğmuştur. Babası İsa Çelebi'dir. Babası İstanbul'a gelip Aksaray'da bulunan Murad Paşa Camii'ne hoca olmuş ve oğlunu da İstnabul'a birlikte getirmiştir. Sadullah Sadi Efendi İstanbükl'da medrese tahsili alıp önce "Başçı İbrahim Efendi Medresesi", sonra Edirne "Taşlık Medresesi", daha sonrasında İstnabul'da "Mahmut Paşa Medresesi" ve "Sultanı Medresesi"'nde müderrislik yapıp sonra Sahn medrese müderrisi olmuştur. 1522'de İstanbul Kadısı görevine getirilmiştir. 1527'de "Molla Kabız Meselesi"'ne karışmıştır. Molla Kabız İran'dan gelmiş ve İsa'nın bütün peygamberlerden üstün olduğu iddiasını yapıp bunu Kuran ayetleri ile kanıtlamaya kalkışmıştı. Bu Sünni ulemanın ilgisini çekip Molla Kabız tutuklanıp iki kazasker önünde yargılanmaya getirilmiştir. Molla Kabız bu yargılamada kendi teorisini uzun uzun anlatmış ise de yargıç olan iki kazasker bunlara hiç aldırış etmeden ve hiç karşılık veya yanıt vermeden onu idama mahkûm etmişlerdir. Bu yargılamayı Padişah I. Süleyman şahsen izlemişti ve bu kısa yargılamadan hoşlanmamıştı. Onun verdiği emirle ertesi gün Şeyhülislam Kemalpașazade İbn-i Kemal Efendi ve İstanbul Kadısı olan Sadullah Sadi Efendi yargıç olarak Molla Kabiz'i yeniden yargılamaya koyuldular ve gayet detaylı ve rasyonel bir şekilde Molla Kabız'ın savlarını birer birer çürüttüler. Molla Kabız batıl inançtan dönmesi için uyarıldıysa da o inancından dönmeyeceğini bildirince idama mahkûm edilip boynu vuruldu. İstanbul Kadılığı görevinden sonra Sadullah Sadi Efendi "Sahn-i Seman" müderrislik görevine dönmüştür. I. Süleyman döneminde 1536'de Şeyhülislam İbn-i Kemal vefat ettikten sonra onun yerine Sadullah Sadi Efendi Şeyhülislam yapılmıştır. Sadullah Sadi Efendi bu görevde 5 yıl kalmıştır. Verdiği fetvalar kılı kırk yarar şekilde çok ayrıntılı idi. 21 Şubat 1539'da bu görevde iken vefat etmiştir. Mezarı Eyüb mezarlığındadır. Yazılı eserleri arasında şunlar vardır; Fatih'te bir "darülkurra" yaptırmıştır. Wang Mingjuan Wang Mingjuan () (d. 11 Ekim 1985, Hunan), Çinli halterci. Birleşik Krallık'ta düzenlenen 2012 Yaz Olimpiyatları'nda kadınlar 48 kg'da koparmada 91, silkmede 114 ve toplamda da 205 kilo kaldırarak, altın madalyanın sahibi oldu. Enjeksiyon Enjeksiyon veya iğne yapma, vücutta damar, doku, kanal veya boşluk içine genellikle enjektör aracılığıyla sıvı veya ilaç verme işlemidir. Sindirim sistemi yolu dışında, parenteral yolla uygulanır. En yaygın sağlık prosedürlerinden biri olan enjeksiyonlar, gelişmekte olan ve tranzisyonel ülkelerde her yıl 16 milyar kez uygulanmaktadır. Enjeksiyonların %95'i tedavi amaçlı, %3'ü aşılama için ve geri kalanı kan nakli gibi amaçlar için uygulanmaktadır. Damar yolu üzerinden enjeksiyon yapılırken dikkat edilmesi gereken işlemlerin başında hastanın damar yolundan vücuduna hava girişi olmamasıdır. Oksijen dokulara kan ile taşınır, kan yerine hava girişi olduğunda akciğer, kalp ve beyin damarlarının oksijensiz kalma durumu hayati tehlikeye sebep olabilmektedir. Hava miktarı kişinin boyuna, kilosuna, damar yapısına ve kan yoğunluğuna göre değişmekle beraber, 10ml ve üzeri hava girişi ciddi hayati risk teşkil etmektedir. Vergi kaçırma Vergi kaçırma, bireylerin, şirketlerin, trustların ve diğer kuruluşların yasa dışı yollarla, ödemekle yükümlü oldukları vergileri ödememe çabaları için kullanılan genel bir terimdir. Vergi kaçırmaya teşebbüs eden mükellefler, gerçek durumlarını vergi otoritelerine kasten yanlış tanıtarak ya da gizleyerek (örneğin kazandıklarından daha az gelir, kâr veya kazanç beyan ederek veya giderlerini abartarak) vergi yükümlülüklerini azaltmaya çalışırlar. Romanya devlet başkanları listesi Bu sayfa 1859'dan itibaren görev yapmış Romanya devlet başkanlarını gösterir. Liste kral, prens ve cumhurbaşkanı adıyla en üst düzey devlet görevlilerini sıralamaktadır. Doğum Doğum (çiftlik hayvanları ve diğer bazı hayvanlarda buzağılama, etçil memelilerde yavrulama), türe özgü normal gebelik süresi sonunda yavrunun dünyaya geliş sürecidir. İnsanlarda doğum zamanı, fetusun anne karnından çıktığı an olarak tanımlanır. Ovipar, vivipar ve ovovivipar doğum şekillerine göre ayrılır. 2012 Yaz Olimpiyatları'nda halter - Kadınlar 48 kg Kadınlar 48 kg 2012 Yaz Olimpiyatları'ndaki halter branşı Birleşik Krallık, Londra'da ExCeL London'da gerçekleştirilmiştir. Halter branşları 28 Temmuz ve 7 Ağustos tarihleri arasında gerçekleştirilmiştir. Her sporcunun Koparmada üç kez, Silkmede üç kez halter kaldırmasına izin verilir. Koparmadaki ve Silkmedeki kaldırdıkları en ağır halterin ağırlığının toplanmasıyla genel sonuç oluşur. Eğer bir sporcu üç denemesinde de halteri kaldıramazsa elenir. Beraberlik halinde, en düşük ağırlığa sahip olan atlet galip ilan edilir. Eğer aynı ağırlıklara sahiplerse kazanan, ağırlığı ilk kaldıran sporcu olur. 14 atlet katıldı. 2012 Yaz OlimpiyatlarÄ±'nda Somali 2012 Yaz Olimpiyatları'nda, Somali adına biri kadın, biri erkek olmak üzere iki sporcu yarışmış; fakat hiç madalya kazanamamıştır. Bu iki sporcu da atletizm dalında mücadele etmiştir. Somali adına 2012 Yaz Olimpiyatları'na Mohamed Hassan Mohamed ve Zamzam Mohamed Farah katılmıştır. Somali kafilesi, 18 Temmuz 2012'de Mogadişu şehrinden törenle uğurlanmış ve Londra'ya gitmiştir. 2012 Yaz Olimpiyatları Açılış Seremonisi'nde Somali bayrağını Zamzam Mohamed Farah taşımıştır. Medea (film, 1969) Medea, 1969 İtalya, Fransa ve Batı Almanya ortak yapımı fantastik dramatik filmdir. Antik Yunanistan'da yaşamış düşünce adamı ve şair Evripides'in M. Ö. 431'de yazdığı "Medea" trajedisinde aktardığı mitolojik olaylardan uyarlanan bu sinema filmini ayrıksı İtalyan sinemacı, "mistik Marksist" Pier Paolo Pasolini yönetmişti. Uluslararası operanın divası, yönetmenin kadim dostu Yunan asıllı Maria Callas'ın başrol Medea'yı oynadığı ama tek nota bile şarkı söylemediği (hatta diyalogları bile oldukça azdır) film, ünlü sopranonun ilk ve tek filmi olmuştur. Callas opera sahnelerinde de defalarca "Medea" oynamıştı. Altın Post’un peşine düşen Argonotlar'ın lideri İason ve adamları, Argo adlı tekneleriyle Anadolu topraklarındaki Kolhis krallığına gelirler. Kralın kızı büyücü Medea (Maria Callas), İason'a aşık olur ve halkına ihanet ederek ülkesinin kutsal varlığı Altın Post'u çalıp ona verir. Birlikte kaçarlarken önce öz kardeşini, karşılıksız çıkan aşkı uğruna da daha sonra gittikleri Korint'te kendi çocuklarını öldürmekten çekinmez. Türkiye'de ilk kez Kasım 1971'de Türk Sinematek Derneği'nde gösterilen film, Mart 1992'de 11. Uluslararası İstanbul Film Festivali'nde Pasolini'nin diğer bütün filmleriyle birlikte daha geniş bir seyirci kitlesine sunulmuştu. Büyük bölümü Kapadokya'da, Göreme Tarihî Millî Parkı'nda yapılan çekimler o tarihlerde basını günlerce meşgûl etmiş, çekimlerin yapıldığı bölgede bir otelde kalan diva ile röportaj yapabilmek için ünlü gazeteciler birbiriyle yarışmıştı. İason rolünü oynayan Giuseppe Gentile de, çekimlerden bir yıl önce Meksika'da yapılan 1968 Yaz Olimpiyatları'nda "Üç adım atlama" dalında İtalya'ya "bronz madalya" getirmiş ünlü bir atletti ve Callas kadar olmasa da basında oldukça geniş biçimde yer almıştı. O da Callas gibi başka film çevirmedi. Pasolini, yöresel özelliklerinin ağır basmadığı yalın "arkaik" bir bölge olduğu için filmine dekor olarak Göreme bölgesini seçtiğini belirtmişti. Ona göre Mitolojik çağlardaki bir köyün havasını verebilecek tek yer burasıydı. Yörede yaşayan çok sayıda köylü de bu filmin kalabalık figüran kadrosunu oluşturmuştu. Kapadokya'nın fantastik dekorunda geçen bu trajediye, Pasolini'nin bizzat denetlediği karmaşık bir etnik müzik çeşitliliği eşlik eder. Şaşırtmayı amaçlayan bu çarpıcı müzik harmanında Tibet müziğinden izler taşıyan Uzakdoğu ezgilerinden, kanun taksimine, bir Bulgar kadınlar korosunun akapella tarzında söylediği şarkıdan Japon müziğine kadar farklı yörelerden derlenmiş egzotik müzik parçaları işitilir. "Medea", sinemaya 1961 yılında İtalyan Yeni Gerçekçiliği'nden etkilendiği filmlerle başlayan Pasolini'nin klasik metinlere dayandırdığı ve eleştirmenler tarafından "Efsaneler dizisi (Mythical Cycle)" olarak adlandırılan bir grup filmini yaptığı döneme dahil edilir. Arkaik çağlarda Kolhis krallığında (Kapadokya olarak betimlenmiştir) Kralın kızı büyücü Medea (Maria Callas) ve erkek kardeşi nezaretinde yapılan bir insan kurban etme töreni sonunda, kurbanın parçalara ayrılan cesedi bereketin artması için ahali tarafından ekinlere saçılır. Bunu başka garip ritüeller de izler. Bu sırada Yunanistan’da İason (Giuseppe Gentile) amcasının babasından ele geçirdiği krallığı geri almak üzere, bir grup cesur gemiciyle birlikte harekete geçer. Amacı kendisine güç verecek Altın Post’u bulmaktır. İason ve adamları, Argo adlı tekneyle (filmde büyük bir sal olarak betimlenmiştir) Altın Post’u bulmak için engin denizlere açılırlar. Gemilerinin adından dolayı bu gemicilere "Argonot" denmektedir. İason ve adamları Anadolu topraklarındaki Kolhis krallığına yaklaşırken, Medea düşünde gördüğü İason'a aşık olur. "Altın Post" Kolhis krallığının mülkiyetinde bulunmaktadır. Medea, babası Kral Aetes'e karşı gelerek ülkesinin kutsal varlığı Altın Post'u kardeşinin de yardımıyla tapınaktan çalarak kentin dışında kamp kurmuş olan İason'a teslim eder. Altın Post'un çalındığını anlayan Kral ve Kolhis ordusu iki kardeşin peşine düşer. İason'a olan tutkusundan gözü kararmış Medea, onları oyalayarak yakalanmalarını engellemek için öz kardeşini öldürür ve parçalara ayırarak ceset parçalarını teker teker yola atar. Amacına erişmiş ve kendi halkını yavaşlatmayı başarmıştır. İason ve Argonotlarla birlikte hareket eden Medea sahile ulaşıp kendilerini bekleyen tekneye binerek hep birlikte Korint'e doğru yola çıkarlar. Dönüş yolculuğu boyunca birbirlerine daha da yakınlaşan Medea ve İason, daha gelişkin bir uygarlığı temsil eden Korint'e yerleşirler (filmde bu bölümler Suriye'nin Halep ve İtalya'nın Pisa kentlerinde çekilmiştir). Kral yine baştadır ve Altın Post'un sadece getirildiği ülke olan Kolhis'te sihirli güçlere sahip olduğu, Korint'te ise bir işe yaramadığı da anlaşılmıştır. Medea bu ülkede bir anlamda sürgün hayatı yaşamaktadır. Kendisine korkuyla karışık saygı duyulmaktadır. Aradan on yıl geçmiş, hala evlenmemiş olduğu İason'la birlikteliklerinden iki de çocukları olmuştur. Bir süre sonra İason'un Korint kralı Creon'un (Massimo Girotti) kızı Glauce (Margareth Clémenti) ile evlenmeye kalkışması Medea'yı öfkeden çıldırtır. On yıldır büyü ile uğraşmamış olan Medea, intikam hırsı ile yeniden sihirli yeteneklerini keskinleştirir. Düğün hediyesi olarak saraya gönderdiği büyülü kaftanı giyen prenses ve kızını kurtarmaya çalışan Kral yanarak ölürler (filmin restore edilmiş yeni versiyonunda hem yandıkları sahne, arkasından gösterilen başka bir sekansta da, baba kızın kuleden arka arkaya düşerek öldükleri başka bir görüntü birlikte yer almaktadır). Medea'nın intikamı korkunç olmuştur, ancak bununla da yetinmez, İason'un kendisine dönmeyeceğini anlayınca aşklarının meyvesi olan iki oğlunu da uykularında bıçaklayarak öldürür. Ali Rıza Çarmıklı Ali Rıza Çarmıklı (d. 1920, Arhavi ö. 22 Mart 2001, İstanbul), Çarmıklı Holding ve bağlı şirketlerin kurucusu. 1920'de Arhavi'de doğan Çarmıklı, 1948 yılında Bayburt İçme Suyu İhalesi ile iş hayatına atıldı. Yurt içinde binlerce konut, fabrika, tesis, sanayi bölgesi ve altyapı inşaatlarıyla iş hayatını genişleten Çarmıklı, ilk defa 1975 yılında yurtdışına açılarak iş hayatını Libya'ya da taşıdı. 1977-1994 yılları arasında Türkiye Vergi Rekortmenleri arasında yer alan Ali Rıza Çarmıklı, Batıköy Mimaroba Evleri projelerinin yanı sıra, doğum yeri Arhavi'ye sosyal ve külterel amaçlı tesisler ve vakıflar kurarak her düzeydeki öğrenciye de burs imkânı sağlamıştı. 4 kız ve 6 torun sahibiydi. Uzun zamandan beri prostat kanseri tedavisi gören Ali Rıza Çarmıklı 22 Mart 2001 tarihinde evinde vefat etti. Erkan İbiş Erkan İbiş, Prof.Dr. (d. 30 Mart 1958, Trabzon), tıp doktoru, nükleer tıp uzmanı, akademisyen, Ankara Üniversitesi rektörü. Erkan İbiş 1958'de Trabzon'da doğdu. İlk, orta ve lise eğitimini Trabzon'da tamamladı. 1982 yılında Hacettepe Üniversitesi Tıp Fakültesi'nden mezun oldu. 1982-1984 yılları arasında Balıkesir'in Burhaniye ilçesinde zorunlu hizmet yaptı. 1985 yılında Nükleer Tıp dalında araştırma görevlisi olarak Ankara Üniversitesi'nde 1989 yılında Uzman 1991'de doçent 1997'de profesör oldu. Halen Ankara Üniversitesi Tıp Fakültesi Nükleer Tıp Anabilim Dalında öğretim üyesi Anabilim Dalı Başkanlığını görevini devam ettirmektedir. 6 Ağustos 2012'de Ankara Üniversitesi rektörü olmuş olup halen bu görevi yürütmektedir. Evli olup iki çocuk babasıdır. CarlÂ² Carl², Carl adında tembel bir genç internette bulduğu bir klonlama fabrikasından klonunu ister ve arasından fazla zaman geçmeden klonu kargo ile gelir Klonu kendisinin tam zıttıdır. Saf,enerjik ve eğlenceli biridir. Carl bir kızdan hoşlanır.Onu etkileyemeye çalışır ama Carl'ın klonu etkilemeyi başarır. Çünkü kız iyi niyetli biridir.Carl ise umursamaz biridir.Carl'ın klonunun olduğunu sadece en iyi arkadaşı bilir. Bir de Carl'ın ablası vardır, ruh çağıran,odası kapkaranlık olan bir emodur. Fly