yılı kayıtlarında Sersere olarak geçmektedir. Daha sonraları Güngören adını alan köy, uzun yıllar Kolludere'nin mahallesi olarak kaldı. Kolludere'nin belediye statüsü, nüfusunun 2000 kişinin altına düşmesi üzerine 2013 yılında sona erdi. Bunun üzerine Güngören, 2015 yılında köy statüsü aldı. Proto GÃ¼ney Kafkasya dili Proto Güney Kafkasya dili veya Proto Kartveli dili (Gürcüce: წინარექართველური ენა, "ts'inarekartveluri ena"), günümüz Güney Kafkasya halklarının ataları tarafından konuşulan Güney Kafkas dillerinin ortak atasının dilsel olarak yeniden yapılandırılmasıdır. Bu dilin varlığı, mevcut Güney Kafkasya dillerini birbirleriyle karşılaştırarak dilin geniş bir taslağını yeniden inşa eden dilbilimciler tarafından yaygın olarak kabul edilmektedir. Dilbilimci Gerhard Deeters ve Georgy Klimov, Proto Güney Kafkasya dili ile Güney Kafkasya dilleri arasında Proto-Karto-Zan veya Proto-Gürcüce-Zan adında bir proto dil olduğunu düşünmektedir. Proto Güney Kafkas dillerinin ses değişimi kalıpları Hint-Avrupa dillerine çok benzemektedir ve bu nedenle Proto Güney Kafkas dillerinin Hint-Avrupa dilleri ile nispeten erken bir tarihte etkileşime girdiği düşünülmektedir. Bu ilişki, Hint Avrupa dillerinden Proto Güney Kafkas dillerine geçen kelimelerle güçlenmiştir. Proto Güney Kafkas dillerinde "meme" anlamına gelen "* Mḳerd-" , Proto Hint-Avrupa dillerinde "kalp" anlamına gelen "* ḱerd-" ile ilişkili olduğu düşünülmektedir. Ayrıca Proto Güney Kafkas dillerinde "ılık" anlamına gelen "* ṭep-" kelimesi doğrudan Proto Hint-Avrupa dilinde aynı anlama gelen "* tep-" kelimesinden türemiş olabilir. Proto Güney Kafkas dillerinin günümüzdeki ardılları Gürcüce, Svanca, Megrelce ve Lazcadır. Bu dillerden Megrelce ve Lazca genellikle tek bir dilin lehçeleri olarak kabul edilir ve Zan dili olarak adlandırılır. Proto Güney Kafkas dillerindeki ses değişimi kalıpları, Gürcüce ve özellikle Svancada, Megrelce veya Lazcaya kıyasla daha iyi korunmuştur. Emeviler'in İberya'yı fethi Müslümanların İber Yarımadası fethi veya Emeviler'in Vizigot Krallığı'nı fethi, 711-788 yılları arasında Emevi Devleti'nin İber Yarımadası'ndaki ilk genişlemesidir. Bu fetih Vizigot Krallığı'nın yıkılması ve Müslümanlarca yönetilen bölgelerin birleşmesini sağlayan I. Abdurrahman liderliğinde, bağımsız Kurtuba Emirliği'nin kurulması ile neticelenmiştir. Bu fetih Emeviler'in ve Müslümanların Avrupa'da en batıda yönettiği sınırlarını belirlemiştir. I. Velîd halifeliği sırasında, 711 başlarında, Tarık bin Ziyad, Cebelitarık'ta, Kuzey Afrikalı Berberilerden oluşan bir ordunun başında karaya çıktı. Tarık bin Ziyad Guadelete Muharebesinde, Vizigot Rodrigo'ya karşı kesin bir zafer kazandıktan sonra Musa bin Nusayr komutasındaki Arap birliklerinin de desteğiyle kuzeye doğru ilerlemeye devam etti. 717 yılına gelindiğinde, Arap-Berberi kuvvetleri Pireneler'i geçip Septimanya'ya ulaşmışlardı. Tarihçi el-Tabari, Konstantinopolis'e giden yolun İberya'dan geçtiğini belirten Halife Osman'a atfedilen bir düşünceyi aktarmaktadır, "İstanbul yalnızca İspanya üzerinden fethedilebilir. Eğer İspanya'yı fethederseniz, İstanbul'u fethedenlerle aynı ödülü paylaşacaksınız.” İberya'nın fethi, Mağrip'in fethi sonrasında geldi. Walter Kaegi, Tabari'nin aktarımının şüpheli olduğunu ve Akdeniz'in uzak batı kesimlerinin fethindeki motivasyonun askeri, siyasi ve dini fırsatlar olduğunu düşünmektedir. Bunun Müslümanların, 678 yılında, Konstantinopolis'i fethetmemesi nedeniyle bir yön değişikliği olmadığını düşünüyor. Nebraska Üniversitesi'nden tarihçi Jessica Coope'ye göre, Modern öncesi Müslüman fetihleri Hristiyanlaştırma gibi değildi çünkü Hristiyanlaştırma "anlaşmalı teslimiyetin bir parçası olarak herkesin üstüne empoze ediliyordu ve bu yüzden modern dini inanışlardaki kişisel inanç öğesine sahip değildi.", buna karşın "dar el-harb" tüm nüfusu İslam'a dönüştürme hedefi ile değil, herkesin İslami yönetim altında daha iyi yaşayacağı inancıyla motive oluyordu. 8. yüzyılın başlarında Iberia'da tam olarak ne olduğu belirsizdir. Dönemin bir Hristiyan kaynağı olan "754 Vakayinamesi," güvenilir ama genellikle muğlak olarak kabul edilir. Dönemin bir Müslüman anlatısı yoktur ve 17. yüzyıldaki Makkari derlemeleri gibi Müslüman eserleri de ideolojik etkiyi yansıtmaktadır. Erken kaynakların azlığı, ayrıntılı spesifik iddiaların dikkatle ele alınması gerektiği anlamına gelir. Emeviler, İberya'yı yaklaşık üç yüz yıl boyunca hüküm süren Vizigotlar'dan kontrol altına aldılar. Fetih zamanında, Vizigotik üst sınıf parçalanmaya başlamıştı, veraset ve iktidarı korumakla ilgili birçok sorunu vardı. Bu kısmen, Vizigot'ların nüfusun sadece %1-2'si olmasından kaynaklanmaktaydı, bu da isyan eden nüfus üzerindeki kontrolü sürdürmeyi zorlaştırıyordu. O zamanki Vizigot hükümdarı Kral Rodrigo idi . Kral Rodrigo'nun tahta geçme şekli belirsizdir; selefi Wittiza'nın oğlu II. Achila ile bir anlaşmazlık olduğuna dair anlatılar vardır. Achila'yı zikreden ancak Rodrigo'nun isminin bulunmadığı krallık listeleri, dönemin iç savaş anlatılarıyla tutarlıdır. Nümismatik kanıtlar, birkaç farklı para biriminin darbedilmesiyle, Achila II'nin yaşlaşık 713 yılına kadar Tarraconsense ve Septimanya kralı olarak kalmasıyla, saltanat otoritesinin bölündüğünü göstermektedir. Neredeyse dönemin çağdaşı olan "754 Vakayinamesi" Rodrigo'yu tahtı gasp etmiş ve aldatma ile diğer Gothlar'ın ittifakını kazanmış biri olarak tasvir ediyorken, daha az güvenilir olan geç 9. yüzyıl Alfonso III Vakayinamesi, Seville psikoposu ve muhtemelen Wittiza'nın kardeşi olan Oppa'ya karşı net bir düşmanlık gösteriyor. Sonra zamanların vakanüvislerinden İbn Abdü'l Hakam'a göre, Tanca valisi Tarık ibn Ziyad liderliğinde, 1,700 güçlü adamdan oluşan bir yağma gücü 711 yılında Kuzey Afrika'dan İspanya'ya geçti. Ancak, 12.000 sayısı daha muhtemeldir. Kral Rodrigo liderliğindeki Vizigot ordusunu 712'de Guadalete Muharebesi'nde kesin bir zaferle yendiler. Tarık'ın kuvvetleri daha sonra Musa bin Nusayr'dan takviye desteği aldı ve ikisi birlikte yaklaşık 10,000-15,000 muhariple İberya'nın büyük kısmını kontrol altına aldılar. Tarık liderliğindeki ilk keşif grubu, esasen kendileri Müslümanların etkisi altına girmiş olan Berberleriden oluşuyordu. Bu ordunun, İslamiyet öncesi döneme tarihlenen İberia'ya yapılan tarihi büyük ölçekli yağmalar modelinin devamını temsil etmesi muhtemeldir ve bu nedenle fethin başlangıçta planlanmadığı öne sürülmüştür. Hem "Chronicle 754" hem de daha sonraki Müslüman kaynaklar önceki yıllarda baskın faaliyetlerinden bahsetmektedirler ve Tarık'ın ordusunun bu kesin zaferden bir süre önce zaten mevcut olması ihtimali vardır. İlk başta ordunun bir Berberi tarafından yönetilmesi, daha sonra Emeviler'in Kuzey Afrika Valisi olan Musa'nın, ilk başta küçük bir yağmayı yönetmeye tenezzül etmemesi ancak sonraki yıl beklenmedik zaferin kesinleşmesiyle fethe katılması da bu ihtimali desteklemektedir. Tarihçi Abdul Vahid Zanun Taha ve birçok başka Arap tarihçi Tarık'ın boğazı üstü olan vali Musa'ya hiç haber vermeden geçtiğinden bahsetmekteler. Chronicle 754'ün şehir halkının, şehri savunmak yerine yüksek noktalara kaçtığından bahsetmesi de bunun kalıcı bir değişiklikten ziyade geçici bir fetih olduğunun düşünüldüğü fikrini destekler Chronicle 754'te, "hileyle ve kral olmanın umuduyla Rodrigo ile gelen bütün Vizigot ordusu kaçtı." ifadesi geçmektedir. Bu savaş hakkındaki dönemin tek kaydı buydu ve ayrıntılı olmaması sebebiyle daha sonraları tarihçiler kendi tarihlerini yazdı. Savaşın yeri tam olarak belli değildir ama muhtemelen Guadalete Nehri idi . Roderic'in öldürüldüğüne inanılmaktaydı ve ezici bir yenilgi, nüfusun sadece tahminen %1-2'si olduklarından dolayı Vizigotlar'ı düzensiz ve lidersiz bırakacaktı Bu izolasyonun "hükümet için oldukça güçlü ve etkili bir araç" olduğu söylenirken; "kraliyet ordusunun yenilmesiyle tüm topraklarının işgale açık hale geleceği kadar" merkezileşmişti. Muhtemelen Tarık'ı da şaşırtan bu güç boşluğu müslümanlara son derece yardımcı olmuştu. DW Lomax'ın iddia ettiği gibi, "barbar" ve "çökmekte olan" Vizigot kraliyet ailesi ile aralarındaki belirgin yasal, dilsel ve sosyal farklılık ile hayal kırıklığına uğramış olan Hispano-Roma köylülerinin de eşit derecede işine gelmiş olabilir. 714 yılında, Musa bin Nusayr, Bask bölgelerini ve Galiçya'ya kadar Kantabriya Dağlarını işgal etmek amacıyla, kuzey batıya, Ebro nehrinin yukarısına doğru, herhangi bir direnişle karşılaşmaksızın ilerledi. İkinci Arap valisi Abdulaziz bin Musa devrinde(714-716), esas kent merkezleri teslim oldu. 714 yılında, babası Musa bin Nusayr, ilerleyerek Soria'yı, batı Bask bölgelerini, Palensiya'yı ve Gijón ve León'a kadar batıyı istila etti ve buralarda kaydı tutulmuş herhangi bir muhalefetle karşılaşmaksızın Berberi bir vali atandı. İberya'nın kuzey bölgeleri fatihlerin pek ilgisini çekmedi ve fethedildiklerinde elde tutulması zor bölgelerdi. Yüksek batı ve orta Pirene altı vadileri fethedilmediler. Bu sırada Emevi birlikleri Pamplona'ya ulaştılar ve Bask şehri Arap komutanlarının arabuluculuğuyla, şehir halkı ile bir uzlaşıya varıldıktan sonra teslim oldu. Bu o dönemde sık gerçekleşen bir uygulamaydı. Emevi birlikleri çok az dirençle karşılaştılar. Dönemin iletişim kapasitesi göz önüne alınınca, şehirlerin teslim olmaları için gerekli anlaşmaların yapılmasının ardından, 3 yıl içinde Pireneler'e ulaşılması makuldü. Gönül Hırsızı Gönül Hırsızı, senaristliğini ve yönetmetliğini Arşavir Alyanak'ın yaptığı 1971 yapımı sinema filmidir. Yaşar Karadağ Yaşar Karadağ (d.10 Nisan 1976, Aralık, Iğdır, Türkiye), Türk eğitimci ve milletvekili. Eğitimci, Siyasetçi, 27. Dönem Iğdır Milletvekili. 1997 Yılında Atatürk Üniversitesi Kazım Karabekir Eğitim Fakültesini tamamladı. Millî Eğitim Bakanlığında öğretmenlik ve Iğdır ilinde kurucusu olduğu özel öğretim kurumunda yöneticilik yaptı. Yaşar Karadağ, 24 Haziran 2018 genel seçimlerinde Milliyetçi Hareket Partisi’nden 27. Dönem Iğdır Milletvekili seçilerek TBMM’de yasama çalışmalarına katıldı. Milli Eğitim, Kültür, Gençlik ve Spor Komisyonu Ve Türk Dili Konuşan Ülkeler Parlamenter Asamblesi Üyesidir. Orta derecede İngilizce bilen Karadağ, evli ve 3 çocuk babasıdır. Meteoroloji MÃ¼zesi Meteoroloji Müzesi; Ankara'nın Keçiören ilçesinde bulunan bir kurum tarihi ve bilim müzesidir. Meteoroloji Genel Müdürlüğü'ne bağlı olup denetimi "Anadolu Medeniyetleri Müzesi Müdürlüğü"nce yapılmaktadır. Türkiye'deki meteoroloji alanında yaşanan gelişmeleri kronolojik olarak sergilemek amacıyla kurulan müze, iki ana sergi salonundan oluşur. İlk bölümde yazılı ve görsel tarihi dokümanlar sergilenirken, ikinci kısımda ise meteoroloji biliminde kullanılan yüzden fazla teknolojik alet ve cihaz bulunur. Dünyadaki az sayıda meteoroloji müzesinden biri olup Türkiye'de bu alanda faaliyet gösteren tek müzedir. Müze tarafından kullanılan bina; 1908 yılında, bugün Ankara Üniversitesi'ne bağlı bir fakülte olan "Ziraat Mektebi" için inşa edilmiştir. Türk Kurtuluş Savaşı yıllarında Halide Edip Adıvar tarafından kurulan Anadolu Ajansı da ilk faaliyetlerine burada başlamış; daha sonrasından Mustafa Kemal Atatürk ve silah arkadaşları tarafından altı ay boyunca karargah olarak kullanılmıştır. Müze kurulduktan sonra, Atatürk’ün kaldığı ve harp planlarını hazırladığı oda; kullandığı çalışma masası, kömür sobası, halı ve diğer eşyalar ile birlikte korunup ""Atatürk Odası"" adıyla ayrı bir bölüm haline getirilmiştir. Montelparo Montelparo İtalya'nın Marche bölgesine bağlı Fermo ilinde bulunan bir komündür. Komünün nüfusu 31 Aralık 2004 tarihi itibarıyla 929'dur. The Girl Is in Trouble The Girl Is in Trouble, (Türkçe çevirisi: "Kızın Başı Belada") Nijerya asıllı Amerikan film yönetmeni Julius Onah tarafından yönetilen 2015 yapımı bir gerilim filmidir. Filmin başrollerinde Columbus Short, Wilmer Valderrama, Alicja Bachleda ve Jesse Spencer rol almaktadır. Filmin soundtrack'i için yazılan orijinal şarkılar arasında "Solitude" (çevirisi: "Yalnızlık") adlı tema şarkısı yer almaktadır. Film, 3 Nisan 2015'te sinemalarda ve ısmarlama video olarak yayımlanmıştır. New York'taki Manhattan'ın Lower East Side mahallesinde barmen olarak çalışan August, kendisini çaresiz bir kadın olan Signe'yi, kayıp bir uyuşturucu satıcısı Jesus'u ve güçlü bir yatırım firmasının mirasçısı olan Nicholas'ı da ilgilendiren bir cinayet gizeminin içinde bulur. Rotten Tomatoes, 14 eleştiri üzerinden ortalama 5.9/10 oyla %57'lik bir beğenme oranı açıkladı. Film, Metacritic'te 9 eleştiride ortalama 100 üzerinden 55 puan kazandı. Roger Ebert ise yönetmenin "eşsiz sosyo-kültürel perspektifi"ni takdir ettiğini söylemekle beraber filmde "dikkat dağıtacak ölçüde aşırı bir fikir bolluğu" olduğunu döylemiş ve filme 3/5 yıldız vermiştir. Ahmet Topçu (1945 doğumlu mühendis) Ahmet Topçu (1945-2019), Türk akademisyen, eğitimci. 1945 yılında Rize'nin Çayeli ilçesi Yeşiltepe köyünde doğdu, İlkokulu orada bitirdi. Orta öğrenimini Eskişehir'de, yüksek öğrenimini Karadeniz Teknik Üniversitesi'nde tamamladı. Milli Eğitim Bakanlığı adına burslu olarak Almanya Essen Üniversitesi'nde doktora yaptı. Anadolu Üniversitesinde doçent unvanı aldı. Eskişehir Osmangazi Üniversitesinde profesörlük unvanı aldı. Kuzey Kıbrıs Doğu Akdeniz Üniversitesi'nde 2 yıl süreli Misafir Profesör olarak dersler verdi. Eskişehir Osmangazi Üniversitesinde Bölüm Başkanlığı ve Dekanlık görevlerinde bulundu. 2008 yılında kendi isteği ile erken emekli oldu. Ahmet Topçu (anlam ayrımı) Ahmet Topçu aşağıdaki kişileri ifade edebilir: FeyzÃ¼'l Furkan Feyz'ül Furkan Kur'an-ı Kerim Meali, Prof. Dr. Hasan Tahsin Feyizli tarafından 1980 ile 1985 yılları arasında yazılmış olup 1989'da Kılıç Yayınevi tarafından basılmıştır. İlk baskısı beş bin adet yapılmış, basıldığı yıl tükenmiştir. Feyizli mealini dört yılda günde 6 ilâ 12 saat çalışarak hazırlamıştır. Mealin ilk baskısı (1989) Diyanet İşleri Başkanlığı Din İşleri Yüksek Kurulu tarafından incelenmiş ve mealin basımına onay verilmiştir. = Konu = Feyizli; mealinin önsözünde, Kur'an'ı anlamak isteyen her seviyedeki insana hitap eden, halkın ihtiyaçlarına cevap veren ve inananları şüpheye düşürmeyen bir meal hazırlamak istediğini belirtmiştir. Mealde; ayetteki kelimenin ihtiva ettiği başka bir mana parantez içine yazılmış, parantezler olmaksızın da metnin akıcı bir şekilde okunması sağlanmış, ayet tercümelerinin dil bilgisi kurallarına uygun olarak yapılmasına dikkat edilmiş, yer yer ayetin iniş sebebine ve gerekli fıkhi, itikadi, ve tarihi açıklamalara yer verilmiş, kıraat farklılıklarının anlama etkisine yer yer işaret edilmiş, bugünkü Tevrat ve İncil'deki yanlış inanışlara dipnotlarda dikkat çekilmiş, anlaşılmaz ve ağdalı bir dil kullanılmamış, secde ayetleri belirtilmiş, imla ve noktalama açısından günümüz insanını yormayacak bir yöntem benimsenmiş, ilgili ayetler arasında atıflar yapılmış, gerekli yerlere "bk." ve "krş." ibareleri konulmuş, mealden daha çok istifade edilmesi amacıyla çeşitli fihristler ve kapsamlı bir dizin hazırlanmış ve mealin sonuna surelerin esas konularını içeren bir indeks eklenmiştir. Feyizli mealinde; dünya tarihini dikkate alarak çağların hastalıklarına, Firavun/kral tanrılara ve onların yaşadıkları zamanın olaylarına, tevhide, şirk ve çeşitlerine, müşriklerin söylemlerine ve her çağda bu mantıkta olanlara, şeytanın Allah'a başkaldırış söylem ve hareketinin taraftarlarınca desteklenmesine, kafir ve münafık tiplemelerine, Kur'an ve sünnet birlikteliğine, hukuki ve sosyal meselelere özellikle dikkat çekmiştir. Meal, 2001 yılından bu yana Server Yayınları tarafından basılmaktadır. = KaynakÃ§a = Sivasspor 2020-21 sezonu Sivasspor 2020-21 sezonu, kırmızı beyazlı ekibin Süper Lig'deki on beşinci sezonu, kuruluşunun ise elli üçüncü yılıdır. Not:Fikstür belli olmadığı için maçlar alfabetik sıraya göre sıralanmıştır. Fikstür belli olunca gerekli düzenlemeler yapılacaktır. Tales from the Hood Tales from the Hood, (çevirisi: "Mahalleden Masallar") 1995 yapımı korku komedi drama antoloji filmidir. Filmin yönetmmenliğini Rusty Cundieff yapmış, yönetici yapımcılığını da Spike Lee üstlenmiştir. Film, polisin yolsuzluğu, aile içi şiddet, kurumsallaşmış ırkçılık ve çete siddeti gibi Afroamerikalıları temelden etkileyen sorunları temel alan dört kentsel korku hikayesini çerçeve öykü formatında anlatmaktadır. Bu dört hikâye, egzantrik ve hikâye anlatmayı seven bir cenaze levazımcısından "bulunmuş" uyuşturucular alan üç uyuşturucu satıcısının başından geçer. Film, 24 Mayıs 1995'te sinemalarda yayımlandı. Aynı yılın sonlarında da film, HBO tarafından Laserdisc ve ısmarlama vidyo formatlarında da yayımlandı. 1998'de HBO Home Video, filmi DVD olarak yayımladı ve bunun da baskısı tükendi. Cundieff'e göre filmin hakları şu an Universal Pictures'ın elinde, ama onu 2015'te Blu-ray formatında tekrar piyasaya sürmek için gereken basımlar mevcut değil. 2016'da filmin remaster edilmiş bir versiyonu Amazon.com, iTunes ve Crackle'da yayımlandı. 2016 Kasım'ında filmin Scream Factory tarafından Blu-ray formatında piyasaya sürüleceği açıklandı ve 18 Nisan 2017'de de sürüldü. Rotten Tomatoes, 19 eleştiride ortalama 4.9/10 oy üzerinden %74'lük bir beğeni oranı açıkladı. Rusty Cundieff,"Tales from the Hood" için "Tales from the Hood 2" adında bir devam filmi çekeceğini onaylamıştı ve o filmin de galası Temmuz 2018'de Fantasia International Film Festivali'nde yapıldı. O film de 2 Ekim 2028'de ev vidyosu olarak yayımlandı. Yönetmen, IndieWire'a yaptığı bir röportajında benzer bir senaryosu olan Get Out filminin başarısı onu bir devam filmi yapmaya yönlendiren ana sebeplerden birisi olduğunu söyledi. Colere Colere, İtalya'nın Lombardiya bölgesine bağlı Bergamo ilinde bulunan bir komündür. Komünün nüfusu 31 Aralık 2004 tarihi itibarıyla 1.147'dir. Barış ve Eşitlik Partisi Barış ve Eşitlik Partisi 10 Şubat 2020'de Türkiye'de kurulmuş siyasi partidir. Genel başkanı Hüseyin Alpay'dır. Parti ilk olarak Demokratik Sol Halk Partisi olarak kurulmuş, daha sonra siyasi partiler yasası gereği isim değişikliğine gitmiştir. Altınbulak, Sarıkamış Altınbulak, Kars ilinin Sarıkamış ilçesine bağlı bir köydür. Köyün 1909 yılı kayıtlarında da adı Altınbulak olarak geçmektedir. 1920 kayıtlarında ise Ermenice'de "ekin" anlamına gelen Hadik olarak görülmektedir. Köy, Kars il merkezine 94 km, Sarıkamış ilçe merkezine 40 km uzaklıktadır. Petriano Petriano, İtalya'nın Marche bölgesine bağlı Pesaro ve Urbino ilinde bulunan bir komündür. Komünün nüfusu 31 Aralık 2004 tarihi itibarıyla 2.659'dur. Armutlu, Sarıkamış Armutlu, Kars ilinin Sarıkamış ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 107 km, Sarıkamış ilçe merkezine 53 km uzaklıktadır. Türkiye'deki sit alanları 2015 itibarıyla Türkiye'deki sit alanlarının sayısı 14.861'dir. Türkiye'de sit alanları Kültür Varlıklarını Koruma Yüksek Kurulu tarafından ilân edilir. Hititler, Helenistik Dönem, Roma ve Bizans imparatorlukları, Selçuklular ve Osmanlı İmparatorluğu'nu dahi içeren çok katmanlı tarihi sebebiyle Türkiye, arkeolojik sitlerle dolu bir ülkedir. Aşağıda Türkiye'deki sit alanları illere göre listelenmiştir: Toprak Mahsulleri Ofisi MÃ¼zesi Toprak Mahsulleri Ofisi Müzesi veya kısaca TMO Müzesi; Ankara'nın Yenimahalle ilçesinde bulunan bir kurum tarihi ve tarım müzesidir. 2009 yılında açılan müze, TMO'ya bağlı olup denetimleri "Ankara Etnografya Müzesi Müdürlüğü"nce yapılmaktadır. Müzede, Türkiye'deki tarım faaliyetleri kapsamında geçmişten günümüze kadar kullanılmış olan tarım araç-gereçleri ve tarihi fotoğraflar sergilenir. Bu eşyaların büyük bir çoğunluğu, ülkenin farklı şehirlerinden ve TMO'nun 1938 yılından beri faaliyet gösterdiği taşra teşkilatlarından toplanmıştır. Ayrıca; sanatçı Burhan Alkar tarafından yapılan ""Hasat Sonu"" isimli bir anıt da müze bahçesinde bulunmaktadır. Zalimler Zalimler, 1966 tarihli sinema filmi. Avialeasing Avialeasing Aviation Company, merkezi Taşkent, Özbekistan'da bulunan bir kargo havayoludur. Asya şehirlerini Avrupa ile bağlayan kargo hizmetleri vermektedir. Havayolu bağlantı merkezi Taşkent Uluslararası Havalimanı'dır. Ortak bir Amerikan-Özbek girişimidir ve 1993 yılında Florida'da SRX Grubu oluşturmuştur. Havayolu şirketi 1992 yılında kuruldu ve faaliyete geçti. Aynı yıl havalimanının ilk araçları olan bir İlyuşin İl-76 ve bir Mil Mi-8 filoya katıldı. 1994 yılında 7.381.550 ton kargo hacmine ulaşıldı. 1997'de İlyuşin İl-76TD ile tarifeli Taşkent-Frankfurt kargo uçuşlarına başlandı. 2003'te dördüncü Antonov An-26, Karayipler merkezli Avialeasing filosuna eklendi. Özbekistan'daki ilk özel havayolu şirketi olup, SRX Transcontinental (%61) ve Igor Smirnov'a (%39) aittir. Avialeasing, Ocak 2005 itibarıyla aşağıdaki uluslararası tarifeli yerlere kargo uçuşları düzenlemektedir: Avialeasing filosu Mayıs 2012 itibarıyla aşağıdaki uçakları içermektedir: Tehlikeyi Severim Tehlikeyi Severim, senaristliğini ve yönetmetliğini Melih Gülgen'in yaptığı 1971 yapımı sinema filmi. Asboğa, Sarıkamış Asboğa, Kars ilinin Sarıkamış ilçesine bağlı bir köydür. Sarıkamış'taki köyler arasındaki en eski köy olan Asboğa, Sarıkamış ve çevresinde MÖ 1112 yıllarında Diaohi adlı feodal beyliğin önemli merkezlerinden biriydi. Köyün adı sonradan sahaya yerleşen bir Türk oymağı tarafından değiştirilmiş ve Asboğa ismi, köyde çok kaliteli boğalar yetiştirilmesi nedeniyle konulmuştur. Köy, 1928'den beri de aynı adı taşımaktadır. Köy, Kars il merkezine 39 km, Sarıkamış ilçe merkezine 13 km uzaklıktadır. Fawaz Hussain Fawaz Hussain ya da Fawaz Husên (d. 1953), kuzeydoğu Suriye doğumlu modern bir Kürt yazarıdır. 1978-92 arasında Sorbonne'da okuyan Hussain, 1988'de Fransız Dili ve Edebiyatı doktorası almıştır. İsveç Yazarlar Sendikası'na ve Fransız Yazarlar Sendikası'na üyedir. Suriye İç Savaşı'ndan mülteci olarak kaçan ve kitaplarını Fransızca ve Kürtçe yazan Hussain, Albert Camus ve Saint-Exupéry'nin eserlerini de Kürtçeye çevirmiştir. Balabantaş, Sarıkamış Balabantaş, Kars ilinin Sarıkamış ilçesine bağlı bir köydür. Köyün eski adı 1928 yılı kayıtlarında Keçesor olarak geçmektedir. Köy, Kars il merkezine 107 km, Sarıkamış ilçe merkezine 53 km uzaklıktadır. Kokkoz Camii Kökköz Cami veya Yusupov Camii, Kırım köyü Sokolinoye'de yer alan camidir. Camiye, bulunduğu köyün adı verilmiştir. Kırım Tatar Sürgünü'nün gerçekleştiği köy Kökköz'dür. Sürgünden sonra köyün adı Sokolinoye olarak değiştirildi. Caminin ismi Kırım tatarcası'ndan mavi göz olarak çevrilmiştir. Cami, Prens Felix Yusupov'un isteği üzerine mimar Nikolay Krasnov tarafından 1910 yılında Yusupov'un av kulübesinin yakınında inşa edilmiştir. Yirminci yüzyılın başlarında, yerel Hristiyan soyluların cami inşası Kırım'da yaygındı. Örneğin Prens Mikhail Vorontsov, Vorontsov Alupka'da bir cami inşa ettirmiştir. Cami 15 metre uzunluğunda ve 12 metre genişliğindedir. Dikdörtgen yapılı cami, bazilika tipindedir. Caminin duvarları Arapça, pencerelerdeki yazıtlarla dekore edilmiştir. Çatısı kil tabletlerden yapılmış olan caminin minaresi ana binanın yanında yer almaktadır. İkinci katta, pencereler arasındaki friz Arap alfabesinde desenlerle süslenmiştir. Köylülere göre, bu desenler köy sakini, şair ve öğretmen olan Hüseyin Şamil Tokhtargazy tarafından boyanmıştır. Kırım Tatarlarının sınır dışı edilmesinden sonra cami kulüp olarak kullanıldı. Her ne kadar yerel yönetime caminin minaresini yıkması talimatı verilmiş olsa da, bu gerçekleşmemiştir. Bazı tanıklara göre, minareyi bir traktörle devirmeye çalıştılar, ancak başarısız olmuşlardır. Homerik Ä°lahiler Homerik İlahiler (Grekçe: Ὁμηρικοὶ Ὕμνοι, "Homērikoi Hymnoi") her biri ayrı bir Yunan tanrısını öven 33 anonim ilahinin bir derlemesidir. İlâhiler, esasında Homeros tarafından yazılmamış oldukları halde onun İlyada ve Odysseia eserlerinde kullandığıyla aynı epik ölçüde (daktilik heksametre) ve aynı şiveyle yazıldıkları ve çoğu benzer formülü kullandıkları için "Homeros'la ilgili" anlamında "Homerik" adını aldılar. Antik çağlarda, onlardan ilk bahseden Thukididis'in (iii.104), "Tüm derleme, derleme olarak, kelimenin tek kullanışlı anlamıyla "Homerik"tir," sözlerinden beri sorgusuzca Homeros'a atfedildiler ve bu isim üzerlerine yapıştı. İngiliz Klasik eserler akademisyeni A. W. Verall'ın 1894'te dediği gibi "Yunan kitap edebiyatı tarihinin en eski zamanlarından beri 'Homeros' olarak etiketlendirildiler." İlahilerin en eskileri muhtemelen MÖ 7. yüzyılda, yani Homeros'un destanları için genel kabul gören yazılma tarihinde ve Hesiodos'un zamanından biraz sonrasında yazılmıştır. Bu durumda en eski "Homerik İlahiler", Yunan edebiyatının en eski eselerinden olacaktır; ama çoğu MÖ 7. ve 6. yüzyıllarda bestelenen ilahilerin çok azı Helenistik olabilir ve "Ares'e İlahi", ona yazılan bir ilahinin eksikliği fark edildiği için geç dönemlerde yazılmış bir pagan eklemesi olabilir. Walter Burkert'a göre antik bir kaynakta Sakız'lı Kynaithos'a (Homeros soyundan bir yazar) atfedilen "Apollon'a İlahi"'nin MÖ 522'de, Sisam'lı Polykrates tarafından Delfi'de Delos Apollonu'nu onurlandırmak için yapılan olağandışı bir çifte festival için bestelenmiş olabileceğini önerdi. Eskiden daha çok temsilcisi olmuş olması gereken bir tarzın temsilcisi olan "Homerik" "İlahiler"'in uzunluğu değişebilmektedir. Bazıları sadece üç ya da dört satırken bazıları 500 satırı aşabiliyordu. Uzun olanları, bir yakarma, bir övgü ve bazen eppey geniş çaplı bir anlatı içerir. Kısa olanlarında anlatı yoktur. Uzun olanları, daha eski zaten mevcut malzemelerden birleştirilmişliğin izlerini taşır. Günümüze ulaşabilmiş Bizans elyazmalarının çoğu üçüncü İlahi'yle başlar. 1777'de Moskova'da şans eseri keşfedilen bir 15. yy. elyazması, "Dionysos'a" ve "Demeter'e" adında, bazı satırlardaki "lacuna"'lar hariç eksiksiz iki açılış ilahisini daha içeriyordu. Kısa olanların bazıları anlatı kısmını atlayıp da sadece daha işlevsel olan yakarma ve giriş kısımlarını saklayan alıntılar olabilir,"" ki bir "rapsode" bunları bir prelüte uyarlayabilir. Otuz üç ilahi, Yunan mitolojisindeki tanrıların çoğuna övgüler sunar. En azından daha kısa olanları festivallerde profesyonel "rapsode"'lerin epik şiir okumalarına prelüt olarak işlev görmüş olabilir; ki şarkıcı, bunları şimdi başka bir şarkıya geçeceğini söyleyerek bitirir. Otuz dördüncüsü, "Ev Sahiplerine", bir ilahi değil, misafirperverliğin tanrıların tembih ettiği kutsal bir görev olduğunun bir hatırlatıcısıdır. Profesyonel bir "rapsode"'nin elinde bu, sivri uçlu bir hatırlatıcıya dönüşebilir. Balıklı, Sarıkamış Balıklı, Kars ilinin Sarıkamış ilçesine bağlı bir köydür. Köyün adı, 1889 yılı kayıtlarında da "Balıklı", 1920 kayıtlarında ise "Bulaklı" olarak geçmektedir. Köy, Kars il merkezine 111 km, Sarıkamış ilçe merkezine 57 km uzaklıktadır. Burabay Millî Parkı Burabay Millî Parkı (, "«Býrabaı» memlekettik ulttyq tabiǵi parki"), Kazakistan'ın Akmola Eyaleti, Burabay Bölgesi'nde bulunan bir tabiat parkıdır. Park, Kazakistan cumhurbaşkanı'nın doğrudan yetkisi altındadır. Milli parkın korunan alanında, park doğa rezervi düzenlemeleri yapılmış olması nedeniyle ekonomik faaliyetler ve sosyal etkinlikler yasaklanmıştır. Doğal alanın korunmasına yönelik ilk adım 1898'de Devlet Ormanı'nın kurulması ile atılmıştır. 1920 yılında, Burabay ulusallaştırılmış ve ulusal öneme sahip bir kaplıca kenti ilan edilmiştir. 1935 yılında, “Burabay Ulusal Tabiatı Koruma Alanı” düzenlenmiştir. 1951'de doğa koruma alanı kapatıldı; onun yerine Burabay Ormanı kuruldu. 6 Mayıs 1997 tarih ve 787 no'lu hükümet kararnamesi ile Burabay Ormanı, Devlet tarafından yönetilen "Burabay Ormanı Doğa ve Mutluluk Kompleksi"ne dönüştürüldü. 12 Ağustos 2000'de yayımlanan 1246 no'lu kararname ile, 47.500 hektarlık ormanı olan 83.511 hektarlık bir alandan oluşan "Burabay Ulusal Tabiat Parkı"nın kurulması kararlaştırıldı. 2010 yılında, parkın alanı 129.935 hektara genişletildi. 2012 yılında 370 hektar alan tampon bölge olarak ilan edildi. Burabay iklimi "Nemli karasal iklim, sıcak yaz" (Köppen iklim sınıflandırması (Dfb)) iklim özellikleri sergiler. Bu iklim, büyük mevsimsel sıcaklık farkları ve ılık bir yaz ile karakterizedir (en az dört ay ortalama , ancak üzerinde ortalama ay görülmez.) Ocak ayında parkta ortalama sıcaklık -16 °C ve Temmuz ayında +19 °C'dir. Yağış ortalaması yıllık 300 mm civarındadır. Kışın kar örtüsü yaklaşık 25–35 cm kalınlığındadır ve kar Kasım ortasından Nisan ayına kadar toprakta kalır. Parkta 119 tanesi koruma altında olan ve 12 tanesi Kırmızı Kitap'ta kayıtlı 757 çeşit bitki bulunmaktadır. Ormanda %65 çam, %31 huş, %3 titrek kavak bulunurken geri kalan %1'lik alan çalılıklardan oluşmaktadır. Parkta birçok yenilebilir mantar türü bulunabilir. Floranın çeşitliliği nedeniyle fauna çok boldur. Parkta Kazakistan'ın fauna çeşitliliğinin %36'sını temsil eden 305 hayvan türü görülmektedir. Bu hayvanların %40'ı yaşam alanlarının sınırında yaşamaktadır ve 13 tür Kırmızı Kitap'ta yer almaktadır. Burabay'ın vahşi yaşamı çevredeki bozkırlardan çok daha zengindir. Bozkır, orman ve dağlardan türler bu bölgede bir arada yaşamaktadır. Parkta bazı Avrupa türlerinin yanı sıra Sibirya, Güney ve Kuzey türleri de görülür. Burabay ormanları karaca, geyik, yaban domuzu, sincap, kakım, çakal, sansar veçeşitli geyik türlerine ev sahipliği yapmaktadır. Yırtıcılar arasında kurtlar ve vaşaklar ile karşılaşılabilir. Bozkırlarda ve ormanlık alanlarda, ormanlardaki porsukların yanı sıra tilki türleri, gelincikler ve Avrupa ve dağ tavşanlarıyla da karşılaşılabilir. Parkta görülen kuşlar arasında bayağı altıngöz, yaban ördeği, boz ördek, kılkuyruk, al yanaklı angut, yağmur kuşu, kuzey kız kuşu, dere düdükçünü, yeşil düdükçün gibi kuşlar listelenebilir. Ördek sayısı sonbaharda ve göç dönemlerinde büyük artış gösterir. Kuru taşlı çam ormanlarında ve ormanlar arasında, huş ağacı bozkırlarında gri keklik ve büyük orman tavukları bulunabilir. Burabay kaynaklı birçok efsane bulunmaktadır. Bunlardan biri, Yaratıcı'nın Kazakistan göçebelerine sadece kurak bozkırlar bıraktığını anlatır. Mağdur hisseden Kazak halkı, tüm dağları, ormanları, gölleri ve nehirleri tutan ve kendilerini bozkırlara atan Tanrı'ya dua eder. Bu şekilde Burabay doğar ve günümüze kadar "Kazakistan'ın incisi" olarak anılır. Evanjelikalizm Evanjelikalizm, Evanjelikal Hristiyanlık veya Evanejlikal Protestanlık, Protestanlık'ta, İncil'in özünün sadece lütufla, yalnızca İsa'nın kefaretine imanla kurtuluş öğretisinden oluştuğu inancını koruyan, dünya çapında bir mezhepsel bir harekettir. Evanjelikler, kurtuluşta İncil'in Tanrı'nın insanlığa vahiy olarak yetkisi ve Hristiyan mesajını yayma konusundaki dönüşümün veya "tekrar doğma" deneyiminin merkeziliğine inanırlar. Hareket, uzun süredir Anglosfer'de, 19., 20. ve 21. yüzyılların başlarına yayılmadan önce var oldu. Evanjelikalizm'in kökenleri genellikle 1738 yılına kadar, Pietizm, Püritenlik, Presbiteryenlik ve Moravya Kilisesi (özellikle piskoposu Nicolaus Zinzendorf ve Herrnhut'taki topluluğu) dahil olmak üzere kuruluşuna katkıda bulunan çeşitli teolojik akışlarla izlenir. Öncelikle, John Wesley ve diğer erken Metodistler İlk Büyük Uyanış sırasında bu yeni hareketi ateşlemenin kökenindeydiler. Bugün, Protestan dallarda ve belirli bir dalda toplanmayan çeşitli mezheplerde Evanjelikler bulunur. Protestan hareketin liderleri ve önemli figürleri arasında John Wesley, George Whitefield, Jonathan Edwards, Billy Graham, Bill Bright, Harold Ockenga, John Stott ve Martyn Lloyd-Jones bulunmaktaydı. Hareket, Britanya ve ABD'deki Büyük Uyanışlar ile 18. ve 19. yüzyıllarda büyük bir ivme kazandı. 2016 yılında, dünyada tahmini olarak 619 milyon Evanjelik bulunmakta olup bu da dört Hristiyandan birinin Evanjelik olduğu anlamına gelmektedir. Amerika Birleşik Devletleri, dünyanın en büyük evanjelik nüfusuna sahip olup Amerikalı Evanjelikler, ülke nüfusunun dörtte birini ve tek en büyük dini grubunu oluşturmaktadırlar. Mezheplerarası bir koalisyon olarak, Protestan mezhep ve geleneğinde, özellikle Kalvinist, Baptist, Wesleyan, Pentekostal ve karizmatik kiliselerde, Evanjelikler bulunabilir. Kiriş açıklığı Kiriş açıklığı, yatay bir taşıyıcı yapı ögesi olan kirişlerin dayanak noktaları olan mesnetler ile arasında kalan kesimin uzunluğudur. Mimarlık ve yapı mühendisliğinde köprü, tonoz, çatı gibi yapı bölümleri ve bu bölümleri taşıyan kolon ve payandalar arasında farklı bir destek olmaksızın eklenen kirişlerin birbiri arasındaki mesafedir. Bilär Bilär, (Tatarca: Биләр, anlamı: Büyük Şehir) İdil Bulgarları'nda yer alan bir orta çağ kentidir. İdil Bulgarları'nın Moğol istilası'ndan önce ikinci başkentiydi. Günümüzde Tataristan'ın Alexeeyevsky Bölgesi'ndeki Maly Cheremshan'ın sol kıyısında yer almaktadır. Bilyarsk'a uzaklığı 50 km, Kazan'a uzaklığı ise 150 km'dir. Şehir, 10. yüzyılda İdil Bulgarları'nın yerli Bilyar kabilesi tarafından kuruldu. Rus kroniklerinde, aynı zamanda "Büyük Şehir" (Великий город) olarak bilinmektedir. Nedeni ise şehrin nüfusu 100.000'den fazla olmasıydı. Bilär, Orta Volga'da ki ana ticaret merkezlerinden biriydi. Ayrıca İdil Bulgarları başkenti Nur-Suvar şehrinin 12. ve 13. yüzyıllarda alternatif şehri olarak ikinci başkentiydi. 1236 yılında Bilär Kuşatması ile şehir halkı, Moğol İmparatorluğu hanı Batu Han tarafından kovuldu. Şehir daha sonra yeniden inşa edildi ancak eski boyutunu veya gücünü asla geri kazanamamıştır. Şehrin kalıntıları (yaklaşık 8 km²) Rychkov, Tatischev, Khalikov ve Khuchin gibi araştırmacılar tarafından araştırıldı. 1654'de eski Bilyar'ın yakınında, bugün etnik bir Rus köyü olan "Bilyarsk"'da bir Rus sınırı kuruldu. 1930-1963 yıllarında Bilyarsk, Bilyar İlçesi'nin idari merkeziydi. 2000 yılındaki nüfus sayımına göre köy nüfusu 2.270'tir. Ayrıca bu köy, kimyager Aleksandr Arbuzov'un doğduğu yerdir. Bilyar aynı zamanda Orta Çağ Avrasyası'nın en büyük şehirlerinden biriydi. Şehrin 1236'da istila edilmesi, anıtsal mimarisinin kaybıyla sonuçlanmıştır. Güney Shetland Adaları'nda yer alan Livingston Adası'ndaki Bilyar Noktası adını Bilär'dan almaktadır. Belencik, Sarıkamış Belencik, Kars ilinin Sarıkamış ilçesine bağlı bir köydür. Köyün eski adı, 1889 ve 1928 yılı kayıtlarında Şadavan olup, Ermenice'de "otağ, hükümdar çadırı" anlamına gelmektedir. Köy, Kars il merkezine 85 km, Sarıkamış ilçe merkezine 31 km uzaklıktadır. Rıfat Bey Neden Kaşınıyor Rıfat Bey Neden Kaşınıyor, Aziz Nesin'in ilk olarak 1965 yılında yayımlanan içindeki ana öyküyle aynı ismi taşıyan kitabıdır. 2013'ten sonraki basımlardaki kapak illüstrasyonu Mustafa Delioğlu tarafından çizilmiştir. Kitabın içindeki öyküler Aziz Nesin'in mizahi yönü, siyasi ve toplumsal eleştirileri ile şekillenmiştir. Karizmatik hareket Karizmatik hareket, tarihsel olarak ana akım Hristiyan cemaatlerinin Pentekostalizme benzer inanç ve uygulamaları benimseyen uluslararası eğilimidir. Hareketin temeli manevi armağanlar (karizma) kullanmaktır. Ana akım Protestanları arasında hareket 1960 civarında başlarken Roma Katolikleri arasında 1967 civarında ortaya çıktı. Ketche Hakan Kırkavaç bilinen adıyla Ketche (1973, İstanbul, Türkiye), Türk film yönetmeni. 2019 Uluslararası İzmir Film Festivali'nde Müslüm filmi ile "En İyi Yönetmen" ödülünü Can Ulkay ile birlikte almıştır. Åžollar suyu Şollar suyu, Haçmaz Rayonu'nda yer alan Şollar'dan Bakü şehrine pompalanan kaynak suyudur. Bakü, Hazar Denizi ve Kafkasya bölgesi'nde yer alan Azerbaycan'ın en büyük şehridir. Şehrin suyu, 19. yüzyılda tuzlu ve pek temiz değildi. Bu durumdan dolayı kolera, difteri, kızıl, tifo gibi hastalıklar ortaya çıkmaya başladı. Sürekli su kesintileri ve sağlıksız su temini ile karşı karşıya kalan Bakü halkı, "güvenilir ve sağlıklı bir su kaynağı" aramaya başladı. Bilinen tüm çözümler tükendiğinde, Bakü'nun şehir planlamacıları uluslararası uzmanlıklar aramaya başladılar. Yıllarca süren araştırma ve müzakere sonrasında Kafkas Dağları'ndan gelen suyu Bakü'ye yönlendirmek için bir boru hattı inşa etme kararı verildi. Bu boru hattından gelen su "Ayakkabı suyu" olarak bilinir. 19. yüzyılın sonlarında, Bakü'de yaşayan çoğu insan için içme suyu ciddi bir sorundu. Tuzdan arındırma tesisleri veya Kura Nehri'nden bir boru hattı gibi alternatifler çok pahalı olduğu için yapılmadı. Paris'te, Azeri vatandaşı, milyoner ve hayırsever Zeynelabidin Tağıyev, Kafkas Dağları'nın eteklerinden Bakü'ye bir boru hattı inşa etmek için bir fikir ortaya sürdü. 1899'da Taghiyev, Avrupa için otuzdan fazla su ve kanalizasyon sistemi tasarlayan İngiliz inşaat mühendisi olan William Lindley'i işe aldı. Bol su kaynağı bulmaya çalışan Lindley, Kuba şehri yakınlarındaki kaynakları keşfetti. Bakü'nün belediye yetkilileri öncelikle bir boru hattı inşa etme fikrine karşıydı, ancak Tağıyev, "Şahdağ zirvesi buz tuttuğu sürece, Şollar asla tükenmeyecek" diyerek ısrar etti. Lindley, 1899 yılını Kuba Uyezd'in zengin kaynakları ve nehirlerinin yakınında keşif çalışmalarını tamamlayarak geçirdi. Kusar Rayonu ile Khazri arasındaki yaylalarda bulunan Şollarda yeni bir su kaynağı keşfetti ve bunu proje haline getirdi. Bu proje Duma üyesi Alimerdan Topçubaşov tarafından desteklendi. Topçubaşov, Lindley'in projesi için 25.000 ruble yardım yaptı. 1901'de Duma meclisi proje için 182.000 ruble daha sağladı. Çalışmalar 3 Ocak 1904'de başladı. Ancak, 1905 ve 1907 arasındaki devrim nedeniyle proje yavaşladı. 5 Mayıs 1909'da Duma meclisi, Su Borusu İnşaat Departmanı'nı kurdu ve Lindley'i başmühendis yaptı. Boru hattının inşası Ocak 1917'de başladı. Bakü-Şollar su kanalı, Kuba şehri'nin tepelerinden geçerek Bakü'de sona erer. Bu kanal 110 mil güney uzunluğundadır. İnşaattan kısa bir süre sonra, boru hattı Bakü sakinlerine günde 3 milyon kova su sağlamıştır. Şallar boru hattı günümüzde de Bakü'nin merkezi için hayati bir su kaynağı olmaya devam etmektedir. Güvenilir ve temiz olan bu su kaynağı, Bakü'nün nüfusunun birkaç binden 2,5 milyonun üzerine çıkmasını sağlamıştır. İnşa edildiğinde, Bakü-Şollar su kanalı ülkedeki en uzun su borusu idi. Bakü'nün Sovetsky yerleşiminde üç hayrat çeşmesi bulunmaktadır. Bölge sakinlerine göre bu anıtlar devlet kontrolü altına alındı. Shollar su boru hattının inşası nedeniyle hayratlar 19. yüzyılda inşa edilmiştir. Bu çeşmelerin her birinden insanlara Şollar suyu sağlandı. Ayrıca çeşmeler 1950'lere kadar hizmet vermiştir. Şollar suyu temin eden birkaç şirket vardır. Shollar Bottling Company, AquaVita, Coca-Cola Azerbaijan, Pepsi-Cola Azerbaijan ve diğer şirketler tarafından 0,5 ile 20 litrelik şişelerde paketlenerek satılmaktadır. Nitronişasta Nitronişasta nişastanın sülfürik asit ve nitrik asit karışımı ile nitrolama işlemi sonucunda elde edilen nitroselüloza benzer ikincil bir patlayıcı maddedir. Ürün soluk sarı bir tozdur. Parlama noktası 183 °C'dir. Esterleşme derecesine bağlı olarak, nitronişasta etanol ve eter (% 8.0-12.8 azot) karışımı, etanol (% 10.0-11.5 azot) ve asetonda tamamen çözünür .(% 6.4 azotun üzerinde). Diğer azot içeriklerinde, nitronişastası kısmen çözünür. Patlayıcı özellikler esterleşme derecesine bağlı olarak değişir. Yüksek oranda esterleştirilmiş nitronişastası, TNT veya pikrik asite benzer patlayıcı özellikler gösterir ; % 9 azotun altındaki bileşiğin pratikte patlayıcı özelliği yoktur. Azot içeriği (N)% 11.02 olan nitronişastalar için temel patlama özellikleri: Nitronişasta Fransız kimyager ve eczacı Henri Braconnot tarafından keşfedildi. Amerika Birleşik Devletleri'nde, nitronişasta üretimi 1900 civarında başladı, ancak 1903'te sadece malzeme stabilizasyon yöntemlerinin geliştirilmesi daha geniş kullanımına izin verdi. Nitronişasta bazlı patlayıcılar Panama Kanalı’nın yapımı sırasında yaygın olarak kullanılmıştır. I. Dünya Savaşı sırasında , aromatik nitro bileşiklerinin eksikliğini hisseden ABD, büyük ölçekli nitronişasta üretimini geliştirdi: Haziran 1917'den Kasım 1918'e kadar olan dönemdeki ortalama aylık üretim 2.250 ton idi ve TNT üretiminden biraz daha azdı (ayda 2.450 ton). I. Dünya Savaşında, el bombalarında imla hakkı(dolgu maddesi) olarak kullanıldı. ABD'de hala sivil uygulamalar için kullanılmaktadır. Aracı akışkan Akışkan gücü için, aracı akışkan, kuvvet, hareket veya mekanik enerji aktaran bir gaz veya sıvıdır. Hidrolikte, su veya hidrolik sıvı; hidrolik elamanlar (hidrolik pompalar, hidrolik silindirler ve hidrolik makineler) arasında kuvvet transferini sağlar. Pnömatikte, aracı akışkan, pnömatik elemanlar (kompresörler, vakum pompaları, pnömatik silindirler ve pnömatik motorlar) arasında kuvvet ileten hava veya başka bir gazdır. Pnömatik sistemlerde, aracı akışkan sıkıştırılabilir olduğu için aynı zamanda enerji de depolar. Pasif ısı transferi için, aracı akışkan, genellikle soğutucu akışkan olarak adlandırılan ve ısıyı iletim ve/veya konveksiyon yoluyla transfer etmeyi sağlayan gaz veya sıvıdır. Bir ısı motorunun veya ısı pompasının aracı akışkanı, genellikle soğutucu veya iş yapan akışkan olarak adlandırılan, esas olarak termal enerjiyi (sıcaklık değişimi) faz değişimi ve/veya sıkıştırma ve genleşme ısısıyla mekanik enerjiye dönüştüren (veya tam tersi) bir gaz veya sıvıdır. Faz değişimi yapan aracı akışkanlara buhar motorlarındaki su↔buhar ve çoğu klima sisteminde kullanılan kloroflorokarbonlar örnek olarak verilebilir. Faz değişimi olmayan örnekler için de Stirling motoru gibi sıcak hava motorlarındaki hava veya hidrojen, gaz çevrimli ısı pompalarındaki hava veya gazlar sayılabilir. Hava veya su dışındaki aracı akışkanlar mutlaka bir döngü içinde devridaim ettirilir. Bazı hidrolik ve pasif ısı transfer sistemleri, bazen havalandırma filtreleri aracılığıyla su kaynağına ve/veya atmosfere açık olabilir. Aşağıdaki tabloda, bazı aracı akışkanların tipik örnekleri verilmiştir: Karaganda Hayvanat BahÃ§esi Karaganda Hayvanat Bahçesi (Kazakça: Қарағанды ​​хайуанаттар бағы) Kazakistan'ın en eski hayvanat bahçelerinden biridir. Karaganda Hayvanat Bahçesi, 1936 veya 1938 yılında kuruldu. Alan büyüklüğü 435 ha olmasına rağmen sadece 8 ha alanı kullanılmaktadır. Hayvanat bahçesinde yaşayan en ünlü hayvanın Asya fili olduğu bilinmektedir. 1989 verilerine göre, hayvanat bahçesinde toplamda 159 türe sahip (69 memeli, 25 kuş türü, 14 sürüngen türü, 3 amfibi türü, 25 balık türü) 700 hayvan yer almaktaydı. Burada tanımlanan 15 tür Sovyetler Birliği'nde, 14 tür ise Kazakistan SSC'nde bulunmaktadır. 1980'lerde hayvanat bahçesinde 26 yeni hayvan türü ortaya çıkmıştır. 1980'lerin sonunda hayvanat bahçesi Karaganda Devlet Üniversitesi, Karaganda Devlet Tıp Üniversitesi, Karaganda Bölge Tarih ve Etnografya Müzesi ile işbirliği yapmaya başladı. O zamandan beri, hayvanat bahçesi toplamda 800.000 kişi tarafından ziyaret edildi. 2012 yılında Karaganda Hayvanat Bahçesi'ne yerel öneme sahip, korunan bir doğa bölgesi statüsü verilmiştir. 2013 yılında burada 2.700 hayvanın yaşadığı bildirildi. 2015 yılında bu rakam 1.600'e düşmüştür. 2013 yılında 328 memeli varken, 2015 yılında bu rakam 287 idi. Hayvanat bahçesinde dört tür yok oldu. 2014 yılında kuş sayısı 1249 iken, 2015 yılında 246'dır ve 2 tür azalmıştır. Ayrıca balık türlerinin sayısında da azalma görülmüştür. 2015 yılında hayvanat bahçesinin bakımı için şehir bütçesinden 102,5 milyon tenge ayrılmıştır. Buiratau Millî Parkı Buiratau Ulusal Parkı (, "Buırataý ulttyq parki") veya Buyratau Ulusal Doğa Parkı, Kazakistan Orta Yaylalarının kuru bozkır ve yarı kurak orman ekosistemleri arasında yer alan benzersiz geçiş bölgesini korumak için 2011 yılında kurulan bir milli parktır. Park, Akmola Eyaleti'nin Ereymentau Bölgesi (60,815 ha) ve Karagandı Eyaleti'nin Osakarov Bölgesi (28,154 ha) sınırında, başkent Astana'nın yaklaşık 60 km doğusunda yer almaktadır. Alan kuzeydeki kuru bozkır, güneydeki tepelerde daha fazla orman ve akarsu boyunca kızılağaç ve huş ağacı topluluklarından oluşmaktadır. Rölyef, dağlık ovalarla birlikte Erementau Dağları'nın alçak sırtlar ve tepelerden oluşmaktadır. Çok sığ (1 metreden az) tuz gölü içeren birçok kapalı havza vardır; taze yeraltı suyu 1-17 metre derinliklerde bulunabilir. Park, orijinal çekirdek koruma alanı ile eski Belodymov Zooloji Parkı ve eski Ereimentaou Doğa Koruma Alanı'nın birleşmesi ile kuruldu. İklim "Soğuk Yarı Kurak İklim (Köppen iklim sınıflandırması BSk) özellikleri sergiler: soğuk kışları ve sıcak ve kuru yazlar görülür. Yıllık yağış miktarı 280 mm civarındadır (en yüksek yaz aylarında). Ortalama sıcaklık Ocak ayında −16 °C (3 °F) ile Temmuz ayında 20 °C (68 °F) arasında değişir. Relikt ormanlara ek olarak, bölgenin yaygın bitkileri bodur Sibirya bezelye ağacı (Caragana arborescens) ve sorguç otunu (Stipa) içerir. Bilim insanları, parkta Orta Kazak Yaylası türlerinin %20'sini temsil eden 450'den fazla vasküler bitki türü gözlemlemiştir. Bölge ayrıca yaklaşık 200 bireye kadar ulaşabilen Yereimantau yaban koyunu ile de bilinir. Bölgede 45 memeli türü ve 227 kuş türü kaydedilmiştir. Parkta dört turist rotası bulunmaktadır; yaz aylarında bireysel ve grup turları düzenlenmektedir. Girişte giriş ücreti alınır. Anglosfer Anglosfer, Birleşik Krallık ile ortak kültürel ve tarihi bağları paylaşan ve yakın siyasi, diplomatik ve askeri işbirliğini sürdüren bir grup İngilizce konuşan ülkedir. Farklı kaynaklarda yer alan uluslar farklılık gösterse de, Anglosfer genellikle İngilizce'nin resmi bir dil olduğu tüm ülkeleri kapsadığı düşünülmez ve genellikle Anglofon ile eşanlamlı olarak kabul edilmez ancak yaygın olarak dahil edilen ulusların hepsi bir zamanlar İngiliz İmparatorluğu'nun bir parçasıydı. Tanım genellikle Amerika Birleşik Devletleri, Avustralya, Birleşik Krallık, Kanada ve Yeni Zelanda'yı kapsamaktadır. Terim ayrıca İrlanda Cumhuriyeti ile Bahamalar, Barbados ve Jamaika gibi Karayip ülkelerini de kapsayabilir. Muhyiddin el-Mağribî Muhyîl‐Millet ved‐Dîn Yahyâ Ebû Abdullah ibn Muhammed ibn Ebî El‐Şükr el‐Mağribî el‐Endelüsî ya da kısaca Muhyiddin el-Mağribî (Arapça: محيي الدين المغربي‎; ö. MS. 1283) İslam'ın Altın Çağı'nda yaşamış Endülüslü bir astronom, astrolog ve matematikçiydi. Meraga Rasathanesi'nde çalışan ve en meşhurları Nasîrüddin Tûsî olan bir grup astronomdan biriydi. Muhyiddin, astronomi alanında geniş çaplı ve sistematik bir gezegen gözlemi projesi yürüttü, ki bunlar sayesinde yeni astronomik parametreler geliştirilmiştir. Endülüs'te (bugünkü İspanya) doğan astronom, çalışmalarına Şam'da başlamış, sonra günümüz İran'ındaki Meraga'da çalışmıştır. Muhyiddin, 1258'de Meraga'ya Hülagu Han'ın misafiri olarak gitmiş ve orada Nasîrüddin Tûsî'yle beraber bir rasathanenin inşasında görev almıştır. Meraga Rasathanesi, 1262'de işlevsel hale gelmiştir. MS 1283 Haziran'Ä±nda Meraga'da vefat etmiÅŸtir. Muhyiddin el-Mağribî, bu rasathanede 1262-74 arasında yaptığı gözlemleri bir elyazmasında tek tek listelemiş ve orada Güneş için yaptığı gözlemleri ve Güneş'in dış merkezliğiyle apsisini bulmada kullandığı matematiksel yöntemleri kaleme almıştır. Astronomi Ã¼zerine bilindik eserleri: Muhyiddin'in astolojik eserleri çoğunlukla geleceği tahminde kullanılan gezegen kavuşumları ve doğum haritaları üzerinedir. Muhyiddin, en çok trigonometri üzerine yazdığı "Menelaus Teoremi Üzerine Kitap" ve "Sinüslerin Hesabı Üzerine Tez" adlı eserleriyle bilinmektedir. Ayrıca klasik Yunan matematikçilerinin eserleri, özellikle de Öklit'in Elementler'inin düzenli çokyüzlülerin ölçülerinden bahseden 15. kitabına yaptığı yorumlar da meşhurdur. Trigonometri hakkında yazdıkları "bazı orijinal öğeler içerir". "Sinüslerin Hesabı Üzerine Tez"'inde bir derecenin yaklaşık değerinin hesaplayabilmek için interpolasyon kullanmıştır. Bunu iki farklı yöntemle yapmış, ardından elde ettiği değerleri kıyaslayarak 4 konumda isabet yakalamıştır. Daha isabetli bir değer, Kadızâde Rümî ve Gıyaseddin Cemşid'in çalışmalarına dek elde edilememiştir. Bununla Muhyiddin, pi sayısı (π) için de yaklaşık bir değer bulmuş ve bunu Arşimet'in 96 kirişler ve teğetler çokgeni kullanarak elde ettiği sınırlarla kıyaslamıştır. Delos problemini de incelemiş, ona Hipokrat'ın iki belirli çizgi arasındaki iki ortalama oransalı bulma yöntemiyle yaklaşmıştır. Remakes (albüm) Remakes, Azerbaycanlı şarkıcı Aygün Kazımova'nın derleme albümü. Albümde 2001 yılından 2020 yılı da dahil olmakla, Aygün Kazımova'nın performasında SS Production şirketinin yapımcılığı ile sunulan şarkıların remake versiyonları toplanmıştır. Albümdeki "Sevdim" şarkısı Yunan şarkıcı Anna Vissi'nin şarkısıdır. Şarkının Türkçe sözlerini Burçin Birgen yazmıştır ve Aygün Kazımova şarkıyı ilk defa 2001 yılında seslendirmiştir. Albümdeki sürümü şarkının remake versiyonudur. Albümdeki "Günah" isimli şarkı, Pop Diva Aygün Kazımova'nın 2016 yılında okuduğu "Yalana bax" şarkısının remake versiyonudur. Şarkının düzenlemesini Azeri DJ Jay Aliyev yapmıştır. Albümdeki Пусть isimli şarkı, Aygün Kazımova'nın S.U.S. ismli şarkısının Rusça versiyonudur. Kocamustafapaşa Tren İstasyonu Kocamustafapaşa Tren İstasyonu, eskiden Samatya Tren İstasyonu, İstanbul'un Fatih ilçesi Kocamustafapaşa mahallesi Samatya semtinde yer alan TCDD'ye ait eski bir tren istasyonudur. İstanbul-Sirkeci - Pithiu demiryolu hattı üzerinde yer alan istasyon, Chemins de fer Orientaux / Rumeli Demiryolu (CO) Şirketi tarafından Rumeli Demiryolu hattı için inşa edilerek 22 Temmuz 1872 tarihinde hizmete girmiştir. İstasyon, 1955 - 2012 yılları arasında Sirkeci - Halkalı Banliyö Treni'ne hizmet vermiş ve Marmaray projesinin inşası sebebiyle 23 Mart 2012 tarihinde kapatılmıştır. Charyn Millî Parkı Charyn Ulusal Parkı (, "Sharyn ulttyq tabiǵi parki") resmi olarak, "Charyn Kanyonu Ulusal Doğa Parkı", Charyn Kanyonu da dahil olmak üzere Charyn Nehri boyunca uzanan bir ulusal parktır. Kanyon, ince tabakalı kırmızı tortul kayaçlarının varlığı nedeniyle ABD'deki Büyük Kanyon'a benzetilir; ancak Charyn daha küçüktür - uzunluğu 50 km civarındadır. Yaklaşık alanı ile park Almatı Eyaleti'ndeki Enbekshikazakh, Raiymbek ve Uygur ilçeleri arasında uzanmaktadır. Almatı il merkezinin yaklaşık 200 km doğusunda yer almaktadır. Park, kanyonun jeolojik cazibe merkezlerini, nehir ve çöl sisteminin ekolojik bölgelerini (relikt Soğd dişbudak koruları dahil) ve çevresindeki arkeolojik alanları korumak için 2004 yılında kurulmuş; park alanda bazı bölümler de rekreasyon için ayrılmıştır. Park uzun ve incedir, Charyn Nehri'nin her iki kıyısını da 50 km; ancak sadece 3 km genişliğe ulaşacak şekilde ilerler. Bu noktada Charyn Nehri, güneyindeki Tanrı Dağları'nın kurak eteklerinde güneybatıdan kuzeydoğuya doğru 30 km boyunca uzanır. Kanyon en derin noktada 370 metre derinliğe ulaşır ve deniz seviyesinden yaklaşık 1.100 metre yükseklikte yer alır. Park üç ana siteyi korumaktadır: Parkın farklı alt alanları için dört koruma seviyesi bulunmaktadır: Koruma Alanı Statü Alanı (9427,5 hektar), Çevresel İstikrar Bölgesi (13,147,3 hektar), Turizm ve Rekreasyon Alanı (77,739 hektar) ve Sınırlı Ekonomik Faaliyet Alanı (26,736,2 hektar). İklim "Soğuk Yarı Kurak İklim (Köppen iklim sınıflandırması BSk) özellikleri sergiler: soğuk kışlar ve sıcak ve kuru yazlar görülür. Yılda 312 mm yağış (yaz aylarında maksimum). Ortalama sıcaklık Ocak ayında −10.7 °C (12.7 °F) ile Temmuz ayında 19.5 °C (67.1 °F) arasında değişir. Parkın içinde, Paleojen Dönem kadar eski tarihlere dayanan ve Tanrı Dağları'nın kuzey yamaçlarına yayılı bulunan Soğd dişbudak ağaçları (Fraxinus sogdiana) uzun orman kuşağı Charyn Dişbudak Korusu bulunmaktadır. Parkta yaklaşık 5.000 hektarlık bir alanı kapsayan (50 km²) dişbudak korusu taşkın yatağının topraklarında tuzluluk ve kuruluk nedeniyle geniş dalgalanmalar gösterebilmektedir. Taşkın yatağının üzerinde, baskın Saksaul (Haloxylon), Eurotia ve Ephedra bitkilerinin bulunduğu eşsiz bir topluluk bulunmaktadır. Parktaki bilim insanları, 50'si nadir veya endemik olan 32 memeli, 18 sürüngen, 4 amfibi, 100 kuş ve 1.000'den fazla bitki türü gözlemlemiştir. Parkta üç turist rotası bulunmaktadır: Hip Hop Hooray "Hip Hop Hooray" ABD'li rap grubu Naughty by Nature'ın bir şarkısıdır. Şarkı bir hafta boyunca ABD R&B grafiğinde bir numarada kaldı ve ABD Pop grafiğinde sekiz numaraya ulaştı. Şarkı "Funky President" (James Brown), "Don't Change Your Love" (Five Stairsteps), "Make Me Say it Again, Girl" (Isley Brothers), "You Can't Turn Me Away" (Sylvia Striplin) ve "Sledgehammer" (Peter Gabriel) adlı parçalardan "sample"lar içermektedir. Şarkının video klibi, klipte de yer alan Spike Lee tarafından yönetildi. Ayrıca Queen Latifah, Eazy-E, Monie Love, Da Youngsta's, Kris Kross, Tupac Shakur ve Run–D.M.C. de klipte yer aldılar. !SÄ±ralama (1993) !Konum !scope="row"|Almanya (Resmî Alman Sıralamaları) !scope="row"|Yeni Zelanda (Recorded Music NZ) !scope="row"|US "Billboard" Hot 100 Jane Foster Jane Foster, ya da bilinen adıyla Jane Nelson, Marvel Comics tarafından yayımlanan Amerikan çizgi romanlarında görülen kurgusal bir karakter. Thor'un destekleyici karakteri olarak tasvir edilmektedir. Foster'ı canlandıran Natalie Portman, Thor'un çeşitli uyarlamalarında yer almıştır. Marvel Sinematik Evreni'ndeki Thor (film), ve adlı filmlerde oynamıştır. 2022 yılında yayımlanacak olan adlı filmde de Jane Foster karakterinin Natalie Portman tarafından canlandırılacağı öngörülmektedir. Jane Foster; Stan Lee, Larry Lieber ve Jack Kirby tarafından yaratıldı. İlk olarak, 1962 yılının Eylül ayında yayımlanan """" adlı çizgi romanın 84. basımında ortaya çıktı. Jane Foster, ""Gizem Yolculuğu"" adlı çizgi romanın ilk iki gösteriminde ""Jane Nelson"" olarak adlandırılmıştır. Daha sonra bu isim ""Jane Foster"" olarak değiştirildi. İskandinav mitolojisi kahramanlarından Thor'a (Odin tarafından hafızası silinip, doktor olarak dünyaya gönderildiği zaman diliminde) âşık olmuştur. 1978 ve 2014 yıllarının çizgi romanında Foster, eskisi gibi olmadığı için Thor'un çekici Mjöllnir'i kaldırmaya lâyık olmuştur. Thor tarafından Asgard'a götürülüp ölümsüzlük ve tanrıların gücü verilmiştir. Çamyazı, Sarıkamış Çamyazı, Kars ilinin Sarıkamış ilçesine bağlı bir köydür. Köyün eski adı, 630 yılı kayıtlarında "Mjingerd" olup, Ermenice'de "hisar" anlamına gelmektedir. Köyün adı, 1876 yılı kayıtlarında "Micingerd Ulya", 1946 kayıtlarında ise Yukarımicingirt olarak geçmektedir. Köy, Kars il merkezine 90 km, Sarıkamış ilçe merkezine 36 km uzaklıktadır. Gagavuzya bayrağı Gagavuzya bayrağı (Gagavuzca: "Gagauz Yerin bayraa") 1995 yılından bu yana Gagavuz Yeri Özerk Bölgesi'nin resmi sembolü olarak kullanılmakta ve Moldova tarafından bölgesel bir sembol olarak kabul edilen bayraktır. "Gökyüzü Bayrağı" olarak bilinen bayrak, mavi-beyaz-kırmızı kabile renklerine, üçgen şeklinde düzenlenmiş üç sarı yıldız içeren bir tasarıma sahiptir. Bayrağın tasarımı günümüzde tartışılmaktadır; ancak yıldızlar Moldova'daki üç Gagavuz belediyesini temsil ettiği bilinmektedir. Üç renk, Gagavuzya'da da popüler olan Rusya bayrağı andırmaktadır; bu konu Gagavuz ve Moldova siyasetçileri arasında tartışma konusu olmuştur. Gagavuz milliyetçiliğinin meydana gelmesi, Çarlık otokrasisi'ne karşı çıktığı 1900'lere kadar uzanmaktadır. 1991 yılında Sovyetler Birliği'nin dağılması sırasında Gagavuz ayrılıkçıları tarafından genellikle gri kurt (veya bozkurt) bulunan birkaç etnik ve yarı resmi bayrak tasarımları ortaya çıktı. Resmi olarak tanınmayan Gagavuzya Cumhuriyeti bu sembolizmi çeşitli biçimlerde benimsedi. Gri kurt tasarımlı bayraklar tartışmalara yol açarak Türkçülük ve isimsiz aşırı sağcı gruplara atıf olarak algılandı. Gagavuzya'nın günümüzde kullanılan "ulusal bayrağı", "alt kısımda dar beyaz ve kırmızı yatay çizgiler ve üst vinçte üç sarı yıldız taşıyan mavi bir alana" sahiptir. Bilinene göre, üç yıldız "geçmiş, şimdiki zaman ve gelecek", veya alternatif olarak Gagavuzya'nın üç kurucu belediyesini temsil etmektedir: Komrat (Comrat), Çadır Lunga (Ceadîr-Lunga) ve Valkaneş (Vulcănești). Yazar Ștefan Cureoglu, Gagavuzlar'ın atalarını hatırlatan üç bantlı bir kabile anlaşmasının savunucusuydu. Bu üç bant, Gagavuzların ataları saydıkları: Peçenekler, Kıpçaklar ve Oğuz Türkleri'dir. Bazı yayınlar eski Gagavuz bayrağındaki sembolün “Türkleri dağlardan bozkırlara götüren efsanevi gri kurt” olarak tanımlamaktadır. Araştırmacı Anatol Măcriș, eski Gagavuz bayrağını "yeşillik bir alandaki kurt" olduğunu belirtmiştir. Gagavuzların kökenleri, İslam'ın benimsemeye karşı olan Türk ya da Türkleşmiş bir Hristiyan toplumu Dobruca Prensliği'ne kadar uzanmaktadır. Osmanlı İmparatorluğu'ndan sürgün edilenler, Besarabya ve Bucak bölgesi'ne yerleştikten sonra Rus İmparatorluğu tarafından kabul edildi. Birçoğu 1856'da Moldavya'ya iade edildi; ancak 1878'de Rusya tarafından ilhak edildi. Gagavuzya ilk olarak 1905 Devrimi'nin ardından bağımsız bir ulus olma isteklerini dile getirdi: "Gagavuz Khalki" veya "Comrat Cumhuriyeti" adı verilen küçük bir cumhuriyet, Ocak 1906'da kuruldu ve iki hafta gibi kısa bir süre hayatta kaldı. Bu durum daha sonraki milliyetçiler tarafından emsal teşkil etmesine rağmen, bu yönetim etnik özerklikten ziyade esas olarak toprak reformuyla ilgiliydi. 1917 Şubat Devrimi'nden sonra Moldova Demokratik Cumhuriyeti'ne (RDM) özerk bir ulus olarak katılma umuduyla ikinci bir devlet kuruldu. Gagavuzya topluluğuna yasama organı Sfatul Țării'de iki koltuk tahsis edildi. Ukrayna Halk Cumhuriyeti ve Odessa Sovyet Cumhuriyeti tarafından işgal edilen Gagavuz yönetimi Romanya Krallığı'ndan koruma talep etti ve nihayetinde Besarabya bölgesinin Romanya ile birleşmesini önerdi. Savaşlar sırasında Büyük Romanya'da Gagavuz milliyetçiliği, Türk milliyetçiliğinin ilkeleri ve hatta Kemalizm ile birlikte Rumen Ortodoks Kilisesi'nin yerelleştirilmiş türlerini benimsedi. Gagavuzya, Rumen yönetiminin altında çok kültürlü bir bölgeye dönüştü. Gagavuzlar, Rumenleştirilmek veya sınır dışı edilmelerini sağlamak için alınan önlemlere direndiler ancak birinci ve ikinci Sovyet işgalleri sırasında da Ruslaştırma'ya maruz kaldılar. 1950'lerde ve 1960'larda bazı dilsel tavizler verilmesine rağmen, bu süreç Sovyetler Birliği'nde yeni bir Moldova Sovyet Sosyalist Cumhuriyeti'nin ortaya çıkmasını sağladı. Gagavuz halkının ilk milliyetçi bayrağı "Perestroyka" yıllarında Moldovya SSC'sinin dağılmasından önce ortaya çıktı. Özgürlük hareketi adı altında "sol kısmında sarı bir figür, ortada beyaz dairenin içerisinde kurt figürü" kullanılıyordu. Bazı kaynaklara göre Komrat Devlet Üniversitesi'nin kurulmasına yönelik paralel protestolar sırasında Gagavuz aktivistlerinin beyaz bir diskte kırmızı bir kurt kafası ile tasvir edilmiş açık mavi bir bayrakla slogan attıkları bildirilmiştir. 11 Ağustos 1990'da, Moldova SSC'sinden ayrılan ve Ukrayna'da yaşayan Gagavuzlarla birleşmeye çalışan bir Gagavuzya Cumhuriyeti kuruldu. Yeni Moldova devleti 1992'ye kadar bölge üzerinde ki kontrolü kaybetmiş olsa da, milliyetçi Gagavuzya'nın, Rusya Federasyonu'na katılmasına baskı yapan bir azınlık ile Moldova içindeki özerklik isteyen bir çoğunluk arasında bölündü. Aralık 1994'te Gagavuzya ve Moldova, komünizm sonrası tüm Doğu Avrupa'da tanınan ilk özerk etnik yerleşim bölgesi haline gelen "Özel Durum" adı verdikleri bu konuda anlaştılar. Bu durum günümüzde kullanılan "Gökyüzü Bayrağı" lakabıyla revize edilmiş bir bayrağın kabul edilmesine yol açtı. Kurt sembollerine karşı olup Pontus Rumları ile dini bir dayanışma hissedenler; Türkçülük ilkesinin en sağ görüşü olan Ülkü Ocakları ile ilişkili olarak görüyordu. 2000'den sonra, kurt kafası sembolü tamamen kullanımdan kalktı. Gagavuzya bayrağı, Romanya ve Romanya milliyetçiliği ile potansiyel birleşme korkusu yaşayan Gagavuzlar arasındaki anlaşmazlıkların merkezinde yer almaktadır. 2010 yılında, Moldova Cumhurbaşkanı Mihai Ghimpu, kendisi ve kabinesinin 28 Haziran'da devlet bayrağın yarıya çekilmesi - yani Sovyet ilhakının anılması için - kararına karşı çıktığını açıkladı. Mayıs 2012'de gerçekleşen bir mitingden sonra, Komrat'ın Gagavuz Belediye Başkanı Nicolai Dudoglo, şehirde sadece Gagavuz sembollerinin kaldırması üzerine yetkilileri Moldova bayraklarını kaldırmakla tehdit etti. 2014 yılında, Ukrayna krizi ve Rusya yanlısı Moldova'nın sınırlarında 2014 Doğu Ukrayna protestoları ortaya çıktı. Moldova Cumhuriyeti Parlamentosu üyesi Gheorghe Duca, Gagavuz bayrağını, Kırım bayrağına benzediğini söyleyerek yasaklanması için harekete geçti ancak bu hareketi Moldova Komünistler Partisi'nin tepkisiyle karşılaştı. Dipnotlar; Kitaplar; Çardakçatı, Sarıkamış Çardakçatı, Kars ilinin Sarıkamış ilçesine bağlı bir köydür. Köyün eski adı, 1920 yılı kayıtlarında Çürük olarak geçmektedir. "çrig" Ermenicede "derecik" anlamına da gelmektedir. Köy, Kars il merkezine 111 km, Sarıkamış ilçe merkezine 57 km uzaklıktadır. Orkapı Kalesi Orkapı Kalesi Perekop yakınlarında, Kırım'ı Ukrayna'ya bağlayan Perekop Kıstağı üzerinde bulunan harabe halinde bir kaledir. 15.yy'da Mengli Giray ve oğlu I. Sahib Giray tarafından yaptırılmıştır. Bu kale Kırım Hanlığı için büyük bir stratejik öneme sahipti. 1735–1739 yılları arasındaki Rus-Türk savaşı sırasında, Rus mareşal Burkhard Christoph von Münnich tarafından ele geçirilmiş ve yıkılmıştır (1736). 1738 yılında, Rus General Lacy tarafından tekrar ele geçirilmiştir. 1754'te, Kırım Giray tarafından yeniden inşa edilmiştir. 1771 yılında, Rus General Dolgorukov tarafından kesin bir şekilde ele geçirilmiştir. II. Dünya Savaşı sırasında, Almanya ve SSCB arasında karşılıklı el değiştirmiştir. Ã–zbekistan'da yolsuzluk Özbekistan'da yolsuzluk ciddi bir sorun olarak kabul edilir. Yolsuzluğu önlemek için yürürlükte olan yasalar vardır, ancak bu yasaların uygulanma oranı çok zayıftır. Yolsuzluk yetkililerinin düşük kovuşturma oranları Özbekistan'da ki yaygın yolsuzluğa katkıda bulunan bir başka faktördür. Yargı sistemi, sınırlı kaynaklar ve yolsuzluk nedeniyle ciddi işlevsel açıklarla karşı karşıyadır. Özbekistan'da yolsuzluk hemen hemen her düzeyde toplumda, iş dünyasında ve hükûmet içerisinde mevcuttur. Aynı zamanda dünyanın en yozlaşmış ülkelerinden biri olarak kabul edilir. Orta Asya'daki en büyük ikinci ekonomiye sahiptir. Büyük doğal gaz rezervleri ve Yeni Soğuk Savaş'da rakip güçler arasındaki önemli bir coğrafi konumu bulunmaktadır. Uluslararası Şeffaflık Örgütü'nün 2017 Yolsuzluk Algılama Endeksine göre Özbekistan, 180 ülke arasında 157. sırada yer almaktadır. Uluslararası Af Örgütü'nün 2015 yılına ait raporu, Özbekistan'da yolsuzluğun “her yere yayılmış bir kanser” olduğunu, 2011 yılında tutuklanan ve işkence gören bir iş adamı hakkında alıntılar içermektedir. Özbek kamu sektöründe rüşvet, nepotizm ve gasp yaygındır. Özbek sanatçı Vyacheslav Okhunov, 2015 yılında "Der Spiegel" dergisine Özbekistan'ın cumhurbaşkanı olan merhum İslam Kerimov'un mafya eğilimleri sergileyen "bir diktatör" olduğunu söyledi. Kerimov, Özbekistan'ı çeyrek asırdır demir bir yumrukla idare etmekle suçlandı ve "Kuzey Kore'ye Çin'den daha büyük benzerliği olan" bir kültür ortaya çıkardığı belirtildi. Eleştirmenler, Kerimov'un "bir yerlerde yeni bir tesis için bir şerit bile kesmediğini" ve ülke için olumlu katkılara sahip eylemlere sahip olmadığını söyledi. Miras Vakfı'na göre, Kerimov'un mutlak gücü adli atamalara kadar genişlemişti. Başkanın kızı Gülnare Kerimova'nın (başkanın kendisi gibi) büyük çaplı yolsuzluk yaptığı iddia edildi. 2012'de İsviçre tarafından başlatılan ceza soruşturması ilk olarak Kerimova ile bağlantısı olan dört Özbek vatandaşına karşı yöneltildi. Şüphelilerden ikisi o yıl tutuklandı ve kefaletle serbest bırakıldı. Yine 2012'de İsveçli bir televizyon belgesel kanalı, İsveçli bir telekomünikasyon şirketi TeliaSonera AB'nin Özbekistan'daki lisanslar ve frekanslar karşılığında Takilant'a (Cebelitarık merkezli bir kabuk şirketi, daha sonra Kerimova'ya bağlı olduğu bildirildi) 320 milyon dolar ödediğini belirtti. Ocak 2013'de İsveçli araştırmacılar, TeliaSonera'nın doğrudan Kerimova ile müzakere etmeye çalıştığını gösteren yeni belgeler yayınladılar. Aynı yıl Amerikalı ve Hollandalı yetkililer Kerimova hakkında araştırma başlattı. Şubat 2014'de TeliaSonera genel müdürü, yolsuzluk iddialarının ortaya çıkmasından sonra istifa etmek zorunda kaldı. Mayıs ayında İsveç basını, Kerimova'nın TeliaSonera sözleşmesinin şartlarını agresif bir şekilde dikte ve tehdit ettiğini öne süren belgeleri kamuoyuna duyurdu. İsviçre ve İsveç'de kara para aklama ile ilgili soruşturmalar yıl boyunca devam etti. Çin-Özbekistan ilişkileri Çin-Özbekistan ilişkileri (; Özbekçe: "Xitoy-O'zbekiston munosabatlari") Çin ile Özbekistan arasındaki ikili ilişkidir. Her iki ülke de Şanghay İşbirliği Örgütü üyesidir. Çin, 27 Aralık 1991'de Özbekistan'ın bağımsızlığını tanıdı ve iki ülke 2 Ocak 1992'de ilişkiler kurdular. 2005 yılında Özbek devlet başkanı İslam Kerimov'un Çin devlet başkanı Hu Cintao ile yaptığı görüşme sırasında iki ülke de Pekin'de "Çin-Özbek Dostluk ve İşbirliği Anlaşması" imzaladı. Özbekistan, Çin karşıtı Uygurlu eylemcileri iade etmek için Çin ile işbirliği yaptı. Özbek Başbakanı Abdulla Aripov, 26 Ağustos 2019 tarihinde yaptığı bir toplantıda Çin'i Özbekistan'ın "en yakın ortağı" olarak nitelendirmiştir. Çin, şu anda ülke için en büyük ihracat ve ithalat kaynağı olarak Özbekistan ile ticaret ortağıdır. Çin, Özbekistan'ı Bir Kuşak, Bir Yol'un önemli bir parçası olarak gördüğünü belirtmiştir. Özbekistan Hava Yolları'nın 1154 sefer sayılı uçuşu Özbekistan Hava Yolları'nın 1154 sefer sayılı uçuşu (HY1154/UZB1154), Özbekistan bayrak taşıyıcısı Özbekistan Hava Yolları'nın Afganistan sınırının yakınındaki Tirmiz Havalimanı'ndan Özbekistan'ın başkentindeki Taşkent Uluslararası Havalimanı'na düzenlenen tarifeli bir iç hat uçuşuydu. 13 Ocak 2004'te, UK-87985 kuyruk numaralı bir Yakovlev Yak-40 uçağı, Taşkent'e inerken bir radar istasyonuna çarptı, ters döndü, alev aldı ve patladı. Uçaktaki 37 kişinin tamamı öldü. Hava durumunun kötü olduğu bildirilmişti. Yakovlev Yak-40, Özbekistan'da UK-87985 olarak tescil edilmişti. Uçuş, ülkenin Afganistan sınırına yakın bir şehir olan Tirmiz'den başkent Taşkent Uluslararası Havalimanı'na yapılan bir iç hat uçuşuydu. Tirmiz, 2001 yılında terörle mücadelenin başlamasından sonra Kuzey Afganistan'a yapılan insani yardımlar için önemli bir merkez haline gelmişti. Alman birlikleri ayrıca Tirmiz Havalimanı'nı Afganistan'daki barışı sağlama birlikleri için destek üssü olarak kullanıyordu. Uçak neredeyse tamamen doluydu ve 32 yolcuyla 5 mürettebat taşıyordu. Uçuş ekibi Kaptan Alexander Alexan, Yardımcı Pilot Rustam Ilyasov, Uçuş Eğitmeni Akmal Kamalov ve Uçuş Mühendisi Noel Kurmaev'den oluşuyordu. Uçak, yerel saatle yaklaşık 19.00'da kalktı. Hava tamamen karanlıktı ve hava durumu önemli ölçüde kötüleşmişti. Havalimanında görüş mesafesi sis nedeniyle 1.300 metreye kadar düşmüştü. Havalimanına 12,5 km uzakta bulunan 1154 sefer sayılı uçuş, iniş hızını artırdı ve iniş çizgisinin altına getirdi. Mürettebat daha sonra havalimanına yaklaşana kadar uçuş seviyesini korudu. Uçak pistin eşiğine yaklaştıkça, uçak iniş konfigürasyonunda olması gerekenden 30 ila 40 metre yüksekteydi. Pilotlar pisti kaçırdıklarının farkına vardıklarında motor gücünü arttırdılar, ancak uçağın hızlanıp yükselebilmesi için fazla alçaktaydılar. Uçağın sağ kanadı, bir radyo istasyonuna çarptı. Ardından sol kanadı beton bir duvara çarptı ve kırıldı. Uçak daha sonra ters döndü ve patladı. Kurtarma servisleri kaza yerine ulaştı; ancak herkes ölmüştü. Ölenlerin arasında kıdemli Birleşmiş Milletler yetkilisi Richard Conroy, bir Avustralya/İngiliz çifte vatandaşı ve Kanadalı yardım görevlisi, Hristiyan yardım kuruluşu ülke yöneticisi Richard Penner de vardı. Kazadan hemen sonra Özbek polisi kaza bölgesini kapattı. Özbekistan Cumhurbaşkanı İslam Kerimov kaza bölgesini ziyaret etti ve kurtarma işçileri ile konuştu. Başbakan Şevket Mirziyoyev ve yardımcıları Taşkent Havalimanı'na gelmiş ve ölenlerin akrabalarıyla görüşmüş ve onları bir odaya yönlendirmiştir. Kazadan birkaç saat sonra Taşkent Uluslararası Havalimanı şiddetli sis nedeniyle uçuşlara kapatıldı. Özbekistan Hükûmeti kazayla ilgili bir soruşturma emri verdi. İlk belirtiler, kazanın nedeninin kötü hava koşulları olduğuydu. Yetkililer, kazanın bir suikast olduğuna dair bir kanıt olmadığını belirtti. 2006 yılında eski İngiliz Özbekistan Büyükelçisi Craig Murray "Semerkant'da Cinayet" kitabında kaza mahallinin ve kurbanların cesetlerinin Özbek yetkililer tarafından tahrif edildiğini ve "hiçbir zaman uygun bir soruşturma yapılmaya çalışılmadığını" yazmıştır. 2008 yılında eski bir Özbekistan casusu Ikrom Yakubov, uçağın düşmesinin Özbekistan yöneticileri tarafından tasarlandığını ve aktivistler ve eleştirmenler tarafından uzun süredir devam eden konuma güvenilirlik kazandığını iddia etti. Yakubov Ağustos 2009'da BBC'nin gece haberleri programında yayınlandı. Beyaz gergedan Beyaz gergedan veya kare dudaklı gergedan ("Ceratotherium simum") günümüzde var olan beş gergedan türünden ve kalan birkaç megafauna türünden biridir. Ot yemek için için geniş bir ağzı vardır ve tüm gergedan türlerinin en sosyal olanıdır. Kuzey alt türleri yaşamamaktadırlar; güneyde ise nadir bulunur. Beyaz gergedanlar için daha doğru ancak nadiren kullanılan alternatif bir isim, kare dudaklı gergedanlardır. 1868 yılında zoolog John Edward Gray tarafından verilen beyaz gergedanların genel adı "Ceratotherium'dur". Yunanca "keras" (κέρας) ve "thrion" (θηρίον) kelimelerinden türetilmiştir. "Simum", "düz burunlu" anlamına gelen Yunanca "simos" (σιμός) kelimesinden türetilmiştir. Bugünkü beyaz gergedanın muhtemelen 7 milyon yıl önce yaşayan "Ceratotherium praecox'tan" geldiği söyleniyordu. Bu beyaz gergedanın kalıntıları Cape Town yakınlarındaki Langebaanweg'de bulundu. Günümüz beyaz gergedanının Afrika'daki daha kuru koşullardan kaynaklanan daha kısa otların tüketimini kolaylaştırmak için "Ceratotherium praecox'tan" daha uzun bir kafatasına sahip olduğu ileri sürülmüştür. Beyaz gergedanın iki alt türü vardır: güney beyaz gergedanı ("Ceratotherium simum simum") ve kuzey beyaz gergedanı. 31 Aralık 2007 itibarıyla, vahşi doğada tahmini 17.460 güney beyaz gergedanı vardı (IUCN 2008) ve bu onları dünyadaki en çok bulunan gergedan alt türü haline getirdi. Güney Afrika, bu alt türün (%93,0) en çok bulunduğu yerdir ve 2007 yılında vahşi doğada 16.255 hayvanı korumaktadır (IUCN 2008). Kuzey beyaz gergedanı veya kuzey kare dudaklı gergedanı ("Ceratotherium simum cottoni") kritik tehlikededir ve muhtemelen vahşi doğada nesli tükenmiş olarak kabul edilir. Eskiden Sahra Çölü'nün güneyindeki Doğu ve Orta Afrika'da birçok ülkede bulunan bu alt tür, otlaklarda ve savan ormanlık alanlarda bir otoburdur. Başlangıçta, altı kuzey beyaz gergedan Çek Cumhuriyeti'ndeki Dvůr Králové Hayvanat Bahçesi'nde bulunuyordu. Altı gergedandan dördü Kenya'daki Ol Pejeta Koruma Bölgesi'ne nakledildi. Bilim insanları bu alttürlerin başarılı bir şekilde üreyeceklerini ve yok olmalarından kurtaracaklarını umuyorlardı. Çek Cumhuriyeti'nde kalan ikisinden biri Mayıs 2011'in sonlarında öldü. Çftleşme yeteneğine sahip son iki erkek de biri 18 Ekim'de Kenya'da, diğeri 15 Aralık'ta San Diego'da 2014'te öldü. Filogenetik türler kavramını takiben, son araştırmalar, kuzey beyaz gergedanın, daha önce düşünülmüş olan beyaz gergedan alt türlerinden ziyade farklı bir tür olduğu hipotezine yol açmıştır. Bu durumda doğru bilimsel ad "Ceratotherium cottoni" olmalıdır. Belirgin morfolojik ve genetik farklılıklar, önerilen iki türün en az bir milyon yıldır ayrıldığını göstermektedir. Bununla birlikte, araştırmanın sonuçları diğer bilim insanları tarafından evrensel olarak kabul edilmemiştir. Beyaz gergedan, yaşayan beş gergedan türünün en büyüğüdür. Ortalama vücut kütlesi ile, beyaz gergedan, günümüzde yaşayan en büyük kara hayvanı ve karasal memeli olarak sadece iki büyük fil türünün gerisinde kalıyor. Bu iki tür arasında büyük bir benzerliğe rağmen, ortalama olarak bir su aygırından biraz daha ağırdır. Büyük bir gövdesi, büyük başı ve kısa boyu vardır. Beyaz gergedanÄ±n genom boyutu 2666.62 Mbp'dir. Bir ploitlik 2 x 40 otozomuna ve 2 cinsiyet kromozomuna (XX veya XY) sahiptir. Güney beyaz gergedanı Güney Afrika'da yaşamaktadır. Beyaz gergedanların yaklaşık %98,5'i sadece beş ülkede (Güney Afrika, Namibya, Zimbabve, Kenya ve Uganda) yaşıyor. Neredeyse 20. yüzyılın başlarında yok olma eşiğinde, güney alt türleri muazzam bir artış yaptı. 2001 yılında vahşi doğada 11.670 beyaz gergedan vardı ve bu da onu dünyanın en yaygın gergedanı haline getirdi. 2007 yılı sonunda vahşi güney beyaz gergedanlar tahmini 17.480 hayvana yükselmişti (IUCN 2008). Peribolos Peribolos (Yunanca: περίβολος), Antik Yunanistan ve Roma'da Temenos adı verilen kutsal alanlarda yer alan kolonad ya da anıtsal duvar. Peribolosların içinde dinsel işlevli yapılar yer alır. Peribolosların giriş bölümlerine Propylon adı verilmektedir. Bulgaristan-Özbekistan ilişkileri Bulgaristan-Özbekistan ilişkileri, Bulgaristan ve Özbekistan arasındaki uluslararası ilişkilerdir. Her iki ülke de 12 Eylül 1992'de diplomatik ilişkiler kurmuştur. Taşkent'de Bulgaristan büyük elçiliği yer almaktadır. Her iki ülke de Avrupa Güvenlik ve İşbirliği Teşkilatı'nın üyesidir. Bulgaristan, Özbekistan ve Avrupa Birliği arasındaki ticaretini Karadeniz limanları ile sağlamaktadır. İki ülke de bu yolla ticareti genişletmeyi amaçlamıştır. Ancak, konuyla ilgili tekrarlanan tartışmalar rağmen, Özbekistan bugüne kadar doğal gaz için Nabucco Doğalgaz Boru Hattı'nı kullanmayı reddetmiştir. Soğuk Savaş sırasında, her iki ülke de Varşova Paktı ve Karşılıklı Ekonomik Yardımlaşma Konseyi olarak Doğu Bloku'ndaki komünist devletlerdi. O zamanlar, Bulgaristan, resmen Bulgaristan Halk Cumhuriyeti adı altında Sovyetler Birliği'nin uydu devletiydi ve Özbekistan, resmen Özbekistan Sovyet Sosyalist Cumhuriyeti olarak Sovyetler Birliği'nin kurduğu cumhuriyetlerinden biriydi. Kasım 1997'de Bulgaristan dış işleri bakanı Özbekistan ile ekonomik işbirliği hakkında görüşmeler düzenledi. Haziran 1998'de Bulgaristan'ı ziyaret eden Özbek cumhurbaşkanı İslam Kerimov, Bulgaristan ve Özbek mallarının İpek Yolu'ndan her iki yönde de yararlanabileceğini söyleyerek Bulgaristan'ı kilit bir ticaret ortağı olarak gördüğünü söyledi. İlerleyen dönemlerde iki ülke arasında üst düzey temaslar devam etmiştir. Mayıs 1998'de Özbek dış işleri bakanı Sofya'yı ziyaret ederek Bulgaristan cumhurbaşkanı ile görüştü. Ziyareti sırasında Bulgar ve Özbek dış işleri bakanı ekonomik ve ulaşım bağlantılarını görüştüler. Haziran 1998'de Özbek cumhurbaşkanı Bulgaristan'ı ziyaret etti. Mayıs 1999'da Bulgaristan cumhurbaşkanı Özbekistan'ı ziyaret etti. Kasım 2003'te Özbek cumhurbaşkanı Bulgaristan başbakanı ile bir araya geldi. Mayıs 2004'de Bulgar ve Özbek dış işleri bakanları diplomatik ve ekonomi konuları hakkında görüştüler. Ocak 2005'de Özbekistan ve Bulgaristan konsolosluk büroları kurdular. Mart 2006'da Özbekistan'daki Bulgar elçisi iki ülke arasındaki işbirliğinden memnun olduğunu belirtti. Nisan 2007'de bir Bulgar bakan işbirliği müzakereleri için Özbekistan'ı ziyaret etti. Kasım 2008'de Bulgaristan Cumhurbaşkanı Georgi Parvanov, Özbekistan'a resmi bir ziyaret gerçekleştirdi ve burada Özbek devlet başkanı İslam Kerimov ile görüştü. İkili ülkelerin ikili ilişkilerinin tüm yönlerini tartıştılar. Ticaretin arttırılması ve çeşitlendirilmesi konusunu değerlendirdiler. Bulgaristan cumhurbaşkanı, Özbekistan'da korunan hayvanlar hakkında konuştu. Şubat 2009'da Bulgaristan, turizm ile ilişkilerin önemli ölçüde genişlemesinin yanı sıra ticaret ve kültürel değişim ile ilgili diğer gelişmeler de dahil olmak üzere ilişkinin gelişmeye devam edeceğine dair güvenini dile getirdi. Haziran 1998'de Bulgaristan ve Özbekistan, işbirliği anlaşması dahil olmak üzere yedi antlaşma imzaladılar. Mayıs 1999'da taşıt ve suç hakkında anlaşmalar imzaladılar. 1999 yılı Temmuz ayında, Özbek Başbakanı Erkin Khalilov, Bulgaristan Karadeniz limanlarının Varna ve Burgas sayesinde Özbekistan'ın Avrupa'ya açılan kapıları olabileceğini söyledi. Kasım 2003'te Burgas Belediye Başkanı ile konuşan Özbek cumhurbaşkanı İslam Kerimov, Özbek mallarının Bulgaristan üzerinden taşınmasını kolaylaştırmak için resmi bir gümrük anlaşması yapılması gerektiğini ileri sürdü. Ekim 2004'de, iki ülke üç yasal anlaşma imzaladı. Nisan 2007'de Bulgaristan ve Özbekistan ekonomik işbirliği anlaşması imzaladılar. 2005 yılına kadar iki ülke arasındaki ticaretin 50 milyon dolara ulaşması bekleniyordu. Bununla birlikte, Kasım 2008'de Özbekistan Cumhurbaşkanı İslam Kerimov, ülkesinin Avrupa Birliği destekli doğal gaz geçişinin Nabucco Doğalgaz Boru Hattı üzerinden yapılması ile ilgilenmediğini, ancak Rusya üzerinden ihracat yapmaya devam edeceğini belirtti. Malezya-Özbekistan ilişkileri Malezya-Özbekistan ilişkileri, Malezya ve Özbekistan arasındaki uluslararası ilişkilerdir. Malezya, Taşkent'de bir büyükelçiliğe sahiptir. Özbekistan'ın ise Ampang Jaya'da büyükelçiliği yer almaktadır. Her iki ülke de iyi ilişkilere sahiptir. 1992 yılında Özbekistan, Malezya ile ikili diplomatik ilişkiler kuruldu, 1993 yılında Taşkent'te Malezya büyükelçiliğini açtı. 1992 yılından bu yana Özbekistan Cumhurbaşkanı İslam Kerimov, yurt dışındaki en uzun seyahatinde Malezya ve Endonezya gibi Güneydoğu Asya ülkelerine ziyaret gerçekleştirdi. Her iki ülke de ekonomik ve yatırım işbirliğini petrol, doğal gaz, eğitim ve turizm alanlarında geliştirmektedir. Birçok Malezya yatırımcısı Özbekistan'da da iş yapmaya başlamıştır. 2012 yılında her iki ülke arasındaki 20 yıllık dostluk ilişkilerinin ardından "Malezya ve Özbekistan Dostluk Derneği" (MAUFA) kuruldu. Dernek ayrıca eğitim turizmi, öğrenci gelişimi, bilişim ve iletişim teknolojileri alanlarında ortak projeleri oluşturmaktadır. 2011 yılında, ortak projelerin birçoğu Özbekistan'da, özellikle petrol ve gaz endüstrisinde, tekstil, mobilya ve elektrikli ürünlerin imalatında faaliyet göstermektedir. Özbekistan ayrıca Malezya'da turizm endüstrisi hakkında bilgi edinmek istediğini belirtmiştir. İstanbul Üniversitesi Ulaştırma ve Lojistik Fakültesi T.C. İstanbul Üniversitesi bünyesinde 1999 yılında Ulaştırma ve Lojistik Yüksekokulu adıyla kurulmuştur. 2015-2016 eğitim öğretim yılında fakülte statüsüne kavuşmuştur. Bu tarihten itibaren Türkiye'de ulaştırma ve lojistik alanında eğitim veren fakülte olmuştur. Diğer devlet ve vakıf üniversitelerinde de isminde "Lojistik" geçen bölümler olsa da, bu bölümler işletme ve diğer fakülteler çatısı altında eğitim vermektedir. İstanbul Üniversitesi Ulaştırma ve Lojistik Fakültesi, Türkiye'de IRU akreditasyonu olan tek fakültedir. 1 Lisans Programı, 3 Yüksek Lisans Programı ve 2 Doktora Programı ile faaliyetlerine devam etmektedir. Bu programlar aşağıdaki gibidir: Ulaştırma ve Lojistik - Lisans Programı Ulaştırma ve Lojistik Yönetimi -Tezli Yüksek Lisans Programı Akıllı Ulaşım Sistemleri - Tezli Yüksek Lisans Programı Uluslararası Lojistik Yönetimi - Tezsiz Yüksek Lisans Programı Ulaştırma ve Lojistik Yönetimi - Doktora Programı Akıllı