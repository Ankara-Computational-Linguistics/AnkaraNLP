"Arabesk Rock" tabiridir. Taner Öngür, 1980 darbesinden sonra Almanya'da yaşamaya başladı. Gitaristliğini yaptığı "Bahtiyar" adlı bir grup kurdu. Frankfurt'ta Türk düğünlerinde çalıp para kazanırken, punk ve hippiler ile zaman geçiriyordu. Bu dönemde Türk müzik piyasasındaki tek çalışması 1976'da kaydedilen ama 1984'te yayınlanan MFÖ şarkısı "Bodrum Bodrum" da mandolin çalmak oldu. 1991'de Öngür, Türkiye'ye döndü. Fuat Güner ve Turgut Berkes'in stüdyosu F.T.'de çalışmaya başladı. 1993'te Orhan Atasoy'un "Yanmışız" albümünün kayıtlarını yaptı. Aynı yıl ilk solo albümü olan "Alarm" piyasaya sürüldü. Uzun süredir müzik yapmayan Moğollar, 1993'te düzenlenen bir imza kampanyası ile müziğe geri döndü. 1994'te yayınlanan "Moğollar '94" ile birlikte, Taner Öngür bu grupta bas gitar çalmaya devam etmektedir. Daha önceki Moğollar döneminde gözükmeyen politik duruşun mimarlarından biridir. 2003'te sponsorlu festivallere karşı rock müziğinin Türkiye'deki isyanı olan Barışarock'ın hayata geçirilmesinde bireysel anlamda büyük katkıları oldu. Moğollar dışında, 1998 tarihli Kent Ozanları toplamasında "Tutukluyum Şehirde", 2002 tarihli Gitarın Asi Çocukları toplamasında "Uzaya Bak" şakısıyla yer aldı. 2005'te son solo albümü "Evde Tek Başına" yayınlandı. Kendi albümleri dışında gençlere de destek veren Öngür, 2004'te Hakan Tuna'nın plak formatında çıkan albümü "Karanlıkta Güneş"te bas gitar çaldı 2008'de Serap Yağız'ın albümü "Suların Uğultusu"nun prodüktörü oldu, düzenlemeleri ve miksleri yaptı, gitar ve bas gitarları çaldı. Hyman Roth Mario Puzonun Baba adlı romanının ikinci bölümünün kurgusal kahramanıdır. Filmde Lee Strasberg tarafından canlandırılmıştır. Baba Vito Corleone ölünce yerine oğlu Michael Corleone geçmiştir. Don Michael Corleone bütün aile işlerini halledince(!) New York'tan, Nevada'ya taşınma kararı almıştır. Amacı burada eğlence ve kumar sektörünü ele geçirmektir. Bu arada Küba'daki yeni hükûmet yabancı iş adamlarına cazip teklifler sunmaktadır. Bu fırsatı kaçıramak istemeyen Don Corleone Küba'ya doğru saldırıya geçmiştir. Ama onu orada istemeyen biri vardır o da; yaşlı Hyman Roth dur. Bu yaşlı yahudi iş adamı hiç ölmeyeceğini zanndedip kendisine rakip olan Don Michael Corleone'yi yok etmek istemektedir. Tabii ki bunu çok sinsice bir yöntemle yapmak istemektedir. Corleone'ye düşmanlığını açıkça belli etmemiştir. Ona oğlu gibi davranıp onun kendisinin varisi olduğunu söylemiştir. Amacı onun dostu gibi görünüp Corleone'yi sırtından vurmaktır. Babasından çok şeyler öğrenen Michael Corleone bu tuzağı anlamıştır ve Hyman Roth'u kendi kazdığı kuyuya düşürmüştür. Roth ölüm korkusundan İsrail'e kaçmıştır fakat karanlık ilişkilerinden ötürü İsrail Roth'u kabul etmemiştir. Amerika'ya dönüşünde havaalanında basın açıklaması yaparken, Rocco Lampone tarafından vurularak öldürülmüştür. DoÄŸan Canku Doğan Canku (d. 17 Temmuz 1947, Tavşanlı, Kütahya) Türk müzisyen 1947 yılında Tavşanlı'da doğdu. Henüz konuşmayı dahi bilmediği 2,5 yaşında yaptığı ilk bestesi "Doğanın Uyanışı" idi. İlk müzik eğitimini müzikolog olan babası Şeref Canku'dan aldı. 1958 de Ankara Devlet Konservatuvarı'nı kazanarak 6 yıl viyolonsel ve piyano eğitimi gördü. 1964 yılında klasik gitar ile tanışan Canku, bu enstrümana büyük bir tutkuyla bağlandı. Çok kısa sürede gitar çalmayı öğrenip ülkenin en iyi gitar virtüözleri arasına adını yazdırdı. 1967'de Ankara Radyosu'nda açılan sınavı kazanarak Klasik Türk müziği teorsi ve pratiği üzerine eğitim gördü. 1969 yılında Selami Karaibrahimgil ve Ahmet Kurtaran ile birlikle Modern Folk Üçlüsü adındaki topluluğu kurdu. Türk Halk Müziği'ni modernize ederek seslendirdi ve 15 yıl boyunca yurt içinde ve yurt dışında yüzlerce konser, televizyon ve radyo programları yaptı. 1974 yılında Hacettepe Üniversitesi Müzik ve Güzel Sanatlar Bölümü'nde müzik direktörlüğü ve araştırma görevlisi olarak çalıştı. 1993 yılında kendi adını taşıyan bir müzik dershanesi açtı. Halen bu müzik dershanesinde geniş bir kadro ile eğitim veren Canku'nun en büyük arzusu özel bir konservatuvar açarak geniş kitlelere hitap edebilmektir. Safiyüddin Erdebilî Şeyh Safiyüddin İshak Erdebilî ("d. 1252 - ö. 1334 Erdebil"), Safevi Hanedanına ismini veren kişidir. Kendisi Kuzey İran'da bulunan Gilan vilayetinde ikamet eden, 13. yüzyılın büyük bir sufisi olan Şeyh Zahid Gilani'nin damadı ve halefidir. Şeyh, oğlu Sadreddin Musa (1334-1391), onun oğlu Hoca Alaaddin Ali (1391-1429), onun oğlu Şeyh İbrahim (1429-1447), onun oğlu Şeyh Cüneyd (1447-1460) ve onun oğlu Şeyh Haydar (1460-1488) yolu ile, Safevi Devleti'nin kurucusu Şah İsmail'in atasıdır. Safiyüddin İshak'ın kökeni belli olmamakla birlikte Fars, Kürt ve Türk olduğu yönünde çeşitli rivayetler vardır. Bazı tarihçiler Safiyüddin İshak’ın, bildiğimiz en eski atası olan Erdebil ve civarını yöneten Firuzşah'a dayanarak Kürt olduğunu söylerler. Şeyh Zahid Gilani’nin, Safiyüddin’e “Pīr-i Türk” şeklinde hitap ettiğine dayananlar ise onun Türk olduğunu söylerler. Zeki Velidi Togan, Safiyüddin Safi Kürt olsa dahi soyunun Şah İsmail zamanında tamamen Türkleşmiş olduğunu söylemektedir. Yine soyunun Şia’nın 12 İmam’ından yedincisi olan Musa Kazım’a dayandığı da, muhtemelen Şeyh Hoca Ali (1391-1429) veya Şeyh Cüneyd (1447-1460) dönemlerinde başlayan Şia eğilimi sonucunda çıkarıldığı düşünülmekte ve şüpheyle yaklaşılmaktadır. Safiyüddin Safi iyi bir eğitim görmüş, etkileyici bir dini önder olmakla beraber, sadece alt ve orta sınıfı değil, zamanın Mogol hükümdarlarını da etkisi altına almış, onlardan da hürmet görmüştür. Şeyh’in Moğol Hükümdar’larının elinden birçok insanı kurtardığı anlatılagelir. Safiyüddin Safi, 13. Yüzyılın önde gelen sufilerinden olan Şeyh Zahid Gilani’nin (1216 – 1301) en parlak öğrencisidir. Hocası, Şeyh Zahid Gilani kızı Bibi Fatıma’yı, Safiyüddin İshak’a vermiştir. Safiyüddin İshak da, Şeyh’in ikinci büyük oğluna bir önceki evliliğinden olan kızlarından birini nikahlayarak akrabalık bağını sağlamlaştırmıştır. Süregiden bu tarz evlilikler, soyları neredeyse bir haline getirdi. Şeyh Safiyüddin Safi döneminde, Safeviye Tarikatı saygınlığını ve popülerliği oldukça artmış, Azerbaycan, Şirvan, Anadolu, Diyarbakır, Irak yöresinden birçok insan, Safiyüddin Safi’ye bağlanmak için Erdebil’e gelmişlerdir. Bir tarihi kayda göre, Erdebil’e gelen yollardan sadece birinden 3 ayda 13 bin kişinin tekkeye gelmiştir. Şeyh Safiyüddin'in Farsça eserleri olmasına rağmen Kürtçe'yle benzelikler gösteren bir şiir dili kullandığı bir eseri mevcuttur. Şeyh Safiyüddin'in şiirlerinin ancak çok azı günümüze ulaşmıştır. Eserleri eski Farsça ve Tatice yazılmış, günümüzde dilbilimi olarak öneme sahiptir, örneğin Safiyüddin İshak'ın en önemli dini eserlerinden biri olan; "Dobayti" ("Çift Beyitler") eski Tati Dili ve Farsça dilbilgisi açısından bilgiler veren önemli bir eser konumu taşımaktadır. Ğaribi Menteşa oğlu tarafından Safevi Şahı Tahmasp`a sunulan Tezkire-i Mecâlis-i Şu'arâ-yı Rûm Adlı kitapta Şeyh Safiye Kara Mecmue adlı kitap nisbet verilmiştir. 1983 yılında İranda Ğaribi Divanı ve Tezkire-i Mecâlis-i Şu'arâ-yı Rûm kitaplarını yayınlayan Hüseyin Düzgün (Hossein Mohammadzadeh Sedigh) Letif-ül Hayal, Danişmendan-i Azerbaycan kitaplarında da Azeri türkcesi ile yazılan Kara Mecmua`dan Ad gittigine değinir. Minoreski ve Şarden ise şu kitabın Savevi şahları için önemli olmasını zikr edirler.. Hac farizasını yerine getirdikten sonra 12 Eylül 1334'te Erdebil’de ölmüştür. Yerine, şeyhliği 57 yıl sürecek olan ikinci oğlu Şeyh Sadreddin Musa (1305-1391) geçmiştir. Safiyüddin İshak ve Safeviye Tarikatı’nın şeyhleri hakkında elimizdeki tek kaynak Saffetu’s Safa’dır. Yine çağdaş Mogol, Timurlu ve Sufi kaynaklarda az da olsa bilgi mevcuttur. Sal Tessio Salvatore 'Sally' Tessio, Mario Puzo'nun Baba adlı romanının hayali kahramanıdır. 'Baba' Vito Corleone'nin yakın dostudur ve tanışıklıkları çok eskiye dayanmaktadır. Ailenin yükselişinde önemli bir yere sahiptir. Ailenin güvenliğinden sorumludur. Baba ölünce ailenin yok olacağını zannedip, Emilo Barzini ile Michael Corleone'yi öldürmek üzere anlaşmıştır ve aileye ihanet etmiştir. Babasının ölmeden önce Michael'i uyarması ile Michael tuzağı anlamıştır. Tessio Michael Corleone'nin adamları tarafından öldürülmeye götürülmüştür. Ve öldürülmüştür. Şeyh Cüneyd Şeyh Cüneyd, Safeviye Tarikatı'nı devlet yapmak isteyen ve Şiiliğe temayül ettiren ilk şeyhi. Safeviye Tarikatı'nın reisi olan İbrahim vefat edince yerine oğlu Cüneyd (1447-1460) geçti. Şeyh Cüneyd posta oturuncaya kadar Erdebil Şeyhleri siyasetle ilgilenmez, sadece dinsel işlerle uğraşırlardı. Şeyhlikten şahlığa geçmek isteyen Şeyh Cüneyd, etrafında toplanan müritlerlerle savaş etmek için silahlanmaya başladı. Kendisi de bir Şii olan Karakoyunlu Hükümdarı Cihanşah tarikat mensuplarının çoğalmasından ürkerek Şeyh Cüneyd'in amcası Şeyh Cafer'e başvurarak Cüneyd'in Azerbaycan'dan çıkmasını sağladı. Cihanşah tarafından sınır dışı edilen Şeyh Cüneyd, Anadolu'ya gelerek oradaki Türkmenler üzerinde amacına uygun çalışmalar yapmak istedi. Fakat Sultan Murat tarafından amacı anlaşıldığından kendisine yüz verilmedi. Buna rağmen Anadolu'da pek çok mürit kazanarak Erdebil Tekkesi, Anadolu'da güçlenmiş ve küçümsenmeyecek bir etki alanı oluşturmuştu. Şeyh Cüneyt Karaman Beyliği'ne gitti, fakat Konya’da mezhep tartışmasından dolayı orada da fazla tutunamadı ve Konya’dan ayrılarak Varsak Türklerinin bulunduğu, Toros Dağları'na doğru yola koyuldu. Ancak Karaman Beyi İbrahim, Varsak aşireti reisine, Şeyh Cüneyt’in yakalanıp hapsedilmesini emredince Memluk Sultanı Çakmak’a sığındı. Burada da Şii propagandası yaparak Anadolu, Suriye ve Irak’tan birçok kişiyi kendi etrafında toplaması üzerine Halep’teki Mevlevî şeyhi Ahmet Bekri, Şeyh Cüneyt’i Sultan Çakmak’a şikâyet etti. Memluk Sultanı da Halep valisini Şeyh Cüneyt’in üzerine gönderdi. Çıkan savaşta Şeyh Cüneyt yenildi ve merkezi Samsun olan Canik’e kaçtı. Kısa zamanda başına birkaç bin mürit toplayan Şeyh Cüneyt, bu müritlerle Trabzon İmparatorluğu'na saldırdı, başkentini kuşatıp aldıysa da kaleyi alamadığı için geri çekildi. Osmanlı Sultanı II. Mehmet’in Trabzon’u almak için harekete geçtiğini duyunca Trabzon’u terk etti ve Amid’e (Diyarbakır) gitti. Diyarbakır’a geldiğinde şehrin dışında karşılanan Şeyh Cüneyt, şehre Akkoyunlu hükümdarı Uzun Hasan’la birlikte girdi. Üç yıl Diyarbakır’da kaldı, Uzun Hasan’ın kız kardeşi Hatice Begüm ile evlendi. 10.000 kişilik ordusuyla Şiranşahların üzerine yürümüş, Şirvan hâkimi Halil ile yapılan savaşta bir ok ile vurularak ölmüş, cesedi müritleri tarafında yakın bir yere gömülmüştür. Ölümünden sonra karısı Hatice Begüm’den doğan oğlu Haydar, dayısı Uzun Hasan’ın yardımları ile Erdebil postuna oturdu ve Uzun Hasan’ın kızını alarak ona damat oldu. Åžeyh Haydar Şeyh Haydar, (d. 1459-60, Diyarbakır - ö. 9 Temmuz 1488, Tabersaran), Safeviye Tarikatından Şeyh Cüneyd'in oğludur. Babası savaşta öldüğünde henüz doğmamış olan Haydar, babası ölünce annesi (Akkoyunlu Hükümdarı Uzun Hasan'ın kızkardeşi) Akkoyunlu Devleti'ne gittiği için Akkoyunlu sarayında doğdu. Dokuz yaşına kadar burada büyüyen Haydar, dayısı Uzun Hasan'la birlikte tarikatın merkezi Erdebil'e geldi ve tarikatın başına geçti. Küçüklüğünde Türkçe'den başka Arapça ve Farsçayı da öğrenen Haydar, dönemin ünlü bilgini Ali Kuşçu'dan da dersler almıştır. Karakoyunlu hükümdarı Cihan Şah'ı yenerek kendi otoritesini kuran Uzun Hasan ablasının oğlu olan Şeyh Haydar'ı 1469 yılında, dedelerinin şehri olan Erdebil'e tekrar yerleştirmiş. Safevi tarikatını tekrar burada kuzey Suriye, Anadolu'dan gelen müridleriye oluşturmuştu. 1471-1472 yılında Uzun Hasan ile Trabzon İmparatoru IV. İoannis'in kızı Despina Hatun'un kızı Alemşah Halime Begüm ile evlenmiştir. Bu evliliği sonunda Sultan Ali Safevi, İbrahim Mirza ve İsmail Safevi isminde 3 oğlu olmuştur. Babası Şeyh Cüneyd gibi tarikatı büyütmek istemiş ve Şirvanşahlar Devletine saldırmıştır. Başarılı sonuçlanan Derbent kuşatması sonunda Şirvan hükümdarı Ferruh Yasar (1462-1500) Gülüstan kalesine çekilerek 7 ay muhasarada kaldıktan sonra Şeyh Haydar'ın güçlenmesinden çekinen Akkoyunlu hükmüdarı Sultan Yakup 1488'de Ferruh Yaşar'a yardım gönderdi ve Tabersaran yakınlarında yapılan savaşta Şeyh Haydar öldürüldü. Başı kesilerek Tebriz'e getirildi ve iki gün sokaklarda halka gösterildikten sonra köpeklere atıldı. Bu olay sonunda Şeyh Haydar'ın Erdebil'deki türbesi Kızılbaşlar için bir hac mekanı haline gelmiştir. Oğlu Şah İsmail Hatai, Safevî Devleti'nin kurucusudur. Luca Brasi Mario Puzo'nun Baba adlı romanınında yer alan hayali karakter. Luca Brasi Babanın en sağlam adamlarından biridir. Ailenin tetikçilerinden biridir. Baba uyuşturucu işinin aslını öğrenmek için Luca'ya kendisini Tattaglia Ailesi'ne satmasını istemiştir. Tattaglia Ailesi bu tuzağı anlamış ve taraf değiştirmeye gelmiş gibi görünen Luca Brasi'yi vahşice öldürmüşlerdir. Filmde bu sahne; Luca Brasi'nin eline bıçağın saplanması ve garrote teli ile boğulması ile canlandırılmıştır. Yıldız Kaplan Yıldız Kaplan (d. 28 Ekim 1970; Bafra, Samsun), Türk şarkıcı, oyuncu ve manken. Televizyon hayatına 1996 yılında "Tatlı Kaçıklar" dizisiyle başladı ve dizide "Yasemin" karakteri ile izledik. "Hemşo" filminde ve Asayiş Berkemal dizide rol aldı. Oyunculuğun yanı sıra müzik piyasasına girerek ilk albümü "Gönül Borcu"nu çıkardı. İkinci albümü Sayende ile büyük bir çıkış yakaladı ve Kral TV Video Müzik Ödülleri'nde "En İyi Çıkış Yapan Kadın Sanatçı" ödülünü aldı. 21 mart 2008 tarihinde İş adamı Celal Kopuz ile evlendikten sonra Motive adlı albümünü piyasaya sürdü. 2 yıl aradan sonra 2011 yılında "Aşk Dili" ismini verdiği ilk teklisini çıkartmıştır. Sözü ve müziği Gülşen'e ait "Haberin Yok" isimli şarkı ile çıkış yapmıştır. Klibin yönetmenliğini Murad Küçük yaptı. Yıldız Kaplan, 1 yıl aradan sonra Ağustos 2013'te 2.teklisi olan ve Ajda Pekkan'ın seslendirdiği "Eline Gözüne Dizine Dursun"u dijital platformlarda yayınladı. Müjdat Küpşi yönetmenliğinde klibi çekilen şarkı hitler arasına girmiştir. Eylül 2013'te 3. teklisi "Hoşgeldin" dijital platformlarda yayınladı ve yine Müjdat Küpşi yönetmenliğinde klibi çekildi. Sanatçı 2014 Şubat sonlarında söz ve müziği Şehrazat'a ait "Söz" adını verdiği 4.teklisini yayımlar. Aynı yıl "Uçabiliriz" isimli tekli çıkartmıştır. Kudret Kurtcebe Kudret Kurtcebe; Türk rock besteci ve şarkıcısı. Kudret Kurtcebe, sosyal mesajlar içeren 1999 yılında çıkardığı "Şizofren" isimli albümüyle ve Güven Erkin Erkal'ın öncülüğüyle ortaya çıkan Kent Ozanları isimli karma albümdeki "Çocuk" isimli şarkısıyla tanınmaktadır. Doğal bir yaşam süren ve naturalizmi hayatının tüm aşamalarında yaşayan, rock müziğin protest olduğunu belirten, aykırı, sıradışı, marjinal, sert, teknolojiyi reddeden, bisikletine aşık, espritüel, okkalı laflarıyla tanınan bir sanatçıdır. Kudret Kurtcebe, piyasa albümü yapmayı reddetmesiyle tanınmaktadır. Albümündeki "Tek Başına" adlı parçanın söz ve müziği karikatürist ağabeyi Nuri Kurtcebe'ye onun dışındaki tüm şarkılarının söz ve müziği kendisine aittir. Şu an müziği tamamıyla bırakmıştır ve sadece bisiklet hobisi ile ilgilenmektedir. 1999 tarihli "Şizofren" albümündeki şarkılar: Çukurova Devlet Senfoni Orkestrası Çukurova Devlet Senfoni Orkestrası (Ç.D.S.O.) T.C. Kültür ve Turizm Bakanlığı Güzel Sanatlar Genel Müdürlüğün'ne bağlı olan, resmi olarak 1988 yılında kurulan ve 5 Ocak 1992 yılından günümüze kadar Adana'da konserler vermekte olan senfoni orkestrasıdır. 17 kişilik küçük bir kadroyla çalışmalarına başlayan orkestra, Adana’nın düşman işgalinden kurtuluş günü olan 5 Ocak 1992 tarihinde ilk konserini vermiştir. Daha sonra sanatçı sayısı 39 kişiye ulaşan orkestra Çukurova Filarmoni Derneği’nin katkılarıyla diğer Senfoni Orkestraları, Opera ve Bale Orkestraları ve Konservatuvar’lardan aldığı takviye sanatçılarının desteğiyle konserlerini gerçekleştirmektedir. Bugüne kadar yapılan Suriye, Japonya, Kıbrıs, Almanya, Ankara, İstanbul, Malatya, Trabzon, Antalya Aspendos, Diyarbakır, Tarsus, Mersin, Gaziantep, İskenderun ve Antakya turnelerinde başarılı konserler gerçekleştirmiştir. Japonya’da gerçekleştirdiği CD kaydı ve TRT gibi yerel televizyonlarda canlı ya da banttan yayınlanan konserleriyle çalışmalarını sürdürmektedir. Nato Genel Sekreteri ve Belçika eski Dışişleri Bakanı Willy Claes özel bir konserde, konserin ilk bölümünde orkestrayı yönetmiştir. 6. Kolordu Komutanlığı’nın desteği ile Çukurova Üniversitesi Açık Hava Tiyatrosunda P.I.Tchaikowsky’nin 1812 uvertürünü gerçek top atışları eşliğinde seslendirmiştir. Larry Ellison Lawrence Joseph Ellison (d. 17 Ağustos 1944; Lower East Side, Manhattan), veritabanı yazılımı firması Oracle'ın kurucusu ve CEO'su dolar milyarderi iş adamı. Larry Ellison,Microsoft en büyük rakiplerinden biri olan Oracle tüm satın aldığı şirketlerle kurumsal pazarda Microsoft ve SAP'ın en büyük rakibi olmayı başardı. Son satın aldığı şirket Siebel'ın kullanıcıları arasında dev bilişim şirketleri de var. Önceleri veri tabanı yazılımı konusunda büyük pazar payına sahip şirket, yaptığı satın almalarla profilini değiştirdi. Artık sadece veritabanı şirketi olmaktan çok uzakta. Önce uygulama yazılımı pazarına giren şirket, daha sonra en büyük satın almasını gerçekleştirdi. Larry Ellison da kişisel serveti ile dünyanın en zengin 15 işadamından biri. Bill Gates'in en büyük rakiblerinden olan Ellison, jet uçaklarına ve yat yarışlarına da oldukça meraklı. Ellison özellikle yaşlılık konusunda yapılan araştırmalara destek oluyor. Son yıllarda önemli bir değişim yaşayan Larry Ellison, tıp dünyasından önemli bilim adamlarından oluşan bir arkadaş grubuna sahip olmanın, artık savaş uçağı ve yat gibi pahalı zevklere sahip olmaktan daha değerli olduğuna inanıyor. Ellison'ı bu inanca annesi ve Oracle'ın kurucularından Bob Miner'ın ölümünden sonra yöneldi. Artık, Moleküler Biyoloji konusunda da ilgilenmekte. Oracle nasÄ±l kuruldu "Larry Ellison" Dune (film) Dune 1965 Frank Herbert'ün romanından, 1984 yılında sinemaya uyarlanan, yönetmenliğini David Lynch ve başrollerini Kyle MacLachlan, Sting, Jose Ferrer, Virginia Madsen, Linda Hunt, Patrick Stewart, Max von Sydow, Sean Young ve Jürgen Prochnow'nun paylaştığı bir bilimkurgu filmidir. Denis Villeneuve tarafından yeniden çekilen Dune 18 Aralik 2020'de ABD'de vizyona girmesi planlanıyor. Evrenin ileriki zamanlarında baharat ("spice") ya da "melanj" denilen bir madde insan ömrünü uzatmakta ve zamanın uzay yolculuğu tekeli olan Uzay Loncası'nın ("The Spacing Guild" ya da kısaca "The Guild")uzayda yolunu bulmasını sağlamaktadır. Bu madde evrende yerli halkın "Dune" adını verdiği Arrakis adındaki tek bir gezegenden çıkmaktadır. Evrende büyük hanedanlardan olan Atreides ve Harkonnen'lerin arasındaki kan davasına bu sistem de katılmak üzeredir. Atreides dükü I. Leto buraya çağrılır ve bu gezegeni yönetmesi istenir. Oğlu Paul ise küçüklüğünden beri gizli bir rahibeler örgütü olan Bene Gesserit'in planları dahilinde eğitilmiştir. Arrakis'te Atreides Evi'ne karşı düzenlenen komplodan sağ çıkan Paul ve annesi Jessica yaşam koşullarının çok zor olduğu Arrakis çöllerine kaçarlar ve gezegenin yerli halkı olan Fremenlerle yaşamaya başlarlar. Fremen efsanelerinin başrahibesi ve dış dünyalı kurtarıcı olarak görülen Paul bir Fremen olur ve "Muad'Dib" adını alır. Fremenleri örgütleyerek Arrakis gezegenini ele geçirir babasının intikamını alır. Evrendeki en geçer akçe olan baharı elinde tutmasıyla büyük bir imparatorluk kurar ve büyük bir devrim başlatır. Ayrıca Bene Gesserit'lerin "Kuisatz Haderah"'ı (Kwisatz Haderach) olur. Yani geleceği görebilen bir insan haline dönüşür ama maceraları aslında daha yeni başlamaktadır. Cardcaptor Sakura , (Türkiye'de "Sakura" adıyla gösterilmiştir), ayrıca Card Captor Sakura olarak da bilinir ve genellikle CCS şeklinde kısaltılır. Bütün üyeleri bayan mangakalar olan, ünlü CLAMP takımı tarafından yapılmıştır. Cardcaptor Sakura, Japonya’da Kodanşa tarafından basılmış ve Nakayoşi dergisinde yayınlanmıştır. On iki ciltten oluşur. 2001’de Seiun Ödülü’nü kazanmıştır. Anime serisi televizyonda (1998-2000) manga temel alınarak 70 bölüm (üç sezona yayılmış) halinde gösterilmiştir. Ayrıca iki filmi vardır. Filmler Türkiye’de gösterilmemiş, anime serisi Star TV’de yayınlanmıştır. Dizi ilerledikçe görüldüğü gibi hikâyede rüyalarla doğaüstü sonuçları öngürü örneği mevcuttur. Magic Knight Rayearth gibi, CLAMP’in önceki çalışmalarından biri, Cardcaptor Sakura eski bir türün üzerine yeni bir soluktur. Karakter tasvirleri ve animasyonu nedeniyle Cardcaptor Sakura internette çok geniş bir hayran kitlesine sahiptir, özellikle de shoujo, yaoi, yuri ve moé kategorilerinde. Cardcaptor Sakura’daki karakterlerin bir çoğu CLAMP’in daha sonraki bir çalışması olan Tsubasa Chronicle’da da görülür. Cardcaptor Sakura'nın Star Tv'deki yayınında Kinomoto Sakura'yı Birtanem Coşkun Candaner, Syaron Li karakterini ise Ahmet Taşar seslendirmiştir. Gösteri basit, sihirli kız animesi tarzında başlar. On yaşındaki Sakura Kinomoto bir gün babasının odasında bulduğu büyülü kitabı açar ve yanlışlıkla kitabın içindeki sihirli Clow Kartları şehrin belirsiz bölgelerine dağılır. Mührü açabildiğinden dolayı Sakura’nın özel güçleri olduğu ortaya çıkar ve kaçan kartları toplamak onun sorumluluğu olur. Bu görev, her bir kartı bulmayı, kartların isimleştirilmiş sihirli güçleriyle savaşmayı ve sonunda da kartı mühürlemeyi içerir. Cerberus ("Kero-chan" olarak da bilinir); Sakura, "Clow Kitabı"’nın açtığında uyuyor olan (sadece 30 yıllık bir ”kestirme”), "Mührün Koruyucusu" tarafından yardım görür. Kero-chan, dizinin çoğunluğunda hareketli bir peluş oyuncak gibi görünür (bu onun “ödünç alınmış” şeklidir), Sakura’ya "Kart Yakalayıcısı" güçlerini geliştirmesinde rehberlik eder. İlk bölümde, Sakura’ya, Clow Kartları’nı yakalamasına ve mühürlemesine izin verecek olan "Mührün Anahtarı’nı" verir. Animenin birinci ve ikinci sezonlarıyla manganın ilk altı cildi, dağılan Clow Kartları’nı yakalamaya çalışan Sakura’nın teşebbüslerine odaklanır. Kerberos onun akıl hocası olur ve tahkiklerinde ona rehberlik eder. Sınıf arkadaşı ve dostu Tomoyo Daidouji (ayrıca ikinci dereceden kuzeni) de bu arada Sakura’nın savaş kostümlerini dizayn eder ve maceralarını kameraya çeker. Sakura, Clow Kartları’nın yaratıcısı Clow Reed’in soyundan gelen Syaoran Li ile de kartları ele geçirmek hususunda yarışmak zorundadır. Serinin ilk yarısı, Son Yargı yani kartları yakalayanların Clow’un Hakimi olabilmek için verdikleri, gizemli Yue tarafından yapılan test ile sona erer. Birinci ve ikinci sezonlar (35. ve 36. bölümler) arasında geçen filmde Sakura ve beraberindekiler kış tatili için Hong Kong’a giderler. Hala tüm Clow Kartları’nı toplayabilmek için arayışına devam eden Sakura, meşum rüyalarla bezeli yeni tehlikelerle savaşmak zorundadır. Sakura, ailesini ve arkadaşlarını kaybetme tehlikesini göze alarak; bir zamanlar Clow Reed’in reddettiği, intikam hırsıyla yanıp tutuşan büyücüyü yenmek zorundadır. Animenin üçüncü sezonu ve manganın son altı cildi, aralarında esrarengiz Eriol Hiragizawa’nın da bulunduğu birkaç yeni karakteri tanıtır. Sakura, Clow Kartları’nın yeni Hakimi olduktan sonra kendi büyüsü altında kartları, Sakura Kartları’na dönüştürmelidir. Aynı zamanda, Tomoeda şehrini rahatsız eden yeni acayip olaylar Sakura’nın üzerindeki baskıyı arttırmaktadır. Bu arada, Syaoran Sakura’ya aşık olur ve duygularını açıklamanın bir yolunu bulmaya çalışır. Üçüncü sezonun bitiminden sonrasını konu alan 2. film, Tv dizisinin son bölümünde bir bakıma cevapsız kalan Sakura ve Syaoran’ın ilişkisi hakkındaki sorulara açıklık getirir. 1. film gibi 2. film de mangada çizilen olayların uyarlaması değildir veya mangayı takip etmez; bu yüzden anime dizisine daha yakındır. Syaoran hislerini Sakura’ya itiraf etmiştir fakat Sakura henüz cevap vermemiştir. Syaoran, yazın bitiminde Çin dönüşü Tomoeda’ya gelir. Şansı yaver giden Syaoran, Nadeshiko Festivali için hazırlanan okul piyesinde Sakura ile beraber rol alır. Bununla beraber, Sakura’nın, Syaoran’a açılmak için doğru anı bulmaya çalışmaktan daha büyük sorunları vardır. İlginç bir güç Sakura Kartları’nı çalmakta ve Tomoeda’nın bazı bölümlerini silmektedir. 52 Sakura Kartı’nın tezatı olan, hepsine bedel bir negatif gücü barındıran “Hiçbir şey” (The Nothing) isimli gizemli kart çok yakında Sakura’nın karşısına çıkacaktır. Barkod okuyucu Barkod bir ışık kaynağının (genelde kırmızı ışık) barkotlu yüzeye (siyah dikey veya yatay çizgiler) çarparak siyah çizgilerden daha az (daha fazla soğurulma ve kırılma) aralardaki beyaz boşluklardan daha fazla (daha az kırılma daha fazla yansıma) yansıyan ışığı çözümleyip elektriksel sinyallere çevirerek çalışan cihazdır. Düz tarayıcılar gibi, bir ışık kaynağı, bir lens ve optik işaretleri elektriksel sinyallere çeviren bir fotoiletken içerir. Ek olarak günümüzde üretilen tüm barkod okuyucular fotoiletken tarafından sağlanan barkod verisini analiz eden ve barkodun içeriğini tarayıcının çıkışına gönderen bir "kod çözücü" devre içerir. Birçok barkod okuyucu tipi mevcuttur. Aşağıda açıklandığı şekilde ayrılırlar: Çoğu barkod okuyucular bağlantı için PS/2 veya USB kablo kullanır: PS/2 kablolar ana bilgisayara Y şeklinde bağlanır, PS/2 klavye ucu birinci uç, klavyeye bağlanan ikinci uç ve barkod okuyucuya bağlanan üçüncü ve son uç. Alınan barkod karakterleri tarayıcıdan klavye girişine uygun hale getirilerek gönderilir ve ana bilgisayarda sanki klavyeden giriliyormuş gibi algılanır. Birçok okuyucu verileri bilgisayarlardaki RS-232 bağlantı kapılarına gönderecek şekilde RS-232 çıkış kapısına da sahip olabilirler. USB çoğu yeni tarayıcı tarafından desteklenir, birçok durumda da farklı USB bağlantı şekilleri (HID, CDC) sunulur. Daha az bilinen başka bağlantı şekilleri de vardır. SDL tipi konnektör kullanan ve RS485 protokolünü baz alan IBM'in sahibi olduğu arabirimler (port 5B, port 9B ve port 17). Kodu çözmeden aktaran arabirim barkoddan gelen ham dalganın güçlendirilmiş halidir ve bir kod çözücüye ihtiyaç duyar, genel olarak eski tip yazarkasalarda kullanılır. Wand emulasyonu ham dalgayı alan ve işleyen başka bir çıktı türüdür ve çıktıyı ana makine tarafından kolayca çözülecek şekilde normalize eder. Wand emulasyonu ama makine tarafından algılanmayan sembolojileri başka sembolojilere çevirebilir (örneğin Code 39). Günümüz barkod tarayıcıları EAN/UPC, Code 39, Interleaved 2 of 5 veya Code 128 gibi tüm popüler barkod sembolojilerini işler. Özel tip bir barkod okuyucu "alansal görüntü okuyucu" veya iki boyutlu okuyucu dijital kamera gibi çalışan LED aydınlatması ve bir CCD veya CMOS görüntü işleyici kullanır. Bunlar tek boyutlu ve iç içe geçmiş kodların yanında Data Matrix, QR Code, Aztec Code ve MaxiCode gibi iki boyutlu matrix kodları çözmek için gereklidir. PDF417 ve RSS gibi bazı kod tipleri matrix barkodlara benzeyen bileşenler içerebilir, buna rağmen bu kodlar hem tek boyutlu hem de iki boyutlu tarayıcılar tarafından okunabilir. gibi birçok önemli noktada kullanılır. Ã‡ini Çini, bir yüzü sırlı, su geçirmez bir tabaka veya cam ile seramiğin ateşle birbirine kaynaştırılması sonucu ortaya çıkan levha. Türk çini sanatının tarihi ilk Müslüman Türk devletlerinden Karahanlılara kadar dayanmaktadır. Bu da çini sanatının bin yılı aşkın bir geçmişe sahip olduğunu göstermektedir. Büyük Selçuklular ve Anadolu Selçukluları çiniyi mimari süslemelerde sıkça kullanmış, Anadolu Selçuklu Devleti'nin dağılmasından sonra, çini sanatında Osmanlı Devleti'nin kuruluşuyla yeni bir dönem başlamıştır. İlk Osmanlı dönemi İznik çinileri, Bursa Yeşil Camii ve türbesinde (1421), Bursa Muradiye Camii'nde (1426), Edirne Muradiye Camii (1433) ve Çinili Köşk’te (1472) görülebilmektedir. Bunlar genellikle mozaik veya sırlı boya teknikleri ile üretilmiş çinilerdir. Bu dönem çinilerinde lacivert, mavi, turkuaz, siyah renkleri ağırlıktadır ve daha çok geometrik desenler kullanılmıştır. Bu dönemde, mimaride kullanılan duvar çinilerine kâşi, süs ve mutfak eşyası çinilere ise evâni deniliyordu. 16. yüzyılda İznik'te üretilen çinilerde gerek kalite ve gerekse desen üretiminde büyük gelişmeler olmuş ve Türk çini sanatı en parlak dönemini yaşamıştır. Osmanlı, mozaik gibi teknikleri bırakmış sır altı boya ve sır tekniğini geliştirmiştir. Bunun yanı sıra saray nakkaşhanesinde yeni motifler geliştirilmeye ve üretilmeye başlanmıştır. Kırmızı, yeşil, mavi, lacivert, turkuaz ve kahverenginin kullanımıyla İznik çinilerinde yeni bir devir yaşanmaya başlanmıştır. Kütahya'da ilk çini örnekleri 14. yüzyılın sonlarında görülmeye başlanırken çinide asıl ilerleme İznik'in çini sanatının zirvesinde olduğu 16. yüzyılın ikinci yarısından sonra başlar. Özellikle İstanbul'un çini ihtiyacını karşılamak için Kütahya'da çini atölyeleri kurulmuş, Osmanlı'nın gerileme dönemiyle beraber İznik'te çinicilik de aynı hızda gerilemeye başlamıştır. 18. yüzyılda çinicilik sanatının İznik'te tamamen kaybolmasıyla Kütahya bu alanda faaliyet gösteren tek yer olmuştur. Osmanlı'da çiniciliğin en güzel ve son örnekleri Hafız Mehmed Emin Efendi'nin elinden çıkmıştır. Hutbe Hutbe (Arapça: خطبة), İslam dininde cuma ve bayram namazlarında minberde imam tarafından okunan dua ve verilen öğüt. Hutbe insanları dine çağırır. Ayrıca İslam dininin Peygamberi Muhammed'in ölümünden önce 124.000 Müslüman'a irad ettiği dini metnin adı da Veda Hutbesi'dir. Georges Perec Georges Perec (d. 7 Mart 1936 - ö. 3 Mart 1982), Fransız sosyolog ve edebiyatçıdır. Tüm yaşamı Paris'te geçti. II. Dünya Savaşı'nda henüz 3 yaşındayken babasını kaybetti. Annesi 1942'de Paris'te ortadan kayboldu. Sonradan Auschwitz kampında öldüğü öğrenildi. Akrabaları tarafından büyütüldü. İlk romanı Les Choses 1965'te yayınlandı ve Renaudot Ödülü aldı. Bu tarihten sonra yirmiye yakın kitap yazdı. 1969'da yayınlanan La Disparition (Kayboluş) adlı romanını hiç E harfi kullanmadan yazdı. Verdiği bir röportajda neden E harfini kullanmadığını şu şekilde açıklar: "Bir roman en çok ihtiyaç duyduğu harf olmadan nasıl yazılır? İşte ben bir romanım ve o kullanamadığım E harfi de benim ailem." 1978'de yayınlanan La vie mode d'emploi en önemli yapıtlarındandır ve Médicis Ödülüne değer görülmüştür. 1981 yılında ağır bir sigara tiryakisi olan Perec'e Akciğer kanseri teşhisi kondu. Ertesi yıl hayatını kaybetti. Lamborghini Diablo Lamborghini Diablo (), İtalyan otomobil üreticisi Lamborghini tarafından 1990 - 2001 arasında üretilen ortadan motorlu arkadan itişli spor otomobil. Lamborghini, Diablo'yu geliştirme sürecine 1989'da başladı. Diablo, Countach yerine 21 Ocak 1991'de piyasaya sürüldü. Lamborghini'nin efsanevi V12 motorunun 5.7 litre 48 valf, üstten çift kamlı, bilgisayar kontrollü çok-nokta enjeksiyonlu bir modeli kullanılan araç 550 hp (415 kW) güç ve 579 N·m torka sahipti. 0–100 km/s hızlanması 3.9 saniye olan Diablo, 338 km/s son hıza sahipti. Lamborghini Murciélago Lamborghini Murciélago, İtalyan otomobil üreticisi Lamborghini tarafından 2002-2010 yılları arasında üretilen iki koltuklu, iki kapılı coupé spor otomobil. Firma, 40. yaşgününü kutlamak için 2003 sonbaharında özel bir Murciélago modelini 50 tane üretilmiştir. Aracın üstü açık modeli 2004 yılında tanıtılmış ve 2005 model yılında satışa sunulmuştur. Murciélago Roadster olarak adlandırılan bu modelin performansı coupé modeline benzer ancak roadsterin fiyatı daha yüksekti. Murciélago'da Lamborghini'nin V12 motorunun 6.2 litre hacimli bir versiyonu, altı oranlı manuel veya sıralı şanzıman ve dört tekerden çekiş sistemi bulunmaktaydı. Murciélago; ismini, Córdoba'da 1879'daki bir boğa dövüşünde 24 kılıç darbesine rağmen ayakta kalıp dövüşe devam eden ve matador tarafından öldürülmeden arenadan çıkarak çok nadir bir olayı başaran Murciélago isimli boğadan almıştır. Nalçik Nalçik (Karaçay-Balkarca Nalçıq, Налчыкъ, Rusça: На́льчик; Kabardeyce: Налшык), Rusya’nın güneyinde, Kuzey Kafkasya'da, yer alan Kabardey-Balkarya Cumhuriyeti'nin başkentidir. Kafkas Dağları eteklerinde, 550 metre yükseklikte kurulmuştur. Kent, 150 km²’lik bir alana yayılır. Kentin 991 hektarlık bir yeşil alanı vardır. Nüfusu: 240.203 (2010). Bugünkü Nalçik kenti yerinde,kayıtlara göre 1743 yılından beri Kabardeyler ve Balkarlar yaşıyorlardı. Kent, 19. yüzyılda, 1768-1774 Osmanlı-Rus Savaşı sırasında bölgeyi ele geçiren Ruslar tarafından 1818 yılında bir askeri kale olarak kuruldu. Nalçik, 1917 Ekim Devrimi'nden önce önemsiz bir yerleşmeydi. 1 Eylül 1921'de kurulan Kabardey Özerk Oblastı'ının merkezi olarak Nalçik kent statüsü aldı. Kuzey Kafkasya'daki ana yolardan Nalçik'e kara ve demiryolu uzantıları, ayrıca küçük bir havalimanı vardır Nalçik kenti adını, üzerinde kurulu olduğu Nalçik Irmağı'ndan alır. Ama bu ad, doğrudan Türkçe’deki "nal" kelimesinden türemiş olarak kabul ediliyor. Nalçik adı, Kuzeybatı Kafkas dillerinden Kabardeyce'de ve Türk dillerinden biri olan Karaçay-Balkarca’da “küçük at nalı” anlamına gelir. II. Dünya Savaşı'nda Nalçik, Nazi Almanyası tarafından işgal edildi (28 Ekim 1942-3 Ocak 1943) ve kent bu sırada büyük hasar gördü. Nalçik 2003'te "Rusya’nın ikinci en temiz kenti" seçildi. Nalçik kent merkezi nüfusu içinde, 2002 sayımına göre, 130.121 Kabardey (%47,3), 87.444 Rus (%31,8) ve 31.308 Balkar (%11,4) bulunuyordu. Nalçik kentsel alanı nüfusu da, yine 2002 sayımına göre, 138.807 Kabardey (%46,2), 88.557 Rus (%29,4) ve 46.155 Balkar (%15,4) nüfustan oluşuyordu. Valadares (Vila Nova de Gaia) Valadares Portekiz'de Vila Nova de Gaia belediyesine bağlı olan, 4,94 km² yüzölçümüne sahip, 9.095 nüfuslu (2001) bir bucaktır (Portekizce: "freguesia"). Valadares Valadares adını taşıyan Portekiz'de yerleşim birimleri: Vila Nova de Gaia (bucak) Vila Nova de Gaia Portekiz'de aynı adı taşıyan Vila Nova de Gaia belediyesine bağlı olan, 6,00 km; yüzölçümüne sahip, 30.758 nüfuslu (2001) bir bucaktır (Portekizce: "freguesia"). A4 Vila Nova Vila Nova adını taşıyan Portekiz'de yerleşim birimleri: Vilar de Andorinho Vilar de Andorinho Portekiz'de Vila Nova de Gaia belediyesine bağlı olan, 6,52 km; yüzölçümüne sahip, 16.710 nüfuslu (2001) bir bucaktır (Portekizce: "freguesia"). Vilar do Paraíso Vilar do Paraíso Portekiz'de Vila Nova de Gaia belediyesine bağlı olan, 4,17 km² yüzölçümüne sahip, 13.126 nüfuslu (2001) bir bucaktır (Portekizce: "freguesia"). Denizatı Denizatı, yılan iğnesinin de dahil olduğu Syngnathidae familyasından Hippocampus cinsine ait olan balıklardır. Tüm dünyada ılıman ve tropikal sularda bulunurlar. Denizatların boyutları 16 milimetre ile (yakın zamanda keşfedilen "Hippocampus denise") 35 santimetre arasında değişen türleri bulunur. Denizatı ve yılan iğnesi türleri erkek hamileliğinin görüldüğü tek türler olarak bilinmektedirler. Denizatı alt vücuttaki arka yüzgeç ve kafada solungaçların yanındaki göğüs yüzgeçleri ile tam bir balıktır. Bazı deniz atı türleri kısmen saydamdır, bu yüzden akvaryumlarda orada olmalarına rağmen görünmezler ve resimlerde pek sık görülmezler. Denizatı nüfusu son yıllardaki aşırı avlanma nedeniyle tehlike altına girmiştir. Denizatı geleneksel Çin şifalı bitki biliminde kullanılmaktadır ve her yıl 20 milyon denizatı bu amaçla yakalanıp satılmaktadır. Denizatlarının ihracatı ve ithalatı 15 Mayıs 2004'ten beri CITES tarafından kontrol edilmektedir. Deniz ejderleri denizatlarının yakın akrabalarıdır fakat daha büyük vücutları ve yaprak benzeri uzantıları vardır, bu uzantılar sayesinde yüzen deniz yosunu ve esmer suyosunu yataklarının arasında saklanabilirler. Deniz ejderleri larvamsı balıklar ve Amphipodalarla beslenirler. Mysid (deniz bitleri) gibi küçük karides benzeri kabuklu hayvanlarla, avlarını küçük ağızlarına çekerek beslenirler. Bu amphipodaların birçoğu, deniz ejderlerinin yaşadığı esmer suyosunu ormanlarının gölgesinde büyüyen kırmızı algle beslenir. Çoğu denizatı türlerinin hamileliği yaklaşık olarak iki ile üç hafta arasında sürer. Erkek denizatında dişi tarafından bırakılan yumurtaları taşıdığı kuluçka kesesi bulunmaktadır. Çiftleşen çift kuyruklarını birbirlerine sararlar ve dişi uzun bir tüp olan ovipositoru erkeğin kesesine getirir. Yumurta tüpten yukarıya erkeğin kesesine ilerler ve burada erkek daha sonra yumurtaları döller. Embriyolar on gün ile altı hafta arasında gelişirler, bu süre türe ve su koşullarına bağlı olarak değişmektedir. Erkek doğum yaparken, tüm bebek denizatları çıkana kadar boşaltır. Erkeğin kesesi yumurtalar için tuzluluğu ayarlar, yumurtalar olgunlaşmaya başladıkça dışarıdaki oranla eşitlemek için yavaşça arttırır. Yumurtadan çıkan yavrular ebeveynlerinden bağımsızdır. Bazıları gelişme zamanlarını okyanus planktonlarıyla geçirirler. Bazen, erkek denizatı yeni çıkmış yavruları tüketebilir. Diğer türler ("H. zosterae") hemen yaşama deniz dibi canlısı (bentos) olarak başlar. Denizatları genellikle tek eşlidir, ancak bazı türler ("H. abdominalis" gibi) sürü halinde yaşamayı sevmektedirler. Tek eşli çiftlerde, erkek ve dişi birbirlerini sabahları ve bazen akşamları aralarındaki bağı kuvvetlendirmek için kur yaparak karşılarlar. Günün geri kalanını birbirlerinden ayrı olarak yiyecek aramakla geçirirler. Denizatları hızlı hareket eden gözleri vardır, bu sayede avları ve avcıları vücutlarını hareket etmeden izleyebilirler. Yapraklı deniz ejderi gibi, avlarını yutmakta kullandığı uzun bir burnu vardır. Yüzgeçleri küçüktür, çünkü kalın su bitkileri arasında gitmektedir. Denizatının uzun, kavrayıcı kuyruğu vardır, bu sayede deniz yosunu gibi desteklere sarılarak akım tarafından sürüklenmesini engeller. Armacılıkta, denizatı bir atın ön tarafı ve bir balığın arka tarafının birleşiminden oluşmuş bir yaratık olarak resmedilir. Wight Adası Arması'nın sağ tarafı, Newcastle upon Tyne şehir armasının her iki tarafı veya Avustralya'daki Newcastle Üniversitesi'nin armasında kullanılmaktadır. Denizatı Waterford Crystal'in() önemli bir logosudur ve illüstratör William Wallace Denslow tarafından sıklıkla kullanılır. Deniz atı, Deniz atı doğumu Lamborghini Gallardo Lamborghini Gallardo, İtalyan otomobil üreticisi Lamborghini'nin 2004 yılında piyasaya sunduğu iki kişilik iki kapılı coupé spor otomobil. Lamborghini Gallardo'nun üretimi 2014 yılı itibarıyla sonlanmıştır. Gallardo, yerini Huracan'a bırakmıştır. Porsche Cayman Porsche Cayman, Alman otomobil üreticisi Porsche tarafından 2005 yılında piyasaya sunulan; ortadan motorlu, arkadan itişli, iki koltuklu, iki kapılı coupé spor otomobil. Porsche'nin giriş seviyesi roadster otomobili Boxster platformundan geliştirilmiş, ancak sabit tavanı sayesinde gövde rijiditesi daha başarılı olmuştur. Bu rijidite sayesinde daha sert süspansiyonlar kullanılabilmiştir. Cayman S, Valmet, Finlandiya fabrikasında Boxster ile beraber üretilmektedir. Cayman ismi, caiman isimli bir timsah türünden alınmıştır. Ömer Lütfi Yasan Ömer Lütfi Yasan, (d. 1879, Merzifon - ö. 12 Mart 1956), Türk asker ve siyasetçi. Harbiye mezunudur. Kuleli Askeri İdadisi, Tıbbiye idadisi Ders Nazırlığı, Erzurum 3.Ordu Menzil Müfettişliği, Yıldırım Ordular Grubu İdare Başkanlığı, Harp Kömür Şubesi Müdürlüğü yapmıştır. Meclis-i Mebusan IV. Dönem ve TBMM I. Dönem Amasya milletvekili olarak görev yapmıştır. Millî Müdafaa Vekaleti Askeri Levazım Umumiye Reisliği, Nafia Encümen Reisliği yapmıştır. Birinci TBMM'de 2 Ocak - 17 Aralık 1921 tarihleri arasında Nafia (Bayındırlık) Vekilliği yapmıştır. Evli ve üç çocuk babasıdır. Rashi Rashi (22 Şubat 1040 - 13 Temmuz 1105), Yahudi din alimi. Asıl adı Rabbi Shlomo Yitzchaki veya Rabbi Shlomo Yarchi'dir. Talmud ve Tanah'ın ilk kapsamlı tefsirlerinin yazarıdır. Metinlerin temel anlamını muhafaza ederek, kısa ve açıklayıcı bir şekilde yorumlamasıyla meşhurdur. Bu özelliğiyle hem yeni başlayanlara, hem de ileri seviyedeki okuyuculara ve akademisyenlere hitap etmiştir. Talmud ve Tevrat'ın hemen hemen tüm basılı versiyonlarında yorumlarına rastlanır ve gerek göz atanlara, gerekse ciddi anlamda Musevilik hakkında çalışma yapanlara yol gösterici olur. 2006 yılında Musevi Üniversitesi'nin Yahudi Milli ve Üniversite Kütüphanesi'nde Rashi'nin ölümünün 900ncü yılı anısına bir sergi açılmıştır. Rashi tarafından yazılan nadir eserler ve Rashi ile ilgili eserler sergilenmiştir. Łódź Łódź, Polonya'nın nüfus bakımından en büyük ikinci şehridir (2016'te 698.688 idi). Ülkenin ortasında bulunup Łódź Voyvodası'nın da başkentidir. Łódź Lehçede (Polonyaca) "sandal" anlamına gelip armasında da sandal resmi bulunur. Polonya’nın üçüncü büyük kenti olan Lodz (Łódź), ülkenin orta kesiminde yer alır. Nüfusu, Haziran 2016 itibarıyla, yaklaşık 698 bindir. Şehir, Lodz Voyvodasının başkentidir ve başkent Varşova’nın yaklaşık 135 kilometre güney batısında kalmaktadır. “Lodz” kelimesi Lehçe’de sandal anlamına gelmektedir ve “sandal” resmi, şehrin armasında da yer almaktadır. Bir endüstri şehri olan Lodz, üç büyük imparatorluğun sınırları içinde yer almıştır: Rusya, Avusturya ve Prusya. Şehir, yüzyıllar boyunca fakir bir kent olarak kalmış; ancak 19. yüzyılda, Rönesansdan sonra çok hızlı bir gelişme göstermiştir. Lodz, Polonya’nın merkezinde, birçok önemli Avrupa yolunun geçiş noktası üzerinde yer almaktadır. Şehirde Leh, Alman, Rus ve Yahudi kültürü iç içe yaşanmakta; bu çok kültürlü yapı, şehre eşsiz bir karakter kazandırmaktadır. Lodz, günümüzde sadece büyük ve dinamik bir sanayi kenti değil aynı zamanda yerli ve yabancı yatırımcılar için çok önemli bir ekonomi ve ticaret merkezidir. Lodz çok farklı kültür, din ve milletten insanın barış içerisinde yaşadığı bir şehirdir. Microsoft Office Microsoft Office, 1989 yılında Microsoft tarafından tanıtılan, Microsoft Windows ve MacOS işletim sistemlerinde birbiriyle ilişkili masaüstü uygulamaları, sunucular ve hizmetler sunan bir ticari ofis yazılım paketidir. Nisan 2000 yılında ilk kez olarak o dönemlerde el bilgisayarı, sonradan mobil cihazlar için yazılımın mobil versiyonu Microsoft Office Mobile, Haziran 2010 yılında çevrimiçi hizmeti olan Office Online ve onun bir parçası olan Docs.com, Haziran 2011 yılında ise grup yazılımı ve İnternet paketi olan Office 365 tanıtıldı. Ağustos 2015'te sunum yazılımı Office Sway, 2016 yılın Nisan ayında eğitim platformu Microsoft Classroom, Haziran ayında planlama yazılımı Microsoft Planner, Kasım ayında ise ekip platformu Microsoft Teams sunuldu. Konstandinos Karamanlis Konstantin Karamanlis (Yunanca: Κωνσταντίνος Καραμανλής) (d. 8 Mart 1907, Proti - ö. 23 Nisan 1998, Atina), Yunan siyaset adamı. Atina Üniversitesi'nde hukuk öğrenimi gördü. Avukatlık yaptı. 1935'te milletvekili seçildi. 1946'dan sonra Çalışma, Ulaşım, Haberleşme, Toplumsal Refah, Millî Savunma ve Kamu İşleri bakanlıklarında bulundu. 1955'te başbakan oldu. 1959'da Adnan Menderes'le Kıbrıs'ı bağımsız bir cumhuriyet haline getiren Zürih Antlaşması'nı karara bağladı. 1963'te komünist milletvekili Lambrakis'in öldürülmesinden hükûmetin sorumlu tutulması üzerine başbakanlıktan istifa ederek Paris'e gitti. 1967-1974 albaylar cuntasından sonra yurda döndü. Kasım 1974 parlamento seçimlerinden sonra Yeni Demokrasi (ND) hükûmetinin başına getirildi. Başbakanlığı döneminde cunta üyeleri yargılandı, genel af çıkarıldı, 1952 Anayasası yeniden yürürlüğe kondu, Avrupa'yla ilişkiler yakınlaştı. Mayıs 1980'de cumhurbaşkanı olan Karamanlis, başbakan Andreas Papandreu'nun yeni seçimlerde cumhurbaşkanı adayı olarak kendisini desteklemeyeceğini açıklaması üzerine 10 Mart 1985'te görevinden istifa ederek siyasal yaşamdan çekildi. Ancak eski partisinin 1990 yılında hükûmet olması üzerine yeniden Yunanistan Cumhurbaşkanı olarak seçildi ve 1995 yılına kadar bu görevini sürdürdü. Eski Yunanistan başbakanı Kostas Karamanlis'in amcasıdır. Szczecin Szczecin (Almanca ve İsveççe "Stettin", Latince "Stetinum" veya "Sedinum"), Polonya'nın en büyük 7. şehri ve Batı Pomeranya Voyvodalığı'nın başkentidir. Polonya'nın Baltık Denizi'ne bakan en büyük deniz limanıdır. 2014 sayımlarına göre şehrin nüfusu 408.105 dir. Szczecin, Oder Nehri'nde, Szczecin kıyı gölünün ve Pomeranya Koyu'nun güneyinde bulunur. Şehir, Dąbie Gölü'nün güney batı sahilinde, Odra nehrinin her iki yanında ve doğu - batı kollarında birçok adanın bulunduğu bir yerdedir. Karamanlis Karamanlis ÅŸu anlamlara gelebilir: Pokémon (anime) , tam adıyla , video oyunu Pokémon'u konu alan ve ödül kazanmış bir anime serisi. Orijinali nin 1996 yılında yarattığı bir video oyunudur. Orijinal çıkışı video oyunu olmasına rağmen kart oyunu, manga gibi dallara uzanan bir animedir. Ash Ketchum, geleceğin büyük eğitmeni olacaktır. 10 yaşına bastığı gün Pokémon'unu alacağı için çok heyecanlıdır. Sabah biraz geç kalır haliyle, koşarak Profesör Oak'ın laboratuvarına gider. Profesör Oak Pokémonlar hakkında detaylı bilgiye sahiptir. Adı üstünde, bir profesör. Profesör Oak ona geç kaldığını ve de bütün Pokémonların alındığını söyler. Ama bir Pokémon kalmıştır, Pikachu. Fakat bu Pokémon hiç söz dinlemez, hatta Pokétopu'na bile girmez. Ash ise çaresiz kalmıştır, kabul eder. Dışarı çıktığında rakibi Gary Pokémonunu almış, hatta hava atıyordur. Gary yola çıktığında, Ash kafasına Dünya'nın en büyük eğitmeni olmayı kafasına koymuştur. Gary ise artık onun en büyük rakibidir. Profesör Oak ise ondan bir istekte bulunur, ona Pokédex verir ve Pokedex'i tamamlamasını ister. Ash ise çaresiz kabul eder. Ash Ketchum "(Orijinal Japon serisinde Satoshi)"(Türkçe Ses:Ahmet Taşar) sadece Kanto Bölgesi'nde Pokémon eğitimcisi olmak ister. O Pikachu'yu seçer, çünkü alarmlı saatini kırdıktan sonra, Ash randevusu için çok geç kalmıştır ve tüm geleneksel başlangıç pokemonları (Bulbasaur,Charmander,Squirtle)seçilmiştir. Çocukluk rakibi ismi Gary "(Orijinal Japon serisinde Shigeru)". Ash yanlışlıkla Misty "(Orijinal Japon serisinde Kasumi)" adında bir kızın bisikletini kırar; bisikletini geri almak için onunla gitmeye başlar, ama hemen yakın arkadaşı olur. Misty büyük bir su Pokémonu eğitmeni olmak için çalışır. Kısa süre sonra, Ash Pewter şehri jimnastik salonu lideri Brock "(Orijinal Japon serisinde Takeshi)" la savaşır, Ash başta Brock'un Onix'ine yenilir, ama rövanşta bir Kaya Rozeti kazanır. Bunun üzerine Brock, uzaklaşmış babası jimnastik salonu lideri görevlerine geri dönmesi üzerine ve dünyanın en büyük Pokémon yetiştiricisi olma hedefiyle Ash ve Misty'nin yolculuklarına eşlik eder. Ash'in Kanto yolculuğu onunla birlikte Indigo Ligi Pokémon Turnuvasında yarışmak için yıllık Indigo yaylası Viridian Şehri'nde düzenlenen gerekli sekiz rozetleri toplaması sona eriyor. Varışından Ash üzerine tekrarlanan öneriler onun zamanını eğitimle harcaması gerekir ve turnuvaya hazırlanmaya omuz silkiyor. O sonuçta çeyrek finalde Richie'nin bir Pikachusu "Sparky" dahil olmak üzere aynı Pokémon birçok kullanır.Daha sonra maçın sonunda Ash'in sedece Charizardı kalır. Ash çaresiz olarak Charizard'ı seçer.Fakat Charizard Ash'i dinlemediği için Ash rakibi Richie'ye yenik düşer. Indigo Ligi'nden sonra, Ash, Portakal Adaları yolculuğunda ortaya koyduğu Portakal ligi yarışmasından önce kısa sürede Pallet Kasabası'na döner. Brock, Ash ve Misty'le sürdüğü Pokémon araştırması için parça şiretini sonunda Profesör Ivy'le sürdürür. Bu noktada yeni bir karakter Tracey Sketchit "(Orijinal Japon serisinde Kenji)" Ash'e katılır. Ash dört rozeti toplar ve çok deneyimli bir antrenör olan, Portakal Ligi şampiyonu, Drake'e karşı savaşır. Uzun süren savaş sonunda Pikachu, Drake'in Dragonite'ını şimşek saldırısıyla nakavt eder. Pokemon toplam 19 sezondur. Türkiye'de sadece 211 bölüm olan 4 sezonun tamamı yayınlanmıştır. Ayrıca Pokemon'un 18 tane sinema filmi vardır. İlk 7 filmin Türkçe dublajı vardır. Pokemon'un Türkiye'de ilk 4 sezonu Türkçe yayınlanmıştır. 4.sezondan sonra yaşanan bazı olaylar sonucu çizgi film Türkiye'de yasaklanmıştır. Ancak şu anda Disney XD (Türkiye) kanalında yeni sezonlar Türkçe yayınlanmaktadır. Aslında pokémon dünyası bizimkine çok benziyor: aradaki tek fark o dünyanın pokémon adındaki fantastik yaratıklarla dolu olması. Bu dünyadaki bazı insanlar pokémon yetiştiricileri olmaya karar verir. 721 çeşit farklı pokémon vardır. Bir yetiştiricinin görevi olabildiğince çok pokemon yakalamak ve onları eğitmektir. Her farklı pokémon’un farklı güçleri ve farklı yetenekleri vardır. Bir pokémon’u iyi yetiştirebilmek için cesur , azimli ve sevecen olmak gerekir. Bir yetiştiricinin pokémon’u büyüdükçe güçlenecek, yeni ataklar öğrenecek ve hatta bazen yeni, farklı bir pokemon’a bile dönüşebilecektir. Pokémon kart oyununu 2 kişi arasında oynanır. Bir oyun iki yetiştirici arasındaki bir karşılaşmayı temsil eder. Her oyuncunun kendine ait 60 karttan oluşan bir destesi vardır. Her yetiştirici kartlardaki farklı numaraları ve taktikleri oyunda kullanır. Bu kartların, piyasadaki diğer kartlardan farkı, sadece bu kartlarla Pokémon kart oyununun oynanabilmesi. Oysa diğer kartlar sadece biriktirmeye yönelik. Standart bir kart oyunuyla pokémon gibi bir değiş tokuş kart oyunu arasındaki en büyük fark ise, pokémon’da her oyuncunun kendine özel destesini yapabilmesi. Bir sürü farklı kart olduğundan, bir oyuncu elindeki kartlardan yeni bir deste oluşturabilir. Zaten oyunun zevki, farklı temaları temsil eden veya farklı stratejiler deneyebileceğiniz farklı desteler oluşturmak. Çocuklar genellikle koleksiyonlarını tamamlamak veya desteleri için gerekli kartları alabilmek için kendi aralarında pokémon kartı değiş tokuşu yapar. Eğer az bulunan kartlar hakkında bilgi sahibi olursanız, çocuğunuzun daha iyi değiş tokuşlar yapmasına yardımcı olabilirsiniz. Pokémon'un 18. bölümü Asya'nın dışındaki her yerde yasaklandı. Asya dışında her yere Pokémon'un dağıtımını üstlenen 4kids Entertainment'ın yaptığı açıklamada ise sebep bir sahnede James'in kadın kılığa girmesi ve göğuslerinin aşırı dev gibi olması gösterildi. Tentacool and Tentacruel, bölümü başta ABD'de herhangi bir yasak gelmeden yayınlanıyordu. Fakat 11 Eylül Saldırılarından sonra Tentacruel'in bir kuleyi yıkması ABD tarafından sakıncalı görüldü. Bunun yanında birinin Tentacruel'e tüfek doğrultup ateş etmeye teşebbüs etmesi otoriteler tarafından sakıncalı görüldü ve bölüm yayından kaldırıldı. The Tower of Terror bölümü de aynı Tentacool and Tentacruel bölümü gibi 11 Eylül saldırılarından sonra zararlı görülerek yayından kaldırıldı. The Legend of Dratini bölümü Asya'nın dışındaki tüm ülkelerde 4kids Entertainment tarafından yasaklandı. Nedeni ise bir bölümde Ash'in kafasına silah dayatılması ve tehdit içermesi. Electric Solider Porygon bölümü sadece Japonya'da yayına girebildi. Sebebi ise bir sahnede Pikachu'nun elektrik saldırısıyla roketleri durdurmaya çalışması ve roketlerin patlamasıyla etrafın büyük mavi kırmızı ışıklarla kaplanması ve 12hz değerinde yaklaşık 4 saniye boyunca tam ekran 2 saniye boyunca da küçük ekran da görünmesi. Bu sahneyi izleyenlerin çoğu kısa süreli görme sorunları, başağrıları gibi sorunlarla karşılaştı. Hatta bazıları epilepsi ve kısa süreli bilinç kaybına bile uğradı. Japon İtfaiye Departmanı 685 çocuğun (310 erkek, 375 kız) hastanelere kaldırıldığı açıklandı. Fakat sadece iki çocuk hastanede iki hafta kadar uzun bir süre kaldı. Bilim adamları bu parlayan ışıkların beyine hasar verebileceği hatta nöbet geçirmeye sebep olacağı ve geçirilen 3 nöbetin epilepsi ye neden olabileceğini açıkladı. Fakat bu durum 4000 çocuktan sadece 1 inde görülüyor. Fakat bu oran bile bu bölümün tüm dünyada yasaklanmasına yeterli oldu. Bölüm South Park ve Simpsonlar dizilerinde de tiye alındı. Örneğin: South Park'ta, Chinpokomon bölümünde, Kenny, uzun süre Chinpokomon video oyununu oynadığı için kendini kaybediyor, tepki veremez bir hale geliyor. Burada epilepsi göndermesi yapılmıştır. Türkiye'de yalnızca "Tentacool and Tentacruel" ve "Tower of Terror" bölümleri yasaklanmamıştır. Bu yasaklananların dışında ayrıca bilinmeyen bir sebeple hiçbir ülkede yasaklanmayan "Song of Jigglypuff" bölümü Türkiye'de yasaklanmıştır. Ali Naci Karacan Ali Naci Karacan, (d. 1896, İstanbul - ö. 7 Temmuz 1955, İstanbul) Türk gazeteci ve yazar. Gazete sahibi Ercüment Karacan'ın babası, Number 1 FM radyosunun sahibi Ömer Karacan'ın dedesidir. Fransız Frerler Okulu'nu (Saint Joseph Lisesi) ve Galatasaray Lisesi'ni bitirdi. Gençliğinde Servet-i Fünunda aruz vezniyle şiirleri yayınlandı. Tasvir-i Efkâr gazetesinde üç yıl çalıştı; sonra İkdama geçti. Bu gazetede İttihat ve Terakki Cemiyeti'ni eleştiren yazılar yazdı. Vakitte yazı işleri müdürü oldu. I. Dünya Savaşı'nda Bağdat'ta görev yapan Goltz Paşa'nın hizmetinde mütercim olarak görev yaptı. İki arkadaşıyla birlikte Türk Kurtuluş Savaşı'nı destekleyen Akşam gazetesini yayınladı. "Akşam"da Necmettin Sadık Sadak ve Falih Rıfkı Atay ile birlikte çalıştı. İsmet İnönü başkanlığında Lozan Antlaşması müzakerelerini gerçekleştiren heyette yer aldı ve İsviçre'ye gitti. "İkdam"ı yeniden çıkardı, gazete kapanınca Viyana'ya gitti. 1931'de Viyana'dan döndü, sırasıyla "Politika" ve "İnkılap" gazetelerini yayınladı. Bunlar da kapandıktan sonra 1935'te "Tan" gazetesini kurdu. 1936'da "Tan"dan ayrılıp Anadolu Ajansı temsilcisi oldu. 1948'e dek yurt dışında kaldı. 1950'de "Milliyet" gazetesini kurdu. "Milliyet"in "Anayasa"sı adını verdiği yayın programını ve biçimini Peyami Safa ve Cemil Cahit Toydemir'le birlikte hazırladı. 1955'te geçirdiği kalp krizi sonucu hayata veda etti. Karacan Karacan ÅŸu anlamlara gelebilir: Kalemişi Kalemişi, mimaride duvarlarda, kubbelerde, tavanlarda, ahşap, taş, bez gibi malzemeler üzerine renkli boyalar ve altın varak kullanılarak yapılan süslemelerdir. Bu süslemeleri yapan kişilere 'kalemkar', desenleri hazırlayan kişilerede 'nakkaş' denilmektedir. Yuliya TimoÅŸenko Yuliya Volodimirivna Timoşenko (d. 27 Kasım 1960) Ukraynalı siyasetçi ve Ukrayna eski başbakanıdır. 24 Ocak'tan 8 Eylül 2005'e kadar ilk dönem başbakanlığını yapmış, 18 Aralık 2007'de yeniden başbakan olmuştur. Tüm Ukrayna Anavatan Birliği Partisi ve Yuliya Timoşenko Seçmen Bölgesi'nin (Ukraynaca: Блок Юлії Тимошенко, БЮТ) genel başkanıdır. Timoşenko, Ukrayna'nın Avrupa Birliği'ne entegrasyonuna çaba göstermekte ve Ukrayna'nın Avrasya Gümrük Birliği'ne üyeliğine şiddetle karşı çıkmaktadır. Yulya Timoşenko Ukrayna'nın NATO'ya üyeliğine desteklemektedir. Ukrayna Sovyet Sosyalist Cumhuriyeti'nin Dnipro kentinde Vladimir Abramoviç Grigyan ve Ludmila Nikolayevna Telegina'ın kızı olarak doğdu. Önceden korsan CD satışıyla ticarete adım atıp gaz endüstrisinde başarılı olan bir iş kadını olması onu Ukrayna'nın en zenginlerinden biri yaptı. Oleksandr Timoşenko ile evlidir. Yevhenia adlı 1980 doğumlu bir kızları vardır. Yevhenia bir İngiliz üniversitesinden mezun olmuştur. Şu anda rock müzisyeni olan, çocukluğunun çoğunu İspanya'da geçirmiş ama Yorkshire, İngiltere'de doğmuş kocası Sean Carr ile Ukrayna'da oturmaktadır. Saçına yaptığı bant tarzı örgüsüyle de bilinir. Ukrayna'nın ilk kadın başbakanı olmadan önce, Timoşenko Turuncu Devrimi'nin önemli liderlerindendi. Bu dönemde Batılı medya mensupları ona "Devrimin Jan Dark'ı" lakabını takmıştır. 26 Aralık 2001'de "Güç aramıyorum. Sadece ülkemi yeniden canlandıracak politikayı sunuyorum" demiştir. 28 Temmuz 2005'te Forbes dergisi Timoşenko'yu Condoleezza Rice ve Wu Yi'den sonra dünyanın en güçlü 3. kadını seçmiştir. 18 Aralık 2007 günü Ukrayna Parlamentosu'nda (Verhovna Rada) Yuliya Timoşenko'nun başbakanlık güven oylamasında 226 vekil oyu alınarak yeterli sayıya ulaşıldı ve Timoşenko yeniden başbakan seçildi. 2010 Ocak ayında ilk turu yapılan seçimlerde Bayan Timoşenko oyların %25'ini alarak ikinci oldu ve 2. tur seçimlere hak kazandı. 7 Şubat 2010 tarihinde yapılan seçimlerde %45 oy ile Yanukoviç karşısında seçimi kaybeden Timoşenko,seçim sonuçlarını kabullenmeyerek mahkemeye taşıdı ancak daha sonra bu kararından vazgeçti. 1 Mart 2010 tarihinde hükümetine güven oyu talep eden Timoşenko'nun 2. kabinesi 3 Mart'ta yapılan güven oylamasında 450 vekilin 243'ünün oyu ile düşürüldü. Bunun üzerine aynı gün Timoşenko başbakanlıktan çekilerek yenisi gelene kadar görevde kalmayı reddetti. Yulia Timoşenko 5 Ağustos 2011 tarihinde tutuklandı. Timoşenko Ocak 2009'da Rusya'dan 10 yıl süreyle doğalgaz alınması anlaşmasını yasalara uygun olmayan bir şekilde onaylayarak görevini kötüye kullanma suçlamasıyla yargılandı. Eski başbakanın tutuklu yargılanmasını talep eden savcılık makamı Timoşenko'nun davayı ciddiye almayıp, hâkimle alay ettiği ve mahkeme salonundayken Twitter hesabından mesajlar gönderdiğini ifade etti. Ukrayna'da "Demir Leydi" olarak bilinen Timoşenko, 2001 yılında da dolandırıcılık suçlamasıyla bir süre hapis yatmıştı. 11 Ekim 2011 tarihinde Mahkeme Timoşenko'nun başbakanlık yaptığı dönemde görevini kötüye kullandığına ve Ukrayna enerji şirketi Naftogaz'ın Rusya ile yaptığı anlaşma çerçevesinde Ukrayna'yı 188 milyon dolar zarara uğrattığına karar verdi ve Timoşenko'yu 7 yıl hapse ayrıca bu zararı son kuruşuna dek tazmin etmeye mahkûm etti. Ukrayna güvenlik servisi, Temmuz 2011'de 1990'ların ortalarında Timoşenko tarafından yönetilen bir firmanın "Ukrayna Birleşik Enerji Sistemleri" tarafından zimmete para geçirerek 405 milyon dolarlık bir cezai soruşturması açmıştır. Timoşenko, serbest bırakılması için başvurduğu Yüksek İhtisas Mahkemesi’nden de eli boş döndü. Timoşenko’nun avukatının temyiz talebi üzerine başvurduğu Yüksek İhtisas Mahkemesi hâkimleri, daha önce Kiev Peçersk Bölge Mahkemesi ve Kiev Temyiz Mahkemesi'nin verdiği kararda değişiklik yapılmaması yönünde karar verdi. 29 Ağustos 2012'de gerekçeli kararını açıklayan yüksek mahkeme doğal gaz dosyasında Timoşenko’ya hakkında verilen 7 yıl hapis cezasının işlenen suçun karşılığı olduğu açıkladı cezasını onayladı. Yulya Timoşenko, 18 Ocak 2013 tarihinde, başsavcısı Viktor Pshonka'nın cinayet suçlamasıyla karşı karşıya kalmıştır. Savcı, Timoşenko'yu 1996 yılında rakip bir işadamının öldürülmesi emriyle itham etti. Savcı Pshonka, Timoşenko’nun suçlu bulunması durumunda hayat boyu hapis cezası alabileceğini belirtti. 22 Şubat 2014 tarihinde serbest bırakıldı. Euromaidan devriminden sonra, Ukrayna Yüksek Mahkemesi ve Avrupa İnsan Hakları Mahkemesi davayı kapattı ve "suç işlemediği" kararına verildi. Kızıl (şehir) Kızıl (Tuvaca ve Rusça: Кызыл). Rusya’da, Tuva Cumhuriyeti'nin başkenti. Kızıl, pek çok Türki dilde ve Ana-Türki dilinde olduğu gibi Tuvaca'da da “kırmızı” anlamına gelir. Kentin nüfusu: 104.105 (2002) iken 110.000 (2010) olmuştur. Kızıl, Yenisey Nehri üzerinde kuruludur. Kent, Tuva'nın idari, sosyal ve kültür merkezidir. Parlamento Binası, Ulusal Tiyatro ve Uluslararası Höömey Bilim Merkezi buradadır. “Höömey”de Tuva'da gırtlaktan söylenen şarkı biçimi olan höömey araştırmaları yapılmakta ve öğretilmektedir. Kızıl, 1914'te Belotsarsk (Белоцарск) adıyla kuruldu; 1918'de Hem-Beldir (Хем-Белдыр) yani "iki akarsunun bütünleştiği yer", 1926'da da bugünkü adını aldı. Kızıl Havalimanı, kenti hava yoluyla başka kentlere bağlar. Kızıl, 1914'te Belotsarsk (Rusçası: Белоцарск= Beyazlar; Çarlık tarafı olanları işaret etmekte) adıyla kuruldu; 1918'de Khem-Beldiri (Хем-Белдири), 1926'da da bugünkü adı Kızıl'ı aldı. Kızıl; kırmızı demek olup Kızılları ; Çarlık tarafı olmayanları işaret ediyor. Kızıl Havalimanı, kenti havayoluyla başka kentlere bağlar. Kızıl, tarihin ilk Orhun Yazıtları'nın bulunduğu yeridir. 1980'lerin sonunda, Kızıl Nobel Ödülü ödüllü fizikçi Richard Feynmanile arkadaşı macera olarak Tuva'ya ulaşmak için Ralph Leighton tarafından ziyaret edildi. Önce, yolculuk kitapta kronik olan "Tıva veya Döş!". Tuva ulaşmasına rağmen Feynman öldü Eylül 2004'te Kızıl şehrinin 90. yılı ve Tuva Cumhuriyeti'nin Sovyetler Birliği'ne bağlanmasının 60. yılı sebebiyle çeşitli kutlamalar yapılmıştır. Asya'nın coğrafi olarak tam ortası Kızıl şehridir. Bu sebeple Küçük Yenisey akarsuyu ve Büyük Yenisey akarsuyunun şehir ile kesiştiği yerde dikili taş kurulmuştur. Bu anıt 1964 yılında Asyanın ortasını işaret etmek için dikilmiş ve buraya da Asyanın merkezi (Tuvacada Азияның төвү) adı verilmiştir. Çeder kurortu Tandı bölgesinde Çeder gölü kıyısında ve Kızıl şehrinde 45 km uzaklıkta yer alır. Deniz seviyesinden 564 m yükseklikte bulunur. Üş-Beldir kurortu (resort), Kaa-Hem bölgesinde yer alır.Kızıl şehrinden 360 km mesafededir. Tuva Cumhuriyetinin doğusunda yeşil alanlarla kaplı bir dağ eteğinde ve 1127 m yüksekliktedir. Şişhid-Göl diye adlandırılmış bir akarsuyun sağ cenahında bulunur. Kızıl şehri bütün şehirler ve kojuun (кожуун) adı verilen bölgeleri ile asfalt yol ile bağlıdır. Tüm ülke genelinde uzanan bu A-162 yolu ve ayrıca sınır ötesine uzanan federal yol olarak bilinen M-54 bulunur. M-54 yolu aracılığı ile Abakan, Novosibirsk, Kızılyar (Krasnoyarsk),Tomsk ve İrkutsk gibi özerk cumhuriyet dışındaki şehirlere düzenli seferler yapılmaktadır. Kızıl havalimanı uçak seferleri, Kızılyar, Novosibirsk, İrkutsk şehirlerine gerçekleşmektedir. Türkiye'den Kızıl şehrine doğrudan bir uçuş henüz yoktur. Kızıl şehrini Abakan şehrine bağlayacak demir yolu yapımı proje halindedir. Türk Dünyası Demir Yolu Ulaşım projesi de uygulamaya geçtiğinde Moğolistan'ın batı tarafındaki Bayan-Ölgeyli Türklerin yaşadığı yer ve Kazakistan'ın Oskemen şehri ile bağlantılı demir yolu olabilecektir. Kızıl şehrinde Moğolistan'ın büyük elçiliği bulunmaktadır. Erol Bilbilik Erol Bilbilik (d. 21 Mayıs 1935, Üsküdar, İstanbul), emekli deniz binbaşı, yazar. 1954 yılında Heybeliada Deniz Lisesi'nden mezun oldu. 1956 yılında Deniz Harp Okulu'nu bitirdi ve deniz asteğmeni oldu. 1961, 1969 yıllarında, ABD ve Almanya'da kısa süreli eğitimler aldı. 1961 yılında, Georgia'nın Athens (ABD) kentindeki "Savunma ve Lojistik Yönetimi" konusundaki eğitimin sonunda kendisine verilen Athens şehri fahri hemşehrilik belgesini geri verdi. 9 Mart 1971 hareketinde yer alması nedeniyle, binbaşı rütbesindeyken emekliye sevk edildi (Mayıs 1971). Aynı dönemde, kontrgerillanın işkencehanesi olarak ünlenen Erenköy Köşkü’ne alınarak sorgulandı. 1979 yılında Ulaştırma Bakanlığı Fen Kurulu Üyeliği'nden emekli oldu. Makine-motor, gemi inşa ve inşaat sektörlerinde yöneticilik de yapmıştır. 1993'ten bu yana araştırmacılık ve yazarlık yapmaktadır. Evli ve bir çocuk babasıdır. Kasım 2002 Genel Seçimlerinde İşçi Partisi'nden İstanbul İli Birinci Bölge 2. sıradan milletvekili adayı olmuştur. Aralıklı olarak Cumhuriyet Gazetesi’nde; sonraları Aydınlık, Teori, Yeni Hayat ve Türkeli dergilerinde yazıları yayımlanmıştır. Kasım 2006 tarihinden beri İlk Kurşun Aylık Gazetesi'nde yazmaktadır. Muammer Kaddafi Muammer Muhammed Ebu Münyar el-Kaddafi (7 Haziran 1942, Sirte - 20 Ekim 2011, Sirte), eski Libya lideri. 1969 yılında yapmış olduğu darbe sonucu iktidara gelip, 1970'ten 1972'ye kadar Libya başbakanlığı, 1972'den 1979'a kadar ise Libya devlet başkanlığı görevini yürüttü. 1979-2011 yılları arasında "Libya Arap Halk Sosyalist Cemahiriyesi" nin Kardeşçe Lideri ve Bir Eylül Büyük Devriminin Rehberi" unvanını kullanarak, resmî bir görevi olmadan toplam 42 yıl boyunca Libya'yı yönetti. Her ne kadar dünya kamuoyu tarafından bir diktatör olarak görülmüş olsa da Kaddafi bunu reddetmekte ve kendisinin Libya halkı için sadece bir rehber ve yol gösterici olduğunu söyledi. Başlangıçta kendisini ideolojik olarak Arap milliyetçiliği ve Arap sosyalizmine adamıştı, ancak daha sonra kendisi tarafından önerilen bir hükûmet tarzı olan Üçüncü Uluslararası Teorisine göre hüküm sürdü. İtalyan Libyası'nda, Sirte yakınlarında fakir bir Bedevi ailesinin yanında doğan Kaddafi, Sabha'daki okulunda Arap milliyetçisi oldu ve daha sonra Bingazi Kraliyet Askeri Akademisi'ne kaydoldu. Ordu içinde, Batı destekli Senussi I. İdris monarşisini 1969 darbesinde deviren devrimci bir grup kurdu. İktidara gelen Kaddafi, Libya'yı Devrim Komutanlığı Konseyi tarafından yönetilen bir cumhuriyete dönüştürdü. Kararnameye göre Libya'nın İtalyan ve Yahudi nüfusunu sınır dışı etti ve Batılı askeri üsleri ülkeden çıkardı. İslamcı modernist, hukuk sisteminin temeli olarak şeriatı ve "İslami sosyalizmi" tanıttı. Petrol endüstrisini kamulaştırdı ve orduyu güçlendirmek, yabancı devrimcilere fon sağlamak ve ev inşası, sağlık ve eğitim projelerini vurgulayan sosyal programlar uygulamak için devletin giderek artan gelirlerini kullandı. 1973'te, doğrudan demokrasi sistemi olarak sunulan Temel Halk Kongrelerinin kurulmasıyla bir "Popüler Devrim" başlattı, ancak büyük kararlar üzerinde kişisel kontrolünü korudu. O yıl Üçüncü Uluslararası Teorisini ana hatlarıyla açıkladı ve bu fikirlerini Yeşil Kitap'ta yayınladı. Kaddafi, Libya'yı 1977'de Jamahiriya ("kitlelerin devleti") adı verilen yeni bir sosyalist devlete dönüştürdü. Resmi olarak yönetiimde sembolik bir rol üstlendi ancak muhalefetin polislik ve baskılanmasından sorumlu askeri ve Devrim Komitelerinin başı olarak kaldı. 1970'lerde ve 1980'lerde Libya'nın Mısır ve Çad ile başarısız sınır çatışmaları, yabancı militanlara destek vermesi ve İskoçya'daki Lockerbie Faciası'nın sorumluluğunu aldığı için dünya sahnesinden gittikçe izole olduğunu iddia etti. Amerika Birleşik Devletleri, Birleşik Krallık ve İsrail ile özellikle düşmanca bir ilişki içine girdi ve 1986'da Libya'nın ABD'nin ve Birleşmiş Milletler tarafından bombalanmasıyla ekonomik yaptırımlar uygulandı. 1999'dan itibaren Kaddafi Arap sosyalizminden kaçındı ve ekonomik özelleştirmeyi, Batı uluslarıyla yakınlaşmayı ve Pan-Afrikanizmi teşvik etti; 2009-2010 yılları arasında Afrika Birliği Başkanlığı yaptı. 2011'deki Arap Baharı'nın ortasında, Libya'nın doğusunda yaygın yolsuzluk ve işsizlikle ilgili protestolar başladı. Durum, NATO'nun Kaddafi karşıtı Geçici Ulusal Konseyi (GUK) lehine askeri müdahalede bulunduğu iç savaşa dönüştü. Hükümet devrildi ve Kaddafi, Geçici Ulusal Konseyi militanları tarafından yakalandığı ve öldürüldüğü yer olan Sirte'ye geri çekildi. 2011 Libya İç Savaşı sonucunda kurduğu rejim devrildi ve isyancılar tarafından linç edilerek öldürüldü. Oldukça bölücü bir figür olan Kaddafi, Libya'nın siyasetine kırk yıl boyunca egemen oldu ve yaygın bir kişilik kültünün konusu oldu. Anti-emperyalist duruşu, Arap Birliği ve sonra Afrika Birliğinin desteği ve hükûmetinin Libya halkının yaşam kalitesine getirdiği önemli gelişmeler için övgüde bulundu. Tersine, birçok Libyalı, sosyal ve ekonomik reformlarına şiddetle karşı çıktı ve ölümünden sonra cinsel istismarla suçlandı. Pek çok kişi tarafından, otoriter yönetimi insan haklarını ihlal eden ve küresel terörizmi finanse eden bir diktatör olarak kınandı. 1963 yılında Libya Üniversitesi Tarih Bölümü'nü bitirdi. Daha sonra Bingazi'deki Askeri Akademi'ye girdi. 1966 yılında mezun olduktan sonra İngiltere'ye giderek askeri alanda uzmanlık eğitimi gördü. 1956 yılında Arap milliyetçiliğinden etkilenerek anti-siyonist hareketlere katıldı. 1959 yılında okul arkadaşlarıyla birlikte ileride "Özgür Subaylar Hareketi" adını alacak gizli bir örgüt kurdu. 1969 yılında yüzbaşı rütbesine terfi etti. Bu gizli örgüte dayanarak, o sırada kaplıca tedavisi görmek üzere Türkiye'de bulunan Kral I. İdris'e karşı 1 Eylül 1969 tarihinde darbe yaptı. Albay rütbesi alarak Libya Silahlı Kuvvetleri komutanı oldu. "Devrim Komuta Konseyi" adına denetimi ele geçirip anayasal kuruluşları feshetti. İslam ilkelerine dayanan "İslamî Sosyalizm" kuracağını açıkladı. Arap Birliği için çalışacağını, bağımsız ülkelerle birlikte ırkçılığa, sömürgeciliğe ve toplumsal baskıya karşı çıkacağını söyledi. ABD'nin 7 Eylül 1969 tarihinde Kaddafi'yi tanıması üzerine kral görevini terk etti. Cemal Abdünnasır'ı örnek aldı. Mısır'da gerçekleştirilen reformları kendi ülkesinde de uygulamaya başladı. 16 Ocak 1970 tarihinde yeni anayasa hazırlanınca başbakanlık ve savunma bakanlığı görevlerini üstlendi. İngiliz askeri üstlerini ve birliklerini ülkeden çıkardı. Petrol şirketleri ulusallaştırıldı. İtalyan ve Yahudi azınlığın mal varlığına el koyarak onları göçe zorladı. Cemal Abdünnasır'ın ölümünden sonra Arap dünyasında onun rolünü üstlenmeye çalıştı. Kimi Afrika ülkelerindeki Müslümanlara ve Arap ülkelerindeki sol eğilimli hareketlere destek oldu. SSCB'yle yakın ilişkiler geliştirdi. 1982-1983 yılları arasında Afrika Birliği Dönem Başkanlığı yaptı. Kıbrıs Harekâtı sırasında Türkiye'ye askeri yardımda bulundu. Türkiye'yi ABD ve İsrail ile yakınlaşıp beraber hareket etmekle suçladı ve 1996 yılında Libya'yı ziyaret eden dönemin Türkiye Başbakanı Necmettin Erbakan'ı sert bir dille eleştirdi. Kaddafi, 1998 yılında Türkiye ile Suriye'nin arasının gerilmesinden sonra Türkiye'nin Kürt ayrımcılığı yaptığını ve İsrail'in Suriye'yi işgalini kolaylaştırmada öncü rol oynadığını ifade etti. Ayrıca Türkiye'nin Suriye'ye saldırması halinde, Libya'daki Türk şirketlerini kapatacaklarını ve yerine Yunan şirketlerinin çalışmasına izin vereceklerini açıkladı. 2011 yılında Arap Baharı'nın etkisiyle ülkede bir iç savaş yaşandı. 23 Ağustos 2011 tarihinde Trablus'un düşmesiyle Kaddafi rejimi yıkıldı. 20 Ekim 2011 tarihinde, memleketi Sirte'de, Ulusal Geçiş Konseyi askerleri tarafından yakalandı. Halk tarafından linç edilerek öldürüldü. Sol kulak ile göz aralığının ortasında ve sağ alt karın boşluğunda kurşun izleri bulundu. Linç edilerek öldürülmesi bazı çevrelerde tepkiye sebep olmuştur. Kaddafi'nin cesedi "Afrika Pazarı" adı verilen bir pazardaki soğuk hava deposunda tutuldu ve isteyen insanlar Kaddafi'nin cesedi ile fotoğraf ve video çektirdiler. Kaddafi 25 Ekim 2011 tarihinde Sahra Çölü'nde kimsenin bilmediği bir yere gömüldü. Lamborghini 350GTV Lamborghini 350GTV, İtalyan otomobil üreticisi Lamborghini'nin piyasaya sunulan ilk modeli 350GT'nin prototipidir. 350 GTV Cento'daki traktör fabrikasında tasarlanıp üretilmiştir, çünkü o zaman Sant'Agata'daki fabrika tamamlanmamıştı. 350 GTV'nin kalbi olan V12'yi Giotto Bizzarini tasarlamıştır. Şasi Modena'dan Neri & Bonacini tarafından yapılır. Çelik boru şasiden az bir farklada olsa iki tane üretilir. Motorun pek çok parçası ATS Microfusioni'den karşılanırken, vites kutusu tamamiyle ZF'den satın alınır. Differansiyel ise Salisburry'de yapılır. 350GTV'nin içi siyah deri döşelidir. Aracın karoseri ise Torino'da Sargiotto bodyworks tarafından yapılır. Bu yüzden araç Lamborghini'nin sadece dikkatli bir şekilde birleştirmesidir. Prototip bitirildikten sonra metalik açık mavi renge boyanır. 1963 Torino otomobil fuarına katılırlar ama bir sorunları vardır. V12'yi araçta değil aracın yanında sergilenmektedir. Motor, karburütorünün kaputa sığmaması yüzünden yerleştirilememiştir. Araç 20 yıl bekledikten sonra Romano Bernardoni tarafından restore edilmiş ve V12 nihayet kaputun altına sığmıştır. Otomobil metalik yeşil renge boyanmıştır ve sürülebilir duruma getirilmiştir. GTV'ye yapılan bakımın asıl sebebi onu Lamborghini müzesine koymaktır. Ama şirket onu bir Japon koleksiyoncuya satar. Birkaç sene Japonya'da kalır. Şimdi bu eşsiz araç Sant'Agata'da ait olduğu yer olan Lamborghini müzesinde sergilenmektedir İç iskelet İç iskelet, omurgalılara özgü iskelet türü. İç iskelet, kemik, kıkırdak, zar ve eklem parçalarından oluşur. Bu sistem, omurgalı hayvanların yumuşak organlarına destek, kaslarına da bağlantı görevi görür. Omurgalıların iskeletlerinin en önemli parçası omurgadır. Omurga, tüm beyni koruyan kafatasıyla tamamlanır. Hareketi kolaylaştıran ve vücuda esneklik veren bir yapıya sahiptir.İç iskelet vücut içerisinde yer aldığından dış iskelet gibi büyümeyi sınırlandırmaz.İç iskeletin vücut örtüleri vardır ve kaslar iskelete dıştan bağlanmıştır. Porsche 911 GT2 Porsche 911 GT2, Alman otomobil üreticisi Porsche tarafından üretilmiş, iki kişilik spor otomobil. Porsche 911 Turbo'nun tam bir yarış otomobiline daha yakın, ancak hala sokakta kullanılabilecek bir sürümü olması için geliştirilmiştir. Geliştirilmiş motoru, süspansiyonu ve frenleriyle 911 Turbo'ya göre daha radikal bir araçtır. Araç, lüks kabul edilen parçaların (yedek lastik, arka koltuklar, elektrikli camlar) çıkarılması ve mevcut parçaların (kapılar, kaput, koltuklar) daha hafifleriyle değiştirilmesi sonucu 911 Turbo'dan ve GT3'den daha hafif olmayı başarmıştır. 993 jenerasyonu baz alınan GT2, gerçekte uluslararası otomobil yarışlarında bulunan GT2 kategorisinde yarışacak araçların homologasyonunu sağlamak için üretilmişti. Araçta yarış lastiklerini örtebilmek için genişletilmiş çamurluklar ve kenarlarında hava girişleri bulunan, yeni ve büyük bir arka kanat kullanılmıştır. Orijinal 3.3lt motor 430 hp güç üretirken, 3.6lt Turbo 6 silindir boksör motorun 1998'de kullanıma sokulmasıyla 450 hp güce ulaşılmıştır. 911 GT2'nin yarış sürümü uluslararası yarışmalarda başarılıydı. 1996 ve 1997 Le Mans 24 Saat yarışlarında kendi sınıfının galibi oldu. 911 GT2 Evo isimli daha da hızlı bir sürümü da üretildi. 1997 Daytona 24 Saat GTS-1 ve 1999 Sebring 12 Saat yarışlarında GTS sınıfının galibi olmuştur. (993 GT2 GTS-2, 993 GT2 Evo GTS-1 Klansmanında yarışmıştır) 600 hp'lik 3.6 litre düz-6 silindirli motor kullanılan bu versiyon, daha sonra özel olarak GT1 sınıfı için tasarlanan (993 GT1) 911 GT1 yüzünden kısa ömürlü oldu. 993 GT1 ve daha sonra geliştirilen 911 GT1 Porsche'nin yeni 996 neslinin geliştirilmesiyle, 993 GT2'nin üretimi askıya alındı ve 996 GT2 tasarlanmaya başlandı. Ancak, 993 GT2'nin tersine 996 GT2, GT yarışlarındaki kuralların doğal havalandırmalı (turbo olmayan) araçlar lehine değişmesiyle pistlerde kendine yer bulamadı. Porsche kurallar dolayısıyla pist yarışlarında 996 GT2 yerine 911 GT3'e öncelik tanıdı. Ancak bu durum Porsche'yi yüksek performanslı, yarış araçlarına yakın fakat yol kullanımına uygun bir 911 Turbo geliştirmekten alıkoymadı. 996 Turbo'nun 3.6 litre düz 6 silindirli motoru ilk etapta %10'luk bir güç artışıyla 420 hp'den 462 hp'ye çıkarıldı. Bu motor sonraki aşamalarda 483 hp güce ulaştı. Araçta geniş çamurluklar, daha aerodinamik bir burun ve daha geniş arka kanat kullanılarak yere basma kuvveti arttırıldı. Porsche'nin bir yarış GT2'si geliştirmemiş olmasına karşın, birçok Avrupa takımı kendi GT2 bazlı modellerini geliştirdi. Belçikalı PSI Motorsports'un 911 GT2-R (veya 911 Bi-Turbo) ve Almanya'daki A-Level Engineering'in modelleri anılmaya değerdir. Porsche 997 serisinin GT2 sürümü, Nürnburgring pistinde deneme sürüşlerinde gözlenmiştir. Araçta 997 Turbo ile benzer bir şasi vardır, ancak farklı bir arka kanat ve radyatörler için ekstra hava girişleri vardır. Ortalıkta henüz resmi bir açıklama olmamasına karşın Car and Driver otomobil dergisi, 997 GT2'nin 525 hp güce sahip olacağını iddia etmiştir. Bu iddiasını 996 GT2'nin aynı kasa Turbo'dan 51 hp güçlü olmasına dayandırmıştır. 2007 yazında piyasaya çıkan 997 GT2, 6500 devirde 530 beygir güç ile daha önceki 911 Turbo'dan 50 beygir daha güçlüdür. 911 ailesinin en hızlı modeli olan GT2'de eski Turbo'da kullanılan 3.6 litrelik 6 silindirli boksör motor kullanılmıştır. Ayrıca GT2, 1440 kg ağırlığı ile 911 Turbo'dan 145 kg daha hafiftir. Güç ve ağırlıktaki iyileştirmeler sonucu ton başına 368 BG güce sahip olan GT2'nin torku 2200-4500 devir/dakika arasında 680 Nm olmuştur. 0–100 km/sa hızlanmasını 3.7, 0-160'ı ise 7.4 saniyede tamamlayan GT2 maksimum 329 km/sa hıza sahiptir. 100 km'de 12.5 litre olarak belirlenen yakıt tüketimi ise sınıfındaki araçlara göre çok düşüktür. Kerim Korcan Kerim Korcan (d. 31 Ocak 1918, Aktefek, Hendek, Sakarya - ö. 9 Kasım 1990), Türk yazar. 1918 yılında Sakarya'nın Hendek ilçesine bağlı Aktefek köyünde doğdu. 1938'de Donanma Kor Askeri Mahkemesi'nde isyan suçlusu olarak yargılandı ve 12 yıl ağır hapse mahkûm edildi. 10 yıl kaldığı Sinop Cezaevinden 1948'de tahliye edildi. 1957'de iki yıl tutuklu yargılandıktan sonra beraat etti. "Türk edebiyatında gölgede kalan bir yazar" olarak anılan Korcan, yarattığı Tatar Ramazan karakteriyle tanınır. Uluslararası İstanbul Film Festivali Uluslararası İstanbul Film Festivali, eskiden (1984-88) "Uluslararası İstanbul Sinema Günleri", İstanbul Kültür ve Sanat Vakfı tarafından 1982'den beri düzenlenmekte olan festival. Her sene nisan ayı içinde çeşitli sinemalarda gerçekleştirilir, ayrıca içinde ulusal ve uluslararası olarak iki ayrı yarışma barındırır. Festivalin direktörlüğünü Kerem Ayan üstlenmektedir. İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. Uluslararası İstanbul Festivali kapsamında 6 günlük bir film haftasıyla başladı. Ertesi yıl festival süresine yayılan ve büyük bir ilgi gören gösteriler 1984'te, yaz aylarında da düzenlenen Uluslararası İstanbul Festivali'nden ayrılarak 23 Nisan-6 Mayıs 1984 arasında 17 ülkeden 44 filmin katıldığı Uluslararası İstanbul Sinema Günleri adıyla yapıldı. Sonraki yıllarda düzenli biçimde nisan ayı içinde yapılan ve 1985'te yarışmalı bölümlere de yer verilmeye başlanan şenlik kısa sürede gelişerek uluslararası düzeyde tanındı. 1989 yılı başında, Uluslararası Film Yapımcıları Dernekleri Federasyonu (FIAPF) tarafından "özel konulu, yarışmalı festival" olarak tanınarak, dünya çapında bir festival olma niteliği kazanınca ismi Uluslararası İstanbul Film Festivali olarak değiştirildi. İstanbul Film Festivali, 25. yılını kutladığı 2006 yılında Köprüde Buluşmalar’ı başlattı. Köprüde Buluşmalar, sinemacılara yeni uzun metraj projelerinin ve post-prodüksiyon aşamasındaki filmlerinin ilk uluslararası sunumunu yapmaları için olanak yaratırken, ortak yapımlar için