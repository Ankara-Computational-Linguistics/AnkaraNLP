yatırımın da dışarıdan aşırı harcamalar olarak değerlendirilebileceği unutulmamalıdır. Son olarak, her ne kadar Patrona Halil'in yönetici olarak belirgin özellikleri olsa da o dönem yönetim yapısı içinde, devlet içinde belli desteği olmadan bu tür bir isyan ve yönetim değişikliğinin yapılmasının neredeyse olanaksız olduğu da düşünülmelidir. Nitekim bu isyan sırasında Nevşehirli Damat İbrahim Paşa'nın 1718-1730 seneleri arasındaki uzun süreli sadaret döneminde (Nevşehirli Damat İbrahim paşa öncesi, III Ahmed 1703-1718 arası 15 senede 13 sadrazam değiştirmiştir) oluşturduğu kadrolara yönelik Kaymak Mustafa Paşa gibi umeranın ve seküler uygulamalara yönelik İspirzade Ahmet Efendi, Zülali Hasan Efendi gibi ülemanın ve yeniçerilerin isyancı yandaşlığı belirgindir . Halk isyanının elebaşısı Horpeşteli Arnavut Halil, leventlik ve Rumeli'de yeniçerilik yapmıştı ve yakın hemşehrileri arasında "Patrona" (koramiral) lakabıyla anılmaktaydı. İstanbul'da bir ara hamam tellaklığı veya esnaflık yaptığı da söylenmektedir. İstanbul meyhanelerine devam ettiği, devamlı alkol aldığı ve ihtilal yoldaşlarını da bu meyhanelerde tanıdığı bilinmektedir. Patrona Halil'i kendini ayaklanmaya elebaşılık etmeye kışkırtanların telkinleri ile 1730 yaz sonunda bir ihtilalci kadro toplamış ve ilk ihtilal planlama toplantısı 25 Eylül 1730'da Mevlid Alayı günü yapılmıştır. Bu grupta başkan Patrona Halil; yardımcıları Muslu Beşe ve Emir Ali ve kolbaşı kurmaylar olarak Ali Usta, Karayılan, Çınar Ahmed, Oduncu Ahmed, Derviş Mehmed, Erzurumlu Mehmed, Küçük Muslu, Kutucu Halil adlarında daha çok zorba olarak adları çıkmış halk adamları bulunmaktaydı. Zorba ayaklanmacılar 28 Eylül Perşembe günü bayrak açıp şeriat için herkesi bayrak altına gelmesini istediklerini bağırarak üç koldan şehirde yürüyüşe geçtiler. Kapalıçarşı'ya Bayezid Camii'nin Kaşıkçılar kapısı tarafından yürüyüşe geçerek ayaklanmayı resmen başlattılar; çarşıya girip tüccarlara zorla dükkânlarını kapattırdılar ve çarşı girişlerini tutup kimsenin alışveriş için girememesini sağladılar. Birden yürüyüş kolları kalabalıklaşıp büyümeye başladı. Ana kola hedef Etmeydanı oldu ve Patrona Halil ve erkanı bu meydanı merkez seçtiler. Bir grup da Üsküdar'a geçip orada muzır çıkarmaya başladı. Asayişi sağlaması gereken Yeniçeri Ağası Hasan Paşa bu kargaşalığa önce müdahale eder göründü ise de kalabalık dallanıp budaklanınca korkup, kurtulma çaresini kaçıp saklanmakta buldu. Sultan ve sadrazam Damad İbrahim Paşa Üsküdar'da idiler. İstanbul Kaymakamı karşıya geçip gelişmeler hakkında bilgiler verdi. Karşılık olarak yapacakları kararlaştırmak için devlet adamları ve yüksek ulema Üsküdar'a çağrıldı ve Sancak-i Şerif Topkapı Sarayı'ndan çıkarılıp getirildi. O gece Sultan, Sadrazam ve devlet erkanı İstanbul'a geçip Topkapı Sarayı'na yerleştiler. Fakat o akşam Yeniçeriler ve Acemoğlanları da kazan kaldırıp, şeriat için yürüyüşe geçen ve geceyi sokaklarda geçiren halka katıldılar. 29 Eylül günü ayaklanmacılar İstanbul'un kontrolünü ellerine almışlardı. Patrona Halil yandaşlarına emirler verip yağmalar ve baskınlar düzenleyip isyana katılmayan veya isyancıların uygun görmedikleri kişilerin öldürülmelerine başlandı. Bu aranan ve kayıplara karışan kişiler arasında devrin ünlü şairi Nedim de bulunmaktaydı. Böylece Patrona bir terör havası yaratmayı ve kendine muhalif olacaklara gözdağı verip muhalefeti önlemeyi başardı. Etmeydanı'nda bulunan elebaşılar heyeti karargahına müderrisler getirip isteklerini fetvalar şekline dönüştürüp güya meşruiyet kazandılar. "Şeriat isteriz" yaygaralarıyla sokaklara dökülmüş acayip halk psikolojisi içinde bulunan halk güruhuna, tomruk ve zindan mahkûmlarının salınması ile katılanlar ve İstanbul'un bütün ayaktakımı öncülük ve liderlik etmeye başladı. Bu gelişmeler üzerine Saray'dan gönderilen bir aracı ile Sultan III. Ahmet isyancıların ne istediklerinin sorulmasını istedi. Patrona Halil'in, Sadrazam Damat İbrahim Paşa ile birlikte 37 kişinin kellelerinin kesilmesini istediği belirtildi. Sultan duruma el koymak için Sancak-i Şerif'in açılmasını ve müslümanların bu sancak altına çağrılmasını emretti. Bu emire uyan çok az sayıda kişi Patrona Halil'in devriyeleri tarafından hemen dağıtıldılar. Yeni Kaptan-ı Derya olarak atanan Abdi Paşa, Patrona ile şahsi bir görüşme yapıp uzlaşma yolları araştırdı; ama başarı kazanamadı. 30 Eylül'de Topkapı Sarayı'nda yapılan toplantıda Zülali Hasan Efendi, Sadrazam İbrahim Paşa'nın idam edilmesini önerdi. Ulemanın fetvası da alınarak akşama doğru Sadrazam İbrahim Paşa ve damatları Mustafa Paşa ve Mehmed Paşa Kapılararası'nda boğduruldular. 1 Ekim sabahı, cesetleri öküz arabalarına konulup Saray'dan çıkartılıp isyancılara verildi. Ayaklanmacılar cesetleri İstanbul sokaklarında sürükleyip herkese gösterdiler. Fakat, ayaklanmacılar arasında bu cesetlerden hiçbirinin İbrahim Paşa'ya ait olmadığına dair bir şüphe uyandı. Tekrar Saray'a bir yürüyüş başladı. Alay Köşkü önünde büyük bir kalabalık toplandı. Padişah pencereden görünmek zorunda kaldı. Ulemadan Zulalî Hasan Efendi ve İspirzade asilerle uzlaşmaya gönderildiler. Fakat Patrona Halil ve diğer isyancı başları, bu sefer de tüm isteklerini yerine getiren Sultan III. Ahmet'in tahtan indirilmesini istediler. Uzlaşma heyeti de Patrona Halil ile isyanın sona ermesinin ancak Sultan III. Ahmed'in tahttan inmesi ile mümkün olacağına anlaştılar. Kendisine ve ailesine zarar verilmemesi durumunda tahttan çekileceğini bildiren Sultan III. Ahmet, 30 Eylül gecesi yeğeni Şehzade Mahmud'u Kafes Köşkü'nden getirip önce alnından öptü; saltanata dair öğütlerde bulundu ve şehzadeleriyle birlikte yeni sultana biat etti. I. Mahmud önce Hirka-i Saadet dairesinde namaz kılıp dua etti ve gece yarısından sonra iç biat törenine katılıp Saray halkının tebriklerini kabul etti. 2 Ekim,1730'da İstanbul Osmanlı tahtına I. Mahmut geçtiğini ilan eden cülus toplari ile uyandı. O gün Sadrazamlığa Silahdar Mehmed Paşa tayin edilmişti. Babüsaade onune kurulan bir tahta oturan I. Mahmut için dış biat törenine hemen başlandı. Bu torende protokol ayaklanma liderlerinin uygunsuz giysi, hareket ve tavırları ile bir skandal oldu. Ön sırada baldırı çıplak Yeniçeri eri kıyafeti giyinmiş ile silahları kuşanmış olarak Patrona Halil, Muslu Beşe vb efradı yer almışdı. Ayaklanmacılar hemen organize olmaya başladılar. Patrona Halil, İstanbul Kadısı olarak Müderris İbrahim'i, Yeniçeri Ağası olarak eski yoldaşı Nişli Kel Mehmed'i ve Sekbanbaşı olarak Urlu Murteza'yi atamıştı. Yeni Padişah, ayaklanmacıların hazırladığı listelere göre, ta en küçük görev olan kürsü şeyhliğine kadar, yeni atamalar yapmak zorunda kaldı. Örnegin, Patrona'ya ayaklanmadan önce borç vermiş ve ayaklanma sırasında kredi sağlamış olan Yanaki adlı bir Rum kasap Boğdan Voyvodalığı'na kâğıt üzerinde atanmıştı. 6 Ekim 1730'da yeni Padişah için Eyüp'da yapılan kılıç alayında İstanbul halkı arasından geçip camide, İslam peygamberi Muhammed'in kılıcını kuşandı. Asiler daha önceki devirden elde kalan en önemli binaların bulundugu Saadabat'daki köşkleri yakıp küle döndürmeyi arzu etmekteydiler. Fakat I. Mahmud bu yangına izin vermedi. Ama yine de buraların yıkılmalarına engel olamadı. II. Mahmud ayaklanma elebaşılarını birer görevle İstanbul'dan uzaklaştırmayı denedi. Patrona Halil Yeniçeri Ağası tarafından yapılan 10 bin altın maaşla nerede isterse vali olması teklifini reddedip; amacının mal, mülk ve unvan edinmek olmadığını ve bozuk düzeni kaldırmak ana hedefi olduğunu belirtti. Güvenilir adamları aracılığıyla I. Mahmut, Kapıkulu asker ocaklarındaki isyancıları ve Patrona Halil etrafındaki kalabalığı kendi safına çekmekte biraz başarı kazandı. Patrona Halil, Şeyhülislam ve kazaskerin kefil olmaları ile bu yoldaşlarının ayrılmasını kabul etti. Fakat yine bir ay boyunca Patrona sık sık Etmeydanı karargahından ayrılıp silahlı olarak Sultan'ın huzuruna çıkıp istek ve önerilerde bulunmakta ve ayrıca çarşı pazarda denetimde bulunmaktaydı. Kasım 1730 ortasında (çoğu Arnavut asıllı olan) Patrona Halil erkanı ile kapıkulu askerleri arasında, özellikle Patrona Halil erkanına sağlanan ayrıcalıklardan doğan hoşnutsuzluk dolayısıyla, uyuşmazliklar başladı. Bunu önlemek için Patrona Halil Sadaret Kaymakamı görevini yüklenmek istediğini Sultan'a bildirdi. Bunun zararını anlayan Sultan hemen Kaptan-ı Derya Canım Hoca Mehmed Paşa'ya bir plan hazırlatıp uygulamaya koydu. 23 Kasım'da genel gündemli bir Divan-ı Hümayun toplantısı hazırlanıp Patrona Halil ve bütün erkanı bu toplantıya çağrıldı. Burada 25 Kasım'da bir gizli toplantı yapılması kararlaştırıldı. Bu gizli toplantiya gelen Patrona, erkanı ve muhafızları birbirinden ayrıldı. Silahlarından arındırılan Patrona Halil ve erkanı Sünnet Odası'ndan alınarak bir baskınla öldürüldüler. Dışarıda bekleyen muhafızlar ise birer ikişer ayrı ayrı idam edildiler. Enderun avlusu ve Sofay-i Hümayun bir savaş meydanına döndü. Patrona, erkanı ve mufahızlarının kelleleri ve cesetleri Saray'dan arabalarla çıkarılınca zorba kalabalıkları da hemen dağıtıldı. İstanbul sıkı bir denetime alındı. Özellikle hamamlarda çalışıp yaşayan Arnavutlar dağıtıldı. 2.000 kişi yakalanıp ya idam edildi ya da Anadolu'ya sürgüne gönderildi. Böylece 25 Kasım'dan hemen sonra Patrona Halil isyanı kalıntıları sona erdirilip I. Mahmud'un gerçek saltanatı başladı. Nikola Prkačin Nikola Prkačin, "(Nikola Prkaçin)" (d. 15 Kasım 1975 - Dubrovnik, Hırvatistan), Cibona Zagreb'in Hırvat pivot oyuncusu. Basketbola 15 yaşında BC Pomorac Dubrovnik'te başladı.1995 yılında Croatia Insurance Split takımına transfer oldu. 3 sezon burada oynadı. Ancak 3. sezonunda Mart 1998'de parasını alamadığını öne sürerek Split'ten ayrıldı. 1998-1999 sezonunda Cibona Zagrep'e transfer oldu. Cibona'da her sene kendini ve istatistiklerini geliştirerek gerek ülke liginin gerekse Avrupa Ligi'nin önemli pivot oyuncularından biri durumuna geldi. 1999-2000 sezonunda Beşiktaş'a transfer oldu ancak iki hafta sonra Cibona'ya geri döndü. 2003 yılında Efes Pilsen'e transfer oldu. 4 sezon Efes Pilsen'de oynadı.İki sezon üst üste Türkiye Basketbol Ligi Şampiyonluğu yaşadı. Oynadığı 4 sezonun 3'ünde EuroLeague'de çeyrek final oynadı ve son sezonunda takım kaptanlığı yaptı Özellikle 2005/2006 sezonunu başında kendi pozisyonundaki diğer oyuncu Ermal Kurtoğlu'nun dopingli ilaç kullanımı nedeniyle ceza almasıyla oynama süresi oldukça uzadı. Buna rağmen temel basketbol bilgisinin üst düzeyde olması ve fiziksel gücü ile pozisyonunda ligin ve Avrupa'nın en değerli oyuncularından biri olarak gösterilmiştir. 2007-2008 sezonuna Dynamo Moskova takımında başladı. Takımıyla sorun yaşayan Prkacin sezon ortasında Panathinaikos'a transfer oldu. Panathinaikos'la lig ve kupa şampiyonluğu yaşadıktan sonra kariyerinin son döneminde eski takımı Cibona'ya geri döndü. 1997'den beri Hırvatistan millî takımında oynuyor. Kariyerinin en parlak dönemlerini Cibona Zagreb ve Efes Pilsen'de geçirmiştir. Türk spikerlerin profesör lakabını taktığı Prkacin Avrupa basketbolunun en tecrübeli ve en kaliteli pivotlarından biridir. 2.07 bir pivot için fazla uzun sayılmaz.Zaten kariyerine power-forward olarak başlamıştır. Ancak kalınlığı ve ayak çabukluğunun az olması sebebiyle ilerleyen yıllarda pivot pozisyonuna kaydırılmıştır. Her pivot gibi potaya sırtı dönük top aldığında etkilidir. Ancak Prkacin bu konuda adeta uzmandır. Kendisini bire birde kimse tutamaz. Ne atletik uzunlar, ne çabuk uzunlar, ne de tecrübeli ve kurnaz uzunlar seneler boyu Avrupa'da kendisiyle baş edebilmiştir. Genelde topu aldığında kendisine 2'li hatta bazen 3'lü sıkıştırmalar gelir. Ancak usta oyuncu bu kez de sahanın ölü noktasında boşta bekleyen arkadaşını bulur ve takımının 3'lük kazanmasını sağlar. Kısacası topu aldığında takımı % 90 basketi bulur.Ona yapılabilecek en iyi savunma topu aldırmamaktır ancak top alamadığında da faul alır. En ufak temasları bile abartarak hakeme göstermesi ve faul kazanmasıyla ünlüdür. Aynı şekilde savunmada çaresiz kaldığında da rakibine hücum faul aldırır. Kısacası Prkacin için ne savunmada ne de hücumda hiçbir durumda çareler tükenmez. Bire bir savunması ayaklarının yavaşlığından dolayı mükemmel değildir ancak takım düzeni içinde verilen savunma görevini üst düzeyde yapar. Avrupa'nın en büyük savunma ekolü Efes Pilsen'de senelerce aksamadan savunma yapması zaten her şeyi açıklıyor. Boyu çok uzun olmamasına rağmen çok iyi yer tutması ve rakibini foulsüz engellemesi sayesinde ribaund konusunda da yeterlidir. Kısacası çok zeki ve kurnaz bir insan olması neticesinde var olan fiziksel eksikliklerini gidermeyi başarmış ve senelerce üst düzey Euroleague takımlarında ve yine üst düzey bir millî takım olan Hırvat millî takımında oynamıştır. Şu an 34 yaşına girmiş olmasına rağmen hala Euroleague'de ve millî takımda oynaması takım için ne kadar kilit bir oyuncu olduğunun en büyük göstergesidir. 14 sayÄ± ort., 5.8 reb. ort. 8.6 sayÄ± ort., 6 reb. ort. 10.9 sayÄ± ort., 7 reb. ort. Hırvat Ligi: 10.9 sayı ort., 7 reb. ort., 1.3 ast. ort. EuroLeague: 9.2 sayÄ± ort., 4.5 reb. ort. Euroleague: 10.0 sayÄ± ort., 5.9 reb. ort., 2.3 ast. ort., 1.3bl.ort. Adriyatik Ligi: 10.5 sayı ort., 6.6 reb. ort., 1.5 ast. ort., 1.3 top ç. ort. Adriyatik Ligi: 9.1 sayı ort., 4.5 reb. ort., 1.5 ast. ort., 1.1 top ç. ort. Euroleague: 11.2 sayı ort., 5.3 reb. ort., 2.4 ast. ort., 2.1 top ç. ort. Hırvat Ligi: 7.5 sayı ort., 5.1 reb. ort., 2.7 ast. ort., 2.1 top ç. ort. Euroleague: 7.8 sayÄ± ort., 4.1 reb. ort., 1.5 ast. ort. TBL: 9.1 sayÄ± ort., 4.5 reb. ort., 1.3 ast. ort. Euroleague: 9.9 sayı ort., 4.5 reb. ort., 1.7 ast. ort., 1.1 top ç. ort. TBL: 7.7 sayÄ± ort., 3.2 reb. ort., 1.8 ast. ort. TBL:9,9 sayÄ± ort., 5,6 reb. ort., 2,5 ast. ort. Euroleague:12,1 sayÄ± ,5,2 reb ort.,1,9 ast. ort. Hiram Abas Mustafa Hiram Abas ("Bay Pipo" olarak da bilinir) (1932, İstanbul - 26 Eylül 1990, Kadıköy, İstanbul), Türk istihbaratçı. Anne tarafından dedesi, Osman Hamdi Bey'in yeğeni olan eski müzeler umum müdürü Mübarek Galip Eldem ve anneannesi Munise Eldem'dir. Mehmet Eymür 2013'te katıldığı bir programda Hiram Abas'a Hiram adını, dedesinin mason olmasından dolayı verdiğini söylemiştir. Babası kaptanlık mesleğiyle uğraşan Hilmi Abas, annesi ise 27 Ocak 1981'de vefat eden Fatma Roksan Abas'tır. Çocuklarının ismi Cengiz ve Cenan'dır. 4 dayısının ismi ise Galip, Memduh, Hüsrev ve İskender Eldem'dir. 1932'de İstanbul'da doğdu. Hiram Abas gençlik yıllarında boks ile ilgilenmiş ve ufak çapta şampiyonluklar kazanmıştır. 1957 yılında Ankara Üniversitesi Siyasal Bilgiler Fakültesini bitirdi. Müfettişlik görevinden sonra yedek subay olan ve Millî İstihbarat Teşkilatında çalışmaya başlayan ve 12 Mart döneminde MİT'te etkin görevlerde bulunan Abas, 1978'de Namık Kemal Ersun'un tasfiyesiyle ilişkili olarak kendi isteğiyle emekliye ayrıldı. 1983'te ikinci kez MİT'e dönen Abas, 1988'de yayımlanan MİT raporu olayında sorumlu görülerek, raporu kaleme alan Mehmet Eymür'le pasif göreve alınmak istenince ikinci kez teşkilattan kendi isteğiyle ayrıldı. Korkut Eken ile abi kardeş, eski MİT müsteşarı ve korgeneral Mehmet Fuat Doğu ile baba-oğul ilişkisi içinde olduğu çeşitli kitaplarda belirtilmiştir. Turgut Özal'ın MİT'i sivilleştirme projesinin başında olmasından ötürü öldürüldüğü şeklinde iddialar vardır. Amerikan silah firmalarının Türkiye temsilciliğini yapan bir şirkette çalışırken, 26 Eylül 1990 sabahı işine gitmek için yola çıktığında uğradığı suikastta yaşamını yitirdi. Evinin yakınlarında, belediye işçisi gibi giyinmiş kişilerin açtığı çapraz ateşin ortasında kalan Abas, olay yerinde öldü. Cinayeti DEV-SOL üstlense de, Hiram Abas'ın faili meçhul davası tozlu raflarda çürüyüp gitmiştir. Ergenekon Davası iddianamelerinde ve daha sonra gazetelere verilen röportajlarda Hiram Abas'ı öldüren kişinin, 3 Mart 1995'te Sedat Bucak emrindeki Abdullah Çatlı ve ekibi tarafından infaz edilip betona gömüldüğü iddia edilen Tarık Ümit olduğu öne sürülmektedir. Kurtlar Vadisi'ndeki eski karakterlerden Aslan Akbey'in "(Aslan Amca-Dizideki gerçek adı: Abbas Ustaoğlu)" Hiram Abas'ı temsil ettiği ileri sürülmektedir. Dizide Pala karakteri Aslan Akbey'i, gerçekte tıpkı Hiram Abas'ın suikaste uğradığı şekilde öldürmüştür. Soner Yalçın, Hiram Abas'ın da içinde bulunduğu veya dolaylı olarak ilişkili olduğu gerçek olaylardan yola çıkarak 1999 yılında Bay Pipo adlı bir araştırma kitabı yazmıştır. Melankoli Kara sevda, melankoli ya da mâl-i hülyâ (Yunanca - "melankolia", "üzüntü" < Eski Yunanca μέλας ("melas"), "kara, siyah", + χολή ("kholi") kara safra), günümüzde yaygın olarak kişinin az hareketli ve normalden daha heyecansız bir hayat tarzını sürdürdüğü depresyondan kaynaklanan bir duygudurum bozukluğu anlamında kullanılır. Psikanalitik ekolde melankoli kelimesi ilk olarak Sigmund Freud'un 1917 yılında yayınladığı Trauer und Melancholie ("Yas ve melankoli") makalesinde geçmektedir. Freud'a göre melankoli durumunun oluşabilmesi için süjenin, sırasıyla aşağıdaki beş aşamadan geçmesi gerekmektedir; Süjenin, sevgi nesnesini kaybetmesinin ardından yaşadığı yas dönemi normal bir süreç olup, melankoli durumunu yaratan asıl neden; belirli bir süre yaşandıktan sonra bitmesi gereken "yas döneminin" hiçbir zaman bitmemesidir. Dolayısıyla yas döneminin bitmemesi kaçınılmaz olarak, yeni bir sevgi nesnesi arayışına başlanmasını imkânsız kılacak ve herhangi bir sevgi nesnesine aktarılamayan "libidinal enerji" Ego'da birikecektir. Ego'da gerçekleşen bu içsel birikim en nihayetinde, kaybedilen sevgi nesnesinin Ego tarafından "içselleştirilmesi" sonucunu doğuracaktır. Öte yandan, yas sağlıklı ve doğal bir süreç olarak değerlendilirken, melankoli patalojik bir içeriğe sahiptir ve süjede genel anlamda disforik bir tablo şeklinde kendini gösterir. Süje, çoğu zaman içinde bulunduğu durumun farkına varamaz. 17. asrın başlarında İngiltere'de, edebiyatta ve günlük yaşamda melankoliye yönelik bir ilgi yükseldi. Batı Avrupa halklarında din alanında yaşanan Reform'un İngilizlerde yol açtığı neye inanacakları yönündeki belirsizlikler ve günah, lanet, dinsel kurtuluş mefhumlarına artan ilgi melankoliye olan ilgiyi de artırdı. Elizabeth sonrası dönem melankolisinin müzikteki en önemli ismi, slogan haline getirdiği "Semper Dowland, semper dolens" (Daima Dowland, daima matem) sözüyle John Dowland'dir. O devrin insanları tarafından "huzursuz tip" olarak adlandırılan melankolik adam tiplemesinin meşhur bir örneği Shakespeare'in Hamlet'indeki Melankoli Dane karakteridir. Hüzün edebiyatında eserler veren diğer bazı yazarlar ise şunlardır: "Hydriotaphia, Urn Burial"'ın yazarı Thomas Browne, "Holy Living and Holy Dying"'ın yazarı Jeremy Taylor. Her iki eserde de ölüm konusu üzerinde çok durulur. Melankoli ismiyle anılmasa da benzer konulara eğilen Sturm und Drang (yaklaşık Türkçesi, "fırtınalar ve bunalım") akımı da o devirde Almanya'da etkili olan hüzün kültü olarak tarihteki yerini aldı. Goethe'nin "Genç Werther'in Acıları" eseri bunun örneklerindendir. Fetih hadisi Fetih hadisleri, İstanbul'un fethedileceğine dair İslam Peygamberi Muhammed'in söylediğine inanılan sözlerdir. Rivayete göre Muhammed peygamber hadislerinde İstanbul'un fethedileceğini bildirmiştir. İbn-i Mes'ud tarafından rivayet edilmiştir. Böyle İran'ın, Bizans'ın fethedileceğini bildirdiği gibi, İstanbul'un fethedileceğini de hadislerinde bildirmiştir. Bu hususta hadis kitaplarında pek çok hadis vardır. Basel Basel (Almanca: Basel, Fransızca: "Bâle", İtalyanca: "Basilea") Basel, İsviçre'nin kuzeybatısında bulunan bir sınır şehridir. Basel şehri "Basel Stadt" (basel ştad) Kantonu'nun başkentidir. 170.000'in üzerinde nüfusu ile İsviçre'nin Zürih ve Cenevre'den sonraki en büyük üçüncü şehridir. Basel, Almanya ve Fransa`ya komşudur. Günlük Basel`e giriş yapan 100.000 kişinin içerisinde bu komşu ülkelerden çalışmak için gelenlerin sayısı önemli rol oynamaktadır. Şehrin içinden Ren (Rhein) Nehri geçmektedir. Ren Nehri, şehri Büyük Basel ve Küçük Basel olarak ikiye ayırmaktadır. İki bölgeyi de birbirine bağlayan 5 köprü bulunmaktadır. Bunlar arasında tam ortada bulunan Rheinbrücke (Ren köprüsü) 1225 yılında yapımına başlanmış olup 1244'te kullanıma açılmış ve birçok süreçten geçerek günümüzdeki halini almıştır. Basel kimya endüstrisi açısından önemli bir merkezdir. Dünyanın en büyük kimya şirketlerinden Novartis ve Hoffmann-La Roche'un merkezleri Basel'de bulunmaktadır. Ayrıca dünyanın gelmiş geçmiş en iyi tenisçisi Roger Federer Basel'de doğmuştur. Basel birçok uluslararası fuara ev sahipliği yapmaktadır. Dünya çapında en büyük diye nitelendirilen Basel Art ve Schmuckmesse fuarları döneminde otellerdeki doluluk oranı %100'e ulaşır. Kültür ve sanat açısından yoğunluk oranı çok yüksek bir şehir olan Basel ve yakın çevresinde 40'a yakın müze bulunuyor. Varlığını hâlâ sürdüren en eski müze "Kunstmuseum" Sanat Müzesi, ilk defa yapılan "Schaulager" ve "Foundation Beyeler" gibi önemli sanat mekânları bu şehirde bulunuyorlar. Ekonomik açıdan paranın ve refahın ülkesi olan İsviçre'nin de kişi başına 115.000 İsviçre Frangı civarı geliriyle en zengin şehridir. .ax .ax, Aland Adaları hükûmeti 2006 yılında bu İnternet Ülke kodu üst-düzey alan adını istemiştir, fakat henüz kullanmamıştır. Şu anda Finlandiya'nın ccTLD'si .fi kullanılmaktadır. 17 Şubat 2006 tarihinde Finlandiya parlamentosu Fince alan adlarını düzenleyen bir yasa değişikliği onayladı. 17 Mart 2006 tarihinde, Finlandiya Cumhurbaşkanı Tarja Halonen kanun haline tasarıyı imzaladı. 27 Mart 2006 itibarıyla kanun etkili oldu. Aland hükûmeti yasa değişikliğiyle bir CcTLD alan adı istedi. 9 Haziran günü, ICANN Aland hükûmetine .ax üst düzey alan adını verdi. 15 Ağustos 2006 tarihinde faaliyete .ax faaliyete geçti. .cs .cs Çekoslovakya'nın uzun yıllar kullandığı İnternet Ülke kodu üst-düzey alan adıdır. 1993 yılında ülke Çek Cumhuriyeti ve Slovakya olarak ayrıldıktan sonra ülkeler sırası ile, .cz ve .sk'yı kullanmaktadırlar. .eh Fas'ın askeri işgali nedeniyle, Batı Sahra'da henüz bir İnternet Ülke kodu üst-düzey alan adı kullanılmamaktadır, fakat .eh Batı Sahra için ayrılmıştır. .kp .kp Kuzey Kore için ayrılmış İnternet Ülke kodu üst-düzey alan adıdır. 24 Eylül 2007'de oluşturulmuştur. Günümüz itibarıyla .kp alan adını kullanan yalnızca birkaç web sitesi bulunmakta. Kuzey Kore'de internet erişimi aşırı kısıtlı olduğu için bu siteler daha çok yabancı kullanıcıları hedef almaktadır. .kp alan adına kayıtlı birkaç site: .kp alan adı önceden KCC Europe tarafından yönetilmekteydi. Ayrıca bu alan adındaki sitelerin birçoğu KCC Europe tarafından Almanya'da barındırılmaktaydı. Ancak 2012 itibarıyla .kp alan adının yönetimi Pyongyang merkezli Star JV şirketine verildi. Uygurca Uygurca veya Yeni Uygurca (ئۇيغۇرچه, "Uyğurçe" veya ئۇيغۇر تىلى, "Uyğur tili"), Uygurlar tarafından konuşulan, Türk dillerinin Uygur grubunda yer alan bir dil. Türkçe literatürde “Uygurca” veya “Uygur Türkçesi” kullanımı, aynı zamanda tarihî Eski Uygur Türkçesini de kapsayabildiği için ayırmak için bu çağdaş yazı dil yayınlarda Yeni Uygur Türkçesi olarak da kullanılır. Eski Uygur Türkçesi Türki dillerin Sibirya koluna aitken, Karluk grubuna dahil edilen modern Uygurca Çağatayca'dan türemiştir ve dolayısıyla diller soysal açıdan devamlılık ve yakın akrabalık oluşturmamaktadır. Uygurcada 8 ünlü (a, e, é, i, o, u, ö, ü), 24 ünsüz vardır (b, c, ç, d, f, g, ğ, h, j, k, l, m, n, ñ, p, q, r, s, ş, t, v, x, y, z). Uygurcada iki türlü e sesi vardır. Bunlardan ə Türkiye Türkçesindekinden daha açık, e ise daha kapalı telaffuz edilir. Kalın olan k̡ ve ƣ sesleri yanında i'ler ı okunabilir, diğer yerlerde ise i okunduğu kabul edilir. k̡ ve ƣ sesleri Türkçedekinden daha kalındır. Bu sesler gırtlağa daha yakın olarak telaffuz edilir. h̡ sesi sert olarak telaffuz edilen bir gırtlak sesidir. ng genizsi n sesidir. Yeni Uygur Arap Alfabesinin (UEY), Urumçi üniversitesince kabul edilen Latin alfabesi karşılıklarında (ULY); ɵ yerine ö, ə yerine e, e yerine ë, ƣ yerine gh, k̡ yerine q, q yerine ch, h̡ yerine h, h yerine x, x yerine sh, v yerine w kabul edilmiştir. Türkiye'deki Uygurlar, ch, sh, gh yerine ç, ş, ğ harflerini kullanırlar. Uygurca, Çin'de 8.5 milyon kişi tarafından Sincan Uygur Özerk Bölgesi'nde (Doğu Türkistan) konuşulur. Uygurca ayrıca 300.000 kişi tarafından Kazakistan'da konuşulur ve Afganistan, Arnavutluk, Avustralya, Belçika, Kanada, Almanya, Endonezya, Kırgızistan, Moğolistan, Pakistan, Suudi Arabistan, İsveç, Tayvan, Tacikistan, Türkiye, Birleşik Krallık, ABD ve Özbekistan'da da Uygurca konuşan topluluklar vardır. Uygurca 10. yüzyıldan beri Arap alfabesi ile yazılmaktadır. 1969-1983 yılları arasında Çin hükumetinin hazırlattığı Uygur Latin alfabesi ile yazılmış fakat sonra Uygurca sesleri gösteren ek işaretler ile Arap alfabesine dönülmüştür. Aşağıdaki kıyaslama Arap, Latin ve Kiril harflerinin bir karşılaştırılmasıdır: Uygur Kiril alfabesi ek olarak iki harfe sahiptir, ki bunlar iki sesin birleşimidir. Bunlar aşağıda Arabik ve Latin harflerinin eşdeğeriyle gösterilmiştir. İnsan Hakları Evrensel Beyannamesi'nin 1. maddesi:... Doğu Türkistan Uygurları için yazı diline esas olan ağız Urumçi ağzı iken, eski Sovyetler Birliğinde yaşayan Uygurlar için yazı diline esas olan ağız, İli ağzıdır. Doğu Türkistan'da Uygur ağızları aşağıdaki şekilde gruplara ayrılır; Lopnur ağzı konuşanların sayısı, Uygurların nüfusunun %0,4'üne ulaşmasına rağmen, Lopnur bölgesinin özel coğrafi konumu ve özel tarih koşullarından dolayı, bu ağızda çok sayıda eski dil ögeleri korunmuştur. Lopnur ağzı bir "boy dili" olarak, Çağdaş Uygurcaya bağlıdır. Özay Gönlüm Özay Gönlüm, (d. 5 Şubat 1940, Denizli - 1 Mart 2000, Ankara), Türk halk müziği sanatçısı. Repertuvarı Ege Bölgesi ve özellikle de Denizli yöresi ile özdeşleşmiş ve mizahi unsurlara yer verdiği çalışmalarının ustalığı ve derinliği zamanla fark edilmeye başlanan Türk Halk Müziği'nin "üstad"ları arasında kabul edilir. Ailesi Denizli'nin Tavas ilçesine bağlı Kızılcabölük mahallesindendir. 1953 yılında başladığı Denizli Erkek Sanat Enstitüsü'nde farklı kişiliği ve müziğe yatkınlığı ile okulda sevilen biri oldu. 16 yaşında Türk türkülerinin en ünlü derleyicisi olan Muzaffer Sarısözen'le tanışması kariyerinde belirleyici oldu. Ankara Radyosu Yurttan Sesler programıyla sanat dünyasına adım attı. Belli bir süre Türkiye Cumhuriyeti Millî Eğitim Bakanlığı "Film Radyo Televizyon Merkezi"'nde çalıştı. 1966'da "yetişmiş saz sanatçısı" olarak Ankara Radyosu'nda çalışmaya başladı. Özellikle Denizli yöresinin türkülerini, sesi ve sazı ile mikrofonlara taşıdı. Çalıp söylediği Ege türküleri kadar, taklit yeteneği, şovmenliği, fıkraları ve kullandığı Denizli şivesiyle folklora zenginlik kattı. 1960'larda sahneye de çıkan sanatçı, 1973'ten itibaren düzenli şekilde İzmir Enternasyonal Fuarı'nda sahne aldı. Başta Zeki Müren olmak üzere pek çok ünlüyle aynı sahneyi paylaştı. 1963'te Kütahyalı olan Ayten Hanım ile evlendi. Bir Yeşilçam filminde başrolde oynadı.TRT'de, tarıma ve çocuklara yönelik programlarda yer aldı. Kültür Bakanlığı Halk Müziği Geliştirme Merkezi (HAGEM) Repertuvar Kurulu üyeliği yaptı. Son televizyon programı TRT-1'deki "Türk Halk Müziği İstekleri" oldu. Radyo oyunlarında ve tiyatrolarında roller alan Özay Gönlüm, radyo ve TV'lerde yayınlanan "Nineden Mektuplar" tiplemesiyle çok sevildi. En sevilen türkülerinden biri olan "Çöz de Al Mustafa Ali" türküsünü, "Fişini de Al Mustafa Ali" diye de seslendirerek, halkı fiş (vergiye yönelik makbuz) toplamaya davet etmesiyle sosyal bilincini gösterdi. Avrupa, Amerika Birleşik Devletleri, Avustralya, Çin ve Hindistan'da konserler veren Özay Gönlüm, başta Denizli ve Kütahya yöreleri gelmek üzere pek çok yöreden 3400'den fazla türkü derledi. Özellikle, "Denizli'nin Horozları" (Çil Horoz), "Çöz de Al Mustafa Ali", "Sultan Seccadesi", "Asmam Çardaktan", "Cemile'min Gezdiği Dağlar Meşeli", "Osmanım'ın Mendili", "Adım Adım Denizli'nin Yolları", "Şu Dağlar Tepe Tepe" gibi türküleriyle tanınıyordu. Teatral yeteneği, yöresel icra tekniği, vokal yorumu ve yaren adını verdiği üçlü sazı ile Türk Halk Müziğinde bir ekol oluşturdu. Bağlamanın yanı sıra cura ve tambura tekniğine de çok önem vermiş, Ege yöresinde Ramazan Güngör'den Hamit Çine'ye kadar birçok curacı ile çalışmış, katıldığı programlarda her boydan cura çalmıştır. Yaren adlı enstrümanı ile cura, bağlama ve çöğürü bir araya getirdi. Türküleriyle 34 yıldır beğeni toplayan Özay Gönlüm, 2 yıl akciğer rahatsızlığıyla yaşadı. Ankara Üniversitesi Tıp Fakültesi Göğüs Hastalıkları Kliniği'ne tedavi amacıyla yattı. Ancak hastalığa yenik düşerek 1 Mart 2000'de hayata gözlerini yumdu. Mezarı Cebeci Asri Mezarlığı'ndadır. Eşi Ayten Hanım'dan iki kızı vardır. 30 civarında 33'lük/45'lik, 30 kadar kaset ve 200 türkünün derleyicisi veya kaynak kişisi. Eski 45'likleri ve uzunçalarları birinci el piyasasında bulunmamaktadır. En güncel derleme, Kalan Müzik tarafından 2005 yılında piyasaya sürülmüş olan ve 2 CD, 2 kaset ve kitapçıklardan oluşan "Özay Gönlüm" koleksiyonudur. Ayrıca 2001 yılında Anadolu Müzik tarafından piyasaya sürülmüş "Yaren" isimli kasedini bulmak mümkündür. En tanınmış türküleri arasında aşağıdakiler sayılabilir: Cemre Cemre, İlkbahar başlangıcında yedişer gün arayla; önce havada sonra su ve toprakta oluştuğu sanılan sıcaklık artışı. Arapça olan sözcük "kor durumunda ateş" anlamına gelir. Mina Vadisi'nde Arafat'tan gelecek taşlarla oluşan yığınlara da "cemre" adı verilir. Türk ve Altay halk kültüründe ve mitolojisinde İmre (İmere veya Emire) adı verilen cinin neden olduğuna inanılır. İlkbaharda görünüp titrek ışıklar saçarak göğe yükselir. Sonra buzların üzerine düşerek onları eritir. Oradan da yere girer. Bundan sonra ısınmış topraktan buhar yükselir. Emire baharın gelişini temsil eder. Bulgarlarda Zemire olarak yer alır. Anadolu Türkçesindeki Arapçadan gelme Cemre sözcüğünün aslında bu adın benzetme yoluyla değişmiş hali olduğu söylenebilir. İlk cemre 20 Şubatta havaya ve yedişer gün arayla da toprağa ve suya düşer. Zemre ise Kumuk Türkçesinde nem, buhar gibi anlamlara gelir. Tasavvuftaki kor ve ateş kavramlarının mecazi anlamları vardır. Temizlenmeyi ve yeniden doğuşu temsil eden ateş aşk kavramının yakıcılığıyla da yakından ilgilidir. Türkiye ve Azerbaycan Türklerinin yaratılışla ilgili eski inançlarından kaynaklanan ve Nevruz Bayramından önce, yılın son Çarşamba gününde yapılan "boz ayın dört çarşambası", uygulamasını ifade eden ""Cemle"" sözcüğü de ""Cemre"" ile aynı kelimedir. Buradaki ""Cemle"" de köken olarak "İmir, İmere, Emire" sözcükleriyle bağlantılıdır. Celal Beydili'ne göre; bazı sözlüklerde gösterildiği gibi, Arap dilinden geldiğini söylemek doğru değildir. Ulusal Bilim OlimpiyatlarÄ± Ulusal Bilim Olimpiyatları, Tübitak'ın Türkiye'de düzenlediği 3 aşamadan oluşan sınavlar. 1. aşamayı geçenler Aralık ayında Ankara'da yapılan 2. aşama sınavına girerler. Bu sınavda başarılı olan öğrencilere madalya verilir. Aynı zamanda sınavda başarılı görülen öğrenciler, 3. aşamaya çağrılır ve bu aşamanın sonunda 5 branşta ulusal takım seçilir. Bu öğrenciler Türkiye'yi Dünya'da (Uluslararası Bilim Olimpiyatları) ve Balkanlarda temsil eder. MAC adresi MAC adresi (İngilizce "Media Access Control", yani "ortam erişim yönetimi") bir bilgisayar ağında, bir cihazın ağ donanımını tanımaya yarar. Örneğin, sizin bilgisayarınızda modeminizin ve ağ kartınızın kendine özel birer MAC adresleri vardır. MAC, 48 bit'lik bir adres olduğundan dolayı 2 = 281,474,976,710,656 değişik ağ kartını tanımlamak için kullanılabilir. MAC adresi (Fiziksel adres, Donanım adresi), ağ donanımının tanımlanmasını sağlar. MAC adresi, bilgisayarın ethernet kartına üretici tarafından kodlanan bir bilgidir. Her donanım için özel bir adresi vardır. Aynı MAC adresine sahip birden fazla ağ cihazı yoktur. MAC adresi 6 oktetten oluşur. İlk 3 oktet donanımı üreten firmayı işaret eder. Son 3 oktet donanımı işaret eder. MAC adresi, sadece yerel ağlarda haberleşmeyi sağlar. Ağın dışına taşınabilecek bir adres değildir. Sadece aynı ağ üzerindeki bilgisayarların birbirlerini bulmalarını sağlar. Aynı ağda iki ağ cihazının birbiriyle haberleşmesi MAC adresiyle mümkündür. MAC adresinin kullanıldığı protokollerden bazıları şunlardır: Bir MAC adresinde ilk üç bit adres havuzunu dağıtan organizasyonu, sonraki beş bit ise üreticiyi temsil eder. Dolayısıyla, bir MAC adresinin ilk bitlerine bakılarak kartın hangi şirket tarafından üretildiği görülebilir. MAC adresleri, aralarına ":" işareti konarak 16'lı tabanda yazılır: 01:23:45:67:89:AB. Bazı MAC adresleri özel adreslerdir: MAC adresleri ile IP adresleri arasındaki bağ ARP ve RARP protokolleri tarafından yapılır. 128 bitten oluşan ipv6 adresinin ilk 64 biti ağ adresini geriye kalan 64 biti ise konak(bilgisayar) adresini verir. Konak adresini MAC adresinden elde edebiliriz. Fakat MAC adresi 48 bitlik bir alanı kapsadığı için bunu 64 bit haline getirmemiz gerekir.MAC adresinden ipv6 adresi elde edilmesi için yapılması gerekenler: 1. 48 bitlik olan MAC adresi 64 bit haline getirilir.Bunun için xx:xx:xx:xx:xx:xx şeklinde olan 48 bitlik MAC adresi ortadan ikiye ayrılır ve 16 bitlik FF:FE adres uzayı eklenir. 2. 64 bit haline getirilen adres uzayının 2'lik tabanda soldan 7.biti değiştirilir. Yani soldan 7.bit 0 ise 1, 1 ise 0 olur. 00:2A:00:3F:2A:1C MAC adresine sahip bir bilgisayarın alabileceği IPv6 adresinin konak adresini bulalım. Yani 7.bit 0 ise 1, 1 ise 0 yapalÄ±m. MAC-->Ortama erişim kontrol düzeyi -Veri Link Transferin alt katmanıdır aynı zamanda "Media Access Control" diye tanınmaktadır. OSI modelinin Veri Link Transfer Katmanınınalt katmanı olan Fiziksel Katmanda görev alır. MAC adresleme ve kanallara erişimi kontrol etmek için mekanizmalar sağlar. Bu da birden fazla terminalleri veya erişim noktaları birbirleri ile çoklu ağ ortamında iletişim kurmasını sağlar. MAC aslında alt katmanı olan LLC (Mantıksal Bağlantı Kontrolü) ve OSI modeli nin Fiziksel (ilk) seviyesi arasında bir arayüz görevi görür ve bir çoklu ağdaki tam çift yönlü mantıksal kanalı taklid eder. IEEE standartları tanımlayan 48-bit (6 sekizli) MAC adresi,dört parçaya bölünür. İlk üç sekizli 24-bit içeren Organizasyonun benzersiz tanımlayıcı (OUİ) veya üreticinin İEEE den aldığı adres ten oluşur. Sadece alt 22 bit (bit) kullanılır diğer ikisini özel bir anlamı vardır : Sonraki üç oktet aygıtın her bir örneğin imalatçı tarafından seçilmektedir.SNA (Systems Network Architecture) ağları hariç.Böylece,dünya genelinde benzersiz olan MAC adresleri genel olarak aygıta bu şekilde eklenir.Ağ yöneticisi seçtiğiniz cihazın kendi MAC adresi yerine başka bir adres belirleme yeteneğine sahiptir.Böyle bir yerel olarak yönetilen MAC adresi keyfi olarak seçilir ve Oui hakkında bilgi içeremez.Adresin yerel olarak uygulanan adres olup olmadığını öğrenmek için adresinin ilk sekizli karşılık gelen bitlerine bakılır. Aşağıdaki komutu kullanarak ağ aygıtlarının MAC adresi öğrenilebilir: MAC katmanının adresleme mekanizmasına fiziksel adresleme ya da MAC adresleri denir.MAC adresi benzersiz bir seri numarası olan,imalat sırasında her ağ aygıtı için atanır ve dünyanın diğer ağ aygıtlarıyla belirlemenize olanak sağlar.Alt ağdaki tüm cihazların farklı MAC adrese sahip olacağı ve bir alt ağ içinde Subnetwork bir hedefe veri paketlerinin dağıtılmasını sağlamak için garanti yoldur.Aslında içinde birkaç segmentleri,birbirlerine bağlı tekrarlayıcı,hub,köprü veya anahtarları barındıran fiziksel ağda da MAC adresleri kullanılabilir(ancak yönlendiricilerin hariç).Yönlendiriciler birden çok alt ağa bağlayabilmektedirler.Örnek:Ethernet Ağını kablosuz yerel alan ağı(WLAN)ve WLAN adaptörleri ile genişletilmiş erişim noktalarına sahip bir fiziksel ağa dönüştürürüz ve üretilen 48-bitlik MAC adresleriEthernet in ürettiği ile aynıdır. Kablolu ağlar için ortak çoklu paket erişim protokollere örnek şunlardır: Kablosuz ağlar da kullanılabilir ortak çoklu paket erişim protokolleri şunlardır: Daha ayrıntılı bilgi için Channel access method Aerodinamik (otomobil) Aerodinamik, genel anlamda havanın kuvvetsel etkilerini inceleyen bilim dalıdır. Katı bir cisim etrafında akan hava veya hareketsiz duran hava içinde hareket eden katı cisim söz konusu olduğunda hava, aerodinamik kanunlarına uygun davranır. Havanın göreli hareketinden kaynaklanan kuvvetler taşıma ve sürükleme kuvvetleridir. direnç kuvvetleridir. Hava taşımacılığında bu iki kuvvet önemli yer tutarken kara nakil araçları için belli bir hıza kadar sadece direnç sürükleme kuvveti göz önüne alınır. Ancak çok hızlı araçlarda örneğin Formula 1 yarış arabalarında taşıma kuvveti (aracın yol tutuşuyla ilgili olarak) dikkate alınması gereken değerlere ulaşır. Kuvvetler, hızın karesi ile orantılıdır. Üretici firmalar, araçlarının insanın ayağını yerden kesmek yanında yüksek sürat, yüksek taşıma kapasitesi, ekonomi gibi üstün performans özelliklerine sahip olması gerektiğini fark ettiklerinden bu yana bir yandan motor tarafından sağlanan gücü artırma, diğer yandan da aracın sistemlerindeki ve bilhassa hava direncinden kaynaklanan kayıpları minimize etme yolları aramışlardır. İlk binek otolarının bir telefon kulübesinden farkı yok iken günümüzdeki otomobil üreticileri araçlarının daha iyi aerodinamik özelliklere sahip olmaları amacıyla köklü form değişikliklerine gitmişlerdir ve bu konudaki Ar-Ge çalışmalarına büyük önem vermektedirler. Özellikle rekabet piyasasında daha geniş yer hedefleyen üreticiler araçlarının ekonomikliğini artırırken, ekonomikliği artırmada en büyük engel olan hava direnç kaybını azaltmak için bu tür araştırmalara gelirlerinin büyük miktarını ayırmaktadırlar. Kara nakil araçlarında motorca üretilen güç hava direnci ve sistem içindeki kayıpları dengeler. Bu kayıplar : Düşük hızlarda hava direnci diğer kayıplar yanında oldukça düşük mertebelerdedir. Ancak hız 30-40 km/h değerine ulaşınca hava direnci önem kazanır. Bunun sebebi hava direncinin hızın karesiyle doğru orantılı olarak artmasıdır. Geometrik boyutları araç dış formuna bağlı direnç katsayısı (cw) belli olan bir araca herhangi bir hızda etkiyen direnç kuvveti hesaplanabilir. Örnek olarak ; hızı 30 m/sn (108 km/h) olan bir aracın rüzgara dik kesit yüzeyi 3m'kare olsun. Aracın direnç katsayısı Cw =0,45 ise bu araca etkiyen direnç şu şekilde bulunur : D=0,5 x d x Cw x A x VÂ² Burada; Bu kuvvet 80 kg ağırlığında bir kütleyi havaya kaldırmak için gerekli olan kuvvete eşittir. Cw değeri bir cismin dış formu sebebiyle düzgün doğrusal akım içinde oluşturduğu süreksizlik ve girdaplar gibi akım bozuntularının sonucu ortaya çıkar. Dış form itibarıyla cisim ne derece az bozuntuya sebep olursa direnç katsayısı ve buna bağlı olarak direnç kuvvetide o derece küçük olur. Görüldüğü gibi hızı ve geometrik boyutları belli olan bir aracın hava direnç kaybını azaltmanın tek yolu aracın dış formuna bağlı olan direnç katsayısı Cw'yi azaltmaktır. Cw değerinin azaltılması : anlamÄ±na gelir. Binek araçları için ekonomi açısından ikinci şık yarış arabalarında ise yüksek performans hedeflendiğinden birinci şık Cw değerinin önemini ortaya koyar. Direnç katsayısı Cw'nin azaltılabilmesi için araç formları gün geçtikçe aerodinamikteki adıyla damla formuna benzetilmeye çalışılmaktadır. Damla formunun özelliği doğrusal akımda bilinen en az bozuntuya sebep olan yapı olmasıdır. Aracın kaportası çevresinde akan havanın mümkün olduğunca kesintisiz ve pürüzsüz bir yüzey etrafında akması sağlanarak direnç katsayısı daha da düşürülebilmiştir. Bu amaca yönelik araçlarda kapı camlarının ve farların kaporta ile bir yüzeyde dizayn edilmesi, ön ve arka camların daha yatık dizayn edilmesi, yan aynaların formunun aerodinamik özellik taşıması, lastik oyuklarının genişletilmiş çamurluklarla örtülmesi, ön ve arka tekerlekler arasına etekler yerleştirilmesi, ön panel altına hava kesiciler ( airdam ) yerleştirilmesi, jant kapaklarının mümkün olduğunca aerodinamik yapıda imal edilmeleri, aracın altındaki düzgünsüzlükleri alt kaplama takviyesi ile kamufle edilmesi gibi önlemlere rastlanmaktadır. Günümüzde yukarıda bahsettiğimiz önlemler sayesinde direnç katsayısı ; dek düşürülebilmiştir. Hava akımı içinde akım yönüne dik olarak tutulan bir levha için bu değer 1.28, paraşütte 1.70, tabanca mermisinde 0.3, futbol topunda 0.29, yolcu uçaklarında 0.25, bomba ve yedek yakıt tankı taşımayan savaş uçaklarında 0.20 civarındadır. Bu arada laboratuvar çalışmalarında bulunan sonuçların normal trafikte tespit edilenler ile uyuşmaması çoğunlukla rastlanan haldir. Çünkü araca etkiyen yan rüzgar, yük durumu vb. faktörler direnç katsayısına doğrudan tesir ederler. Açık bir pencere, bagajdaki 20 kg'lık fazla yükün oluşturduğu yere yaklaşma veya kullanılan lastiklerin daha kalın olanlarıyla değiştirilmesi gibi hallerde direnç katsayısı değeri %10-12 artış gösterir. Küçük gibi görünen bu artışın ise yakıt sarfiyatının %5 yükselmesine neden olduğu tespit edilmiştir. Aracın altındaki düzgünsüzlüklerin alt kaplama ile kamufle edilmesi halinde cw değeri 0.045 düşüş gösterir.Ön ve arka camların eğik dizayn edilmesi, aracın iç kısmını etkileyen güneş ışığı miktarının artmasına neden olur. Bunun doğuracağı yüksek sıcaklık problemine çözüm olarak cam imalatçı firmalar renksiz iki ince cam tabakası arasına altın veya gümüş metalden mikron mertebesinde film sıvayarak güneşin görünür dalga boyundaki ışınlarını geçiren fakat enfraruj ışınlarını yansıtan camlar geliştirmişlerdir. Bunun maliyeti ise normal cam maliyetinin % 50 üzerindedir. Cw değerini azaltma çalışmalarının sonucu olarak şu söylenebilir : Geliştirilen farklı önlemler sayesinde direnç kaybı oldukça düşürülebilmiştir ve hatta daha da düşürülebilir ancak bu amaç için uygulanacak ilave önlemlerin doğurabileceği maliyet artışı cw değerinin küçültülmesi sonucu ortaya çıkacak avantajı aşacağından bu gibi önlemler şimdilik sadece deneme, geliştirme ve yarış gibi özel amaçlı araçlara uygulanabilmektedir. Binek otolarında cw değeri 0.25 ile 0.6 arasında değişirken bu tür numunelerde cw değeri 0.20'ye düşebilmektedir. Bu konuda rekor 0.182 ile Mercedes'in C111 serisinin 1985'te geliştirdiği C111/4 modelindedir. Zaman değerlerini alt üst 1936 yapımı geliştirilmiş Mercedes W125 0.20'lik cw değeri ile damla formuna en yakın araçlardan biridir. Tayfun veya hortum gibi şiddetli rüzgarların tehlikeli olmalarının bir nedeni çok alçaktan eserek yukarıya doğru basınç oluşturup herhangi bir kütleyi havaya savurmasıdır. Benzer bir etki de hızlı kullanılan otomobillerde oluşmaktadır. Bu etki aracın üstünde oluşan emme, altında oluşan kaldırma kuvvetiyle daha çok artmaktadır. Yüksek hızlı araçlarda aracın üst kaporta yüzeyinin kambur olması doğrusal akım karakteristiği taşıyan hava akımının ( V ) bu bölgede eğrilik sebebiyle hareket yönüne dik bir hız bileşeni kazanmasına ( V2 ) neden olur. Böylece yeni bileşen sayesinde daha büyük değere sahip bir bileşke hız vektörü ( Vb ) ortaya çıkar. Hızdaki artışa paralel olarak aracın üstündeki basınç düşer. Aracın üstünde oluşan basınç düşmesi araca yukarıdan emme etkisi yapar. Bu etki oluşurken bir yandanda aracın altından giren hava aracı yukarıya kaldırmak için basınç uygulamaktadır. Bu kaldırma ve emme kuvvetleri aracın tekerleklerindeki ağırlık kuvveti etkisini azaltarak kumandanın zorlaşmasına bilhassa viraj halinde aracın kolaylıkla savrulmasına ve hatta yerden havalanıp takla atmasına neden olur.Bu sebeple yarış otomobillerinin alt yapısına eğrilik verilerek yere basma kuvvetini artırmaya çalışılmıştır. Buna rağmen tam bir başarı sağlanamamıştır. Şöyle ki : olanca hızıyla giden bir yarış arabasını rüzgar piste adeta yapıştırır, öte yandan arabanın karoseri rüzgar direncini asgariye indirecek şekilde biçimlendirilmiştir. Rüzgar bir yandan arabayı piste yapıştırırken, öte yandan arabanın altında oluşan hava cereyanı bir karşı güç oluşturur. Öndeki otomobile fazla yanaşan bir yarış arabasının üzerindeki rüzgar baskısı azalır, çünkü rüzgarın esas baskısını öndeki otomobil karşılar. arkadaki otomobilin sürati artar ancak ön tekerlerin piste olan teması zayıflar. Bu durumda saatte 300 km hızla giden araç birdenbire açıkta kalıp esen rüzgarla karşı karşıya geldiğinde arabanın altından giren hava tekerlerin yerle olan temasını keser ve aracı havalandırır. Normal binek araçlarında tehlike bu boyutlarda olmamaktadır yine de savrulma riski vardır. Porsche 1966'dan 1969'a kadar ürettiği 911 marka araçlarda ağırlık artırımı yaparak soruna pratik bir çözüm bulmuştur. Saatte 225 km hızla giden araçlarının ön tarafına döküm demir sağ ile sol tarafa birer akü koyarak aracın yere yapışmasını sağlamıştır. Teknik açıdan daha akıllıca çözüm ise spoiler kullanımı ile gelmiştir. Kelime anlamıyla spoiler bozucu veya dağıtıcıdır. Yapılan laboratuvar araştırmalarında aracın üstünden akan hava akımının kaportayı terk ettiği arka bölüme konulan spoiler bu bölgenin arkasında oluşturduğu hız düşüşü ve buna bağlı olarak ortaya çıkan basınç artışının araca ilave itme kuvveti sağladığı veya diğer bir deyişle aracın hava direnç kaybını azalttığını ortaya koymuştur Aracın ön tarafına konulan spoilerin ise rüzgarı yönlendirerek yukarı doğru basınç yapmasını ve böylece otomobilin ön kısmının havalanmasını engellemektedir. Memorat Memorat bir insanın yaşadığı ve çeşitli sebeplerle izahı yapılamayan olağanüstü an ya da hikâye manasını taşır. İzahının yapılamamasının sebeplerinin başında çok kişisel yaşanımlar olmaları gelmektedir. Çoğu kez bir tanığı bulunmamakla birlikte bazen olay sadece tanıklar için olağanüstüdür. Mesela öleceğini söyleyen bir insanın ölüvermesi gibi. Bu ölüme tanık olanlar için olağanüstü bir durumdur. Memorat konusu "halk inançları" ve "efsaneler" araştırmalarının bir alt bölümü olarak ele alınmaktadır. Özkul Çobanoğlu tarafından hazırlanan "Türk Halk Kültüründe Memoratlar ve Halk İnançları" (Akçağ, Ankara 2004) adlı eserde memoratlar Türkçede ilk kez bağımsız olarak ele alınmıştır. Bu konuda başka bir kaynak olarak Fuzuli Bayat, Türk Şaman Metinleri (Efsaneler ve Memoratlar), Piramit Yayınları, İstanbul 2004. adlı eser anılabilir. Karabasan, cinler, yatırlar, büyü, nazar, UFO gibi konular memorat olarak da tanımlanabilirler. Bunun yanı sıra giydiğiniz bir elbisenin size uğur getirmesini anlatabilirsiniz, ancak izahı olmaz. I. William I. William (İngilizce: "William of Normandy", Fransızca: "Guillaume de Normandie"; 1028? – 9 Eylül 1087), 1035-1087 yılları arasında Normandiya Dükü ve 1066-1087 yılları arasında İngiltere Kralı olarak görev yapmıştır. Şu anki adlandırmada William; II. William olarak Normandiya Dükü ve "I. William" olarak da İngiltere Kralı olarak görülmektedir. Ayrıca Fatih William ("William the Conqueror" ve "Guillaume le Conquérant") ve Piç William ("William the Bastard" ve "Guillaume le Bâtard") olarak da bilinmektedir. I. Robert ve Herleva'nın tek oğludur, William gayrimeşru olarak Falaise'de, Fransa'nın bir parçası olan Normandiya'da doğmuştur. William İngiltere'yi istila etmiş, 1066 yılında Hastings Muharebesi'ni kazanmış ve İngiliz ayaklanmalarını bastırarak, İngiltere'nin Normanlar tarafından fethini gerçekleştirmiştir. William'ın güvenilir hiçbir portresi bulunamamıştır. Hastings Muharebesi'nden sonra İngiltere'de kalıcı bir politika izlemiştir. William ve karısı Mathilde de Flandre'nin en az dokuz çocukları olmuştur. Oğulların doğum sırası bilinmektedir, ancak hiçbir kaynak kızlarının doğum sırasını belirtmemiştir. William'ın gayri meşru çocuğu olduğuna dair hiçbir kanıtı yoktur. Virgül Virgül (,) bir noktalama işaretidir. Eş görevli sözcük ya da sözcük gruplarının arasında kullanılır. Sıralı cümleleri ayırmada kullanılır. Hitap ve seslenme sözcüklerinden sonra kullanılır. Yazışmalarda, başvuru yapılan makamın adından sonra kullanılır. Ara söz ve ara cümlelerin, başında ve sonunda kullanılır. Sayılarda, ondalık bölümü ayırmak için kullanılır. Tırnak işareti içine alınmamış alıntı cümlelerden sonra kullanılır. Bir olayın yer ve zamanı belirtilirken, yer adını tarihten ayırmak için kullanılır: Adlaşmış sıfatlardan ve anlamca karışan öğelerden sonra kullanılır. “Evet, hayır, peki” vb. sözcüklerden sonra kullanılır. Ünlem sözcüklerinden sonra virgül kullanılabilir. “ve, veya, ya da” gibi sözcüklerden önce ve sonra virgül kullanılmaz. İkilemelerin arasında virgül kullanılmaz. Virgül (anlam ayrımı) Virgül sözcüğünün farklı anlamları ve kullanımları vardır: Açık Radyo Açık Radyo, 13 Kasım 1995 tarihinde İstanbul ili ve çevresine yayın yapmak amacıyla açılmış olan bölgesel, bağımsız ve kâr amacı gütmeyen radyo istasyonu. İstanbul ve çevresine FM 94.9 bandı üzerinden yayın yapmaktadır. Kendisini "popüler olmayan, sanat kaygısı, taşıyan, farklı görüşlerin yer aldığı bir platform" olarak tanımlar. Kurulduğu tarihten bu yana sloganı ""Kâinatın tüm seslerine, renklerine ve titreşimlerine Açık Radyo"" olmuştur. Açık Radyo'da toplumun çeşitli kesimlerinden, meslek dallarından gelen, ücret almadan gönüllü olarak programlar yapan, asıl mesleği radyoculuk olmayan kişiler çalışmaktadırlar. Örgütlenme yapısı, programlarının içerikleri, gönüllülük esası ile programlar üretilmesi gibi özellikleri nedeniyle bir alternatif radyo kanalı olarak değerlendirilmektedir. Radyo kanalı, 92 ortağın tamamının yaklaşık olarak eşit paylara sahip olduğu anonim şirkete aittir. Türkiye'de yasalara göre tüm radyo ve televizyonların anonim şirket olmak zorunluluğu olması nedeniyle bir anonim şirket olarak kurulmuştur ancak kar amacı gütmez. Kâr amacı gütmeyeceği maddesi genel kurul kararıyla şirketin ana sözleşmesine de yazılmıştır. Sermaye kaynağı açısından devlet ya da belediye ödeneklerinden yararlanmamaktadır. Radyo, dinleyici desteği ile yayın hayatını sürdürmektedir. Hissedarların tümünde bulunan ortaklık belgesinde, Abidin Dino'nun -1’den 100’e kadar numaralanmış– “Tuğralar” serisi litografilerinden birisinin bulunmaktadır. Bu litografilerin arkasında ise; ""Özgür, bağımsız, demokratik” haysiyetli, duyarlı ve sıradışı bir radyo kurma projesine, 1995’te verdiğiniz desteğin Türkiye’de yeni projelere örnek olması dileğiyle..."" yazmaktadır. Haftanın 7 günü ve 24 saat boyunca kesintisiz yayın yapan Açık Radyo'da hali hazırda 210 programcı tarafından 147 ayrı program yapılmaktadır. Yayına başladığı gündem bu yana, toplam 1200'e yakın programcı 1100'e yakın program gerçekleştirmiştir. Türkiye dışından gelen programcılara da yayın yapma hakkı tanımış ve bu kapsamda, dünyanın çeşitli ülkelerinden gelen yabancılar, radyo kanalında program yapma imkanını bulmuşlardır. Radyo kanalındaki programlara günde en az üç kişi veya kuruluş temsilcisi konuk olmuş ve olmaya devam etmektedir. Açık Radyo'daki programların yaklaşık üçte ikisini müzik, üçte birini sözel programlar oluşturmaktadır. Sözel programların odaklandıkları çok çeşitli konulardan bazıları sosyoloji, edebiyat, insan dışı türler, tarım, kentsel dönüşüm, mimarlık, kadın, çocuk, iklim değişikliği olarak örneklenebilir. Açık Radyo'nun 2005 yılından beri düzenlediği, üniversite öğrencilerine açık radyo programı yarışmasıdır. 2005 yılında "Dünyayı Değiştir" ve 2006 yılında "Oyuna Davet" adlarıyla düzenlenmiştir. 2005 yılında yapılan yarışmayı Özgün Çalışkan, Emre Bağdatoğlu ve Hakan Sakarya, birincilik ödülüyle kazanmış olup, 6 ay boyunca "Leblebiden Leb'e" adlı programı yapmaya hak kazanmışlardır. 2006 yılında yapılan yarışmada ise birincilik iki ayrı program tarafından paylaşılmıştır: Emre Can Korkmaz, Alpay Yıldız, Nezir Kılıç, Tuğçe Ertan tarafından sunulan Normale Dik Açı ve Çağrı Akyurt, Anıl Çelik, Güneş Seymen tarafından sunulan 8-Bit. 1995 - 2020 yılları arasındaki yayın süresi içinde, Açık Radyo ve Açık Radyo programcıları çok sayıda ödüle lâyık görülmüştür. Bunlardan bazıları şunlardır; Duat Duat, Mısır mitolojisinde yer altı dünyasıdır. "Tuat", "Akert" veya "Amenthes" olarak da anılır. İnanca göre gece boyunca Güneş battığı batıdan doğuya doğru Duat'ta yolculuk eder. Ayrıca Duat ölü ruhların Osiris tarafından yargıladığı yerdir. Bu yargılama Hakikat'i temsil eden bir tüy yardımıyla yapılır. Günahları nedeniyle ağır gelen ruhlar Ammit tarafından yenir. Nebu Nebu, Antik M覺s覺r'da alt覺n覺n simgesi. Antik Mısırlılar altının yok edilemez ve cennetsel, ilahi bir metal olduğuna inanırlardı. Güneş tanrısı Ra'ya sıklıkla bir altın dağı olarak gönderme yapılırdı. Ayrıca Kraliyet Mezarı ""Altın Evi"" olarak bilinirdi. Eski Krallığın firavunları "Altın Horus" olarak anılırdı. Tanrıların derisinin altından olduğu söylenirdi. Rational Rose Rational yazılım 2003 yılında IBM tarafından satın alınana kadar bağımsız bir şirketti. Yazılım geliştirme, modelleme konusunda birçok ürünü bulunmaktadır. Rational yazılım 1980/1981 yıllarında Paul Levy ve Mike Devlin adlı 2 yazılım geliştirme uzmanı tarafından kurulmuştur. Normoblast Normoblast (veya eritroblast) hâlâ hücre çekirdeği barındıran bir alyuvar (eritrosit) tipi. Normal bir eritrositin anlık öncülüdür. Bir normoblastın gelişimi dört evreye ayrılır: Pronormoblast, Bazofilik normoblast, Polikromatik (veya "polikromatofilik") normoblast, Ortokromatik (veya "ortokromatofilik") normoblast. Histiosit Histiosit insan bağışıklık sisteminin bir bölümünü oluşturan hücre. Histiositler kök hücrelerin çoğalması ile kemik iliğinden türer. Kemik iliğinde oluşan hücreler kana monosit olarak geçerler. Kan ile vücudu dolaşır ve çeşitli organlarda farklılaşarak histiositlere dönüşürler. Histiositler fagositik özellik gösterirler Gökhan Güleç Gökhan Güleç, (d. 25 Eylül 1985, İnegöl) forvet mevkiinde oynamış Türk eski millî futbolcudur. İnegölspor'da profesyonel futbol hayatı başladı. Daha sonra Gaziantepspor takımına transfer olup orada 2 sezon yedek bekledikten sonra Jean Tigana onu genç millî takımda görüp beğenmiştir. 2005/2006 sezonunu devre arasında Gaziantepspor'dan Beşiktaş'a transfer oldu. 2007/2008 sezonunda teknik direktör Ertuğrul Saglam'ın gelmesiyle bir yıllığına Denizlispor'a kiralanmış ancak kulüple yaşadığı sorunlar nedeniyle sezon bitmeden sözleşmesini fesh etmiştir. 2008/2009 sezonunda Bursaspor'a transfer oldu. Bursaspor'da geçirdiği bir sezondan sonra 2009 -2010 sezonunda ise Kasımpaşaspor'a transfer oldu. 2012-2013 sezonunda 1. Lig ekiplerinden Şanlıurfaspor'a transfer olmuştur. 10 kez Türkiye U-20 ve 6 kez Türkiye U-21 olmak üzere 16 kez genç millî takımlarda forma giymiştir ve bu müsabakalarda dört gol kaydetmiştir. Yeni İskoçya Yeni İskoçya. Kanada'nın güneydoğu kıyısında kurulmuş olan Nova Scotia (Fransızca: Nouvelle-Écosse), Doğu Kanada ve Maritimes bölgesindeki eyâletler içinde en büyük nüfusa sahip olanıdır. Başkent Halifax, Maritimes bölgesinin de kültürel ve ekonomik merkezi olma niteliğine sahiptir. 55,284 km² olan yüzölçümüyle Nova Scotia, Kanada'nın en küçük ikinci eyâletidir. 937,889 Nova Scotia'lının (ya da daha az resmî bir şekilde, Bluenoser'lar) yaşadığı eyâlet, aynı zamanda en düşük nüfusa sahip üçüncü Kanada eyâletidir. Latince olan ismi, Yeni İskoçya anlamına gelmektedir. Nova Scotia ekonomisi, günümüzde de büyük oranda doğal kaynaklar üzerine kurulu olsa da, son dönemde ekonomide çeşitlilik göze çarpmaktadır. Geleneksel endüstriler olan balıkçılık, madencilik, ormancılık ve tarım önemlerini korumakla birlikte, günümüzde bunlara turizm, teknoloji, film prodüksiyonu, müzik ve diğer kültürel endüstriler katılmıştır. Avrupalıların bölgeye varmasından önce, burada yaşayan Mi'kmaqlar, bölgeyi "Gespogwitg" olarak isimlendiriyorlardı. 1604'te, Fransız kolonistleri Florida'nın kuzeyindeki ilk kalıcı yerleşim bölgesini Port Royal'de kurmuşlardır; ve bu yerleşim Acadia olarak bilinmektedir. 1713 ve 1760 yılları arasında bölgenin kontrolü Britanya İmpraratorluğu'nun eline geçmiştir ve 1749'da başkent Halifax'ı kurulmuştur. Nova Scotia, 1867 oluşturulan Kanada Konfederasyonunun kurucu eyâletlerinden biridir. Bu eyaletin en önemli sembollerinden biri de Donald Marshall'dır. Bobô Deivson Rogério da Silva ya da kısaca Bobô (9 Ocak 1985, Gravatá, Brezilya), Santrafor mevkinde görev yapan Brezilyalı futbolcudur. 1995 yılında, 10 yaşındayken Brezilya'nın Corinthians takımında futbola başlayan Bobô, 2003 yılında sezonunda 18 yaşında profesyonel oldu. 23 Temmuz 2003'te Bahia karşısında ilk maçına çıktı. İlk sezonunda 13 maçta forma giydi. Takım 2003 sezonunda başarılı bir performans gösteremedi. Sonraki sezon Bobô sadece 4 maçta forma giyebildi. Ancak Brezilya Kupası maçlarında kadroya alındı ve 3 maça çıktı. 2005 sezonunun özellikle ikinci yarısında daha çok forma giydi. Ligde ilk golünü 15 Mayıs 2005'te yedeklerden oyuna dahil olduğu Paranaense maçında kaydetti. 21 Temmuz'da ikinci golünü Paysandu takımına, yine yedeklerden dahil olup atarken, kırmızı kart görerek maçı tamamlayamadı. Corinthians, sezonu Brezilya Ligi şampiyonu olarak tamamladı. Bobô, 2005'te Brezilya sezonunun bitmesiyle birlikte 20 yaşında, Corinthians'tan takım arkadaşı Marinho'nun da bir süre forma giydiği Beşiktaş'a kiralandı. 10 Şubat 2006'da Diyarbakırspor ile oynanan lig maçında Türkiye'deki ilk lig maçına çıktı. Deplasmanda oynanan maçta, Bobô 6. dakikada golle tanıştı. Maçı Beşiktaş 3-1 kazandı. 14 lig maçında 5 gol kaydetti. Beşiktaş, lig 3.sü oldu. Türkiye Kupası'nda ise 7 maçta forma giyen Bobô, 4 gol attı. Final maçında da uzatmalara dahil olmak üzere 120 dakikada sahada kaldı. Beşiktaş, Fenerbahçe'yi 3-2 yendi ve Bobô, Türkiye'deki ilk kupasını kazanmış oldu. Beşiktaş'taki performansı beğenilerek 2006-2007 sezon başında Corinthians'tan bonservisi 2 Milyon ABD doları karşılığında alındı. 2006-2007 sezonuna Türkiye Süper Kupası şampiyonluğu ile başladı. Sezon içinde 27 maçta 11 gol kaydetti ve takımının lig ikincisi olmasında büyük katkı sağladı. 5 Kasım 2006'da Antalya'da oynanan Antalyaspor-Beşiktaş maçında Türkiye'deki ilk hat-trick'ini kaydetti. Maç 4-4 berabere bitti. Bunun dışında Beşiktaş'ın Gaziantep'i 2-1 yendiği maçta da iki golle takıma galibiyeti getirdi. Türkiye Kupası'nda da başarılı bir performans gösterdi. Beşiktaş'ın Bucaspor'u deplasmanda 5-1 yendiği, çeyrek finallerde ise Manisaspor karşısında İnönü Stadı'nda alınan 4-0'lık galibiyetlerde ikişer gol kaydetti. Yarı finalde Beşiktaş, ilk maçta Fenerbahçe'yi, Bobô'nun attığı golle 1-0 yendi. Kupa finalinde Kayseri Erciyesspor ile karşılaşan Beşiktaş, uzatmalara giden maçı Bobô'nun 101. dakikadaki kafa golüyle kazandı ve bir Türkiye Kupası'nın daha sahibi oldu. Bobô, kupada attığı 7 golle, Fenerbahçe'li Semih Şentürk ile kupada gol krallığını paylaştı. Aynı sezon ilk kez Avrupa sahnesine çıkan Bobô UEFA Kupası 3. ön eleme turu ikinci maçında CSKA Sofya takımına gol atarak gruplara kalınmasına büyük katkı sağlamıştır. Bobô, gruplarda Dinamo București'ye de bir gol atmıştır. 2007-2008 sezonunu Beşiktaş, Fenerbahçe ile oynadığı Süper Kupa finaliyle açtı. 14. dakikada Deivid'in golüne 6 dakika sonra Bobô cevap verse de 85. dakikada Mateja Kežman'ın attığı golle Beşiktaş, kupayı kazanamadı. Bobô geçirdiği bir sakatlık nedeniyle bu sezon önceki sezon kadar fazla forma giyemedi. Buna rağmen ligde 21 maçta 10 gol kaydetti. 20 Kasım 2007'de Trabzon'daki Hüseyin Avni Aker Stadyumu'nda seyircisiz oynanan maçta, Beşiktaş ve Trabzonspor karşı karşıya geldi. Beşiktaş, 6. dakikada 2-0 yenik duruma düşse de 25. dakikada durumu 2-2'ye getirdi. 72. dakikada Bobô attığı golle Beşiktaş'ı 3-2 öne geçirdi. Bobô'nun golünden 7 dakika sonra Beşiktaş kalecisi Rüştü Reçber kırmızı kartla oyundan atıldı. Bobô, Rüştü'nün yerine kaleye geçti ve maçı gol yemeden tamamladı, böylece Beşiktaş maçı kazandı. Beşiktaş tarihinde Metin Tekin ve Daniel Pancu'dan sonra kaleye geçen üçüncü hücum oyuncusu olarak tarihe geçmiştir. Türkiye Kupası'nda ise önceki iki sezonki şampiyonluğunu koruyamayan Beşiktaş'ta, Bobô 3 maçta 1 gol kaydetti. Bu sezon Bobô ilk kez UEFA Şampiyonlar Ligi'nde forma giydi. Elemelerde Moldova ekibi FC Sheriff ile oynanan ikinci maçta deplasmanda 2 gol kaydetti. Elemeler dahil olmak üzere 10 maçta da forma giydi. 82. dakikada Liverpool'a attığı golle Beşiktaş'ın maçı 2-1 kazanmasını sağladı. 88. dakikada bu sefer Olympique de Marseille'ya attığı golle Beşiktaş maçı 2-1 kazandı. Ancak takım bir üst tura yükselemedi. Bobô, 2008-2009 sezonunda 34 maçın 32'sinde forma giyerek, Türkiye'de bir sezonda en çok lig maçına çıkma rekorunu yarattı. Ligde 11 gol kaydetti. Sezon sonunda Süper Lig şampiyonu oldular. Bobô, kupada ise 8 maçta 7 gol kaydetti ve bir kez daha Türkiye Kupası'nda gol kralı oldu. Kupa finalinde Fenerbahçe ile oynayan Beşiktaş, maç 1-1 devam ederken, 57. ve 75. dakikada Bobô'nun kaydettiği gollerle öne geçti. Maçı 4-2 kazanan Beşiktaş, Türkiye Kupası'nı da bir sezon aradan sonra kazandı. Beşiktaş'ın başarısız UEFA Kupası serüveninde ise ilk turda NK Široki Brijeg'i 4-0 yendikleri maçta bir gol attı. Bobô, sezona Süper Kupa finaliyle başladı ancak gol atamadığı maçta Beşiktaş, Fenerbahçe'ye 2-0 yenilerek kupayı kaybetti. Ligde 29 maçta 12 gol atıp, kendi lig rekorunu kırdı, ancak Beşiktaş, çok başarılı bir sezon geçiremedi ve ligde 4. oldu. Türkiye Kupası'nda da hayal kırıklığı yaşatan Beşiktaş, grupları geçemezken, Bobô kupada bir gol kaydetti. Şampiyonlar Ligi'nde bir kez daha forma giyen Bobô, 6 grup maçının 5'inde forma giydi ve CSKA Moskova'ya bir gol kaydetti ancak Beşiktaş gruptan çıkamadı. 2010-11 sezonuna da takımın değişmez elemanlarından biri olarak başlayan Bobô, ilk 7 lig maçında 6 gol atmayı başardı. UEFA Avrupa Ligi'nde mücadele eden Beşiktaş'ta Bobô, Víkingur Gøta'ya 2 gol, Rapid Wien ve FC Porto'ya da birer gol attı. Top sürüşü çok iyi olan kolay kolay yıkılmayan son vuruşları etkili olan oyuncu. Ayrıca ceza alanı içinde ani dönüşleriyle bulduğu gollerle tanınmıştır. Ayrıca Bobô Beşiktaş tarihindeki en golcü yabancı futbolcu olarak Beşiktaş tarihine geçmiştir.Beşiktaş formasıyla 200.resmi maçına çıkan Deivson Bobô, 200.maçında Sivasspor ağlarını 1 kez havalandırdı. Bonservisi elinde bulunan Bobô, tercihini ülkesi Brezilya takımlarından Cruzeiro'den yana kullanmıştır. Bobô 11 Haziran 2012 Tarihinde Kayserispor takımı ile anlaşmıştır ve 9 numarayı hak etmiştir. Gaziantepspor ile yapılan hazırlık maçında oynayıp 80. dakikada gol atıp Kayserispor lehine skoru 3-1 yaptı.Böylece Bobô Kayserispor'daki ilk hazırlık maçını Gaziantepspor'a karşı oynayıp Kayserispor'un 3-1 kazanmasına yardımcı olmuştur. İkinci hazırlık maçında La Spezia Calcio takımına karşı takımının ilk 2 golünü atmıştır. Bobô, Kayserispor ile ligde oynadığı maçlarda 2012-2013 sezonunun ilk yarısında toplam 9 gol atmıştır. Kayserispor, Bobô'nun gol attığı maçlarda 3 galibiyet, 1 beraberlik, 2 yenilgi almıştır. Berabere kalınan Fenerbahçe maçında takımını 83. dakikada öne geçirmesine rağmen 90.dakikada beraberlik golü atılmıştır. Bobô 2012-2013 sezonunda 31 maçta 18 gol atmış, 5 de asist yapmıştır. Yaşadığı sakatlık nedeniyle sezonun ilk yarısını büyük ölçüde kaçıran Bobô, bu süre içerisinde 5 maçta görev alabilmiş ve ilk devrenin son maçında Fenerbahçe'ye karşı attığı golle bu sezonun kendi adına ilk golünü atmıştır. Bu gol, futbolcunun Türkiye kariyerinde Fenerbahçe'ye attığı 8. gol olmuştur. 13 kez millî takım forması giyen Bobô bu maçlarda 7 gol atmayı başarmıştır. 2005 yılında Hollanda'da yapılan FIFA U-21 Dünya Gençler Şampiyonası kadrosunda yer almış ve dünya üçüncüsü olmuşlardır. Bobô, grup aşamasında Güney Kore ile oynanan maçta 90 dakika forma giymiştir. Son 16'da Suriye ile oynanan maçta 69 dakikada oyundan alınmıştır. Çeyrek finalde Almanya karşısında da ilk 11'de çıkıp 56 dakika sahada kaldı. Yarı finalde Lionel Messi'li Arjantin U-21'e 2-1 yenilerek elendiler. Bobô yarı final maçına da ilk 11'de çıkıp 67 dakika forma giydi. Şubat 2008'da, sakatlanan Alexandre Pato yerine Brezilya A millî takıma seçilen Bobô 4 ve 6 Şubat tarihlerinde yapılan maçların kadrosuna alınmıştır. 19 yaşında, Raquel Strutz adlı Brezilyalı bir bayanla evlenen Bobô'nun, Julia ve Luiza adlı iki kızı, Davi adlı erkek bir çocuğu vardır. Jarkko Oikarinen Jarkko Oikarinen (d. 16 Ağustos 1967), metin tabanlı ilk chat programı olan IRC'nin geliştiricisi. 1988 yılında Oulu Üniversitesi'nde ilk IRC programını yarattı. Doktorasını aynı üniversitede tamamlayan Oikarinen, telekomünikasyon dünyasına yaptığı katkılardan ötürü Dvorak Ödülü'ne de değer görülmüştür. Makrofaj Makrofajlar (Yunanca: "büyük-yiyiciler") dokularda bulunan patojenlerin, ölü gözelerin (hücrelerin), hücresel kalıntıların ve vücuttaki yabancı maddelerin yutulmasından sorumlu hücrelerdir. Makrofajlar doğuştan bağışıklık sisteminin bir bölümüdürler. Makrofajlar monositlerden türer. Monositler kemik iliğinde büyür ve daha sonra kan dolaşımına girerler. Dolaşımdaki monositler enflamasyonun (iltihaplanma) kimyasal aracılarına (medyatörlerine) yanıt verirler. Bu aracılar (medyatörler) tarafından aktive edildiklerinde monositler endotelin içinden geçerler. Endoteli geçtikten sonra, monositlere makrofaj denir. (Bazı monositler özelleşmiş hücrelere farklılaşırlar, dendritik hücreler veya mikrogliya gibi). Makrofajların ana görevi patojenlerin ve ölü dokuların ortadan kaldırılmasıdır. İkincisi, yani nekrotik debrisin ortadan kaldırılması, özellikle süreğen (kronik) yangı durumunda daha önemlidir. Yangının erken evreleri nötrofil granülositlerince kontrol edilir ki yaşlanmış nötrofil granülositler makrofajlarca sindirilir. Ayrıca makrofajlar sindirmek için yapılarına aldıkları patojenlerden parçalar (antijen) salarlar. Bu parçalar yardımcı T hücreleri tarafından tanınır ve yardımcı T hücreleri lenfokin salgılarlar ki bu B hücrelerini uyarır. Böylece B hücreleri o belli antijene özgü (ve böylece patojene özgü) antikor üretir ve salarlar. Bu noktada makrofajlar tekrar rol alırlar, zira makrofajlar özellikle antikorların bağlanmış olduğu hücrelere karşı duyarlıdırlar. Bir makrofaj bir patojeni içine aldığında, patojen bir kofulun içine alırlar daha sonra bu koful bir lizozomla birleşir. Lizozomun için, enzimler ve toksik oksijen bileşikleri ile patojen sindirilir. Fakat, bazı bakteriler, "Mycobacterium tuberculosis" gibi, bu sindirilme metotlarına karşı direnç geliştirmiştirlerdir. Makrofajlarla yakından ilgili kimi hücre türleri: Gözeyutarlığındaki rolleri nedeniyle makrofajlar bağışıklık sisteminin birçok hastalığında yer alırlar. Örneğin, granülomların oluşumunda yer alırlar. Genellikle nadir olarak etkisiz fagositoz ve makrofaj fonksiyonuna dair bazı bozukluklar tanımlanmıştır. Aterosklerozun artan plak lezyonlarının oluşumunda en önemli ve çoğunlukta olan hücreler makrofajlardır. Grip ile savaşırken, makrofajlar boğaza gönderilir. Fakat, grip virüsünü yok edebilecek öldürücü T hücreleri bulunana kadar, makrofajlar yarardan çok zarar sağlar. Grip virüsü bulaşmış boğaz hücrelerini yok etmenin yanı sıra virüs bulamamış komşu hücreleri de yok ederler. Ayrıca makrofajlar İnsan Bağışıklık Yetmezliği Virüsü (HIV - "Human Immunodeficiency Virus") enfeksiyonunda da rol alırlar. T hücreleri gibi, makrofajlara da HIV bulaşabilir ve hatta devam eden virüs replikasyonunun deposu olarak vücutta dolaşabilirler. Harut ve Marut Harut ve Marut, Pers mitolojisinde, Zerdüştlük'te ve Kur'an'da ismi geçen iki melek. Hurdad ile Harut, Murdad ile de Marut arasında bağlantı kurulur. Murdad ile bağlantılı olduğu düşünülen bir başka konu ise Marduk'tur. Avesta'nın bölümlerinden olan Vendidad'a göre Kral Tanrı Ahura Mazda ile Kral Şeytan Ehrimen'in sayısız "asker"ler, "erbaş"lar, "subay' ve "komutan"lardan oluşan orduları bulunmakta ve bunlar birbirleriyle çatışmaktaydılar. Ahura Mazda'nın yanında altı komutan "melek" bulunur. Kralın "yardımcı"ları ve "bakan"ları durumunda, tahtın (Arş) önünde "buyruk" alır ve yerine getirirler. Turan Dursun'a göre Harut ve Marut isimli melekler ile birlikte 4 büyük melek Zerdüştlükten Yahudiliğe, oradan da Hristiyanlık ve İslam'a geçen, Pers mitolojisine ait ruhani figürlerden başkası değildir. William St. Clair Tisdall Harut ve Marut'un Ermeniler'in Hristiyanlık öncesi tapındıkları iki ilahın ismi olduğunu söyler. Onlar tanrıça Spandaramit'in yardımcıları idiler. Yeryüzünün verimliliği ile ilgiliydiler. Bazı eski kaynaklarda, Hristiyan ve Yahudi kaynakları da referans gösterilerek Babil'in düşmüş melekleri olarak da adlandırılırlar. Efsaneye göre melekler, insanların işledikleri günahları görünce kınarlar, Allah "Siz onların yerinde olsanız aynısını yapardınız" der ve meleklerden en iyilerinden ikisi, Harut ve Marut seçilerek Babil şehrine yargıç olarak gönderilir. İslami yazarlarca kabul gören açıklama Harut ve Marut'un Allah'ın emri ile sadece insanlara çeşitli bilgileri ve sihri öğreten iki melek olduğudur. Bazı tefsirlerde Harut ve Marut'un melek değil insan olabileceği belirtilmiştir. Harut ile Marut aralarında sohbet eden iki melekti. Sohbetlerinde "İnsanlar yerine biz duygu sahibi olsaydık sürekli ibadet ederdik" diyorlardı. Allah onlara "Size şehvet duygusunu verseydim siz insanlardan daha çok günah işlerdiniz" demiş. Melekler kendilerine güveniyorlarmış. Allah onlara şehvet duygusu verip dünyaya indirmiş. Harut ile Marut bir kadın görmüşler. Kadın Harut ile Marut'a bir şartla onlarla birlikte olacağını söylemiş. Ya kocasını öldürecek, ya puta tapacak ya da şarap içeceklerdi. Şarap içmeyi tercih ettiler. Hikâyeye göre kadın bir şartta daha bulundu. Aşk duygusuna kapılan Harut ile Marut bu şartı da kabul etmişler. Kadının şartı ona ism-i azamı öğretmeleriydi. Onlar öğretince kadın söyleyip gökyüzüne çıkmış. Allah kadını Zühre yıldızının üstüne koymuş ve Harut ile Marut'u da Babil'de bir yerde baş aşağı kıyamete kadar duracakları cezasını vermiş. Mahmut Yıldırım Mahmut Yıldırım ya da bilinen ismiyle Yeşil veya Ahmet Demir (d.1 Ocak 1951, Solhan, Bingöl), Zaza asıllı kontrgerilla. Dört yıl sonra farklı bir göreve soyunup, farklı bir isimle anılmaya başladı. Operasyonlarda PKK'lı gibi giyinen Mahmut Yıldırım, güvenlik görevlilerince ayırt edilebilmek için ‘yeşil fular’ takıyordu. Abdullah Öcalan'ı öldürmek için gönderildikten 3 ay sonra öldürülmemesi için emir verilmiştir ve Yıldırım'ın buna isyanı üzerine vatan haini ilan edilmiştir. Daha sonra ülkeyi terk ederek 1996'da Şam'da bulunduktan sonra tekrar kendisinden haber alınamamıştır. Susurluk kazasından sonra ortaya dökülen ilişkiler, pek çok cinayetin tetikçisi olduğunu ortaya koydu ancak bulunamadı. Dönemin Başbakanı Mesut Yılmaz, aldığı bilgileri aktarırken Yeşil'in öldürüldüğünü söyledi. Ancak kısa bir süre sonra Yeşil, İHD Başkanı Akın Birdal'ı vuranların arkasındaki isim olarak ortaya çıktı. Daha sonraki bilgiler Yıldırım'ın hâlâ hayatta olduğunu ortaya koydu. Susurluk Raporu'nda da Yıldırım'a 12 sayfalık özel bir yer ayrıldı. Ahmet Demir, Mehmet Kırmızı sahte kimliklerini kullanan, Güneydoğu'da "Sakallı" adıyla bilinen Solhanlı Mahmut Yıldırım'ın geçmişi bir ölçüde deşifre edilebildi. Bir dönem MİT'te, bir dönem JİTEM'de görev aldığı anlaşıldı. JİTEM subayı Ahmet Cem Ersever'in öldürülmesinden, Güneydoğu'daki pek çok fail-i meçhul cinayete kadar sayısız olayda tetikçilik yaptığı belirlendi. Hatta Abdullah Öcalan'ın Suriye'de öldürülmesi için görevlendirilen ekipte de yer aldı. Afyon Cezaevi'nde Sabancı suikastı sanıklarından DHKP-C'li Mustafa Duyar'ı Türkiye'nin Şam Büyükelçiliği'nden alıp getiren ekipte onun da adı sayıldı. Ancak istihbarat birimlerinin kamuoyuyla pek de paylaşmadığı kanıya göre, aslında "Yeşil" tek bir kişinin değil, birden fazla görevlinin kullandığı ortak kod adı. Ankara'da bir pavyonda eğlenirken olay çıkarttığı için gözaltına alınan, götürüldüğü Emniyet Müdürlüğü binasında Orhan Taşanlar ve ekibi tarafından kaburgaları kırılana kadar dövülen Yeşil'i polisin elinden alan ve MİT'te tedavi ettiren kişinin Mehmet Eymür olduğu öne sürüldü. Üzerinde taşıdığı telefonla aradığı yerler arasında resmî kurumların yanı sıra Abdullah Çatlı, Sami Hoştan, Sedat Peker gibi isimler de bulunuyor. Mesut Yılmaz'a Budapeşte'te yumruk atanlar da Yıldırım'ın telefonundan arananlar arasında yer alıyor. "Yeşil" adının korkuyla anılması Susurluk çetesi tarafından tahsilat amacıyla kullanıldı. Susurluk çetesinin tehditle para topladığı kişileri arayan hep Yeşil idi. Ömer Lütfü Topal'ın öldürülmeden önce para yatırdığı Ziraat Bankası Ankara Heykel Şubesi'ndeki hesabın sahibinin de Ahmet Demir kimliğini kullanan Yeşil olduğu ortaya çıktı. Musa Anter, Cem Ersever, Tarık Ümit ve Behçet Cantürk olmak üzere birçok faili meçhul cinayette "zanlı" olarak isminden söz edilmektedir. "Sabah" gazetesinin internet sitesinde yer alan bir habere göre, ismi verilmeyen ve Yeşil'in oğlu Murat Yıldırım ile arkadaş olduğunu iddia eden biri, Murat Yıldırım ile birini almaya gittiklerini, adamı arabaya aldıktan sonra da kendisinin arabaya aldıkları kişinin Yeşil olduğunu fark ettiğini söyledi. Korkut Eken, Yeşil'in yaşadığını iddia edip, Yeşil'e "Çıkıp doğruları söyle!" diyerek seslenmiştir. OdaTV'de yer alan bir habere göre ise Yeşil,Suriye'nin İdlib eski Vakıflar Müdürü Rıdvan Hammudi ile beraber görüldüğü iddia edilmiştir. AK Parti Gaziantep milletvekili Şamil Tayyar, emekli bir albayın kendisine Yeşil'in yaşadığını, Sakarya'da yemek yediğini söylediğini iddia etmiştir. Beyaz TV'de yayınlanan Dinamit programının sunucusu Latif Şimşek,bir canlı yayında Yeşil'in yaşadığını ve akrabası aracılığıyla kendisine mesaj gönderdiğini iddia etmiş ve şunları söylemiştir: "Mahmut Yıldırım Türkiye'nin en güvenilir moderatörü olarak gördüğü için mesajı bana göndermek istemiş. Bir estetik operasyon geçirdiğini, yaşadığını bildirmek istemiş." Dağın Ardındaki Gerçekler kitabının yazarı ve 1997-99 yılları arasında JİTEM bünyesinde Güneydoğu Anadolu Bölgesi'nde görev yapmış Bedran Akdağ'a göre ise Yeşil yaşıyor ve Diyarbakır'da görüldü. Oradan da Çukurova bölgesine götürüldü ve orada tutuldu. Konuyla ilgili yapılmış haberler 5-6 sene öncesine ait olduğu için hala Çukurova'da olup olmadığı hakkında bilgi yok. Mahmut Yıldırım'ın izi uzun süredir bulunamadı. Yaşayıp yaşamadığı konusunda da net bir bilgi yok. Sağır Oda dizisinde "Cenap Dursun" adlı bir istihbaratçı ve tetikçilik yapan bir karakter olarak sembolize edilmiştir. Kurtlar Vadisi Pusu dizisinde ise Kara adlı karakterle sembolize edilmiştir. Dizinin 232.bölümünde Kara karakteri Ebola virüsüne yakalanmış ve Siyah Sancak Timi tarafından kendi emriyle öldürülmüştür. Kamuoyu araştırmalarına göre bir kısım çevre, Kurtlar Vadisi Pusu dizisinin 232.bölümünde yer alan bu sahneden ötürü Mahmut Yıldırım'ın Türkiye'nin yurtdışında özel operasyon yapan ekiplerinin birinin başındayken gerçekten 2014'te Ebola'ya yakalanıp dizide belirtildiği şekilde öldüğüne inanmaktadır. Oğlu Murat Yıldırım 2009 yılında "Yeşil-Savaşçı Yeşil" adlı bir kitap yazmıştır. Kitapta babasının hayat hikâyesini, katıldığı operasyonları anlatmış Yeşil hakkında merak edilen soruları cevaplamıştır. Aleko Aleko, Moskvitch markasının Avrupa pazarında ihracat için kullandığı ismi. 1986 yılında piyasaya çıkan Sovyet Rus otomobilidir. Üretimi 1988 ve 2002 yılları arasında devam etmiştir. Moskvitch markasının en yeni modelini üretmek için kurulmuştu. Şu anda tamamen kapatılmıştır. Alfa Romeo Alfa Romeo, 1910 yılında İtalya'nın Milano şehrinde, Milano'lu aristokrat bir aile tarafından kurulmuş olan bir otomobil üreticisidir. Özellikle 1960'lı yıllarda Avrupa'da popüler bir marka haline gelen Alfa Romeo, 1986 yılında Fiat'a katılmıştır. Yönetimi Fiat'ın elindedir. Ürettiği spor model otomobillerle dikkat çeken Alfa Romeo, ilk zamanlar kamyon, minibüs ve troleybüs gibi çeşitli vasıtaları da üretse de daha sonra sadece binek otomobil üretmeye karar vermiştir. Alfa 147, Alfa Romeo tarafından ilk olarak 2000 yılında üretilmeye başlanan küçük aile tipi otomobildir. Alfa 147, 3 kapılı ve 5 kapılı hatchback olmak üzere 2 farklı gövde stiline sahiptir. Ayrıca Alfa 147, 2001 yılında Avrupa'da yılın otomobili seçilmiştir.1.6 lt benzinli 120 hp, 2.0 lt benzinli 150 hp, 1.9 lt dizel 150 hp ve 3.2 lt V6 250 hp "GTA" modelleri mevcuttur. Blackline ve Collezione adı altında 2 farklı modeli daha mevcuttur. Bu modeller genellikle iç ve dış