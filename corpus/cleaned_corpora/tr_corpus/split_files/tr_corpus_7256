(İKSV) tarafından düzenlenen film festivali. Teması "sanatlar ve sinema" olan uluslararası yarışmaya 11 film katıldı. Solomon Adaları pasaportu Solomon Adaları pasaportu Solomon Adaları vatandaşlarına uluslararası seyahat amaçlı, güney-batı Pasifik Okyanusu'nda bir Melanezya devleti tarafından verilen seyahat belgesidir. Solomon Adaları vatandaşları Kanada, İngiltere ve İrlanda'ya vizesiz gidebilme hakkına sahiplerdir. Ayrıca Solomon Adaları vatandaşları pasaportuna sahip vatandaşlar, Ekim 2016 tarihinden itibaren Schengen Bölgesi’ne girişte vize muafiyetinden yararlanabilmektedirler. "Henley Vize Kısıtlamaları Endeksi 2019 Raporu'na göre" Solomon Adaları vatandaşları sınırda vize alarak ya da vizesiz 129 ülkeye seyahat edebilirler. Bu sayede Solomon Adaları vatandaşları Dünya'da seyahat özgürlüğü açısından 43. sırada yer almaktadır. Tonga pasaportu Tonga pasaportu Tonga vatandaşlarına verilen uluslararası bir seyahat belgesidir. Tonga vatandaşları İngiltere ve İrlanda'ya vizesiz gidebilme hakkına sahiplerdir. Tonga pasaportuna sahip vatandaşlar, 20 Kasım 2015 tarihinden itibaren Schengen Bölgesi’ne girişte vize muafiyetinden yararlanabilmektedirler. "Henley Vize Kısıtlamaları Endeksi" 2019 Raporuna göre Tonga vatandaşları sınırda vize alarak ya da vizesiz 123 ülkeye seyahat edebilirler. Bu sayede Tonga vatandaşları Dünya'da seyahat özgürlüğü açısından 46. sırada yer almaktadır. The Secret Life of... The Secret Life of..., Avustralyalı müzik grubu The Veronicas'ın çıkış albümü. 17 Ekim 2005 tarihinde Sire Records tarafından piyasaya sürülmüştür. Avustralya'da ikinci sıraya yerleşen albüm 4x platin ile sertifikalandırıldı. Albüm aynı zamanda Yeni Zelanda'da 5. sıraya ve Billboard Top Heatseekers listesinde 3. sıraya yerleşti. Albüm, ABD'de 50,000 kopya civarında sattı. 2007 senesinin başlarında Asya ve Birleşik Krallık gibi bölgelerde yayınlanarak dünya çapında piyasaya sürüldü. Mickey Smith Mickey Smith, Birleşik Krallık yapımı kült bilimkurgu dizisi "Doctor Who"da Noel Clarke tarafından canlandırılan hayali bir karakterdir. Mickey, Dokuzuncu ve Onuncu Doktor'un yol arkadaşı Rose Tyler'ın hem erkek arkadaşı hem de dizide yinelenen bir karakter olarak tanıtıldı. ilk defa 2005 sezonu bölümü "Rose"da seyirciyle buluştu. Karakter, plastik yaratıklar olan Autonların işgali sırasında olaylara dahil olurken Rose da gizemli Doktor'la karşılaşır. Daha sonra kısa bir süreliğine Onuncu Doktor'un ikinci yol arkadaşı olarak TARDIS ekibine katılan Mickey, 2008 sezonuna kadar geri dönmeden önce, 2006 sezonunda Rose'la ayrılmış ve daha kahramanca bir yapıya bürünmüştür. Karakter daha sonra Doktor'un başka bir yol arkadaşı Martha Jones ile evlenmiş ve uzaylı olaylarıyla yakından ilgilenmeye devam etmiştir. Gaming Nexus Gaming Nexus, Amerika Birleşik Devletleri'nin Ohio eyaletinin Columbus şehri merkezli, video oyunu incelemeleri, ön incelemeleri, haberleri ve çeşitli yazılar içeren web sitesi. 1997 yılından beri hizmet vermektedir. Gaming Nexus, çeşitli oyun incelemelerini toplayan ve bunları değerlendirerek ortalama bir puan belirleyen Game Rankings ve Metacritic sitelerinin incelemesini hesaba kattığı siteler arasındadır. Kasım 2011 itibarıyla içerdiği 1800'ün üzerindeki incelemeyle birlikte Game Rankings'teki çeşitli oyun yayınları ve siteleri arasında en büyük 40. medya organı içindedir. Kaliopi Kaliopi Bukle (; d. 28 Aralık 1966 Ohrid), bilinen adıyla Kaliopi, Makedon şarkıcı, şarkıcı yazarı. Kariyerinde, Kaliopi kendi ismini verdiği grupta vokal olarak 80'lerde Yugoslavya ve Makedonya'da başarılar elde etmiştir. 19 Kasım 2011 tarihinde Makedonya Radyo Televizyon Kurumu tarafından 2012 Eurovision Şarkı Yarışması'nda Makedonya Cumhuriyeti'ni temsil edeceği açıklandı. 29 Şubat'ta yarışmada seslendireceği şarkı "Crno i belo"nun tanımı yapıldı. 24 Mayıs'ta yapılan ikinci yarı finalde 53 puanla dokuzuncu oldu ve finale yükseldi. 26 Mayıs'taki finalde ise 71 puanla 13. oldu. Beretta ARX 160 ARX 160, İtalyan Beretta silah firması tarafından geliştirilmiş saldırı tüfeğidir. Modern dizaynlarda olduğu gibi alt grubu polimerden, üst grubu alüminyumdan üretilmiştir. 3 pozisyonlu bir selektöre sahip olarak yarı-otomatik ve tam otomatik atış yapabilir. Proje, İtalyan Ordusu'nun 2008 yılında Soldato Futuro (Türkçede "Geleceğin Askeri") adıyla başlattığı, günümüz teknolojisi ile denk olması planlanıp son derece modern olan bir saldırı tüfeği ile İtalyan Ordusu'ndaki eski saldırı tüfeklerinin yerini alması için başlatılan bir silah arayışı sonunda, bu proje izasında ortaya çıkmıştır. ARX 160, ünlü ve eski Beretta firmasının buna karşılık olarak ürettiği bir silah sistemidir. Bu sistemde, diğer tüm modern saldırı tüfekleriyle çekişebilecek bir teknoloji kullanan bir saldırı/savaş tüfeği ile sadece bu silah için üretilmiş olan GLX-160 adlı, NATO standartlarında olan 40mm bomba kullanan bir namlualtı bombaatarı yer almaktadır. Temel olarak 5.56x45mm NATO kartuşuna göre dizayn edilmiş olsa da, 5.45x39mm Sovyet, 6.8x43mm Remington SPC ve 7.62x39mm kartuşlarına uygun prototip namlular silahın dizayn sürecinde tasarlanmıştır. Beretta, 2015 yılında ARX200 adında 7.62x51mm NATO kartuşu kullanan bir muharebe tüfeği versiyonunu duyurmuştur. Tetik grubu eski AR-15 tarzı alt takımların aksine (M4, SCAR), sürgüyü bırakma mandalı tetik koruyucusunun altına yerleştirilmiştir. Şarjör bırakma düğmesi ise AR-15'teki gibi tetik koruyucusunun yukarısında olup hemen ilerisindedir, ama onun aksine ambidekstördür. Silah çift tetik eliyle de kullanıma uygundur. Yani, sağlakların yanı sıra solaklar da bu silahı rahatlıkla kullanabilirler. Birçok silahta, kovanın çıkış yönünün düzeltilmesi, kovanın fazla geri gitmemesi için geriye engel konması ya da kovan çıkışının ilerde olması (FN F2000) gibi yöntemler kullanılarak iki taraflı kovan çıkış sistemi gereksiz görülse de, alışılmadık şekilde kovan çıkışı, alet gerekmeksizin silahın iki yanına doğru değiştirilebilir. Silah, hızlı namlu değiştirilebilme özelliğine sahiptir ve herhangi bir alet kullanılmadan namlu sökülüp takılabilir. Sürgü geriye kilitlendikten sonra, silahın tetik grubunun hemen önündeki (silahın altındaki Picatinny railin arka ucunun üst izasında) iki düğmeye aynı anda basılarak (silahın iki yanında) namlu serbest bırakılır. Namlu ileriye doğru kendi izasında kolayca çıkarılıp tekrar içeri sokulabilir. Piston namluya sabit olduğundan onunla birlikte çıkar. Silaha özel olarak tasarlanmış, kolayca takılıp çıkarılabilecek GLX-160 adlı namlualtı bomba atarı vardır. Silaha Picatinny rail'leri aracılığıyla birçok eklenti takılabilir. Silah, günümüzün diğer saldırı tüfeklerinin çoğunluğunda olduğu gibi gaz sistemi ile çalışır. Sistemde kısa vuruşlu gaz pistonu ve dönerek kilitlenen sürgü kullanılmıştır. Bu sistemde G36'dakinin aksine, namluya bağlı olan pistonda yay yoktur ve geri dönüş sürgünün döngüsünü tamamlamasıyla sağlanır. Henüz yeni ve kesinleştirilmeyi bekleyen bir proje olduğundan ve diğer ülkelerin stoklarındaki silahların kullanım sürelerinin planlanan tarihe ulaşmamasından dolayı İtalya dışında şu anda kullanıcısı olmayan bu silahın, şu anki ve gelecekte olması belirlenen kullanıcıları şunlardır: Bin Cevad Bin Cevad (Arapça: بن جواد), Libya'nın Sirte ilinde bir kasabadır. 2010 yılı itibarı ile tahmini nüfusu 8488'dir. Bingazi ile Misrata arasındaki yolun yaklaşık yarısındadır. En yakın yerleşimler yaklaşık 20 km batıdaki Nofaliye ve yaklaşık 30 km güneydoğudaki Sidre'dir. Bin Cevad, 1983-1987 yılları arasında Bin Cevad ilinin merkezidir. 1987 yılında Bin Cevad ili Sirte iline dahil edildi. Kasaba 2011 Libya iç savaşı sırasında bir takım çatışmalara sahne olmuştur. 5 Mart tarihinde Ulusal Geçiş Konseyi güçlerinin eline geçen kasaba, 6 Mart günü Bin Cevad Muharebesi ile Kaddafi güçlerinin eline geçti. 27 Mart günü yeniden muhaliflerin eline geçen kasaba, 29 Mart'ta tekrar Kaddafi güçlerinin kontrolüne girdi. Trablus'un düşmesinin ardından Kaddafi güçlerinin zayıflaması üzerine UGK güçleri kasabayı 28 Ağustos tarihinde ele geçirdi. Doomsday Rock 'n Roll Doomsday Rock 'n Roll, Norveçli heavy metal / hard rock grubu Chrome Division'ın bir albümüdür. Albüm, Norveç albümler sıralamasında 31. sıraya kadar yükselmiştir. Chrome Division Anadolu Kartalları Anadolu Kartalları, Fida Film tarafında çekilen, yönetmenliğini Ömer Vargı'nın, yapımcılığını ise Murat Akdilek'in yapıtğı 2011 yapımı Türk filmi. Filmin başrollerinde Engin Altan Düzyatan, Özge Özpirinçci ve Çağatay Ulusoy oynadı. Filmin çekimleri Konya 3. Ana Jet Üssü Komutanlığı,İzmir Çiğli 2. Ana Jet Üssü,Eskişehir Hava Hastanesi ve İzmir'in Foça ilçesinde çekilmiştir.Anadolu Kartalları filmi çekimleri için Konya 3. Ana Jet Üs Komutanlığı’nda bulunan dev bakım hangarına "Bluebox Stüdyo" kurulmuştur. Bu Türk Sinema tarihinde bir ilk. 75 metre uzunluğunda ve 20 metre yüksekliğinde kurulan bu özel çekim alanında eğitim uçakları ve savaş uçaklarının yakın plan çekimleri gerçekleştirildi. Filmin bir diğer önemli özelliği ise Türk Hava Kuvvetleri’nin 100.yılı anısına çekilmiş olmasıdır. Ayrıca filmde, Türk Hava Kuvvetleri'nin 100. Yılına özel olarak tasarlanmış F-16 Fighting Falcon uçağının Solo Türk versiyonu da tanıtılmıştır. Çocukluklarından bu yana uçma hayali kuran beş Harbiyeli genç: Onur, onun çocukluk arkadaşı Ayşe, Ayşe'ye vurgun Mustafa ve Tunç ile Fatih. Eskişehir Hava Hastanesi’ndeki sağlık kontrolünden bazı arkadaşları geçemese de, onlar, savaş pilotu olma yolunda oldukça meşakkatli bir yolda ilerlemektedirler. Bu beş arkadaşı yıllar sonra yeniden bir araya getiren şey Uluslararası Anadolu Kartalı Tatbikatı’nda yaşadıkları olacaktır. Anadolu Kartalları filminin müzik çalışmaları Ozan Doğulu tarafından gerçekleştirildi. 50 kişilik Orkestra İstanbul tarafından canlı olarak İmaj Stüdyoları'nda kaydedildi. Filmde bir de Kenan Doğulu'nun Güle Güle isimli parçası var. Bu şarkı İlk defa bu filmle duyuruldu. Ayrıca bu şarkıya Kenan Doğulu ve film oyuncularının oynadığı bir de klip çekildi. Filmin müzikleri içerisinde Manga'ya ait iki şarkı da yer alıyor : "Tek Yön Seçtiğim Tüm Yollar" ve "Fly to Stay Alive" şarkıları. Filmin müzikleri, "Anadolu Kartalları Film Müzikleri" isimli soundtrack albümünde toplandı ve 28 Ekim günü filmle birlikte çıktı. AC Milan 2011-12 sezonu İtalya'nın Milan takımının 2011-12 sezonu mücadelesi. Şu an Serie A'da ikinci sırada bulunurken, UEFA Şampiyonlar Ligi H Grubu'nda 8 puanla ikinci sırada bulunmaktadır. Massimiliano Allegri Massimiliano Allegri (d. 11 Ağustos 1967, Livorno), İtalyan eski futbolcu, teknik direktör. Kariyerine 1984 yılında Cuoiopelli takımında başlayan Allegri, daha sonra; Livorno, Pisa, tekrar Livorno, Pavia, Pescara, Cagliari, Perugia, Padova, Napoli, tekrar Pescara ve Pistoiese takımlarında da oynadı. Futbolu 2003 yılında Aglianese takımında bıraktı. Allegri, teknik direktörlüğe 2003 yılında futbolunu bıraktığı takım olan Aglianese'de başladı. Ardından 2004 yılında SPAL'ın başına geçen Allegri, 2005 yılında ise bu sefer Grosseto takımını çalıştırmaya devam etti. 2007 yılında Sassuolo takımının başına geçen Allegri, takımını Serie C1'den Serie B'ye yükseltti. 29 Mayıs 2008 tarihinde Serie A'nın takımlarından Cagliari'nin başına geçti. 2008-09 sezonunda Serie A'da "yılın en iyi teknik direktörü" seçildi. 13 Nisan 2010 tarihinde Cagliari takımından sürpriz bir şekilde ayrılan Allegri, buna rağmen 2009-10 sezonunda da Serie A'da "yılın en iyi teknik direktörü" ödülünü ikinci kez kazandı. 25 Haziran 2010 tarihinde Milan'ın başına getirilen Allegri, ilk sezonda takımına Serie A ve Supercoppa Italiana şampiyonluğu yaşattı. Sınıflandırıcı eşleşme Sınıflandırıcı eşleşme veya sınıflandırıcı çiftleşme, insan veya hayvanlarda eşleşirken eşlerin rastgele değil de birbirine uygun seçilmesi durumunu anlatan terim. Sınıflandırıcı eşleşmede eşeyli üreyen bir organizma, eşleşmek için ya belirli bir şekilde kendisine benzeyen bireyleri (pozitif sınıflandırıcı eşleşme) seçer ya da bunun tam tersi olarak kendisine benzemeyen bireyleri (negatif sınıflandırıcı eşleşme) tercih eder. Farklı şekilde gerçekleşen bu iki sınıflandırıcı eşleşme türü, evrimde varyasyon aralığını (genetik varyantların çeşitliliğini) artırıcı ya da azaltıcı bir etkiye sahip olur. Pozitif sınıflandırıcı eşleşme, bu nedenle dallanan bir doğal seçilim ile, negatif sınıflandırıcı eşleşme ise dengelenmiş bir doğal seçilim ile sonuçlanır. Sınıflandırıcı eşleşme, diğerlerinin yanı sıra dini inanç, fiziksel özellikler, yaş, sosyoekonomik mevki, zeka düzeyi, siyasi ideoloji gibi özellikler de dahi olmak üzere tüm bir boyut üzerinde gerçekleşir. Bitkilerde sınıflandırıcı eşleşme genellikle seçici dölleme durumlarında görülür. Sınıflandırıcı eşleşmenin simpatrik türleşmeyi açıklamada yardımcı olacağı düşünülmüştür. Bazı popülasyonlar için farklı fenotiplerin bir araya gelip gelmemesinin en ideal veya en optimal olduğu iki farklı kaynak bulunur. Bazı durumlarda bu iki farklı fenotip arasında kalan orta değer özellikler daha az tercih edilirler. Eğer bir organizma, kendisi gibi aynı kaynakları kullanmak için optimize edilmiş ve eşleşebileceği başka bireyleri tanırsa bu orta özellikler daha sonra tercih edilebilir. Eğer bu tanımayı mümkün kılan mutasyonlar görülüyorsa, seçilim de bu yönde olacaktır. Örneğin insanlarda, ailevî bir hastalığa yakalanmış kişilerin, gelecek nesillerinin veya yakın akrabalarının bu hastalığı taşıma riskini ortaya koymak ve bu kişileri olası sonuçlara karşı bilgilendirmek için uzman kişilerden alınan tıbbi genetik danışmalar, bu kişilerin eş seçiminde ve evleneceği kişilerde negatif sınıflandırıcı eşleşme stratejisi oluşturmalarına neden olabilir. Asperger sendromuna sahip bilgisayar bilimcileri arasındaki sınıflandırıcı eşleşme, örneğin Silikon Vadisi'nde çocuk otizm spektrum bozukluklarının yükselmesine neden olabilir. İnsanlarda görülen homogami ise aynı kültürden, aynı sosyaekonomik sınıf veya etnik kökenden insanların birbirlerini tercih ettiği bir olgu olup sınıflandırıcı eşleşmeye dayalı evliliklere dair başka bir örnektir. Mercanlarda yaşayan kaya balıklarında pozitif sınıflandırıcı eşleşmenin oğul bir türün türleşmesine yol açtığı düşünülmektedir. Bu tür, güney Papua Yeni Gine'deki Bootless Körfezi çevresindeki okyanusta, nadir mercanlarda yaşar ve diğer ebeveyn tür tarafından red edilir. Bu şekilde oğul tür, ebeveyn türle iç içe yaşamasına ve aralarında herhangi bir coğrafi yalıtım bulunmamasına rağmen üreysel olarak ebeveyn türden izole hale gelmiştir. Türleşmenin erken dönemlerinde evrilen kaya balıklarının, eşleşmek için aynı bölgedeki nadir mercanlıklarda yumurtalarını bırakan diğer balıkları tercih ettiği bir sınıflandırıcı eşleşme ile ilişkilidir. Foster the People Foster the People 2009 yılında Los Angeles, Kaliforniya'da kurulan Amerikalı indie pop müzik grubudur. Grubun üyeleri Mark Foster (solist, klavye, piyano, synthesizer, gitar, programlama ve perküsyon), Mark Pontius (bateri ve perküsyon). Grubun müzik tarzı genel olarak ritmik pop ve rock olmakla beraber, bunlardan farklı tarzlarda yapıtları da mevcuttur. Mark Foster grubu Los Angeles'te birkaç sene müzisyen ve jingle çalışanı olarak geçirdikten sonra kurdu. Foster "Pumped Up Kicks" şarkısını yazdıktan sonra, grup başarıya ulaştı, şarkı 2010'da internet'te büyük bir başarı elde etti ve grup böylece Columbia Records'un kolu olan Startime International'la müzik sözleşmesi imzaladı ve küçük kulüplerde şarkı söyleyerek bir hayran kitlesine ulaştı. Ayrıca Coachella ve South by Southwest müzik festivallerine de katılmaları sayesinde hayran kitlelerini geliştirdiler. Mayıs 2011'de ilk albümlerini "Torches" 'i yayınladıktan sonra, "Pumped Up Kicks" şarkıları 2011'in ortalarında radyolarda büyük bir başarı elde etti, şarkıları Alternative Songs müzik listesinde bir numaraya kadar, Rock Songs müzik listesinde üç numaraya kadar ulaştı ve "Billboard" Hot 100 müzik listesinde de üç numaraya yerleşti, ayrıca Adult Top 40 ve Mainstream Top 40 müzik listelerine de girmeyi başardı. Cleveland'te grubun solisti ve söz yazarı Mark Foster liseyi okurken, Amerikan Hava Kuvvetlerine mesleki yetenek sınavı sonucu girmeye hak kazandı ama Foster devam eden Irak Savaşı ve orada görev alma olasılığı yüzünden Hava Kuvvetlerine girmeye tereddüt etti ve sonucunda girmedi. Lise'yi bitirdiken sonra, babasının yönlendirmesi sonucu müzik kariyerine başlamak için amcasıyla birlikte Kalifornya'da bulunan Sylmar, Los Angeles kentine gitti. Foster burada yarı zamanlı işlerde ve geceleri çalışmaya başladı, ayrıca Hollywood'ta partileride ziyaret etmeye başladı amacı böylece sosyal ilişkiler kurmaktı. Fosterin deyimine göre: "Kendimi aynı 18 yaşındaki bir Hunter S. Thompson hissettim. Hollywood tepelerindeki alt kültürüne öylece dalmaya başladım ve hespini almaya başladım. Hiç utanmıyordum gitarimi bir parti sırasında dışarı çıkarmaya. İsteğim bütün dikkatlerin merkezi olmaktı Bu dönemde hatta Brad Renfro'yla aynı evide paylaştı.. Foster ayrıca Los Angeles'teki ilk yıllarında uyuşturucu bağımlıllğı ile problemleride oldu, o dönemi böyle telaffuz etti: " Hayatım kararmıştı. Arkadaşlarım öleceğimi sandı. Beni bur kör etti. 19 yaşıma geldiğimde bir noktaya ulaştım ve yeter artık dedim. Zamanın benden nasıl geçtiğini gördüm. Üretken değildim." Grub kurma çabaları birçok kez başarısız oldu. 22 yaşına girdiğinde, Aftermath Entertainment tarafından müzikal yeteneklerini göstermek için çağrıldı ama bu fırsat sonunda iyi yönde değerlendirmedi. Bunun üzerine Foster birkaç sene bir kafede çalışmaya başladı ve blog yazarlığıyla uğraştı ve Los Angeles'te ikamet etmeye devam etti ve sonunda Monophonics'te jingle çalışanı olarak işe başladı . Buradaki işi hakkındaki Foster "Reklam yapmak açısından kesinlikle neyin nasıl çalıştığını öğrenmiştim dedi ve müzikal performansındaki öz güvenini yeniden canlandırarak işine devam etti. Foster'in yazdığı müzikler birçok tarz içeriyordu ama ekletik bestelerini birbiriyle birleştirmede zorlanıyordu. Bunun için: "Bir şarkı yazıyordum ve bu hip hop tarzında bir şarkı oluyordu. Başka bir tane yazıyordum ve bu da ağır elektronik tonları içeriyordu. Başka bir tanesi ruhsal ve diğeri klasik bir piyano bestesi gibi oluyordu. Sürekli bu elementleri bir araya getirmeye çalışıyordum. Altı senemi aldı bunu başarabilmek." Foster o dönem hala bir grubun parçası olmayı diliyordu; bir kere bir konakta elektronik müziği performansı sergilerken Foster "Sadece ben ve bir dizüstü bilgisayar vardı. Gerçekten berbattı. Billiyordum bir gruba ihtiyacım vardı" dedi. Foster the People, baterici Mark Pontius ve Mark Foster arasında oluşan bir arkadaşlık sonucu kuruldu, Foster'le bir grub kurmak için Mark Pontius 2009'da grubu Malbec'i terk etti. Pontius, Foster'in o döneme kadar yazdığı şarkıların sayısından ve çeşitliğinden etkilendi. "Kimisi gitar'daydı ve kimisi bilgisayardaydı. Ama bu gerçekten harika şarkı - söz yazarı şeyi ile süslendirilmiş ritimle, sanki istediğimiz her yere bununla gidebilecekmişiz gibi hissettim kendimi", dedi Pontius. Foster'in üzün süredir arkadaşı olan Cubbie Fink gruba basçı olarak sonradan katıldı. Mark Foster ilk başta grubun adını Foster & the People olarak koydu ama insanların bu adı yanlış duyması sonucu grubun adı "Foster the People" olarak anılmaya başlandı. Grubun imaji zedenlenmemesi için ad böylece kalmaya başladı. Grup kurulduktan kısa bir süre sonra, Mark Foster Mophonics'te ilk şarkısını "Pumped Up Kicks"'i yazdı ve kaydetti. Bu şarkı grubun büyük patlak vermesine ve meşhur olmasına neden oldu. 2010 yıllın ilk senelerinde şarkı Supergoodmusic.com'un internet sayfasında görücüye çıktı. Foster daha sonra şarkıyı insanların ücretsiz indirebilmesi için kendi internet sayfasına yerleştirdi. Şarkı bir süre sonra Nylon magazinin ilgisini çekti ve şarkıyı sanal alemdeki reklamlarında kullanmaya başladı. Pumped Up Kicks şarkısı bloglar sayesinde dikkat çekmeye devam etti ve bunun akıbetinde Foster şarkı yüzünden birçok e-posta almaya. Bunun üzerine grub profesyonel bir yönlendirmeye ihtiyaçı duymaya başladı. Mart ayında Monotone, Inc.'den müzik piyasasında menajer olan Brent Kredel'le Mark Foster irtibata geçti ve herkesin onu aradığını ve e-posta gönderdiğini söyledi ve ne yapması gerektiğini sordu. Kredel ve Brett Williams bunun üzerine Foster the People'in menajerliğini yapmak için tutuldu ve bu ikili gruba çeşitli plak şirketleri ile görüşmelerine yardımcı oldu. Bu şirketler arasında Warner Bros., Atlantic, Columbia ve Universal Republic gibi plak şirketleri vardı. 2010 senesinin Mayıs ayında Columbia'nın kolu olan Startime International ve Isaac Green'le grub çok albümlük bir anlaşma imzaladı. Yapılan anlaşmada Startime International'ın yan hakları ve anlaşmada eklerin olmaması grubun yararınaydı. Mark Foster böylece Kuzey Amerika'da yayınlanan şarkıların ve Sony/ATV Music Publishing Kuzey Amerika dışındaki yayınlanan şarkıların hakkına sahipti. Foster the People yaptıkları albüm anlaşmasından sonra promosyon turlarına ve turnelere çıkmamaya karar verdi, onun yerine "Pumped Up Kicks" seviyesinde yeni bir albüm çıkarmak, öncelikli olan çalışmalardan biriydi. Startime gruba piyasaya çıkacak olan ilk albümleri için belirli bir süre vermedi ve albüm çıkarmalarında acele etmemelerini söyledi, amaçları böylece diğer şarkıların popülaritesini yok etmemekti. Böylece grup çıkacak albümleri için titiz bir çalışma başlattı. 2010'un Temmuz ayında çalşmaya başlıyarak Eylül'e kadar ilk albümleri için grub çalıştı ve prodüksiyonda Mark Foster ile birlikte Paul Epworth, Rich Costey ve Greg Kurstin gibi isimlerle çalışmaya karar verdiler. Eylül'de böylece grubun ilk teklisi "Pumped Up Kicks" yayımlandı. Genç grup canlı performans konusunda tecrübe kazanmak zorundaydı ve sonuç olarak Ekim 2010'da Tom Windish'i aranje ederek, onun sayesinde birkaç kulüpte performans sergilediler. Bu ama yine de zor oldu, çünkü konserleri yapan organizatörler daha önce sahne ve tur tecrübesi olmayan bir grubu, sahneye çikarmaya teredüt ediyorlardı. Foster the People "Pumped Up Kicks"'i indiren hayranlarına e-posta göndererek bu konserlerin farkına varmalarını sağladı ve böylece konserlerinin reklamını yaptı. 2011'in ilk yıllarında, Windish organizatör Paul Tollet'i ikna ederek çok rağbet gören ve Nisan'da yapılan Coachella Valley Music and Arts Festivalinde performans sergilemelerini sağladı. Ayrıca grubun hayran kitleside ocak ayında Los Angeles'teki The Echo gece kulübünde verdikleri konserler sayesinde artmaya başladı. Grubun mekan'da yaptıkları üçüncü konserlerinde Windish yüzlerce kişinin dışarıdan içeriye girmeye çalıştığını ve bunun grup için sayılarla ölçülebilecek bir dönüm noktası olduğunu söyledi. Mekan müzik denetçilerinin ziyareti sonucu'da dikkat çekti ve bu müzik denetçileri daha sonra gruba müziklerini lisanlamalarında yardım etti. Torches albümündeki şarkılarının yarısı daha albüm yayımlanmadan Foster the People ilk müzik reklamlarını 2011 yılının Ocak ayında gösterime sundu, bu "Foster the People" adını taşıyan bir EP'di . Bu EP "Pumped Up Kicks", "Houdini", ve "Helena Beat" şarkılarının içeriyordu ve grubun amacı"Torches" adındaki stüdyo albümü çalışmaları bitene kadar hayranlarını bir şekil oyalamaktı. Bu EP'yi iTunes Store'dan satın alan hayranlar, daha sonra çıkacak olan albümün bütünü satın alma hakkına sahipti. Şarkılar özellikle South by Southwest'in organizatörleri ve televizyon dizileri sayesinde dikkat çekti. Televizyon dizileri özellikle lisanslanmış şarkılar arıyordu. Torches albümündeki şarkılarının yarısı daha albüm yayımlanmadan çeşitli reklamlarda, dizilerde veya oyunlarda çalınmaya başlandı, bu şarkılar arasında "Pumped Up Kicks" ("Gossip Girl", "The Vampire Diaries", "Friends with Benefits", "Entourage"), "Houdini" ("Gossip Girl"); "Helena Beat" ("The Vampire Diaries"); "Don't Stop (Color on the Walls)" ("Suits", Nissan Motors reklam); ve "Call It What You Want" ("FIFA 12") vardı. Columbia'nın bir üst düzey yönetcisi böyle bir şeyi Ting Tings'den sonra görmediğini açıkladı ve neredeyse albümdeki bütün şarkıların medya kuruluşları tarafından lisanslandığıni belirtti. 2011 senesinin Ocak ayının başlarında, birçok bağımsız radyo "Pumped Up Kicks"'i çalmaya başladı, bunlar arasında Sirius XM radyo uydusunun Alt Nation radyo kanalı ve Los Angeles'in yöresel KROQ-FM ve KYSR gibi radyo kanallarıda vardı. Mark Foster Sirius XM'in şarkının başarısında büyük katkıda bulunduğunu söyledi, bir söylentisinde Alt Nation'un ülkedeki bütün radyo istasyonlardan önce şarkılarını yayınladığını söyledi. 29 Ocak'ta şarkı ilk defa Billboard ve Rock Songs müzik listelerine giriş yaptı ve bir hafta sonra Alternative Songs müzik listesine adım attı. Mayıs'ta parça "Billboard" Hot 100'ta 96 numaradan giriş yaptı ve daha sonra aynı ayda grup ilk albümünü "Torches" 'i bütün uzunluğunda piyasaya sürdü. "Pumped Up Kicks"'in elde ettiği başarı ve grubun "Last Call with Carson Daly", "The Tonight Show" ve "Jimmy Kimmel Live!" gibi ve başka gece talk-showlarına çıkmaları, grubun ilk parçalarının sekiz numaradan "Billboard" 200 müzik listesine giriş sağlamasına neden oldu. Albümü tanıtmak için, Foster the People Avrupa ve ABD'de ayrıca konser turu başlattı, konserlerin neredeyse hepsinde bilet satışları hemen tükendi. "Pumped Up Kicks" ülkeler arası büyük bir hit oldu, Temmuz'da Rock Songs müzik listesinde üç numaraya kadar tırmandı ve Haziran'da Alternative Songs müzik listesinde bir numaraya bile yerleşti. Hot 100'de top 40'ada girmeyi başardı ve Temmuz'un sonlarında Adult Top 40 ve Mainstream Top 40 müzik listelerinede giriş sağladı. Columbia'nın başkan yardımcısı Lee Leipsner, Foster the People hakkında hatırladığı müziğine dans edilebillir az alternatif grublarından biri olduğunu söyledi. Parçaların ritmik ve bir özelliğe sahip olduğunu ve ayrıca ağır gitar yerleşikli olmadığını söyledi. Leipsner şarkının başarısının artmasını sağladı ve grubu Clear Channel'e yönlendirdi. "Pumped Up Kicks" bunun üzerine Hot 100'de üç numaraya kadar çıktı ve bu pozisyonda sekiz hafta kalmayı başardı. Nielsen Soundscan'e göre ABD marketinde "Torches" 321,000&nbsp'kere satıldı, dijital dünya'da ise "Pumped Up Kicks"'in satış rakamının iki milyona kadar çıktığını söyledi. Bu rakam parçayı en çok dijital alanda satılan 25'inci şarkı yaptı. 24 Mayıs 2011'de gruba Brandon Dorsky tarafından dava açıldı, sebebi ise grubun sözleşmeye uymadıkları ve başka taleplerde bulundukları iddiasındaydı. Dava Temmuz 2011'de kapandı. Foster the People 8 Ekim 2011'de "Saturday Night Live" programına çıktı ve "Pumped Up Kicks" ve "Houdini" parçalarını seslendirdi. 2011'in sonlarına doğru grup iki kere Grammy Ödüllerine aday gösterildi. Grammy ödüllerinde""En iyi pop düeti/grup perfomansı"" ve ""En iyi alternatif müzik albümü"" grubunda aday olarak gösterildiler. 2012 yılında grup turnelere çıkmaya ve ikinci albüm çalışmalarına girmeyi planlıyor. Mark Foster ikinci albümün 2013'e doğru çıkacağını belirtti. İstanbul Turizm Ödülleri İstanbul Turizm Ödülleri İstanbul Valiliği Kültür ve Turizm İl Müdürlüğü'nce 2008 yılından beri İstanbul'a turizm alanında değer yaratıcı, nitelikli çalışmalar yaparak turizmin gelişmesine ciddi katkılar sağlayan kişilerin ödüllendirilmesi amacıyla verilmektedir. İnternet üzerinden herkese açık bir aday gösterme süreci bulunur, ardından 500 kişilik genişletilmiş juri ile ön elemeler yapılır. Önerilerin Türkiye turizminin önde gelen isimlerinden oluşturulan seçici kurul tarafından değerlendirmesi sonucu dört kategoride ödül alacak kişiler belirlenir. Etkinlik ödülü, Yaratıcı proje ödülü, Onur ödülü ve Özel ödül kategorilerindeki ödüller, kültür turizmine vurgu yapmak amacıyla gezen insan figürü şeklinde heykeltıraş Ziyaeddin Nuriev tarafından tasarlanmış bronz heykellerdir. 2008 yılının ödül töreni Turizm Bakanı Ertuğrul Günay'ın katılımıyla Aya İrini'de, 2009 yılının ödül töreni Başbakan Recep Tayyip Erdoğan ve Turizm Bakanı Ertuğrul Günay'ın katılımıyla Lütfi Kırdar Kongre ve Sergi Sarayı’nda, 2010 ödül töreni Turizm Bakanı Ertuğrul Günay'ın katılımıyla Taksim'deki tarihi Atlas Pasajı'ndaki İstanbul Valiliği Kültür ve Turizm İl Müdürlüğü salonunda yapılmıştır. Ödül kazananlar Ödül kazananlar Ödül kazananlar Sıçramalı evrim Sıçramalı evrim veya kesintili denge, çoğu türlerin jeolojik tarihlerinde ""staz"" adı verilen ve bazen milyonlarca yıl süren "durağanlık" veya "yavaşlama" dönemleri boyunca ancak çok az bir evrimsel değişim geçirip genelde "durağan" kaldıklarını öne süren bir evrimsel biyoloji kuramıdır. Önemli bir evrimsel değişiklik olduğunda sıçramalı evrim kuramı, bu değişimlerin ve kladogenez olarak adlandırılan jeolojik anlamda hızlı türleşme ve dallanma olayların çok nadir olarak görüldüklerini öne sürer. Kladogenez, bir türün yavaş yavaş başka bir türe dönüşmesi yerine bir türün iki farklı türe ayrıldığı bir süreci ifade eder. Sıçramalı evrim çoğunlukla, evrimin anagenez olarak adlanırılan tüm soy çizgileri boyunca yavaş yavaş değişimlerle kademeli ve düzgün bir şekilde gerçekleştiğini öne süren filetik gradualizm teorisinin karşıtı olarak gösterilir. Bu görüşe göre, evrim, genellikle düz ve sürekli bir şekilde görülüyor. 1972 yılında paleontolog Niles Eldredge ve Stephen Jay Gould bir dönüm noktası olan çalışmalarını yayınlayarak bu teoriyi geliştirmişler ve buna sıçramalı evrim ismini koymuşlardır. Onların bu çalışması Ernst Mayr'ın coğrafi türleşme teorisi, Isador Michael Lerner'in gelişimsel ve genetik homeostazi (dengeleşim) teorisi ve bunların yanı sıra kendi ampirik araştırmaları üzerine kurulmuştur. Eldredge ve Gould, çoğunlukla Charles Darwin'e atfedilen gradual aşama ve kademelerin fosil kayıtlarda pratik olarak görülmediklerini ve fosil türlerin evrim tarihleri boyunca durağan bir staz döneminin hakim olduğunu öne sürmüşlerdir. Permiyen-Triyas yok oluÅŸu Permiyen-Triyas yok oluş olayı (P–Tr), kimi zaman gayri resmi olarak "Büyük Ölüm" veya "Büyük Yok Oluş" olarak da adlandırılır, 251,4 milyon yıl önce meydana gelen ve Paleozoik ile Mezozoik dönemlerin yanı sıra Permiyen ve Triyas jeolojik dönemleri arasındaki geçişi başlatan bir kitlesel yok oluş olayıdır. Bu yok oluş olayı, tüm deniz türlerinin %96'sının ve karalardaki omurgalı türlerinin ise %70'inin tükenmesine yol açan dünyanın en şiddetli yok oluş olayı olarak bilinir. Bu yok oluş olayı, ayrıca şimdiye kadar böceklerde gözlemlenen tek kitlesel yok oluş olayı olarak da bilinir. Bazı ailelerin %57'si yok olurken tüm cinslerin ise %83'ü ölmüştür. Bu olayda biyoçeşitlilik büyük oranda tahrip olduğu için Dünya üzerindeki yaşamın kendisini toparlaması diğer soy tükenmesi olaylarında olduğundan daha uzun sürmüştür. Bu olay, "tüm kitlesel yok oluşların anası" olarak tanımlanmıştır. Milyonlarca yıllık bir zaman dönemine yayılmış olan bu yok oluş süreci, en az iki ayrı aşamada geliştiği için Permiyen-Triyas kitlesel yokoluşun aslında sanılandan daha karmaşık olduğu da araştırmacılar tarafından ortaya çıkmıştır. Bu yok oluşun nedenlerine dair çeşitli fikirler ve mekanizmalar öne sürülmüştür: Örneğin daha erken bir evrede yavaş yavaş gerçekleşen bazı çevresel değişimlerin buna neden olduğu ihtimali üzerinde durulurken ikinci aşamada, yıkımsal bir felaket olayının gerçekleşmesi nedeniyle kitlesel yok oluşun ivme kazandığı ileri sürülmektedir. İkinci aşamada gerçekleşen doğal felakete dair öne sürülen mekanizmalar arasında çok sayıda meteor çarpması, bazalt seli patlamaları gibi volkanik etkinlikler, okyanus tabanlarında felakete yol açan metan gazı salınımı, denizlerdeki oksijen içeriğinin gerilemesi (anoksiya) veya oksijen düzeyindeki dalgalanmalar, deniz seviyesinde görülen değişiklikler, kuraklık ve iklim değişikliği veya bunların bir kombinasyonu gibi birçok nedenler bu yok oluş için olası sebepler olarak gösterilmiştir. Holosen yok oluşu Holosen yok oluşu, MÖ 10.000'den beri süregelen günümüz Holosen çağındaki yok oluş ve soy tükenmeleri olaylarını tanımlar. Çok sayıda görülen Holosen yok oluşunun genişliği, memeliler, kuşlar, amfibiler, sürüngenler ve eklembacaklılar dahil olmak üzere birçok bitki ve hayvan ailelerini kapsadığı gibi bu yok oluşların büyük bir kısmı yağmur ormanlarında meydana gelmektedir. 1500 ve 2009 yılları arasında meydana gelen 875 farklı soy tükenmesi olayının gözlemlenmiş olup bu yok oluşlar Dünya Doğa ve Doğal Kaynakları Koruma Birliği tarafından da belgelenmiştir. Ancak, çoğu yok oluşlar herhangi bir şekilde belgelenmeden gerçekleşir. Türlerin alan teorisine ve buna dair yapılan üst sınır tahminlerine göre, her yıl 140.000 tür günümüzde yok olmaktadır. Geniş anlamda Holosen yok oluşu, son Buzul Çağı'ndaki ani bir iklim değişikliği nedeniyle, yaklaşık 11.500 yıl önce başlayan ve megafauna olarak bilinen büyük memelilerin ortadan kalktığı dönemi içerir. Canlı türlerinde, özellikle büyük memelilerde görülen bu yok oluşların genellikle iklim değişiklerinin bir sonucu ya da modern insanın dünyaya yayılarak aşırı çoğalması nedeniyle (veya her ikisi birden) meydana geldikleri kabul edilir, ancak buna dair 2007 yılında kozmik çarpışma hipotezi öne sürülmüşse de bu hipotez genel olarak kabul görmemiştir. Pleistosen-Holosen sınırı yakınlarında meydana gelen bu soy tükenmeleri bazen Kuvaterner yok oluşu veya Buz Çağı yok oluşu olarak da adlandırılır. Ancak, Holosen yok oluşunun 21. yüzyılda da devam ettiği kabul edilir. Coşkun Süer Coşkun Süer (d. 16 Aralık 1943, Zonguldak), Türk futbolcu ve teknik direktör. MKE Ankaragücü'ne yakınlığıyla tanınır. Teknik direktör olarak ağırlıklı olarak Ege Bölgesinin ekiplerinde görev almıştır. Futbola Kömürspor altyapısında başladı ve daha sonra as takım kadrosuna dahil edildi. Askerlik yaptığı 1964-1966 yılları arasında, askerliğini yaptığı dönemde Jandarmagücü'nde forma giydi. Burada 1966-67 sezonunun yaz transfer döneminde MKE Ankaragücü'ne transfer oldu. Ankaragücüyle 1967-68 sezonunda 1. Lig düştü ve ertesi sezon takımıyla 1. Lig şampiyonu yaparak Süper Lig'e yükseldi. 1974-75 sezonunu Diyarbakırspor'da geçirdikten sonra futbolculuk kariyerini sonlandırdı. 2 kez Türkiye 18 yaş altı millî takımı forması giydi. Futbola vedasından sonra antrenörlük yapamya karar verdi. İlk olarak MKE Ankaragücü'nde altyapı ve yardımcı antrenör görevlerini üstlendi. 1979-80 sezonunda MKE Ankaragücü başantrenörlüğünü üstlendi. Dah sonraki sezonlar Ispartaspor ve MKE Kırıkkalespor'da görev aldı. 1983-84 sezonunda o zamanlar 1. Lig'de mücadele eden Altay'ı çalıştırmaya başladı. 1983-84 sezonunda sezonunda Altay'ı 1. Lig şampiyonu yaparak Süper Lig'e yükselmesini sağladı. 2000'li yıllarda Türkiye Faal Futbol Antrenörleri Derneği (TÜFAD) Ege Şube Başkanlığını yaptı. 2012 Eurovision Şarkı Yarışması'nda Makedonya Cumhuriyeti Makedonya Cumhuriyeti, "2012 Eurovision Şarkı Yarışması"'na katılacak kişiyi belirleyecek "Ulusal Finalde" kamusal yayın kurumu olan MKTV tarafından yapılmaktadır. Makedonya, yarışmaya iki yarı finalden birinde yarışacak. 2012 Eurovision Şarkı Yarışması'nda Kıbrıs Cumhuriyeti 2012 Eurovision Şarkı Yarışması'nda Kıbrıs Cumhuriyetini temsil etmesi için Kıbrıs Radyo Yayın Kurumu tarafından iç seçim yoluyla İvi Adamu görevlendirilmiştir. !width=20%|12 puan !width=20%|10 puan !width=20%|8 puan !width=20%|7 puan !width=20%|6 puan | valign="top" | | valign="top" | !width=20%|5 puan !width=20%|4 puan !width=20%|3 puan !width=20%|2 puan !width=20%|1 puan | valign="top" | | valign="top" | 2012 Eurovision Şarkı Yarışması'nda Belçika Belçika, "2012 Eurovision Şarkı Yarışması"'na katılacak kişiyi belirleyecek "Eurosong 2012" kamusal yayın kurumu olan VRT tarafından yapılmaktadır. Belçika, yarışmaya 22 Mayıs'ta gerçekleştirilecek 1. Yarı Final'de yarışacak. Tatyana Kotova Tatyana Vladimirovna Kotova () (d. 11 Aralık 1976, Hokand, Özbekistan) Rus uzun atlamacı atlet. Kişisel en iyi derecesine 2002'de Annecy'de 7,42 metre ile ulaştı. Kotova 2000 ve 2004 Yaz Olimpiyatları'nda bronz madalya kazandı. Dünya Atletizm Şampiyonaları'nda ise 2001-2005 arasında üç kez üst üste gümüşün yanında 2007'de bronz madalyayı elde etti. Salon şampiyonalarında daha başarılı gözüken Kotova, üç kez altın (1999, 2003, 2006) ve iki kez de gümüş madalyanın (2001, 2004) sahibi oldu. Bunların yanında 2002 Avrupa Atletizm Şampiyonası ve 2002 IAAF Dünya Kupası'nı kazanan Kotova, 2000 IAAF Golden League'de jackpot'a ulaşmıştı. 2012 Eurovision Şarkı Yarışması'nda Türkiye Türkiye, "2012 Eurovision Şarkı Yarışması"'na katılacak kişiyi belirleyecek "Otomatik Seçim" kamusal yayın kurumu olan TRT tarafından yapılmaktadır. 22 Şubat 2012 tarihinde saat 19:40'ta şarkısı "Love Me Back"i tanıttı. 2012 Eurovision Şarkı Yarışması'na Türkiye söz ve müziği Can Bonomo'ya ait olan "Love Me Back" parçası ile katılmıştır. Türkiye, yarışmada 2. yarı finalde yarıştı ve ilk 10'a girerek finale çıkmaya hak kazandı. Türkiye, yarışmada 112 puan alarak 7. oldu. Oxford English Dictionary Oxford English Dictionary (OED) [Oxford İngilizce Sözlüğü]; İngilizceden İngilizceye açıklamalı sözlük. İlk sürümü, A New English Dictionary on Historical Principles'ın (Tarihî Prensiplere Dayanan İngilizce Sözlük) düzeltilmiş ve geliştirilmiş halidir. İlk kez 1 Şubat 1884'te yayımlanmaya başladı. 19 Nisan 1928'e kadar, 12. yüzyıldan günümüze kadar kullanılan İngilizce kelimelerin yer aldığı 10 cilt yayımlandı. 1933'te "the New English Dictionary" (NED) olan adı Oxford English Dictionary'ye (OED) çevrildi ve 12 cilt artı ilaveler cildi ile birlikte Oxford'daki Clarendon Press tarafından yeniden yayınlandı. 1998 yılında Oxford University Press tarafından yayımlanmaya başlayan the New Oxford Dictionary of English (sonradan sadece the Oxford Dictionary of English [ODE]), OED'yi baz almaz ve aynı serinin devamı değildir. Bununla birlikte ODE 350 binden fazla sözcük ile günümüzdeki en kapsamlı İngilizce sözlüktür. Halil Güngördü Halil Güngördü (d. 9 Ocak 1942, Adapazarı), Türk eski futbolcu, teknik direktör, spor yazarı. Eskişehirspor'un 70'lı yıllarda Süper Lig'in zirvesine oynadığı zamanlardaki kadrosunda bulunmuştur. Riva Halil lakabiyla'da anılır. Futbola Zonguldakspor'da başladı ve burada başarılı olduktan sonra Eskişehirspor'a transfer oldu. Eskişehirspor'da uyum sorunu yaşamadan ilk 11'de düzenli olarak oynamaya başladı. Eskişehirspor'daki ilk sezonu olan 1970-71 sezonunda takımıyla ligi 4. sırada tamamlamayı başardı. Aynı sezon özellikle Türkiye Kupası'nın Final karşılaşmasında kaydettiği iki golle takımının tarihinde ilk kez Türkiye Kupası kazanmasını ve yeni sezon UEFA Kupa Galipleri Kupası'na katılmasını sağladı. 1971-72 sezonunda takımıyla UEFA Kupa Galipleri Kupasında ikinci tura kadar yükseldi ve ligi 2. sırada tamamlayıp yeniz sezon için UEFA Avrupa Ligi katılmaya hak kazandı. 1973-74 sezonunun başında 1. Lig'de mücadele eden eski takımı Zonguldakspor'a geri döndü. Burada 1973-74 Türkiye 1. Lig sezonunda takımıyla 1. Lig şampiyonu yaşayarak Süper Lig'e yükselmesini başardı. Bir sezonda Süper Lig'de Zonguldakspor forması giydikten sonra aktif futbolculuk kariyerine nokta koydu. Futbola vedasından sonra antrenörlük yapmaya karar verdi ve ilk önce Zonguldakspor'da altyapı ve yardımcı antrenör olarak görev aldıktan sonra 1979-1980 sezonunda teknik direktör olarak görev almaya başladı. Daha sonra birçok 2. Lig, 1. Lig ve Süper Lig kulübünde görev aldı. Özellikle 80'lerde antrenör olarak görev almadığı dönmelerde Milliyet Gazetesi için spor yazarlığı olarak çalıştı. 1980-81 sezonunun devre arasında geçici olarak teknik direktörlük yapan Cesarettin Alptekin'den Çaykur Rizespor'u devraldı. Takımıyla sezon sonuna kadar takdir toplayan bir ligde kalma mücadelesi verse de sezon sonu takımının avaranjla 1. Lig'e düşmesine engelleyemedi. 1982-83 sezonunda o zamanlar adı 2. Lig olan TFF 1.lig' de mücadele eden Denizlispor'u çalıştırmaya başladı. 1982-83 sezonunda sezonunda Denizlispor'u 1. Lig şampiyonu yaparak Süper Lig'e yükselmesini sağladı. Jacques Lemée Jacques "Jacky" Lemée (d. 26 Haziran 1946), Fransız futbolcu ve teknik direktör. Orléans, Stade Français, Metz, Strasbourg, Angers, Marseille ve Laval takımlarında futbol oynamıştır. Lemée; Orléans, Châteauroux, Reims, Créteil, Red Star, Limoges, Mulhouse ve Angers takımlarını çalıştırmıştır. Jocelyn Gourvennec Jocelyn Gourvennec (d. 22 Mart 1972, Brest), Fransız eski futbolcudur. Olympique de Marseille'yla 1999 UEFA Kupası Finali'nde boy göstermiştir. Mayıs 2010'da Guingamp'ın teknik direktörlüğüne getirilmiştir. Philippe Anziani Philippe Anziani (d. 21 Eylül 1961), Fransız eski futbolcudur. 2009–10 sezonunda SC Bastia takımını çalıştırmıştır. Anziani Mart 2011'de FC Nantes'ın başına geçmiştir. Ancak Mayıs 2011'de takımdan ayrılmıştır Adlivun Adlivun veya Idliragijenget, İnuit mitolojisinde ölenlerin ruhlarının gittikleri yeraltı dünyası. Adlivun sözcüğü "altımızdakiler" anlamına gelir. Adlivun'un çorak ve buzlarla kaplı bir yer olduğuna inanılır. Ruhlar sonsuza kadar huzur ve mutluluk bulacakları Quidlivun'a (Ay mekanı) gitmeden önce Adlivun'a giderek günahlarından arınırlar. Adlivun'da su canlılarının tanrıçası Sedna hüküm sürer. Ayrıca tanrı Torngasuk, doğa şekilleri ve hayvanların ruhları (tornat) ile ölülerin ruhları (tupilak) da Adlivun da yaşar. Sedna, babası tarafından denize atılmış ve kayığa tırmanmaya çalışırken parmakları kesilmiş; denizde boğularak öldükten sonra tanrı olmuş öfkeli bir tanrıçadır. Ölülerin ruhlarını bir sonraki yolculuklarına hazırlar. Kanada'daki bazı İnuit gruplarının inancındaki su canlıları tanrıçası "Arnapkapfaaluk", Sedna ile büyük benzerlik gösterir. Arnapkapfaaluk "büyük kötü kadın" anlamına gelir ve korkulan bir tanrıçadır. Bir İnuk öldüğünde ren geyiği derisine sarılarak gömülür. Ölünün akrabaları burunlarını ren geyiği derisinden parçalar ile tıkayarak 3 gün ölünün kulübesinde yas tutarlar. 3 gün sonra ölünün mezarı etrafında 3 tur atarlar ve ona av eti getireceklerine söz verirler. Daha sonraki ziyaretlerinde ölüye et getirirler. Sen Bir Meleksin (film, 1969) Sen Bir Meleksin, 1969 Türk yapımı müzikal filmdir. "The Sound of Music" ()in uyarlamasıdır. Bu film de Howard Lindsay ve Russel Crouse'un kitabına dayanmaktadır. Filmin senaryosunu Nejat Saydam (Robert Wise'in "The Sound of Music" (1965) adlı filminden) yazmıştır. Nejat Saydam aynı zamanda yönetmenliğini üstlenmiştir. Önemli rollerinde Hülya Koçyiğit, Ediz Hun, Sevgi Can, Piraye Uzun, Ergun Köknar oynamıştır. Filmin müzikleri Richard Rodgers ve Oscar Hammerstein II'a aittir. Bubbling Under Hot 100 Singles Bubbling Under Hot 100 Singles Birleşik Devletler'de yayınlanan "Billboard"'ın haftalık olarak yayınladığı liste. Liste, yayınlandığı hafta derginin Hot 100 listesine giremeyen ilk yirmi beş şarkısını sıralar. Liste ilk kez 1 Haziran 1959'da yayınlandı ve 15 şarkıdan oluşuyordu. 1985'e kadar yayınlanan listenin o yıl 24 ağustosta yayını durduruldu. Yaklaşık sekiz yıl süren aradan sonra liste 5 Aralık 1992'de yeniden yayınlanmaya başladı. 1992'de 25 şarkıdan oluşan liste günümüzde de bu haliyle devam etmektedir. Speak Now World Tour Live Speak Now World Tour Live Amerikalı şarkıcı ve söz yazarı Taylor Swift'in konser albümü. 21 Kasım 2011'de Big Machine Records etiketiyle yayınlandı. Albüm, sanatçının "Speak Now World Tour" turnesi kapsamında yapılan konserlerdeki performansların bir derlemesidir. Yayınlandığı ilk hafta Birleşik Devletler'de 77.000 kopyası satarak "Billboard" Hot 200 listesine on bir numaradan girmiştir. Albümün yayın tarihi ve albüm kapağı 21 Eylül 2011'de Taylor Swift'in resmi web sitesinde yayınlandı. DVD ve Blu-ray formatında yayınlanacak olan albüm, sanatçının Speak Now World Tour konser turnesinin Kuzey Amerika ayağı kapsamında verilen konserlerde gerçekleştirilen on yedi canlı performanstan oluşmaktadır. "Speak Now World Tour Live" 21 Kasım 2011'de yayınlandı. Albümün Target edisyonunda standart sürümden farklı olarak "Ours", "Nashville" ve "Sweet Escape" şarkıları ve sanatçının "Mean" video klibi kamera arkası görüntüleri yer aldı. Brezilya'da yayınlanan edisyonda ise "Long Live" performansında sanatçıya Paula Fernandes eşlik etmiş ve şarkıya Portekizce bölümler eklemiştir. Roughstock'tan Matt Bjorke albüme beş üzerinden üç verdi ve sanatçı için kendisini geliştirdiğini söyledi. Ayrıca canlı performansın albüm kayıtları kadar iyi olduğunu da eleştirisine ekledi. Albümü Sugarland'in "Live on the Inside" albümü ile kıyasladı. Allmusic'ten James Monger da albüme beş üzerinden üç yıldız verdi ve özenle hazırlanmış dansçıları ve trapezcileri olan, pek çok kostüm kullanılan, büyük ve değişken sahneli bu gösterinin bir country konserindense gösterişli bir Broadway müzikalini andırdığını yazdı. Albüm ilk haftasından 77.000 kopya satarak ABD "Billboard" 200 listesine on bir numaradan girdi. 2011 aralıktaki verilere göre albüm Birleşik Devletler'de 305,741 kopya sattı. Allmusic'te yayÄ±nlanan ekiptir. MÃ¼zisyenler: Prodüksiyon ekibi: Heckler & Koch HK121 HK121, Heckler & Koch firması tarafından tasarlanmış genel amaçlı makineli tüfektir. Alman ordusunda, 7.92x57mm IS kullanan II. Dünya Savaşı genel amaçlı makineli tüfeği MG42'nin, Soğuk Savaş döneminde 7.62x51mm NATO'luk versiyonuna çevrilmiş olan Rheinmetall MG3 modelinin yerini alması için tasarlanmıştır. Silahın beslemesi belt mühimmattan yapılır. Mühimmatı 7.62x51mm NATO'dur. Silahın taşınırken kullanılabilmesi için 50'lik drum takılabilir. Yeni bir silah olmasının yanında, Heckler & Koch ürünlerinde uzun zamandır görülen polimer tetik grubu kullanılmıştır ve ambidekströzdür. Çeşitli eklentilerin takılabilmesi için besleme sistemi kapağının üstünde MIL-STD-1913 picatinny ray sistemi vardır. Son modellerinin gaz silindirlerinin sağ ve solunda da ray sistemi bulunabilir. Gaz işlemelidir, bolt kilitlenmesi dönme hareketiyle sağlanır. Uzun vuruşlu gaz pistonu kullanır. Gaz sistemi 3 pozisyonlu regulatöre sahiptir ve kovanın taban kısmındaki çıkıntı kullanılarak zor koşullarda kullanmak için ya da silahın atış hızını 600, 700, 800 rpm'e göre ayarlamak için kullanılabilir. Silah, hızlı namlu değiştirme özelliğine sahiptir. Namlunun dibinde, gövdeyle birleştiği kısmının yanında bir kol bulunur. İstendiği zaman bu kilit yukarı açılarak namlu yukarı kaldırılıp çıkartılabilir. Bu sayede namlu değiştirme süresi çok kısalır. Silahın dizaynı ise, 5.56x45mm NATO kullanan Heckler & Koch MG4 üzerine kurulmuştur. Bir başka deyişle, bu silahın MG4'ün 7.62x51mm NATO'luk versiyonu olduğu söylenebilir. K3 K-3, Ermenistan tarafından tasarlanmış bir bullpup piyade tüfeğidir. Silah, Kalaşnikof'tan esinlenilerek tasarlanmış olup 1996 yılı Kasım ayında 40 adet kadar örneği üretilmiştir. Üretiminin gizlilik içinde örtülü olduğu bu tüfeğin üretimi ve çeşitleri hakkında çok az şey bilinmekle birlikte Ermenistan Özel Kuvvetleri tarafından kullanıldığı tahmin edilmektedir. Tüfek metalik nişangaha sahip olmakla birlikte, PSO-1 4X dürbünü ile de kullanılabilmektedir. Sadece sağ elini kullanan atıcılar için tasarlanmıştır. Tüfeğin namlu ucundaki adaptör sayesinde tüfek bombası kullanılabilir. Büyük bölümü sert plastikten imal edilen tüfeğin şarjörü tıpkı AK-74'te olduğu gibi 30 fişek kapasitelidir. West Midlands (kontluk) Batı Midlands Törensel Metropoliten Kontluğu , İngiltere'nin Batı Midlands bölgesinde bir "metropoliten" kontluktur. Bu metropoliten kontluk 1974'te resmen yürürlüğe giren "1972 Yerel İdare Reformu Kanunu" ile kurulmuştur. Kurulduğu dönemde birinci seviyede seçilmiş bir konsey ve konseyin yürütülmesi için bir yerel bürokrasi idaresi vardı. Batı Midlands Metropoliten Kontluğu altında şu ikinci seviyeli yedi şehir ve metropoliten borough bulunmaktaydı: Birmingham Şehri, Coventry Şehri, Wolverhampton Şehri, Dudley Metropoliten Borough, Sandwell Metropoliten Borough, Solihull Metropoliten Borough ve Walsall Metropoliten Borough. 1989'da "Batı Midlands Metropoliten Kontluğu" konseyi ve buna bağlı bürokratik idare lağvedilip kapatıldı. Bu idarenin altında bulunan 7 şehir ve metropoliten "borough" tek seviyeli yerel idare statüsü kazandılar. Ama "Batı Midlands Metropoliten Kontluğu" hâlen bir törensel kontluk statüsü taşımakta ve ayrıca kuruluş kanunu kaldırılmadığı için hukuken hâlen yürürlükte olan bir kamu kuruluşu statüsüne haizdir. Bunun yanında coğrafyacılar ve coğrafya istatistikleri tarafından kullanılan bir tanımdır. Törensel Batı Midlands Metropoliten Kontluğu'nun merkezinin Birmingham olduğu kabul edilmektedir. Kontluğun yüzölçümü 902 km²; 2009 tahminine göre nüfusu 2.638.700 kişi ve nüfus yoğunluğu 2.945 kişi/km² dir. "Batı Midlands" ismi bazen anlam karışıklığı yaratmaktadır. Bu maddede işlenen konu "Törensel Batı Midlands Metropoliten Kontluğu"'dur. Ama bu törensel kontluk resmî olarak İngiltere'nin Batı Midlands Bölgesine bağlıdır. Avrupa Birliği istatistiksel kavramlarına göre Kontluk "NUTS 2 bölge" olup daha geniş olan "NUTS 2 bölge" olan İngiltere'nin "Batı Midlands Bölgesi" içindedir. Bunlardan başka bir sıra coğrafi ve istatistiksel kavramlara da "Batı Midlands" ismi verilmektedir. "Batı Midlands şehirleşmiş bölgesi (West Midlands conurbatıon)" önceki iki kavramdan değişiktir ve değişik sınırlar içindedir. Örneğin, bu şehirleşmiş bölge, kontluk içinde bulunan Coventry Şehri'ni ihtiva etmez. Törensel Batı Midlands Metropoliten Kontluğu'nun Warwickshire, Worcestershire ve Staffordshire törensel kontlukları ile sınırları vardır. West Midlands torensel kontulugunun hiçbir deniz sahili bulunmaz. Törensel Batı Midlands Metropoliten Kontluğu'na bağlı şu metropoliten yerel idare bölgeleri bulunur: Batı Midlands Metropoliten Kontluğu içinde 7 tane "tek-seviyeli-yerel-idare konseyi" statülü "şehir" ve "metropoliten borough" idare birimi; idare merkezleri; içlerinde bulunan önemli yerleşkeleri listesi ve birer görüntü şöyle verilmiştir: SC Bastia sezonlarÄ± listesi Fransa'nın Korsika adasının takımı SC Bastia'nın 1965-66 sezonundan itibaren etkin olan sezon istatisitkleri; Not: "İtalik" yazılar bu sezonun istatistiğini göstermektedir. Tuvalu pasaportu Tuvalu pasaportu Tuvalu'lu vatandaşlara verilen uluslararası bir seyahat belgesidir. Tuvalu vatandaşları Birleşik Krallık ve İrlanda'ya vizesiz gidebilme hakkına sahiplerdir. Tuvalu pasaportuna sahip vatandaşlar, 2 Temmuz 2016 tarihinden itibaren Schengen Bölgesi’ne girişte vize muafiyetinden yararlanabilmektedirler. "Henley Vize Kısıtlamaları Endeksi" 2019 Raporu'na göre Tuvalu vatandaşları sınırda vize alarak ya da vizesiz 126 ülkeye seyahat edebilirler. Bu sayede Tuvalu vatandaşları Dünya'da seyahat özgürlüğü açısından 44. sırada yer almaktadır. Vanuatu pasaportu Vanuatu pasaportu Vanuatu vatandaşlarına verilen uluslararası bir seyahat belgesidir. Vanuatu vatandaşları Birleşik Krallık ve İrlanda'ya vizesiz gidebilme hakkına sahiplerdir. Vanuatu pasaportuna sahip vatandaşlar, 28 Mayıs 2015 tarihinden itibaren Schengen Bölgesi’ne girişte vize muafiyetinden yararlanabilmektedirler. "Henley Vize Kısıtlamaları Endeksi" 2019 Raporu'na göre Vanuatu vatandaşları sınırda vize alarak ya da vizesiz 129 ülkeye seyahat edebilirler. Bu sayede Vanuatu vatandaşları Dünya'da seyahat özgürlüğü açısından 43. sırada yer almaktadır. Papua Yeni Gine pasaportu Papua Yeni Gine pasaportu Papua Yeni Gine vatandaşlarına uluslararası seyahat için verilir. Pasaport, Papua Yeni Gine Göçmenlik ve Vatandaşlık Servisi Kurumu Pasaport Şubesi tarafından verilir. Papua Yeni Gine vatandaşları İngiltere ve Kanada'ya vizesiz seyahat edebilme hakkına sahiplerdir. "Henley Vize Kısıtlamaları Endeksi" Ağustos 2019 Raporu'na göre Papua Yeni Gine vatandaşları sınırda vize alarak ya da vizesiz 82 ülkeye seyahat edebilirler. Bu sayede Papua vatandaşları Dünya'da seyahat özgürlüğü açısından 64. sırada yer almaktadır. Forza Bastia Forza Bastia; 1978 yılında çekilen ve aynı yıl Furiani Stadı'nda oynanan SC Bastia - PSV UEFA Kupası final maçının belgelendiği bir 26 dakikalık film. Yönetmenliğini Jacques Tati ve kızı Sophie Tatischeff yaptı. Tati'nin arkadaşı; o zaman da Bastia'nın kulüp başkanı olan Gilberto Trigano, bu filmin çekilmesini Tati'den istedi. 1978 yılında çekilen film, ancak 2002 yılında yayınlanabildi. Kul Åžerif Kul Şerif, Kazan Hanlığı döneminde yaşamış devlet ve din adamı. Aynı zamanda şair olan Kul Şerif, Rus Çarı Korkunç İvan şehre girdiğinde şehri savunmak için talebeleriyle birlikte Rus ordularının karşısına çıkmıştır. Kul Şerif, Kazan'ın ruhani lideri olarak girdiği çatışmalarda medrese öğrencileriyle birlikte 2 Ekim 1552 tarihinde hayatını kaybetmiştir. Adına yapılan camii ise yok edilmiştir. Ryan Bertrand Ryan Dominic Bertrand (d. 5 Ağustos 1989, Londra), İngiliz futbolcudur. Chelseaden kiralık olarak Premier League ekiplerinden Southampton formasını giymektedir. Sol bek mevkisinde görev yapmaktadır. Temmuz 2005 tarihinde Chelsea takımı tarafından 125,000 £ bedelle Gillingham takımından transfer edilmiştir. Daha sonra Bournemouth takımına kiralık olarak gönderildi. Burada fazla forma şansı bulamadı. 2007 yılının Ağustos ayında Oldham Athletic takımına Ocak 2008'e kadar kiralandı. Bu takımda 21 lig maçına çıktı. 4 Ocak 2008 tarihinde Oldham takımından Norwich City'ye kiralık olarak transfer oldu. 2007-08 sezonunda 18 lig maçına, 2008-09 sezonunda ise 38 lig maçında forma şansı buldu. 17 Temmuz 2009 tarihinde bir sezonluğuna Reading takımına kiralık olarak transferi gerçekleşti. 10 Mart 2010 tarihinde Derby County takımına karşı ilk profesyonel golünü attı. 5 Ağustos 2009 tarihinde Nottingham Forest takımı ile altı aylık anlaşma imzaladı. Burnley takımıyla oynanan ve 1-0 kaybedilen maçta ilk kez forma şansı buldu. N.Forest takımında 19 lig maçında forma giydi. Ocak 2011 tarihinde kiralık sözleşmesi sona erdiği için kulübü Chelsea'ye geri döndü. Bertrand Chelsea ile ilk maçına 20 Nisan 2011 tarihinde Birmingham City ile oynanan ve 3-1 kazanılan lig maçında Ashley Cole'un yerine oyuna girerek çıkmıştır. 15 Temmuz 2011 tarihinde Bertrand, Chelsea takımı ile dört yıllık yeni bir sözleşme imzaladı. Bertrand Chelsea ile sözleşme imzaladıktan sonra Carling Cup maçında Fulham karşısında forma giydi. Maç golsüz sona erdi ve penaltılarla Chelsea takımı 4-3 kazandı. Bertrand İngiltere için 17 yaş altı, 19 yaş altı ve 21 yaş altı millî takımlarında forma giydi. İngiltere U-19 millî takımı ile 2008 Avrupa 19 Yaş Altı Futbol Şampiyonası'na katıldı. Daha sonra İngiltere U-21 takımına terfi etti ve 2009 Avrupa 21 Yaş Altı Futbol Şampiyonası elemeleri için göreve çağrıldı. 2009 UEFA Avrupa 21 Yaş Altı Futbol Şampiyonası'nda tüm maçlarda forma giydi. İzbarço bağı İp ucu dirseğinin bir ip bedeni döngüsüne sancak bağı şeklinde tutturulmasıyla ip ucunda sabit ve güvenilir bir halka oluşturan bir düğüm çeşididir, yani bir Sancak bağı halkasıdır, Bulin bağı da denir. İzbarço bağı Denizcilik, arama-kurtarma, binicilik, gibi çok çeşitli kullanım alanları vardır. Bulin bağı adının İngilizcede "pole", iskele kazığı sözcüğünün eski ve kuzey dillerine ortak bir şeklinden gelmesi muhtemeldir. Başka bağ veya düğümlerle de balık ağı yapılabilse bile en bilinen balık ağı, izbarço bağları ya da sancak düğümleriyle örülür. İzbarço bağı çok eski zamanlardan beri bilinir. Keops Piramidi'nde 1954 te bulunan nerdeyse 4600 yıllık güneş gemisinde böyle bir düğüm görülmüştür. En basit izbarço bağı ana ipte bir roda (ya da döngü/sarmal, ya da halka) yapıp, ipin ucunu rodadan başlangıç-uç yönünde geçirip, başlangıç etrafında dolayıp, tekrar rodadan geri geçirerek yapılır. İzbarço bağının düğümüne, başlangıçtaki bir rodanın uçta bir dirsekle olușturduğu bir sancak bağı da denilebilir. İki ip ucunu bağlayan her bağ ya da düğümle başlangıçla uç arasında bir çeşit halka yapılabilir. İzbarço bağı bu yüzden bir sancak bağı halkası diye de tanımlanabilir. İzbarço bağının birçok duruma göre daha pratik kullanıma uygun çeşitleri, ve bunlar için geliştirilmiş bağlama yöntemleri vardır: Tolga Akyıldız Tolga Akyıldız, gazeteci, yazar ve psikolog. 1973 Yılı'nda İstanbul'da doğdu. Gazeteciliğe 1987 yılında Hey Dergisi'nde başladı ve birçok dergi ve gazetede çalıştı. 2010 Yılı'nda Milliyet Gazetesi Cadde Eki'nde kaleme almaya başladığı Sokak Çocuğu adlı köşesini 4 yıl sürdüren yazar; 46 ve Esquire Dergileri için köşe hazırladı, 2000 Yılı'ndan beri Hürriyet Gazetesi'ndeki Pop Virüs köşesinde müzik yazıları yazmakta, röportajlar yapmaktadır. Kurucusu olduğu müzikmentor bünyesinde ve Zorlu PSM'de Açık Sahne etkinliğini yürüten yazar aynı zamanda İST Dergisi Yayın Danışmanı ve Karakarga Yayınları dizi editörüdür; Çeşitli marka ve etkinliklere danışmanlık yapmaya devam etmektedir. Tolga Akyıldız, gazeteci, yazar ve psikolog. 1973 Yılı'nda İstanbul'da doğdu. 2000 Yılı'nda Hürriyet Gazetesi eklerinde kaleme almaya başladığı Pop Virüs adlı köşesini sürdürmekte olan yazar; İST Dergisi'nde yayın danışmanlığı ve Karakarga Yayınları'nda dizi editörlüğü yapmaktadır. Kurucusu olduğu müzikmentor bünyesinde Açık Sahne ve Müzik Blogları Fikir Takımı Projelerini yürütmekte, çeşitli marka ve etkinliklere danışmanlık yapmaktadır. Galatasaray Lisesi'ni ve Boğaziçi Üniversitesi Fen Edebiyat Fakültesi Psikoloji Bölümünü bitirdi. Gazetecilik mesleğine 1987 Yılı'nda Hey Dergisi'nde başladı. 1993-1997 arasında GO (Genç Olmak) Dergisi, Akşam Gazetesi, Health&Shape ve Anne&Çocuk Dergilerinde editörlük yaptı. 1997 Yılı'nda Blue Jean Dergisi'nde Yayın Yönetmeni olarak görev alan gazeteci 2000 Yılı'nda Blue Jean ve Hey Girl Dergisi'nin Yayın Direktörlüğü'nü üstlendi.2000-2007 Yılları arasında bu dergilere ek olarak Max, İstanbul Life ve Auto Show Dergilerinin de yayın direktörlüğü görevini yürüttü. 2002-2003 arasında ATV'de yayınlanan "6. His" adlı TV show'una danışmanlık yaptı. Yine 2000 Yılı'nda Hürriyet Gazetesi'nde Pop Virus adlı köşeyi 2010 Yılı'na kadar kaleme almayı sürdürdü. 2004-2010 Yılları arasında D.R.U.M., MySpace Türkiye, Rock'n Dark Müzik Yarışması, Avea gibi marka ve etkinliklere danışmanlık yaptı. 2012 Yılı'nda Nova Medya Yayıncılık'ta Genel Koordinatörlük görevini üstlendi. Cosmopolitan, Elele, Biba, Marie Claire, Touch İstanbul Dergilerinde köşe yazıları ve röportajları yayımlandı. 2006 Yılı'ndan beri Pop Virüs adlı konsept partilere ev sahipliği yapan Tolga Akyıldız Açık Sahne ve Müzik Blogları Fikir Takımı etkinliklerinin de yaratıcısı ve proje lideridir. 2010 Yılı'nda Milliyet Gazetesi Cadde Eki'nde kaleme almaya başladığı Sokak Çocuğu adlı köşesini 4 yıl sürdüren yazar; Esquire ve 46 Dergileri için köşe hazırlamıştır. Hürriyet Gazetesi Cumartesi Eki'nde yazarlık yapmaktadır. Müzisyenler ve markaları bir araya getiren projeler üreten müzikmentor adlı yapının kurucusudur. İlk öykü kitabı "Özür Dilerim Çok Sevdim" 2014 yılında yayımlanmıştır. Ölümsüzler (film, 2011) Ölümsüzler ("Immortals"), Tarsem Singh tarafından yönetilen 2011 yapımı film. Ölüler Böyle Sever Orijinal ismi South Of No North, Charles Bukowski'nin kısa hikâyelerden oluşan kitabıdır. Orijinal yayım tarihi 1973 olan kitap Türkçeye 1999 yılında çevrilmiştir. Stian Arnesen Nagash ya da Lex Icon (d. Stian Andrè Arnesen, 7 Mayıs 1978), Norveçli bir black metal müzisyenidir. Müzisyen; gitar, bas gitar, bateri çalmakta ve şarkı da söylemektedir. Sanatçı müzik yapmaya Fafnir ve Glaurung ile 1991 yılında Troll adlı grup için başladı. Fafnir ve Glaurung grubu terketmesine rağmen Nagash gitar ve klavyeye geçti ve solo proje olarak devam ettirdi. Bir grup içinde yer almak ve kendini "bütün seviyelerde ifade etmek" amacıyla Amund Svensson ile 1993 yılında Covenant adlı grubu kurdu. Fakat grup iki albüm yayınladıktan sonra Covenant adında zaten İsveçli bir grup bulunduğu için grubun adını The Kovenant'a çevirmek zorunda kaldı. Black metal sahnesinde başarılı bir performans sergileyen müzisyen 1996 yılında bas gitarist olarak Dimmu Borgir'e katıldı. 1999 yılında The Kovenant ile olan kariyerine ağırlık vermek için Dimmu Borgir'den ayrıldı. Yine bu arada müzisyen, grubu The Kovenant'ın sanatsal yönünü yansıtmak amacıyla sahne adını Lex Icon'a çevirdi. Lex Icon 2004 yılında Shagrath ile bir araya gelerek Chrome Division adında yeni bir heavy metal grubu kurdu. Müzisyen bu grupta bateride yer aldı. PÃ¥l Mathiesen Athera (d. Paul Mathiesen, 14 Ağustos 1977), Susperia ve Chrome Division gruplarında yaptığı vokalistlikle adından söz ettiren Norveçli müzisyendir. SC Bastia oyuncularÄ± listesi Bu liste, SC Bastia takımında oynayan bütün futbolcuları içermektedir. Not: Kalın yazılı futbolcular, şu an Bastia takımında oynayan futbolculardır. The Carburetors The Carburetors Oslo, Norveç'ten bir hard rock grubudur. 2001 yılında kurulan grup, rock 'n' roll ve metal müzik yapmaktadır. Grubun stili Chuck Berry ve Motörhead'in karışımı olarak görülmektedir. Grubun ilk albümü "Pain is temporary, Glory is forever", 2004 yılında piyasaya sürüldü. İkinci albüm "Loud Enough To Raise The Dead"in kayıtları 2005 yazında tamamlandı ve “Rock 'n' Roll Forever” adlı şarkı için Bjørn Opsahl tarafından yönetilen bir de video klip çekildi. Üçüncü albümleri "Rock'n'Roll Forever" 2008 yılında Bodog Records etiketiyle yayınlandı. Grup 2010 yılında Alman plak şirketi Evil Wheels Records ile yeni bir kayıt anlaşması da yaptı. Fellah Fellah, Türkiye'de genellikle Adana ve Mersin illerinde yaşayan Araplara verilen isim. Fellah olarak adlandırılmalarının sebebi Çukurova'da sadece çiftçilik yapmalarıdır . Arapça'da "fellah", çiftçi demektir. Fellahların kökeni üzerine iki ayrı görüş vardır: Kavalalı Mehmet Ali Paşa döneminde 19. yüzyılın başında Mısır'ın Anadolu'ya saldırısından sonra Mısır ordusundaki askerlerin bir bölümünün dönmeyip Anadolu'da kaldığı ilk önermedir. Ancak daha kuvvetli olan bölgenin 7. - 8. yüzyılda İslam-Arap ordusunun hakimiyetine geçmesiyle beraber yerleşen Arapların torunları olduğu şeklindedir. 1909-1910 arasında Adana Valiliği görevinde bulunan Cemal Paşanın Hatırat adlı kitabında ise, Arap Uşak diye bilinen Arapların Osmanlılar tarafından Sultan Abdülaziz devrinde Lazkiye sancağındaki Rafizilerin ıslahı sırasında o zaman halkı çok az ve arazisi son derece verimli olan bereketli Adana Ovasının imarı amacıyla oralardan getirilmiş topluluklardır. The Good, the Bad & the Queen The Good, the Bad & the Queen İngiliz alternative rock grubudur. Damon Albarn, Paul Simonon, Simon Tong ve Tony Allen grupta yer almaktadır. İlk ve tek albümleri Ocak 2007' de çıkmıştır. Susperia Susperia, Ekim 1998'de Tjodalv ve Cyrus tarafından kurulan Norveçli bir black/thrash metal grubudur. Grup aslen Seven Sins adıyla kuruldu, fakat zaten bu adı taşıyan bir grup olduğundan, grubun adını bir korku filmi olan "Suspiria"ya çevirdiler. Telif haklarını da ihlal etmemek adına bu isimdeki bir harfi değiştirerek Susperia haline getirdiler. Susperia grubu, yine adını bu filmden alan Suspiria grubuyla karıştırılmamalıdır. Grup Satanik bir grup olmasa da şarkı sözleriyle Hristiyanlık'ı eleştirmekte ve görüşlerini sorgulamaktadır. Patric Ullaeus Patric Ullaeus (bazen Patrick diye yazılır) (d. 30 Mart 1968) İsveçli film yapımcısı, fotoğrafçı ve sanatçıdır. Göteborg'daki Revolver Film Company adlı şirketin kurucusudur. Bu şirketiyle heavy metal gruplarının video kliplerini yapmaktadır. 2007 yılında Dimmu Borgir için çektiği "The Serpentine Offering" video klibi en iyi video klip yönetmenliği dalında Spellemannprisen ödülünü kazandı. 2015 2014 2013 2012 2011 2010 2009 2008 2007 2006 2005 2004 2003 2002 2001 2000 1999 1998 1997 1996 1990-1995 Booze, Broads and Beelzebub Booze, Broads and Beelzebub, Norveçli heavy metal grubu Chrome Division'ın ikinci stüdyo albümüdür. 18 Temmuz 2008'de Nuclear Blast aracılığıyla yayınlanmıştır. Grup 15 Ocak 2008'de Myspace bloglarında yaptıkları bir açıklamada albüm kayıtlarını tamamladığını duyurdu. Albümün adını da duyuran grup, yayınlanma tarihi olarak da 14 Mayıs 2008'i gösterdi. Bu haber, heavy metal kaynakları tarafından da bültenlerine taşındı. 7 Ocak'ta başlayan ve Göteborg'daki Studio Fredmann'da gerçekleştirilen albüm kayıtları yedi gün sürerek 15 Ocak'ta bitti. Blog duyurusundan önce grubun basgitaristi Björn Luna yaptığı bir röportajda grubun Nuclear Blast'la üç albümlük anlaşması olduğunu ve ikinci albümün bu şirket aracılığıyla yayınlanacağını belirtti. Daha sonra Blabbermouth.net de albümün Nuclear Blast aracılığıyla yayınlanacağını doğruladı. TCG Burakreis (S-335) TCG "Burakreis" (S-335), (İlk adı USS Sea Fox (SS-402)) Balao sınıfı bir denizaltıdır. Sea Fox, Portsmouth Donanma Tersanesi tarafından 2 Kasım 1943 tarihinde inşa edilmiştir. Türk Deniz Kuvvetleri tarafından TCG Burakreis (S-335) olarak yeniden adlandırılmıştır. Adını ünlü Türk denizci Burak Reis'ten alır. Türk Donanması'nda 14.12.1970-01.07.1996 tarihleri arasında hizmet vermiştir. 9 Nisan 1971'de San Diego'dan ayrılıp 8 Ağustos 1971'de Türk Donanması'nda göreve başlamıştır. Korbolko Korbolko, Türk ve Altay mitolojisinde ateş kuşu. Ateşi insanlara getirdiği rivayet edilir. Tanrı Ülgen tarafından gönderilmiştir. Bazen ateşi, bazen de ateşi yakmaya yarayacak olan çakmak taşlarını getirdiği söylenir. Bu taşların biri ak, diğeri karadır. Birbirine sürtünce kıvılcım çakar. Bazı masallarda ak ve kara iki saç telini birbirine sürtünce de kıvılcımlar çaktığı söylenir. Kimi rivayetlere göre ise, Tanrı Ülgen bu kuşun kılığına girerek, taşları kendisi getirmiştir. Kor (“ateş”) ve bol (“bulmak”) köklerinin bileşimidir. Ateşi bulan demektir. Mirali Seyidov'a göre ise "Ateş Şehzadesi / Ateş Prensi" anlamına gelir. Papay Papay, Türk, Altay ve İskit mitolojilerinde Yıldırım Tanrısı. Papay, İskitlerdeki Papayos ile ilişkilidir. Karısı "Apay" olarak bilinir. İskit mitolojisindeki yedi ilahi yaratıktan biri. Yükseklik anlamı veren bir sözcük olarak kullanılması bakımından gök ruhları ile ilgilidir. Moğolların en yüksek derceli Tanrılarından birisi olan Esege Malan için aynı zamanda "Babay" () sıfatını kullanmaları bu Tanrının izlerini taşımaktadır. Türkçede yer alan "Baba" sözcüğünün Arapça "Ebu" ile bağlantılı olma ihtimali iddia edildiğinin aksine çok düşüktür ve asıl kökeni burada aramak gerekir. Hristiyanlığın ruhani önderini tanımlamakta kullanılan "Papa" terimi de yine bu sözcükle ilişkilidir. Türklerde, Hristiyanlığın ve Rus kültürünün de etkilerinin hissedildiği bazı boylarda "Babay" ve "Mamay" sözcükleri "baba" ve "anne" anlamında kullanılır. "Baba" kavramı Türk topluluklarının geleneksel inançlarında mâna âlemi ile bağı olan evliya, koruyucu ruh ve benzer varlıkların adlarında yer alan tamlayıcı bir sözcüktür. Örneğin, "Burkut Baba", "Zengi Baba", "Kamber Baba", "Çiftçi Baba" ve "Rüzgar Baba" ve sair gibi. Eski Türkçede, "Babay" biçiminde de kullanılmış olan bu kelime, evliya gözüyle bakılan, kutsal sayılan kişi ve varlıklar, türbeler ve mezarların adlarında da kullanılır. Örneğin, "Baba Dağı", "Karaltı Baba", "Hazret Baba", "Şeyh Baba", "Diri Baba", "Kırklar Baba", "Atlı Baba" ve sair gibi. Adlarında "Baba" sözcüğü olan pirlerin büyük bir kısmı dağ ve kayalarla alakalı varlıklardır. Bu husus, Dağ Ruhuna (Dağ İyesine) olan inançla bağlantılıdır. Bu kavramın dağ kültüyle ilgili anlamı "Babanı" şeklinde Urartu dilinde de yer alır. İskit mitolojisindeki Gök Tanrısı "Babay-Papay"ın adı da anlamsal yapı bakımından "Baba" ile karşılaştırılabilir. "Babay" ise Rusların ve Slavların inançlarında hayalî bir motifin adıdır ("Baba Yaga"). Ancak burada "Baba" kelimesi Türkçedekinin aksine eril bir varlığı değil dişi bir kavramı ifade eder. Örneğin, "babaanne", "nine", "yaşlı kadın". Korkunç görünüşlü "Babay"ın mitolojik bir varlık olarak bu kültürlerde değişik özellikleri vardır. Mesela, uçabilmesi, küpe veya toprağa girebilmesi gibi. Papay, Pap/Pab/Pay/Bay kökünden türemiştir. Zenginlik ve kutsallık içerir. Eski Tunguz-Mançu dilinde bu kök "çalışmak" anlamı taşır ve yine bu dillerde şaman manası ile bağlantılıdır. İskit ve Sogd kökenlidir. Anne Francis Anne Francis (d. 16 Eylül 1930, New York - ö. 2 Ocak 2011, Kaliforniya), Amerikalı oyuncu. Anne Francis 1956 yılında rol aldığı bilimkurgu dizisi "Kayıp Gezegen" ile tanındı. Daha sonra onlarca film ve dizide oynayan sanatçı 1960'ların ortasında rol aldığı özel bir kadın dedektifi canlandırdığı Honey West adlı diziyle Altın Küre ödülünü kazandı. Anne Francis, akciğer kanseri nedeniyle 2 Ocak 2011 tarihinde Kaliforniya'da 80 yaşında öldü. Semeni Semeni, Türk halk kültüründe Yaşam Otu. Kosa Töreni'nin son gününde Semeni (Sem/Som) adı verilen bir tören yapılır. Som aynı zamanda Yula denilen ruhun koruyucusudur. Semeni bazı yörelerde aynı zamanda bir çeşit helva olup, pişirildikten sonra Nevruz gecesi bir kısmı suya bırakılır. Pişirilmesi ve toplu olarak yapılmasına çocuklu bir kadın önderlik eder. Kadınlar kazan başında şarkı söyleyip dans ederler. Ayrıca ölü törenlerinde de misafirlere dağıtılması, aslında yeniden dirilişle olan bağlantısını ortaya koymaktadır. Sümerlerdeki ölümsüzlük otu bu kavramla ilintilidir. Bir kaba konularak ıslatılan buğdayların yeşermesi sonucu oluşan ve etrafına kırmızı kurdele bağlanan bir demettir. Toprağın yeşermesinin sembolüdür. Samanu adlı muhallebi türü de bu çimlendirilen tahıllardan yapılır. (Sem/Som) kökünden türemiştir. Doluluk, saflık bildirir. Süme/Suma sözcüğü eski Altayca ve Moğolcada Şaman anlamı taşır. Halha lehçesinde Süm, Buryatçada Hum, Dagur dilinde Sum olarak yer alır. Mongur dilinde ise Semen şeklinde ifade edilir. Moğolca Sem gizlilik, sır anlamları taşır. Som/Soma kelimesi Türkçede onur, şeref ve iz, işaret gibi anlamlar da içerir. Bu mana Tunguzcada Sama sözcüğüyle karşılanır. Moğolca Sem, Tunguzca Süme kökü gizlemek manasını da bünyesinde barındırır. Abzar Ä°yesi Abzar İyesi (Tatarca: "Абзар иясе" ya da "Abzar İyäse" veya "Abzar Atası, Abzar Äbise") - Türk mitolojisinde avlunun koruyucu ruhudur. Abazar İyesi olarak da ifade edilir. Evin avlusunda veya bahçesinde yaşar. İnsanların gözüne ancak uzaktan ve değişik hayvan kılıklarına girerek görünür. Her nesnenin bir koruyucu ruhu olduğu için, aslında avlu duvarının bile ayrı bir İyesi vardır. Batı Sibirya Tatarlarının mitolojik görüşlerindeki "Mal Sahibi", "Ev Sahibi", "Zengi Baba" gibi varlıklara yakınlığı bulunur. Evcil hayvanları sever. Örneğin atların kuyruğunu örmekten çok hoşlanır. Ancak sevmediği ev hayvanlan da vardır. Tatarlar, sık sık hastalanan ve huysuzlanan bu hayvanların Abzar İyesi tarafından öldürüleceğini düşündükleri için, onlan hemen satmayı tercih ederler. Kimi Türk lehçelerinde şu adlarla da tanınır: Avlu İyesi olarak da bilinir. Avlu kavramı farklı şive ve lehçelerde farklı sözcüklerle karşılandığı için adı değişmektedir, fakat içerik yaklaşık olarak aynıdır. Sözcük olarak en çok bilinen Abzar İyesidir. Öğen, Çulan, Kura ve Tirgen kelimeleri avlu anlamına gelir. Bunların tamamı bir evin önündeki çevrilmiş yer, çeşitli işlerin görüldüğü alan, bahçe demektir. Avlu İyesi de buralarda yaşar ve gezinir. "Abzar Ana" (dişi) veya "Abzar Ata" (erkek) biçimleri yine bu varlığı tanımmlamakta kullanılır. Evin ön bahçesidir. Fakat burada ekim yapılmaz. Düz, boş bir alandır. Evin işlerinin önemli bir kısmı burada yapıldığı ve evin dış dünyadan ayrılan ilk bölümü olduğu için buranın sahiplenilmesi gerekir. Bu nedenle Türk halk inançlarında her nesnenin bir koruyucu ruhu olduğu için, avlunun ve hatta avlu duvarının bile ayrı bir İyesi vardır. Bu alanın dışı, tehlikelere biraz daha açıktır. İnsan hiçbir yerde kendisini evinde olduğu kadar güvende hissedemez. Bu merkezden uzaklaştıkça tehlike algısı artar. Bu alem ve öteki alem arasındaki fark da bu mantığa uygun olarak ortaya çıkar. Bu dünya insanın evidir, ruhlar alemi ise bu evin dışındadır. (Ab/Ap) kökünden türemiştir. Kelime kökünde rüzgar anlamı vardır. Kökenbilimsel olarak bakıldığında rüzgarlı yer demektir. Avlu anlamı taşır. Ak Ana Ak Ana - Türk, Tatar, Altay, Yakut, Çuvaş mitolojilerinde Deniz Tanrıçası. Değişik Türk dillerinde Ağ Ana, Ürüng Ene, Şura (Sura, Sor) Ene olarak da bilinir. Moğollar ise Sagan (Sagağan, Saj) Ece olarak anarlar. Henüz hiçbir şey yaratılmamışken ve yalnızca uçsuz bucaksız bir su varken, sonsuz sulardan çıkarak, Tanrı Ülgen’e yaratma ilhamını vererek sulara tekrar dalmıştır. Işıktan (cisimsel olmayan) bir bedeni vardır. Başında gücü simgeleyen ve taca benzeyen zarif boynuzları bulunur. Alt kısmında denizkızı gibi çok uzun bir balık kuyruğu bulunur. Kuyruğu hafif maviye çalan bir renktedir. Etrafında denizyıldızları dolaşır. Hayatın başlangıcına dair ne varsa hepsine ruh vererek yaşam döngüsünü başlatmıştır. Akdeniz’de yaşar. Bazı söylencelerde, geyik şekline giren Su Ana ile Göktürklerin Atası evlenmiştir. Çeşitli söylencelerde hep denizden çıkan varlık bir geyik olarak betimlenir. Beyaz renk suyu ve temizliği simgeler. Yakutçadaki Ürüng sözcüğü beyaz ve gümüş demektir. Ürüng bu dilde Ayığsıt Hanım için bir sıfat olarak da kullanılır. Moğolcada Ehe Üreng olarak bilinir. Moğollara göre Ekhe Hatun, derinliklerden gelen çamuru bir kaplumbağanın sırtına koyarak yeryüzünü yaratmıştır.Yakutlardaki Aha adlı ırmak tanrıçası ve Anadoludaki Aka adı verilen Ana Tanrıça ile de ilgilidir. Aka (Aha, Eke, Ehe, Ekhe) – Anadolu ırmak tanrıçası. Eski Anadolu kültürleri kökenli bir tanrıçadır. Türklerden önceki uygarlıklardan kaynaklanır. Irmakların ve akarsuların içinde yaşayan varlıkların koruyucusudur. Bir görüşe göre Ak Ana ile benzerliği nedeniyle aynı varlıklar olduğu iddia edilir. Sözcük, "büyük kardeş" anlamı veya sahiplik ifâde eder. Beyazlık içeriğini de barındırır. Moğol halk kültüründe Eke Hatan veya Ehe Üreng (Beyaz Ana) olarak bilinir. Bir rivayette çamuru çıkarmasını kaplumbağadan istemiştir. Burada Eke Hatan (Aka Hatun) bir ırmak tanrıçası olarak Türk kültüründeki sulardan çıkan Ak Ana’nın özelliklerini taşır. (Ağ/Ak) kökünden türemiştir. Ağmak, akmak, beyazlamak, ışımak, yükselmek, yukarı çıkmak veya aşağı inmek, yaratmak gibi anlamlar taşır. Kirlenmemişlik, eldeğmemişlik ve günahsızlık mecazen anlamın içeriğinde yer alır. Ak Ata Ak Ata - Türk, Tatar, Altay, Yakut, Çuvaş mitolojilerinde Deniz Tanrısı. Değişik Türk dillerinde Ağ Ata, Ürüng Ede, Şura (Sura, Sor) Ede olarak da bilinir. Moğollar ise Sagan (Sagağan, Saj) Ecege olarak anarlar. Akdeniz’de yaşar. Demir Yaylı olarak betimlenir. Demir Yay gücü simgeler. Balık kılığına girebilir. Su ezeli başlangıcı ve yaratıcı karmaşıklığı simgeler. Dünyanın yaratılışı doğrudan su ile bağlantılıdır. Ayrıca insan vücudunun ve dünyanın dörtte üçü sudur. Denizler sonsuzluğu ve Tanrısal kapsayıcılığı sembolize eder. Kısır kadınlar mağaralarda duvarlardan damlayan suları içtiklerinde ve nisan yağmurlarını bir kapta biriktirip içtiklerinde çocuk sahibi olacaklarına inanırlar. Suyun şekilsiz ve yapısız oluşu onu bir madde olarak algılamaktan ziyade kut kavramı ile ilişkilendirilmesine sebep olmuştur. Aynı şekilsizlik ve enerji olarak algılama durumu ateş için de geçerlidir. Su bir sınırdır, burada uygarlık biter; ötesi farklı bir algıya açıktır. Yüzeyi ayna gibi ters görüntü verir. Ruh da su gibi akışkan ve biçimsizdir. Sulardaki varlıklar yaşlanmazlar, hastalanmaz ve çirkinleşmezler. Sümer Su Tanrısının adı Enki’dir ve Türkçe Engin sözcüğüyle bağlantılı görünmektedir. Ürüng sözcüğü değişik Türk lehçelerinde şaman, üfürükçü gibi anlamlara da gelir. Moğollarda pek çok Tanrıya sıfat olarak Sagan (Sagağan) yani beyaz sıfatı verilmesi bu Tanrı ile bağlantılıdır. Sura, Çuvaşçada beyaz demektir. Çeçen ve İnguş dillerinde ise Sura sözcüğü Süt anlamına gelir. Moğolcada Sara ise Ay demektir ve kavramlar dilbilimsel olarak da hep birbirleriyle bağlı veya bağlantılıdır. Yakutçadaki Ürüng sözcüğü beyaz ve gümüş demektir. Akça Han ile karıştırılmamalıdır. (Ağ/Ak) kökünden türemiştir. Ağmak, akmak, beyazlamak, ışımak, yükselmek, yukarı çıkmak veya aşağı inmek, yaratmak gibi anlamlar taşır. Kirlenmemişlik, eldeğmemişlik ve günahsızlık mecazen anlamın içeriğinde yer alır. Şürele Şürele (Tatarca: "Шүрәле" veya "Şüräle", Rusça: "Шурале") - Türk mitolojisinde ve halk kültüründe bir orman ruhu yani bir iye ya da cindir. Değişik şivelerde Şüreli, Şurala, Çurala, Çürele olarak da bilinir. Şürele Kayum Nasıri tarafından bilim, Abdullah