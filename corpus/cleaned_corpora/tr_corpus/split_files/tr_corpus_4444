ligi şampiyonluğu kazandırdı. Günümüzde bu dizilişi kullanan çoğu takım uzman bir defansif orta saha kullanmaktadır. Buna son örnekler José Mourinho'nun çalıştırdığı Porto ve Chelsea takımları ile Pep Guardiola'nın çalıştırdığı Barcelona takımı sayılabilir. 4-3-3'ün bir varyasyonu olan bu dizilişte bir forvetin yerine merkezî ofansif orta saha kullanılmaktadır. Diziliş, her iki taraftaki forvet ile ofansif orta sahanın merkezden hücuma odaklanmaktadır. 4-3-3'e göre daha dar bir diziliştir. Bu dizilişle başarı yakalayan takımlara örnek olarak; José Mourinho'nun 2002-03 UEFA Kupası ve 2003-04 UEFA Şampiyonlar Ligi kazananı Porto ekibi; Carlo Ancelotti'nin 2002-03 UEFA Şampiyonlar Ligi ve 2003-04 Serie A şampiyonu Milan ve 2009-10 Premier League kazananı Chelsea verilebilir. Ayrıca bu dizilişi benimseyen Massimiliano Allegri, Milan ile 2010-11 Serie A şampiyonluğu kazanmıştır. Maurizio Sarri, 2012 ve 2015 yılları arasında Empoli'de bu dizilişi kullanarak, bu süre zarfında takımı Serie A'ya çıkarmış ve daha sonra 2014-15 Serie A sezonunda 15. sırada bitirerek küme düşmekten kurtarmıştır. 4-3-3'ün defansif orta saha ile beraber iki merkezî orta saha ve akışkan üç forvetin yer aldığı bir varyasyonudur. 4-4-2 baklava (4-1-2-1-2 olarak da bilinir), adını orta sahasının konumundan almaktadır. Takımdaki genişlik beklerin ileri itilmesiyle gelmektedir. Defansif orta saha bazen defansif oyun kurucu olarak kullanılır, ama disiplinli kalması ve arka dörtlüyü koruması gerekmektedir. Merkezî ofansif orta saha oyuncusu topu almaktan ve topu beklere veya önündeki forvetlere dağıtıp oyunu ya geniş şekilde ya da doğrudan kurmakla sorumludur. Top kaybedildiğinde orta saha dördü savunmaya yardım etmeli ve iki forvet kontra-ataklar için serbest olmalıdır. Bu dizilişin en ünlü örneği Carlo Ancelotti'nin 2003'te Şampiyonlar Ligi'ni kazandığı ve 2005 yılında finalist olduğu Milan takımıdır. Milan, ofansif orta sahada Rui Costa ve daha sonra Kaká'nın yer aldığı dönemde, yetenekli orta saha oyuncusu Andrea Pirlo'nun da sahada oynayabilmesi için bu dizilişi uygulamıştır. 2006 yılında Milan, Andriy Şevçenko'nun ayrılışıyla bu dizilişi terk etmiş ve aşamalı olarak "Noel Ağacı" dizilişine geçmiştir. 4-1-3-2, 4-1-2-1-2'nin bir çeşidi olarak güçlü ve yetenekli bir merkezî defansif orta saha içermektedir. Bu durum, ilerideki üç orta saha oyuncusunun daha ileride ve agresif oynamasına izin verir. Ayrıca oyun kurarken ve kontra-ataktan çıkarken savunmacı orta sahaya pasla geri dönebilmelerini sağlar. 4-1-3-2, sahanın ileri merkezinde oyun hakimiyetini artırır ve hücumcu bir diziliş olarak kabul edilir. Hızlı kanat oyuncularına ve güçlü geçiş yeteneklere sahip rakip takımlar; üç ofansif orta saha oyuncusu savunma hattına geri dönmeden önce kanatlardan hızlı bir şekilde baskı oluşturarak takımı zorlayabilir. Valeriy Lobanovskiy, Dinamo Kyiv ile üç Avrupa kupası kazanırken bu dizilişi kullanan en ünlü teknik direktörlerdendir. Ayrıca 1966 Dünya Kupası'nda İngiltere millî takımını çalıştıran Alf Ramsey de bu dizilişi kullanmıştır. Yaygın olarak "Noel ağacı" dizilişi olarak tanımlanan 4-3-2-1, bir forveti daha orta sahaya getirerek "boşlukta" oynatmak için geri sürmüş ve iki forvet, öndeki forvetin gerisinde konumlandırılmıştır. Terry Venables ve Christian Gross, bulundukları süre içinde Tottenham Hotspur'da bu dizilişi kullanmıştır. Daha sonra bu diziliş, İngiltere'de popülerliğini kaybetmiştir. Ancak Carlo Ancelotti, Milan'ı çalıştırırken bu dizilişi de kullandığı bilinmektedir. Bu yaklaşımda, üç orta saha oyuncusunun ortasındaki oyun kurucu gibi davranırken, hücumcu orta sahalardan biri serbest oynar. Bununla birlikte, orta saha üçlüsü için öndeki iki ofansif orta sahanın bireysel yeteneklerini kullanan hızlı oyuncular olması da yatkındır. "Noel Ağacı" dizilişi, nispeten dar bir diziliş olarak kabul edilir ve geniş alanda oynayabilmek için bekleri kullanır. Ayrıca nispeten akışkandır. Açık oyun sırasında, yanlardaki merkezî orta sahalardan biri kanatlara kayabilir. Bu diziliş, birinin libero gibi davrandığı üç stoperden oluşan bir diziliştir. Bu sistemde kanat ve bek pozisyonları kanat-bek olarak birleşerek sahaya tam olarak yayılır ve savunma ile hücumu destekler. 1998 Dünya Kupası finalisti ve 2002 Dünya Kupası şampiyonu Brezilya kullandığı bu dizilişte kanat-bek görevini Cafu ve Roberto Carlos'a vermiştir. 5-3-2'nin varyasyonu olan bu dizilişte libero daha çok geri çekilir ve orta sahaya da katılım sağlayarak beklere destek olur. 3-4-3 kullanıldığında, orta saha oyuncularının hğcum ve savunma arasındakisürelerini bölmesi beklenir. Sadece üç özel savunmacıya sahip olmak, rakip takım orta sahayı kırarsa 4-5-1 veya 4-4-2 gibi daha geleneksel bir savunma konfigürasyonuna göre gol atma şansları daha yüksek olur. Bununla birlikte üç forvet, hücumda daha fazla konsantrasyon sağlar. Bu diziliş, daha saldırgan yapıya sahip takımlar tarafından kullanılmaktadır. Bu diziliş, 2005 UEFA Şampiyonlar Ligi Finalinin ikinci yarısında üç gol gerideyken maçı çevirmek için Liverpool teknik direktörü Rafael Benítez tarafından kullanılmıştır. Eski Juventus ve İtalya teknik direktörü Antonio Conte, Chelsea'dayken 2016-17 Premier League sezonunda 3-4-3'ü başarıyla uygulatmış ve takımın lig şampiyonluğu almasını ve FA Cup finaline gelmesini sağlamıştır. Sistemde kanat-beklere gelen hücumları düzgün bir şekilde önleyebilmek için Ronald Koeman, Everton ile ve Mauricio Pochettino, Tottenham ile Chelsea'ya karşı aynı taktiği kullanmıştır. Bu diziliş, 5-3-2'ye benzemektedir ancak kanattaki iki oyuncu hücuma daha odaklıdır. Bu nedenle merkezî orta saha oyuncusu, kontra-atakları önlemeye yardımcı olmak için daha fazla geride kalma eğilimindedir. Yalancı bir orta saha kurgusu olmadığından WW'nun klasik 3-5-2'sinden farklıdır. Bu diziliş, millî takım düzeyinde ilk kez Arjantin teknik direktörü Carlos Bilardo tarafından kullanılmıştır. Terry Venables, bu dizilişi (elmas orta saha ile birlikte) İngiltere'nin 1996 Avrupa Futbol Şampiyonası turnuvasında Gareth Southgate ve Paul Ince'in defansif orta saha gibi davranmasıyla kullanmıştır. Birçok takım aynı zamanda merkezî bir ofansif orta saha ve iki defansif orta saha kullanarak orta sahada bir "W" dizilişi oluşturur. Sebastião Lazaroni de Brezilya teknik direktörü olarak kupayı kazanamadığı 1990 Dünya Kupası'nda kullanmıştır. 2002 FIFA Dünya Kupası'nda bu dizilişi kullanan Luiz Felipe Scolari, Brezilya'yı şampiyon yapmıştır. Bu takımda Edmílson, libero rolü oynamıştır. Şu anda çoğu teknik direktör dizilişlerinde ka dörtlü kullansa da, bu diziliş 2010'larda hem kulüp seviyesinde hem de millî takım seviyesinde bir rönesans yaşamıştır. Kulüp düzeyinde bu dizilişi etkili bir şekilde kullanan Juventus teknik direktörü Antonio Conte, Juventus ile 2012 ve 2014 yılları arasında üst üste üç şampiyonluk yaşamıştır. Ayrıca Louis van Gaal, 2014 Dünya Kupası'nda Hollanda'da bunu uygulamış ve Hollanda turnuvayı üçüncü bitirmiştir. Millî takım düzeyinde İspanya millî takımının topa sahip olma futbolunu engellemek için, dikkate değer iki durumda alternatif bir diziliş olarak kullanılmıştır. Cesare Prandelli, İtalya'da bunu uygulayarak Euro 2012 grup aşamasında İspanya ile 1-1 berabere kalırken, bazı yorumcular Daniele De Rossi'nin libero olarak göründüğünü söylemiştir. Hollanda, bu dizilişi İspanya'ya karşı daha etkili bir şekilde kullanmış ve 2014 Dünya Kupası grup aşamasında onlara karşı 5-1'lik galibiyet elde etmiştir. Bu diziliş, Hollanda'nın savunmadaki tecrübesizliğinden oluşan zayıflığını en aza indirmiş ve Robin van Persie ile Arjen Robben'in hücumdaki gücünü en üst seviyeye çıkarmıştır. 3-4-1-2, merkezî orta sahalardan birinin "10 numara" oyun kurucu pozisyonuna doğru daha ileri itildiği ve kanat oyuncularının daha geri çekildiği bir 3-5-2 varyasyonudur. Martin O'Neill, Celtic teknik direktörlüğünde kazandığı ilk şampiyonluklarda bu dizilişi kullanmış ve 2003 UEFA Kupası Finalinde de bu dizilişle yer almıştır. Bu alışılmadık modern diziliş, orta sahada top hakimiyetine odaklanmaktadır. Önde olunan maçlarda veya beraberliği korumada daha kullanışlı olduğundan başlangıç dizilişi olarak görülmesi çok nadirdir. En yaygın çeşitleri 3-4-2-1 veya iki kanat-bek kullanılan 3-4-3 elmastır. Tek forvet, taktiksel bir oyuncu olmalıdır. Sadece gol atmaya odaklanmaz, aynı zamanda takım arkadaşlarına geri dönerek asist yapmaya da odaklanır. Takım öndeyken taktiğe daha çok odaklanır ve top kontrolü sağlayarak kısa paslarla zaman geçirir. Öte yandan takım yenik durumdayken, oyun kuruculardan en az biri hücuma derinlik katmak için alanın kenarında daha sık oynayacaktır. Steve Sampson (1998 Dünya Kupası'nda ABD ile) ve Guus Hiddink (2006 Dünya Kupası'nda Avustralya ile) bu dizilişi kullanan teknik direktörlerden ikisidir. 4-5-1, defansif bir diziliştir; ancak, iki kanat oyuncusu daha ofansif bir role bürünerek dizilişi 4-3-3'le bağdaştırabilir. Merkezî orta sahalar rakibin oyun oynamasını zorlaştırdığından diziliş, maçı 0-0 berabere bitirmek veya bir farkla öne geçmek için kullanılabilir. Orta sahadaki "yakınlık" nedeniyle, rakip takımın forvetleri çoğunlukla topla buluşamayacaktır. Ancak dizilişte tek forvet olması nedeniyle, merkezdeki orta sahanın da öne çıkma sorumluluğu vardır. Defansif orta saha genellikle oyunun hızını kontrol eder. Bu diziliş; İspanyol, Fransız ve Alman takımları tarafından yaygın olarak kullanılmaktadır. Göze defansif olarak görünse de, hem kanat oyuncuları ve bekler atağa katıldığı için oldukça esnek bir diziliştir. Savunmada 4-5-1 veya 4-4-1-1 dizilişine benzer. Topa hakimiyeti korumak ve orta saha alanını kontrol ederek rakip atakları durdurmak için kullanılır. Tek forvet, orta saha oyuncusu ve bekler kendisine top attıkça topu tutmak için çok uzun veya güçlü olabilir. Forvet ayrıca çok hızlı olabilir. Bu gibi durumlarda, rakibin savunması erken geri çekilmek zorunda kalır, böylece hücum merkezindeki orta saha oyuncusu için yer bırakır. Bu diziliş, özellikle bir oyun kurucunun vurgulanması gerektiğinde kullanılır. Taktiği kullanan kişiler tercihlerine göre geleneksel kanat oyuncusu oynatmayı, ters kanat kullanmayı veya kanat orta saha kullanmayı tercih edebilir. Farklı takımlar ve teknik direktörler 4-2-3-1 hakkında farklı seçenekler kullanır, ancak aralarındaki ortak faktör çift pivotun varlığıdır. Bu çift pivot, defansın önündeki çift ön liberodur. Millî takım düzeyinde bu diziliş; Belçika, Fransa, Hollanda ve Almanya millî takımları tarafından asimetrik bir şekilde ve genellikle kanat orta saha veya ters kanat oyuncusu olan hücumculara yer verilerek kullanılır. Diziliş aynı zamanda 1950'lerden 1970'lere kadar Brezilya tarafından 4-2-4 dizilişinin alternatifi olarak kullanılmıştır. Orijinal 4-2-4'ün kullanışına benzer şekilde uygulanmış ve bu dizilişin bu şekilde kullanılması altı oyuncunun hücum altı oyuncunun defans yaptığı çok ofansif bir taktik düzeni oluşturmuştur. Önceki dört hücumcu, ilerideki tek forvete destek olmak için bir çift kanat forvet ve oyun kurucu forvet olarak ayarlanmıştır. Ayrıca Mário Zagallo, 1970 yılında Brezilya millî takımını çalıştırırken 4-2-3-1'in öncülerinden biri olarak görülmüştür. Son yıllarda daha fazla hücum rolüne sahip bekler tamamen artarken, kanattaki oyuncular (oyun kurucu forvetler, ters kanatlar ve ofansif kanat orta sahalar) rakip beklerin dönüşlerini takip etme ve engelleme konusunda savunma sorumluluğu üstlenmişlerdir. Bu diziliş, modern oyunda sıklıkla kullanılmaktadır. Bu taktiği özellikle etkili kullanan; Javier Mascherano, Xabi Alonso ve Steven Gerrard gibi merkezî orta sahada oynatırken Gerrard'a santrafor oynayan Fernando Torres ile bağlantı kurabilmesi için daha gelişmiş bir rol veren Rafael Benítez'in Liverpool'udur. Kulüpler düzeyinde bu dizilişi kullanana bir diğer örnek Bayern Münih'i çalıştıran Jupp Heynckes'tir. Geleneksel olmayan bir diziliş olan 4-6-0, normalde "trequartista" ("boşlukta") oynayan bir oyuncunun santraforda yer aldığı 4-2-3-1 veya 4-3-3'ün bir çeşididir. Futbolun geleceği için muhtemel bir diziliş olarak önerilen 4-6-0, rakip defans oyuncularının pozisyondan çekilmededen markajlayamadığı bir pozisyondan saldıran mobil bir ön dörtlü ile taktiksel avantaj elde etmek için tam forveti feda etmektedir. Öndeki dört hücumcunun rakip savunmanın geride bıraktığı herhangi bir alanı oluşturması ve saldırması için gerekli olan oyun zekâsı ve hız nedeniyle diziliş, çok yetenekli ve iyi açılan bir ön dörtlü gerektirir. Hücumcuların bu zorlu gereksinimleri ve uygun bir golcü olmadan oynamanın yenilikçiliği nedeniyle, diziliş çok az takım tarafından ve nadiren tutarlı olarak benimsenmiştir. Pek çok dizilişin gelişiminde olduğu gibi bu dizilişin de kökeni belirsizdir, ancak kaynaklarda buna benzer bir diziliş benimseyen ilk profesyonel takım Anghel Iordănescu'nun Romanya'sıdır. 1994 Dünya Kupası 16. turunda bu taktikle Romanya, Arjantin'i 3-2 yenmiştir. Bu dizilişi sistem olarak ilk kez benimseyen, çoğunlukla "forvetsiz" olma zorunluluğu dışında 2005-06 Serie A sezonunda Luciano Spalletti'nin Roma'sıdır. Ayrıca Alex Ferguson'un Manchester United ekibi bu şekilde 2007-08 sezonunda Premier League ve Şampiyonlar Ligi'ni kazanmıştır. Euro 2012'de ispanya teknik direktörü Vicente del Bosque, 4-6-0 dizilişiyle İtalya'ya karşı grup aşamasında 1-1 berabere kalmış ve turnuva finalinde onları 4-0 yenmiştir. Bu diziliş, izole edilmiş bir forvet ve savunmanın bulunduğu alanı kapladığı defansif bir diziliştir. Yine de Bek|beklerin hücuma geçmesiyle 3-6-1'e benzemektedir. Dizilişi kullanan takıma en iyi örnek Euro 2004 kazananı Yunanistan millî takımı verilebilir. 1-6-3 dizilişi ilk kez 1936 yılında General Yoshijirō Umezu'nun emriyle Japonya tarafından kullanılmıştır. 1936 Olimpiyatlarında İtalya'ya 8-0 yenilmeden önce Japonya sıradışı gelen 1-6-3 dizilişiyle, ağır şekilde favori gösterilen İsveç millî takımını 3-2 yenmiştir. Diziliş 1960'larda, ABD millî takımı eski futbolcusu Walter Bahr tarafından "kamikaze" olarak adlandırılmış ve Bahr, daha fazla medyada görünmek ve mücadele ettiği franchise için hayranların dikkatini çekmek üzere Philadelphia Spartans koçu olarak sınırlı sayıda oyunda bu dizilişi kullanmıştır. Sıklıkla "Sihirli Dikdörtgen" veya "Sihirli Kare" olarak adlandırılan bu diziliş, Fransa'yı çalıştıran Michel Hidalgo tarafından 1982 Dünya Kupası ve Euro 1984'te ve daha sonra Henri Michel tarafından 1986 Dünya Kupası'nda kullanılmıştır. Bu dizilişi, Brezilya'da Telê Santana, Carlos Alberto Parreira ve Vanderlei Luxemburgo, Şili'de Arturo Salah ve Manuel Pellegrini ve Kolombiya'da ise Francisco Maturana kullanmıştır. "Sihirli Dikdörtgen", iki yönlü iki orta saha ile iki oyun kurucu forvetin orta saha boyunca birleştiği diziliştir. Bu, olası hareketlerin dağılımında bir denge sağlar ve orta saha oyununa dinamik bir kalite kazandırır. Bu diziliş, eski Real Madrid teknik direktörü Manuel Pellegrini tarafından kullanılmış ve büyük bir övgüyle karşılanmıştır. Pellegrini, ayrıca Villarreal ve Málaga'dayken de bu dizilişi kullanmıştır. Diziliş daha önce, Pellegrini'nin mentörü Fernando Riera tarafından kullanılan 4-2-4 ile ilişkilidir. Bu diziliş, daha önce Real Madrid'de Vanderlei Luxemburgo tarafından 2004-05 sezonunun ikinci yarısında ve 2005-06 sezonu boyunca kullanılmış ve başarısız olmuştur. Bu dizilişin "derinden kusurlu" ve "intihar" olduğu açıklanmıştır. 1980'lerin başında Brezilya tarafından daha önce kullanılmasına rağmen Luxemburgo bunu kullanan tek kişi değildir. Önce Telê Santana, daha sonra Carlos Alberto Parreira ve Vanderlei Luxemburgo, "Sihirli Dikdörtgen"i kanat-beke dayandırmayı önermiştir. Diziliş, hücumlarda 3-4-3'e dönmektedir, çünkü kanat-beklerden biri sahanın ortasına doğru hareket etmektedir. Kolombiya'daki 4-2-2-2, Fransız-Şili eğiliminden farklı olan bir tarz olan Brezilya'nın 4-4-2 baklavasıyla yakından ilgilidir ve klasik 10 numara ile iki yönlü orta sahanın tamamlanmasıyla oluşmaktadır. 4-2-2-2 dizilişi, standart dörtlü (sağ bek, iki stoper ve sol bek), iki orta saha oyuncusu, iki destek forvet ve iki tam forvetten oluşmaktadır. 4-6-0'a benzer şekilde, dizilişin başarılı bir şekilde işlemesi için özellikle uyarı ve mobil bir ön dörtlü gerekmektedir. Diziliş aynı zamanda 1998 Dünya Kupası finalinde Brezilya millî takımı tarafından kullanılmıştır. 3-3-1-3, Hollanda'nın 4-3-3 sistemindan Ajax'ın geliştirdiği bir diziliştir. Louis van Gaal ve Johan Cruyff gibi teknik direktörler, dizilişi daha da hücumcu yapıya büründürmüş ve sistem sonunda, Andrés Iniesta ve Xavi gibi oyuncuların 3-3-1-3'ün felsefesine dönüştürerek Barcelona'ya gitmiştir. Sahanın en tepesinden özellikle forvetlerden yoğun bir şekilde pres yapılmasını talep eder ve son derece yükek bir savunma hattı gerektirir. Temel olarak tüm oyunu rakibin yarı sahasında oynar. Tek bir kayma veya topu ayağından çıkarma sonucu savunmasız rakip kontra-atağına neden olabileceğinden, aşırı teknik hassasiyet ve hızlı top dolaşımı gerektirir. Cruyff'ün uyguladığı diziliş, daha düz ve daha geniş bir orta saha alanına dayanmaktadır, ama Van Gaal öndeki üçlüyle bağlantı kurmak için bir ofansif orta saha ve orta saha elmas dizilişi kullanmıştır. Marcelo Bielsa, sistemi Arjantin ve Şili millî takımlarında başarıyla kullanmıştır ve şu anda sistemi rekabette kullanmak için birkaç yüksek profilli teknik direktörden biridir. Diego Simeone de bu sistemi River Plate'te bazen denemiştir. 3-3-3-1 sistemi çok ofansif bir diziliştir ve kompakt yapısı orta saha hakimiyeti ve top sahip olma için idealdir. Bu, bir teknik diretörün daha fazla hücumcu oyuncu toplayabileceği ve takımın omurgasına ekstra güç katabileceği anlamına gelir. Hücum üçlüsü genellikle orta saha oyuncusuyla beraber iki kanat bek veya kanat oyuncusuyla birlikte merkezî ofansif orta saha ya da santraforun arkasındaki ikinci forvete gelir. Orta saha üçlüsü, bir merkezî defansif orta saha veya alternatif olarak bir merkezî orta saha oyuncusu ve iki defansif orta saha oyuncusunu kapsar. Savunma üçlüsü üç stoperden veya bir stoperle beraber iki bek oyuncusundan oluşabilir. Marcelo Bielsa, 3-3-3-1 dizilişini 2010 FIFA Dünya Kupasın'da Şili ile beraber kullanmış ve takımında üç stoper, iki kanat-bek ve bir ön liberoya yer vermiştir. Diziliş pratikte kum saati şeklinde olmasına rağmen dar bir üçlü, geniş bir üçlü ve santrafor kullanmıştır. Diğer dizilişlere nazaran daha az görünen 4-2-1-3 dizilişi, 2010 UEFA Şampiyonlar Ligi Finali de dahil olmak üzere Internazionale'de geçirdiği süre boyunca José Mourinho tarafından geliştirilmiştir. Kaptan Javier Zanetti ve Esteban Cambiasso'yu orta saha pozisyonunda tutarak daha fazla oyuncuyu hücuma teşvik etmiştir. Ofansif orta saha rolünü Wesley Sneijder'e vermiş ve ön üçlüyü iki kanat ve bir forvet yerine üç forvet olarak işletmiştir. Bu dizilişi kullanarak Mourinho, ikinci sezonunda Inter'e üç kupa kazandırmıştır. Sistem daha gelişmiş ve esnek hâle geldiğinde, aynı gruplar içerisinde daha spesifik ve farklı rollerle 4-2-1-3, 4-1-2-3 ve hatta 4-2-2-2 gibi dizilişlere çevrilerek daha verimli bir şekilde çalışması için küçük gruplar tanımlanabilmektedir. Mevcut sistemlerin birçoğunun her üçünde savunma, orta ve saldırıya karşı üç farklı oluşum vardır. Amaç takımın, rakip alanın tüm bölümlerinde sayıca fazla olmasını sağlamak, ancak tam doksan dakika dolmadan önce takımdaki tüm oyuncuları tamamen yıpratmamaktır. Bu yüzden, tek bir sayı kafa karıştırıcıdır çünkü bir takım savunurken veya kazanmaya çalışırken 4-2-1-3 gibi görünmeyebilir. Olumlu bir atakta tam olarak 4-2-1-3 gibi görünebilir. Bir oyuncu oyundan kırmızı kart ile oyun dışı kaldığında veya oyuncu değişikliği hakkı dolduğunda sakatlık vb. nedenlerle oyundan çıkmak zorunda kaldığında takımlar genellikle 4-4-1 veya 5-3-1 gibi defansif dizilişlere dönmektedir. Yalnızca takım geride olduğu zaman on oyuncu kaldırsa 4-3-2 veya 4-2-3 gibi ofansif dizilişlerle risk almayı tercih edebilmektedir. Walk Along "Walk Along" () Hollandalı pop şarkıcısı Trijntje Oosterhuis tarafından seslendirilen bir şarkıdır. Şarkıyı 2013 yılında Hollanda'yı temsil eden Anouk yazmıştır. Trijntje, 11 Aralık 2014 tarihinde Hollanda'nın kamusal yayın kuruluşu AVROTROS kanalınıda bulunan NPO Radio 2 radyosunda Gouden Uren adlı radyo programında ilk defa şarkısını tanıtmıştır. Şarkı Avusturya'nın başkenti Viyana'da gerçekleştirilen 2015 Eurovision Şarkı Yarışması'nda Hollanda'yı temsil etmesi için görevlendirilen Trijntje Oosterhuis tarafından seslendirilmiştir. Ruanda armasÄ± Ruanda arması, Afrika ülkesi Ruanda tarafından kullanılan resmî devlet armasıdır. Arma, ülkede 01 Ocak 2002 tarihinde ülke bayrağı, ulusal marşı ile birlikte armanın da değiştirilmesi sonucu ülkenin resmî arması olarak kabul edilmiştir. Armanın orta kısmında geleneksel Ruanda sepeti olan ve "Agaseke" olarak adlandırılan sepet yer almakta olup, heraldik açıdan sağ tarafından sorgum çiçeği, heraldik açıdan sol tarafında ise kahve çiçeği konumlandırılmıştır. Her iki çiçeğinde yanlarında da geleneksel Afrika simgesi olarak kalkan yer almakta olup, bu kalkanlar ülke vatanseverliği, ulusal bağımsızlığın savunmasını ve dürüstlük ile adaleti simgelemektedir. Sepetin alt kısmında mavi çark, üst bölümünde ise ülke bayrağında da yer alan güneş konumlandırılmıştır. Güneşin üst bölümünde yer alan ve sarı zemine sahip slogan bandında Kinyarvanda dilinde ülkenin ismi olan "Repubulika y'u Rwanda" (Türkçe:"Ruanda Cumhuriyeti"), alt kısmında yer alan yine sarı zemine sahip ikinci bir slogan bandında ise ülkenin sloganı olan "Ubumwe, Umurimo, Gukunda Igihugu" (Türkçe:"Birlik, Çalışma, Vatanseverlik") yazmaktadır. Tüm arma yeşil renge sahip bir çember ile çevrilmiş konumda olup, çember armanın alt kısmında düğüm atılmış olarak görüntülenmektedir. Bu çember ise birlikte gösterilecek azim ile gerçekleştirilecek sanayi gelişimini ifade etmektedir. Ülkede yeni armanın 2002 yılında kullanılmaya başlanmasından önce 2001 yılı sonuna kadar var olan arma, ülkede gerçekleştirilen soykırım ile bağlantılı algılandığı için uzun süre resmî olarak kullanılmamıştır. David Civera David Civera (d. Teruel, Aragón, İspanya 8 Ocak 1979) İspanyol şarkıcı. David Civera, 1979 yılında Teruel'de doğmuştur. Evebeynleri José ve Pilar'dır ve iki kız kardeşi vardır. David, Bilgisayar bölümünü okumuş fakat daha çok müzik dinlemeyi ve söylemeyi sevmiştir. David ilk olarak ülkesinde yapılan Karaoke yarışmasını kazanmış, bu sonucun ardından çeşitli yarışmalarda dereceler yapmıştır. David, Danimarka'nın başkenti Kopenhag şehrinde yapılan 2001 Eurovision Şarkı Yarışması'nda İspanya'yı "Dile que la quiero" adlı şarkı ile temsil etmiş ve 6. olmuştur. Nurinisa Toksöz Nurinisa Toksöz (d. 1934 ; İstanbul - ö. 7 Nisan 2014), TRT kökenli Türk halk müziği sanatçısı. İstanbul'da, 1934'te dünyaya gelen Nurinisa Toksöz, 1952 yılında bir derginin açtığı yarışmada, Türk Halk Müziği dalında birinciliği kazanarak sanat yaşamına adım attı. TRT İstanbul Radyosu'nda 1958'den itibaren çalışmalarına başlayan Toksöz, aynı yıl "Yüce Dağ Başında Yanar Bir Işık" isimli ilk plağını çıkardı. "Bir ceket isterim beli dar ola", "Hangi bağın bağbanısan" gibi yüzlerce türküyü plaklara okuyan sanatçı, 1970'li yıllara kadar sahne ve radyo çalışmalarını sürdürdü. Seslendirdiği Türk Halk Müziği eserleriyle tanınan sanatçı, 80 yaşında, kalp yetmezliği sonucu hayatını kaybetti. Nurinisa Toksöz'ün cenazesi öğle vakti Teşvikiye Camisi'nde düzenlenen törenin ardından, Karacaahmet Mezarlığı'nda toprağa verildi. Kavuklu Hamdi Kavuklu Hamdi (d. 1841 ; İstanbul ; ö. 1911 ; İstanbul) , Orta oyunu ve Tulûat sanatçısıdır. Ortaoyununun en büyük ustası, bir bakıma kurucusu sayılır. Gelenek üzere dönemin tanınmış topluluğu Han Kolu’nda başladığı söylenen orta oyununda Kavuklu olabilmek için genç yaşında sapasağlam dişlerini söktürdüğü bilinir; Komik bir görünüşün koşulu sayılan "çene yarışı" 'nda kazandığı görünüm bunun kesin bir kanıtıdır. Karagöz’ün canlanmış bir taklidi olan ve onun repertuvarını kullanan orta oyununda kavuklu, Karagöz’ün, Pişekar, Hacivat’ın yerini tutar. Tanzimat sonrasının karışık sahne yaşamında orta oyunu sahneye aktarılınca yazılı bir metne değil, doğaçtan sergilenen hazır cevaplığa ve nükte buluculuğuna dayanan tuluat tiyatrosu doğar, kavuklu, evin uşağını oynayan "İbiş" rolüne dönüşür. Mezarı Karacaahmet Mezarlığı'ndadır. SerafÃ­n Zubiri Serafín Lizoain Vidondo ya da sahne adıyla Serafín Zubiri (d. 20 Nisan 1964, Pamplona), İspanyol şarkıcı, besteci ve piyanist. Görme engelli olan Zubiri, Eurovision Şarkı Yarışması'nda İspanya'yı iki kez temsil etmiştir. 1987 yılında kadar Equus grubunun solistliğini yapmıştır. 1992 yılında Disney yapımı Beauty and the Beast filminin müziğini yapmıştır. aynı yıl, İsveç'in Malmö şehrinde yapılan 1992 Eurovision Şarkı Yarışması'nda "Todo esto es la música" adlı şarkıyla İspanya'yı temsil etmiştir. 2000 yılında TVE kanalı tarafından yapılan Eurocanción 2000 adlı yarışmayı kazanarak Stockholm'de yapılan 2000 Eurovision Şarkı Yarışması'nda "Colgado de un sueño" adlı şarkıyla temsil etmiştir. No quiero escuchar "No quiero escuchar" (Türkçe: "Dinlemek istemiyorum"), 1999 Eurovision Şarkı Yarışması'nda İspanya'nın temsilcisi Lydia tarafından seslendirilen şarkıdır. İspanya yarışmayı yirmi üçüncü sırada tamamlamıştır. Zimbabve armasÄ± Zimbabve arması, Afrika ülkesi Zimbabve tarafından kullanılan resmî devlet armasıdır. Ülkenin bağımsızlığı kazanmasından sonra 21 Eylül 1981 tarihinde kabul edilerek resmî arma olarak kullanılmaya başlanmış ve bir yıl önce bağımsızlığına kavuşan yeni ülkenin resmî devlet arması olmuştur. Armanın orta bölümünde yer alan kalkan ikiye bölünmüş bir konumda olup, kalkanın üçte birlik bölümüne kaplayan üst kısmında Victoria Şelalesi'ni simgeleyen dikey dalgalı mavi ve beyaz dalgalar yer almaktadır. Kalkanın üçte ikisini kapsayan ve yeşil bir zemine sahip olan diğer bölümünde ise Zimbabve'de bulunan ve Büyük Zimbabve olarak adlandırılan, güney Afrika bölgesinin en büyük tarihi eser kalıntılarına rastlanan sömürge dönemi öncesi taş yapıtların bulunduğu ve ülke için büyük öneme sahip olan bölgeyi ifade etmek üzere gri tonlarda kaya konumlandırılmıştır. Kalkanın üst kısmına yerleştirilmiş olan sarı ve yeşil renklere sahip miğfer kabartmasının arkasında çapraz bir şekilde konumlandırılan silah ve çapa gözükmekte olup, bunların alt kısımları da kalkanın alt bölümünde görülebilmektedir. Miğfer kabartmasının üzerine sarı renge sahip olan ve ülke için büyük öneme sahip olan Zimbabve Kuşu yer almaktadır. Taş yapıtların bulunduğu tarihi eser kalıntıların yer aldığı bölgedeki mağaralarda rastlanan çizimlerde tavuksular ailesine ait olduğu tahmin edilen kuş figürü bulunmuş ve bu ülkenin sembolü olarak kullanılmaya başlanmıştır. Zimbabve kuşunun arka kısmında ise beş köşeli kırmızı yıldız konumlandırılmıştır. Kalkanı her iki tarafından da tutan iki adet kudu yer almaktadır. Kalkanın ve kuduların üzerinde durduğu kaide de savan simgelenmekte olup, kalkanın bittiği noktada çalı, pamuk ve mısır koçanı gözlemlenmektedir. Armanın alt kısmında yer alan ve gümüş zemine sahip slogan bandında ise "Unity, Freedom, Work" (Türkçe:"Birlik, Özgürlük, Çalışma") yazmaktadır. Natalya Podolskaya Natalya Podolskaya (, ; d. 20 Mayıs 1982), Beyaz Rus şarkıcı. 21 Mayıs 2005 tarihinde Rusya'yı Eurovision Şarkı Yarışması'nda temsil etmiştir. Yarışmayı 15. sırada bitirmiştir. 2008 yılında Rusya vatandaşlığına geçmiştir. Natalya, 1982 yılında Beyaz Rusya'nın Mogilyov şehrinde doğmuştur. If I'm Dyin', I'm Lyin' "If I'm Dyin', I'm Lyin'" (), komedi dizisi Family Guy'ın ikinci sezonunun dokuzuncu bölümü olup, Fox kanalında 'de yayımlandı. Bölüm aslında dizinin birinci sezonu için yapılmış olmasına rağmen dizinin ikinci sezonunda yayımlandı. Bölümde, Martin Mull, Bay Harris rôlünde ve Fred Tatasciore, Chevy Chase rôlünde konuk oyuncu olarak yer aldı. Chris son zamanlarda okulda başarısızlık göstermektedir ve bunun üzerine Lois, notları iyileşene kadar onun televizyon izlemesini yasaklar. Lois, Peter'dan Chris'e eğitiminde yardımcı olmasını ister. Bunun sonucunda Peter, Chris ile ders çalışıyormuş gibi görünür ancak ikili televizyonda en beğendikleri programı "Gumbel 2 Gumbel: Beach Justice" ismindeki, Bryant ve Greg Gumbel kardeşlerin oynadığı programı izler ancak bir süre sonra programın yayından kaldırıldığını öğrenirler. Programın televizyonlara tekrar geri dönmesini sağlamak için, Peter, Bir Dilek Tut Vakfı'nı arar ve Chris'in "tümörfrengisosis" adındaki kendisinin uydurduğu ve belirtilerinin birer sucuk dilimi şeklinde büyüyen meme uçları olan bir hastalığa yakalandığını ve oğlunun ölmeden önceki son isteğinin programı izleyebilmek olduğu yalanını söyler. Bu sebeple (ve ayrıca herkes hastalığın ismini seksi bulduğu gerekçesiyle), Bir Dilek Tut Vakfı ve NBC arasında, NBC'nin Chris'in ölüm anını yayımlama haklarını alması durumunda "Gumbel 2 Gumbel" isimli programın yeniden ekranlara döneceğine yönelik bir anlaşma yapılır. Peter, "Gumbel 2 Gumbel"'ın yeniden ekranlarda olmasından ötürü çok mutludur. Chris ise okulda hastalığını kendi avantajına kullanır. Peter, evinin önünde halkın Chris'in anısına mum bırakmaya başlamasını görünce panikler. Televizyon kanalı Chris'in ölüm anını görüntülemek için eve geldiğinde Lois, Peter'ın oynadığı oyunun farkına varır ve Peter'dan gerçeği söylemesini ister ancak Peter, suçunu itiraf etmesi durumunda bir hayır kurumunu kandırmak suçundan hapse gireceğini öğrenir. Panikten ne yapacağını bilemeyen Peter, gizli güçlerini kullanarak oğlunu iyileştirmeyi başardığı yalanını söyleyerek içinde bulunduğu durumdan kurtulur. Peter, insanları gizli güçleri ile iyileştirdiğine inanılan biri haline gelir ve insanlar, ona bir Tanrı gibi tapınmaya başlar. Peter, insanların kendisine bir Tanrı gibi davranmalarının üzerine kendisinin bir Tanrı olduğuna inanmaya başlar ve hatta bir adım daha ileri giderek onun gibi giyinir ve kendine ait dev bir altın heykel yaptırır. Lois ve Brian, Peter'a kendisinin bir tanrı olmadığına inandırmaya çalışır ancak Peter, kendisine Tanrı'nın kendisi tarafından kutsal bir ilâhi gönderildiğini söyler. Tanrı Peter'ın evine altı bela gönderir. Önce Griffinlerin evinde bir karanlık belirir. Ardından Brian pirelenir. Chris'in yüzünü sivilce kaplar. Meg, Stewie'ye banyo yaptırırken küvet kanla dolar. Peter, tüm bunların mantıklı bir açıklaması olacağını düşünürken birdenbire kıyafetinden kurbağalar fırlamaya başlar ve bunun üzerine Peter gerçeği söylemeye karar verir. Kendisinin bir Tanrı olmadığını itiraf etmesine ve gerçek Tanrı'dan af dilemesine rağmen, son belâ (ilk doğan çocuğun ölümü) sırasında Chris, altın heykel tarafından cezalandırılır. Peter, Tanrı'dan af dilemeye devam ederken Peter'ın artık gerçeği idrak ettiğini anlayan Tanrı, Chris'in canını bağışlar. 2003 yılının Haziran ayında Igor Smykov, Rus televizyon kanalı REN TV'ye, "Family Guy" ve "Simpsonlar" dizilerinin "uyuşturucu, vahşet ve eşcinselliği teşvik ettiği" gerekçesiyle dava açar. Buna kanıt olarak duruşmada yargıca "If I'm Dyin', I'm Lyin'" bölümü gösterilir. Savunmasında dizinin düzeni bozuk bir aile gösterdiği gerekçesiyle yayından kaldırılması gerektiğini söyleyen Smykov'un davası, bir gün sonra reddedilir. 2008 tarihli incelemesinde IGN yazarı Ahsan Haque, bölüme 10 üzerinden 7.9 puan verdi. Bölümün "izlemeye değer" olduğunu düşünse de, 2. sezondaki diğer birçok bölüm kadar "eğlenceli olmadığını" düşündüğünü belirtti. "Gumbel 2 Gumbel" sahnesini bölümün en iyi sahnesi olarak değerlendirdi. Dizinin yaratıcısı Seth MacFarlane, bölümü, "Fore Father" bölümünden sonra dizinin en az komik bölümlerinden birisi olarak gösterdi. Ebû Said el-Hudrî Ebu Said Hudri (Arapça: سعد بن مالك بن سنان الخزرجي الخدري‎, Sa'd ibn Mâlik ibn Sinan el-Hazracî el-Hudrî), künyesi Ebu Said, Medine'nin yerlilerinden Ensari ve İslam Peygamberi Muhammed'in en genç sahabelerinden biri. M 625 senesindeki babası Mâlik ibn Sinan'ı kaybettiği Uhud savaşına çok genç olduğundan katılamamış, sonraki seferlere katılmıştır. Ümeyyed Halifesi Muaviye'yi ziyaret için bir kere Şam'a seyahati dışında hayatı boyunca Medine'de kalmıştır. Sonradan H 64/M 683'de Ümeyyed ordusuna karşı Medine'li arkadaşları ile Harra Muharebesinde şehrin müdafasına katılmıştır. Değişik kaynaklara göre ölüm tarihi 63/682, 64/683, 65/684, veya 74/693 değişmektedir. Ebu Said Hudri en çok Hadis-i şerif rivayet eden sahabilerden biridir. Bir sayıma göre 1170 rivayeti vardır, ve böylece yedinci en verimli hadis rivayet eden sahabidir. Şii müslümanlar hadislerini doğrudan reddetmezler, ancak rivayetlerini diğer kaynaklar ile karşılaştırırlar. En İyi Rock Albümü Grammy Ödülü En İyi Rock Albümü Grammy Ödülü, 1958'de organize edilmeye başlayan, orijinal adı Gramofon Ödülleri olan Grammy Ödülleri'nde rock müzik türünde kaliteli albümlere imza atan sanatçılara verilen ödül. Ödülün verileceği isim National Academy of Recording Arts and Sciences tarafından, albüm satışları ve liste konumları göz önüne alınmaksızın; sanatsal başarı, teknik yeterlilik ve albümün endüstrideki toplam mükemmelliği göz önüne alınarak belirlenir. En İyi Rock Albümü ödülü ilk kez 1995 yılında "Voodoo Lounge" albümünün sahibi The Rolling Stonesa verildi ve kategorinin adı günümüze dek aynı kaldı. 2010 Grammy Ödülleri'nin kategori tanıtım rehberine göre, ödül toplam süresinin en az yüzde 51'i yeni kaydedilmiş materyallerden oluşan vokal veya enstrümantal rock, hard rock veya metal albümlerine sunulmaktadır. 1996 yılından bu yana, ödül alıcıları arasında sanatçıların yanı sıra prodüktörler ve/veya ses mühendisleri de yer almaktadır. Kategoride en fazla kazanan sanatçı, dört ödülle Foo Fighters'dır. Ödülü iki kez kazanan isimler arasında Sheryl Crow, Green Day ve U2 yer almaktadır. Foo Fighters ve Neil Young, altışar adaylıkla en çok aday gösterilen sanatçılardır. Young aynı zamanda bu dalda hiç kazanamayıp en çok kez aday gösterilen sanatçıdır. Erkekler (film) Erkekler, 2013 yılında Faruk Aksoy, Yılmaz Okumuş ve Hilal Çelenk tarafından kaleme alınmış ve Faruk Aksoy tarafından yönetilmiş bir güldürü filmidir. Baş rollerde Ali Poyrazoğlu ve Fikret Kuşkan oynamaktadır. Lesotho arması Lesotho arması, Afrika ülkesi Lesotho tarafından resmî olarak kullanılan armadır. Armanın merkezinde yer alan kahverengi basoto kalkanının üzerinde mavi renkli timsah yer almaktadır. Kalkanın arka kısmında çapraz olarak konumlandırılan mızrak ve yerel dövüş sopası bulunmakta olup, renkleri yine kahverengidir. Kalkan her iki tarafından da şaha kalkmış kahverengi midilli atlar ile tutulmakta olup, atlar mavi şeridi bulunan yeşil bir zemin üzerinde bulunmaktadırlar. Yeşil zemin üzerine dağılmış bir şekilde çakıl taşları yer almaktadır. Armanın alt kısmında yeşil zeminin alt uç kısmında yine kahverengi renklere sahip olan slogan bandında Sesotho dilinde "KHOTSO PULA NALA" (Türkçe:"Barış, Yağmur, Refah") yazmaktadır. Armada yer alan simgelerin birçoğu hanedanı ve en önemli kabilesini temsil etmekte olup, yeşil zemin ülkede ulusal dağ olarak kabul edilen Thaba Bosiu yakınlarında bulunan Qiloane kayalığını simgelemektedir. 1966 yılından bu yana kullanılan armada 2006 yılında gerçekleştirilen değişiklik ile sarı olan kalkan, slogan bandı, çakıl taşları, mızrak ve dövüş sopası kahverengi, kahverengi olan timsah ile birlikte sarı olan atların üzerinde durduğu şerit mavi yapılmıştır. Cumhuriyet, BabadaÄŸ Cumhuriyet, Denizli'nin Babadağ ilçesine bağlı bir mahalle. Abdullah bin Ã–mer Abdullah bin Ömer (Arapça ‎, Abdullah bin Ömer bin Hattab) (M 614 – 693), ikinci İslâm Halifesi Ömer'in oğludur. Hadis-i şerif ve hukukta önde gelen yetkili sahabidendi. Müslüman toplumunda çıkan İlk Fitne'de (M.S. 656-661) hiziplere karşı tarafsız tutumu ile bilinmiştir. Ebu Hureyre'den sonra ikinci en çok hadis rivayet eden sahabidir. Abdullah bin Ömer, Ömer bin Hattab ve Zeyneb binti Medhun'un (Osman bin Medhun'un kız kardeşi) oğlu olarak takriben miladi 614 yılında dünyaya gelmiştir. İslâm'ı kabulünden önce Ömer'in üç karısı vardı. Ancak Müslüman olmasından sonra sadece karısı Zeyneb yeni inancı kabul etti. Abdullah da İslâm'ı genç bir yaşta kabul etti, fakat 15 yaşına kadar Muhammed ile muharebelere katılmasına izin verilmedi. İlk çarpıştığı muharebe, 627'de Mekkeli paganlara karşı Ebu Süfyan'ın komutanlığını yaptığı Hendek Savaşı idi. Hadiste Salim bin Abdullah'tan, babası Abdullah bin Ömer'den rivayet edildiğine göre, Muhammed babası Ömer'e, "Abdullah teheccüt (gece) namazını kılsa iyi adam olur" demiştir. Salim de "Ondan sonra Abdullah geceleri az bir zaman hariç uyumazdı." 632'de Muhammed'in hayatı son bulduğunda Abdullah, 18 yaşındaydı. 661'de Hasan bin Ali hilâfet makamını Muaviye bin Ebu Süfyan'a bıraktığında İlk Fitne'nin acı tadını tecrübe eden diğer tüm Müslümanlar gibi Abdullah bin Ömer ona el verip biat etmiştir. İkinci Fitne sırasında Abdullah bin Ömer Medine'deyken Abdullah bin Zübeyr, Abdullah bin Abbas ve Hüseyin bin Ali'ye karargâhını Mekke yapıp Yezid bin Muaviye'ye karşı çarpışmasını tavsiye etmiştir. Bunun yerine Hüseyin bin Ali Kûfe'ye gitmeyi seçmiştir. Kaderin güçlü bir taraftarıydı. Abdurrahman bin Abdullah ve Sâlim bin Abdullah olmak üzere birkaç oğlu oldu. Abdullah bin Ömer'in kız kardeşi Hafsa bint Ömer de Muhammed'in eşlerinden biriydi. Abdullah bin Ömer, hac için Mina'da iken bir kişinin elindeki mızrağı ayağına düşürmesi sonucunda yaralanmış ve bu hastalık neticesinde vefat etmiştir. Deprem odağı Bir depremin deprem odağı, fay kırığında başlar. Bu odak veya odak noktası derinliği olarak bilinen bir mesafede, merkez üssü altında doğrudan oluşur. Odak derinliği sismik dalga olgusuna dayanan ölçümlerle hesaplanabilir. Tüm dalga olaylarında olduğu gibi, bu uzun dalga boyu ile dalgaların kaynağının odak derinliğini tam olarak belirlemek zordur. Çok kuvvetli depremler, çok uzun dalga boylarına sahip sismik dalgalar, kendi serbest enerjisinin büyük bir kısmını yayar ve bu nedenle güçlü bir deprem büyük bir kitle enerjinin serbest bırakılmasını sağlar. Bilgisayar, ana şok ve öncü şokların odak noktası ile artçı hareketlerin hangi fay boyunca oluştuğunu üç boyutlu çizim şeklinde verir. Depremin yırtılmasıyla genişleyen dalga cephesi, saniyede birkaç kilometre hızla yayıldığından bu sismik dalga, geometrik odak olarak bir başlangıç belirlemek için çeşitli yüzey noktalarında ölçülür. Dalga uzaklaştığında deprem odağı ne kadar derin olursa olsun istasyona ulaşır. Dalga hızı değişiklikleri hakkında yapılan ayarlamalar ile deprem odağının ilk tahmini yapılır, daha sonra bir dizi doğrusal denklem her istasyon için ayarlanır. Denklemler, ölçülen ilk tahmini deprem odağı ile varış süreleri olarak hesaplanan sayılar arasındaki farkı ifade eder. Bu denklemler, deneysel ve teorik varış süreleri arasındaki farklarının kareleri toplamını en aza indirir, en küçük kareler metodu ile çözülür ve yeni tahminsel odak hesaplanır. Nusaybin Demirspor Nusaybin Demirspor, 1984 yılında Mardin ilinin Nusaybin ilçesinde kurulmuş bir spor kulübüdür. 1997-1998 sezonunda 3. Lig'e yükselen kulüp, tarihinde ilk kez profesyonel liglerde mücadele etmeye başladı. 1997-2008 yılları arasında aralıksız 11 sezon 3. Lig'de mücadele eden kulüp, 2007-2008 sezonu sonunda 3. Lig 1. Grup'ta 14. olarak amatör kümeye düştü. Mardin 1. Amatör Ligi'nde mücadele etmeye başlayan kulüp, 2010-2011 sezonunda Mardin 1. Amatör Lig'de Kızıltepespor'un arkasında ligi ikinci sırada tamamlayarak Bölgesel Amatör Lig'e yükselme şansını kaçırdı. Ertesi sezondan itibaren liglere katılmama kararı aldı. Aras 12 Martspor Aras 12 Martspor, 1947 yılında Erzurum ilinde kurulmuş bir spor kulübüdür. 1947 yılında Türkiye Elektrik Kurumu bünyesinde TEK 12 Martspor adıyla kurulan kulüp, 1987-88 sezonunda 3. Lig'e yükselerek tarihinde ilk kez profesyonel liglerde mücadele etmeye başladı. 1987-1994 yılları arasında 3. Lig'de mücadele ederken iç saha maçlarını Cemal Gürsel Stadyumu'nda oynayan kulübün adı 1993-94 sezonu başında, TEK'in 12 Ağustos 1993 tarihinde Türkiye Elektrik Üretim İletim A.Ş. (TEAŞ) ve Türkiye Elektrik Dağıtım A.Ş. (TEDAŞ) adı altında iki ayrı iktisadi devlet teşekkülü olarak yeniden yapılandırılmasının ardından kulübün adı Tedaş 12 Martspor olarak değiştirildi. O sezon oynadığı ilk 7 maç sonunda 1 galibiyet ve 1 beraberlik alan kulüp, 8. haftada ligden çekilerek 3. Lig 2. Grup'ta sonuncu oldu ve amatör kümeye düştü. 2015-16 sezonu sonunda Erzurum 1. Amatör Ligi'nde şampiyon olarak Aşkale Belediyespor ile oynadığı play-out maçını 2-0 kazanarak tarihinde ilk kez Bölgesel Amatör Lig'de mücadele etme hakkı kazandı. 2016-17 sezonu öncesi adını Aras 12 Martspor olarak değiştirdi. BlackBerry Enterprise Server BES ya da tam adıyla BlackBerry Enterprise Server, akıllı telefon ve tabletler için sunulan çeşitli kurumsal hizmetlerin (E-posta, güvenli mesajlaşma, kurum içi yazılımlara güvenli erişim vs.) verilebilmesi için gerekli olan bir sunucu yazılımıdır. BES, şirket e-posta çözümüyle bütünleşerek çalışır, Microsoft Exchange, Novell GroupWise, Lotus Domino gibi yaygın hizmetleri desteklemektedir. Şirket personeli, bu sunucu yardımıyla kurumsal e-postalarına, güncel yapılacak işler listesine, kurumsal telefon rehberine ve takvimlerine ulaşabilir, düzenleme yapabilir. BES hizmetleri, şirketin kendi bilgisayar şebekesinde bulunan bir sunucu bilgisayara kurularak ya da BlackBerry firmasından hizmet satın alma yoluyla kullanılabilir. BlackBerry 10 platformunun yanı sıra Android, iOS, Windows Phone tabanlı sistemlerle de uyumlu olarak çalışabilen BES hizmetlerine ulaşabilmek için bu cihazlar üzerinde etkinleştirilmiş BES aboneliği gereklidir. OÄŸlunuz Erdal Oğlunuz Erdal, 12 Eylül cuntasının idam ettiği lise öğrencisi Erdal Eren’in trajik hayatı dönemin şiddet olayları üzerine bir belgesel filmdir. Yönetmenliğini Tunç Erenkuş'un yaptığı, yapımcılığını Sosyal Araştırmalar Vakfı'nın (SAV) üstlendiği filmin röportajları Tevfik Taş'a, müzikleri Ayşe Tütüncü’ye aittir. Film, Onat Kutlar'ın ""durmadan düşünüyorum ne kadar çok öldük yaşamak için"" dizeleriyle ve Erdal Eren'in doğduğu, çocukluğunun geçtiği karlar içindeki bir Şebinkarahisar görüntüsüyle başlar; Eren'in ailesine yazdığı ""Oğlunuz Erdal"" diye biten mektubun görüntüsü ile son bulur. Sadece Erdal Eren’in idamı değil, bir polis memuru tarafından vurulan üniversite öğrencisi Sinan Suner’in ölümü, Suner’in ölümünü protesto sırasında Erdal Eren’in tabancası ile vurulduğu iddia edilen er Zekariya Önge, Erdal Eren’in idamını protesto için pankart asarken gözaltına alınan ve işkence görerek ölen Ercan Koca ‘nın hayatları da belgeselde anlatılır. Eser, 48. Altın Portakal Film Festivali’nde Belgesel dalında Jüri Özel Ödülüne değer görülmüştür. Kutlubey, Bekilli Kutlubey, Denizli'nin Bekilli ilçesine bağlı bir mahalle. Cumhuriyet, Beyağaç Cumhuriyet, Denizli'nin Beyağaç ilçesine bağlı bir mahalle. 2008 Yaz OlimpiyatlarÄ±'nda Belize Belize, Çin'in başkenti Pekin'de düzenlenen 2008 Yaz Olimpiyatlarına üçü atletizmde, biri ise taekwondoda olmak üzere dört sporcuyla katıldı. Oyunlara Belize adıyla sekizinci kez sporcu gönderen ülke, Birleşik Krallık'a bağlı olduğu döneme denk gelen 1968 ve 1972'deki oyunlarda Britanya Hondurası adıyla yer almıştı. Daha önceki hiçbir etkinlikte madalya kazanamayan Belizeli sporcular, bu oyunlarda da madalya kazanamadı. Erkekler 400 metre engelli kategorisinde yarışan atlet Jonathan Williams serileri geçerek yarı finale yükseldi ve bu aşamaya kadar gelebilen ilk Belizeli atlet oldu. Erkekler 200 metre kategorisinde yarışan Jayson Jones ile kadınlar uzun atlamada yarışan Tricia Flores ise serileri geçemedi. Erkekler 58 kg kategorisinde mücadele eden taekwondocu Alfonso Martínez, mücadele ettiği ilk turda rakibine yenilerek turnuvadan elendi. Belize, Olimpiyat Oyunları tarihindeki ilk katılımını Meksiko, Meksika'da düzenlenen 1968 Yaz Olimpiyatları'nda gerçekleştirdi. Bu oyunlar sırasında Britanya Hondurası adıyla Birleşik Krallık'a bağlı bir Kraliyet sömürgesi olan Belize, Münih'teki 1972 Yaz Olimpiyatları'nda da bu isim altında yer aldı. 1968'deki oyunlardan beri, boykot etmek amacıyla katılmadığı Moskova'daki 1980 Yaz Olimpiyatları dışındaki tüm oyunlara katıldı ve bu etkinliklerde toplam 46 sporcu Belize adına yarıştı. Öte yandan Belize, geçmişteki oyunların hiçbirinde madalya kazanmayı başaramamıştı. Amerika Birleşik Devletleri'nin Los Angeles şehri üzerinden Pekin'e hareket eden Belize kafilesi 4 sporcunun yanı sıra 8 görevli ve 2 gençlik kampı katılımcısından oluşmaktaydı. Ülke, Pekin Ulusal Stadyumu'nda düzenlenen açılış töreninde 100. sıradan çıkış yaptı. Atlet Jonathan Williams, ülke bayrağını taşıyan isimdi. Kapanış töreninde ise bayrağı atlet Tricia Flores taşıdı. 2008 Yaz Olimpiyatları'ndaki atletizm müsabakalarında Belize'yi, ikisi erkeklerde biri kadınlarda olmak üzere üç sporcu temsil etti. Jonathan Williams ve Jayson Jones elde ettikleri derecelerle oyunlara katılmaya hak kazanırken Tricia Flores davetiye ile birlikte oyunlara katıldı. Jones elemelerde elde ettiği 20.70 saniyelik dereceyle ülke rekorunu kırarken 5,96 metrelik atlayışı ile Flores ve 48.88 saniyelik derecesi ile Williams da kendi branşlarında ülke rekorlarını elinde bulundurmaktaydı. Oyunlarda ülke adına yarışan ilk sporcu, 15 Ağustos'taki 400 metre engelli elemelerinde yarışan Jonathan Williams oldu. 1. seride mücadele eden Williams, yarışı 49.61 saniyede tamamlayarak serisini 4. sırada bitirdi. Serisini ilk üç sırada tamamlayamamasına rağmen, 26 atlet arasında 16. sırada yer aldığından yarı finale yükselmeye hak kazandı ve Olimpiyatlardaki atletizm müsabakalarında bir üst tura yükselen ilk Belizeli atlet oldu. 16 Ağustos'taki yarı finalin 2. serisinde koşan Williams, 49.64 saniyelik derecesiyle serisini 6. sırada tamamladı ve finale yükselemedi. Toplamda ise 16 atlet arasında 13. sırada yer aldı. 2000 Yaz Olimpiyatları'na katılan, 2004 Yaz Olimpiyatları'na ise katılma hakkı kazanmasına rağmen sakatlığı sebebiyle katılamayan Jayson Jones, kafilede daha önce Olimpiyat tecrübesi yaşamış tek Belizeli sporcuydu. 17 Ağustos günü 200 metre elemelerindeki 6. seride yarışan Jones, 21.54 saniyelik derecesiyle serisini 6. sırada tamamladı ve bir üst tura yükselemedi. Genel sıralamada ise 66 atlet arasında 53. sırada yer aldı. Uzun atlama müsabakalarında mücadele eden Tricia Flores, 2008 Yaz Olimpiyatları'nda ülkesi adına yarışan tek kadın sporcuydu. 18 Ağustos'taki uzun atlama elemelerinin A grubunda mücadele eden sporcu, 5,25 metrelik derecesiyle grubunu 19. sırada tamamladı ve final aşamasına yükselemedi. Genel sıralamada ise derece alamayan dört atleti geçerek 42 sporcu arasında 38. sırada yer aldı. 2008 Yaz Olimpiyatları'nda atletizm dışındaki bir spor dalında Belize adına yarışan tek isim, taekwondo dalında oyunlara katılan Alfonso Martínez'di. Olimpiyatlar tarihinde mücadele eden ilk Belizeli taekwondocu olan Martínez, sinek sıklet olarak da adlandırılan 58 kg kategorisinde mücadele etti. 20 Ağustos günü gerçekleştirilen ilk tur maçlarının yedincisinde, İspanyol Juan Antonio Ramos ile karşılaşan Belizeli sporcu, karşılaşmadan 2-1 mağlup ayrılarak turnuvaya veda etti. Alfonso Martínez (taekwondocu) Alfonso Martínez (d. 13 Kasım 1982), Belizeli taekwondocu. Çin'in başkenti Pekin'de düzenlenen 2008 Yaz Olimpiyatları'ndaki erkekler 58 kg etkinliklerinde ülkesini temsil etti. İlk turda İspanyol Juan Antonio Ramos ile karşılaşan Martínez, karşılaşmadan 2-1 mağlup ayrılarak turnuvadan elendi. Kopenhag'daki 2009 Dünya Taekwondo Şampiyonası'nda ise 3. grupta İtalyan Gabriele Crisafulli ile olan son 64 maçından hükmen mağlup ayrıldı. Yardımcı fiil Yardımcı fiil veya yardımcı eylem, isim soylu sözcüklerin ve bazen de fiilimsilerin (eylemsilerin) ardından gelerek bileşik fiil oluşturan sözcük. Türkçedeki başlıca yardımcı fiiller "etmek", "eylemek", "olmak", "kılmak" ve "yapmak"tır. Aşağıdaki örneklerde yardımcı fiil ile oluşturulmuş bileşik fiillerin altı çizilmiştir: Yardımcı fiille kurulan bileşik fiillerin isim kısmında bir ünlü düşmesi ya da ünsüz türemesi varsa fiil bitişik yazılır: Yardımcı fiil olarak kullanılan bazı sözcükler, esas fiil olarak da kullanılabilir. Bu kullanım yardımcı fiillerle karıştırılmamalıdır: Bazı kaynaklarda fiil+fiil yapısındaki kurallı bileşik fiillerde kullanılan yeterlilik, süreklilik, tezlik ve yaklaşma fiilleri (-ver, -yaz, -bil vs.) ile isimlerden yüklem yapmaya yarayan ek-fiiller (idi, imiş, ise, -dir) de yardımcı fiil kabul edilir. Yardımcı fiiller, "hayrete düşmek" gibi "deyimleşmiş" bileşik fiillerle ve "uçup gitmek" gibi "ikili" bileşik fiillerle karıştırılmamalıdır. Kevin Connolly Kevin Connolly (d. 5 Mart 1974, New York (eyalet)), Amerikalı film yönetmeni ve oyuncu. Alfonso Martínez Alfonso Martínez veya Alfonso Martinez ile şu kişiler kastedilmiş olabilir: François Missoffe François Missoffe (d. 13 Ekim 1919, Toulon - ö. 28 Ağustos 2003, Rouen) Fransız siyasetçi ve diplomat. Londra'daki Özgür Fransa Hareketi'nde 1940'tan itibaren görev almıştır. Charles de Gaulle tarafından 1947'de kurulmuş olan Fransız Halkının Birliği (RPF) adlı siyasi partiye 1949'da katılmıştır. 1958'de milletvekili seçilmiş, Michel Debré ve Georges Pompidou Hükümetleri'nde görev almıştır. 1964-1966 yıllarında Japonya büyükelçiliği görevinde bulunmuştur. 1966-1968 yıllarında ise gençlik ve spor bakanı olmuştur. 1973 yılı sonunda Dışişleri Bakanınca geçici bir süreliğine yetkilendirilmiş ancak görevi uzayınca milletvekilliği görevinden ayrılmış ve yerine yedeği olan eşi geçmiştir. Hélène Missoffe ile evli olup eski turizm bakanı Françoise de Panafieu'nün de dahil olduğu 8 çocuk babasıdır. Ayrıca Jean François-Poncet'nin bacanağıdır. Meclis Hükümet Diğer Jonathan Williams (atlet) Jonathan Williams (d. 29 Ağustos 1983, Los Angeles), Amerikalı-Belizeli eski atlet. Kısa mesafe koşuları ve engelli koşularda yarışmaktaydı. Jonathan Williams Jonathan Williams veya Jon Williams ile şu kişiler kastedilmiş olabilir: Jayson Jones Jayson Jones (d. 15 Ağustos 1977), Alman asıllı Belizeli eski atlet. Kısa mesafe koşularında yarışmaktaydı. Güllük Dağı Millî Parkı Güllük Dağı (Termessos) Millî Parkı, Antalya ilinde 1970 yılında, 6.702 hektarlık alan üzerinde kurulan mili park. Toros dağlarının eteklerinde, Korkuteli ilçe sınırlarında yer alır. Alan tarihi, arkeolojik, botanik, jeolojik ve jeomorfolojik değerleri barındırır. Güllük Dağı (Solymos Dağı) yamaçlarında Anadolu'nun yerli halkı Solimlerin kurmuş olduğu Termessos antik kenti kalıntıları yer alır. Antik kent civarında derin vadiler ve tepeler yer alır. Termessos kenti iyi korunmuş bir antik yerleşmedir. Güllük dağının güneybatısında 1150 m rakımlı alana kurulmuştur. Antik kentte en eski kalıntılar Helenistik devirden kalma mezarlardır. Diğer eserler Roma devrine aittir. Kuleler, surlar, agora, kral yolu, tiyatro, sarnıçlar, süslemeli mezarlar en önemli eserlerdendir. Antalya il topraklarında Güllük Dağı Millî Parkı haricinde üç millî park alanı daha yer alır: Beydağları Olimpos, Köprülü Kanyon, Altınbeşik Mağarası Millî Parkları. Millî parkta nesli tehlike altında olan alageyik yaşamaktadır. Dağ keçisi, şah kartal, karakulak ve vaşak gibi memeli hayvanlar bulunur. Yörede, Akdeniz iklimine bağlı olarak kızılçam ve maki bitki topluluğu yaygındır. Orman ve maki formasyonuna ait 680 bitki bulunur. Bu bitkilerden 39 tanesi endemik, 2'si ise sadece Güllük dağında bulunur. Park alanında kamp yapma imkânı mevcuttur. Millî parka yılda 35.000 ziyaretçi gelmektedir. Kır gazinosu günlük misafirlerin ihtiyaçlarını karşılamaktadır. Millî park; üniversiteler, Millî Parklar ve Av-Yaban Hayatı Genel Müdürlüğü ile TÜBİTAK tarafından uygulamalı dersler için "Doğa Okulu" olarak kullanılmaktadır. Antalya-Korkuteli yolu ile ulaşılan millî parkın Antalya'ya uzaklığı 34 km'dir. Bloodborne Bloodborne (Japonca: ブラッドボーン Hepburn: Buraddobōn) FromSoftware tarafından geliştirilen, Sony Computer Entertainment tarafından ise yayımcılığı yapılacak olan video oyunudur. PlayStation 4'e özel olarak geliştirilmektedir. Oyunun hikâyesi Victoria döneminde, saklı dağların ardında bulunan Yharnam isimli antik bir şehirde geçiyor. Yharnam sokaklarına yayılan tuhaf bir endemik hastalık nedeniyle insanlar lanetlenip, sonsuza kadar canavara dönüşmektedirler. Hastalığın yayılmasından bir süre sonra Yharnam, sokaklarında canavarların gezdiği, ölüm ve kan içinde kalmış bir şehre dönüşmüştür. Bunun üzerine hastalığa yakalanmamış olan insanlar her gece Yharnam sokaklarında canavar avları yaparak, hastalığa yakalananları zorunlu olarak katletmeye başlarlar. Fakat bazen de avcılar, canavarlar tarafından öldürülmektedirler. Oyunun ana karakteri de Yharnam'ı kurtarmaya çalışan gönüllü bir avcı. Hamlaoui Mekachera Hamlaoui Mékachéra (d. 17 Eylül 1930, Sevk Ahras, Cezayir -ö. 17 Ekim 2018, Saint-Aubin, Jura, Fransa) Fransız siyasetçi, eski bakan. Cezayir'de askeri eğitim almış, Cezayir Savaşı sırasında Cezayir-Tunus sınırında görev almış, 1968 yılında Nantes'ta kamu hukuku alanında lisans eğitimine başlamıştır. Askeri görevlerinden ayrılmıştır. 1977'de yeni bir idari ve siyasi kariyere başlamıştır. 2002-2007 yıllarında UMP hükümetlerinde görev almıştır. Evli olup, 5 çocuğu (2 kız, 3 erkek) vardır. Ayrıca Jacques Chirac'a yakınlığıyla bilinir. Hükümet Diğer Batiyal zon Batiyal zon, göllerde ve denizlerde taban ya da dip çökeltilerinin bulunduğu tabakadır. Okyanus yüzeyinin altında -200 m ile -4000 m arasındaki tabakaya denir. Kıyı çizgisinden başlayarak gölün en derin bölgesine kadar olan tüm dipler. Kıyıdan itibaren okyanusun en derin alanına kadar olan okyanus tabanına "Bentik bölge" adı verilir. Bentik bölge derinlik ve içerdiği bitki türlerine göre 4 bölüme ayrılır; Kıt'a sahanlığında eğim yaklaşık 1 derece civarındadır. Kıta yamacında ise eğim ortalama 4 derecedir. Bu yüzeyler çoğu zaman düzgün olmayıp, engebelidir. Kıt'a sahanlığı ve yamaç üzerinde deniz altı kanyonları yer alır. Kıta yamacı üzerinde genellikle kırıntılı bir sedimantasyon söz konusudur. Bunun yanında kimyasal çökellerden karbonatlar da çökelebilir. Kıta yamacı ve kıta yokuşunda çökelen kırıntılılara türbidit adı verilir. Bunun yanında slumplar, moloz akmaları ve olistostromlar meydana gelebilir. Deniz ya da göllerin diplerinde yaşayan bitki ve hayvanlardır. Bazıları tabanda hareket ederek (Örn: yengeç, denizyıldızı vb.)bazıları ise hareketsiz(Sesil) (Örn: sünger, mercan, balanus vb.) olarak yaşarlar. Deniz ekosisteminde yaşayan bentik omurgasız organizmalar denizlerdeki besin zincirinin fitoplanktonik ve zooplanktonik organizmalardan sonraki üçüncü halkasını oluşturmaktadır. LinguaLeo LinguaLeo, Rusça, Brezilya Portekizcesi ve Türkçe arayüzüyle, İngilizce bilgisayar destekli dil eğitimi sağlayan çevirimiçi freemium bir platformdur. Kasım 2014 itibarıyla Dünya çapında 10 milyondan fazla kişi tarafından İngilizce öğrenmek için çevirimiçi hizmetleri kullanılan. LinguaLeo’ya web, Android, iOS, Windows Phone. üzerinden ve tarayıcı uzantısı olarak ulaşılabilmektedir. LinguaLeo şirketi Kasım 2010’da sponsor yatırımcılardan 200.000, Haziran 2012’de ise Runa Capital’dan 3 milyon dolar yatırım elde etmiştir. LinguaLeo, İngilizce öğrenimini daha etkili hale getirmek için tüm üyelerin kendine özel bir öğrenme programı olmasını sağlamaktadır. Üyelere, ilk olarak dil becerilerinin belirlenmesi amacıyla seviye belirleme testi sunulur. Daha sonra üyenin becerileri, hedefleri ve tercihleri gözetilerek kişisel eğitim programı oluşturulur. LinguaLeo hızlı öğrenme için geliştirilmiş eğitim materyalleri sağlamaktadır. Üyeler, dil bilgisi kurallarını öğretmeye, kelime dağarcığını zenginleştirmeye ve okuduğu ile dinlediğini anlamaya yönelik pek çok alıştırma yapabilmenin yanı sıra, programın takip araçlarını kullanarak ne kadar ilerleme kaydettiklerini izleyebilmektedir. Sitenin belirleyici özelliklerinden biri de tüm kullanıcılara gerçek hayatta ilgilendikleri konu içerikleri arasından seçim yapma imkânı sunması. Ücretsiz LinguaLeo hesabı ile öğrenciler pek çok araca ve hizmet içeriğine erişebiliyor. LinguaLeo Koleksiyonları arasında; haberler, eğlence ve iş yazıları, TED Konferansları, popüler şarkılar, video klipler, öyküler ve fıkralardan oluşan 200.000’den fazla ders materyali bulunuyor. Programın yaklaşımı sayesinde, yabancı dil öğreniminde sıkça karşılaşılan sorunlardan biri olan motivasyon eksikliğinin üstesinden gelinebiliyor. Site, oyunlaştırılmış içeriği sayesinde öğrencilerin ilgisini canlı tutmayı başarıyor, öğrenirken eğlenmeyi sağlıyor ve dikkati en üst seviyeye çıkararak öğrenme isteği uyandırıyor. Leo, yani Aslan, sitenin ana karakteri ve aynı zamanda dil ormanına götüren kişisel bir rehber. Leo, LinguaLeo üyelerinin verdiği köftelerle besleniyor. Üyelerin köfte kazanmak için metinler okuması, videolar izlemesi, kurslar tamamlaması ve öğrendiklerini alıştırmalarla pekiştirmesi gerekiyor. LinguaLeo’ya web, Android, iOS, Windows Phone üzerinden ve tarayıcı uzantısı olarak ulaşılabiliyor. Üyeler, gündelik hayatlarına uygun şekilde evde ya da hareket halinde, internette dolaşarak, yeni videolar izleyerek ve en sevdikleri şarkıları dinleyerek öğrenebiliyorlar. Mobil uygulamalar ek işlevleriyle kullanıcıların ağ bağlantısı olmadan da çalışmasına olanak sağlıyor. Pek çok popüler internet tarayıcısı için mevcut olan LinguaLeo web uzantıları sayesinde üyeler kendi kişisel sözlüklerine kelime ekleyebiliyor ve daha sonra bu kelimeleri tekrar edebiliyor. Bütün veriler üyelerin tüm cihazlarında gerçek zamanlı olarak senkronize edilebiliyor. LinguaLeo hizmetinin temel sürümünden herkes ücretsiz olarak yararlanabiliyor. Üyeler ayrıca ek olarak 20 dil bilgisi kursu, dokuz video dersi, dört interaktif uygulama alıştırması ve limitsiz kişisel sözlükten oluşan “Gold Üyelik”e geçmek için Premium hizmet satın alabiliyor. Site yazarlara ve editörlere kurslar oluşturabilecekleri platformlar sunarak toplam gelirden pay almalarına imkân sağlıyor. LinguaLeo ayrıca öğretmenlere ve dil okullarına alıştırmalar hazırlamada, kişiye özel öğrenim programları oluşturmada ve öğrenci gelişimini değerlendirmede yardımcı oluyor. Ekim 2009’da genç bir girişimci olan Aynur Abdulnasurov, çevirim içi bir kişisel İngilizce öğrenme servisi üzerinde çalışmak amacıyla beş kişilik geliştirme ekibiyle Tayland’daki Koh Chang bölgesine doğru yola çıktı. Mart 2010’da ekip Moskova’ya geri döndü ve LinguaLeo’nun beta sürümünü kurdu. Mayıs’ a kadar 120.000 Amerikan Dolarlık yatırım tüketildiği için çalışmalar 6 aylığına rafa kaldırıldı. Kasım 2010’da ekip bir grup özel yatırımcıdan 200.000 Amerikan Dolarlık yatırım aldı ve Mayıs 2011’e gelindiğinde sitenin kayıtlı kullanıcı sayısı 90.000’e ulaştı. Mayıs 2010’da LinguaLeo ekibi Rusya’da en iyi 10 web geliştirme ekibi arasına katıldı. Haziran 2010’da ise BEAT-2011 yarışmasını kazandı. Bu dönemde site kâr ve zararlarını eşitledi. Kasım 2011’de ise 500.000 üyeye kavuştu. LinguaLeo Ocak 2012’de iPhone uygulamasını piyasaya sürdü. Aynı yılın Mart ayında, yani sitenin kuruluşundan iki yıl sonra, üye sayısı 1 milyona çıktı. Mayısta Windows Phone uygulaması geliştirildi. Bu dönemde üye sayısı 1.5 milyona tırmandı ve LinguaLeo, Runa Capital risk sermayesi şirketinden 3 milyon dolar yatırım aldığını duyurdu. Ekim 2012’de Android için mobil uygulama pazara sürüldü. LinguaLeo Aralık 2012’de Rusça Startup Rating’de 1. sıraya yerleşti. Site Şubat 2013'te Brezilya’da hizmete başladı. Aynı yılın ilk yarısında, LinguLeo ekibi iPad ve Android tablet için yeni uygulama sürümlerini piyasaya çıkardı. Kasım 2013'te üye sayısının 7 milyona ulaştığı ilan edildi. LinguaLeo, Şubat ayında 2013 TNW Rusça Startup Ödülü’nü kazandı ve aynı ay içinde üye sayısı 8 milyona çıktı. Ocak 2014’te Dmitry Stavisky’nin (eski Evernote yöneticisi) Genel Müdür olarak LinguaLeo ekibine katılacağı duyuruldu. Microsoft Mart 2014’te LinguaLeo ile İngilizce’yi Yılın Windows Phone Uygulaması seçti. Haziran 2014’te Dmitry Stavisky CEO oldu ve LinguaLeo Türkiye’de hizmet vermeye başladı. Anal Anal sözcüğü ile aşağıdakilerden biri kastedilmiş olabilir: Sadettin Çağlarca Sadettin Çağlarca (d. 1914, İstanbul - ö. 2006, İstanbul), Türk ressam, yazar ve sanat eğitmeni. Cumhuriyet Döneminde devlet teşvikiyle sanat eğitimi almak üzere yurtdışına gönderilen ressamlarımızdan olup, alanında ilk yerli, özgün kitapları yazan Türk ressam ve yazardır. 1914 yılında Üsküdar, İstanbul’da doğdu. 1933 yılında İstanbul Öğretmen Okulu’nu bitirdi. 1938’de Güzel Sanatlar Akademisi’ne öğrenci olarak devam ederken Gazi Eğitim Enstitüsü sınavlarına girerek resim öğretmeni oldu. Aydın ve Gelibolu’da resim öğretmenliği yaptı. 1950 yılında bilgi ve görgüsünü arttırmak amacıyla devlet tarafından Fransa’ya gönderildi. Akabinde altı ay da İngiltere ve İtalya’da kalarak araştırmalarını tamamladı. 1952’de Konya Lisesi’ne resim öğretmeni olarak döndü. 1959 – 1964 yılları arasında Mersin Lisesi’nde resim öğretmenliği yaptıktan sonra İstanbul’a atandı. Eyüp Lisesi ve Üsküdar Burhan Felek Lisesi’nde 14 yıl Resim ve Sanat Tarihi Öğretmenliği yaptı. Bulunduğu şehirlerde birçok sergiler açtı. Öğretmenliği sırasında İstanbul’da Yücel Dergisinde, Aydın’da çeşitli gazete ve dergilerde edebi yazılar, makaleler yazdı. Konya’da 7 yıl Meram Gazetesi’nde sosyal ve politik makaleler yazmakla tanındı. Bu uğraşıları sırasında resim alanında teknik eserler niteliği taşıyan “Karakalem Resim Tekniği”, “Resim - Heykel Plastik Sanatlar”, “Suluboya Resim Tekniği”, “Perspektif Resim ve Gölge Çizimi”, “Renk ve Armoni Kuralları”, “Altın Oran”, “Yağlıboya Resim Tekniği” adlı değerli eserler yayınladı. Atölyesinde Güzel Sanatlar Akademisi’ne öğrenciler yetiştirdi. 2006 yılında Salacak, Üsküdar’da vefat etti. Ken Kirzinger Ken Kirzinger (d. 4 Kasım 1959), Kanadalı oyuncu ve dublör. Tricia Flores Tricia Minelia Flores (d. 29 Aralık 1979), Belizeli eski atlet. Uzun atlama, üç adım atlama ve kısa mesafe koşularında yarışmaktaydı. İbn Şihab Zuhrî İbn Şihab Zuhrî (Arapça: ابن شهاب الزهري‎) (tam ismi Muhammed ibn Muslim ibn Ubeydullah ibn Şihab el-Zuhri) (ö. H 124/M 741-2), ilk Siyer toplayıcılar arasında merkezi bir figürdür. Sahabeleri görmüş Tabiindendir. Hadis-i şerif üzerine en büyük Sünni otoritelerden sayılır. Önde gelen hadis tenkitcileri arasında İbn el-Medini, İbn Hibban, Abu Hatim, El-Dahabi ve İbn Hacar el-Askalani dahil, hepsi İbn Şihab Zuhri'nin tartışılmaz otoritesi hakkında mutabık kalmışlardır. Birçok Sahabeden hadis almıştır. Sahabe'den sonraki birinci ve ikinci kuşak çok sayıda alim ondan rivayet etmişlerdir. Emevi Halife Abdülmelik zamanında Medine'den Şam'a taşınmıştır. Bazı kaynaklarda Zühri'nin gençlik yıllarında öğrendiği her şeyi kaydettiği, bazılarında ise başkaları hadis yazdığı halde onun yazmadığı, yalnızca uzun metinli hadisleri bir kereliğine yazıp ezberledikten sonra bu metinleri imha ettiği belirtilmektedir. Hocalığı devrinde ise önceleri hadislerin yazılmasına izin vermediği, talebelerinden hadisleri ilk duydukları anda ezberlemelerini istediği ve derste imlâdan değil soru-cevap metodu ile ilim alışverişinden yana olduğu halde Hişâm b. Abdülmelik tarafından çocukları için hadis imla etmeye zorlandıktan sonra tavrını değiştirdiği ve herkese hadis yazdırdığı bilinmektedir. Onun hadisleri yazdırmaya karar vermesinde tesirli olan ikinci bir sebep, muhtemelen bir kısmı kendisine değişli bazı rivayetlerin Iraklı râviler tarafından değiştirildiğini görmesidir. Kendisinin, “"Buradan bir karış olarak çıkan hadis Irak’tan döndüğünde bir kulaç olur"” ve, “"Meşriktan gelen şu tanımadığımız rivayetler olmasaydı hadis yazımına müsaade etmezdik"”sözleri bu manada ele alınabilir. Fakat Zuhrî'den hiçbir kitap kalmamıştır. Hadis rivayetleri, Neysâbûrî (ö. 258) tarafından iki cilt hâlinde toplanmıştır ve bu esere ez-Zuhriyyât denilmektedir. 2008 Yaz OlimpiyatlarÄ±'nda atletizm - Erkekler 400 metre engelli 2008 Yaz Olimpiyatları'ndaki erkekler 400 metre engelli yarışmaları 15-18 Ağustos tarihleri arasında Pekin Ulusal Stadyumu'nda düzenlendi. 15 Ağustos günü yapılan elemeler, altışar veya yedişer atletin yer aldığı dört seri hâlinde gerçekleştirildi. Serilerin tamamında en iyi 16 dereceyi elde eden atlet, 16 Ağustos günü gerçekleştirilen yarı finalde mücadele etti. Sekizer atletten oluşan iki seri hâlinde gerçekleştirilen yarı finalde, serilerini ilk dört sırada tamamlayan sporcular finale yükseldi. 18 Ağustos günü koşulan finalde Amerikalı atlet Angelo Taylor, 47,25 saniye ile kendisinin en iyi derecesini elde ederek altın madalyanın sahibi oldu. Yarışı 47,98 saniyeyle tamamlayan Amerikalı Kerron Clement gümüş madalya kazanırken, bronz madalya 48,06 saniyelik derecesiyle Amerikalı Bershawn Jackson'a gitti. Bu yarışmalar yapılmadan önce dünya ve Olimpiyat rekorları aşağıdaki gibiydi. Yarışmalar sonunda bu iki rekor da kırılamadı. 2008 Yaz Olimpiyatları'nda atletizm - Kadınlar uzun atlama 2008 Yaz Olimpiyatları'ndaki kadınlar uzun atlama müsabakası 19-22 Ağustos tarihlerinde Pekin Ulusal Stadyumu'nda düzenlendi. 19 Ağustos günü yapılan elemeler, yirmi birer atletin yer aldığı A ve B olmak üzere iki gruptan oluşmaktaydı. Bu gruplarda yapılan yarışmalar sonucunda 6,75 metre barajını geçen veya ilk 12 sırada yer alan yarışmacılar finale yükseldi. 22 Ağustos günü gerçekleştirilen finalde Brezilyalı atlet Maurren Maggi 7,04 metrelik derecesiyle altın madalyanın sahibi oldu. Yarışı 7,03 metreyle tamamlayan Rus Tatyana Lebedeva gümüş madalya kazanırken, bronz madalya 6,91 metrelik derecesiyle Nijeryalı Blessing Okagbare'a gitti. Geriye dönük yapılan testlerde doping kullandığı tespit edilen Rus Lebedeva 2017 yılında diskalifiye edildi ve madalyaları geri alındı. Bu yarışmalar yapılmadan önce dünya ve Olimpiyat rekorları aşağıdaki gibiydi. Yarışmalar sonunda bu iki rekor da kırılamadı. 6,75 metre barajını geçen veya ilk 12 sırada yer alan yarışmacılar finale yükseldi. 2015 Sanremo MÃ¼zik Festivali 2015 Sanremo Müzik Festivali (İtalyanca: "Festival di Sanremo 2015"), 10 ile 14 Şubat 2014 tarihleri arasında İtalya'nın Sanremo şehrinde bulunan Teatro Ariston isimli konser salonunda gerçekleştirilecek 65. Sanremo İtalyan Şarkı Festivali'dir (İtalyanca: "65° Festival della Canzone Italiana di Sanremo"). Festivalin sunucu ve yapımcılığını Carlo Conti üstlenmiş; müzikal şefleri ise Pinuccio Pirazzoli ve Maurizio Pagnussat olarak belirlenmiştir. Festivalin birincisi, 23 Mayıs 2015 tarihinde Avusturya'nın başkenti Viyana'da gerçekleştirilecek 2015 Eurovision Şarkı Yarışması finalinde İtalya'yı temsil etme hakkına sahip olacaktır. Birinci gecede, Usta sanatçılar kategorisindeki 20 katılımcıdan 10'u performansını sergilemiştir. Performanslarını sergiledikleri sırada Halk, basın odasında ise gazeteciler oylarını iletmiştir. Sıralama yapıldı, fakat elenen katılımcı olmamıştır. Gösterinin birinci bölümünde, 16 çocuklu Anania ailesi, İtalya'da aile konusunu konuşmak için bu bölümde yer almıştır. İlk müzikal konuk sanatçı Tiziano Ferro olmuştur. Non me lo so spiegare", "Sere nere" ve "Il regalo più grande" şarkılarıyla Medley yapmıtır. Conti ile kısa röportajdan sonra, "Incanto" teklisini söylemiştir. Dear Jack'ın performansından sonra, Carlo Conti oyuncu Alessandro Siani'yi çağırmıştır. Oyuncunun performansında komik skeçler yaparak Conti, Sanremo Müzik festivali, ekonomik kriz ve politikacı Matteo Salvini ve Matteo Renzi hakkında konuşmuştur. Gecenin sonlarında, İtalyan şarkıcı Albano Carrisi eski eşi ve uzun zaman partnerlik yapan Romina Power ile birlikte hit olmuş şarkıları "Cara terra mia", "Ci sarà" ve "Felicità" şarkılarını seslendirmiştir. Albano ayrıca 1996 yılındaki "È la mia vita" şarkısını seslendirmiştir. Sanhneden ayrılmadan önce şarkıcıya "Dünyadaki Sanremo Müzik Festivali elçisi" ödülünü verilmiştir. Gösterideki diğer konuk İtalyan doktor Fabrizio Pulvirenti idi, 2014 Ebola virüsü salgını konusunda başarılı çalışmalarını anlatmıştır. Sunucu Carlo Conti ile röportaj yapmıştır. Ayrıca Komedyenler Sahte gazeteciler skeçi oyununu yapmıştır. Gecenin son konuk sanatçısı ise, Amerikan grup Imagine Dragons, ünlü hitleri "Demons" ve "I Bet My Life" adlı şarkılarını seslendirmiştir. Komedyen Francesco Cicchella Kanadalı şarkıcı Michael Bublé'nin taklitini yapmış, ve gecenin sonunda sunucular Arisa ve Emma, Renato Zero'nun "Il carrozzone" adlı şarkısına düet yapmıştır. İkinci günde Campioni kategorisindeki diğer 10 katılımcı da şarkılarını seslendirecektir. ikinci bölümde Nuovo kategorisindeki ilk 4 katılımcı performanslarını sergileyecek, Televoting ve Jüri oylamalarında en yüksek puanı alan iki katılımcı dördüncü gece yapılacak finale yükselecektir. Üçüncü günde Campioni kategorisindeki 20 katılımcı, cover parçalar seslendirecektir. İkinci bölümde Nuovo kategorisindeki diğer 4 katılımcı performanslarını sergileyecek, Televoting ve Jüri oylamalarında en yüksek puanı alan iki katılımcı dördüncü gece yapılacak finale yükselecektir. Dördüncü günde Campioni kategorisindeki 20 katılımcı, tekrar kendi şarkılarını seslendirecektir. Gece sonunda Televoting, Basın ve Jüri oylamaları sonucunda 6 katılımcı elenecektir. İkinci bölümde Nuovo kategorisindeki diğer iki günde yükselen 4 katılımcı performanslarını sergileyecek, Televoting ve Jüri oylamalarında en yüksek puanı alan katılımcı kategorinin şampiyonu olacaktır. Beşinci Gecede Campioni kategorisinde 14 katılımcı tekrar şarkılarını seslendirecektir. oylama sisteminde 40% Televoting, %30 Jüri ve %30 Basın etkili olacaktır. gece sonunda en yüksek puanı alan 65. Sanremo Müzik Festivali'nin kazananı ve aynı zamanda kazanan isterse 2015 Eurovision Şarkı Yarışması'nda İtalya'yı temsil etme görevini kazanacaktır. Erkan YanardaÄŸ Erkan Yanardağ (1 Ocak 1941 - 26 Şubat 2003), Türk futbolcu ve teknik direktör. Futbolculuğunda defans olarak görev yapmıştır. 1958-59 sezonunu İstanbulspor'da geçiren Yanardağ, 1960'tan 1962'ye kadar Ankaragücü'nde oynadı. Toplam 60 lig maçında oynadı. 1962-63 sezonunda Beşiktaş'a transfer oldu ve sekiz sezon Beşiktaş'ta oynadı. 1965-1966 ve 1966-67 sezonlarinda şampiyonluk yaşadı. 1971-72 sezonunda 2. Lig'de oynayan Trabzonspor'a transfer oldu. Trabzonspor ile 2 sezon geçirdikten sonra futbolu Beşiktaş ile Trabzonspor arasında oynanan jübile maçında bıraktı. Ayrıca bu maç Beşiktaş ve Trabzonspor arasında oynanan ilk maç oldu. Bu maçı Trabzonspor 2-0 kazandı. En İyi Rap Albümü Grammy Ödülü En İyi Rap Albümü Grammy Ödülü, 1958'de organize edilmeye başlayan, orijinal adı Gramofon Ödülleri olan Grammy Ödülleri'nde kaliteli rap albümlerine imza atan sanatçılara verilen ödül. Ödülün verileceği isim National Academy of Recording Arts and Sciences tarafından, albüm satışları ve liste konumları göz önüne alınmaksızın; sanatsal başarı, teknik yeterlilik ve albümün endüstrideki toplam mükemmelliği göz önüne alınarak belirlenir. En İyi Rap Albümü ödülü ilk kez 1996 yılında "Poverty's Paradise" albümünün sahibi Naughty by Naturea verildi ve kategorinin adı günümüze dek aynı kaldı. 2010 Grammy Ödülleri'nin kategori tanıtım rehberine göre, ödül toplam süresinin en az yüzde 51'i yeni kaydedilmiş rap performanslarından oluşan albümlere sunulmaktadır. Ödül alıcıları arasında sanatçıların yanı sıra sıklıkla prodüktörler ve/veya ses mühendisleri de yer almaktadır. Kategoride en fazla kazanan sanatçı, altı ödülle Eminem'dir. 1997'de ödülü kazanan Fugees üyesi Lauryn Hill, bu kategoride kazanan tek kadın sanatçıdır. Kategoride en çok kazanan diğer sanatçılar arasında dört ödülle Kanye West ve iki ödülle Outkast yer almaktadır. Jay-Z, on adaylıkla en çok aday gösterilen sanatçıdır. The Roots, beş adaylıkla bu dalda hiç kazanamayıp en çok kez aday gösterilen sanatçıdır. Yeşil Burun Adaları arması Yeşil Burun arması, Afrika ülkesi Yeşil Burun Adaları tarafından resmî olarak kullanılan devlet armasıdır. Arma ince bir çember tarafından çevrelenen kalın bir çember ve çemberin alt kısmına yatay olarak konumlandırılmış üç çizgiden oluşmakta olup, çemberin içerisinde orta kısmında ülkedeki eşitliği simgeleyen eşkenar üçgen yerleştirilmiştir. Üçgen içerisinde yer alan meşale özgürlüğü ifade ederken, eşkenar üçgenin üzerine gelecek şekilde konumlandırılan yazıda ülkenin Portekizce ismi olan "República de Cabo Verde" (Türkçe:"Yeşil Burun Cumhuriyeti") yazmakta olup, çemberin üst bölümüne konumlandırılan altın sarısı şakul ise adaleti simgelemektedir. Armanın sağ ve sol tarafına beşer adet yerleştirilen sarı beşkenar yıldızlar ise ülkenin oluşumunu sağlayan on adayı ifade etmektedir. Armanın alt kısmı her iki taraftan da yeşil renkli iki adet palmiye ağacı dalı ile çevrelenmiş olup, palmiye ağacı dallarının tam ortasında konumlandırılan birbirine geçmiş üç adet altın sarısı zincir ise ülkedeki birlikteliği işaret etmektedir. Bağımsızlığını kazanması sonucu 1974 yılından itibaren kullanılan bir önceki arma, ülkede yaşanan siyasî gelişmeler neticesinde yönetim şeklinin değişmesi sonucu ülke bayrağı ile birlikte 1992 yılında kullanımdan kaldırılarak günümüzde kullanılan arma kullanılmaya başlanmıştır. Zerevani Zerevani, Zeravani veya bazen Zeravani Ordusu (), Irak'ın Kürdistan Bölgesel Hükümeti'ne bağlı bir askerileştirilmiş polis gücüdür. Zerevani, Peşmerge'nin bir parçası olup İçişleri Bakanlığı'na bağlıdır. Görevleri hükûmet ve sınai mülkiyet güvenliğini sağlamak ve polis ve askerî güçlere destek sağlamaktır. Bilgisayar Ã¼retimli imgeleme Bilgisayar üretimli imgeleme, kısaca CGI (İngilizce: "Computer-generated imagery"), görsel oluşturmayı sağlayan bir bilgisayar grafikleri uygulaması. Sanatta, basılı medyada, video oyunlarında, filmlerde, televizyon programlarında, reklamlarda, videolarda ve simülatörlerde bulunan görselleri oluşturmada kullanılır. Görsel sahneler dinamik veya statik olabilir. "CGI" terimi daha çok televizyon ve filmlerdeki özel efektleri ve sahneleri oluşturmada kullanılan 3B bilgisayar grafiklerini belirtmek için kullanılmasına karşın, iki boyutlu (2B) da olabilir. Ayrıca ev kullanıcıları tarafından da kullanılabilen uygulama Windows Movie Maker veya iMovie gibi programlarda da düzenlenebilir. Bilgisayar animasyonu terimi, film olarak ortaya çıkmış bir dinamik CGI'yi ifade eder. Sanal dünya terimi ise etkin kişiyi temel alan interaktif ortamları ifade eder. Bilgisayar grafikleri yazılımı, film vs. için bilgisayar üretimli imgeleme yapmada kullanılır. CGI yazılımı kullanılabilirliği ve artan bilgisayar hızları, bireysel sanatçılar ve küçük şirketlere ev bilgisayarlarından profesyonel kalitede filmler, oyunlar ve güzel sanatlar üretecek olanağı sağlamaktadır. David Samuel Margoliouth David Samuel Margoliouth (17 Ekim 1858, Londra – 23 Mart 1940, Londra), İngiliz doğubilimci. Bir ara İngiltere Kilisesi'nde papaz olarak etkin olmuştur. 1889 ila 1937 arası Oxford Üniversitesi'nde Arapça Laudian Profesör idi. 2015 Eurovision Şarkı Yarışması'nda İsrail İsrail, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylayan kırk ülkeden birisidir. İsrail'i yarışmada temsil edecek şarkıcı, ülkenin kamusal yayın kuruluşu İsrail Yayın Kurumu (IBA) tarafından finanse edilen Kanal 2 isimli televizyon kanalında yayınlanan "HaKokhav HaBa" isimli yetenek şovu sonucunda Nadav Guedj olarak belirlenmiştir. 13 Kasım 2014 tarihinde IBA, ülkenin 2015 Eurovision Şarkı Yarışması'na katılacağını resmî olarak onayladı. Nitekim bundan kısa bir süre önce Yediot Aharonot isimli ulusal gazete, ülkenin temsilcisinin IBA tarafından finanse edilen Kanal 2 isimli televizyon kanalında yayınlanan HaKokhav HaBa isimli televizyon programının ikinci sezonu aracılığıyla belirleneceğini bildirmişti. Formatı ve final tarihi 15 Şubat 2015 tarihinde yapılacak HaKokhav HaBa, 9 Aralık 2014 tarihinde başladı. Yarışmanın kazananı Nadav Guedj olmuştur. 12 Mart 2015 tarihinde IBA kanalı Nadav Guedj'in Viyana'da söyleyeceği "Golden Boy" şarkısını tanıtmıştır. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, İsrail'in ikinci yarı finalin ikinci kısmında yarışacağı belirlenmiştir. Yarışmanın yapımcıları, İsrail'in ikinci yarı finalde Letonya'dan önce ve Çek Cumhuriyeti'nden sonra dokuzuncu sırada sahne almasına karar verdiler. İkinci yarı finaldeki puanlar: Finaldeki puanlar: Beş kişiden oluşan İsrail jürileri şunlardır: 50% jüri oylaması ve 50% halk oylaması ile kombine edilmiş İsrail oyları sonuçları. 50% jüri oylaması ve 50% halk oylaması ile kombine edilmiş İsrail oyları sonuçları. HaKokhav HaBa HaKokhav Haba (İbrani: הכוכב הבא, Türkçe: "Sonraki yıldız"), ilk defa 17 Eylül 2013 tarihinde İsrail'de yayınlanan bir reality şovudur. Yarışma formatının merkezinde internet ve akıllı telefonlar bulunmaktadır. Programın yayın hakları, İsrailli