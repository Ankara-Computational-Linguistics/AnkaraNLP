kesik konuştu. Camdan dışarı bakmaktan vazgeçmişti, gözleri yeniden ayakkabılarının uçundaydı şimdi. Hepimizin onu dinlediğinin bilincindeydi ama. Burnunu çekiyordu dört sözcüğün arasında. Hafif yana dönmüş onu dinliyorduk. Dünya mı kötü... İnsanlarına.. Şaşırdım, dedi. Ne istediler adamımdan... Şaşırdım. Benim Kemal'e... Kemal'ime Bir kötülük edebileceğimi düşünenlere şaşırdım... Onlara inananlara şaşırdım... Bunca yıl aynı yastığa... Baş koyduğumum adamın tabutunun önünde... Önünde kaçamak... Devam edemedi. Deminkinden daha yoğun bir ağlama kriziyle patladı. Başını ellerinin arasına gömdü, iki büklüm eğildi koltuğunda öne doğru. Hafifçe ileri geri sallanarak ağlamaya devam etti. Mendilin ucu, sıktığı avcunun içinden taşıyordu Kızı yeniden, Anne. Anne. dedi çaresiz olduğunu bize hissettiren bir ses tonuyla. Reklamcı arkadaşım, minibüsünde birlikte göreceğini aklından bile geçirmediğine elli kere yemin edebileceğim yedi yolcusunu ŞişliTaksim arası güvenle taşımak şu anlardaki tek sorunuymuş gibi dikkatle ilerliyordu İstanbul'un civcivli trafiğinde. Dönüp bakmadım ama aklı gözlerinin arkasında gibiydi sessizliğinin içinde. En arkadaki üç koltukta yan yana oturan üç yolcudan hiç ses gelmiyordu. Asuman Yaman bu kez bütünüyle dışarı bakmayı tercih etti nedense. Gözlerinde insani bir şey göremedim sanki. Ruhu minibüsü terk etmiş gibi bakıyordu Şişli kaldırımında kadınlı erkekli, şen şakrak yürüyenlere. Tam Kent Sinemaları'nın önündeydik. Ya da onlardan ne kaldıysa. Hülya Yaman bir kez daha patladı. Allah hepsinin belasını versin, dedi kararlı ve kesintisiz sözcüklerle. Hepsinin belasını versin. Benim Kemal'i öldürdüğümü düşünebilen herkesin Allah belasını versin. Kafasını dikleştirmişti şimdi. Kime konuştuğu belli olmadan konuşuyordu. Minibüsteki yedi kişi sindirmeye çalıştı Hülya Yaman'ın söylediklerini sessizce. Ben içimden selamün kavlen, demedim. Kendini ilk toplayan kızı oldu. Haydi anne ama, dedi karşıya. Öyle düşünen falan yok, biliyorsun. Amma da yok, dedi Hülya Yaman. Kızının gözlerinin tam içine bakıyordu şimdi. Senin bile aklından neler geçiyor biliyorum. Söyletme beni Allah aşkına... Ne geçiyormuş aklımdan anne. dedi Nazan Akdoğan, bu konudaki tartışma biraz uzarsa gerçekten kırılacağını belli etmeye çalışan bir ses tonuyla. O da annesinin yüzüne bakıyordu. Alenen düşündün Kemal'i benim öldürdüğümü sen de. Yalan mı. dedi Hülya Yaman. Anne ne diyorsun sen. dedi Nazan Akdoğan bunu da duyacağıma bari ölseydim ses tonuyla. Minibüsün içinde ses çıkarmamak için parmağımızı bile kıpırdatamaz halde bekledik. Ya devamı gelecekti kızdan, ya cevabı annesinden. Annesi konuştu. Öfke katsayısı inmemişti. Kızma değildi öfkesinin tümü ama ona doğru konuştu. Diğerlerinin can kulağıyla dinlediğini bilerek. Tabancayı ben alıp saklamadım herhalde komodinden, dedi. Polislerin geleceğini biliyordun. Beni korumaya çalışıyor olsan bile ne düşündüğün açık. Yalan mı. Anne. dedi Nazan Akdoğan sanki aile meselelerinin böyle ortalığa dökülmesinden incinmiş bir sesle. Yalan mı. dedi yeniden annesi. Sonra ses tonunu değiştirdi. Bu arada nereye tıkıştırdın, ben baktım biraz, göremedim. Nazan Akdoğan buna hemen cevap vermedi. Yüzünden peş peşe birkaç ifadenin geçtiğini gördüm. Korku, utanç, rahatlama, merak, tekrar utanç. Başımız belada, son olarak. Kafamı hiç oynatmadan Asuman Yaman'a baktım. Bir şey göremedim, yüzünü eğmiş, minibüsün döşemesini inceliyordu. Bulamadın mı. dedi Nazan Akdoğan. Sesini iyice düşürmüştü. Hayır, dedi annesi. Konuşmanın nereye gideceğinden endişeli gibi çıkmıştı sesi. O zaman bir derdin daha var, açık söylemek gerekirse dedi Nazan Akdoğan kafasını yana doğru eğerek. Polisin eline geçerse eğer... Bu kez Nazan Akdoğan'ın gözlerini yakalamaya çalışarak konuştum. Kimsenin eline geçmeyecek, dedim minibüsün içinde herkesin duyacağını garantileyecek kadar yüksek bir sesle. Sizde mi. dedi Hülya Yaman. Başını bana çevirmeden konuşmuştu. Bir yerde... dedim. Emin bir yerde. Sen mi verdin Remzi Bey'e tabancayı. diye sordu kızına. Asuman Yaman kızın cevap vermesine izin vermeden konuştu. Ben verdim, dedi. Nazan'ın yastığının altında gördüm. Bir delilik yapmasın diye aldım. Ama belki de... Sözünün devamında ne geleceğini anlayacağımızı belli belirsiz umarak sustu. Reklamcı arkadaşım önümüzdeki bir aracı sollamak ister gibi gaza yüklendi. Motor gürledi. Hafifçe sallandık yerimizde. Bir belediye otobüsü yanımızdan arkaya doğru geriledi. Pencereler kapalıydı, korkunç siyah dumanlar çıkaran egzozunun kokusu gelmiyordu içeriye. Kulağı konuşulanlarda dedim içimden. Etti iki, dedi Hülya Yaman. Bana doğru gönderilmiş bir cümleydi bu, sağ omzuma vuruş şiddetinden anladım. Ona doğru çevirmedim başımı ama. Nasıl olsa devam edecekti. Öyle yaptı. Kemal'imi öldürdüğümü düşünenlerin sayısı ikiye çıktı,' dedi. Belki de üç. Aslında kim bilir kaçtır da, sesleri çıkmıyor, bilemiyoruz. Aynı yüksek sesle konuştum. Duyan duyacaktı. En arkadakiler bile. Sizin öldürmediğinizi biliyorum, dedim. Ama öğrenmek istediğim başka şeyler yok değil doğrusu. Kendinden emin bir ses tonuyla konuşmuştum, bunu epeydir yapamadığımı düşündüm. Cümlemi bitirince döndüm sol yana, Hülya Yaman'ın yüzüne baktım. Reklamcı arkadaşım ani bir fren yaptı aynı anda. Küfretti sonra. Ağır küfretti arkamdan. Kimse konuşmadı. Küfrü duymaya maruz kaldıklarından çok, konuşmayı kestiğine kızmış gibilerdi. Reklamcı arkadaşım yeniden otomobilini hareketlendirdiğinde sağ elini havada salladı faul yapmadığını iddia eden savunmacılar gibi. Özür dilerim hanımlar, dedi sonra. Az daha... Ardından da bir küfür gelecek gibi başlamıştı lafa, bunu kendisi de fark edince sustu. Nereden biliyorsunuz. diye bir ses geldi minibüsün en arka sırasından. Serra Çolak'tı konuşan. Sesi tarazlıydı. Boğazını temizlemek için öksürdü ikinci cümlesinden önce. Ben ona bakıyordum, başka kimse kafasını çevirmedi. İstemeden bulaştığımız bu cinayet hakkında konuşmaya başladıysak, neyin ne olduğunu tam olarak bilmek isterim, dedi. Bu minibüsün emniyet müdürlüğünün önüne park edip etmeyeceği konusunda da aydınlatılırsam sevinirim annadım mı. Hülya Yaman, cevabı benim vermem gerektiğini hissettirmek ister gibi baktı bana kafasını yana çevirip. Manalı bir cevap toparlamaya çalıştım kendi kendime. Yoksa bırakın inelim, dedi Serra Çolak. Bildiğim kadarıyla bizi bu minibüsün içinde tutmak için hiçbir yetkiniz yok. Temel insan haklarına, ondan sonra, aykırı bu. Sesini hafifçe yükseltmişti. Nasıl konuştum der gibi Serdar Kara'ya baktı. Serdar Kara başını salladı. Evet, yok, dedim. Gözlerimi otomobilin içinde gezdirdim. Bilerek gereğinden çok zaman harcadım bunu yaparken, en son Serra Çolak'ın üzerine kitledim bakışlarımı. Dileyen istediği yerde inebilir, dedim sonra. Ciddiyim, ama inenler, onlar indikten sonra neler konuşulduğunu duyamazlar. Doğal olarak. Serra Çolak Serdar Kara'ya baktı, Serdar Kara Serra Çolak'a Sonra ikisi birden gözlerini kendi sollarındaki pencereye çevirdi. Ben devam ettim. Onlarla işimin bittiğini belirtircesine yüzümü Hülya Yaman'a döndürdüm bu kez. Önce neden öldürmediğinizi düşündüğümü anlatayım genel istek üzerine, dedim minibüsün arkasına doğru bakarak. İçimden Serra Çolak'a teşekkür ediyordum oysa. Cinayeti bana verdiğiniz görevin tetiklediği açık. Sonucun nedenin önüne geçemeyeceğini iyi öğrendim bunca yıldan sonra. Görev de neymiş, annadın mı., dedi Serra Çolak. Bu kez onu duymamış gibi yaptım. Hülya Yaman'a döndüm. Soruma gelelim, dedim. Kemal Bey'in çekmecesine koymam için bana bir alay para ödedikten hemen sonra... Küçük bir es verdim iki cümlemin arasına. Ne demeye gidip tekrar aldınız zarfı oradan. Temizlediğim camı hortumla tekrar ıslatmak gibi bir şey bu. Üstelik dışardan. Reklamcı arkadaşımın otomobilinin motoru yeni nesildi, arada sırada gazına yüklenilmezse esas olarak sessizdi. Camlar da dışarının gürültüsünü almıyordu içeri. Hep birlikte sessizliğin bozulması için bekledik. Beni dinleyen herkesin yüzüne bakmaya çalıştım. En çok Serra Çolak meraklı gibiydi. Hülya Yaman sustu önce. Hâlâ elinde tuttuğu mendili ağzına götürdü sonra. Dudağının kıyısını temizledi. Bir şey yoktu oysa orada. Sanki beni duymamış gibiydi. Neden sonra yüzünde hayrete benzer bir duygu belirdi. Ben dün sizle konuştuktan sonra bir daha gitmedim galeriye, dedi. Ne zarfı almak için ne de başka bir şey. Neden söz ediyorsunuz anlamadım. Niye gideyim ki. Reklamcı arkadaşım bir ıslık çaldı. Geri dönüp ona doğru kötü kötü baktım. Kaşlarını kaldırıp boynunu kıstı. Tek başıma olsam yanlış gördüm diyebilirdim, dedim Yalnız değildim ama. Güvenlik kaydında apaçık gördük sizi. Hülya Yaman biraz daha güvenli bir sesle konuştu. Neyi gördünüz bilmiyorum, dedi. Kiminle gördünüz onu da bilmiyorum. Bilemem. Ben gitmedim. Gidemezdim hem. Haberi aldıktan sonra... Reklamcı arkadaşım demin yaptığı gibi sağ elini direksiyondan çekip havada salladı. Otomobilin içindeki herkes görene kadar. Sonra indirdi. Onu da gördük sessizlikte. Kim gitti o zaman. dedim. Ne bileyim ben, dedi Hülya Yaman. Siz bulun. Belki kendisi söyler, dedim. Aramızdaysa. Büyük ihtimalle öyledir. Otomobilin içine güzel koku vermek için sprey sıkılsaydı sesi duyulurdu. Kimseden ses çıkmadı. 0 zaman ben konuşurum dedim kendi kendime. Cesaretimi toplamak için derin bir nefes aldım. Hercule Poirot'tan Sam Spade'e, Philip Marlowe'dan Murat Davman'a benden akıllı bütün meslektaşlarımın ruhlarını yardıma çağırdım. İhtiyacım vardı. Otomobilin içinde gözü bendeki herkese birden konuştum, özel olarak kimseyi hedeflemeden. Birkaç saat önce Hülya Ha-nım'la küçük bir deney yaşadık sanki, dedim. Polislerin önünden, hatırlatıyorum, burası önemli, kendisini arayan polislerin önünden geçebilmek için örtüsünü çıkarmasını teklif ettiğimde çıkardı. Azıcık tereddüt etti ama çıkardı... Allah affeder, dedi Hülya Yaman. Eminim diye devam ettim. Yeniden gözaltına alınmamak için geçici olarak çıkarılabiliyorsa... Reklamcı arkadaşım sözümü kesti Kapatabilir de... dedi. Onu mu demek istiyorsun. Sen önüne bak, dedim. Pardon, dedi. Uke'ydi, biliyordum. O seni fırlattıktan sonra, senin de fırlatmana izin vermeyi bilirdi. Evet, dedim. Birisi başının belaya girmemesi için başını aça-biliyorsa, bir başkası da benzeri bir sebepten kapatabilir. Üstelik bu yaptığı bize kim olduğunu bulmak için başka bir ipucu da veriyor. Selma Karaca otomobile bindikten sonra ilk kez konuştu Dükkânda kayıt yapan bir kamera olduğunu bilen biri dedi. Evet, dedim sadece ona cevap vermediğim belli olsun diye gözümü minibüsün içinde gezdirerek. Adayı olan var mı. Kimseden ses çıkmadı. Birileri birilerinin yüzüne baktı sadece. Benim bildiğim bir şeyi bilseydiniz, yalnızca tek bir aday olabileceğini fark ederdiniz, dedim. Serdar Kara Selma Karaca'dan cesaret almış gibi konuştu arkadan. Neymiş o bildiğiniz. Biraz eğlenmeye karar verdim. Ben o görüntüleri makineden alabildiysem, nasıl girdim Çakır Otomotiv'e. Anahtarla, dedi Hülya Yaman. Ben verdim. Kameraya yakalanacağını bildiği için tedbir alan biri nasıl girdi peki içeriye. Anahtarı olmalı, dedi Serdar Kara arkadan. Kimlerde vardı anahtar. dedim. Hülya Hanım'dan başka. Selma Karaca elini kaldırdı. Konuşmadı ama. Gözünü yoldan bir anlığına ayırabilirsen bak, dedim reklamcı arkadaşıma başımı çevirmeden. Cevap ver hemen. Gördüğümüz kadın bu elini kaldıran arkadaş olabilir mi. En arkada pencerenin yanında oturan. Reklamcı arkadaşım arkadan para alan minibüs şoförü gibiydi sanki. Başını şimşek gibi arkaya çevirdi bir anlığına. Hayır, dedi önüne doğru dönerken. Selma Hanım çok ince. Gördüğümüz kadın bayağı yapılıydı. Selma Karaca elini indirdi. Yüzünde hafif bir gülümseme vardı. Ona baktım. Sen birisine verdin mi sendeki anahtarı. dedim. Hayır, dedi hemen. Çantasını kaldırdı. Burada. Çoğaltması için. dedim. Hayır, dedi yeniden. Siz verdiniz mi. dedim Hülya Yaman'a dönüp. Hayır, dedi Hülya Yaman. Kimseye vermedim, çoğalttırmadım da. O zaman kimden aldı içeri giren kadın anahtarı. dedim. Bir tek kimse kalıyor. Kemal. dedi Hülya Yaman. Kemal Bey vermiş olmalı, dedim. Ama neden versin. dedi Hülya Yaman. Neden versin. dedim. Minibüsün içine yeniden bir sessizlik çöktü. Yalnızca hafif motor gürültüsü duyuyorduk. Bir de bir iki korna dışardan. Belli belirsiz. Neden versin. dedi Hülya Yaman yeniden. Biraz daha derin düşünebilse aradığı cevabı bulabilecekmiş gibi çatılmış kaşları. Gözlerimi otomobilin içindekilerin yüzünde gezdirdim. Döşemeye bakanlar vardı. Serra Çolak arkadan seslendi. Bunu bilmeyecek ne var ayol, dedi. Dükkânda kiminle gizli gizli buluşmak istiyorsa ona vermiştir. Rahatça girsin çıksın diye. Serdar Kara tutamadığı kesik bir kahkaha attı. Başka kimse gülmedi. Ben de gülmedim. Gülemedim. Birisi daha hüngür hüngür ağlamaya başlamıştı minibüsün ortasında çünkü. Ne kadar içten görünürse görünsün, bir kadının gözyaşları beni durdurmasına izin vermeye hiç niyetim yoktu bu saatten sonra. Eşarbı biraz daha uzaktaki bir çöp kutusuna atsan daha akıllıca olurdu Asuman, dedim. Ya da boynuna dolaşayım. Belediye o kadar sık toplamıyor ardımızda bıraktıklarımızı. Asuman Yaman beni duymamış gibi ağlamaya devam etti. Giderek daha çoğalacak gibiydi gözyaşlarının debisi. Her kadın ağlayışında bir şeyler daha çıkıyor ortaya dedim içimden Asuman. diye bağırdı Hülya Yaman. Yalnızca tek bir sözcük çıktı ağzından ama yüreğinin derinliklerinden gelen bir haykırış gibiydi. Daha öncekilerden çok farklıydı. Kendisi için bağırıyordu bu kez sanki. Asuman Yaman öne doğru eğildi koltuğunda bir an. Sonra kafasını kaldırdı havaya. Boynunu dikleştirdi. Minibüsün tavanına bakıyordu şimdi. Hıçkırıklarının sesi kesilmemişti ama. Bütün gövdesi titriyordu. Ablasının ona seslenişini duymamıştı sanıyorum. Hadi bakalım kolay gelsin... dediğini duydum Serdar Kara'nın Sezen Aksu şarkısının melodisiyle. Kıvrak bir sesi vardı. Doğru tondan söylüyordu galiba. Kimse alkışlamadı performansını. Asuman. dedi yeniden Hülya Yaman. Bu seferki seslenişi daha alt perdedendi. Daha kontrollü, tepki vermekten çok ne olduğunu anlamaya yönelen. Özür dilerim abla, dedi Asuman Yaman gözlerini indirmeden. Gergin gırtlağında damarlar inip çıkıyordu. Çok özür dilerim. Neden. dedi Hülya Yaman. Neden özür diliyorsun. Ne oluyor. Özür dilerim abla, dedi yeniden Asuman Yaman. Ağlaması biraz yavaşlamıştı sanki. Ama hâlâ ablasına bakmıyordu. Kimseye bakmıyordu. Ne oluyor Allah aşkına. dedi Hülya Yaman yardım ister gibi başını bana doğru çevirerek. Gözleri karmakarışıktı. Hâlâ anlamadı, dedi Serra Çolak minibüsün arka tarafından.. Neyi anlamadım. diye kafasını sesin geldiği yöne çevirdi Hülya Yaman. Kadının yüzündeki ifadeyi gördü sonra. Ben de gördüm o yöne baktığım için. Çirkindi. Neyi anlaması gerektiğini iyi anlatıyordu ama. «Öyle mi. dedi Hülya Yaman kardeşine doğru eğilip. Bakmadı, fısıldamadı, sadece sordu. Asuman Yaman kafasını minibüsün zeminine paralel hale setirdi. Ablasına baktı. Hıçkırıkları dinmişti ama gözleri hâlâ yaşlıydı. Biraz da kırmızı. Özür dilerim, dedi yeniden. Başını hafifçe salladı aşağı yukarı. Sessizce hıçkırdı. Tahmin etmeliydim. Edemedim. Kımıldayamadım bile yerimden. Hülya Yaman uzandı, sağ eliyle dehşet bir tokat indirdi kardeşinin yarım metre uzağında apaçık duran suratına. Alçak. diye bağırdı ardından. Sonra sol eliyle bir tokat daha. Bu birinciden daha sıkıydı. Reklamcı arkadaşım birden frene bastı, içgüdüsel gibiydi sanki. Hepimiz öne doğru eğildik ister istemez. Anne. dedi yeniden Nazan Akdoğan. Annesini engellemek için öne doğru atıldı koltuğundan. Gövdesine ellerini ekleyerek ikisinin arasına perde çekmeye çalıştı. Başardı da. Üçüncü tokatın yarısını kendi yedi ama teyzesine ulaşmasını engelledi. Hülya Yaman kendisini kontrol etmek ister gibi kollarını gövdesine yapıştırdı, yumruklarını sıktı. Havaya baktı. Asuman Yaman tokatları o yememiş gibi dimdik duruyordu koltuğunda. Şenliğe bak, dedi Serdar Kara. Arkamızdan öfkeli bir korna sesi yükseldi. Sonra bir daha. Reklamcı arkadaşım minibüsü hafifçe hareket ettirdi. Bir kere daha sallandık. Bu hareket bizi biraz kendimize getirdi. Hafifçe doğrularak kendimi üçünün ortasına doğru itekledim. Bir başka şiddet eylemine izin vermeye niyetim olmadığı okunuyordu suratımda umarım. İşe yaradı. Üçü de biraz geri çekildi, kendi kovuklarına sığınır gibi büzüldüler koltuklarında. Asuman Yaman elini tokadı yiyen yanağına götürdü. Ovuşturdu. Gözleri şimdi daha önce görmediğim türden ışıklar saçıyordu. Ablasına bir karşı hamle yapmasının iyi olmayacağını belli eden bir ifadeyle baktım yüzüne. O da bana taktı ve gülümsedi. Resmen gülümsedi. Kızarmış bir yanak ve henüz tam olarak kurumamış gözyaşları arasından sızıveren bir gülümseme görülecek şeydi doğrusu. Vurmayacak, eliyle vurmayacak ama acıtacak dedim içimden. Haklı çıktım. Asuman Yaman koltuğunda geriye yaslandı. Elini yanağından çekti. Gözlerini benim kafamın kendisine göre sağından arkama, reklamcı arkadaşımın Grande bilmem kaç model' sekiz artı bir kişilik minibüsünün ön camındaki bir noktaya sabitledi. Dikiz aynasının tam altında bir noktaya. Kimseye konuşmuyor gibi konuştu. Beni seviyordu, dedi. Zorla söylettin beni abla. Otomobilin klimasının sıkıştırdığı nemin su damlasına dönüşmüş parçası döşemeye düşse sesi duyulurdu. Direksiyonun ardındaki ve konuşan dışında kimse hiçbir yerini kımıldatmadı. Esas beni seviyordu, diye vurguladı bir kez daha sonra. Boşanacaktı. Evlenecektik. İmam nikâhına hemen niyetliydi ama ben razı gelmedim. Belediye istedim. Ne diyorsun sen Asuman. dedi ablası umutsuzdan çok şaşırmış bir sesle. Bıkmıştı senden, dedi Asuman Yaman. Hâlâ dimdik karşıya bakıyordu. Bıkmıştı senden ve tutturmalarından. En son hacca gidelim diye tutturdun. Yaşım ne başım ne diyordu. Hani umre olsa neyse... Yatağınızı ayırmalar falan... Söyletme beni... Ne kadar çirkin şeyler bunlar, dedi Hülya Yaman. Neler diyorsun sen Asuman. Bana döndü sonra. Bir şeyler yapın Remzi Bey. Ne yapabileceğimi bilmiyordum. Asuman Yaman'ın susmaya niyeti yoktu. Tokat göründüğünden daha çok acıtmıştı anlaşılan. Ablasının söylediklerini duymamış gibi yaptı. Belki de duymamıştı gerçekten, kim bilir. Gözleri hâlâ otomobilin ön camına takılı gibiydi, dudaklarının kenarı gerilmişti ek olarak. Ablasının söylediklerini duymamış gibi yapmak benim de işime geldi. Dinledim. Minibüsün içindeki diğerleri gibi. Nazan'a acıdığı için çıkarmıyordu seni evden, dedi. Benim kira köşelerinde sürünmeme razı değildi. Ölmeseydi... Bir an durdu. Araya girmem gerektiğini düşündüm. Bir daha denk gelmeyebilirdi bu an. O yüzden mi aldın çekmeceye geri koyduğum zarfı. dedim. Öldürüldüğü için. Benim hakkımdı o, dedi Asuman Yaman. Hakkımdı benim. Bir kez daha sessizlik hâkim oldu minibüsün içinde. Şişli trafiğini hafiften geride bırakmış, Kenterler Tiyatrosu'nun hizasına gelmiştik, ikinci sıra park etmiş araçlar caddeyi iyice daraltmış-lardı. Ağır ağır ilerliyorduk. Boşlukları doldurarak. Reklamcı arkadaşım şoförü olan birisine göre iyi bir sürücüydü. Düne göre çok daha iyi sürücüydü. Bu kadar iyi olduğunu bilemediğimi düşündüm. Arkadan Serra Çolak'ın sesi yükseldi. Beyefendi. dedi bütün olup bitenlerle dalga geçtiğini açıkça belli eden bir ses tonuyla. Bu minibüsün bokyedibaşısı sizsiniz anladığıma göre. Rica etsem deminden beri bir yerlerden alınıp bir yerlere konulan şu zarfın içinde ne olduğunu açıklar mısınız. Konuşmaları takip etmemiz imkansızlaşıyor bilmeden annadın mı. Gülümsedim arkaya doğru. İçinde bir çek vardı, dedim. Kimseden ses çıkmadı. Bak bu kıyak işte, annadın mı. dedi Serra Çolak. İçinde çek geçen hikâyelerden hoşlanırım. Hamiline yazılmıştır herhalde. Kaç paraymış. Selma Karaca soluna dönüp kadını ilk kez görüyormuş gibi baktı yüzüne. Sonra bana baktı. Kadının konuşmasına neden izin verdiğimi sorguluyor gibi. Bana göre hava hoştu. Konuşmak iyiydi. Her zaman da doğruyu söylemek gerekmiyordu. Ben çeki görmedim, dedim. Gören birinden duydum ne olduğunu. Selma Karaca bu kez gözlerini kıstı bana bakarken. Ağzını açacak gibi oldu, sonra sustu. Gözlerinde çok büyük bir merak, biraz da anlayış vardı. Ona doğru hafifçe, çok hafifçe salladım başımı. Anladı. Ne anladıysa. Gözlerini yere indirdi Reklamcı arkadaşım caddenin kenarından fırlamaya niyetlenen taksiye dehşet bir korna bastı. Yola doğru döndüm ne oluyor diye. Taksici dinlemedi. Çıkmaya devam etti. Bir kez daha ileri geri sallandık bizimki frene asılınca. Sonra motora hafif bir gaz verme sesi eşliğinde ilerledik. Hayvan herif, dedi sonra. Daha da konuşacak gibiydi Serra Çolak sözünü kesti reklamcı arkadaşımın. Muhtemelen araba parasıdır, dedi. Adam galerici. Yalanlara arada bir iki doğru eklemek gerekir diye düşündüm. Sattığı en pahalı otomobilin fiyatından epeyi fazlaymış çeki gözleriyle görenin söylediğine göre, dedim. O zaman. dedi Serra Çolak. Bak hikâye neşeleniyor gitgide annadın mı. Tahminim şantaj, dedim. Evet, öyle dedim. Bölüm 22 Tahminim şantaj, dedim. Evet, öyle dedim. Minibüsün ortasına bomba düşmedi ama. Koltukların arasında Ramazan topu gümlemedi. Şampanya açılmadı. Kurusıkı mermiler atılmadı havaya. Balonlar patlatılmadı. Reklamcı arkadaşımın minibüsünün benim dışımdaki altı yolcusu sanki akşama gideceğimiz filmin konusuna ilişkin bir şey söyleminim gibi karşıladı açıklamamı. Minibüsün kliması ateşlenmeye niyetli birini anında soğutacak kadar güçlü üfürüyordu belki. Serra Çolak'ın kaşı kalktı biraz. Bir şey söylesem de olur söylemesem de der gibi duruyordu. Kimsenin şaşkınlık oyunu oynamaması iyi haber dedim kendi kendime. Hiçbiri beni enayi yerine koymaya girişmedi. Kemal Çakır'ı kimin öldürmüş olabileceğini konuşmaya sıra gelirse de aynı tavrı gösterecekler mi diye merak ettim sonra. İnsanların neyi ciddiye alıp neyi almayacaklarını kestirmek zordu. Şantajı doğal karşılayan biri cinayeti de aynı doğallıkla sindirebilirdi belki. Belki de değil. Belki sindirmeyecek birileri vardı. Göreceğiz dedim kendi kendime. Serra Çolak tutamadı kendini ama. Kim kime şantaj yapmış peki. dedi son derece sakin bir sesle. Onu da bir lütfedin ama, annadın mı. Bir sürü göz bana baktı. Vereceğim cevabı bilip bilmediklerini umursamadım konuşurken. Şantajı yapan Kemal Bey'di, dedim. Çek şantajın karşılığı olarak verilmişti. Serra Çolak bu bilgi onun için hiç önemli değilmiş gibi yüzünü buruşturdu. Niye yapsın bunu. dedi. Adamın kocaman bir galerisi var. Pahalı pahalı arabalar Serdar'dan öğrendiğime göre. Neden yapsın. İşleri pek yolunda gitmiyordu ama, dedim. Kriz var Onun sattığı türden arabalara binenler yenisini almak buyana, elinde-kileri çıkarmaya bakıyorlar. Kriz hep var annadın mı, dedi Serra Çolak. Burası Türkiye. Ekonominin durumunu tartışmaya gerek yok, dedim kafamla minibüsün arka sırasına işaret ederek. Çakır Otomotiv'de işlerin nasıl gittiğini bilen biri var aramızda. O söylesin. Remzi Bey haklı, dedi Selma Karaca. Çok parlak değildi durum. Belki daha da fenaydı, dedim. Üst üste icra emirleri geliyordu. Bayağı asap bozucu olmalı. Gördüm onları. Evet, dedi Selma Karaca. Sustu sonra. Sanki çok konuşursa istemediği şeyleri de söylemek zorunda kalacakmış gibi. Serra Çolak bir şey söylemek ister gibi ağzını açtı. Söyleyemedi ama. Minibüsün ön taraflarından bir melodi yükseldi. Close Encounters of the Third Kind filminde dünya dışı varlıklarla haberleşmek için kullanılan fadolasollafa nota dizisi tınladı küçük uzayımızın içinde. Söylenebilecek en önemli şey birazdan söylenecekmiş gibi sustuk. Pardon, dedi reklamcı arkadaşım. Yan gözümle ona baktım. Ceketinin cebine uzandı. Cebinden kallavi bir cep telefonu çıkardı. Konuşma ya da her türlü haberleşmeyi becerebilen cinsten yeni modellerden. Kulağına götürdü. Hepimiz dinledik ne diyecek diye. Efendim, dedi. Bir süre dinledi. Hâlâ yandan bakıyordum, yüzündeki gevşemeyi gördüm. Evet, dedi sonra. Oralardayız. Evet, alabilirim. AKM'nın önünden. On beş yirmi dakika sonra sanırım. Trafiğe bağlı. Tamam. Reklamcı arkadaşım konuşurken dışarıya göz attım. Hilton Ote-li'nin hizasındaydık. Ortalık taksiden geçilmiyordu. Telefonu yeniden cebine koyarken bir yandan da benim olduğum tarafa baktı. Gözlerimin üstünde olduğunu görünce bana da gülümsedi. Pardon, dedi tekrar. Sürpriz. Ben önüme döndüm. Serra Çolak'ın tarafına baktım. Devam dedim içimden. Bir şey söyleyecektiniz. Sesim tahminimden daha gür çıktı. Serra Çolak sorgulanıyormuş gibi hissetti galiba kendisini bir an, sonra aştı bu duyguyu. O zaman işiniz kolay diye düşünüyorum annadın mı, dedi. Bizim galerici kime şantaj yapıyorsa katili de odur. Aklımdan geçti bu ama şart değil. Adam... Sonra ekledim. Adam ya da kadın, şantaja maruz kalan kimse, parayı ödedi. Üstüne bir de neden öldürsün. Doğru, dedi Serra Çolak. Ben olsam ben de öldürmem. Manyak mıyım. Hadi ödemesem neyse, annadın mı. .Serdar Kara yalnızca menajerinin kafasının çalışmadığını göstermeye niyetlendi. Çekle ödenir mi şantaj parası. dedi. İşler tersine dönerse izi sürülemez mi kolaylıkla. Ondan başka da kafası çalışanlar vardı ortalıkta. Ya da öyle umuyordum. Kim söyledi çekin şantaj karşılığı yazıldığını. dedim kendi kendimle çeliştiğimin farkında olduğumu gösteren bir ses tonuyla. Çekteki para satılan bir otomobilin karşılığı. Belki biraz kazıklanmış alıcı ama o kadar da olur. Serbest piyasa ekonomisi... Bir hayli kazıklanmış, dedi Selma Karaca. Yüzünde çok küçük bir gülümseme vardı. Bir hayli, dedim başımla onaylayarak. Tıpkı senin beni kazıkladığın gibi... . Ne. dedi Selma Karaca. Benim evde ve sonrasında anlattığın her şeyin yarısından fazlası palavraydı, dedim. Ne. dedi tekrar. Gözlerinde ne yapmak istediğimi olarak anlayamamanın verdiği bir kuşku gölgesi vardı Koltuğunda öne doğru eğildi biraz. Serra Çolak dönüp ona baktı. Ben minibüsün içindeki herkese konuştum. El hareketlerimle yardım ettim kendime. Bu küçük hanımı dün akşamüstü benim evde buldum dedim. İzinsiz girdiğini söylemeye gerek yok. Evde ve dışarda biraz konuştuk. Konuşmadan önce küçük bir numara çekti bana ama yaşımı hesaba katmadığı için çalışmadı numarası Ne olduğunu sormayın. Detektif filmlerinde görmüşsünüzdür benzerlerini. Serra Çolak kocaman bir kahkaha attı. Şuh bir kahkaha Sonra bir cenaze sonrası ciddi şeyler konuştuğumuzu hatırlamış gibi kesti gülmesini. Hülya Yaman sanki başka bir filmden buraya düşmüş, ne olduğunu anlamıyormuş gibi duruyordu. Nazan Akdoğan önüne baktı. Devam ettim. Sanki yalnızca bir tek kişiye konuşuyormuş gibiydim bu kez. Bu işe bulaştığımdan beri salak gibi davranıyordum, dedim. Kime ne sorsam doğru dürüst bir şey öğrenemiyordum. Şunu iyi bilirim. Benim işimde, sorduğun bir soruya aldığın cevap doğru da olabilir yalan da. Önemli değil. Seni bir sonraki soruya götürür her ikisi de. Sorular ve cevaplar. Birbirini tamamlar. İlla doğru olması şart değil. Soruların da cevapların da. Reklamcı arkadaşım kendini tutamadı, lafa girdi. İki eli direksiyondaydı sanıyorum ama. Tıpkı bizim işe benziyor söylediğin, dedi sesinde bir gülümsemeyle. Müşterinin duymak istediğini söyleriz, sonra bildiğimizi yaparız. Bunu daha önce fark etmemiştim. Belki diye cevap verdim kafamı arkaya çevirmeden. Selma Karacamın sözünü ettiğim girişimini yemeyince uzun zamandır yaşamadığım bir güven duygusu geldi üstüme. Ondan sonra doğruyu söyler diye düşündüm. Yanılmışım. Dedim ya yendim sizi. dedi Selma Karaca, Hangisinden başlayayım. dedim. Serra Çolak heyecanla atıldı. Başla bir yerinden annadın mı, dedi. Vallahi heyecanlandım annadın mı, Evimin anahtarım Hülya Hanım'dan aldığını söylediğinde inandım sana mesela, dedim. Kafam çok karıştı ama inandım sana. Ben kimseye... diye bağırdı Hülya Yaman oturduğu yerden. Devamını getirmesine gerek yokmuş gibi sustu sonra. Konuşulanları dinlemiyormuş gibi duruşu yanıltıcıymış demek ki dedim içimden. Biliyorum, dedim. O sıra yakında oturan, evi boşalttığımı bilen, penceremde asılı bezdeki komşu emlakçıdan evin anahtarını alabilecek tek kadının siz olduğunuzu düşünüyordum Hülya Yaman kardeşine baktı. Sanki bakmaktan başka çaresi olmadığı için bakıyormuş gibi. Evet, dedim. Komşu olduğumuz birisi daha olduğunu çok sonra öğrendim. Bir sürü yanlışımdan en önemlisi belki. İlk görüştüğümüzde sormalıydım nerede oturduğunu. Asuman Yaman sesini çıkarmadı. Önüne bakıyor gibi yaptı. Söz kendisine gelirse ne söyleyebileceğini düşünüyordu sanki. Selma Karaca'ya döndüm. Seni yollayan Hülya Hanım değildi, dedim. Asuman'dı. Doğrusu o zaman kafam gerçekten iyi karışmıştı. Çeki yerine koymam için bana veren kadın neden gelip evime saklasın. Zaman akışı da uymuyordu üstelik. Kendime çok güvendim, uyanamadım. Başka. dedi Selma Karaca. Kışkırtıyordu sanki. .Evime bir şey almaya gelmedin, dedim. Bir şey bırakmaya geldin. Hülya Yaman telaşla sordu. Hakiki bir telaşla, Neyi bırakmaya. Kemal Bey'i sizin öldürdüğünüzü düşünenlere kızmakta haklıydınız belki, dedim. Ya polise cinayete benim de kan tığımı üfürmek isteyenlere ne diyeceksiniz. Ne diyorsunuz Remzi Bey, dedi. Eve ziyaretinin esas amacı çeki almak değildi, dedim Bunu bırakmaktı. Elimi ceketimin, tiril tiril ince kumaştan açık mavi ceketimin iç cebine doğru götürürken altı çift göz beni izledi. Sanki ağır gösterim bir planın kahramanı gibi hissettim kendimi Kimse sesini çıkarmadı. Gözleri elimi izledi bir tek. İçerde çok tutmadım, avcumda tuttuğum şeyle birlikte hızla geri çıkardım. Avcumu açtım sonra. Herkes görsün diye biraz yukarda tuttum. Buyurun buradan yakın, dedi Serra Çolak. Kibrit kutusunun yarısından küçük siyah şeyi başparmağımla işaretparmağım arasında tuttum. Vapur güvertesinde satış yapan pazarlamacılar gibi sağa sola çevirdim. Selma Karaca içini çekti. Nazan Akdoğan bir ona bir annesine baktı. Asuman Yaman elini alnına vurdu en güvendiği santrfor gol kaçırmışçasına. Reklamcı arkadaşım hafifçe gaz verdi minibüse. Bu kez kimi solladığına bakmadım. Aaa, dedi Serdar Kara. Hafıza kartı lan bu. Fotoğraf makinesi için. Evet, dedim. Cep telefonlarında da kullanılıyor. Evimde kalan tek eşyanın altında duruyordu. Bir daha beni hiç aramayacağını düşündüğüm birisi beni aramasaydı, bulamayacaktım büyük ihtimalle. Eee. dedi Hülya Yaman. İçinde benim şu meşhur çeki taşıyan zarfı Çakır Otomotiv'in patron masasının en alt çekmecesine boca ederken çekilmiş fotoğrafım var sanıyorum. Bakmaya fırsatım olmadı ama yüzde bir milyon öyle. Kim çekti o fotoğrafı. dedi Serra Çolak gerçek bir merak çoşkusuyla. Bu kadar önemliyse... Selma Karaca elini kaldırdı. Konuşmadı ama. Ama neden. dedi Serra Çolak. Buna ben cevap verdim. Asuman hakkı olduğunu düşündüğü çekin geriye gelme ihtimaline karşı Selma'yı alerte etmişti. Haber versin diye. Gidip el koymak için. Selma haber verdi de. Bu arada telefonunun kamerasını da kullandı. Beni çeki bıraktığım için, Serdar Kara'yı meşhur olduğu için çekti. Sizin çeki bıraktığınızı nerden anladı. dedi Serra Çolak. Philip Marlowe'un ruhu yanımda olduğu için teşekkür ettim içimden ona. O gün galeriye gelenler arasında bir tek ben oturdum patronunun masasına da ondan, dedim. Selma Karaca başını salladı. Kaldırdığında bana bakışında bir miktar hayranlık vardı galiba, emin değilim. Devam ettim. Sonra iş karışınca fotoğrafın başka bir işe daha yarayacağı aklına geldi Asuman'ın. Beni devreden çıkarmaya yarayabilirdi o fotoğraf... Hiçbir şey anlamadım, dedi Hülya Yaman. Bir fotoğraf bunu nasıl becerebilir. Dün sizi almaya ikinci kez gelen polisler, bence sonra bir de benim eve ziyarette bulundular, dedim. Kendilerine telefonla bildirilen yerde bulmak için kartı. Önceliği size vermeleri doğal. Kart bir yere kaçamazdı. Kaçtı ama. Orospu. diye bağırdı arkadan Selma Karaca ön tarafa doğru. Orospu. Polisi falan söylememiştin. Allah belanı versin. Asuman Yaman geriye dönüp Selma Karaca'ya baktı. Bir şey söylemedi ama. Dudağı incelmişti, jilet gibi olmuştu. Sonra bana döndü. Çok talihliymişsiniz, dedi. Bu kız da gördüğüm sekreterlerin en aptalı. Kovala dedim elli kere Kemal'e, dinlemedi beni. Öyle deme, dedim. Haksızlık olur. Halıyı kurcalarken çektiği numara muhteşemdi. Çok inandırıcı. Zarfın içinde ne olduğunu bilmediğine beni inandırması da. Özür dilerim Remzi Bey, dedi Selma Karaca. Ben yalnızca biraz para kazanmak istemiştim. Biliyorum, dedim. Çeki kendisi bozdurmak istemedi Sen, ya da daha iyisi, tanıdığın biri bozdurabilirdi. Komisyonunu verecekti sana. Hafıza kartı da yanında bonus. Nah verirdi annadın mı. dedi arkadan Serra Çolak. Doğru olabilir dedim içimden. Tuvalette zarfı açıp çeke baktın, dedim. Miktar gözünü korkutmuş olmalı. Ben de salaklığımla seni yönlendirdim. Tercihin hafıza kartı oldu. İşin yarısını yapmak tümünü yapamamaktan iyi geldi sana. Selma Karacamın gözlerindeki hayranlığın dozu biraz daha arttı. Ya da bana öyle geldi. Bütün bunları sen mi yaptın Asuman. dedi Hülya Yaman bütünüyle süngüsü düşmüş bir sesle. İnanamıyorum. İnanamıyorum duyduklarıma. Benim hakkımdı o para, dedi Asuman Yaman. Hemen peşinden ekledi. Hem senin konuşmaya hiç hakkın yok ablacığım. Asıl sen düşmedin mi peşine ilk olarak. Tam o sırada durduk. Surp Agop Hastanesi'nin cadde tarafındaki kapısının biraz ilerisinde. Dönüp bakmadan anladım kırmızı ışıkta olduğumuzu. Hülya Yaman'a bakıyordum çünkü. Hemen cevap vermedi. Hâlâ elindeki mendilin uçlarını düğümler gibi bir hareket yaptı yarı bilinçsizce. Evet, dedi sonra sanki dudaklarının arasından. Keşke... Profilinden görüyordum onu. Başörtüsünün yüzünü sınırlayan kenarının yakınından aşağıya iki damla gözyaşı indi ağır ağır. Silmeye teşebbüs etmedi. Onun tarafında üstü açık bir Mercedes'in yeşili bekleyenlere yanaşıp durduğunu gördüm. İçinde iki genç kadın vardı. Yolcu tarafında oturan başına bir bandana bağlamıştı. Altından simsiyah saçları fışkırıyordu Moda bir bluz giymiş olmalıydı, omuzları çıplaktı. Bizim durmadığımız bir müzik parçasına uymuş indirip kaldırıyordu başını. Direksiyondakine bakmıyordu. Gözlerimi yanımdakine odakladım yeniden. Minibüs yolculuğumuzun yeni bir safhası başlıyor dedim içimden. Bekle benimle birlikte geride kalan minibüs ahalisi de bekledi, gözünde yaşlar olan bir kadın hâlâ etkileyiciydi canına yandığımın yirmi birinci yüzyıl Türkiye'sinde. Çok bekletmedi bizi Hülya Yaman. Biliyorum, dedi gözlerini minibüsün döşemesinden kaldırmadan. Biliyorum. Benim açgözlülüğüm başlattı her şeyi dedi çaresizliğim. Anne. dedi Nazan Akdoğan aynı lafı ilk söyleyişinden daha anlayışlı olmaya çalışan bir sesle, Hülya Yaman kızını umursamadı. Kızmıştım, dedi. Çok kızmıştım Kemal'e. Yaptığı şeyin iyi olmadığını o da biliyordu ben de. Tartıştık. Vazgeçmedi. Asuman Yaman bunları dinlemeye neden mecbur olduğunu anlamı-yormuş gibi hareketlendi koltuğunda. Reklamcı arkadaşım o sırada hareket etti. İçinde iki kadının olduğu Mercedes asfaltı cayırdatarak atıldı ileriye. Anne, gerek yok, dedi Nazan Akdoğan. Annesi ona bakmadan devam etti. Var, var, dedi Hülya Yaman. Ruzi mahşer'in öte dünyalar kurulacağını sanırdım hep. Demek ki insan kaçamıyor, Kemal'im meleklere hesap veriyor şimdi. Ben de size vereyim de bitsin. Bitsin. Benim dışımda herkes önüne baktı. Benim açımdan bu minibüste konuşulanların hepsi burada kalacak, dedim. Aynı şeyin herkes için geçerli olacağını umuyorum. Bunun için nedenler var, biliyorum. Öyle mi. dedi Hülya Yaman benden çok diğerlerinin onay ya da itirazını bekler gibi. Hiç kimseden ses çıkmadı. O zaman neden uğraşıyorsunuz bu kadar Remzi Bey. eliyle minibüsün içini göstererek. İki tane cevabı var, dedim. Madem sordunuz. Birincisi Kemal Çakır'ı tanımam hiç ama sevmiştim. Ona bir borcum olduğunu düşünüyorum. Katilini polise verince borcunuz silinecek mi. dedi. Katilini polise vermek umurumda değil, dedim. Kötüsü gelirse polise verilecek cevaplarımın sağlam olmasını isterim, o ayrı. Esas neden yalnızca camları dışardan silen birisi olmadığımı hissetmek istemem. Bu benim için de yeni bir şey ama birisinin umurunda olduğunu öbür taraftan görür gibime geliyor. Benim umursamadığımı mı zannediyorsunuz. dedi. Hayır ama, dedim. Kemal Bey'in öldürülmesini sizin için yaptığım şeyin tetiklediğini de hiç unutmuyorum. In ını ınnn, dedi Serdar Kara bir kez daha. Minibüsün içinde sessiz bir kızgınlık dalgasının dolaştığını hissettim. Serra Çolak, hışşt dedi müşterisine. Doğru, dedi Hülya Yaman. Demir tavında dövülür dedim içimden. Zarfı almaya Kemal Bey'le tartıştığınız için mi karar verdiniz. dedim. Evet, dedi Hülya Yaman. Hem yaptığı iş yüzünden hem de şimdi söylemek istemediğim bir şey yüzünden çok kızmıştım. Ayrılacağını söyledi. Nazan'la ortada kalmak istemedim. İllegal bir şey olduğu için dava mava edemez dedim. Çaktırmadan aldınız, dedim. Ben almadım, dedi. Nazan'ı gönderdim. Ben nasıl gideyim öyle kavga ettikten sonra. Nazan'ı severdi. Bana o gün ikinci kez gidemem demiştiniz. dedim. Bunca şeyin arasında o küçük ayrıntıyı nasıl hatırladığımı sorar gibi baktı yüzüme. Donuk bakışlarla cevap verdim. Bekledim. Sizinle bismillah konuşurken kızımı karıştırmayayım istemiştim, dedi. Ona farklı gözle... Sorumun önemli olmadığını belli etmek için sözünü kestim. Eve getirince çek olduğunu gördünüz, dedim. Bu işi karıştırdı. Evet, dedi Hülya Yaman. Kemal parayı aldığını söyledi ama ben nakit sanmıştım. Zarfı öyle incecik gördüğümde... Çeki ben bozduramazdım. Üstelik yaptığımdan utanmaya da başlamıştım doğrusu. Bana geldiniz, dedim. Evet, dedi Hülya Yaman. Onu daha fazla kızdırmadan yerine koymak istedim. Belki başka bir çözüm bulurduk. Konuşurduk. Anlaşırdık. Ama izin vermediler buna, dedim. Hülya Yaman mendiliyle gözünden inme eğilimindeki yaşı sildi. Tuttu kendini sonra. Evet, dedi. Kemal ölünce iyice ortada kaldığımızı hissettim. Tekrar almanızı istedim sizden zarfı. Başladığım şeyi bitireyim dedim. Çarem yoktu. Ama zarf uçmuştu, dedim. İşte şimdi filmi başa sardık, annadın mı, dedi Serra Çolak. Dön baba dönelim. Minibüsümüz Talimhane yönüne saptı önündeki araçların gitmesine izin verdiği hızı hiç zorlamadan. Saatte on kilometrenin altında yani. Evet, dedim sonra ne diyeceğini merak ederek. Başa döndük dediğiniz gibi. Bekledim. Ağzını açmadan önce derin bir nefes aldı Serra Çolak. Bu kez ellerini işin içine katarak konuştu. Önündeki koltukların arasından görüyordum kıpırdanışlarını. Remzi Bey, dedi. Gördüğüm en kötü detektifsiniz, filmler dahil. Romanları bilmem. Deminden beri insanlar kendiliklerinden anlatıp duruyorlar annadın mı. Bir televizyon Programının moderatörü gibisiniz. Söz verip duruyorsunuz. Bir ona, bir ona. Sizde tık yok. Ne bir tahlil, ne bir akıl yürütme, ne bir... Oysa... Durakladı. Oysa. dedim. Dudaklarımdaki gülümseme başlangıcını gelişmeden engelledim. Oysa, dedi. Asıl olanın biraz önce ebediyete naklettiğimiz beyefendinin katilinin kim olduğunu ortaya çıkarmak olduğunu sanırdım hep. Her ne kadar demin polise teslim etmenin umurunuzda olmadığını söyleseniz bile. Kemal Çakır'ın katilinin kim olduğunu bilmiyorum, dedim. Bulacağıma ilişkin büyük bir umudum da yok. Hülya Yaman bana baktı. Nazan Akdoğan bana baktı. Asuman Yaman bana baktı. Selma Karaca bana baktı. Serdar Kara bana baktı. Reklamcı arkadaşım bile bana baktı. Yani öyle sanıyorum. Serra Çolak sindirmeye çalıştı cevabımı. Ellerinin kımıltısı durdu konuşmadan önce. O zaman, dedi. Taksim'e geldik annadın mı. Değerli şoförümüze bir söyleseniz de müsait bir yerde insek biz. Emriniz olur annadın mı, dedim. Ama sizinle ilgili noktaya dokunmadık henüz. Şimdi size 'gelmek' üzereydim. Yanınızdaki beyefendiyle. Söz almadan inmek ister misiniz gerçekten. Bizimle ilgili ne varmış. dedi. Yüzünü bile görmedim o Kemal Çakır'ın. Bu da bir araba alma hevesindeydi, bir iki kere uğradı. Ne alakamız var bizim cinayetle falan. Yani inmiyorsunuz. dedim. Cevap vermedi Serra Çolak. Serdar Kara koltuğunda huzursuzca kımıldandı. Nazan Akdoğan koltuğunda büzüldü biraz. Reklamcı arkadaşımın minibüsü hareket edemiyordu. Elektrik idaresinin hizasındaydık. Bu sefer Sam Spade'in ruhunu çağırdım yardıma içimden. Sizinle işyerinizdeki anlaşmamızı bozmayacağım, dedim. Ne burada ne başka bir yerde. Ama her şeyi yerli yerine oturtabilmemiz için biraz konuşmamız gerek. Konuş o zaman, dedi. Hülya Hanım'ın Kemal Bey'le ayrılık kararına falan varan kavgasını tetikleyen şeyin biraz da sizin Nuri Alço dümeni olduğunu düşünüyorum, dedim. Hülya Yaman panikle atıldı. Remzi Bey. Lütfen, dedi. Kızı biraz daha büzüldü koltuğunda. İkisine birden 'sakin olun, problem yok' işareti yaptım iki elimle. Başımı sallayarak destekledim bu hareketimi. Sonra devam ettim. Serdar'la Nazan, Çakır Otomotiv'de tanışmışlardı. Seninle cip mip bir şey bakarken. Doğru mu. Serdar Kara başını salladı. Nazan Akdoğan kımıldamadı. Nuri Alço dümeni için biçilmiş kaftandı kız, dedim. Serdar üzerinde çalışmaya başladı. Doğru mu. Serdar Kara bir kez daha salladı başını. Reklamcı arkadaşımın minibüsü hareket etti. Bir iki korna aracılığıyla yeni yapılan otoparkın yanından geçtik, Tarlabaşı Bulva-rı'na fışkırmak için kırmızı ışıkta bekleyen araçların arasına takıldık. Ben son sorumu ne kadar usturuplu bir hale sokabilirim diye düşünüyordum. Nazan'ı etkilemek için şarkıcılık yetmedi belki, dedim. İlave hava atmak için başka şeyler de söyledi. Serdar Kara başını sallamadı. Kaşlarını çatmıştı neler söylemiş olabileceğini hatırlamak için sanki. Serra Çolak'ın gözleri parladı. Koltuğuma yaslandım. Kollarımı kavuşturdum. Bu kadar, dedim. Taksim'e geldik. Dilediğiniz yerde inebilirsiniz. Bu kadar mı dedi Serra Çolak. Bu kadar, dedim. Katil. dedi. Ciddi misiniz. Nerden bileyim katilin kim olduğunu. dedim. Belki çekten televizyonda dedikleri gibi bir alacak verecek meselesidir. Adamlarla arabada konuşmaya çıkmışlardır. Tartışma koyulmuştur. Hakaret falan... Polis bulur nasıl olsa. Bakarsın birisi ihbar eder. Minibüsün içinde hakiki bir sessizlik oldu. Serra Çolak pusmuş-tu. İlerliyorduk ama. Ağır ağır, kesik kesik. Şımarık bir ambulans sireni eşliğinde. Yenilgiyi kabul ediyorsunuz yani, dedi Serra Çolak Başından beri yeniktim, dedim. Anladım, dedi. Metro girişinin tam önündeki ışık yeşil yanıyordu. Bir siyah taksiyle birlikte ilerledik. The Marmara Otelimin önündeki turist otobüslerinin yanından geçtik. Oturduğum yerden tinerci kılıklı birinin bir kadının çantasını kaptığını gördüm. Bizimle paralel koştu elinde çantayla. Kadın arkasından bağırıyordu galiba. Biz sola döndük, kapkaççı Gümüşsuyu'na doğru yokuş aşağı hızlandı. Peşinden kovalayan yoktu. Minibüsümüz Atatürk Kültür Merkezi'nin önünde yavaşladı sağa doğru. Üniversite öğrencileri shuttle , dizi oyuncuları yapımcı aracı beklemiyordu. Durduk. Serra Çolak Serdar Kara'yı dürtükledi. Şarkıcı gündüz düşünden uyandırılmış gibi silkelendi. Bacağını hafifçe yana çeken Selma Karaca'nın yanından iki büklüm geçti. Uzanıp sürgülü kapıyı açtım. Dışarıdan sıcakla nem üfürdü. Şimdilik boğucu değildi. Çok uzun süre maruz kalırsak korkutucu olacaktı. Serdar Kara indi. Serra Çolak peşinden. Kimse kimseye hoşçakalın demedi. İnenlerin arkasından kapıyı geriye çekiştirirken reklamcı arkadaşımın minibüsünün yolcu kapısının açıldığını duydum. İçeri sıcak ve nemi bastıran bir koku girdi. Çok iyi tanıdığım bir koku. Merhaba, dedi Yıldız Turanlı. Sürpriz, dedi reklamcı arkadaşım. Bölüm 23 Merhaba, dedi Yıldız Turanlı. Sürpriz, dedi reklamcı arkadaşım. Döndüm. Hatırladığım kadar güzeldi Yıldız Turanlı. Hatırladığım kadar zarif. Omuzlarından gördüğüm kadarıyla mor bir gömlek giymişti. İncecik bir kumaştan. Boynunu içinde yine morun baskın olduğu çok renkli bir eşarp örtüyordu. Saçları son gördüğümden biraz kısaydı. Yüzünde hafif bir makyaj vardı, son derece dengeli. İçimden söyledim. Time to walk, time to run, Time to aim your arrows at the sun. Take it easy baby... Take it as it comes... Take it easy baby... Take it as it comes... Merhaba, dedim Yıldız Turanlı'ya. İçimdekileri gizlemeye çalıştım. Reklamcı arkadaşıma baktım. Dönüp sırıttı. Keyfin yerine gelir diye düşündüm, dedi. Aradım. Sağ olsun Yıldız Hanım kırmadı. Nasıl sürpriz ama... Ona cevap vermedim. Nasılsın. dedim Yıldız Turanlı'ya. İyiyim, dedi. Sen nasılsın. Hafif yan döndüm. Elimle işaret ettim adını söylediklerimi. î Hülya Hanım'la karşılaşmıştın, dedim. Bu kızı Nazan. Kardeşi Asuman. Arkadaki arkadaş Hülya Hanım'ın eşinin sekreteri, Selma. Cenazeden geliyoruz. Hülya Hanım'ın eşi Kemal Bey'in cenazesinden. Yıldız Turanlı iyice arkaya döndü. Uzanıp Hülya Yamn'ın omzuna dokundu. Başınız sağolsun, dedi. Çok üzüldüm. Teşekkür ederim, dedi Hülya Yaman. Reklamcı arkadaşım minibüsü hareket ettirdi. Kapılar kapanınca yeniden aracın klimasının egemenliğine girmiştik Mete Cadde-si'nden inmeye başladık. Konuşmaya önce kim başlayacak diye bekliyordu minibüsün içindekiler. Ben dahil. Topu sessizce birbirimize attık Reklamcı arkadaşım Atatürk Kitaplığının hizasında gereksizce vites değiştirdi. Edindiğimiz hızın mürüvvetini göremedik ama. Ceylan Intercontinental Otelimin hizasındaki kırmızı ışıkta durduk mecburen. Hülya Yaman durmamızı fırsat bilerek konuştu. Bir sonraki metro girişinde bırakır mısınız bizi. dedi. Eve gitmek istiyorum artık. Deminki arkadaşlarla inmek istemedim. Size zahmet olmazsa... Elbette, dedi reklamcı arkadaşım yeşille birlikte hareket ederken. Polisler de gelirlerse hoş geldiler sefa geldiler, dedi Hülya Yaman sonradan aklına gelmiş gibi. Sola doğru döndük. Hyatt Regency'nin önünden sessizce geçtik. Divan Oteli terk edilmiş gibi duruyordu. Sağa kıvrıldı minibüsümüz. Yıldız Turanlı hafif geriye dönerek konuştu. Polisler. dedi. Hayırdır. Bana ve mesleğime kızgınlığını artıracağını bile bile konuştum. Hülya Hanım'ın eşi bir cinayete kurban gitti, dedim sanki benim suçummuş gibi alçak bir sesle. Polisler bir iki soru daha sormak için gelebilirler. Bir sessizlik daha çöktü reklamcı arkadaşımın minibüsünün içine. Trafik açık gibiydi. Engelsiz ilerledik. Abla özür dilerim, dedi Asuman Yaman sonra. Her şey için özür dilerim. Hülya Yaman kardeşine baktı. Hiçbir şey söylemedi. Ama ben sizi hiç affetmeyeceğim Remzi Bey, dedi bana dönüp. Kurcalamasaydınız bütün bunlar ortalığa dökülmeyecekti. Katili bulmak gibi bir derdiniz bile yok. Hem zaten isteseniz de... Evet, dedim. İstesem de... İsteseniz de bunu becerecek yeteneğiniz olmadığını siz de biliyorsunuz. Başımı salladım. Biz abla kardeş belki halledebiliriz aramızdakini, dedi. Belki de halledemeyiz. Ama katil açığa çıkmadıkça içimizde hep kocaman bir boşluk olacak. Her zaman öyle olur, dedim. Yeter. dedi Hülya Yaman. Yeter. Artık konuşmayalım. Hülya Yaman'ın arzusuna uyduk. İstanbul Radyosu binasını sessizlik içinde geride bıraktık. Muhsin Ertuğrul Tiyatrosu'na giden yolu beklemeden geçtik. Yıldız Turanlı önüne dönmüştü. Reklamcı arkadaşımın sürpriz önerisinin içine nelerin dahil olduğunu bilmeden geldiği için kendisine kızıyordu, eminim. Hülya Yaman yerinde kıpırdandı aradan yirmi saniye geçtikten sonra. Elindeki mendil bir kez daha pişman oldu üretildiğine. Yerinde olsam işe yaradım diye sevinirdim. Arkasına tam dönüp reklamcı arkadaşımıza konuştu. Vazgeçtim. Biraz yürüsem iyi gelecek, dedi. Şuralarda indirebilir misiniz bizi. Sonra bineriz metroya. Reklamcı arkadaşım cevap vermedi. Hızını kesti. Sağa doğru yanaştık. Biraz daha ilerledi. Askeri Müze'nin önünde uzanan geniş kaldırıma yanaştı. Hülya Yaman minibüs tam durmadan iki saniye önce yerinden hareketlendi. Durunca uzanıp sürmeli kapıyı açtım. İnsem mi diye düşündüm bir an, sonra vazgeçtim. Hülya Yaman kaldırıma indikten sonra döndü, minibüsün içine doğru konuştu. Yüksek sesle. Sanki hepsi duysun diye. Her şey için teşekkür ederim Remzi Bey, dedi. Elinden gelen her şeyi yaptığınızı biliyorum. Bana inandığınız için ayrıca teşekkür ederim. Bir şey değil, dedim. Elini uzattı. Uzattığı eli sıktım. Gözlerimin içine baktı. Siz sandığınız kadar beceriksiz değilsiniz, dedi. İstemediğinizden çok daha iyi bir insansınız, hepsi bu. Teşekkür ederim, dedim. Ben de ona teşekkür ettim içimden. Açık kapıdan bir adım geri çekildi Hülya Yaman. Nazan Akdoğan hafifçe kalktığı koltuğunu bütünüyle terk etti, indi Asuman Yaman da hareketlendi. Sen inme, dedi Hülya Yaman. Sonra görüşürüz gerekirse. Sonra ekledi. Belki. Kapıdan iyice çekilmeden önce bir kez daha gözlerime baktı Hülya Yaman. Onaylayan bakışlardı bunlar. Cesaret verici bakışlar. İyi ki aşağıya inmemişim dedim içimden. Sürgülü kapıyı çektim. Yerime oturdum. Reklamcı arkadaşım hareketlendi. Kaldırımdan uzaklaşırken anne ve kızın geriye doğru giderek küçülmesini izledim. Yan yanaydılar. Mendili ilk çöp tenekesine atacak diye geçirdim içimden. Osmanbey'e doğru ilerledik. Selma Karaca elini kaldırdı konuşmadan önce. Ben Esentepe'ye kadar gelebilir miyim. dedi. Galeriye uğrayacağım bir iki şeyimi almak için. Lütfen. Kimse ona cevap vermedi. Asuman Yaman nerede ineceğine ilişkin bir açıklama yapmadı. İnerdi bir yerde. Ben yerimi değiştirdim. Karşıya, Nazan Akdo-ğan'ın boşalttığı koltuğa oturdum. Yanımdaki umurumda değildi, Yıldız Turanlı'yı seyrediyordum arkadan. Doğru yönde ilerlediğimi duydum içimden birden. Yıldız Turanlı sanki onu seyrettiğimi fark etmiş gibi geri döndü. Bana baktı. Gülümsemeyle ağır ciddiyet arasında bir ifade vardı yüzünde. Merak ağır basıyordu. What was that all about. dedi. İşte ne olduğumu bir kez daha düşündüm. Emekli asker, işten çıkarılmış havayolu pilotu, nevzuhur özel detektif, kararsız sevgili inançsız damat adayı, uke, arkadaş, iyi insan. Olduğum şeylerden en az birisini tam olmaya karar verdim. İkincisi bonustu. Katili bildiğimi ama açıklamamayı tercih ettiğimi söyledi, dedim. O da ne demek. dedi reklamcı arkadaşım. Yıldız Turanlı'nın oturduğu yerde gerildiğini hissettim. Ama kararlar değişebiliyor, dedim. Ben senin yerinde olsam bu cenazeye gelmezdim. Neler saçmalıyorsun sen. dedi. Affet beni dedim içimden. Siz ikiniz daha önceden tanışmıyordunuz, dedim tam reklamcı arkadaşımın sağ omzuyla Yıldız Turanlı'nın sol omzunun arasına konuşarak. Bu buluşmaya çağırmak için seni aradığında kendisini nasıl tanıttı. Yıldız Turanlımın isim hafızası en az benimki kadar iyiydi. Meslek özelliği. Duraksamadan konuştu. Abadan, dedi. Erkan Abadan. Senin reklamcı arkadaşın. Erkan Abadan, dedim. Çeki yazan Erkan Abadan. Katil Erkan Abadan. Reklamcı arkadaşım. Ne diyorsun sen Remzi Ünal. dedi artık galiba reklamcı arkadaşım olmayan adam. Bu an geldiğinde frene köküne kadar basar diye düşünmüştüm. En az benim kadar hazırlıklıydı demek ki dedim içimden. Öyle olduğunu gösterdi. Hani çeki görmemiştin sen. dedi. Her söylediğime kendimin bile inanmadığımı bilmeliydin, dedim. Devam etmeliydim. Devam ettim. Kusura bakma Yıldız, dedim. Şu işi halledeyim, iner yürürüz. Asuman Yaman yüzüme bakıyordu. Görmedim ama biliyorum, Selma Karaca gülümsüyordu. Devam ettim. Şarkıcı sıpa reklam anlaşması için ajansta ya da deneme çekiminde sette senin hakkında bir şey öğrendi, dedim. Allah kahretsin. Her şeyi başlatan bir şey. Hoş olmayan bir şey. Ne olduğunu bilmiyorum. Merak da etmiyorum. O çekteki miktara değecek bir şey. Hava atmak için kıza söyledi. Bak ben hayatta neler biliyorum... Hafif erotik boyutlu bir şey Olmalı. Bana ne. Kız evde laf arasında üfürdü. Erkan Abadan'ın sesinde daha önce hiç duymadığım bir hışırtı vardı. Remzi Ünal, sus lütfen, dedi. Oralı olmadım. Herhangi bir akşam aikido çalışmasına neden gelemeyeceğimi anlatır gibi devam ettim. Çakır Otomotiv'e gidip geliyordun. 4x4lere ya da her neye meraklıysan. Kemal Çakır'ın başı icralarla dertteydi. Senin çok paran olduğunu biliyordu. Muhtemelen vicdanını rahatlatmak için kolay para kazandığını bile söylemiştir kendine birkaç kere. Osmanbey'in ortasında trafik yine tıkandı. Şantajı kabul ettin. Çeki yazdın. Faturasız bir ödeme Kemal Çakır için dert değildi. Alışverişinin yarısı öyle olmalı. Sıkıya gelirse araba satarken seni biraz kazıkladığını söylerdi, olup biterdi. Ya da başka bir şey. Bilmiyorum. Önemi yok. Remzi Ünal, sen benim arkadaşımsın, dedi Erkan Abadan. Sesindeki hışırtı titremeye dönüşüyor gibiydi. Yıldız Turanlı koltuğunun sağ tarafına doğru çekildi biraz oturduğu yerde. Bir an önce bitsin diye biraz daha hızlı konuştum. Bir de erkek ağlaması çekemezdim. Arkadaşım olsaydın üstüme köpeğini salması için Serra Çolak'ı aramazdın, dedim. Sus Remzi Ünal, dedi. Susmadım. Nasıl olsa inmişti minibüsten Serra Çolak. Biraz sıkıştırınca verdi adını, dedim. Teşekkür ederim, öldürün dememişsin. Herhalde çalıştığı birini mutlaka reklamda oynatma sözü verdin. Bu kez bir şey söylemedi Erkan Abadan. Söylese de söylemese de devam edecektim nasıl olsa. Öyle yaptım. Çakır Otomotiv'e seninle birlikte gittiğimizde adamın önceden tanıdığını fark etmedim, dedim. Çaktırmadı ama öfkeliydi. Çek uçmuştu çekmecesinden. Şantajı bir kez an kolaylıkla tekrarlayabilir. Ben içerde işimi yaparken den yeniden para istedi. Yavaş yavaş ilerledik trafiğin içinde. Minibüs kendi kendini götürüyor gibi geldi bana. Birisine geçirmese bari dedim den. Bu kadarı fazlaydı. Sonu yoktu ödemenin. Kabul etmiş gibi davrandın. Gelirim ben sonra dedin adama. Gerçekten de gittin. Adamı galeride halledemezdin. Dışarıda bir yere çağırdın. Nereye gittiğini sekreterine söylediğini zannetmiyorum ama Selma Karaca'nın arkamdan başını salladığını hissettim sanki. Biraz dolaştınız. Akmerkez'in önünde işi bitirdin. Bu yeni arabalar dışarının sesini içeriye almamakta çok başarılı. Dışarıya da vermezler demek ki. Ajans yakındı. Akmerkez'in bir kapısından girip ötekinden çıkıp gittin. Koltuğumda geriye doğru yaslandım. Sustum. Benden ses çıkmayınca Yıldız Turanlı geriye döndü. Rengi biraz sararmıştı. Erkan Abadan bir kez daha konuştu. Sesindeki titremeyi engellemeyi başarmıştı. Demek öyle Remzi Ünal, dedi. Evet, dedim. Şimdi ne olacak, dedi. Müsait bir yerde bizi indireceksin, dedim. Kızları da istedikleri yerde. Ondan sonra olacaklar beni hiç ilgilendirmez. Polise gitmeyecek misin. dedi. Bu konuyu daha önce konuşmuştuk, dedim. Kararım değişmedi. Diğerlerinin de bir şey söyleyeceğini sanmam. Başlarını derde sokmayı istemeyeceklerdir. Ancak Serra Çolak hanımefendi epeyi uyanık. İnmeden hemen önce gözleri parladı. Polis şu sıra bir ihbar telefonu alıyorsa şaşmam. Hiçbir somut delil yok şu söylediklerinde, dedi. Palavra olabilir hepsi. İşe bir başlarlarsa mutlaka bulurlar, dedim. Reklamcılara kiralık katil dendiğini duymuştum ama sen profesyonel değilsin, mutlaka bir iz bırakmışsındır. Bakacağız, dedi Erkan Abadan. Nereye bırakayım. Nerede durabilirsen, dedim. Yalnız bir şey sormam gerek. Sor, dedi. Kemal Çakır şantajı ilk yaptığında neden bana söylemedin. dedim. Bir şekilde halledebilirdik. İş buralara gelmezdi. Çünkü sen benim arkadaşımdın, dedi Erkan Abadan. Uke'm. Bu sefer de iyi çalıştırdın beni, dedim. Evet, dedi. Sonra sesinde hafif bir canlılıkla konuştu. Benim de sana bir şey sormam gerek, dedi. Çeki görmesey-din de anlayacak mıydın. Biraz önce suçluluğunu kanıtladın, dedim. Arkadaki arkadaş diye sorduğumda adıyla cevapladın Selma Karaca'yı. İlk kez gitmiyordun galeriye. Ama kanıtlar hiç önemli değil. Önemli değil, evet, dedi Erkan Abadan. Şurada indireyim sizi. Galiba artık film göstermeyen bir sinemanın önünde sağa yanaştı. Durdu. Sürgülü kapıyı çekip indim. Yıldız Turanlı'nın kapısını açtım. Elimi uzattım. Tuttu. Elinde onsuz çıkmadığı küçük bir bavul kadar çantası, ağzından tek söz çıkmadan indi. Arkadaki-lerin inmeye niyetlenmediğini görünce sürgülü kapıyı ittim. Katil olduğunu öğrendikleri bir adamla birkaç kilometre daha gitme cezasına razılar demek ki dedim içimden. Fark etmez. Nerede isterlerse orada insinler, birlikte yürümeyelim de. İkisini de bir daha görmememi sağlayacağı için apartmandan taşındığıma ilk kez sevindim. Yıldız Turanlı koluma girdi. Trafiğin yönüne uyarak kaldırımda yürüdük. Minibüsün klimasından sonra çekeceğimiz vardı Kendimizi serin bir yere atsak mı dedim önce içimden, sonra vazgeçtim. Birlikte yürümek güzeldi. Biraz yürümeliydik Yanılmışım, dedim. Bir sürü konuda yanılıyorsun, dedi Yıldız Turanlı. Hangisini kastediyorsun. Telefonla aradığı için bilmeden hayatımı kurtaran kadın Hülya Yaman değilmiş, dedim. Kardeşiymiş. Evine ilk gittmemde anlamalıydım. Bu neyi değiştiriyor. dedi. Beni kurtaranın o olmadığını bilseydim belki de işi kabul etmezdim ilk başta, dedim. Vay be Remzi Ünal, dedi Yıldız Turanlı. Hiç değişmeyeceksin. Sesimi çıkarmadım. Kolumla dışardan bedenime doğru bastırdım kolunu. Yıldız Turanlı ofisinde birisine danışmanlık eder-kenki ses tonuyla konuştu. İstemediğinden çok daha iyi bir insan olmak hep zor geliyor değil mi. dedi. Galiba, dedim. İşte bu yüzden, tam da bu yüzden evlenemeyeceğim seninle, biliyorsun değil mi. dedi. Biliyorum, dedim. Bir sigaran var mı. Dönüp yüzüme baktı. Sigarasız çıkmazdın sen. dedi. Atlamışım, dedim. Varsa ver. Boştaki eliyle çantasını karıştırdı. Paketini çıkarıp bana verdi. Ardından aynı eliyle çakmağını. Kaldırımda yan yana yürümeye devam ettik. Sigaramı yaktım. Ciğerlerime, biraz da derince çektim dumanı. Hafif başım döndü. Başımın döndüğünün farkında olmadan kolumu sıktı hafifçe Yıldız Turanlı. Ne zaman bırakacağız şu sigarayı. dedi sonra onun Yıldız Turanlı, benim Remzi Ünal olduğumuzu hatırlayıp. Bilmem, dedim. Sonsöz Bir televizyon programından gelen istek üzerine yazdığım 'okuruma mektup' aşağıda. 5 Ocak 2009 günü kamera karşısında okudum bunları Sevgili okurum, Özür dilerim. Seni ihmal ettim. İlk tanıştığımız yıllarda zımnen vermiş göründüğüm sözü tutamadım. Sana çoktan vermem gereken yeni Remzi Ünal macerasını veremedim. Özür dilerim. İnan bana çok uğraştım. Bu gibi durumlarda uygulanmasında fayda görüldüğünü bildiğim tüm teknikleri uygulamaya çalıştım. Son teslim tarihleri icat ettim. Kendime ödül koydum. Yalan söyledim. Duruma yabancı olmayanlarla konuştum. Üstüne gittim. Üstüne gitmedim. Ne yapsam olmadı. Üstelik, yazmadığım zamanlar dışında yazar olmadığımı bilen birisiyim öteden beri. Bana bahşedilmiş bir yazar kimliği olmadığına, işimin ilhamla değil, çalışmakla var olacağına inanan birisiyim. O yüzden sana yeni bir kitap vermekten uzaklaştıkça, çalışamadıkça, yazar olmaktan da uzaklaştığımı biliyorum. Acı ama biliyorum. Bir tek tutunacak dalım var. Arada sırada telefon edip soruyorsun. Koridorda soruyorsun. Kitap fuarında soruyorsun. Telefonla soruyorsun. Email'le soruyorsun Yeni kitap var mı diye. Nerede kaldı diye. Utanç içinde boynumu büküyorum ama içten içe seviniyorum. Hâlâ benden umutlular diye düşünüyorum. Hâlâ bana yazar muamelesi çekiyorlar. O yüzden özrümün yanı sıra teşekkürlerimi de kabul et lütfen, yeniden karşı karşıya geleceğimiz günü dünyanın en kocaman ipiyle çekiyorum. Umarım seni de kendimi de yanıltmam. Sevgili okurum, sevgilerimle. Celil Oker Yeniden buluştuğumuz bugün, sana bütün kalbimle teşekkür ediyorum sevgili okurum. Umarım seni hayal kırıklığına uğratmamışımdır. C.O. Osmanlı Düşünce Dünyası ve Tarihyazımı İlber Ortaylı Tanıtım amacıyla, kaynak göstermek şartıyla yapılacak kısa alıntılar dışında gerek metin, gerek görsel malzeme yayınevinden izin alınmadan hiçbir yolla çoğaltılamaz, yayımlanamaz ve dağıtılamaz. (0212) 252 39 91 Fax. (0212) 252 39 95 www.iskultur.com.tr Tarih Dersleri - I Tarih Nedir. [*1] Tarih derken, kelimelerin üzerinde durmak lâzım. Bir tanesi historia, ikincisi tevârîh, üçüncü tabir bilhassa tarih felsefesi açısından geçecek olan res gestae'dir. Historia Latinlerin tarih kelimesi, aslı Yunanca somut bir malzeme, müşahhas bir malzeme, bilgi demek. Arabcadaki tarih kelimesinin kökü ay bilgisi demek, yani takvim bilgisi, çok müşahhas. Res gestae ise, Latincede res şeyler demek gestae hatt-ı harekât, tavır, hareket anlamındadır. Demek ki Titus Livius'un büyük eserine baktığımız zaman, Res gestae Populi Romani Roma halkının serencamı, şanlı yürüyüşü demek olabilir. Bu Augustus-Claudius devrinde yaşayan Romalı tarihçinin eserinin adı. Almanca tarih kelimesi Geschichte hikâye demek, story değil ama olmuş anlamı var içinde çünkü. Tarih dendiğinde Herodot akla geliyor. Ama eserini okuduğunuzda burada tarih nedir. diye şaşırabilirsiniz. Bir yerde olayları anlatıyor fakat olayları anlatmaktan çok, o yerin coğrafyasının, çevrenin tahlilini yapıyor. Bu tahlili yaparken bir müesseseyi, bir âdeti, bir olayı anlatmak için kimi zaman rivayetlere dayanıyor hattâ kimi zaman mitolojiye kadar gittiği oluyor. O zaman bunun tarih ve gerçeklikle ilgisi ne diyorsunuz. Yani destandan nasıl ayrılıyor. Çok basit Onun -mitolojinin aksine- doğrudan doğruya yaşadığı gün ve çevreden hareket etmesi söz konusu. Bu sağlam bir yöntem. Netice itibariyle gözlediğine, gördüğüne, tahkik edebildiğine dönüyorsun. Görünen ve dokunulan, öbür bilgiyi ayıklayabilir. Gerçi bu ayıklanan bilgi de (mitoloji) kültürel yapıyı veriyor. Yunanlılar aslında tarihi çok seven adamlar değiller Arablar gibi, İranlılar gibi değiller. Çok geriyi merak ettikleri yok. Çok pragmatik insanlar, bir bakıma. Etrafa bakıyor, bu nedir. diye. Bu duygu var bu aidos'tur işte Gördüğü müşahhas bir şeye bakmak. Gidiyor Mısır'a, şu şu tanrılar var, Teb şehri var, diyor ve bunun köküne iniyor. İran'a gidiyor, hanedana bakıyor, onların böyle âdetleri var, veraset sistemleri şöyle, diyor. Bunun etrafında tarih yazıyor. Âdeta bugünkü, 20. yüzyılın pragmatik yaklaşımı gibi. Herodot'ta tarih olarak başka milletlerden soyutlanan, tecerrüd ettirilen bir Yunan medeniyeti tarzı yok. Meselâ siyasî rejimleri monarşi, demokrasi vs.yi savunan muhayyel dört kişiye tartıştırıyor. Biri İranlı ve monarşiyi savunuyor tartışmayı da o kazanıyor. Dolayısıyla, barbar denen kavram Yunanlılar tarafından tahkir edici mânâda kullanılmış değil. Yunanlı için barbar, hiç tesbit edemediği, tanımadığı, dilini anlamadığı tipin (etnik tipin) bir tür adlandırması. Tıpkı Macarların Almanlara bir zaman dilsiz , nemeth demesi gibi. Nemçe oradan geliyor. Dilini anlamıyor, bütün mesele o. Yoksa etrafı, coğrafyayı tedkik için Herodot'ta böyle çok enteresan bir yaklaşım vardır ve okuduğunuz zaman görürsünüz ki, yaptığı, belirli bir gerçeğin etrafındaki rivayetleri toplamak. Fakat tam anlamıyla mitolojiden de kurtulamamıştır. Kendisinden sonra gelen Thukydides'e baktığımızda, ki Peleponnes Savaşları'nı yazar, bu tür saplantılar yoktur. Meselâ Thukydides, Peleponnes Savaşları'nı ne İlyada gibi yazıyor ne de Herodot gibi. Son derece müşahhas bir yaklaşımı var. Söylediği şu Troya Savaşı büyük bir savaş değildi küçük kayıklarla geldiler, o zaman gemiler büyük değildi. Savaşın on yıl sürmesi Akhalıların aç kalıp etrafı yağmalamalarındandı. Böyle son derece sağlam, küçümseyen bir mantık var. Ele aldığı Peleponnes Savaşları'nda bu tutum var. Atinalılar, Ispartalılar ve ittifak hâlindeki diğer şehir devletleri birbirleriyle hangi temel üzerinde entrika yapıyorlar. Bunu günü gününe kaydetmek gibi bir keyfiyet söz konusu. Bu ise çok önemlidir ve ifası göründüğünden çok zordur. Meselâ Damat Ferid ve İstanbul cephesi ile Anadolu cephesini tasvir edenler, orada bir kavmin dramını, birbirlerini nasıl yediklerini, nasıl ayrı düştüklerini, mantık veya mantıksızlıklarını Thukydides kadar iyi tarif edemiyorlar. Demek ki Thukydides'te tam bir soğukkanlılık var. Sonra harbe tanrıların müdahale edişi. Biliyorsunuz Yunan mitolojisinin büyüklüğü (ki aslında orijinal değil ve Yunan mitolojisinin kaynakları, yani tanrılar, tanrıçalar ve bunların fonksiyonları esas itibariyle eski Mezopotamya'dan, Anadolu'dan gelmedir belki hiçbir milletin mitolojisi orijinal değildir) insan hayatına, toplum hayatına dair çok esaslı bir gözlemde bulunmaları ve tanrıları da o toplumun içine sokmalarında. (Bu tabii çok naif, çocuksu bir şey. Biz Eski Yunan'ın bu çocuk ruhunu seviyoruz yoksa medeniyetin işbaı olarak görmek aklımıza gelmez.) Troyalılarla Akhalılar savaşıyor, tanrıları da işin içine karışıyor. Sanki ülkücülerle solcular kavga ediyor da politikacılar bu işe burnunu sokuyor, akıl öğretiyor gibi. Yani insanî, kötü, haris, habis, yerine göre de iyi figürler. Meselâ savaş tanrısı Ares, cıyak cıyak bağıran, provokatör biri Romalıların Mars'ı gibi kuvvet ve satvetin temsilcisi değil. Athena çok akıllı geçinen bir kadın fakat Paris onu en güzel diye seçmediğinden, elmayı ona vermediğinden, kaprisli. Afrodit bütün güzelliği ve kadınlığıyla Troyalıları tutuyor fakat akıl veremiyor. Böyle, cemiyetin içinde, perde arkasındaki ikinci grup adamlar gibi ortalığı karıştırıyorlar. Bu yapılaşma ve üslûb, Thukydides'te söz konusu değil. Ne kâhinlerin kehanetini, ne tanrıların karışmasını bu olaylara dâhil ediyor. Hattâ hadiseye tenkid getiriyor Böyle olmasaydı, şunu yapmasalardı başka türlü bir sonuç çıkacaktı, diyor. Bir muhakeme tarzı var. Sosyal tarih, lâfı etmeden yapılıyor. Thukydides'i okuduğunuzda görürsünüz Ispartalılar şöyle yaşayan bir kavimdi, Atinalılar böyle yaşadıkları coğrafya şöyle, onlarınki böyle. Onun için böyle hareket etmek zorundaydılar, der. Tarihyazımında ilerleyici dönüm noktaları koymak saçma, insanlar birbirini okuyarak yetişiyor. Fizikte Newton ve Einstein büyük devrim olabilir. Tarihyazımında böyle bir şey yok. Kimse kimseyi geçmez. Hukuk da böyle bir ilimdir normlar bellidir, mantık, hukuk mantığı bellidir. Uzun yıllar yapılan tahsille kavranılır hukuk mantığı ancak. Dolayısıyla, hukukçuların arasında öyle ileri-geri farkı da olmaz. Meselâ Tribonianus'u getir Roma'dan, bir de Avusturyalı Kelsen'i ikisinin önüne bir anonim şirket problemi koy, belki Tribonianus kısa bir istişareyle hükmî şahsiyet mevzuunu anladıktan sonra daha iyi bir mütalâa verir. Bunun gibi, 2000 yıl evvelin tarihçiliğiyle bugünkü arasında da büyük fark yok. Niye yok. Çünkü tarihçilik aslında belirli tekniklere dayanır. Bizim de akademik olarak öğreteceğimiz tarihçilik odur. Bir taştaki yazıyı nasıl okursun. Numizmatik meseleleri nasıl değerlendirirsin. Bir kâğıdı eline aldığın zaman paleografik ve diplomatik yönden nasıl bakarsın. Tarihlendirmeyi nasıl koyarsın. Bu ilimdir. Bu bakımdan da tarih ilmi, diğer sosyal bilimlerin içindedir hattâ doğa bilimleri gibi pekinliği, kesinliği olan bir ilimdir. Çünkü bu kâğıt böyle okunur. Cinsi böyle bir kâğıttır. Yazı bununla yazılmıştır. Bu kalem de 1960'lardan sonra keşfedilip kullanılan bir kalemdir. Üstünde posta pulu ve tarih damgası olduğuna göre tarih bellidir, dersin. 90'lı yıllarda Türkler şu işle uğraşmışlar, sonucunu çıkarırsın. İşte bu kesin bir şeydir, pekindir. Sosyolojinin, iktisadın yöntemlerinden çok daha kesin olduğu açıktır. Fakat tarihçilik bu kadar değildir. Ondan sonra bir spekülasyon safhası vardır ki, bu sanatçılıktır. Belirgin bir şekilde, abartma ve yalana sapmadan yorumlama meselesidir. Dolayısıyla, bu, tarihçide bir yerden sonra bir sanatçılık vasfı olduğunu gösterir. Johann Gustav Droysen'in dediği gibi Tarih bilim değildir, bilimin de üstünde bir şeydir. Tarih diye Thukydides'le başladığımızda, bu demek değildir ki bu ibtidaî dal yavaş yavaş doğuyor, gelişiyor sonunda geçen asrın bu asrın büyükleri ortaya çıkıyor. Böyle bir gelişme çizgisi olmaması gerekir. Herkesin kendine göre üslûbu vardır, üslûb zayıflıkları vardır o anlamda Thukydides için de en büyük tarihçidir demiyoruz, İbn-i Haldun için de en büyüktür, demiyoruz, İbn-i Haldun kendine göre büyüktür ve bu keyfiyet, tarih ilminin gelişmesinden değil, herkesin kendi üslûb ve tekniği içinde büyük tarihçi oluşundandır. Tarih yazıcılık bütün zamanların ötesinde, tarihçilerin eşitlik içinde kendi üslûbları ve sanatçı beceriklilikleriyle devam ettirdikleri bir bilgi ve yazım dalıdır. Fakat ortada tarihyazımı ve tarihçilik açısından bir problem vardır. Aydınlanma dediğimiz çağın tarihçilik düşüncesine çok büyük zararları olmuştur çok büyük de faydaları olmuştur. Tabii bize mekteblerde okutulan, sadece çok büyük faydaları olduğudur her şeyin çok açıldığı, geliştiği tarzındaki yaklaşımdır ve bu soğukkanlı olmaktan çok, gürültülü bir slogandır. Aydınlanma devrinde maalesef tarihin belirli bir yorumu ve kullanımı söz konusu oluyor. Bunu ne Eski Yunanlılar ne de İslâm tarihçileri yaptılar. Yani kimse İbn-i Haldun'un, falan veya filan devletin büyük olacağını, tarihin en gâî noktası ve öz varlığı olacağını söylediğini iddia edemez. Ne Reşidüddin'den, ne Herodot ve Thukydides'ten böyle bir şey çıkar. O zaman ortada bir büyük problem var. İçinde yaşadığımız Akdeniz dünyasından söz ediyoruz. Bu tarihçiler birbirlerini hep biliyorlar ve öyle Doğu medeniyeti, Batı medeniyeti gibi yoz ayırımlar da yapmıyorlar. Bu Rönesans asrından sonra âdet oldu. Tabii Batılılar çekiyor başı. İslâm medeniyeti diyor. Hâlbuki Müslümanların medeniyeti var. Bunun muhteşem başarıları, özgün yanları da var, ama kastedilen mânâda İslâm medeniyeti yok ve olmaz. Müslümanların medeniyeti, hattâ kendi akidelerine göre çizdikleri hat ve çeşitlemeler var ama, İslâm medeniyeti yok. Ne anlamda yok. Çünkü tabir infiratçıdır (izole edicidir). Ama tuhaftır, kabul görüyor. Oysa İslâm medeniyeti, Çin, Japon, İnka, Maya medeniyetleri gibi bir şey değil. Akdeniz'in çevresindeki birikmeyle, Eski Yunan'dan, Eski Mısır'dan beri hem dinî düşüncemizde ve akidemizde hem de maddi düşüncemizde, kaba gözlemimizdeki metodların insanların birbirinden geçişiyle (ayrı dillerde, fakat aynı zamanda birbirleriyle de çok garip bağlantıları olan dillerde -ayrı yazılarda- fakat yine birbirleriyle de bağlantısı olan yazılarda) kümülâtif yığılmayla ortaya dökülmüş bir şekli. Bu kültür çevresi Akdeniz dünyasıdır. İçinde gerçi varyantlar vardır, o ayrı bir şey. O halde bizim için Herodot da, Thukydides de, İslâm tarihçileri de bir büyük akımın, kalıntının devamıdır ve birbirlerini tamamlar. Bu saf bir bilim düşüncesidir aynı zamanda. Bu, tarihî temeldir. Nitelik bakımından Çinlinin medeniyeti gibi Çinli etnik gruba has bir şey değildir. Beynelmilel bir varoluştur. Sosyal bilimlerde kurtuluş felsefede, tarihçilikte kurtuluş için Judeo-Hellen-İslâmî düşünceye geri dönmek lâzımdır. Çağımız insanının bu üç dildeki kaynakları iyi öğrenip iyi çevirip düşünmesi, değerlendirmesi lâzımdır. Niçin üç dili öğrenmeli diyoruz. Vakıa bu üç dilden Türkçeye değilse de başka dillere çeviri var ama filozof ve yorumcu orijinalden her zaman yeni zenginlikler çıkarır. Bu tipte bir hümanizm, bu tipte bir hümanist gymnasium lâzımdır. Tabii bu bizde doğru anlaşılmamıştır. Hümanist denince Yunanca ve Latince anlaşılmıştır yanlış değil, ama yetersiz. Bu grupta idealistler vardı. Fakat yetersiz bir görüştü, yetersiz bir bilgi birikimi ve yoruma dayanıyordu. Sosyal bilimcimizin de, din bilginimizin de bunların hepsini bir arada yapması lâzımdır. Batı klasik tipteki hümanist eğitimi terk ediyor. Bunun sıkıntılarını da çekecek. Medeniyet tarihi açısından en tehlikeli şey Aydınlanma Çağı'nın tarih yaklaşımıdır çünkü tarihi yorumla kademelere ayırmışlardır. Teleolojik, gâî bir yorum getirmişlerdir. En ibtidaîsi Voltaire'dir. Bu çizgiye Weber, Tonnies, Karl Marx dâhildir. Marx ki, çok kozmopolit ve önyargısız görünür. Rusya'ya karşı Osmanlı İmparatorluğu'nu savunacak kadar, o dönemin Avrupalı tavrının dışındadır ve muhtemelen Yahudiliğinden gelme, gayri Hıristiyan bir tutuma dayanan başka bir tarih kalıbı vardır bunlar ayrı. Fakat dikotomi dediğimiz kutuplaşma, gelişme çizgisine inanmış bir adamdır. Maalesef, 18.-19. yüzyılın Avrupa'sından gelme genel tutumu budur işte. Çünkü hiçbir zaman, belirtildiği gibi ne Titus Livius'ta, ne İbn-i Haldun'da, ne İbnü'lMukaffa'da böyle bir yaklaşım yoktur. Onlar tarihe tarih olarak, somut bir şey diye, somut bir enformasyon diye bakmışlardır. Yorumlamamışlar mı. Elbette yorumlamışlar. Toplumlarda böyle mekanizmalar var, diye ortaya koymuşlar. Bunu en iyi de İbn-i Haldun yapıyor. Biraz zeki insanı müthiş çarpacak bir bilgi vardır onda. Çok dikkatli bir metin okuyucusu olan Ümit Hassan, İbn-i Haldun'u tanıyınca allak bullak oldu. Hiçbir zaman İbn-i Haldun gâî bir yorum yapmıyor. Çok sağlıklı bir bilgi veriyor. Eski Yunanlılar da böyle. İşte Aydınlanma'ya geldiğimizde tarihin gâî bir yorum için kullanıldığını, toplumun geleceği için programlandığını ve orada hedonist duyguların hâkim olduğunu görürsünüz. Fransız İhtilâli'yle saadet gelecek deniyor toplumda saadet olur mu. Meselâ, feminist hareketle kadınlar mutlu olacak deniyor öyle bir şey olur mu. Kadınlar bu hareket sayesinde idame-i hayat edecek geçinmek için, yaşamak için, çocuğuyla birlikte var olmak için... Çünkü toplum değişiyor. O değişen toplumda yeni şartlar, yeni gereçler lâzım. Hareket budur. İnsan mutluluğu nedir sonra. Hiçbir zaman bilinmez, ölçülmez bir şey. Bunun yanında böyle bir görüşle tarih yorumu kitlelere mal olmuştur bu çok önemlidir. Artık insanoğlu tarihi doğal duygusuyla, bir hayvan olarak geçmişini merak ederek değil, bir şey inşa etmek için kullanıyor. Bu hem ilginç fakat hem de sapkın bir yönelim. Büyük bir değişim. Eski dönemin insanı, tarihi bir şey için yorumlayan, merak eden bir hayvandı bütün özelliği buydu. Bugün geleceği inşa için kullanıyormuş. Bu değişimdir. Değişen tarih ilmi değil, tarihçi ve tarih okuyucusu pek yararlı ve tutarlı değil, bir yere de varmaz. Bu nedenle tarih yapmak gibi bir görüş ve deyim ortaya çıkıyor Tarih yapanlar , pozitivist zihniyetin bir ürünü. Tarihin öncüleri gibi abuk sabuk bir lâf ortaya çıkıyor. Yani bir yerde Eski Yunanlının aidos'u üzerine bir tür logos oturuyor söylem, kelâm biçimi, mantık. Eski Yunanlı aidos'la logos'u ne kadar güzel ayarlıyorsa, yahut İbn-i Haldun ne kadar güzel ayarlıyorsa bunun tersine artık logos'la yapılan bir tarih söz konusu. Louis Asrı kitabında yazdıklarına bakalım meselâ (s. 3 vd.) Louis'nin hayatını yazmak iddiası güdülmemekte, bundan daha büyük bir gaye hedef tutulmuş bulunmaktadır. Gelecek nesiller için sade bir adamın hareketlerini değil, fakat dünyanın görmüş olduğu en aydın asrın adamlarının zihniyetlerini tasvir etmeye çalışmak istenilmektedir. Doğu düşüncesinde, meselâ, bir asr-ı saadet en büyük asırdır her zaman için örnek alınacak, ama bir daha asla tekrarlanmayacak bir asır. Batı laik düşüncesinde Yunan asırları, Hellenik asırlar buna -Aydınlanma'ya- hizmet ettiği için en büyük asırlardır. Bu çok önemli. Burada bir teleolojik, kademelenmiş tarih görüşü söz konusudur. Voltaire devam ediyor Bütün devirler, kahramanlar ve politika adamları yetiştirmiştir bütün milletler ihtilâller ve inkılâblar geçirmişlerdir hafızasını sadece olaylarla doldurmak isteyen bir kimse için tekmil tarihler hemen hemen aynıdır. Burada bir kronoloji küçümsemesi yatar ve her öğretmen söyler bunu Çocukların kafasına olay dolduruyoruz, diye. Doldurmayacaksın da ne öğreteceksin tarih diye. Bir kısmı da hiç muharebe anlatmayalım diyor ne anlatalım. Hangi yerde oturuyormuş çocuklar, hangi