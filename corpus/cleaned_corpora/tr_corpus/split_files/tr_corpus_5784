Roma ve Montreal'de galip geldi. Mauresmo 2004 Atina Olimpiyatlarında finalde Justine Henin'e yenilerek gümüş madalya aldı. 13 Eylül 2004'te Mauresmo, 1970 yılından sonra ilk kez bir numaraya yükselen Fransız tenisçi oldu. Bu sonuçla Mauresmo, Kim Clijsters'tan sonra Grand Slam kazanmadan 1 numaraya yükselen 2. oyuncu oldu. Avustralya Açık'ta Mauresmo, çeyrek finalde Serena Williams'a 6-2 6-2'lik setlerle yenildi. Son yarı finalist olarak katıldığı Wimbledon'da bu senede yarı finale çıkmayı başaran Mauresmo, Lindsay Davenport'a 6-7 7-6 6-4'lük setlerle yenildi. Amerika Açık'ta çeyrek finalde Mary Pierce'e 6-4 6-1 ile yenildi. İddialı olarak katıldığı WTA sezon sonu turnuvasında finalde, Round Robin'de yenildiği Mary Pierce'i 5-7 7-6(3) 6-4'lük setlerle yendi. Avustralya Açık'ta Mauresmo, ilk Grand Slam şampiyonluğunu Belçikalı eski 1 numara oyuncular Kim Clijsters ve Justine Henin'i yenerek elde etti. Her iki rakipte maçtan sakatlanarak çekildi. Yarı finalde Kim Clijsters'a karşı final setinde 3-2 üstünken Clijsters ayak bileğindeki sakatlığından çekildi. Finalde ise Henin'e karşı 6-2 2-0 üstünken Henin omzundaki sakatlığından dolayı maçtan çekildi. Mauresmo, Gaz De France Açık finalinde Mary Pierce'i, bir sonraki turnuvası olan Proximus Diamond Games finalinde ise Kim Clijsters'ı mağlup etti. Doha'da yarı finalde Martina Hingis'i 6-2 6-2 ile yenen Mauresmo, finalde Nadia Petrova'ya kaybetti. Aynı zamanda 21 Mart 2006'da 1 numaraya tekrar döndü. Mauresmo, Sony Ericcson Açık Florida'da yarı finalde Svetlana Kuznetsova'ya kaybetti.Mauresmo, Fransa Açık 4. turunda genç Çek tenisçi Nicole Vaidisova'ya (5)6-7 6-1 6-2'lik setlerle yenildi. 1 numaralı seribaşı olarak katıldığı Wimbledon'da çeyrek finalde Myskina'yı, yarı finalde Mariya Şarapova'yı yenen Mauresmo, finalde Henin'i 2-6 6-3 6-4'lük setlerle yenerek şampiyon oldu ve Suzanne Lenglen'den sonra Wimbledon'da şampiyon olan ilk Fransız kadın tenisçi oldu. Mauresmo, kasık sakatlığı nedeniyle Fed Cup'tan ardından Rogers Cup'tan çekildi. Bir sonraki turnuvası olan New Haven'da çeyrek finalde Lindsay Davenport'a 6-4 7-5'lik setlerle yenildi. Amerika Açık'ta Mauresmo, 4. turda Serena Williams'ı 6-4 0-6 6-2 'lik setlerle yenerek kariyerinde ikinci defa Serena Williams'ı mağlup etti. Yarıfinalde ise Sharapova'ya 6-0 4-6 6-0'lık setlerle yenildi. Ardından Çin Açık'ta finale ulaştı ancak finalde Svetlana Kuznetsova'ya yenildi. Böylece Mauresmo, 137 puan alarak 1 numaradaki yerini korudu. WTA sezon sonu turnuvasında finalde Justine Henin'e 6-4 6-3'lük setlerle yenilen Mauresmo, 3 numaraya geriledi. Mauresmo yıla, Sidney çeyrek finalinde Jelena Jankovic'e kaybederek başladı. Avustralya Açık'ta 4. turda Lucie Safarova'ya 6-4 6-3'lük setlerle yenildi. Gaz De France Açık yarı finalinde Nadia Petrova'ya 5-7 6-4 7-6(7)'lık setlerle kaybetti. Mauresmo, final setinde 4-1 öndeydi ve tiebreak'te maç puanı elde etmişti. Bu mağlubiyet Mauresmo'nun Petrova'ya karşı son dört maçtaki 3. mağlubiyeti oldu. Mauresmo, bir sonraki turnuvası Proximus Diamond Games'te finalde Kim Clijsters'ı mağlup etti. Bu şampiyonlukla üst üste 3. kez bu turnuvada şampiyon oldu ve Mauresmo'ya elmas kaplı bir raket verildi. Ardından Dubai'de final oynadı ancak Justine Henin'e yenildi. Mauresmo, kurası belirlenen Sony Ericcson Açık tenis turnuvasında akut apandisnden dolayı çekilmek zorunda kaldı. Qatar Telecom German Open'da üçüncü turda Ukraynalı Julia Vakulenko'ya yenildi ve Roma Açık'ta ikinci turda Avustralyalı Samantha Stosur'a 7-5 6-7(4) 7-6(7)'lık setlerle yenildi. Fransa Açık'ta ise üçüncü turda Çek Lucie Safarova'ya 6-3 7-6(4) ile yenildi. Mauresmo, bu maçta 8 çift hata 49 basit hata yaptı. Mauresmo Eastbourne açık tenis turnuvasında finalde Justine Henin'e 7-5, 6-7(4), 7-6(2) setlerle yenildi. Son şampiyon olarak katıldığı Wimbledon'da 4. turda Nicole Vaidisova'ya 7-6(6), 4-6, 6-1 ile kaybetti. Böylece 6. sıraya gerileyerek Kasım 2003'ten bu yana ilk kez, ilk 5 dışına çıktı. Yılın son grand slami Amerika Açık'tan fitness eksikliği nedeniyle çekildi. Mauresmo, Çin Açık turnuvası ile geri döndü. Ancak çeyrek finalde ev sahibi Peng Shuai'ye yenildi. Bir sonraki turnuvası olan Porsche Tennis Grand Prix'te Elena Dementieva'ya yenildi ve Moskova Kremlin Kupasında ilk turda Rus Vera Zvonareva'ya kaybetti. Zürih'te 2. turda Alona Bondarenko'ya 3 sette yenildi. Bu yılki ilk turnuvası olan Gold Coast, Avustralya'da çeyrek finalde 4 numaralı serbiaşı Patty Schnyder'e kaybetti.Avustralya Açık'ta ise 3. turda Casey Dellacqua'a 3-6, 6-4, 6-4'lük setlerle yenildi. Bir sonraki turnuvasında Mauresmo, Open Gaz De France Açık'ta çeyrek finalde Anna Chakvetadze'ye 3-6, 6-3, 6-3 ile yenildi. Mauresmo Katar'da Tier I Qatar Total Açık tenis turnuvasında ikinci turda Japon Tamarine Tanasugarn'a 7-6(7), 7-5 ile yenildi. Ortadoğudaki bir diğer turnuva olan Dubai Açık'ta son finalist olarak katılan Mauresmo, çeyrek finale ulaştı ancak Svetlana Kuznetsova'ya 6-1 7-6'lık iki setle mağlup oldu. Mauresmo, İndian Wells, Sony Ericcson Açık'ta 3. turda elendi. Toprak sezonunda Florida'daki Bausch & Lomb Championships'te çeyrek finalde Dominika Cibulkova'ya kaybetti. Fransa Açık'ta 2. turda ön elemelerden gelen Carlo Suarez Navarro'ya 6-3 6-4'lük setlerle yenildi. Son finalist olarak katıldığı Eastbourne tenis turnuvasında ilk turda 6 numaralı seribaşı vatandaşı Alizé Cornet'i 6-1 4-6 7-5'lik setlerle mağlup etti ancak ikinci turda Avusrtalyalı Samantha Stosur karşısında ilk sette durum 2-1 iken sakatlık sebebiyle maçtan çekildi. Enosis Enosis 1930'lu senelerde Birleşik Krallık idaresinde bulunan Kıbrıs adasının "Yunanistan'a bağlanması" anlamında kullanılmıştır. Genel anlamı ise politika açısından "bir ülkenin sınırlarına dahil olma, birleşme" anlamına gelmektedir. Yunanca olan Enosis ("Ένωσις") sözcüğü, "birleşme" anlamına gelir. “Enosis” terimi Balkan Savaşları'nda, Girit'in Yunanistan Krallığı'na ilhakı sırasında da kullanılmıştır. Genel anlamda terim, politika açısından "bir ülkenin sınırlarına dahil olma, birleşme" anlamına gelmektedir, bu şekilde kullanılmaktadır. 25 Mart 1921 tarihinde Güzelyurt'un Serhatköy adındaki köyünde Rum halkının önde gelenleri, Kıbrıs adasının Yunanistan'a ilhakını isteyen bir plebisit yaptılar. Birleşik Krallık yönetimine başvuruldu ama bu istek direkt reddedildi. 1925 tarihinden sonra ise durum kızıştı ve Türk-Rum çatışmaları yaşanmaya başladı. Kıbrıslı Rumlar anavatan gördükleri Yunanistan ile birleşmek amacıyla ortaya attıkları bu fikir sayesinde, Birleşik Krallık idaresine karşı ilk ayaklanmalarını 21 Ekim 1931 tarihinde Nikodimos Milanos önderliğinde başlattılar. Bu isyan sonucunda 6 kişi hayatını kaybetti ve çok sayıda insanın yaralanmasına neden oldu. Lefkoşa’daki hükûmet binası göstericiler tarafından yakıldı. Ziverbey, Kadıköy Ziverbey, İstanbul'un Kadıköy ilçesinin Eğitim, Zühtüpaşa ve Feneryolu mahallelerinin bir bölümünden oluşan semtidir. Kadıköy'den Kartal'a uzanan Minibüs Caddesi olarak bilinen caddenin üzerinde yer alır. Caddede minibüs ve otobüs sayısı çok fazladır. Semt aynı adlı bir otobüs durağına sahiptir. Komşu semti Kuyubaşı'nda İstanbul Atatürk Fen Lisesi ve Marmara Üniversitesi Göztepe Kampüsü yer alır. 12 Mart Darbesi sırasında adı işkence olaylarına karışan meşhur Ziverbey Köşkü Erenköy' de bulunmaktadır, bu semtteki Beyaz Köşk değildir. Ancak o da yıkılmış yerine Ateş Pare sitesi yapılmıştır. Ayrıca Müjdat Gezen Sanat Merkezi ve Kadıköy Evlendirme Dairesi bu semtte bulunmaktadır. Feneryolu, Kadıköy İstanbul Kadıköy'de bir mahalle. İstasyonu vardır ve Bağdat Caddesi üzerindeki nezih semtlerden biridir. Kızıltoprak ile Selamiçeşme arasında yer almaktadır.(Batı-Doğu) Ahmet Mithat Efendi ve Cemil Topuzlu caddeleri ile Minibüs Caddesi arasında kalan kısımdır.(Güney-Kuzey) 1870'te Haydarpaşa-İzmit demiryolunun tamamlanması ile sahilde ve istasyon civarlarında banliyöler oluşmuş, buralarda büyük bahçeler içinde konumlanmış ahşap köşkler inşa edilmiştir; Feneryolu da bu alanlardan biridir. Mahallede yerleşim ilk olarak büyük bahçeler içinde yer alan ahşap köşkler ile başlamış, zamanla kent yönetimince ahşap kullanımına geltirilen kısıtlamalar ve çağdaş malzemelerin de yaygınlaşması ile kagir ya da betonarme yapım tekniği ile müstakil konutlar inşa edilmeye başlanmıştır. İstanbul'a olan yoğun göçten önce buradaki evler genelde yazlık olarak kullanılmaktaydı, 1960'lardan sonra ise apartmanlaşma başladı ve müstakil aile evleri yerlerini ortalama 4 katlı olan apartmanlara bıraktı. Feneryolu Mahallesi, son yüz yılda gerçekleşmiş tüm mekânsal kırılmaların okunabildiği ve bu kırılmaların ortaya çıkardığı farklı dönemlerin örneklerinin eş zamanlı görülebildiği bir kentsel mekândır. Her şeye rağmen bazı sokakları hâlen yemyeşildir. Günümüzde nüfusu yoğun olarak öğrenciler ve emeklilerden oluşmaktadır. Feneryolu aynı zamanda çok az kişinin bileceği eski bir demiryolu hattına da ev sahipliği yapmıştır. Açılışı Eylül 1872'de yapılan bu hat; Feneryolu tren istasyonundan başlar, Sabit Pazar'da bir kavis çizip Bağdat Caddesi'ni geçer, büyük Fuat Paşa Bahçesi'nin duvarına bitişik ilerler, bahçeler ve köşkler arasından Fenerbahçe'ye ulaşırdı. Bu hat, özellikle I. Dünya Savaşı'nda askerî amaçlı kullanıldı. 1934'te Fenerbahçe'ye yapılan cephaneliğe nakliyat için arada sırada sadece askerî amaçlarla bu hattan yararlanıldı. Mart 1970'te üzücü bir biçimde 98 yıldan beri mevcut olan tren rayları, hattın artık çalışmadığı gerekçesiyle sökülerek kaldırıldı. Rayların üzerinde bulunduğu ve cadde kotundan bir miktar daha yüksek olan dolgu şerit ise, tıraşlanarak caddeyle aynı hizaya indirildi. Kalamış Parkı Kalamış Parkı, İstanbul ilinin Kadıköy ilçesinin Kalamış semtinde Münir Nurettin Selçuk Caddesi üzerinde Marmara Denizi kıyısında yer alan bir park. Kalamış Parkında futbol, basketbol ve tenis sahası, çocuk bahçesi, köpek gezdirme alanı ve benzeri tesisler bulunur. Ronin (anlam ayrımı) Caddebostan Caddebostan, İstanbul'un Kadıköy ilçesinde bulunan bir semtidir. Çiftehavuzlar ve Erenköy arasında kalır. İstanbul'un en gözde semtlerinden olup Bağdat Caddesi, CKM (Caddebostan Kültür Merkezi) gibi yerlere ev sahipliği yapmaktadır. Ayrıca bölgede ünlü markaların mağazaları mevcuttur. Türkiye'de az görülen bisiklet yolu mevcuttur. Osmanlı İmparatorluğu döneminde; Bostancı'dan Göztepe'ye kadar bulunan bölge tarla ve ağaçlarla dolu olduğundan, Yeniçeri asker kaçakları ve diğer suçluların saklanma yeriydi. Bölge, bu sebepten dolayı ""Cadı Bostanı"" olarak adlandırılmıştı. Yeniçeri Ocağı'nın 1826'da kaldırılmasından sonra buradaki bostanların da kaldırılmasına karar verildi. Ve daha sonra bölgenin adı "Caddebostan" olarak değişti. 16 Kadıköy - Pendik 16D Kadıköy - Altkaynarca 222 Kadıköy - Pendik 4 Kadıköy - Bostancı ER1 Kadıköy - Erenköy ER2 Kadıköy - Erenköy GZ1 Kadıköy - Göztepe GZ2 Kadıköy - Göztepe otobüsleri ve Taksim - Bostancı, Kadıköy - Bostancı dolmuşlarıyla sağlanabilir. Caddebostan Muhtarlığı Suadiye, Kadıköy Suadiye İstanbul'un Kadıköy ilçesinde yer alan bir mahalledir. İstanbul'un caddelerinden biri olan Bağdat Caddesi'nin üzerinde, Bostancı ve Erenköy arasında bulunur. Kuzeyde Şemsettin Günaltay Caddesi'nden güneyde Marmara sahiline kadar uzanır. Semte adını 1905 yılında Suad Hanım adına yaptırılan tarihi Suadiye Camii vermiştir. Turhan ve Mediha Tansel İlköğretim Okulu, Suadiye Hacı Mustafa Tarman Anadolu Lisesi ve Feride Geçidi de bu mahallede bulunur. Gebze-Haydarpaşa trenyolu hattındaki duraklardan biri de buradadır. Yazar Cüneyt Altunç'un mahalleyle ilgili yazdığı bir anı/tarih kitabı mevcuttur. Fenerbahçe Parkı Fenerbahçe, Kadıköy'de yer alan parktır. Fenerbahçe Adasının büyük kısmını oluşturan parkta piknik alanları, kafeler ve denize inen merdivenler mevcuttur. Park, 1990 yılında Çelik Gülersoy tarafından ele alınarak bugünkü hâline getirilmiştir. Lofça (il) Lofça ili (Bulgarca: Област Ловеч / Oblast Loveç), Bulgaristan'ın orta bölümünde yer alan bir ildir. Merkezi Lofça şehridir. 4.128,8 km² yüzöçümüne sahip ilin 8 belediyesi vardır. İlin nüfusu 167.931 kişidir. Pazarcık (il) Pazarcık ili (Bulgarca: Област Пазарджик / Oblast Pazardjik), Bulgaristan'ın güneyinde yer alan 319,358 nüfuslu bir ildir. 4 459 km² yüzölçümüne sahip ilin 11 belediyesi vardır. FenerbahÃ§e Lisesi Fenerbahçe Lisesi, 1968 yılında "Göztepe lisesi" adı altında hizmete giren okul. Aynı yıl içerisinde başkanlığını Faruk Ilgaz’ın yaptığı Fenerbahçe yönetim kurulunun aldığı karar gereği ve okulun ilk müdürü Tahsin Çizenel’in de girişimleri ile okulun adı Fenerbahçe Lisesi olarak değişmiş, renkleri sarı lacivert, amblemi de Fenerbahçe spor kulübünün amblemi esas alınarak yeniden düzenlenmiştir. O döneme kadar, alt yapısı için kaynak olarak, Haydarpaşa Lisesi ve Haydarpaşa Sanat Lisesinin yetenekli sporcu öğrencilerinden faydalanan Fenerbahçe, böylece kendi adını taşıyan bir okula sahip olmuş ve bu gelişmeyi de tüzüğünün 3. maddesinde belirtmiştir. Bu birliktelik ile kulüpten ciddi bir destek alınmıştır. Fenerbahçe Lisesi Kadıköy sınırları içerisinde Bağdat Caddesinde yer almaktadır. 2012-2013 eğitim-öğretim yılında Anadolu Lisesi'ne dönüşmüştür. Plevne (il) Plevne ili (Bulgarca: Област Плевен / Oblast Pleven), Bulgaristan'ın kuzeyinde Romanya ile sınırı olan bir ildir. Tuna Nehri kıyısında yer alan ilin merkezi Plevne'dir. 4.333,54 km² yüzöçümüne sahip ilin nüfusu 310.449 kişidir. İlin 11 belediyesi vardır. Bunlar; Pernik (il) Pernik ili (Bulgarca: Област Перник / Oblast Pernik), Bulgaristan'ın batısında Sırbistan ile sınırı olan bir ildir. İlin merkezi Pernik'tir. 2.392 km² yüzölçümüne sahip ilin nüfusu 149.832 kişidir. İl, barındırdığı ağır sanayi ve madencilik işletmeleri ile Bulgaristan'ın en büyük sanayi merkezlerindendir. Obituary Obituary, 1985 yılında kurulan Tampa, Florida'dan bir death metal grubudur. Grubun ilk kurulduğundaki ismi "Xecutioner"dı. İlk albümlerinden kısa bir süre önce isimlerini "Obituary" olarak değiştirdiler. Grup halen 1980' lerin sonunda başlayan Florida death metal akımının etkili isimlerindendir. Grup 1997 yılında dağıldıktan sonra 2003 yılında tekrar bir araya geldi. Grubun ayrı olduğu süreç içerisinde, Donald Tardy Andrew W.K.'nın turne grubunun bir üyesiydi ve W.K.'nın Saturday Night Live'a çıktığı programda Obituary tişört giydi. Allen West ise Lowbrow ve Six Feet Under isimli iki projesine odaklandı. Trevor Peres 2001 yılında Catastrophic isimli grubu kurdu ve Obituary'nin bir araya gelmesinden sonra da bu grup ile olan çalışmalarına devam etti. Karolenj İmparatorluğu Karolenj İmparatorluğu, 8. ve 9. yüzyıllarda Frank kökenli Karolenj Hanedanı üyesi krallar tarafından yönetilmiş ve başkenti Metz olan bir imparatorluktur. Hanedanın en tanınmış üyesi olan Şarlman döneminde Karolenj İmparatorluğunun sınırları günümüzdeki Fransa, Almanya, Kuzey İtalya, Hollanda, Belçika ve İsviçre dahil Batı ve Orta Avrupa'nın büyük bir bölümünü kapsamaktaydı. Karolenj İmparatorluğu daha sonra kurulacak olan Kutsal Roma Cermen İmparatorluğu'nun başlangıcı sayılabilir. Karolenj döneminin simgesi Aachen Kilisesi'dir. Kuzey Galya kökenli saray nazırları Charles Martel (714-741) ve ardından oğlu Kısa Pepin Karolenj hanedanının ilk kralları olarak sayılırlar. O sırada Franklar Merovenj Hanedanından gelen krallar tarafından yönetilmekteydiler. Bu iki Karolenj hanedanı soyluları bölge prenslikleriyle mücadelelerinde başarılı oldularsa da, Merovenj krallarını yok etmeyi bir türlü başaramadılar. Ancak Papa Pepin'in kral olmasının daha akla uygun olduğunu açıkladı. Pepin 751'de Papa tarafından kutsandı. Karolenj hanedanı böylece kuruldu. 756'da Pepin Lombardların elindeki İtalya'ya bir sefer düzenleyerek Papa'ya Orta İtalya kentlerini kazandırmak istedi; böylece Papalık Devleti'nin temeli atıldı. Daha sonra Pepin, Aquitania'yı geri aldı. Pepin'in oğlu Charlemagne bu yayılma politikasını sürdürdü ve 774 yılında Pavia'nın alınmasından sonra Lombardların kralı oldu. Saksonya'yı Elbe'ye kadar fethetti (772-805). 788 yılında Bavyera'yı ele geçirdi ve İspanyol Hristiyanlarının çağrısıyla Endülüslü Müslümanlarla çarpıştı. Roncesvalles yenilgisine rağmen Barselona da dahil Doğu Pirenelerin güney bölgelerine kadar egemenliğini genişletti; böylelikle Endülüslü Müslümanlar, Ebro Irmağı'na kadar geriletildi. Bu başarılar Şarlman'ı Batı Avrupa'nın en büyük hükümdarı yaptı. 25 Aralık 800 tarihinde Vatikan'daki San Pietro Bazilikası'nda Papa'nın elinden imparatorluğu tacını giyen Şarlman bunu Konstantinopolis'in de tanımasını sağladı. Karolenj iktidarıyla birlikte Franklar büyük bir toparlanma içine girdiler. Özellikle de Şarlman döneminde bu toparlanma dönemi çok daha gözle görünür hale geldi.Tarihçiler yaşanan bu toparlanma sürecine Karolenj Rönesansı olarak adlandırmaktadırlar. Şarlman kurduğu iyi teşkilatlamış manastırlarda öncelikle kitap yazımına destek verdi. Kitaplar yalnızca sanat eseri olarak değil, eğitim amaçlı olarak da kopyalandı. Bu amaç doğrultusunda ilk kez büyük-küçük harf uygulaması başladı ve noktalama işaretlerine önem verildi. Latince kelimeler yerine Frankça kelimeler kullanılmaya başlandı. Frank İmparatorluğunun genişlemesi sanat alanlarının gelişmesine ön ayak oldu. Şarlman'ın desteği sayesinde Avrupa’nın birçok bölgesinden rahipler ve öğretmenler getirtildi ve Frank İmparatorluğu bilimsel ve sanatsal açıdan gelişmeleri yakınen takip etti. 813'te Şarlman'ın oğlu I. Ludwig Aachen'da taç giydi. Kutsal Roma Cermen İmparatorluğu'nun genişlemesi 825'e dek sürdü. I. Ludwig imparatorluk unvanını büyük oğlu Lothar'a vermeye hazırlanmakta ve kral naipliklerini de diğer oğullarına vermeyi düşünüyordu. Ne var ki bu düşünce 823'te (ileride II. Karl adıyla anılacak) dördüncü oğlunun doğumuyla suya düştü. Diğer kardeşler, Karl ile babalarına karşı birleştiler ve aralarında birçok savaş oldu. 840'ta I. Ludwig istediği çözümü oğullarına kabul ettiremeden öldü. I. Ludwig'in dört oğlu 843 yılında Verdun Antlaşması'nı yaparak imparatorluk topraklarını üç krallığa böldüler. İmparator sıfatını önce I. Lothar (840-855), sonra II. Ludwig aldı. Ülke toprakları İtalya'yla sınırlı kalırken, diğer tüm bölgelerde Viking akınları baş gösterdi. Vikingleri Müslümanlar izledi. Bir diğer sorun da krallık görevlilerinin bağımsızlıklarını ilan etmeleri idi. Bu koşullarda Papalar, Kutsal Roma Cermen İmparatorluğu tacını önce II. Karl'a [875-877), sonra da III. Karl'a (881-887) verdilerse de, imparatorluğun gücü sıfıra inmişti. Sonunda imparatorluk unvanı hiç verilmez oldu. 888, genel bir parçalanma yılıydı ve feodal toplum diye adlandırılan toplum yapısı bu aşamada gelişti; bu, iktidar gücünün derebeylerinin eline geçmesiydi. İmparatorlukta gerileme dönemi başlarken bir yandan da düşünce ve sanat alanında Şarlman'ın başlattığı Karolenj Rönesansı gelişmekteydi. Sofya (il) Sofya ili (Bulgarca: Sofijska oblast, kiril alfabesiyle Софийска област, okunuşu Sofiyska oblast), Bulgaristan'ın batısında Sırbistan'a sınırı olan bir ildir. Sofya Bulgaristan'ın başkentidir.İlin sınırları Sofya Şehrini üç taraftan çevirir. 7.059 km² yüzölçümüne sahip ilin nüfusu 273.240 kişidir. Sofya İlinin 22 belediyesi vardır. Vefaiye Medresesi Vefaiye Medresesi diğer adıyla Âliye Medresesi Bağdat'ta Kebapçılar Çarsısı'nda Vefa Hatun tarafından yaptırılmıştır. Vefaiye Medresesi, Cigalazade Yusuf Sinan Paşa tarafından tamir ettirilmiştir. 1762’de Ali Paşa’nın yenilediği medrese, Mithat Paşa tarafından sanat okulu haline getirilmiştir. RusÃ§uk (il) Rusçuk ili (Bulgarca: Русе|"Ruse"), Bulgaristan'ın Kuzeyinde yer alan ve Romanya'ya sınırı olan bir ildir. Tuna Nehri kıyısında yer alan ilin merkezi Rusçuk'tur. 2,803 km² yüzölçümünde olan şehrin nüfusu 267,621 kişidir. Rusçuk ilinin 8 belediyesi vardır. Meydanı tipik bir Avrupa kentini andırmaktadır. Bulgaristan'ın gelişmekte olan bir kentidir. Terken Hatun Camii Terken Hatun Camii BaÄŸdat'ta bulunurdu. Büyük Selçuklu hükümdarı Sultan Melikşah'ın eşi Terken Hatun'un Bağdat'ta kaldığı yıllarda yaptırdığı ve kendi adıyla anılan camii, sel taşkını sonrası yok olmuştur. TutuÅŸiye Medresesi Tutuşiye Medresesi, Bağdat'ta Alp Arslan'ın oğlu Emir Tutuş için kölelerinden Humar Tigin tarafından 1090'da yaptırılan medrese. Zamanla harap olan medresenin yerine 1599'da Vezir Küçük Hasan Paşa Camii yapılmıştır. Sultan MelikÅŸah Camii Sultan Melikşah Camii, Bağdat'ta yapılmış bir camidir. Sultan ve Medine Camii adıyla bilinen yapı, Halife Sarayı yanında, Eşrefin rasathanesi yerinde Büyük Selçuklu Hükümdarı Melikşah adına 1092'de yapımına başlanmış, Mehmed Tapar'ın emriyle 1117'de tamamlanmıştır. Camide kullanılan tuğla malzeme Samerra'dan getirilmiştir. Binanın yapımına Bağdat şahnası Mücahideddin Bihruz ile Bağdat kadısı Ebubekir eş-Şâmî nezaret etmişlerdir. Bu camiden günümüze hiçbir iz kalmamıştır. Medine Camii Sultan Camii Sliven (il) Sliven ili(Bulgarca: Област Сливен / Oblast Sliven), Bulgaristan'ın ortasında yer alan bir ildir. İlin merkezi Sliven'dir. 3.544 km² yüzölçümüne sahip ilin nüfusu 218.474 kişidir. İslimiye İlinin 4 belediyesi vardır.İl sınırları içinde Bulgarlar,Türkler ve Çingeneler yaşar. Şumnu ili ( trl: "Oblast Šumen") Bulgaristan'ın Kuzeydoğusunda yer alan bir ildir. İlin merkezi Şumnu'dur. 3 390,2 km² yüzölçümüne sahip ilin nüfusu 205 198 kişidir. Şumnu İlinin 10 belediyesi vardır.Şumnu ilinden İkinci Balkan Savaşı'ndan sonra Türkiye'ye önemli bir göç başlamıştır. Silistre (il) Silistre ili (Bulgarca: Област Силистра / Oblast Silistra), Bulgaristan'ın kuzeydoğusunda yer alan bir ildir. İlin merkezi Silistre'dir. 2.846 km² yüzölçümüne sahip ilin nüfusu 142.000 kişidir. Silistre ilinin 7 belediyesi vardır. Smolyan (il) Smolyan ili ( trl: Oblast Smoljan ), Bulgaristan'ın güneyinde yer alan ve Yunanistan ile sınırı olan bir ildir. İlin merkezi Smolyan'dır. 3.193 km² yüzölçümüne sahip ilin nüfusu 140.066 kişidir. 10 belediyesi olan ilde çok sayıda Pomak ve Türk yaşamaktadır. Samarra Samarra (), Irak'ta Bağdat'a 125 km kuzeyinde bir şehir. Burası önceki adı ""Deyrü’n -Âdî"" olan ve Sasaniler zamanında kurulan eski bir yerleşim yeridir. Sekizinci Abbasi Halifesi Mu’tasım tarafından, Deyr halkın'dan topraklarını 4000 dinar karşılığında satın alınmış ve Şehir 836 tarihinde Abbasi ordusundaki Türkî memlûk birlikleri için Sâmerrâ adıyla kuruldu. 836'daki nüfusu 35.000 iken bugün 200 binin üzerindedir. El-Me’mûn zamanın başlayan ılımlı tavır, islamiyetin yayılmasını hızlandırmasının yanında sefirler vasıtasıyla hediye ve mükafatlar ile yerli aileler kendilerine bağlanıyordu. süreç, el-mutasım zamanında daha sıkı devam ettirildi. türki sahalarda yaşayan türkler halifenin hassa ordusuna alınıyordu. ordunun ikamet edebileceği yer olarak samarra seçilmiştir. türkistan da aynı oranda islamlaşmaya başlamış, 200 bin çadır halkı toplu şekilde islamiyete geçmişlerdir. Abbasi başkenti, Halife el-Mutasım tarafından Bağdat'tan Samarra'ya taşınmıştır. Samarra 892 yılına kadar İslam dünyasının merkezi oldu. El-Mu'tasım'ın halefi Vasık döneminde şehir ticaret merkezi haline getirildi. Spiral şeklindeki minaresiyle meşhur Samarra Ulu Camisi inşa edildi. Mutemid döneminde Türk yöneticilerin baskısı arttı ve 892 yılında Mutezid halife olduğunda, hilafet merkezi yeniden Bağdat'a taşındı. Arap bilim adamı El-Cahiz "Menâkıb Cünd el-Hilafe ve Fuza'il el Etrak" ("Hilafet Ordusunun Menkıbeleri ve Türklerin Faziletleri") adlı eserini Mütevekkil'in hilafeti döneminde Samarra'nın merkez olduğu yıllarda, Mütevekkil'in hilafeti döneminde kaleme almıştır. Bu kitap, o dönemden itibaren Memlûk anlayışında değişimin başladığını göstermektedir. Katı müslümanların doğru yoldan kopmuş saymalarıyla birlikte sünnilik tarafından dinden çıkma sayılmayan Mutezile mezhebine mensup olan el-Cahiz kitabında, artık İslamı korumayı üstlenenin ırk ayrımı ile değerlendirilmesinin doğru olmadığını savunur. Kitapta Türkler, özellikle savaş yetenekleriyle öne çıkarılır. Varna (il) Varna ili ( trl: Oblast Varna), Bulgaristan'ın kuzeydoğusunda, Karadeniz'e sahili olan bir ildir. İlin merkezi Varna'dır. 3.818 km² yüzölçümüne sahip ilin nüfusu 462.013 kişidir. Varna ilinin 12 belediyesi vardır. Bulgaristan,'ın en gözde turizm şehri olan Varna nüfusu, her yaz konuk ettiği yerli ve yabancı turist sâyesinde yaz dışındaki nüfusun 4 katını geçmektedir. Bu sayede turizmin gözdesi olan Varna aynı zamanda Bulgaristan'ın en pahalı ve Sofya'dan sonra en büyük şehridir. Varna'da toplam 6 adet üniversite bulunmakta ve bu üniversiteler birçok yabancı öğrenciye ev sahipliği yapmaktadır. Aynı zamanda Bulgaristan Askeri Denizcilik Akademisi, Bulgaristan Bilim Merkezi'ne bağlı olan gemi hidrodinamik enstitüsü, okeloji enstitüsü de Varna'da bulunmaktadır. Bu sayede şehrin gelir kaynağı turizm sektörü, üniversiteler ve gemi inşa sanayiidir. Şehir Türk tarihine II. Murad komutasındaki Osmanlı ordusunun 1444 yılında Macaristan ve Lehistan Krallıklarının başını çektiği Haçlı Ordusu'na karşı zafer kazandığı Varna Muharebesi ile geçmiştir. 1389'da Türk egemenliğine giren vilayet 1878 yılında Berlin Antlaşması ile özerklik kazanan Bulgaristan Prensliği'nin topraklarına katıldı. Bu devletin 1908 yılında bağımsızlığını ilan etmesiyle tamamen Türk egemenliğinden çıktı. Gazi, Develi Kayseri İli Develi İlçesine bağlı bulunan Kasabamız, Develi'ye 18 km. uzaklıktadır. Gazi, Develi'nin bir beldesidir. Kasabanın kurucusu Türkmen aşireti olarak söylense de başka bir rivayete göre mahallenin geçmişinin Suriye göçmeni Lekvanik aşiretine dayandırılmaktadır. Ancak Lekvanik (rivayet: Lek-Vanik ya da Lervanik) aşireti hakkında kaynaklar ihtilaflı bilgiler sağlamaktadır. Kimi kaynaklar Çorum-Kürt kökenli derken kimi kaynaklarda Suriye-Türkmen boyu olarak nitelemektedir. Görüşlerden birine göre Türkmen aşireti zorunlu olarak Osmanlı zamanında Halep ilinde bulunan Rakka mevkiinde iskân edilmiş, bunlardan ayrılan bir aile de Gazi Köy'ü kurmuştur. Kasabanın kurucularından olan Türkmen Aşiret Reislerinden birisinin adının Gazi olduğu ve Gazi ismini bu şahıstan aldığı söylenmektedir. Kuruluş tarihi ise 1703 ile 1710 arasıdır. Kasaba, 1989 yılına kadar köy iken 1989 tarihinden sonra Belediye olmuştur. Cebren ve hile ile kasaba unvanı seçim dönemlerinde yapılan çalışmalar sonucu muhafaza edilmiş olsa da, 2013 yılında çıkan Belediyeler kanunu ile tekrar köy sınıfına geçiş olmuştur. Köy, tarihi boyunca çevre köyler tarafından bilinmiş ve köy halkı büyük şehirlerde yaptıkları işler ile kendilerinden söz ettirmiştir. Köy nüfusu geçmiş yıllarda Büyük Şehirlere verdiği göçler sonucu İstanbul, Ankara gibi büyük şehirlerde büyük kitlelere sahip olmuştur. Şehirlere göç eden mahalle nüfusu mahalleden ilk çıkan kişinin mesleğini takip etmiştir. Bu nedenle şehirde yaşayan Gazi Köylüler ağırlıklı olarak Fayans, İnşaat, Boya-Badana veya Parkeci olarak geçimlerini sağlamaktadırlar. Bu örnekten yola çıkarak, sürü psikolojisi sonucuna varmak söz konusu olabilir. Kasabada, 2000 yılının resmi nüfus sayım verilerine göre 3.546 kişi yaşamaktadır ve 2004'te seçmen sayısı 1.706 dır. Göç, nüfusu azaltmıştır. Kasabada 511 hane vardır. Kasabamızda İlköğretim Okulu vardır. Sağlık Ocağımız vardır. S.S. Toprak Sulama Kooperatifi ve S.S. Tarımsal Kalkınma Kooperatifi bulunmaktadır. Kasabamızda 3 Mahalle Bulunmaktadır: Cumhuriyet Mahallesi, Yeni Mahalle ve Merkez Mahalle. Christina Aguilera Christina María Aguilera (d. 18 Aralık 1980, New York), Amerikalı pop, gospel, caz ve R&B müzisyeni ve söz yazarıdır. Christina Aguilera ilk Star Search'da programında yarışmacı olarak görüldü. Daha sonra 1993-1994 yıllarında Disney Channel'ın The New Mickey Mouse Club serisinde bulundu. Aguilera,Mulan filmi için kaydettiği Reflection şarkısından sonra RCA Records ile anlaşma imzaladı. Aguilera,Billboard Hot 100 listesinde 3 şarkısının birinci olduğu Christina Aguilera (albüm) albümünü yayınlayarak büyük ün kazandı. 2001 yılında ilk albümünün İspanyolca versiyonu olan Mi Reflejo'yu yayınladı. 2002 yılında anlaşmalı olduğu yerden ayrıldıktan sonra Stripped albümünü yayınladı. Stripped albümündeki Beautiful şarkısı ona inanılmaz ticari kazanç sağladı. 2006 yılında da soul, caz müzik özellikleri barındıran Back to Basics albümünü yayınladı. 2010 yılında da Bionic albümünü 2012 yılında ise Lotus albümünü yayınladı. 5 Grammy, 1 de Latin Grammy ödülüne sahiptir. Tüm dünyada sadece albümleri 50 milyondan fazla satmıştır. Rolling Stone şirketinin yaptığı araştırmaya göre tüm zamanların en iyi 100 şarkıcıdan biri olup bu şarkıcılardan 30 yaş altındaki tek şarkıcıdır. Christina Aguilera, 18 Aralık 1980’de Staten Island, New York’ta dünyaya geldi. Annesi Shelly Loraine Fidler bir İspanyolca öğretmeni, babası Ekvador doğumlu Fausto Wager Xavier Aguilera ise orduda cerrahtı. İkisi de katolikti. Annesi 20, babası 32 yaşındayken evlendiler. Ailesi, Aguilera 6 yaşındayken boşandı ve annesi, Christina ve kardeşi Rachel’I alıp annesinin yanına, Pennsylvania’ya taşındı. Babası Fausto, hem fiziksel hem de duygusal açıdan saldırgan biriydi. Aguilera babasının bu tutumunun şarkılarına açıkça yansıdığını söylemiştir. Şarkıcının annesi daha sonra bir sağlık görevlisi olan Jim Kearns’le evlendi. Christina'nın müzikal gücünü keşfeden büyükannesi olmuştur. Aguilera zaten küçüklüğünden beri şarkıcı olmak istiyordu. Çocukluğundan beri Billie Holiday, Janet Jackson, Mariah Carey, Aretha Franklin, Barbra Streisand gibi isimlere hayrandı. Christina, sahnelere 6 yaşında iken okuldaki yetenek yarışmalarına katılarak başladı. Birçok yetenek yarışmasına katıldı ve her seferinde birinci oldu. Bir süre sonra “büyük sesli küçük kız” olarak medyanın da ilgi odağı olmaya başladı. Onunla yarışacağını öğrenen diğer yarışmacılar geri çekiliyorlardı, onu kıskanıyorlardı. Hatta soyunma odasında saldırıya uğradı ve evlerinin önünde duran arabalarının lastikleri patlatıldı. Şiddet olaylarının tırmanması üzerine aile başka bir yere taşınmaya karar verdi.1990 yılında 'Star Search' yarışmasına katılmış ve yarışmada Etta James'in "A Sunday Kind of Love" parçasını okuyarak 2. olmuştur. Hemen ardından bir televizyon kanalında yayınlanan “Wake Up With Larry Richert” adlı programda aynı şarkıyı seslendirdi. İnsanlar onu “20 yaşındaki biri gibi şarkı söyleyebilen 10 yaşındaki kız” olarak tanımaya başladı.Pittsburgh’de geçirdiği yıllarda Aguilera birçok kez hokey, futbol ve beyzbol maçlarından önce sahaya çıkıp “The Star-Spangled Banner” adlı şarkıyı söyledi. 12 yaşında ise içlerinde Britney Spears, Justin Timberlake gibi ünlülerin de yer aldığı The New Mickey Mouse Club'a katılmıştır. Burada da insanlar onu bu yaşta "Diva" olarak çağırmışlardır.1994 yılında bu gösterinin sona ermesinin ardından sanatçı demolar kaydetmeye başladı. 2 yıl sonra kendi müzik kariyerine Japon sanatçı Keizo Nakanishi ile yaptığı "All I Wanna Do" ile başlamıştır.1998 yılının başlarında evinin banyosunda Whitney Houston’ın “Run To You” adlı şarkısını söylerken bunu eski bir teybe kaydetti. Bunun keşfedilmesi üzerine 1998 yılında Disney animasyonu olan Mulan adlı filmde “Reflection” adlı şarkıyı söylemek için seçilen kişi oldu. Bu kaydın hemen ardından, RCA Records adlı şirket Aguilera’yla bir sözleşme imzalamaya karar verdi. “Reflection”, single listelerinde çok üst sıralara tırmandı, hatta aynı yıl “En İyi Orijinal Şarkı” dalında Altın Küre’ye aday oldu. Christina debut albümü olan "Christina Aguilera"'yı 24 Ağustos 1999’da Amerika’da piyasaya sürüldü.“Top 200” listelerinin ve Kanada müzik listelerinin bir numarasına yerleşti, sadece Amerika’da sekiz milyondan fazla sattı. Albümdeki "Genie in a Bottle" onun bu müzik dünyasına adım atmasını sağlayan şarkı olmuştur. "What a Girl Wants" ile de 1 numaraya yükselerek 2 hafta boyunca 1 numaradan inmemiştir. "Come on Over Baby" hiti de Christina'nın müzik dünyasında gelip geçici bir sanatçı olmadığını kanıtlamıştır. Albümün ilk şarkıları ilk 5'te yerinin almıştır. Böylece 2000 yılında “Yılın En İyi Yeni Sanatçısı” Grammy'sini kolayca göğüslemiştir. Bu albüm 17 milyondan fazla satmıştır.Aguilera birçok yerde sadece piyano eşliğinde şarkılar söylüyordu çünkü sesinin gücünü herkese kanıtlamak istiyordu. Aynı yılın en son gecesi MTV’nin yeni yıl partisinde yer aldı. 12 Eylül 2000 yılında Christina Aguilera albümünün İspanyolcası denebilecek bir albüm olan Mi Reflejo'yu çıkararak o sene Latin müziği etkisine katkı sağlamıştır. Albümde Christina Aguilera albümünün hit şarkıları olan 'Genie in a bottle' - 'Genio Atrapado', 'Come on over' - 'Ven Conmigo', 'What a girl wants' - 'Una Mujer' gibi ispanyolcaları yapılmıştır. Bunların yanı sıra albümde El Beso Del Final, Contigo En La Distancia, Cuando No Es Contigo ve Falsas Esperanzas gibi yeni şarkıları da bulunuyordu.Latin albüm listelerinde bir numaraya çıkan bu çalışma, 2001 yılında “En İyi Pop Albümü” dalında Latin Grammy Ödülü’ne layık görüldü. Dünyada 3 milyon adet sattı.24 Ekim 2000’de “My Kind Of Christmas” adındaki albümü lisetelerde 28. sıraya kadar yükseldi. 2001 de ise Ricky Martin ile birlikte "Nobody Wants to be Lonely" düetini yaparak Billboard listelerinde 11 numaraya Dünya listesinde ise 1 numaraya yükselmiştir. Ayrıca “Moulin Rouge” filminin müziklerini içeren albüm için 1975 tarihli “Lady Marmalade” şarkısının yeniden yorumlanmasına karar verildi. Aguilera, Lil' Kim, Mýa ve Pink bu şarkıyı seslendiren sanatçılardı. Parça 5 hafta boyunca 1 numarada kaldı ve dört sanatçıya da “Pop Dalında En İyi İşbirliği” Grammy Ödülü’nü kazandırdı. Aynı yıl, müzik marketlerde Aguilera’nın 15 yıl önce kaydettiği demolardan biri olan “Just Be Free” ortaya çıktı. RCA Records bunu keşfedince Christina’nın hayranlarına şirketten habersiz ortaya çıkan bu demoyu satın almamalarını söyledi. Birkaç ay sonra Warlock Records adlı şirket bu demoyu da içeren bir albüm satışa sununca, Aguilera bu şirketi haksız rekabet yaptığı gerekçesiyle mahkemeye verdi. Daha sonra iki taraf albümün çıkması için bir anlaşmaya vardı. Ağustos 2001’de çıkan albümün üstünde sanatçının 15 yaşında çekilmiş bir resmi vardı. Albüm 1 milyon üstünde satış yakalamıştır. Aguilera son albümünden ve şirketinin onun için yarattığı imajdan fazla tatmin olmamıştı. O sıralarda sanatçı, birden ortaya çıkan ve çabuk sönmesi muhtemel biri gibi pazarlanıyordu çünkü yaptığı müzik türünün trendleri bunu gerektiriyordu. Bu yüzden Aguilera bir sonraki albümünün hem müzik hem de sözler bakımından çok daha derin olacağını açıkladı. Duyduğu rahatsızlık yüzünden de bağlı olduğu şirketle yaptığı kontratın iptali için bir dava açtı. Ekim 2000’de açılan bu davanın nedeni “sanatçının profesyonel müzik hayatına haksız ve uygunsuz müdahale” idi. Dava sona erdikten sonra sanatçının yeni manajeri Irving Azoff oldu. Böylece pazarlama stratejileri de, müziği de değişmeye başladı. 29 Ekim 2002 yılına gelindiğinde ise Christina Christina Aguilera albümünden çok farklı olan Stripped'ı yayınladı. Bu albümle Christina kendisinin aslında önceden dinlediğimiz Christina'dan çok farklı olduğunu öne sürdü.Listelerde 2 numaraya kadar yükseldi. Albümdeki şarkıların çoğunda sanatçının parmağı vardı ayrıca blues, pop rock, caz, soul gibi birçok müzik türünden esintiler barındırıyordu. Bu albümle birlikte yaratılan seksi imajı, şarkıcının vokal gücünün gözden kaçmasına neden olmuştu. Rolling Stone, Maxim gibi dergilere yarı çıplak pozlar vermişti ve yeni imajının gerçek kişiliğini, karanlık taraflarını daha iyi yansıttığına inanıyordu. Ancak bu yeni imaj Amerika’da fazla tutulmadı. Albümün çıkış singleı "Dirrty" ile birçok kişi tarafından dışlanıp küçük görülürken birçok kişi tarafından da tam bir diva olarak adlandırılıyordu.Şarkı MTV’de çok tutuldu ancak Amerika listelerde aynı başarıyı gösteremedi. Şarkı İngiltere'de 1 numara olarak Christina,İngiltere'de 1 numaraya ulaşan bir single daha elde etmiş oldu. 'Dirrty'nin ardından Christina "Beautiful"'u ikinci tekli olarak yayınladı. Tam tersine Dirrty de onu aşağılayanlar bu şarkıyla onu daha çok anlamaya başlamışlardı. Şarkı birçok ülkede 1 numaraya yükseldi. Bunların ardından rock soundlu ancak pop tarzında "Fighter" şarkısıyla birçok kişi tarafından tam olarak benimsendi ve albüm satışlarını 3'e katladı. Ne kadar listelerde çok yükselemese de Christina'nın en çok beğenilen şarkılarından biri oldu. Fighter'ın ardından ise kadınları da kendi safına çektiği "Can't Hold Us Down"'u yayınladı. Son olarak ise genç kızların kendilerine güvenmesini öğütleyen "The Voice Within'" parçasıyla Stripped albümünü iyi bir satış grafiğiyle tamamladı.Albüm, 2004 yılına kadar lisetelerde kalmayı başardı ve tüm dünyada 12 milyondan fazla sattı. Bu sırada yeni parlayan Kelly Clarkson’ın “Miss Independent” adlı şarkısı da Aguilera tarafından yazılmıştı. 2003 yılında ise tüm zamanların en iyi konser iş birliğinde Justin Timberlake ile birlikte 'Justified & Stripped' konserlerine çıktı.Bu konser Rolling Stone dergisi tarafından yılın en iyi konseri seçildi.Konser aksaklıklar tarafından yarıda kesilince Christina sadece 'Stripped Tour' adıyla devam etmiştir. Bunun yanı sıra Christina 2003 Mtv Avrupa Müzik Ödüllerinin de sunuculuğunu yaptı. Ayrıca 2003 yılında tüm dünyada yankı uyandıran diğer bir olay, MTV Video Müzik Ödülleri’nde gerçekleşti. Aguilera, sahnede Britney Spears’la birlikte Madonna’ya eşlik ederken bir sahnede onunla öpüştü. 2004’ün ortalarında başlaması planlanan başka bir turne, Aguilera’nın ses tellerinden rahatsızlanmasından dolayı iptal edildi. Gazeteler bu turun iptalinin nedeninin aslında düşük seyreden bilet satışlarının ve ilgisizliğin olduğunu ileri sürdü ancak sanatçı bunu inkar etti.2004 yılında bir dergide çıkan bir haberde, Aguilera’nın biseksüel olduğunu iddia edildi. Buna kanıt olarak da sanatçının bir röportajında yer alan “Kadınlara baktığımda, erkeklere baktığım zamankinden daha iyi hissediyorum ve cinselliği keşfetmek için kadınlarla birlikte olmak da dahil her şeyi yapabilirim” sözleriydi. Aguilera, 2004 yılında daha olgun bir imaj edindi. Mercedes-Benz markasının reklamlarındaki yeni yüz oldu ve bu marka için “Hello” isimli bir jingle yaptı. Hemen arkasından saçını kısa kestirip sarıya boyattı. 2004 yılı Birleşik Devletler Başkanlık Seçimleri yaklaşırken, Aguilera reklam panolarında görünmeye başladı. Reklamda ağzı dikilmişti. Bu kampanyanın adı “Declare Yourself”ti ve Amerikan halkını seçimlerde oy kullanmaya teşvik ediyordu. Aynı zaman diliminde sanatçı Oprah Winfrey’in programına bu konunun önemini tartışmak için katıldı. 2004 yazında Aguilera iki single çıkarttı. Birincisi “Shark Tale” filminin saundtracki olan, Missy Elliott’la kaydettiği “Car Wash” adlı bir single'dı. Ikincisi ise Nelly’ye eşlik ettiği “Tilt Ya Head Back”ti. Listelerde büyük başarılar gösteremeselerde Aguilera'nın bilindik şarkılarından oldular.Aynı yılın kasım ayında şarkıcının ilk DVD konser kaydı olan “Stripped Live In The UK” çıktı. Aralık ayında ise sanatçı, sadece Avrupa’nın birkaç ülkesinde bulunabilen “Xpose” adlı bir parfüm piyasaya sürdü. Ağustos 2005’te Aguilera, Herbie Hancock’la “A Song For You” adlı şarkı için iş birliği yaptı. Her iki sanatçı da bu çalışmayla “Pop Dalında En İyi İşbirliği” Grammy Ödülü’ne aday oldu. 2002'de birlikte olmaya başladığı Jordan Bratman ile Şubat 2005’te nişanlanıp, 19 Kasım 2005’te Napa Valley’de evlendi. 2006 başlarında Andrea Bocelli ile “Somos Novios”da düet yaptı. Westlife ve Diana Ross gibi isimlerle “Unite Of Stars” ve Nelson Mandela Çocuk Fonu gibi yardım amaçlı gecelerde şarkı söyleyerek bağışlara katkıda bulundu. Mart 2006’da Aguilera telefon şirketi Orange ile Sony Ericsson’ın tanıtımını yapmak için anlaştı. 2006 Dünya Kupası’nda yayınlanan Pepsi reklamında da rol aldı. Mayıs ayında ise GQ adlı dergide Marilyn Monroe’ya benzetilmiş haliyle poz verdi. Ayrıca Disney'in 50 yıl kutlamasında 'When You Wish upon a Star'ı söylemiştir. 15 Ağustos 2006 tarihinde tüm dünya ile aynı anda Türkiye'de de satışa sunulan "Back to Basics" albümü eleştirmenlerden şu ana kadar alamadığı en iyi yorumları topladı. Albüm Amerika ve İngiltere albüm listelerine 1 numaradan giriş yaptı. İlk teklisİ "Ain't No Other Man" ile Amerika'da altı İngiltere'de iki numaraya kadar yükseldi. 2. klibi albümün en iyi baladlarından olan "Hurt"'e Floria Sigimondi ile ortak yönetmelik yaparak sirk temalı bir klip yapıldı. P.Diddy'nin albümünde Christina ile olan düeti "Tell Me" parçasının klibi de Hurt klibi ile aynı zamanda yayınlandı. "Tell Me" parçası Türkiye'nin Billboard listesinde 2 numaraya kadar yükseldi. 17 Kasım'da da Christina'nın "Back to Basics" albümünün dünya turu başladı. Yeni teklisi ise "Candyman" oldu.The Andwers Sisters'tan etkilenerek yazdığı şarkının Klibinin yönetmenliği de Hurt klibinde de olduğu gibi Christina yardımcı yönetmenlik yaptı. Klibin yönetmeni ise Hilary Duff ve Jessica Simpson gibi isimlerle çalışmış olan Matthew Rolston'dur. Klip MVPA tarafından yılın en iyi videosu seçildi. Candyman internet üzerinden en çok indirilen video oldu. Ayrıca Candyman şarkısı da Tell Me gibi Türkiye nin en çok dinlenilen yabancı parçalar listesinde (Billboard Dergisi) 2 numaraya yükseldi. 2007 Grammy Ödüllerinde Ain't No Other Man şarkısıyla 'En iyi Pop Vokal Bayan' ve Back to Basics albümüyle de 'En iyi Pop vokal Albüm' dallarında aday oldu. Bu adaylıklardan 'En iyi Pop Vokal Bayan' ödülünü alarak grammy sayısını 4'e yükseltti. Ayrıca bu ödül gecesinde James Brown'un 'It's a Mans World' parçası ile gosterdiği performans ile 50 yıldır yapılan Grammy ödül gecelerinin en iyi 3. performansı seçilmiştir.Ayrıca Emmy ödüllerinde Tony Bennett'la "Steppin' Out With My Baby" adlı şarkıyı söyleyerek törende büyük alkış almıştır. Back To Basics Dunya Turu kapsamında Avrupa, Amerika, Asya ve Avustralya kıtalarında birçok konser verdi tüm konserlerinin biletleri %100 satıldı ve bu turneden elde ettiği kazanç 100 milyon dolar oldu.2007 senesinde Forbes Dergisinde yapılan bir araştırmada 60 milyon dolarla 19.zengin kişi seçildi.Ayrıca Slow Down Baby" teklisi sadece Avustralya'da satışa sunulmasına rağmen Avustralya listelerine 21 numaradan giriş yapmayı başardı.Oh Mother teklisi ise Avrupa ülkelerinde yayınlandı. 2008'de "Max Liron" adında bir oğlu oldu. Oğlunun adına "Save Me From Myself" şarkısının klibini yayınladı. Klipte düğün görüntüleri yer almıştır.Ayrıca geçen sene 100 milyon dolar elde ettiği turnesinin DVD'si olan 'ı yayınlar.Bir de The Rolling Stones Grubuyla gerçekleştirdiği "Live With Me" düeti grubun uzun kariyerinin anlatıldığı Shine a Light belgeselinin DVD karşılığında giriş konseri olarak sunulur. Christina'nın 19 Eylül 2008'de "Keeps Gettin Better " Teklisi yayınlandı.Tekli Billboard'da 7 numaraya kadar yükselebilmiştir.Teklinin ardından gelen olan albüm Greatest Hits şeklinde bir albüm oldu. adını taşıyan albüm Christina'nın 10 yıl boyunca çıkardığı hit parçalardan oluşmuştur.Albümde bazı eski Christina şarkılarının yeni versiyonları da bulunmaktadır.Ayrıca albümde bir de Dynamite adlı bir yeni şarkı daha vardır.Şarkı tekli olarak yayınlanmıştır.Fakat bütün klip iddialarına karşı klip çekilmemiştir.Christina bunun için "Şarkı Bir Hataydı!" yorumunu yapmıştır.Ayrıca albümün yeni albümün tarzına benzediğini söylemiştir.2008 MTV Video Music Awards'ta Kepps Gettin Better performansıyla göz doldurmuştur.Ayrıca The Spirit film saundtrack'i için Fallin in Love Again adlı bir cover parça piyasaya çıkmıştır.2009'u ise yardım kampanyaları ve yeni albüm hazırlığıyla geçirmiştir.Ayrıca Burlesque adlı bir filmde oynayacağını onaylamıştır. Christina Albüm için 2008'den itibaren çalışmaya başlamıştır.Albüm'ün bir göstergesi olarak Keeps Gettin Better'ı yayınlamıştır.Ayrıca albüm için bir röportajında "Kısa ama güzel olacak" yorumunda bulunmuştur.2008,2009 seneleri içinde albümde çalışacak isimler ve albümle ilgili küçük ipuçları gelmiştir.Hatta albümün Light & Darkness olacağı yazılmıştır.Albümde çalışağı kesin isimlerden Sia,Goldfrapp ve Ladytron albüm ile ilgili bloglarında ipuçları vermişlerdir.Son olarak albümün isminin Bionic olacağı kesinlenmiştir.Ardından şarkı isimleri gelmiştir.İlk single olarak düşünülen sonradan değiştirilen Glam adlı parça için Christina "90'lardaki Madonna'nın Vogue şarkısını andırıyor" yorumunu yapmıştır.Bionic şarkısı albümle aynı ismi taşımaktadır.Listen Up ise makyaj yapmayı seven bir kızı anlatmaktadır.Lullaby ise Christina ve Sia tarafından oğlu Max'e yazılmıştır.Albüm dışında Burlesque adlı filminin çekimleri başlamıştır.Ayrıca Russell Brand ile birlikte Get Me to the Greek'de küçük bir rolde kendisini oynamıştır.2010 Golden Globes'ta da Cher ile birlikte sunuculuk yapmıştır.Haiti için umut konserleri için albümden bir parça olan Lift Me Up'ı seslendirmiştir. Mart ayında ilk single'ın "Not Myself Tonight" olacağı belirtilmiştir.Klip kanallarda yayınlanmaya başlandığında ve Christina Aguilera bu klibin onun en seksi klibi olduğu yorumunu yapmıştır.Ancak Not Myself Tonight'ın Christina için kötü etkileri olmuştur. En büyük eleştiri ise Lady Gaga'yı taklit etmesidir. Aguilera, daha önce "Lady Gaga'yı taklit ediyor musunuz?" sorusuna "Bahsettiğiniz kişi kadın mı erkek mi onu bile bilmiyorum" şeklinde cevap vermiştir. 8 Haziran 2010 tarihinde çıkan Bionic albümü ilk haftasında 110,000 kopya satarak Christina'nın en düşük albüm satışı olmuştur. Albüm bugüne kadar Amerika'da sadece 330,000 kopya satmıştır. Aguilera albüm için 2010 yılının yazında bir turneye çıkması planlamıştır, fakat "yetersiz prova zamanı" olduğu için iptal edilmiştir. You Lost Me albümden çıkan ikinci tekli olarak 22 Temmuz 2010 tarihinde yayınlanmıştır. Büyük bir başarı elde edemeyen ve listelerde alt sıralarda yer alan You Lost Me ile Christina Bionic devrini kapattığını duyurmuştur. 12 Ekim 2010 tarihinde, Aguilera Bratman ile çıkan ayrılık haberlerini doğruladı ve şunları söyledi: "Jordan'la ayrılmamıza rağmen, oğlumuz Max'e bağlılığımız her zaman olduğu kadar çok.". Aguilera, 14 Ekim 2010 tarihinde Bratman'a boşanma davası açtı. Tam ayrılık tarihi 11 Eylül 2010'dir. 7 Aralık 2010 tarihinde çıkan T.I.'n "No Mercy" adlı yeni albümünde Christina Castle Walls adlı şarkıda eşlik etti ve T.I. albümün yeni teklisinin Castle Walls olacağını açıklamıştır. 2011 Golden Globe Ödüllerin'de Burlesque filmiyle "En İyi Original Şarkı" dalında Cher ile adaylık gösterdi. Christina, Bound to You adlı balladıyla adaylığını koyarken, Cher ise You Haven't Seen the Last of Me ile adaylık gösterdi. Ancak ödülü Cher kazandı. Ayrıca Burlesque filmi ödüllerde En İyi Komedi veya Müzikal Filmi dalında aday gösterildi. Burlesque tek adaylık koyduğu dalda ödülü kazandı. Ocak 2011'de, Aguilera yeni albüm çalışmalarını hızlandıracağını açıkladı. Yeni albümün tarzı için kayıtlar dinleyen Aguilera, albümün rock tarzında olabileceğini söyledi. The Voice'un ikinci sezonu 46. Super Bowl'dan sonra prömiyerini yaptı. Aguilera, on yıldan sonra ilk kez filmle aynı adı taşıyan "Casa de Mi Padre" adında bir parça kaydetmiştir. Aguilera, Live with Regis and Kelly'ye konuk olduğunda yeni bir stüdyo albümü için kayıtlara başladığını açıklamıştır. Albüm için bir çıkış tarihi açıklanmamıştır fakat 2012'de çıkması bekleniyordur. Aguilera'nın yeni albümden çıkan ilk teklisi Eylül'de çıkması bekleniyordur ve prodüktörlüğü Max Martin ve Shellback tarafından yapılmıştır. Aguilera, Rolling Stone dergisine ilk teklisinin adının "Your Body" olacağını doğrulamıştır. Albümün kapak fotoğraflarının çekimi 16 Ağustos 2012 tarihinde, "Your Body"'nin klip çekimleri ise 20-21 Ağustos 2012 tarihleri arasında yapılmıştır. "Your Body"'nin demo versiyonu 23 Ağustos 2012 tarihinde internete sızmıştır. Eylül 12 2012 tarihinde, Aguilera Twitter aracılığıyla bir Soru/Cevap yapmıştır ve "Your Body"'nin 14 Eylül'de çıkacağını doğrulamıştır. Ayrıca yedinci stüdyo albümünün adının "Lotus" olacağını ve Kasım'da çıkacağını da açıklamıştır. Ryan Seacrest ile olan bir röportajında, Aguilera "Your Body" ve "Blank Page" adlı iki şarkının da yeni albümde yer alacağını duyurmuştur. Daha sonra ise Your Body'nin klibi 28 Eylül 2012 de yayınlanmıştır.Şarkı Hot 100'de zirve nokta olarak 34'e ulaşabilmiştir.Daha sonra ise ikinci single olarak Blake Shelton ile düeti olan Just a Fool şarkısı seçilmiştir.Şarkı Hot 100'de 71 numaraya ulaşmıştır fakat promosyonsuz olmasına rağmen satışları bir milyonu geçmiştir.Şarkı için klip çekilmemiştir.9 Kasım 2012 de albüm yayınlanmıştır ve Billboard 200'e 7 numaradan giriş yapmıştır ve böylece Christina Aguilera'nın Top 3 dışında listeye giriş yapan ilk albümü olmuştur ayrıca ilk haftasında 73.00 satış yaparak Xtina'nın en düşük ilk hafta satışı olmuştur.Toplamda ise 290,000 satarak Christina'nın en düşük albüm satışı olmuştur.Sonrasında ise Xtina The Voice'nin dördüncü sezonunda olmayacağını bunun nedeni ise Lotus albümü için promosyon yapmak istemesidir.2013 Ocak ayında ise PitbullMusic sitesi tarafından yapılan habere göre Pitbull'un yeni albümünde Christina Aguilera ile düet yaptığı bir şarkı bulunuyordu ve daha sonra şarkının isminin Fell This Moment olduğu öğrenilmiştir.Şarkı Billboard'da ilk 10' a girebilmiştir.Sonrasında Meksikalı şarkıcı Alejandro Fernández ile Hoy Tengo Ganas De Ti şarkısında eşlik etmiştir.Xtina Eylül 2013'te The Voice'nin beşinci sezonuna geri dönmüştür.Ekimde ise Açlık Oyunları: Ateşi Yakalamak filminin soundtrack'ı için We Ramain adlı bir şarkı kaydetmiştir.Bir ay sonra ise Xtina A Great Big World grubunun Say Something şarkısını keşfetmiş ve daha sonra grupla düet yapmıştır.Düetten sonra şarkı büyük bir başarı sağlamıştır ve dört milyonun üzerinde satmıştır.Ocak 2014'te ise Xtina Lady Gaga'nın Do What U Want şarkısının remix versiyonunda şarkıya eşlik etmiştir. Aguilera,sosyal medya aracılığıyla Şubat 2014'te Matthew Rutler ile nişanlandığını açıklamıştır.Sonrasında ise çiftin ilk çocuğu, Aguilera'nın ikinci çocuğu olan Summer Rain Rutler 2014 Ağustos'ta dünyaya gelmiştir.2014 Nisan'da ise Aguilera sekizinci stüdyo albümü üzerinde çalışmaya başladığını duyurmuştur.The Voice'nin altıncı ve yedinci sezonunda koçluk yapmamış ve Aguilera'nın yerini Gwen Stefani almıştır.Sekizinci sezonda ise Aguilera The Voice'e geri dönmüştür.Ocak 2015'te ise Aguilera yeni albümünde The Voice'nin koçlarından biri olan Pharrell Williams'ın olduğunu belirtmiştir.2015 Grammy Ödülleri'nde ise Aguilera, A Great Big World ile düeti olan Say Something şarkısıyla En İyi Pop/Düet Grup performansı dalında aday olmuş sonrasında ise ödülü almıştır.Nisan 2015'te ise Aguilera Nashville dizisinin 3. sezonunda,şarkıcı rolunde Jade St. John'u canlandırmıştır. Akdere, Adıyaman Akdere, Adıyaman ilinin merkez ilçesine bağlı bir köydür. 1928'den beri köy statüsünü sürdürmektedir. Köyün adı 1928 yılında Ağdere olarak geçmekteydi. Köyün; kuzeyinde Kuyulu ve Durak (Gemrik), güneyinde Fırat Nehri ve onun hemen karşı kıyısında Özgören, doğusunda Atatürk Barajı ve batısında ise, Gümüşkaya yer alır. Köy, Adıyaman il merkezine 38 km uzaklıktadır. Akpınar, Adıyaman Akpınar, Adıyaman ilinin Merkez ilçesine bağlı bucak merkezi olan bir köydür. 1928'den beri köy statüsünü sürdürmektedir. 1928'de köyün adı Ağpınar olarak bilinmekteydi. Köy, Adıyaman il merkezine 25 km uzaklıktadır. Alancık, Sincik Alancık, Adıyaman ilinin Sincik ilçesine bağlı bir köydür. Adıyaman il merkezine 78 km, Sincik ilçesine 8 km uzaklıktadır. Amerikan Rüyası Amerikan Rüyası, çok çalışma ile başarı, refah ve şöhretin yakalanabileceği fikrini savunan bir düşünce biçimi ve geleneğidir. Ancak 19. yüzyılın başından itibaren "çabuk zengin olma" fikri geliştikçe bu fikir de zayıflamaya başlamıştır. Bu fikir pek çok alanın yanı sıra Amerikan bilgisayar oyunlarına da yansımıştır. Max Payne ve GTA 4, GTA 5 gibi oyunlarda da baş karakterler Amerikan rüyasını tatmak istemiştir. Peter Pan Peter Pan İskoç roman ve oyun yazarı J. M. Barrie'nin (1860–1937) yarattığı en ünlü karakter Peter Pan'ın maceralarını konu alan çocuk kitabı. Peter Pan, büyümeyi reddeden haylaz bir çocuktur. Bitmeyen çocukluğunu, "Varolmayan Ülke" (Neverland) adındaki küçük adada, Peri arkadaşı Tinker Bell ve Kayıp Çocuklar adlı çocuk çetesiyle, maceradan maceraya atılarak Korsan Kaptan Hook ve mürettebatı'na meydan okuyarak geçirmektedir.Bu maceralarında ona Kızılderili prensesi Kaplan Lily ve Kabilesi de eşlik etmektedir. Barrie, yarattığı kahramana Peter Pan adını, tanıdığı bir çocuktan esinlenerek vermiştir. Wendy ise kendi koyduğu bir isimdir. James Barrie, “Peter Pan ya da Büyümeyen Çocuk” adı ile 1904’te sahnelenmeye başlayan oyununu 1911 yılında “Peter Pan ve Wendy” adı ile romanlaştırdı. J. M. Barrie, kitabın tüm yayın haklarını 1929 yılında bir çocuk hastanesi olan Great Ormond Street Hospital’a (G.O.S.H.) devretmesiyle çocuklara sadece hayal dünyalarında değil gerçek hayatta da destek olmaya devam etti. Dünya çocuk edebiyatının en başarılı örneklerinden biri olan "Peter Pan ve Wendy" adlı kitap dünya üzerindeki dillerin hemen hemen tamamına çevrilmiştir. Zamanla sadece "Peter Pan" adı ile yayınlanmaya başlanmıştır. Peter Pan kitabı, Kızılderililerin barbar resmedilişi nedeniyle sık sık ırkçılık suçlamalarıyla karşı karşıya kalmıştır. Ancak bazı araştırmacı ve yazarlar, kitabın yazıldığı dönemin atmosferi içerisinde değerlendirilmesi gerektiğini savunmuşlardır. Kitabın ve sinema uyarlamalarının güncel versiyonlarında bu soruna pek rastlanılmaz. Peter Pan, birçok kez sinemaya uyarlanmıştır.İlk sinema uyarlaması 1929 yılında yapılan romanın en meşhur versiyonu 1953 tarihli, Disney yapımı çizgi uyarlamasıdır. Bunu takiben birçok farklı çizgi uyarlaması yapıldı.Bunların en meşhurlarından biri Fox Kids yapımı 1989 tarihli Peter Pan & the Pirates'dır. 1991 yılında Steven Spielberg orijinal hikâyenin devamı niteliğindeki Kanca filmini çeker.2002 yılında Disney 1953 yapımı filmin devamı niteliğindeki Peter Pan: Varolmayan Ülke'de'yi çeker. 2003'te yönetmen P. J. Hogan romanın yüzüncü yılı için romanın uyarlaması olan Peter Pan'ı çeker.Disney de Peter Pan'a yeniden önem verir ve Tinkerbell'in maceralarını anlatan yeni bir animasyon serisi çeker. 2011'de de Disney Junior kanalı için Jake ve Varolmayan Ülke'nin Korsanları'nı hazırlar. Peter Pan'ın geçmişini anlatan filmler arasında en son çekilenlerden biri 2015 yapımı Pan filmidir. Akçakese, Şile Akçakese, İstanbul'un Şile ilçesine bağlı bir sahil mahallesidir. Köy İstanbul'a 60 km, Şile'ye 17 km uzaklıktadır. Bolu vilâyeti (anadolu defterleri) Kocaeli Sancağı şile kazası Akça Kilise tımarı olarak Osmanlı kayıtlarına girmiştir. Osmanlının kuruluş döneminde görev alan akıncılar sonradan tımarlı sipahi haline dönüştürülmüş ve bu şekilde bu akıncılara tımar verilerek topraklandırılmış hazır askerler olarak kalmışlardır örneğin 1690 yılına ait ve Sipâhi Süleymanın iyi hal durumunu araştıran anadolu kazaskerine mahallenin ileri gelenlerinin isim ve parmak izlerini gösterir orijinal belge osmanlı arşivindedir. Burada Akçakisan tımarı imamı Hasan imamoğullarının ve imamların bilinen en eski büyükleridir bu soy bu gün imamoğulları ve imamlar olarak yaşamaktadır. Şile çevresine yerleştirilen Türkmen aşiretlerinin lakapları kurdukları yerlere isim olmuştur. Çengiloğulları (Çengilli), Gökmenler (Gökmaslı mahallesi), Hasanoğulları (Hasanlı mahallesi), Çitaklar (Çataklı mahallesi), Karamanoğulları (Karamandere mahallesi), Yakupoğulları (Yakupku), İsaoğulları (İsaköy) gibi. Akçakese ismi, bölgeye yerleştirilen türkmen obalarına verilen tımarın adı ile eşleşmiştir osmanlı arşiv kayıtlarında 1700 lü yılların başında akçakilise tımarı olarak geçmektedir. Köy ile deniz arasında kalan ve Gâvur Harmanları isimli mevkiide bulunan beyaz renkli taşlardan inşâ edilmiş bir kilise olduğu, ilk yerleşen Türkmenler tarafından bölgenin Ak Kilise veya Akça Kilise olarak adlandırdığı ve 1401 yılından sonra ayni mânaya gelen Akça Kese isminin benimsendiği bilinmektedir. Bu arazide hâlen Rumlardan kalma büyük beyaz taşlar görülebilmektedir. Arnavutköy, Beşiktaş Arnavutköy, İstanbul Boğaziçi'nin Avrupa yakasında Beşiktaş ilçesinin sınırları içinde köklü ve tarihsel yapısı ile ünlü bir mahalledir. Arnavutköy İstanbul Boğazı'nın Avrupa yakasındaki sahilde Kuruçeşme ile Bebek arasında yer alır. Sahilden başlayan semtin tepelere doğru yükselen arka sınırı günümüzde hızla yayılmakta olan Ulus'a dayanır. Arnavutköy'ün karşısında Boğazın Anadolu yakasındaki semtlerinden Kandilli, Üsküdar ve Vaniköy bulunmaktadır. Arnavutköy denince ilk akla gelen ve otantik yapısını korumuş bir yerleşim yeridir. Osmanlı döneminde idari yönden Galata Kadılığı'na bağlı iken, Cumhuriyet döneminde Beşiktaş ilçesinde kalmıştır. Son senelerde yürütülen restorasyon çalışmaları sonucu Arnavutköy'de otantik bir yapı çehresi oluşmuş bu diğer betonerme yapılardan sıyrılarak daha çekici ve turistik bir karaktere ulaşılmış. Bunun sonucu olarak çeşitli emlakçıların da girişimleri ile emlak fiyatlarında bir patlama oldu. Polis Karakolu ve hemen yanındaki Tevfikiye Camiisi ise Helenik yapı türündedir. Televizyon modasından önce (70 yılların ortasına kadar), bugün Rum İlkokulunun arkasında bulunan bır garaj'ın yerinde 'Dayının sineması' adlı açık hava sineması vardı. Bir de bugünkü Ziraat bankası şubesinin yerinde çarşı içinde, kapalı kış sineması vardı. 1980'li yılların başında sahil yolunun güzergâhı "kazıklı yol" tabir edilen Akıntıburnu mevkiinden bugünkü K. Y. Anadolu Lisesine kavis yaparak yalıları önünden geçirildi. Arnavutköy iskelesinin yeri de değiştirildi. Yol çift şeritli olmasına karşın bir gezi yolu özelliğini kaybetmemiştir. Salı günleri halk pazarı kurulmakta. Her yıl haziran ayının ilk haftası Arnavutköy Şenlikleri yapılmaktadır. Bostancı, Kadıköy Bostancı, İstanbul'da, Kadıköy ilçesine bağlı mahalle. Kadıköy'ün doğu ucunda yer alan Bostancı, sahilden D-100 Karayolu'na doğru yaklaşık 2 kilometre boyunca uzanır. Batıda Suadiye ve Kozyatağı, kuzeyde Ataşehir'e bağlı İçerenköy ve doğuda Maltepe ilçesine bağlı olan Altıntepe ile komşudur. Ayrıca Adalar'a en yakın noktalardan biridir. Antik çağdaki adı ve burada bir yerleşme olup olmadığını gösteren herhangi bir kalıntıya rastlanmamıştır. Bostancı'nın Bizans dönemindeki Poleatikon adlı yer olduğu tahmin edilmektedir. İmparatorların Anadolu içindeki seferlerinden dönüşlerinde şehir başkanı (praefectus-eparhos) onu burada karşılardı. Bu yüzden burada ufak da olsa bir saray veya köşkün bulunduğu sanılır. Aynı yerde, 718'de Emevi kuvvetleri Konstantinopolis'i kuşattığında, İslam donanmasının bir kısmının sığındığı bir liman da bulunuyordu. İstasyonun olduğu yer çevresinde bulunan bir Bizans kilisesine ait mermer bir sütun gövdesi, 1980'li yıllara kadar istasyonun hemen arkasında duruyordu. Bağdat Caddesi'nin kenarında kablo döşemesi sırasında açılan çukurlarda da Bizans tuğlaları bulunmuştur. Turşucu Deresi'nin denize döküldüğü yerde de, çıkmalar halinde payandaları olan bir Bizans duvarı kalıntısı, derenin üstü kapatılıncaya kadar görülürdü. Poleatikon'daki limanın son kalıntıları ise, 1985-1990 arasındaki sahil yolu yapımı ve kıyı doldurması ile yok olmuştur. Osmanlı döneminde şehri Anadolu'ya bağlayan anayol Bostancı'dan geçiyordu. Bu yolun bir bölümü sonra Bağdat Caddesi olarak adlandırılmıştır. Şehrin doğu sınırını teşkil eden bu yerde, bir bostancı derbendi (karakolu) kurulmuş ve İstanbul'a giriş çıkışlar burada bostancılar tarafından kontrol edilmiştir. Semtin adı da, bu bostancı derbendinden gelmiştir. Bostancı semtinde Osmanlı dönemi boyunca önemli bir yerleşme olmamıştır. Semtin canlanması 19. yy sonlarında Bağdat demiryolunun buradan geçmesi ile başlamıştır. I. Dünya Savaşı yıllarında Cihangir yangınında evleri yanan aileler de buraya göç ederek imkânlarına göre evler veya köşkler yaptırarak yerleşmişlerdir. Suadiye'de bir plaj tesisinin kurulması ile bölgenin daha büyük canlılık kazanması sonunda, 1930'lu yılların ikinci yarısında Kadıköy tramvay hattı Bostancı'ya kadar uzatılmıştır. Çatalçeşme'ye kadar çift hat halinde olan tramvay yolu, buradan sonra terminus noktası olan çarşı ve karakol meydanına kadar tek hat halinde işlerdi. 1950'li yıllarda raylar sökülerek kaldırıldı. Buraya kadar tramvay taşımacılığının olması semtin gelişmesinde büyük rol oynamıştır. Genellikle 1930'dan itibaren, Bostancı'da kıyıda ve demiryolu çevresi ile Bağdat Caddesi etrafında iki katlı villalar yapıldığı görülür. Bunun için de eski ahşap köşklerin bahçeleri parselenmiş, binaları yıkılmıştır. Uzun yıllar yazlık sayfiye yeri olan Bostancı'da, 1980'li yıllardan itibaren bu villalar yerlerini kıyıda 4, Bağdat Caddesi'nin iki yanında 5, bunun dışında kalan yerlerde 8-10 katlı apartmanlara bırakmıştır. Anadolu Yakası'ndaki en büyük gösteri mekanlarından biri olan Bostancı Gösteri Merkezi 1991 yılında açılmıştır. 1985-1995 arasındaki kent düzenlemeleri sırasında Kadıköy-Pendik sahil yolu açılırken Bostancı Koyu ve İskelesi çevresi doldurulmuş, eski sahil lokantaları, yalılar içeride kalmış, iskele meydanının önemli bölümü açık otopark halini almış, semtin sahil kesimlerinin karakteristiği ve görünümü bütünüyle değişmiştir. Bostancı'nın en önemli tarihi eseri, bu yerleşim yerini ikiye bölen Çamaşırcı Deresi üstünde sefer ve kervan yolunun geçişini sağlayan Bostancıbaşı Derbendi Köprüsü'dür (Bostancıbaşı Köprüsü). Bostancı'da başka önemli bir eski eser ise köprünün batı ucunda ulu birkaç ağacın altında inşa edilmiş olan ve eski Bostancıbaşı Derbendi'nin yerinde herhalde Sultan II. Mahmud döneminde (1808-1839) yapılan ahşap karakol binası idi. Bağdat Caddesi ile Taşlıçeşme kavşağında, demiryolu kenarında emniyet müdürlüğü binasının yapılması ile bu tarihi karakol yıktırılmıştır. II. Mahmut Çeşmesi, 1831-32'de daha eski bir çeşmenin yerinde yaptırılmıştır. 1988'de sökülerek, karakterine uymayacak biçimde yüzü denize dönük olarak bir daha yerleştirilmiştir. Bostancı'nın önemli bir eski eseri ise Bağdat Caddesi kenarındaki Çatalçeşme'dir. İstanbul'un en eski kitabeli çeşmelerinden olan bu küçük anıt, 1947'ye doğru geriye, şimdiki yerine alınmıştır. Bostancı Camii, 19. yy sonlarında yerleşmenin başlaması ve buna bağlı olarak bölgede bir cami gereğinin duyulmasıyla ortaya çıkmıştır. O vakit çarşı olan yerde, mimar Ahmed Kemaleddin Bey'in (1870-1927) 1911 tarihli projesine göre 1913'te Evkaf Nezareti tarafından Bostancı Camii yaptırılmıştır. Haydarpaşa'dan gelen demiryolu, Bostancı'da iyice denize yaklaşır. Burada Bağdat Demiryolu İdaresi tarafından bir istasyon yapılmıştır. Belirli bir Prusya mimarisi üslubunda olan Bostancı Tren İstasyonu, bu bakımdan Bostancı'nın en eski eserleri arasında yer almaya değer bir yapıdır. Bostancı'nın Adalar ile en yakın bağlantı sağlanacak yer olması, ayrıca gerek karayolu, gerek demiryolunun birleştikleri bir noktada bulunması bakımından, buradan denizyolu ile de iletişim sağlanması uygun görülerek 1912-13'te Bostancı İskelesi yapılmıştır. Ulaşım olarak en merkezi noktalardan bir tanesidir. Deniz otobüsü ve vapur seferleri, her ekspresin durduğu Bostancı Tren İstasyonu ve Kadıköy-Kartal Metrosundaki Bostancı İstasyonu bulunmaktadır. 1930'lardan beri bu mahalleyi İETT'nin "4" adlı ring hattı Kadıköy'e bağlar. Taksim ve Kadıköy dolmuşlarının kalkış noktasıdır. Aynı şekilde Mecidiyeköy/Taksim ve Ümraniye otobüsleri de buradan kalkmaktadır. DSL filtresi DSL filtresi, bakır telefon kablosu üzerinden birlikte gelen telefon ve ADSL sinyalleri içinden telefon sinyallerini süzerek ayıran cihaz. Bir girişi ve iki çıkışı mevcuttur. Modeme bağlı uç herhangi bir filtrelemeye uğramaksızın direkt giderken telefona giden uçta bir alçak geçiren filtreleyici vardır. Line girişi telefon hattının hiçbir ek ve paralel bağlantı olmadan takılacağı giriştir. Modem ve phone olmak üzere toplamda 3 tane kablo girişi olan elektronik devre bütünüdür. Ucuz splitterlarda kablolar birkaç direnç ve elektronik elemanla paralel olarak birbirine bağlanır. Hem telefon görüşmesinde hem de internet bağlantılarında problem olmaması için trafolu splitterlar tercih edilmektedir. Edibe Subaşı Edibe Subaşı (Kutucuoğlu), (d. 1920, Elazığ - ö. 2011, İzmir) ilk Türk kadın pilotlardan birisidir. Sabiha Gökçen tarafından yetiştirilmiş olan dört kadın pilottan biridir. "(Diğerleri Nezihe Viranyalı, Yıldız Uçman ve Sahavet Karapas'tır.)" Türkiye'nin ilk kadın akrobasi pilotudur. 1920 Elazığ doğumlu Edibe Subaşı'nı Atatürk, 1937 yılında önce çıktığı Adana gezisinde ortaokul öğrencisiyken keşfetti. İlk eğitim uçuşlarını Eskişehir'de aldı. İlk uçuşunu 15 yaşında Yunanistan'a yaptı, oradan İtalya'ya geçti. Planörle havada 5 saat kalanlara verilen gümüş C brövesini alan ilk kişi oldu. Türk Hava Kuvvetleri bünyesindeki akrobasi timi Türk Yıldızları'nın mimarlarından birisi oldu. Hollanda ve ABD'de bulundu. Subaşı, 1957’de geçirdiği bir uçak kazası sonucu vücudunun büyük bir bölümü yandığı için iki yıl yatarak tedavi gördü, bu kazadan sonra emekli olarak uçuşa veda etti. Kendisi de birçok öğrenci yetiştiren Subaşı, 104 defa paraşütle atlamıştır. Subaşı, eşiyle birlikte İzmir’deki Emekli Sandığı’na ait Narlıdere Dinleme ve Bakım Evi'nde hayatını sürdürdü. Eşi Kenan Kutucuoğlu 2011 yılında vefat etti. Edibe Subaşı, pilot olmasına rağmen ilk olarak silindir makinistliğinden, mahkemeye başvurmasının ardından şoför olarak, en sonunda da minare işçiliğinden emekli edildi. Kendi ifadesiyle 500 TL maaş alıyordu. 7 Mayıs 2011 tarihinde İzmir'de huzurevinde vefat etti. Huzurevi Huzurevi; belli bir yaşın üzerinde hayatını tek başına idame ettirmekte zorlanan yaşlıların 24 saat ve yaşam boyu bakımlarının yapıldığı, sosyal bir yaşam sunan ve çoğu zaman ücretli bakım merkezidir. Pilot Pilot, hususî veya profesyonel olarak bir hava taşıtını kullanan, sevk ve idare eden kişi. Sivil veya askerî havacılık sektörlerinde çalışırlar veya hobi olarak uçuş gerçekleştirirler. Askerî pilotlar, çoğunlukla bağlı oldukları kuvvet tarafından eğitilir. Sivil pilotlar aldıkları eğitime göre hususi pilot lisansı (PPL), ticari pilot lisansı (CPL) veya havayolu nakliye pilotu lisansı (ATPL) sahibi olabilir. ATPL lisansı en kapsamlı ticarî lisans olup diğer lisansları da kapsar. Bir pilot kendi ülkesinde aldığı lisans ve derecelendirmeleri bağlı olduğu havacılık otoritelerinin izin verdiği ülkelerde kullanabilir. Güç elektroniği Güç elektroniği, elektrik gücünün statik vasıtalarla, mevcut girişinden istenen elektriksel çıkış formuna verimli bir şekilde dönüştürülmesi, kontrol edilmesi ve hazırlanması ile ilgili teknolojidir. Güç elektroniği çeviricileri elektrik enerjisinin form değiştirmesini gerektiren her yerde kullanılabilir. Bu yüzden kullanılabildikleri enerji aralığı miliwatt' lardan (örneğin cep telefonları) megawatt değerlerine (örneğin trenlere enerji sağlanması) kadar değişebilir. Klasik elektronik' te elektrik akımı ve gerilim bilgi taşımak için kullanılırken güç elektoniğinde elektriksel gücü taşımak için kullanılırlar. Bu yüzden güç elektroniğinin ana kriteri "verim" olarak tanımlanabilir. Döndürme işlem diyot, tristör ve transistör gibi yarı iletken anahtarlama elemanları tarafından gerçekleştirilir. İletişim ve sinyal-veri işleme gibi elektronik sistemlere zıt olarak, güç elektroniğinde büyük miktarlarda elektriksel güç işlenir. AC/DC dönüştürücü (doğrultucu) pek çok tüketici elektroniği cihazı (örneğin, televizyon, kişisel bilgisayarlar, pil şarj üniteleri vb.) içinde kullanılan, güç elektroniğinin en tipik cihazıdır. Güç aralığı onlarca watt' dan birkaç yüz watt' a kadar değişebilmektedir. Endüstrideki en yaygın kullanım şekli değişken hız sürücüsü olarak (VSD) endüksiyon motorlarını kontrol etmekte kullanılır. VSD' lerin güç aralığı birkaç yüz watt' dan başlayıp megawatt' lara kadar çıkabilmektedir. Güç dönüştürme sistemleri, giriş ve çıkış gücünün tipine göre sınıflandırılabilir; Verimliliğin güç elektroniği çeviricilerinde en önemli parametre olduğu göz önüne alındığında, güç elektroniği cihazlarının mümkün olduğu kadar az güç kaybına neden olmaları gerekmektedir. Bir cihazın anlık kayıp gücü, cihaz üzerindeki gerilimle üzerinden geçen akımın çarpımına eşittir (formula_1). Buradan görüleceği gibi gerilimin 0 olduğu durumda (açık durumu) ya da cihaz üzerinden akım akmazken (kapalı durumu) cihazın kayıp gücü minimumdur. Bu yüzden güç elektroniği çeviricileri açık ya da kapalı modunda çalışabilen bir ya da daha fazla cihaz etrafında tasarlanır. Bu tip bir yapı ile çevircinin girişinden verilen enerji çıkışına tetiklemeler üzerinden transfer edilir. Güç elektroniği sistemleri her türlü elektronik cihazın içinde bulunabilir. Tortum Åželalesi Tortum Şelalesi, Erzurum/Tortum Tortum Çayı'nın üzerinde oluşan Tortum Gölü'nün sonunda bulunan bir şelaledir. Tortum Şelalesi, 1700'lü yılların ortalarında bugünkü Balıklı Köyü batısında bulunan bir dağın heyelan sonucu Tortum Çayı'nın önünü kapatmasıyla oluşmuş bir şelaledir. Tortum Şelalesi, Tortum gölü'nün Tev Vadisi ile gölün kuzey ucu arasındaki heyelan kütlesini aşarak dökülmesiyle oluşmaktadır. Tortum şelalesi'nin döküldüğü akar yatağa yakın dirençli kireç taşı katmanları üzerinden geçmektedir. 22 metrelik genişlikten ve 48 metre yükseklikten düşmektedir. Düşen sular, üstte gökkuşağı, altta koca bir dev kazanı meydana getirmektedir. Ayrıca bu göl bir doğal anıttır. Erzurum'un Uzundere ilçesinde bulunmaktadır. Çevre halkı şelaleye öz Türkçe karşılığı olarak "sudökülen" demektedir. Bölgenin en önde gelen ziyaretçi kitlesini Atatürk Üniversitesi'nin Diğer bölgelerden gelen öğrencileri oluşturmaktadır. Bunun yanında Tortum Şelalesi Uluslararası Turizm'e de açık bir alandır ve yabancı turistleri de ağırlamaktadır. Tortum Şelalesi'ne 1952-1960 yılları arasında hidroelektrik santrali yapılmış ve Türkiye'nin elektrik ihtiyacına katkıda bulunmaya başlamıştır. Şelalenin bulunduğu bölgede ziyaretçiler için piknik alanı ve hemen şelalenin altına inen merdivenlerin üzerinde Demir korkuluklu İzleme Balkonu bulunmaktadır. Merdivenleri takip ederek Şelalenin altına inilebilir ve diğer taraftaki merdivenleri takip ederek yukarıya çıkılabilmektedir. Şelale bahar aylarında balkon izleyicilerini ıslatmaktadır. İzleyenlere doğa ile iç içe bir ortam yaşatan şelale özellikle doğa tutkunları için hayranlık uyandıracak görüntüler barındırmaktadır. Tortum Şelalesi bir rivayete göre izleme merdivenlerini şelale tarafından inip, elektrik santrali tarafından çıkanlarda nefes darlığı ve kalp rahatsızlıkları görülmüyormuş. Point-to-Point Protokol Bilgisayar ağlarında Point-to-Point Protokolü (Kısaca PPP, Türkçe: "Noktadan noktaya"), iki ağ geçidi arasında doğrudan bağlantı kurmaya yarayan veri köprüleme protokolüdür. PPP, bir bilgisayarı internete bağlamada kullanılan bir yöntemdir. PPP iki bilgisayar arasında seri bağlantı/arayüz ile veri bağlantısı için tasarlanmıştır, tipik bir örnek bir PC Telefon Hattı ile bir Server bağlantısıdır. Örnek olarak, Internet Servis sağlayıcınız size bir PPP bağlantı sağlar ve böylece onun sunucusu sizin isteklerinize cevap verir, onları internet ağına gönderir ve ordan gelen cevabı gene internet aracılığıyla size geri getirir. PPP Internet Protocol (IP) unu kullanır (ve diğer protokollara da uyumlu olacak şekilde tasarlanmıştır). Bu yüzden bazen TCP/IP süitinin protokolu olarak anılır. Open System Interconnection (OSI) referans modelle ilgili olarak, PPP Veri bağlantısı katmanı Layer 2 (data-link layer) servisini sağlar. Esas olarak, sizin PC nizin TCP/IP paketlerini paketleyip onları internet Server'a (paketlerin gerçekten Internet e giriş yaptığı Server) yönlendirir. Bu ağ yapısında paket kaynaktan hedefe giderken birden fazla ara makine üzerinden geçebilir. Bu tarz yapılarda birçok yön vardır. PPP farklı fiziksel medya üzerinde, (twisted pair veya optik line ya da uydu iletişimide dahil) kullanmaya uygun full-duplex yani aynı anda çift yönlü (telefon haberleşmesi full-duplex dir) bir protokoldur. Paket encapsulation için High Speed Data Link Control (HDLC) nin varyasyonunu kullanır. PPP umumiyetle daha eski Internet standardı olan Serial Line Internet Protocol (SLIP) a tercih edilir, zira PPP hem synchronous hem de asynchronous iletişimi destekler. PPP bir hattı diğer kullanıcılar ile paylaşır ve SLIP de olmayan hata tespit mekanizması PPP nin tercih edilmesinin başka bir nedenidir. Monica Geller Monica E. Geller, ABD dizisi Friends'te, Courteney Cox tarafından canlandırılan kurgusal bir karakterdir. Dizinin en baskın ve titiz karakteridir. Geçmişte kilosu ile sorunları olmuş bu nedenle ailesi dahil çevresindeki herkesten ima görmüştür. Daha sonraki bölümlerde aslında Chandlerin ona lisedeyken şişko demesi ve bu duruma çok üzülerek hemen yaz tatilinde bütün kilolarından kurtulduğunu öğreniyoruz. Bu nedenle kişiliği yenilgiyi kabul etmeyen, iddialıdır. Ross'un düğünü için Londra'ya gittiklerinde Monika sarhoş olur ve Joey ile görüşmek için Joey ve Chandler'in odasına gider ama odada Chandler'i bulur. Chandler ile ilişki yaşadıktan sonra bunu gizlice eve dönünce de devam ettirirler. Herkes öğrendikten sonra aradıkları aşkı yanı başlarında bulan Monica ve Chandler evlenirler. Çocukları olmadığı için son sezonda evlatlık almaya karar verirler. Son bölümde bir bebek beklerken bebeklerin ikiz olduğunu öğrenince herkes çok sevinir. Chandler ile evlendikten sonraki adı Monica E. Geller-Bing olmuştur. İddialar konusunda takıntılıdır. Yenilmemek için saatlerse top atıp tutabilir. En takıntılı oldugu konu ise temizliktir. Sadece kafasına takıldığı için bir garaj dolusu araba yıkayabilir. Sinirlendiğinde o kadar tiz bir sesle bağırır ki, arkadaşları onun ultrasonik frekansa eriştiğine inanmaktadır. Bir bölümde Monica şükran günü için bir hindi hazırlamaktadır. Hindi için Joey çok ısrar etmiştir. Ancak herkes yaptığı yemekler için bahane bulunca Monica sinirden bağırarak ağlamaya başlar. Chandler der ki: 'OK Monica, only dogs can hear you now!' ( Monica, şu an seni sadece köpekler duyabiliyor.) Monica'nın ailesi kendisine pek önem vermez. Onlar abisi Ross'un muhteşem bir çocuk olduğuna inanırlar ve daima Ross'u üstün tutarlar. Annesi Monica'yı acımasızca eleştirmekten hiç çekinmez. Bu durum Monica'yı çok üzmektedir. Haksızlığa gelemez, arkadaşları Monica için çok değerlidir. Çok iyi bir dosttur. Ä°norganik kimya İnorganik kimya veya anorganik kimya; organik olmayan, yani karbon-hidrojen bağı içermeyen bileşiklerin özelliklerini ve kimyasal davranışlarını inceleyen kimya dalı. Anorganik ve organik kimyayı birleştiren organometalik bileşikler, organometalik kimya adında başka bir dalı oluşturur. İnorganik bileşiklerin en çok bilinen örnekleri su ve tuzdur. Aşağıda bazı örnekler verilmiştir: Harezm Harezm (Arapça: خوارزم / Khwārizm, Özbekçe: Xorazm, Farsça: خوارزم / Khwārazm), Ceyhun Nehri'nin (Amu Derya) Ceyhun Aral Gölü'ne döküldüğü yerin her iki yanında yer alan tarihsel bölgedir. "Harezm" kelimesi, tarihî süreç içerisinde Arapların bölgeyi ele geçirmelerine kadar bir kavim ismi olarak da kullanılmış; Arapların Türkistan'a yayılmaları ile birlikte ismin anlamı coğrafi bir özellik kazanmıştır.. Günümüzde Harezm toprakları İran, Türkmenistan, Özbekistan ve Tacikistan sınırları içinde kalır. Arkeolog Sergey Tolstov'un ifadesiyle ""Asya'nın Mısır'ı"" konumunda olan Harezm bölgesi, tarihin en eski çağlarından itibaren yerleşim merkezi olmuş ve kendine has sosyal ve kültürel kimliğini korumuştur. Harezm idarecilerine "Harezmşah" denilirdi. Ceyhun nehrinin sağ tarafında Kâs, sol tarafında Gürgenç (Cürcaniye) gibi iki önemli merkezi vardı. İslâmiyet'in kabulünden sonra Harezm'de ilim, şiir ve edebiyatta büyük bir gelişme oldu. Moğol istilasına kadar İslam dünyasının en önemli merkezlerinden biri haline geldi. Hârizmî ve Biruni gibi önemli bilim adamları Harezm'de doğdu ve yetişti. Bölge, 11. ve 12. yüzyıllarda Oğuz ve Kıpçak boylarının yerleşmesi ile Türkleşti. Harezm Türkçesi ortaya çıktı ve Türk dilinin gelişiminde önemli eserler verildi. Moğol istilasından sonraki merkezi Hive oldu. "Harzem", "harezm" "havarizm", "xorazm" kelimeleri günümüzde "horzum" olarak anılmaktadır. M.Ö 6-4. yüzyıllar arasında İran Ahameniş İmparatorluğu'nun parçasıydı. Bölgede ""Hârizmşah"" (harezmşah) unvanıyla hüküm süren ilk hanedan, Fars sülalesinden "Afrigoğulları"'dır. Afrigoğulları, Arapların fethine kadar Harezm'i bağımsız olarak yönettiler. Merkezleri "Kâs" şehri idi. 7. yüzyılda bölgeye Arap akınları başladı ve İslam dini yayıldı. Harezmlilerin İslâm'dan dönmeleri üzerine Emevi komutanı Kuteybe bin Müslim 712'de bölgeyi ikinci kez fethetti. Afrigoğullarının devamı olan sülâle fetihten sonra yerinde bırakıldı ve Harezm'deki hâkimiyetine devam etti. 10. yüzyıl başında Samaniler, "Gürgenç'i" bizzat kendilerine bağlı ayrı bir vilayet haline getirdiler. Bölgenin diğer yanı halen Afrigoğulları idaresinde idi. Samanilerin atadıkları ilk vali Ebü'l-Abbas Me'mûn b. Muhammed, güçlenince Kâs'ı zaptetti; Afrigoğulları'nın son temsilcisini öldürterek "Harzemşah" unvanın aldı. Böylece Hârizm'i, "Me'mûnîler" adlı yeni bir hanedan yönetmeye başladı. Me'muniler bilim adamları ve edebiyatçıları koruyan bir hanedan idi. Memuniler'in sarayında İbn Sînâ, Bîrûnî, İbnü'l-Hammâr, Ebû Sehl el-Mesîhî, Ebû Mansûr es-Seâlibî,