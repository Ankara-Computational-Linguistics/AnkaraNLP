Avrupa Birliği'nde dinsellikle ilgili bir diğer ankete göre, %16 İnançlı olmayan/Agnostik ve %7 ateist. AB yurttaşlarının %72'si Hristiyan ve %2'si Müslüman. Pew Research Center'ın 2012 araştırmasına göre, dinsel olarak bağımsız olanların sayısı (agnostik ve ateistler de dahil) Avrupalı popülasyonun yaklaşık %18,2'sine erişmektedir. Aynı araştırmaya göre, dinsel olarak bağımsızlar yalnızca iki Avrupa ülkesinde popülasyonun çoğunluğuna erişmektedir: Çek Cumhuriyeti (%75) ve Estonya (%60). 2004 yılında BBC'nin yapmış olduğu bir araştırma ABD halkının %10'unun Tanrı'ya inanmadığını ortaya koymuştur. 2005 yılında yapılan bir kamuoyu araştırması ABD halkının %5'inin Tanrı'nın var olduğuna inanmadığını gösterdi. 2001 yılındaki ARIS araştırmasına göre 29.5 milyon ABD vatandaşı (%14.1) kendisini "dinsiz" olarak tanımlarken sadece 902,000 kişi (%0.4) kendisini tam anlamıyla ateist gördüğünü, 991,000 kişi ise (%0.5) agnostik olarak gördüğünü ifade etti. ARIS'in son araştırmasına göre ise bu oranlar yaklaşık iki katına çıkmış durumda. 9 Mayıs 2009 tarihli araştırmaya göre 34.2 milyon kişi (%15) kendisini "dinsiz" tanımlarken %1.6'lık kesim kendsini ateist veya agnostik olarak görüyor. Ateizm, Kanada'da ABD'dan daha yaygın. ABD'de %2'ye varamayan agnostikler ve ateistler, Kanada'da %19-30 arasındadır. 2001 yılında yapılan nüfus sayımına göre Kanada'nın %16.2'sinin dini inancı bulunmamaktadır. Ateizm ile ilgili ise net bir bilgi mevcut değil. Şehir merkezlerinde bu oranın arttığını görüyoruz. 2001 yılı sayımına göre herhangi bir dine inancı olmayanların oranı Vancouver şehrinde %42.2'dir. 2008 yılındaki araştırmaya göre Kanadalıların %23'ü herhangi bir tanrıya inanmamaktadır. Meksika Meclisi'nin din ve devlet işlerinin birbirinden ayrılması, halkının ağırlık olarak Katolik (%89) olmasına rağmen karara bağlandı. Son araştırmalar da gösteriyor ki ateizm ABD'nin tüm eyaletlerinde artmaktadır. İsrail'de, etnik olarak Yahudi olanların %50'si, bir kısmı geleneklerine hala bağlı olmasına rağmen kendisini laik olarak tanımlıyor. Ateistlerin ve agnostiklerin oranı ise %15 ila %37 arasında seyrediyor. Avustralya'da yapılan 2006 nüfus sayımına göre halkın %18.7'si "hiçbir din" seçeneğini işaretledi. Bu oran %3.2'ye göre 2001 nüfus sayımından oldukça yüksekti. Soruya cevap vermeyenlerin oranı ise %11.2'yi buldu. Enterkalasyon (anlam ayrımı) Enterkalasyon aşağıdaki anlamları taşıyabilir: Luke Freeman Luke Anthony Freeman (d. 22 Mart 1992, Dartford), İngiliz futbolcudur. EFL League One takımlarından Bristol City'de giymektedir. Forvet mevkiinde oynamaktadır. Futbola Charlton Athletic takımında başlamıştır. 11 yaşında Gillingham FC takımına katılmıştır. Freeman, ilk maçına 10 Kasım 2007'de FA Cup maçında Barnet FC takımına karşı çıkmıştır. Bu maça çıktığı zaman 15 yıl 233 günlük olan Freeman, 80. dakikada Efe Sodje'nin yerine oyuna girmiştir. Bu maça çıktığı sıradaki yaşından dolayı daha önce Lee Holmes ve Billy Hughes'a ait iki rekor kırmıştır. Gillingham FC'nin A takımın ve FA Kupası maçlarında forma giyen en genç futbolcu olmuştur. IsÄ± stabil enterotoksin Isı-stabil enterotoksinler bazı bakteriler tarafından salgılanan peptitlerdir. Bunlara mikrobiyolojik yayınlarda Stabil Toksin'in kısaltması olan ST olarak da değinilir. Isıya dayanıklı olan bu peptitler 100 °C'da üç boyutlu yapılarını ve etkinliklerini korurlar. Farklı ST'ler hücre yüzeyinde farklı reseptörleri tanır ve dolayısıyla farklı hücre içi sinyalizasyon yollarını etkilerler. Örneğin, STa enterotoksinleri, membrana bağlı GUANİLAT siklaza bağlanır, bu da hücre içinde siklik GMP birikimine neden olur; çeşitli sinyalizasyon yolları da bundan etkilenir. Bu olaylar sonucu bağırsak hücrelerinde elektrolit ve su kaybına neden olur, ishal meydana gelir. Isı-stabil enterotoksin B ailesinin üyeleri sarmal bir ikincil yapıya sahiptir, iki alfa sarmal, disülfit çapraz bağlantılı bir alfa sarmal firkete yapısı oluşturur. Disülfit bağları proteinin toksik etkinliğinde esastır; onlar sayesinde toksinin üçüncül yapısı korunur, guanilat siklaz ile etkileşim mümkün olur ve konak epitel hücre içindeki siklik GMP seviyeleri artabilir.. Gravity (John Mayer şarkısı) "Gravity", John Mayer'ın üçüncü stüdyo albümü "Continuum"dan çıkan üçüncü teklisidir. Şarkının yazarlığını John Mayer; yapımcılığını John Mayer ve Steve Jordan üstlendi. Şarkı, John Mayer Trio'nun "Try!" albümünde de yer aldı. "Rolling Stone" dergisi şarkıya Tüm Zamanların En Büyük Gitar Şarkısı listesinde 84 numarada yer verdi. "Gravity"nin "" albümünde yer alan konser versiyonu 2009 Grammy Ödülleri'nde En İyi Solo Rock Vokal Performansı dalında ödülün sahibi oldu. "Gravity", 22 Şubat 2007'de "Billboard" Hot 100 listesine yetmiş bir numaradan giriş yaptı ve Mayer'ın Hot 100'e giriş yapabilen ikinci şarkısı (ilki "Waiting on the World to Change") oldu. Ayrıca, Hot Digital Songs listesinde altmış üç numaraya yükseldi. Şarkı, internet üzerinden günümüze dek 68.115 kez satın alındı. Dreaming with a Broken Heart "Dreaming with a Broken Heart", John Mayer'ın üçüncü stüdyo albümü "Continuum"dan çıkan dördüncü teklisidir. Şarkının yazarlığını John Mayer; yapımcılığını John Mayer ve Steve Jordan üstlendi. Temmuz 2007'de Amerika Birleşik Devletleri radyolarında çalınmaya başladı ve dijital ortamda single olarak piyasaya sürüldü. Şarkı, "Billboard" Hot 100 listesinde doksan dokuz numaraya yükselebildi ve Mayer'ın Hot 100'e girebilen üçüncü şarkısı oldu. Hot Adult Contemporary Tracks listesinde sekiz numaraya yükseldi ve böylece Mayer'ın bu listede ilk ona girmeyi başaran sekizinci şarkısı hâline geldi. TRT Nağme TRT Nağme, Türkiye Radyo Televizyon Kurumu tarafından 6 Mayıs 2009 tarihinde yayın hayatına başlamış; Ankara'da 102.8, İstanbul'da 101.6, İzmir'de 88.7, Bursa'da 95.2, Antalya'da 92.1, Mersin'de 102.1 ve Adana'da 96.7 frekanslarında olmak üzere FM bandından ve ayrıca internet üzerinden 24 saat kesintisiz, geçmişten günümüze çeşitli Türk sanat müziği eserlerini yayınlayan radyosudur. 2010'lu yılların başında yaklaşık yarısı Radyo 4 ile ortaktı. Lee Dixon Lee Michael Dixon (d. 17 Mart 1964), İngiliz futbolcudur. Güney Manchester'da dünyaya geldi. Kardeşi Eric Dixon ile birlikte Old Moat Küçükler Okulu'nda okudu. 1980'lerin sonundan ve 2002'ye kadar Arsenal kadrosunda defans oyuncusu olarak yer aldı. BBC'nin Match of the Day adlı programında yorumcu olarak ve yine BBC'nin internet sitesinde yazar olarak görev almaktadır. Dixon, futbol kariyerine Burnley FC takımında başladı. Daha sonrasında Chester City, Bury FC, Stoke City takımlarında futbol hayatına devam etti. 1988 yılının Ocak ayında George Graham'in teknik direktörlüğünü yaptığı Arsenal'e transfer oldu. İngiliz defans oyuncusu Viv Anderson'un Manchester United'a satılmasıyla ilk onbirde kendine yer buldu. SIG Sauer P226 SIG Sauer P226, 9x19mm Parabellum, .40 S&W ve .357 SIG mermilerini kullanan yarı otomatik tabancadır. SIG P220'ler baz alınarak tasarlanmışlardır. Brandenburg (anlam ayrımı) Brandenburg ÅŸu anlama gelebilir: John Mayer Trio John Mayer Trio, 2005'te Los Angeles, Kaliforniya'da bir araya gelen blues-rock grubu. Şarkıcı, şarkı yazarı ve gitarist John Mayer, basçı Pino Palladino ve davulda Steve Jordan'dan oluşan grup 2005'te "Try!" adında bir konser albümü çıkarttı. Vipera latastei Vipera latastei Avrupa'nın güneybatı ucunda ve Afrika'nın kuzeybatısında bulunan zehirli bir engerek türüdür. Biri aday olmak üzere tanımlanmış iki alt türü bulunmaktadır. Maksimum 72 cm uzunluğa erişebilirler ancak genellikle daha kısadırlar. Avrupa'nın güneybatı ucunda (Fransa, Portekiz ve İspanya) ve Afrika'nın kuzeybatısı (Fas, Cezayir ve Tunus'un Akdeniz bölgelerinde). Muhammed (Gazne sultanÄ±) Gazneli Muhammed (ö. 8 Nisan 1041), 1030–1031 yılları arasında ve 1041 yılında hüküm süren Gazne Devleti sultanı. Sultan Mahmut, ölmeden önce hâkim olduğu ülkeleri beş erkek çocuğundan büyük olan ikisi arasında bölüştürmüştü. Buna göre; Gazne, Horasan, Belh ve Hindistan'nın kuzeyi Muhammed'e, yeni zapt edilmiş ve geleceği meçhul olan Rey, İsfahan ve Cibal ise büyük oğlu Mesud'a verilmişti. Gazneli Mahmut 30 Nisan 1030 tarihinde öldükten sonra, hanedan üyeleri tarafından 33 yaşındaki Gazneli Muhammet tahta geçirildi. Bu durum üzerine kardeşine bir mektup yollayan Mesut, kardeşinin vekili olmak ve hutbelerle paralarda kendi adının da zikredilmesini istedi. Ancak, Muhammed bu istekleri kabul etmedi. Abbasi halifesi El-Kadir ve Horasan orduları kumandanı gibi makam sahibi olan kişilerin de kendini hükümdar olarak tanıdığını haber alan Mesut, Karahanlı hükümdarının da desteğini almış ve babası Gazneli Mahmut devrinde ülkeden kovulan Türkmenlerin geri gelmesine izin vermiştir. Gazneli Muhammet, sultan oluşundan 4 ay sonra, kardeşinin üzerine yürüdü. Ordu komutanları Rey'e ulaşmadan, Muhammed'e artık Sultan Mesud'a tâbi olduklarını bildirdiler ve Muhammed'i yol üzerindeki bir kaleye hapsettiler. 17 Ocak 1041'de bir kalede öldürülen Mesut'un. yerine geçen Gazneli Muhammed, ikinci kez tahta geçtikten sonra hemen başkent Gazne'ye dönmemiş ve kışı Peşaver'de geçirmişti. Babasının ölüm ve amcasının tahta çıkış haberlerini alan Mevdud, Gazne'ye geldi ve hükümdarlığını ilan etti. Bahar geldiği zaman da, amcası Gazneli Muhammet'in üzerine yürüdü. 8 Nisan 1041'de Celalabat'ta yapılan savaşı Mevdud kazandı ve Gazneli Muhammed'le taraftarları öldürüldü. Ulayundluğ boyu Ulayundluğ boyu veya Ulanyundluk boyu, Oğuz Kağan Destanı'na göre Oğuz Türklerinin 24 boyundan biri ve Kaşgarlı Mahmud'a göre Divân-ı Lügati't-Türk'teki yirmi iki Oğuz bölüğünden ""Onyedincisi; "الايُندلُق Ulayundluğ"lardır. Belgeleri şudur : "" diye tanımladığı bir Oğuz boyudur. Alayundluğ kelimesi "الا ala" ""Ala tenli"." + "يند yund" ""At. Bu cins ismidir."" + "luğ" ekinin birleşmesinden oluşmuştur. Günümüzde Anadolu'da Kütahya şehrinin 11 km güneydoğusunda bulunan ""Alayund"" adında bir köy vardır, zamanla Alayunt olarak yazılmıştır. Ayrıca, Mardin ili, Dargeçit ilçesi, merkez bucağına bağlı Alayunt isminde bir yerleşim birimi de vardır. Ulayundluğ boyunun ongunu yağalbay ("falco vespertinus") yani gece çakırdoğanı'dır. Döğer boyu Tüger boyu veya Döğer boyu, Oğuz Kağan Destanı'na göre Oğuz Türklerinin 24 boyundan biri ve Kaşgarlı Mahmud'a göre Divân-ı Lügati't-Türk'teki 22 Oğuz bölüğünden 18.'si "Tüger"lerdir. Belgeleri şudur: diye tanımladığı bir Oğuz boyudur. "Beydili" olarak da adlandırılırlar. "Tüger" kelimesi günümüz Anadolu'da "düver" ve "döğer" şekillerini almıştır. Yuvarlak kereste, anlamında olarak Batı Anadolu'da kullanılır; sırıktan kalın, kirişten incedir. Afyonkarahisar'da Diyarbakır'da Kayseri'de Burdur'da Sivas'ta ve Muğla'da Bolu Dörtdivan'da Yukarı Düğer bu adda bir köy vardır ve Dörtdivan'da Düğer yaylasında oğuz boylarına ait yazıtlar göze çarpmaktadır. Türkiye'nin dışında ise Suriye, Carablus, ve Rakka şehirlerinde ise hâӀâ yer ismi olarak adlandırılır. Gittikleri yerlere "Döğer" ya da "Beydili" isimlerini vermişlerdir. Osmanlı devrinde Diyarbakır ile Halep arasındaki en güzel yaylaklar tamamen "Döğer" oymakları tarafından tutulmuştur. Abbie Hoffman Abbot Howard "Abbie" Hoffman (30 Kasım 1936 - 12 Nisan 1989) sosyal ve politik aktivist. ABD'de Uluslararası Gençlik Partisi kurucularındandır. Kokain dağıtmakla suçlandıktan sonra kanun kaçağı olup, takma isimler altında yaşadı ve çevreci eylemlere katıldı. 1968'de Demokrat Parti kongresinde polisle tartışamaları sonrası tutuklanıp isyana teşvik suçuyla Jerry Rubin, David Dellinger, Tom Hayden, Rennie Davis, John Froines, Lee Weiner ve Bobby Seale ile tutuklandı. Şikago Sekizlisi adlı bu grup, Seale'in davasının ayrılmasıyla "Şikago Yedilisi" olarak bilindi. 1960'larda protestolarıyla ünlenen Hoffman, aktivizme 1970'lerde de devam etti ve günümüzde de dönemin gençlik hareketi ve protestoları konusunda bir sembol oldu. Hoffman, Yahudi kökenli John Hoffman ve Florence Schamberg'in oğlu olarak Worcester, Massachusetts'te doğdu. 3 çocuğun en büyüğüydü. 3 Haziran 1954'te, 17 yaşındaki Hoffmand, ehliyetsiz araba kullanmaktan ilk tutuklanmasını yaşadı. Bu tutuklanma nedeniyle devlet lisesinden atıldı ve Worcester Akademisi'ne geçti. 1955'te mezun oldu. Brandeis Üniversitesi'nde Amerika kültürü okudu. 1959'da üniversiteyi bitirdi. Üniversitede Abraham Maslow gibi ünlü profesörlerden ders aldı. Lisans üstü eğitimini Kaliforniya Üniversitesi'nde psikoloji üzerine yaptı. İlerideki görüşlerine zıt bir şekilde Hoffman "Öğrenci Pasif Koordinasyon Komitesi"ne katıldı ve Güney ABD'deki Afrikan Amerikan sivil haklar hareketini destekleyen ürünler satan "Özgürlük Evi"ni organize etti. Vietnam Savaşı süresince savaş karşıtı gösterilerde yer aldı. En önemlisi 50.000 kişinin psişik enerji ile Pentagon'u kaldırıp, titreşip, turuncuya dönmesi ve aynı anda savaşın son ermesi gibi komik ve tiyatro tarzı taktikler kullanıyordu. Hoffman'ın sembolik gösterileri birçok genç insanın politika konusunda ilgilenmesini sağladı. Hoffman'ın en ünlü protestolarından biri 24 Ağustos 1967'de Wall Street'te oldu. Protestocular aşağıdaki borsacılara para attılar. Bazıları yuhalarken, bazıları da hızlı bir şekilde paraları toplamaya çalışıyorlardı. Hoffman bununla beraber sembolik olarak borsacıların gerçekte ne yaptıklarını gösterdiğini iddia etti. Hoffman, basını çağırmamış olsa da kısa süre içinde haber tüm dünyaya yayıldı. Olaydan sonra, borsa 20.000 dolarını, galeriyi kurşun geçirmeyen camla kaplamaya harcadı. Hoffman 1968'de Şikago'daki Demokrat Parti kongresinde sert bir polis karşılığı aldıklarları bir Vietnam Savaşı karşıtı protestosu nedeniyle, isyankar olduğu ve komplo teorileri kurduğu için tutuklandı. Şikago Yedilisi adı verilen grubun içinde yer aldı. Julius Hoffman (Abbie Hoffman ile bir akrabalığı yoktu) tarafından yönetilen davada Hoffman'ın davranışlar birçok kez manşet oldu. Bir gün Hoffman ve Jerry Rubin ile yargıç kaftanlarıyla mahkemeye geldi, başka bir gün ise Hoffman tanık olarak yemin ederken bir yandan da hareket çekiyordu. Yargıç Hoffman, Şikago Yedilisi'nin ana hedefiydi ve sık sık kendisine hareket ediliyordu. Hoffman ve 4 kişi daha, eyalet sınırlarını aşarak isyan başlatmaya teşvikten suçlu bulundu. Hoffman, hüküm sırasında yargıça LSD denemesini öndedi ve mahkeme sonrası yargıcın Florida'ya gideceğini bildiği için Florida'da tanıdığı bir uyuşturucu satıcısıyla tanıştırmayı teklif etti. Her biri 5 yıllık hapis cezasıne ve 5,000 dolar para cezasına çarptırıldı ancak cezalar yargıtay tarafından kabul edilmedi. 1969'da Woodstock Festivali'nde Hoffman, Amerikan Beyaz Panter Partisi mensubu John Sinclair'in hapse atılmasını protesto etmek üzere bir konuşma yapmak için The Who'nun performansını böldü. Bu sırada grubun gitaristi Pete Townshend Gibson gitarı ile Hoffman'ın sırtına vurdu. Hoffman konuşmayı kesip, acıdan kıvranırken Townshend elini Hoffman'ın yüzüne koyarak onu sahne arkasına doğru itti. Grubun geri kalanı ne yapacağını bilemedi. Townshend, performansının bölünmesinden dolayı sinirli bir şekilde, hızlıca sonraki şarkıya girdi. Şarkıdan sonra Townshend, sahnenin sağında yer çökmüş Hoffman'a gidip bir şeyler söyledi. Townshead daha sonra Hoffman'a Sinclair'in tutuklanması konusunda katıldığını ancak mesajı ne olursa olsun "sahnenin kutsallığı" nedeniyle, şovla alakasız bir şekilde performansları kesildiği için onu sahneden attığını söyledi. Olay, kamera değişikliği nedeniyle kayda alınmasa da bu olayın ses kaydı The Who'nun box-set'i "Thirty Years of Maximum R&B"de "Abbie Hoffman Incident" kaydında yer almaktadır. 1971'de Hoffman, para harcamadan nasıl yaşanabileceğini önerdiği "Steal This Book" (Bu Kitabı Çal) kitabını bastı. Birçok okur Hoffman'ın önerisini takip edip kitabı çaldı. Bu yüzden birçok kitap dükkânı kitabı bulundurmayı reddetti. 1973'te kokain satıp dağıtmak suçlaması ile tutuklandı. Hoffman her zaman polislerin onu tuzağa düşürüp, ofisine çantalarca kokain yerleştirdiğini iddia etti. Hoffman kefaleti ödemeyerek yıllarca otoritelerden saklandı. Hayatının o döneminde saklanıyor olsa da, "Barry Freed" adıyla saklandığı dönemde Saint Lawrence Nehri'ni koruma kampanyasının düzenlenmesinde yardım etti. 1980'de yakalanıp bir yıllık hapse mahkûm edildi. 1987'de Jonathan Silvers ile "Steal this Urine Test" (Bu Üre Testini Çal) kitabını yazdı. Bu kitapta uyuşturucu karşıtı savaştaki çelişkileri anlattı. Örneğin çalışanlarına yetki vermeleri ile başarılı bulunan FedEx'in aslında çalışanlarına rastgele uyuşturucu testi yaptırıp, pozitif sonuçlulara başka test ya da itiraz kabul etmeden işten kovduklarını, FedEx'in laboratuvarının birçok kez yanlış sonuç verdiğinin raporlarını anlattı. Kasım 1986'da Hoffman, eski başkan Jimmy Carter'ın kızı Amy Carter'ın da içinde bulunduğu 14 kişi ile Massachusetts Amherst'te tutuklandı. Suçlamalar üniversite kampüsünde CIA'in bulunmasını protesto etmekti. Üniversitenin talimatnamesinde bu tip organizasyonların belli sınırlar içinde bulunmasını öne sürerek Hoffman, CIA'yi yasadışı aktiviteler yapmakla suçladı. Birçok tanık tarafından 20 yıldan fazla bir sürede CIA'in yasa dışı ve genellik vahşi aktivitelerde bulunduğu öne sürüldü. Son savunmasında kendi avukatlığını yapan Hoffman, kendi hareketlerini Amerikan sivil itaatsizlikleri geleneğinin içine yerleştirdi. Thomas Paine'den alıntı yapan Hoffman, "Ülkemiz doğru ise, doğruluğunu koru; ama yanlış ise, o yanlışları doğruya çevir" dedi. 15 Nisan 1987'de Hoffman ve diğerleri suçsuz bulundu. Bu karar sonrası Hoffman Oliver Stone'un Vietnam savaşı karşıtı filmi "Born on the Fourth of July" filminde kısa bir rolde kendini oynadı. Film Hoffman'ın 12 Nisan 1989'daki intiharından sekiz ay sonra yayınlandı. Ölümü sırasında Hoffman, toplum içindeki geri dönüşünün en üst noktalarındaydı ve ana medyanın her türünde dikkat çeken az 60 kuşağı radikallerinden biriydi. Verdiği birçok konferansta intihar süsü verilmiş CIA cinayetleri konusunda dinleyicilerini bilgilendirdi. 1960'ta Hoffman Sheila Karklin ile evlendi ve 60 doğumlu Andrew ve 62 doğumlu daha sonra Ilya adını kullanacak Amy doğdu. 1966'de çift ayrıldı. 1967'de ise Hoffman, Anita Kushner ile evlendi. Tek çocuklarının adı daha sonra Alan adını alacak america Hoffman'dı. Bilerek küçük harf kullanığı bu isim ile vatanseverlik ve aşırı milliyetçilik karşıtlığını göstermek istedi. 1973'te Abbie Hoffman'ın kaçak hayatı yaşaması ile ikili ilişkilerini bitirdiler. Bu sırada Hoffman 1974'te Johanna Lawrenson'a aşık oldu. 1980'de Abbie ve Anita boşandı. Özel hayatı FBI'ın özel incelemesine alınmıştı. Onun hakkında 13,262 sayfalık bir rapor hazırlamışlardı. Hoffman 150 Fenobarbital tablet yutarak 52 yaşında 12 Nisan 1989'da intihar etti. 1980'de kendisine Bipolar bozukluk teşhisi konmuştu. Cesedinin yanında kendi el yazısıyla yazılmış 200 sayfalık, genel olarak moral durumundan bahseden sayfalar vardı. Ölümü resmi olarak intihar dense de, onu tanıyan birçok kişi aşırı dozun kazara olduğunu iddia etti. YÄ±va boyu Yıva boyu, Oğuz Kağan Destanı'na göre Oğuz Türklerinin 24 boyundan biri ve Kaşgarlı Mahmud'a göre Divânu Lügati't-Türk'teki 22 Oğuz bölüğünden dördüncüsüdür. Belgeleri şudur: diye tanımladığı bir Oğuz boyudur. Yıva boyunun ongunu tuygun, yani "yaşlı erkek çakırdoğan"dır. Prof. Bazin Özbekçedeki karşılığını bulmuştur: karı erkek karcıyağ'dır. Yıva; "derecesi hepsinden üstün" anlamına gelmektedir. Diğer Türkmen boyları gibi Yıvalar da Moğol istilasından kaçmak amacıyla Türkmenistan'daki atayurd'tan çıkmışlar ve yoğun olarak Suriye ("Halep bölgesi ve kuzeyi"), Irak ("Bağdat'ın kuzeyindeki Süleymaniye, Musul, Kerkük"), İran ("Hamedan, Urumiye, Kermanşah, İsfahan, Luristan") bölgesine yerleşmişlerdir. Fatih Sultan Mehmet 1461'de Trabzon'u fethettikten sonra ""Karadeniz'in İslamlaştırılması politikası"" kapsamında, Ortadoğu'dan özellikle Türkmen Yıva soyunu getirerek başta Sürmene olmak üzere, Of, Çaykara, Araklı, Maçka vs. bölgelere yerleştirmiştir. Halen Anadolu'daki Yiva, Yuvalı, Ayvalu, Yuvalıdere, Yuvacık, Ayvacık vb. isimle başlayan birçok köy vb. yerleşim yerleri, Yıva soyunun iskân edildiği yerlerdir. (Bkn: https://web.archive.org/web/20160321202237/http://www.journals.istanbul.edu.tr/iuturkiyat/article/viewFile/1023000818/pdf Özellikle Çorum'un Oğuzlar, Dodurga, Laçin ve Osmancık ilçelerinde Oğuz Boylarına ait köy isimleri yoğunluktadır ve bu köylerden biri de Ayvaköy'dür, ki Yıvaların yerleşimidir. Kaşgarlı Mahmud, bu boyun adının İva, Yava, Yıva, Yava, Eyva, Aiva ve al-İvâiye ("bu son isimlendirme Araplar tarafından yapılmıştır. Abbasiler döneminde orduda birçok büyük Yıva komutan bulunmaktaydı") gibi yedi söyleniş şeklini tespit etmişti. XII. yüzyılda onlardan el-İvaiyye veya İva şeklinde bahsediliyor. Tahrir defterlerinde ise İva ve Yıva yazılışları görülmektedir. Yıva soyuyla ilgili ayrıntılı bilgiler, Türk kaynaklardan daha çok, Arap ve İran kaynaklarında bulunmaktadır. Selçuklular devrinde adı sık sık geçen boylardan biri de Yıvalar'dır. SELÇUKLULAR DEVRİNDE YIVALAR 1. Perçem-Oğulları: Yıvalar XII. yüzyılda Hemedan'ın batısında yerleşmişlerdir. Burası İran'da Kürdistan denilen bölgeye dahildi. Bu bölge, daha önce de belirtildiği gibi, Dinever, Kirmanşah, Hulvan ve Şehnzor şehirlerini içine alıyordu. Yıvalar bu bölgede kalabalık bir halde yaşıyorlardı. Hatta Musul atabeği İmadeddin Zengi onların bir bölüğünü daha önce Suriye'ye getirerek Haleb bölgesine yerleştirmişti. Yıvalar'ın Seyhun boylarından İran'a Avşar ve Salğurlar ile birlikte 1130 tarihlerinde geldikleri kuvvetli bir ihtimal ile söylenebilir. 553 (1158) yılında Yıva'ların ileri gelenlerinden Perçem'e mensup Türkmenlerin Cebel bölgesinde faaliyetlerini arttırmaları üzerine Bağdad halife hükûmeti Mengü-Bars kumandasında, bunların üzerine kuvvet gönderdi. Halifenin düzenli ordusu karşısında dağınık Türkmenler bozguna uğradılar. Mengü-Bars birçok tutsak Türkmeni de alarak Bağdad'a döndü. 568 (1172) yılında Perçem, buyruğundaki Türkmenler ile Hemedan'ın batısındaki yöreye akın ederek Dinever'i yağmalamış, bunu Nahçivar'da haber alan İl-Deniz, atlı askerleriyle Perçem'in üzerine yürüyerek onu Bağdad yakınına kadar kovalamıştır. Hatta İl-Deniz'in Bağdad yakınına kadar gelmesi onun Bağdad'a saldıracağı zannını uyandırdığından, halife bir yandan asker toplamağa, diğer yandan da surları berkitmeye başladı. Fakat İl-Deniz halifeden özür dileyerek maksadının yalnız Perçem'i ülkesinde yağmalama yapmaktan vazgeçirmek olduğunu söyledi. Buradan anlaşıldığına göre Perçem, Abbasi halifesiyle tanışıyordu. Perçem'in oğulları da Abbasi Halifeleriyle ilişkisini sadakatle devam ettirdiler. 583 (1187) yılında son Selçuklu Sultanı Tuğrul ile halifenin veziri Celaleddin b. Yunus arasında Hemedan dolaylarında yapılan savaşta Yıvalar da halife ordusunda yer almışlardı. Ravendi'ye göre savaş esnasında Selçuklu ordusunun sol kolunda bulunan Ay-Aba kumandasındaki atabeğ'li askerleri ("yani Pehlivanın memlûkleri") Yıvalar bozguna uğratmışlar, kaçan askerleri de uzun süre kovalanmışlardı. Fakat atabeğli askerler ağırlıklarını bırakarak Yıva Türkmenlerinin takibinden kurtuldular. Esasen Türkmenlerin asıl maksadı da ganimet (doyumluk) ele geçirmekti. Onların ağırlıkları ellerine geçince savaş meydanına dönmiyerek ülkelerinin yolunu tuttular. Halbuki savaş Sultan Tuğrul tarafından kazanılmıştı. Bu savaşta Yıvaların başında Perçem'in oğlu Mahmud vardı. Irak Selçuklu sultanlığına son veren Harizm-Şah Tegiş, Acem'deki bazı yöreleri Selçuklu emirlerine bırakmıştı. Bunlar halife'nin tahriki ile çok geçmeden Harizm-Şah'a isyan ettiler ise de Harizm-Şah'ın oğlu Rey valisi Tunus Han tarafından bozguna uğratıldılar. Bu bozgundan kaçıp kurtulan emirler Yıva beyine sığındılar. Bu münasebetle Ravendi, Yıva beyini "melik" (kıral) kelimesiyle vasıflandırır. Bu hadiseden sonra halife askeriyle Harizm-Şah Tegiş'in Hemedan valisi Mayaçık'ın ordusu arasında yapılan ve Bağdad kuvvetlerinin yenilgisiyle sona eren savaşta Yıvalar'ın da halife ordusu arasında yer almış olduklarını biliyoruz. Perçem-oğlu Mahmud'dan sonra Yıvalar'ın başına Fahreddin İbrahim'in geçtiği anlaşılıyor. 593 (1196) yılında Ata-Beğ Özbek adına Hemedan'da valilik yapmağa başlayan Nureddin Gökçe, Yıva beyliğini de ortadan kaldırmayı düşünerek bu beyliğin topraklarına yağma akınları yapmağa başlamıştı; fakat Gökçe, Yıva beyinin mukabeleye hazırlanması üzerine Hemedan'a dönmeğe mecbur kaldı. 605 (1208) yılında Melik İbrahim bir Bâtınî tarafından öldürüldü. Bâtınî, Yıva melikine yaklaşmak için yıllarca beklemiş ve bu esnada kendini tamamen ibadete vermiş bir insan gibi göstermişti. Fahreddin İbrahim dirayetli bir melik idi. Onu kimin öldürttüğünü kaynaklar yazmıyor. Fahreddin İbrahim'den sonra Mahmud'un oğlu Perçem Yıvaların başına geçmiştir. Emir Perçem, 605 yılının Ramazan ayında (1209 Mart-Nisan) Bağdad'a gelerek halifenin katına çıkmış, kendisine elbise giydirilmiş, kılıç kuşatılmış ve ayrıca 10.000 altın da verilmiştir. Perçem'den sonra Şihabeddin Süleyman Şah'ı Yıva beyi olarak görüyoruz. Süleyman Şah Yıvalar'ın en ünlü beyidir. Fakat Süleyman Şah, 610 (1213) yılından bilinmeyen bir sebepten Halife en-Nasir li-dinillah tarafından azledilerek yerine kardeşi geçirilmiştir. Fakat bunun fiilen yerine getirilip getirilmediği bilinemiyor. Celaled-din Harizm Şah 621 (1224) yılında halifenin ülkesine yaptığı bir seferden dönerken Hemedan yakınındaki Bahar kalesinde oturan Süleyman Şah'ın yanına uğramış ve orada onun kızkardeşi ile evlenmiştir. Tarih-i Güzide'deki Luristan meliklerine ait bahiste Süleyman Şah'a dair bazı bilgiler de bulunmaktadır. Bunlara göre Küçük Lur emiri Şerefeddin Ebu Bekir, Süleyman Şah'ın Melike Hatun adlı kızkardeşi ile evli idi. Bu Lur emirinin ölümünden sonra yerine geçen kardeşi İzzeddin, Melike Hatun ile evlenmiş ve ondan iki oğlu dünyaya gelmiştir. Fakat İzzeddin'in, amcası oğlu Hüsameddin Halil tarafından öldürülmesi üzerine İzzeddin'in küçük yaştaki oğulları dayıları Süleyman Şah'ın yanına kaçtılar. Bundan sonra Süleyman Şah ile yeni Lur emiri arasında sürekli bir mücadele başladı. Vukû bulan birçok çarpışmalardan sonra Şapur ovasında yapılan bir savaşta Yıva beyi Süleyman Şah Lur ordusunu bozguna uğrattı ve Hüsameddin Halil de öldürüldü (1246). Süleyman Şah, son savaşta düşmanı olmasına rağmen Hüsameddin Halil'in ölümüne çok üzülmüş ve onun hakkında bir rübai (dörtlük) söylemiştir. Süleyman Şah halifelik hükümetine samimi bir şekilde bağlanmıştı. Komşu Lur emirleri, Fars'taki Salğurlular, Musul hükümdarı Hülâgû'ya tâbi oldukları halde, Süleyman Şah Halifeden ayrılmadı. Hatta, 1258 yılında Moğollar Bağdad'ı kuşattıklarında, şehri müdafaa edenlerden biri de Yıva beyi Süleyman Şah idi. Bağdad'ın düşmesi üzerine Süleyman Şah da halife ve diğer Türk kumandanları ile birlikte Hülâgû tarafından şehit edildi. Kendisi bu sırada epeyce yaşlı olmalıdır. Hamdullah-ı Müstevfi'ye göre Bağdad seferine Hülâgû saflarında katılan Lur emiri Bedreddin Mes'ud, Süleyman Şah'ın öldürülmemesi için Hülâgû'ya ricada bulunmuş ise de, ricası kabul edilmemiştir. Bununla beraber Süleyman Şah'ın aile ve maiyyetini himaye etmeğe muvaffak olan Lur emiri Bedreddin Mes'ud, onları Luristan'a götürmüştür. Bunların bir kısmı ortalık yatıştıktan sonra Bağdad'a dönmüşlerdir. Süleyman Şah'ın oldukça kültürlü bir insan olduğu anlaşılıyor. Türkçe, Arapça ve Farsça şiirleri halen İran ve Arap dünyasında ezberden okunmaktadır. Reşideddin de Yıva beyinin Yıldızlar ilmine vakıf olduğunu bildiriyor. Yine Hamdullah-ı Müstevfi'ye göre, Kürdistan bölgesi 15 idari yöreye ayrılmakta olup, Süleyman Şah zamanında bölgenin geliri 200 tumana denkti. Halbuki müellifin zamanında aynı bölgeden ancak 20 tuman, 1500 dinar elde edebiliyordu. Bu mukayese, Süleyman Şah zamanında Kürdistan vilayetinin nasıl mâmur olduğunu açık bir şekilde gösterir. Süleyman Şah Yıvaları'nın akıbeti hakkında bilgimiz yoktur. Minorsky, Karakoyunlu iline mensup Baharlu oymağının adının Süleyman Şah'ın oturduğu Bahar Kalesi'nden geldiğini kabul ederek, Karakoyunlular'ın Yıvaların nesli olduklarını yazmaktadır. 2. Urmiye Yıvaları: XIII. yüzyılın ilk çeyreğinde kalabalık bir Yıva kümesinin de Urmiye yöresinde yaşadığı görülüyor. Kuvvetle muhtemeldir ki bunlar Moğol istilası sonucunda Türkistan'dan çıkarak Urmiye'ye gelmiş, Süleyman Şah Yıvaları'ndan ayrı bir Yıva koluydu. Bu Yıvalar kalabalık olup 10.000 atlı çıkarıyorlardı. Muhammed-i Nesevi'ye göre, bunlar Sultan Celaleddin'i hiçe sayarak yollara korku salmakta ve uç ülkelerine saldırılar yapmakta idiler. Bu sebeble Celaleddin, Ahlat'tan dönerek bunların üzerine yürümüş, birçok ganimet ele geçirmiştir. Koyun sürülerinden ibaret olan ve Muğan'a sevkolunan bu ganimetin hazineye ait olan kısmı 30.000 dinar kıymetinde idi. Bu hadiseden 623 (1226) yılında bahseden İbn ul-Esir, Yıvalar'ın yağma faaliyetlerine dair tafsilat vermektedir. Ona göre Uşnu ve Urmiye şehirleri Yıvalar'ın elinde olduğu gibi, onlar Hoy şehrinden de haraç alıyorlardı. Urmiye Yıvaları Celaleddin'in ilk önce Gürcüler ve sonra da Ahlat'ın zaptı ile uğraşmasını fırsat sayıp ticaret kervanlarını vurarak yolların emniyetini ortadan kaldırmışlardır. Bu arada Tebriz tacirlerinin Erzurum'dan Tebriz'e getirmekte oldukları 20.000 koyunu da Tebriz yakınında ellerine geçirip götürmüşlerdi. Yıvalar'ın işi ileri vardırmaları üzerine son Selçuklu Sultanı Tuğrul'un kızı olan zevcesi Hatun'un ricası üzerine Celaleddin Ahlat kuşatmasını bırakarak onların üzerine yürüdü. Yıvalar Celaleddin'in Ahlat'tan ayrılmayacağına emin oldukları için sarp dağlara çıkmayarak yurtlarında kaygısızca oturuyorlardı. İşte bu sırada Celaleddin onları çevirdi, çoğunu tutsak aldı ve davarlarının pek çoğunu da eline geçirdi. Bu hadiseden 6 yıl sonra Moğolların gelmesi üzerine onlar da Azerbaycan'daki Türkmenler gibi batıya gitmiş olmalıdırlar. 3. Yaruklular:Â Büyük Selçukluların Halep Atabeyi Nureddin Zengi ("1128-1146") Musul'dan sonra Haleb'e hakim olup Haçlılar ile mücadeleye girişince, Şehrizor bölgesindeki Yıvalar'ın bir bölüğüne Haleb bölgesinde yurd vererek onlara ""Haçlılar ile savaşmalarını, zaptedecekleri toprakların kendilerinin olacağını"" söylemişti. Bu göçme 1140'tan önce olmuştur. Göçürülen bu Yıvalar'ın başında Arslan oğlu Yaruk adlı bir bey vardı. Yaruk, eski Türkçede ışık demektir. Bu Yıva beyinin heybetli bir görünüşlü iyi bir bey olduğu yazılıdır. Haleb'in güneyinde Kuvayk çayı kıyısındaki bir tepe üzerinde kendisi, oğulları, diğer yakınları ve kendisine tabi olanlar için evler yapılmış, içtimai eserler meydana getirilmiş ve bu semt Yarukiye adıyla anılmıştır. Emir Bedreddin Yaruk 564 (1168-1169) yılında ölmüştür. Yaruk'un birçok oğlunu tanıyoruz. Bunlardan Bedreddin Dolduranı, Selahaddin-i Eyyubi'nin en itibarlı emirlerinden biri idi. Onun Anteb yöresindeki Tel-Buşir ve Tel-Hudud kalelerinin sahibi olduğunu biliyoruz. Bedreddin Dolduranı 611 (1214-1215) yılında öldü. Yiğit, mert ve cömert bir beydi. Yerine oğlu Fetheddin geçti. Fetheddin 615 (1218) yılına kadar adı geçen kaleleri idare etti. Yaruklular Haleb ve Yarukiye adlı mahallelerinde pek çok mescid'den başka medrese, hamam, su yolu ve çarşı yaptırmışlardı. Halep'te halen "Yarukiye Kapalı Çarşısı" isminde büyük bir çarşı vardır. OSMANLILAR DEVRÄ°NDE YIVALAR Osmanlı devrinde özellikle vergi kayıtlarında Halep'tem Tarsus'a, Manisa'dan Trabzon'a, Kayseri'den İstanbul'a kadar birçok bölgenin rwsmi kaydında Yıvalardan bahsedildiği görülmektedir. World of Warcraft: Cataclysm "Ana başlıklar: Warcraft", "World of Warcraft", "", "" World of Warcraft: Cataclysm, MMORPG türündeki "World of Warcraft" için Blizzard Entertainment tarafından Wrath of the Lich King eklentisinden sonra yayınlanan üçüncü genişleme paketidir. Daha önceden detayları sızdırılan paket, 21 Ağustos 2009'da BlizzCon 2009 konferansında duyurulmuştur. 13 Ekim 2010'da eklenti paketine geçişi sağlayan 4.0.1 sürümü oyun yaması ABD ve Avrupa sunucularında yayınlanmıştır. Genişleme paketi, 7 Aralık 2010'da tüm dünyada özel açılışlarla piyasaya sürüldü. Eklentinin ana hikâyesi "Deathwing" olarak adlandırılan şeytani siyah ejderhanın yeniden ortaya çıkması etrafında gelişmektedir. En son Warcraft II'de görülen Deathwing, yaşadığı birçok yenilgiden sonra evrenin kurucuları titanların zindan olarak yaratıkları dört Element Boyutu'ndan birisi olan Deepholm'a kaçmıştı. Yeniden dönecek olan Deathwing, bu dönüşü esnasında Azeroth'ta geniş çaplı bir yıkıma ve değişime neden olacaktır. Eklenti ile beraber gelen oyun içi değişiklikler şöyledir: Yukarıda belirtilen özelliklerin çoğu 4.0.1 yamasında yayınlanmış, 4.0.3a yaması ile de Azeroth dünyasındaki değişiklikler oyunculara yansıtılmıştır. Meiji , ÅŸu anlama gelebilir: 5000 metre 5000 metre (yaklaşık 3,1 mil veya 16.404 ft) olarak koşulan bir atletizm yarış türüdür. Dünya Şampiyonası ve Olimpiyat Oyunları'nda Atletizm dalında açık ya da kapalı salonlarda koşulur. Taktikler de önemli bir rol oynadığı için ve birçok kombinasyon kulanıldığından her zaman cazip bir branş olmuştur. İlk dünya rekoru 1912 yılında kırılmıştır. Toplam 35 dünya rekoru kırılmıştır. İlk dünya rekoru 1981 yılında kırılmıştır. Günümüze kadar 13 dünya rekoru kırılmıştır. Mevdud Gazneli Mevdud (ö. 18 Aralık 1049), 1041-1049 yılları arasında hüküm süren Gazne Devleti sultanı. Gazneli Muhammet, ikinci kez tahta geçtikten sonra hemen başkent Gazne'ye dönmemiş ve kışı Peşaver'de geçirmişti. Babasının ölüm ve amcasının tahta çıkış haberlerini alan Gazneli Mevdud, Gazne'ye geldi ve hükümdarlığını ilan etti. Bahar geldiği zaman da, amcası Gazneli Muhammet'in üzerine yürüdü. 8 Nisan 1041'de Celalabat'ta yapılan savaşı Mevdud kazandı ve Gazneli Muhammet'le taraftarları öldürüldü. Gazneli Mevdud, Gazne Devleti'nde tam olarak hâkimiyet kuramamıştı. Çünkü kardeşi Mecdud, Hindistan ordusuyla tahtı ele geçirmek için Gazne'ye yürümekteydi. Ancak, 11 Ağustos 1041'de Lahor'daki çadırında ölü bulundu. Bu sayede hâkimiyetini tamamen ilan eden Mevdud, Sistan'da hâkimiyeti ele geçirmeye çalıştı. Ancak, tam anlamıyla başarılı olamadı. 1043-1044 yıllarında Hint racalar bir araya gelip isyan etse de, bu isyan bastırıldı ve racalarla devletin arasının düzeltilmesi yönünde somut adımlar atıldı. Gaznelilerin Selçuklular karşısında kaybettikleri toprakları geri almak isteyen Mevdud, Çağrı Bey'in kızıyla evli olmasına rağmen, Çağrı Bey'in hastalanmasını fırsat bilerek Horasan'a bir ordu yolladı. Bunun üzerine Çağrı Bey'in görevlendirdiği Alp Arslan, Ağustos-Eylül 1043'te Gazne ordusuna saldırdı ve birçok ganimetle babası Çağrı Bey'in yanına döndü. Selçukluları tek başına yenemeyeceğini anlayan Gazneli Mevdud, bitakım ittifak arayışlarına girdiyse de, buna hastalığı izin vermedi ve 18 Aralık 1049'da hayatını kaybetti. Gazneli Mevdud'un ölümünden sonra yerine Gazneli II. Mesut geçti. Postacı (film) Postacı, yönetmenliğini Memduh Ün'ün üstlendiği 1984 yapımı bir Türk filmidir. Güldürü türündeki bu sinema filminin başrollerini Kemal Sunal ve Fatma Girik paylaşmıştır. Sevtap ve mahallede görevli posta dağıtıcısı Adem birbirlerine sevdalıdır. Sevtap 30 yaşına kadar bekar kaldığı ve onu kimse beğenmediği için halen kızdır ve Adem'e kalmıştır. Fakat bu aşka karşı çıkan biri vardır; Sevtap'ın ağabeyi Latif. Latif Alman kültürü ile yetişmiş ancak tam anlamıyla hanzo olarak tabir edilebilecek biridir. Bir gün Sevtap ve Adem, Sevtap'ın babasına olayı kabul ettirebilmek içini onun ağzından bir telgraf çekerler. Bu telgraftan sonra düğün hazırlıklarına başlanır. Fakat bu esnada ağabey Latif Almanya'dan Türkiye'ye kesin dönüş yapar ve ikilinin foyası ortaya çıkar. Latif, Adem'i vurmak pahasına bu işe karşı çıkar. Daha sonra hiç gönlü olmasa da bu evliliği kabullenir ve Adem'in her istediğini yerine getirir. Defin TÃ¶reni (Michelangelo) Defin Töreni İsa'nın defin töreni'ne ait bitmemiş bir tablo olup, İtalyan Rönesans ustası Michelanfelo Buonarroti'ye atfedilir ve yaklaşık 1500-1501 yıllarına tarihlenir. Tablo şimdi Londra'daki Ulusal Galeri'de bulunmaktadır. Genel olarak bir erken çalışma olduğu kabul edilmesine rağmen, bu çalışmanın kronolojik pozisyonu bazı tartışmalı kaynaklara sahiptir. Bazılarına göre, eser Michelangelo'nun öğrencisi tarafından ustasının bir çiziminden veya doğrudan bir benzetmesinden icra edilmiştir. 1981 yılında keşfedilen dokümanlara göre, Michelangelo, Roma'daki Sant'Agostino kilisesinin bir panel tablosunu yapmakla görevlendirilmiş fakat sanatçı sonunda aldığı tüm ücreti geri vermiştir. Bir kesinlik olmamasına rağmen, söz konusu olan eser muhtemelen bir "Defin töreni"ydi ve Michelangelo'nun Floransa'ya dönüşüyle bitirilmemiş bir şekilde kalmıştı. Panelin ortası İsa'nın mezara taşınmasını tasvir eder. İsa'nın arkasındaki sakallı olan yaşlı adam kendi mezarını İsa'ya bırakmış olan Aramatyalı Yusuf'tur. Soldaki kişi muhtemelen uzun portakal rengi elbise giyen Aziz John olup, onun ayaklarında diz çöken Mecdelli Meryem'dir. Sağdaki iki figür ise kesin değildir (Nicodemus, Mary Salome oldukları önerilir). Diğer hazır olmayan figür ise Meryem'dir. Narva Muharebesi (1944) Narva Muharebesi, II. Dünya Savaşı'ın Doğu Cephesi'nde gerçekleşmiş bir muharebedir. Savaş 1944'ün 2 Şubatından 10 Ağustos'a kadar devam etmiştir. Almanlar için 1944'te bütün cephelerde bozgun havası vardı. Almanların doğudaki son kumarı olan Kursk Muharebesi tam bir felaket idi. Bu savaştan sonra Ruslar cepheye 5.000.000 asker, 10.000 tank gibi büyük bir güç yığmışlardı. Stalingrad'da Güney Ordular Grubu, Kursk'ta ise Merkez Ordular Grubu yok olmuştu. Doğu Cephesi'ni tutmak için Kuzey Ordular Grubu vardı fakat koskoca cepheyi tutacak üstünlük yoktu. Almanlar Leningrad'dan çekilip şu anki Estonya'da olan Narva'ya yerleşti. Almanlar, Sovyet taarruzlarını başarılı şekilde püskürttükten sonra gece baskınları yapıp Sovyet askerleri yıprattı. Sovyetler burada inatçı Alman savunmasını karşısında geri çekilmek zorunda kaldı fakat bu Sovyetleri durdurmadı. Çünkü Sovyetler her yerden işgale başlamışlardı bile. Say (şarkı) "Say", John Mayer tarafından Rob Reiner'ın "Şimdi ya da Asla" filmi için yazdığı bir şarkıdır. 20 Kasım 2007'de single olarak yayımlanan ve Mayer'ın hiçbir albümünde yer almayan şarkı; sonradan "Continuum" albümünün yeni basımına eklendi. "Billboard" Hot 100 listesinde on iki numaraya yükseldi ve Mayer'ın kariyeri boyunca yayımladığı en başarılı single'ı hâline geldi. Şarkı, 2009 yılında Hallmark'ın reklamlarında kullanıldı. Şarkı, nakaratında da bu dize geçtiği için "Say (What You Need to Say)" şeklinde de adlandırılmaktadır. Şarkı, Mayer'ın bir "görev" olarak yazdığı ilk şarkısıdır. Mayer, şarkıyı 16 Kasım'da resmî bloguna ekledi. Şarkının video klibi Vem tarafından çekildi. "Say", 2009 Grammy Ödülleri'nde En İyi Erkek Pop Vokal Performansı dalında ödül kazandı. Ayrıca o yıl Bir Motion Picture, Film veya Diğer Görsel Medya İçin Yazılmış En İyi Şarkı ödülüne de aday gösterildi. "Say", "Billboard" Hot 100 listesinde on iki ve Hot Digital Songs listesinde sekiz numaraya yükseldi. Böylece "No Such Thing"i geçerek Mayer'ın Hot 100'deki en başarılı şarkısı hâline geldi. 1.2 milyon kez internet üzerinden satın alınan şarkı; RIAA tarafından platin plak ile ödüllendirildi. Ayrıca, Pop 100 listesinde on yedi ve Hot Adult Top 40 Tracks listesinde altı numaraya ulaştı. "Say", Avustralya ARIA listesine elli altı numaradan giriş yaptı ve sonraki hafta kırk yedinci sıraya yükseldi. Ayrıca, Kanada Hot 100'de yirmi yedi numaraya ulaştı. Yalnız Efe Yalnız Efe, Türk kısa öykücülüğünün kurucularından olan ve en fazla okunan yazar unvanı taşıyan Ömer Seyfettin'in öyküsü. Öykü ilk olarak 25 Nisan 1918 tarihinde "Yeni Mecmua" adlı dergide yayımlanmıştır. Hikâyede Kezban isimli genç bir kızın uğradığı haksızlık sonucunda; kendisi ve mağdur duruma düşen halk için, zalimlere ve halkı soyan kişilere karşı verdiği amansız mücadele anlatılıyor. Vergi cenneti Vergi cenneti, vergilerin hiç olmadığı veya çok düşük olduğu ülke ya da bölge. Ülkedeki vergilendirme oranları diğer ülkelerle haksız rekabet olanağı meydana getirecek kadar düşük oranlarda olabilir. OECD tanımlamasına göre bir ülkeden "vergi cenneti" olarak bahsedebilmek için üç belirleyici etken vardır: Avrupa Birliği vergi cennetleri listesi, vergisel konularda işbirliği yapmaktan kaçınan ülkeleri ifşa etmeye yöneliktir. OECD ile paralel şekilde şeffaflık ilkesi vergi cennetlerinin belirlenmesinde bir kriter olarak kullanılmaktadır. Ayrıca haksız vergi rekabeti ve OECD BEPS eylem planlarında belirlenen asgari standartlara yönelik düzenlemelerin bulunmaması da vergi cenneti tanımlamasında kullanılan kriterlerdendir. 28 Şubat 2020 tarihinde güncelenen AB vergi cennetleri kara listesi (ya da işbirlikçi olmayan ülkeler) aşağıdaki gibidir: 28 Şubat 2020 tarihinde güncelenen AB vergi cennetleri gri listesi aşağıdaki gibidir: Son güncellemede şu ülkeler listeden çıkarılmıştır: Antigua ve Barbuda, Bahamalar, Barbados, Belize, Bermuda, Cayman Adaları, Cook Adaları, Curaçao, Ermenistan, Karadağ, İngiliz Virgin Adaları, Marshall Adaları, Nauru, Niue, Saint Kitts ve Nevis, Yeşil Burun ve Vietnam. Türkiye 31 Aralık 2020'te kadar AB'nin işbirliği konusundaki tüm kriterlerini sağlayacak düzenlemeleri uygulamaya geçirmeyi taahhüt etmiştir, bu durum özellikle otomatik bilgi değişimi sürecine ilişkin taahhütleri içermektedir. Türkiye, otomatik bilgi değişimine ilişkin mevzuat gereklilikleri yerine getirilmiş olmasına rağmen gerekli teknik alt yapının kurulması için uğraşılmaktadır. AB ülkeleri ile otomatik bilgi değişimi bakımından sorun yaratacak bir konu ise, Kıbrıs sorunudur. Nürnberg'in Usta Şarkıcıları Nürnberg'in Usta Şarkıcıları (Almanca tam ismi: "Die Meistersinger von Nürnberg") 19. yüzyıl Alman bestecisi Richard Wagner tarafından 1868'de yazılmış ve bestelenmiş üç perdelik operadır. Bu opera dünya opera evleri repertuvarlarında popüler olarak günümüze kadar sahnelenmektedir. Popüler opera repertuvarı içinde, genellikle dört buçuk saatten daha fazla alarak, en uzun süren eserdir. Eserin mekânı 16. yüzyıl ortalarında o zaman bir bağımsız şehir olan ve Kuzey Avrupa Rönesansı'nın merkezlerinden biri olduğu kabul edilen Nürnberg şehirdir. Eserin hikâyesi çoğunluğu şehrin önemli loncalarına bağlı olan esnaf, usta, kalfa ve çırakların şarkıcılık ve güfteciliği bir zanaat prensiplerine göre geliştirip devam ettiren amatör müzisyen lonca (Usta Şarkıcılar Loncası) mensuplarının hayatlarını ve bir şarkı ödülü için bir lonca mensupları arasındaki bir yarışmayı konu alır. Bu hikâye gerçekte tarihte geçmiş kişileri içerir; örneğin Hans Sachs (1494-1576) şehrin tarihinde çok ünlü bir Usta Şarkıcı idi. Nürnberg'in Usta Şarkıcıları Wagner'in opera eserleri arasında birçok özellikleri dolayısıyla ender bulunur bir opera eseridir. Wagner'in ustalık yılları içinde yazdığı tek komedi konuludur. Genellikle Wagner eserleri mitik veya efsanevi konuları ele alırken bu eserde ele alınan konu gayet iyi tanımlanmış tarihsel mekân ve zaman içinde ortaya çıkar. Bu eserin hikâyeşi ve librettosu diğer başka kaynaklardan uyarlanmamış ve orijinal olarak şahsen Wagner tarafından yazılmıştır. Bu opera eseri Wagner'in opera teorisi konusu üzerinde yazdığı denemelerde çok tenkit ettiği birçok unsuru içermektedir: örneğin "manzum ve kafiyeli libretto", "aryalar", "korolar", "beşliler" ve hatta "bale". Nürnberg'in Usta Şarkıcıları bir müziksel besteleme eseridir ama bu eser aynı zamanda ana konusu ve teması bakımından Wagner'in müziksel besteleme hakkındaki teorilerinin ve düşüncelerinin uygulanma eseridir. "Nürnberg'in Usta Şarkıcıları" operasının gala prömiyer sahnelenmesi Münih'te 21 Haziran 1868de Baverya Krallığı milli tiyatrosunda (Konığlıches Hof- und National-Theater) olmuştur. Bu prömiyer temsilde orkestra şefi "Hans von Bulow" idi. Wagner yazmış olduğu özyaşam öyküsünde "Nürnberg'in Usta Şarkıcıları" eserinin doğup gelişmesini çok ayrıntılı bir şekilde anlatmıştır. Wagner 1845'de "Marienbad" kaplıca şehrinde tatilini geçirmekte iken okuduğu "Georg Gottfried Gervanıus" tarafından yazılmış Alman edebiyat tarihinde bulunan "usta şarkıcılar" ve "Hans Sachs" konuları çok dikkatini çekmişti ve bu konuda bir opera eseri yazmak için hazırlığa geçti. Hazırlamış olduğu hikâye müsveddesini ilk sayfasının tarihi "Marienbad 16 Temmuz 1845" olduğu görülür. Sonradan Wagner bu eserini hazırlarken daha önce hazırlamış olduğu yine bir müzik yarışması konulu trajik "Tannhauser" eserine bir karşıt olarak yine müzik yarışması konulu bir komik eser yaratmaya karar verdiğini bildirir. Wagner'in hazırladığı partisyon notaları şu çalgıları kapsayan bir orkestra önermektedir: Sahnede çalınması gereken çalgılar: Mekân: Nürnberg'de San Katerina Kilisesi Çok muhteşem bir prelüdden sonra perde açıldığında Nürnberg'de San Katerina Kilisesi'nin içerisi görülür. Âyin sona ermektedir. Frankonyalı bir genç şövalye olan Valter von Stolzing daha önce tanıştığı Eva Pogner'le konuşmaktadır ve ona bir kişi ile nişanlı olup olmadığını sorar. Eva Walter'e sırımsıklam aşıktır. Ama kuyumcu ve usta şarkıcı olan babası Veit Pogner'in kendini, yaz ortası olan, Sen Jan yortusu gününde şarkıcılar loncasının tertip ettiği şarkı yarışmasını kazanan kişiyle nişanlandıracağını bildirdiğini açıklar. Eva'nın oda hizmetçisi Magdelena kendi nişanlısı olan David'i Valer'e usta şarkıcılık sanatını öğretmeğe ikna etmiştir. Geleneksel olarak âyinden sonra kilisede toplanan loncanın bu toplantısında Valter'i usta şarkıcı olarak seçmesi beklemektedirler. Böylece yeni usta şarkıcı olacak Valter, loncanın adet ve kaidelerinin inceliklerinden tümüyle habersiz olmakla beraber, şarkı yarışmasına katılabilecektir. Diğer şarkıcılık loncası çırakları ile lonca toplantısı için kiliseye gitmekte iken David Valter'e kendisinin kunduracı ve çok saygıdeğer bir usta şarkıcı olan Hans Sachs'ın çırağı olduğunu açıklar. Şarkılardan örnekler vererek usta şarkıcılar loncasının güfte yazma ve besteleme kuralları hakkında biraz karmaşık bir açıklama yapar. (David'in verdiği şarkı örnekleri gerçekten olayın geçtiği zamanda gerçek usta şarkıcıların hazırladıkları eserlerdir.) Valter bu kadar çok bilgi ile kendini ezilmiş hisseder ama yine de ustalığa kabul edilmek için loncaya sınavına girmeye kararlıdır. Eva'nın babası Veit Pagner ve şehir katibi Beckmesser kiliseye giren ilk usta şarkıcılar olurlar. Vater ile Pogner konuşmaya başlarlar. Bundan Veit haz almaktadır çünkü o da Valter'i kızı Eva'ya çok uygun iyi bir koca olarak görmektedir. Pogner Valter'i etraftakilere tanıştırmaya başlar. Beckesser de şarkı yarışmasını kazanarak Eva ile nişanlanmayı başarıp onunla evlilik yapmaya ümitlidir. Bu nedenle Beckmesser hemen Valter'i hiç sevilmez bir kişi olarak görür. Diğer ustalar da gelirler ve Fritz Kothner lonca üyeleri için yoklamayı yaparak toplantıyı açar. Pogner toplantıda bulunanlara konuşarak kızını şarkı yarışmasını kazanan genç usta şarkıcıyla evlendirmeye karar verdiğini açıklar. Hans Sachs evlenmeyi yapacak kız olan Eva'nın da buna bir katkısı olmasını söyler. Pogner buna hemfikirdir ve Eva'nın yarışmayı kazananla nişanlanmayı reddedebilmesinin mümkün olduğunu kabul eder; ama Eva'nın mutlaka bir usta şarkıcı ile evlenmesinde ısrar eder. Sachs bir diğer fikir daha ortaya atar; yarışmanın hakemlerinin lonca üyeleri değil şehrin halkı olmasını taklif eder. Fakat diğer ustalar bunu beğenmeyip teklifi kabul etmezler. Sıra Valter'in usta olarak üyeliğe kabulü ve reddine gelmiştir. Valter toplantıdaki üyelere tanıtılır. Fritz Kothner ona ilk soruyu Valter'in sorar: Geçmişte şarkıcılık üzerine ne bilgisi ve tecrübesi vardır? Valter şairliği Valter von der Voglveide'nin şiirlerini okuyup öğrendiğini; şarkı söyleme hocalarının ise doğa ve kuşlar olduğunu açıklar. Biraz isteksizce lonca ustaları Valter'i usta olarak loncaya kabule razı olurlar; ama Valter'in yarışmada sunacağı ustalık şarkısının kendinin bestesi olmasını şart koyarlar. Valter "sevgi" temasını ustalık şarkısına konu olarak seçer. Şarkısı lonca'nın "hakem"i olan Beckmesser tarafından tek başına değerlendirilecektir. Valter yeni bir usulle serbest vezinli bir şarkıyı söylemeye başlar ve bu şarkının güfte ve bestesinin yeniliği ve lonca göreneklerinden çok değişik olduğu açıktır. Valter şarkısını söylemekte iken devamlı olarak Beckmesser'in tebeşir ile elinde bulunan ufak tahtaya yazdığı görülür; tebeşirle çizim cızırtıları şarkı arasında devamlı duyulur. Beckmesser kötü niyetle arkarkaya Valter'in yaptığı hataları işaretlemektedir. Çok geçmeden Beckmesser Valter'in şarkısını arasına girerek Valter o zamana o kadar fazla hata yapmış olduğu için zaten usta şarkıcılık için yetenekli ve yetişmiş olmadığının aşikar olduğunu ve şarkısına devam edip bitirmesine gerek olmadığını açıklar. Sachs Valter'in şarkısını bitirmesini ister fakat loncanın diğer üyeleri Beckmasser'e uyarak şövalyenin usta şarkıcı olma talebini reddederler. Mekân: Bir Nürnberg sokağında akşam Pogner'in evi ile Hans Sachs'ın atölyesinin köşe evler olduğu bir Nürnberg sokağında bir akşam üstü saati David Magdalena'ya Valter'in başarısızlığını bildirmektedir. Bundan çok hayal kırıklığına uğrayan Magdalena David'e getirdiği yiyecekleri vermeden hemen oradan ayrılır. Bu David'in diğer çırakların alaylarına maruz kalmasına neden olur. David tam onlara karşı harekete geçmekte iken Sachs gelir ve çırağının hemen atölyeye girmesini ister. Pogner Eva ile birlikte gelir. Açık seçik olmayan bir konuşmaya başlarlar. Eva Valter'in ustalığa müracaatının ne sonuç verdiğini merak etmektedir; Pogner ise bu şarkı yarışmasının sonucuna göre kızını nişanlandırma teklifinin doğru olup olmadığı hakkında şüpheye düşmüştür. Onlar tam eve girmekteyken Magdalene gelir ve Eva'ya Valter'in usta şarkıcı olma müracaatının başarısız kaldığını söylentilerinin şehirde çok yaygın olduğunu bildirir. Eva bu konu hakkında Sachs ile konuşmaya karar verir. Akşam hava kararmaya başlamakta iken Hans Sachs evinin önüne tezgâhını kurup Beckmesser için yapmakta olduğu bir çift kundura üzerinde çalışmaya başlar. Çalışırken kendine çok etki yapmış olan Valter'in şarkısını mırıldanmaktadır. Eva Sachs'a yaklaşır ve yarın yapılacak şarkı yarışması üzerinde konuşmaya başlarlar. Eva, o sırada yarışmaya iştirak etme hakkı olan tek yarışmacı olarak görülen Beckesser'in bu yarışı kazanması hakkında pek hevesli fikirleri olmadığı açıkça bellidir. Eva bir dul erkek olan Sachs'ın bu yarışmaya girip kazanmasına hiçbir itirazı olmadığı ima eder. Bundan çok memnun olan Sachs, kendisinin Eva ile evlenmek için çok yaşlı olduğunu bildirerek bu fikire itiraz eder. Eva'nın biraz daha zorlaması ile Sachs Valter'in lonca toplantısında nasıl ustalık müracaatının reddedildiğinin hikâyesini Eva'ya ayrıntıları ile anlatır. Bunu duyan Eva çok sinirlenmiştir ve hemen ayrılır. Eva'nın bu tutumu Sachs'a, Eva'nın Valter'e aşık olduğu şüphelerinin doğru olduğunu kanıtlar. Eva giderken Magdalene tarafından yolu kesilir ve Magdelana ona Beckmesser'in Eva'ya serenat yapmak için gelmekte olduğu haberini verir. Valter'i arayıp bulmaya kararlı olan Eva, Magdalena'ya evin yatak odası penceresi önünde poz vererek Eva'nın rolünü oynamasını ister. Eva tam sahneyi terk etmekte iken Valter gelir. Ona lonca toplantısında usta şarkıcılık müracaatının tam bir fiyasko ile bittiğini açıklar. İki sevgili gizlice akşam karanlığında birlikte kaçmaya karar verirler. Fakat Sachs bu iki sevgilinin kaçma planlarını işitmiştir. Sachs evinin önündeki feneri yakar ve sokak aydınlığa bürünür. İki sevgili gölgede olan Pogner'in evinin yanına saklanırlar. Valter Sachs'a gidip neden feneri yakıp sokağı aydınlattığını sormaya hazırlanmaktadır ki tam bu sırada Beckmesser gelir. Eva ve Walther, Beckmesser seranadına başladığı zaman, daha karanlık olan köşelere çekilirler. Sachs Beckmesser'in serenat yapması sırasında, birden yapmakta iken önünde bulunan tezgâhdaki ayakkabıya çekiç darbeleri indirmeye baslar ve ayni zamanda çok kıvrak bir ayakkabıcı şarkısını yüksek sesle söylemeye başlar. Buna sinirlenen Beckmesser, Sachs'dan hemen elindeki işini ve söylediği şarkıyı bırakmasını ister. Fakat Sachs bu gürültünün bir alt niyetle olmadığını; eli altındaki işi hemen bitirmesi gerektiğini ve hem de bu işin yarın şarkı yarışmasına gidecek olan Buckmasser'in yarın yarışmaya giymek için sipariş ettiği kunduralar olduğunu belirtir. Beckmasser Eva'nın yatak odası penceresinde birinin bulunduğunu (Beckmesser'in bilmemesiyle beraber bu rol yapan Magdalena'dır) görür ve serenadına devam için Scahs'a itirazını durdurur. Beckmesser Sachs'ın işaretçilik görevi yapma teklifini, yani Beckmesser'in seranadı sırasında yaptığı her hata için Sachs'ın çekicini yapılan ayakkabıya vurmasını, pek isteksiz olmakla beraber kabul eder. Beckmesser seranadına başlar; fakat söylediği şarkı sırasında o kadar çok hata yapar ki işaretçilik yapan Sachs işaret olarak vurduğu çekiç darbeleriyle elinde olan siparişi tamamlamıştır. Bu serenadı ve yanındaki çekiç darbelerini duyan bütün mahalle de ayağa kalkmıştır. Çırak David ise Magdelana'ya serenat yapan birisini görünce çok kızmıştır ve eline kalın bir sopa alarak Beckmesser üzerine yürür. Komşular ve diğer çıraklar da bu arbedeye katılırlar ve büyük bir meydan kavgası ortaya çıkar. Bu kargaşılık sırasında Valter Eva ile birlikte oradan sıvışmaya başlarlar; ama onları Sachs durdurur. Eva'yı evine gönderir ve Valter'i kendi atölyesi içine zorla sürükleyerek sokar. Sokakta düzen ve asayiş aynı birden bozulduğu gibi, birden de yeniden ortaya çıkar. Devriyesini tamamlayan ve her saat başı düdüğünü öttüren bir şehir bekçisi dışında sokakta kimse kalmamıştır. Sabah güneş doğmakta iken Sachs atölyesinde bir büyük kitap okumaktadır. Düşünceleri arasında kendini kaybetmişken, David'in Beckmesser'in kundurasını ona götürdükten sonra geri geldiğinden haberdar olmaz. En sonunda David ustasının dikkatini kendine çekmeyi başarır. Hans Sachs'ın isim günü de olan Şen Jan Yortusu gününde yapılacak eğlentilerden konuşmaya başlarlar. David Sachs'a yazdığı şiir mısralarını okur. Sonra bu yortu eğlentisi için hazırlanmak için oradan ayrılır. Tek başına kalan Sachs düşüncelerini önceki geceki şamata üzerine çeker. "Delilik, delilik; her yerde delilik!" ("Wahn! Wahn! Uberall Wahn!"). İki gencin birleşip evlenmek için evlerinden kaçmaya yeltenmelerini önlemek isterken berbat şiddet hareketleri ortaya çıkmıştır. Buna rağmen bugün bu delilik hareketlerinin kendi lehine işlemesine kararlıdır. Geceyi Sachs'ın evinde geçirmiş olan Valter odaya girer. Sachs'a o gece çok hzs bir rüya gördüğünü söyler ve Sachs'ın destek verici sözleriyle bu rüyayı yeni bir Şarkı Yarışması şiir parçası halinde hazırlamaya başlar. Sachs bu şarkıyı Valter söylerken müsveddeye alır. Bu daha bitmemiştir ve bir son final parçasının yazılıp bestelenmesi gerekmektedir. Fakat Valter bu çalışmadan çok yorulmuştur. Valter ile Sachs biraz dinlenip ve yarışma festivali için iyi elbiselerini giyinmek üzere odadan ayrılırlar. Beckmesser, önceki geceki başarısız seranadından sonra çok duyarlı olarak, Sachs'ın atölyesine gelir. Orada Sachs'ın el yazısıyla hazırlanmış olan Yarışma ödül şarkı şiirini görür ve bundan Sachs'ın da Eva ile evlenmek için kendisiyle birlikte yarışmaya katılacağı sonucuna varır. Ayakkabıcı da odaya girer; Beckmesser orada bulunan şiir müsveddesini ona gösterir ve ne olduklarını sorar. Sachs hiç Eva ile nişanlanmak niyetinde olamadığını açıklar ve Beckmesser'in bu şiiri alıp götürmesine razı olacağını bildirir ve hatta bu şarkı şiirinin kendine ait olmadığı üzerinde yemin bile verebileceğini söyler. Beckmesser şarkı yarışmasına hazırlanmak üzere hemen oradan ayrılır; şarkısı için çok ünlü Hans Sachs tarafından yazılmış bir şiiri bestesi için kullanacağı fikri ile çok mutluluk duymaktadır. Eva, Sachs'ın atölyesine girer. Valter'i aramaktadır ama bunu Sachs'a söylemez Sachs'ın kendi için yaptığı ayakkabının hatası olduğunu ona söylemek için geldiğini bildirir. Sachs yaptığı ayakkabının hiçbir kusuru olmadığını anlamıştır ama ayakkabıyı alıp dikişlerini kontrol eder gibi yapar. Bunu yaparken Eva'ya daha sonu tamamlanmamış çok güzel şarkıyı duyduğunu Eva'ya söyler. Tam bu sırada Valter gelir. Festival için çok güzel giysiler giymiştir ve Eva bunu görünce sevincinden bağırmaktan kendini alıkoyamaz. Valter hazırladığı Yarışma Şarkısı'nın üçüncü ve sonuncu kısmını bitirmiştir ve şarkıyı ikisine söyler. Eva ve Valter Sachs'ın kendilerine verdiği destekten çok minnettarlık duymaktadırlar ve bunu nasıl ifade edeceklerini bilememektedirler. Özür dilemeye başlayan Eva'yı rahatlatmak için Sachs bir ayakkabıcı, şair ve dul erkek olarak çektiği eziyetlerden şikayete başlar. Sonunda Sachs Eva hakkında düşünceleri ne olursa olsun (Wagner'in diğer bir opear eseri olan Tristan ve İsolde'ye atıfla) Cornwall'lu Kral Mark gibi hareket etmemeye kararlı olduğunu bildirir ve iki sevgiliye mesut bir hayat dileğini çok vurguyla tekrarlar. David ve Magdelana girerler. Sachs bu gruba yeni bir usta-şarkının doğduğunu ilan eder. Usta Şarkıcılar Loncası kurallarına göre bu yeni şarkının takdış edilmesi gerekmektedir. Bu takdış töreninde bir çırağın şahit olması kabul edilmemektedir ve bu nedenle Sachs çırağı David'in kulağına doğru yüzüne bir tokat atarak geleneksel olarak çıraklıktan kalfalığa geçmesini sağlar ve böylece kalfa olan David şahit olacaktır. Sonra Scahs bu Yarışma Şarkısını "Seliğe Morgentraumdeut-Weise (Sabah Rüyası Şarkısı)") olaark vaftiz edip isimlendirdiğini bildirir. Bu grupta bulunan herkes bu gelişmeden çok memnun olduklarını ifade ederek festivale gitmek üzere sahneden ayrılırlar. San Jan Yortusu etkinlikleri Pegnitz Nehri kıyısında bulunan bir merada yapılmaktadır. Yapılan geçit merasiminde şehrin değişik loncaları hünerlerini açıklayan gösteriler de bulunmamışlardır. En son sıra Usta Şarkıcılar Loncası geçidine gelir. Ahali en çok bilinen ve sevilen usta şarkıcı olan Hans Sachs'a büyük tezahürat yaparlar. Şarkı Yarışması hemen sonra başlar. Yaşına ve ustalık dönemine göre ilk yarışmacı Beckmesser'dir. Beckmesser Sachs'dan aldığı şiiri bestelemiştir ama hem hazırladığı melodinin uygunsuzluğu ve hem de şiirin mısralarını unutup hata yapması yüzünden Beckmesser'in şarkısı çok başarısız olur ve hatta seyirci ahalinin bu kusurlu icraya gülmelerine neden olur. Beckmesser buna çok sinirlenir ve bu şarkı şiirinin sahibinin Hans Sachs olduğunu herkese açıklar. fakat Hans Sachs buna itiraz eder ve şairin Valter olduğunu kanıtlamak için onu sahneye çağırır. Valter sahnede tüm şarkısını ahaliye icra eder. Bu şarkı ve icra Usta Şarkıcıların kurallarından birçoğunu kırmaktadır. Fakat şiir ve şarkı o kadar güzeldir ki herkes bu şarkının yarışma ödülünü kazanmasını kabul eder. Valter ödülü kazanmıştır ve babasının vaadine uygun olarak Eva ile evlenmek üzere nişanlanmıştır. Usta şarkıcılar Valter'i hemen orada loncalarını bir üyesi yapmak isterler. Fakat Valter bu şerefi reddeder. Sachs tekrar araya girer. "Sende çok diliyorum, Ustaları hor görüp küçümseme." Sonra niçin bunu söylediğini açıklar. Usta Şarkıcılar Alman sanatına verdikleri önem ve dikkat ile çok uzun süren huzursuzluk dönemlerinde bile kendi kurallarını sıkıca uygulayarak bu sanatın yaşamasına ve gelişmesine alet olmuşlardır. Valter sonunda usta şarkıcı olarak lonca üyesi olmayı kabul eder. Ahali korosunun Nürnberg'in en sevilen Usta Şarkıcısı Hans Sachs'ın övgüleri ile dolu bir ensambl şarkıyla opera sona erer. Wagner'in operalarında ayrı ayrı aryalar, ikililer, üçlüler vb bulunmaz; operanın tümü için leitmotifler kullanılarak her bir perde için sürekli bir müzik geliştirilmiştir. Operanın preludünde bu operanın içinde önemli olacak olan leitmotifler, bir seri melodiler olarak duyulur. Örneğin bir tema usta şarkıcıların ağırbaşlı ciddiyetini gösterir; diğer biri Welther'in ödül kazanan şarkısı olarak ihtiras temasını işler; bir diğeri kendi aralarında fiskos eden çırakların teması olur vb. Üçüncü Perde'nin başında bulunan müzik, operanın tümünden ayrı olarak tek başına konser salonlarında çalınan bir eserdir. Bu eserde birçok güzel esnalar bulunmaktadır. Wagner çok ustalıklı müzik zekasıyla müzik stilini olaydaki harekete uygun olacak şekilde değiştirir. Örneğin Eva'nın babası Nürnberg üsta şarkıcılarının ününden bahis ederken kullanılan müzik şekli eski resitatifdir. Beckmasser için kullanılan müzik Wagner'in romantiik müziğine tam karşıt olarak onun aptalca hareketlerini açığa çıkarır. Kuzenim Vinny Kuzenim Vinny, 1992 ABD yapımı komedi filmi. Özgün adı My Cousin Vinny olan film Türkiye'de sinemalardan sonra hem şifreli hem de şifresiz televizyon kanallarında gösterilmiş, sonra da DVD ve VCD formatında dağıtımı yapılmıştır. Senaryosunu Amerikalı Dale Launer (Kirli, Çürük ve Adi'nin de senaryosunu yazmıştı)'in yazdığı filmi İngiliz yönetmen, aktör ve senarist Jonathan Lynn yönetmiştir. Lynn TRT'de de gösterilmiş olan "Emret Bakanım" adlı televizyon dizisinin yazarlarından biriydi. Başlıca rollerinde Joe Pesci, Marisa Tomei, Ralph Macchio (Karate Kid serisinin yıldızı), Fred Gwynne, Lane Smith, Bruce McGill ve James Rebhorn oynamışlardır. Film yargıç rolünü üstlenen Fred Gwynne'in son filmi olmuştur. Marisa Tomei ise filmdeki performansı ile 1993'te En İyi Yardımcı Kadın Oyuncu Akademi Ödülü'nü almıştı. Bundan başka filme çeşitli yarışmalarda 3 ödül daha verilmiştir. Film, sinema afişlerinden birindeki tanıtım sloganında yazdığı gibi "Bir deneme yanılma komedisi!" dir. Kaliforniya'da kazandıkları üniversiteye başlamak üzere yola çıkan iki gencin otomobilleriyle Alabama eyaletininin küçük bir kasabasından geçerlerken işlemedikleri bir cinayetle suçlanarak tutuklanmaları ve New York'tan akrabaları olan bir avukatın (Joe Pesci) nişanlısıyla (Marisa Tomei) birlikte kasabaya gelerek mahkemede savunmalarını üstlenmesi anlatılmaktadır. Ne var ki bu akraba hukuk fakültesini güç bela bitirmiş, altı yıldır baroya kabul edilebilmek için sınavlara girip çıkan (lisansını alıp almadığı bile açık değildir) bir acemidir. Bu hızlı tempolu filmde güldürü unsurları New Yorklu, üstelik İtalyan kökenli bir grup Amerikalıyla, Alabamalı tipik Güneyli kasaba halkı arasındaki tezatlardan ortaya çıkmaktadır. Ancak bu türden birçok filmin aksine yöre insanlarına küçümseyici bir gözle bakılmamıştır. "Amerikan Barolar Birliği Dergisi" nin Ağustos 2008 sayısında yayımladığı "En İyi 25 Mahkeme Filmi" anketinde "Kuzenim Vinny", Bülbülü Öldürmek (1962) ve 12 Kızgın Adam (1957) filmlerinden sonra 3. sırada yer almıştır. New Yorklu iki lise mezunu genç, Billy Gambini (Ralph Macchio) ve Stan Rothenstein (Mitchell Whitfield), kayıtlarını yaptırmak için Los Angeles'taki Kaliforniya Üniversitesi'ne doğru üstü açık otomobilleri ile yol almaktadırlar. John Mayer diskografisi John Mayer diskografisi, Amerikalı şarkıcı-söz yazarı ve gitarist John Mayer'ın kendi adına piyasaya sürmüş olduğu müzikal çalışmalarını içermektedir. Mayer, günümüze kadar dört stüdyo albümü, on dokuz tekli, bir EP, üç konser albümü ve on iki single piyasaya sürdü. Atlanta, Georgia'ya taşınıp çeşitli yerel kulüplerde çalan Mayer, "Inside Wants Out" adındaki bağımsız EP'sini 1999 yılında yayımladı. Devam eden sahne performanslarının yanı sıra albümüyle de bağımsız plak şirketi Aware Records'un dikkatini çekti. Aware 2001 yılında Mayer'ın ilk stüdyo albümü "Room for Squares"i 2001 yılında piyasaya sürdü. Columbia Records şirketi Aware'i aldıktan sonra albüm yeniden yayımlandı. İlk albüm, Amerika Birleşik Devletleri'nde dört milyon kopta sattı. Mayer, "Room for Squares" albümündeki şarkıların düzenleme sürümlerinin yer aldığı "Any Given Thursday" adlı konser albümünü CD ve DVD formatlarında piyasaya sürdü. Mayer'ın ikinci stüdyo albümü "Heavier Things" 2003'te yayımlandı ve Amerika Birleşik Devletleri'nde iki milyon kopta sattı. Albümün turnesinde seslendirdiği parçaları topladı ve "As/Is" adında bir konser albümü serisini internet üzerinden satışa sundu. Kariyerinde kısa bir ara veren Mayer; John Mayer Trio adında bir blues grubu kurdu. Daha sonra stüdyoya döndü ve üçüncü stüdyo albümü "Continuum"u 2006'da piyasaya sürdü. Üç ay sonra, Los Angeles'ta kaydettiği ve "Continuum" albümüne konulmayan demoları "The Village Sessions" adında bir EP ile yayımladı. Solo çalışmalarının yanı sıra Mayer; çeşitli R&B/hip hop (Common, Alicia Keys ve Kanye West gibi), country (Dixie Chicks gibi) ve blues şarkıcılarıyla (Buddy Guy, Eric Clapton, Rob Thomas, B.B. King ve Herbie Hancock gibi) ortak çalışmalar yaptı. Emil Angelov Emil Angelov (bulg.: Емил Ангелов; d. 17 Temmuz 1980, Hasköy, Bulgaristan), eski Bulgar millî futbolcudur. Angelov'un kariyeri FK Svlengrad'ta başlamıştır. Bir sezon geçtikten sonra Çernomorez Burgaz'a gider, orada 77 maçta 25 gol atmıştır. Ocak 2004'te Levski Sofya Angelov'u satın alır; 2003-04 sezonun 2. yarısıda 15 kere oynarken 3 gole adını kaydetmiştir. 2005 sezonunda Levski ile Bulgar Kupasını kazanmıştır. 2006 Şampyion olduktan sonra 2007'de hem Şampiyonluğu hem de Bulgaristan Kupasını kazanır. Levski'de 31 kere oynamıştır ve 10 gol atmıştır. 2007-08'de Levski antrenörü Stanimir Stoilov takımı gençleştirmek istedi ve onun yüzünden Angelov takım dışında kalır. Kısa bir süre Liteks Loveç'te oynadı ve Şubat 2009'da Denizlispor'a transfer edilmiştir. Haziran 2010'da Süper Lig ekiplerinden Kardemir Karabükspor'la anlaşmıştır. 2010-2011 yılında Kardemir Karabükspor'da 2 gol atma başarısı gösteren Angelov Haziran 2011'de kulübüyle sözleşmesini karşılıklı olarak feshetmiş ve Temmuz 2011'de Kıbrıs ekiplerinden Anorthosis Ammohostu ile anlaşmıstır. 2012-2013 sezonu için 1. Lig ekibi Konyaspor ile anlaşmıştır. Hürriyete Layık Bir Kahraman Hürriyete Layık Bir Kahraman, Türk yazar Ömer Seyfettin'in öyküsüdür. İlk olarak 10 Aralık 1919 tarihinde yayımlanmış, beğenilmesi üzerine öykünün ana kahramanı Efruz Bey'in yer aldığı beş hikaye daha yayımlanmıştır. Hürriyete Layık Bir Kahraman, 10 Aralık 1919 tarihinde Vakit gazetesinde yayımlanmıştır. Ömer Seyfettin'in, öykünün ana kahramanı olan Efruz Bey'in diğer maceralarının anlatıldığı öyküler yazarının ölümünden sonra farklı mecralarda yayımlanmış olup, bu öykülerin adları ve ilk defa yayımlanma tarihleri aşağıdaki gibidir: Söz konusu öyküler daha sonra çeşitli yayınevleri tarafından Efruz Bey başlığıyla bir arada yayımlanmıştır. Asıl adı Ahmet olan ve zengin bir ailenin oğlu olarak Nişantaşı'nda yaşayan Efruz Bey, okumayı sevmeyen ve gereksiz gören, bilgi sahibi olmadan fikirler beyan eden ve görüşlerini çeşitli seminerlerde dile getirmekten çekinmeyen, kibirli ve kurnaz bir adamdır. "Hürriyete Layık Bir Kahraman"'da Efruz Bey, İkinci Meşrutiyet'in ilan edilmesi sonrasında hemen meşrutiyet taraftarı olur, anayasayı kendisinin ilan ettirdiğini öne sürerek halk kahramanı olur. Üç gün sonra tutuklanıp kısa süre sonra serbest kalınca halk bu kahramanı hemen unutur. "Asilzadeler"'de zengin arkadaşlarıyla birlikte soyluluk unvanı seçen ve kendisine Prens Efruz dö Kızıl unvanını layık gören Efruz Bey, arkadaşlarının yasadışı kumar oynatmaktan yakalanmasıyla bu sevdasından vazgeçer. "Bilgi Bucağında" adlı öyküde Efruz Bey, Türk Ocakları'nı ima ederek Bucak adı verilmiş dernekte çeşitli konularda konferanslar vermekte ve anlattığı yanlış bilgilerle, konu hakkında bilgisiz insanları kandırmaktadır. Yayımladığı kitap satmayınca Bucak'tan kovulur ve uzun süre ortalıkta görünmez. "Tam Bir Görüş" öyküsünde köylülüğü ve köylüleri öven Efruz Bey, arkadaşlarıyla gittiği bir köyde bu görüşlerinde haksız olduğunu gösteren olaylar yaşar. "Açık Hava Mektebi"'nde tembel bir okul müdürüyle birlikte Hayırsızada'da okul kurup öğretmenlik yapma planları kuran Efruz Bey, okul müdürü vazgeçince yine de planını gerçekleştirmek için yola çıkar, sandalı Yalova'ya sürüklenince bu niyetinden vazgeçer. "İnat" adlı öyküde Efruz Bey, bir hikayesini eleştirdiği yazarla çayır ve çimen sözcüklerinin anlamı üzerine uzun ve anlamsız bir tartışmaya girer, haksız olduğunu kabul etmez. Sirküler Gelir İdaresi Başkanlığı'nın bir konuya ilişkin görüşlerini yansıtır. Gelir İdaresi Başkanlığı altında faaliyet gösteren denetim birimlerini bağlamakta iken doğrudan Maliye Bakanı'na bağlı olarak çalışan denetim birimlerini bağlayıcı özelliği olmayan tüm mükelleflere yol gösteren idari yazılardır. Tartışmalı bir konuda Gelir İdaresi Başkanlığı tarafından yayımlanan sirkülere göre hareket eden mükelleflerin yaptığı işlemlerin vergi inceleme elemanlarınca eleştiri konusu yapılması durumunda, bu hususa ilişkin idarenin yazılı görüşü olduğu için ceza kesilmez ancak vergi aslı ve gecikme faizi istenir. Nellee Hooper Nellee Hooper (d. 1963, Bristol, İngiltere), Britanyalı yapımcı/remixçi/söz yazarı, daha çok Björk, No Doubt/Gwen Stefani, Madonna, Garbage, U2, Sneaker Pimps, Soul II Soul ve Massive Attack ile olan çalışmalarıyla tanınmaktadır. 1980'lerin sonunda, 1990'larda ve günümüzde, başarılı ve yaratıcı dans pop müziğinin arkasında yer aldı. Ali Erdemir Ali Erdemir (d. 2 Temmuz 1954, Göztaşı (Nürfet) Köyü Kadirli, Osmaniye), Türk bilim insanı. Malzeme bilimi, yüzey mühendisliği ve triboloji üzerine yaptığı araştırmalarla tanınmıştır. Nanoteknoloji kullanarak geliştirdiği yapay elmas özelliği taşıyan buluşu ile R&D ödülünü 4 kez kazanmıştır. Ayrıca 6 tane buluşu için patent almıştır. Dr. Erdemir 2019 yılında Amerika Birleşik Devletleri Millî Mühendislik Akademisi'ne Makine ve Malzeme Mühendisliği dalında sürtünme, , ve aşınma alanında yaptığı araştırmalarından ötürü üye olarak seçildi. Ali Erdemir, metalurji dalında lisans eğitimini de İTÜ'de yaptı. 1977'de lisans derecesini alıp yaklaşık 2 sene İskenderun Demir Çelik Fabrikasi'nda calışan Erdemir, ABD'ye master eğitimi için gitti ve aynı zamanda metalurji ve malzeme mühendisliği dalında doktora yaptı. 1987 yılında Türkiye'ye dönen ve iş bulamadığı için kısa süre sonra da, tekrar ABD'ye dönen Erdemir, 1987'den bu yana çalışmalarını sürdüreceği Chicago Üniversitesi'ne bağlı Argonne Ulusal Laboratuvarı'nda işe başladı. Ali Erdemir yaptığı sürtünme deneyleriyle bu alanda başarılara imza attı. Buluşlarıyla Triboloji biliminde önemli bir yer edinen Erdemir, 1991, 1998, 2003 ve 2009'da R&D (Ar&Ge) ödülü dahil olmak üzere birçok uluslararası ödül aldı. Erdemir evli ve üç çocuk babasıdır. Dani Stevens Ondokuz Mayıs Üniversitesi Tıp Fakültesi Ondokuz Mayıs Üniversitesi Tıp Fakültesi, tıp fakültesi olarak Hacettepe Üniversitesi bünyesinde 1973 yılında eğitim ve akademik yapılanmasına başlanmış, 1975 yılında Ondokuz Mayıs Üniversitesi'nin kurulmasıyla kendi üniversitesine bağlanmıştır. Hacettepe’de öğrenim gören öğrencileri 5. ve 6. sınıfa geldiklerinde 1978 yılından itibaren Samsun Göğüs Hastalıkları Hastanesi'nin bir bölümünde hizmet sunmaya başlayan tıp fakültesinde eğitim görmeye başladılar. Tüm sınıfları 1982 yılından sonra Samsun’da eğitim görmeye başladı ve 1986 yılında da Kurupelit yerleşkesindeki yeni binalarına taşındıktan sonra gelişimini hızlandırarak Türkiye'nin saygın Tıp Fakülteleri arasındaki yerini aldı. Ayrıca başkanlığını İskender Sayek'in yaptığı ve Türkiye'deki tıp fakültelerinin mezuniyet öncesi eğitim programlarını değerlendirip akredite eden Ulusal Tıp Eğitim Akreditasyon Kurulu tarafından akredite edilen 8. fakülte olmuştur. Bugüne kadar tıp dünyasına 4.400 dolayında doktor kazandırmış olan Ondokuz Mayıs Üniversitesi Tıp Fakültesi misyonunu “eğitim”, “araştırma” ve “hizmet” üçlemesi ile tanımlamaktadır. "Temel Tıp Bilimleri", "Dahili Tıp Bilimleri" ve "Cerrahi Tıp Bilimleri" bölümlerine bağlı toplam 42 ana bilim dalında 120’si profesör,80'i doçent olmak üzere 294 öğretim üyesi görev yapmaktadır. Kuruluşundan bugüne Ondokuz Mayıs Üniversitesi Tıp Fakültesi'nde uzmanlık eğitimini tamamlayan doktor sayısı 1.000’e yaklaşmaktadır. "Çocuk Sağlığı ve Hastalıkları Ana Bilim Dalı"na bağlı Yenidoğan, Kardiyoloji, Alerji, Nefroloji, Hematoloji, Onkoloji, Nöroloji, Endokrinoloji, Gastroenteroloji ve Genetik Bilim Dalları ile "İç Hastalıkları Ana Bilim Dalı"'na bağlı Nefroloji, Gastroenteroloji, Onkoloji, Endokrinoloji ve Hematoloji Bilim Dallarında yan dal uzmanlık eğitimi verilebilmektedir. Mezuniyet öncesi tıp eğitimi amacını “toplumun gereksinimine yanıt verebilen hekimler yetiştirmek, ileri akademik eğitim yapmak isteyen bireylere de yeterli altyapıyı kazandırmak” olarak belirleyen Ondokuz Mayıs Üniversitesi Tıp Fakültesi’nde halen 56’sı yabancı uyruklu toplam 940 öğrenci eğitim görmektedir. Dünyada ve Türkiye’de tıp eğitimindeki gelişmelere paralel olarak eğitim programını geliştiren Ondokuz Mayıs Üniversitesi Tıp Fakültesi'nde 2003-2004 döneminden beri yeni kayıt olan öğrencilere öğrenci merkezli, probleme dayalı öğrenimin (PDÖ) ana unsur olduğu yeni eğitim programı uygulanmaktadır. Bir yıl tercihli İngilizce hazırlık sınıfından sonra 6 yıl olan yeni programın ilk üç yılı PDÖ oturumları, sunumlar, mesleksel beceri eğitimi, klinik beceri eğitimi, uygulamalar ve diğer destekleyici eğitim programlarından oluşmaktadır. Öğrenciler gerçek hastayla karşılaşmadan önce ilk üç yıllık dönemde iki adet mesleksel beceri laboratuvarında 65 çeşit maket üzerinde mesleksel becerilerini geliştirirken, 4 adet klinik beceri laboratuvarında da simule hastalarla klinik beceri eğitimi almaktadırlar. Eğitim programının 4 ve 5. yıllarında ise klinikte uygulanan “task”larda gerçek hastayla karşılaşmakta, 6. yıllarını ise 12 ay süren İnternlük dönemiyle tamamlamaktadırlar. Yeni sistemde öğrencilerin olumlu ve keyifli bir ortamda eğitimlerini sürdürülürken; sorgulayan, sorun çözen, hasta ve hasta yakını ile iletişimi iyi olan hekimler olarak yetişmeleri amaçlanmaktadır. Bu amaç doğrultusunda başta öğrenme kaynakları merkezi olmak üzere, kütüphane, derslikler ve bilgisayar salonlarının teknik ve bilişsel altyapısı sürekli güncellenmektedir. Ondokuz Mayıs Üniversitesi Tıp Fakültesi'nin Kurupelit yerleşkesinde bulunan Sağlık Uygulama ve Araştırma Hastanesi, Karadeniz Bölgesi'nin en büyük ve en donanımlı hastanesi olup halen 900 yatak kapasitesi ile hizmet vermektedir. Çocuk Hastanesi'nin hizmete girmesiyle birlikte yatak kapasitesi 1.150’ye yükselmiştir. Yatak doluluk oranı %90’ın üzerinde olan ve toplam 14 ameliyat odasında yılda yaklaşık 18.000 ameliyatın yapıldığı hastanenin acil servisi ve yoğun bakımları son yıllarda modernize edilip yenilenirken, ameliyathaneler de minimal invaziv cerrahilerin yapılabileceği aygıtlarla donatıldı. İleri teknoloji ürünü tanı ve tedavi cihazlarının hemen tamamı (Multislice BT, yüksek teslalı MR, Dijital Anjio sistemleri, Lineer Akseleratör, ESWL cihazı, Holmium ve Greenlight Lazer sistemleri, Excimer Laser vs.) hastanede hizmet vermektedir. Türkiye’nin en modern onkoloji kemoterapi uygulama ünitesi yine OMÜ Tıp Fakültesi'ndedir. Yine kent merkezindeki bir binada da Aralık 2005'ten itibaren kemoterapi ve diyaliz hizmeti sunulmaktadır. Sağlık hizmetlerinin uluslararası akreditasyon ve standardizasyon çalışmalarının yoğun bir şekilde devam ettiği "Ondokuz Mayıs Üniversitesi Sağlık Uygulama ve Araştırma Hastanesi"'nde finansal ve tıbbi tam otomasyona geçiş tamamlanmıştır. Ondokuz Mayıs Üniversitesi'nin toplam 7.000 dönümlük Kurupelit yerleşkesi içerisinde bulunan tıp fakültesi ölçülebilir kıstaslarla yapılan değerlendirmelerde Türkiye'nin sayılı tıp fakültelerinden biri olarak gösterilmektedir. Tweety Tweety (Türkçede "Tiviti" olarak okunur), Warner Bros.'un "Looney Tunes" ve "Merrie Melodies" serilerinde yer alan bir kanarya. Looney Tunes'da her zaman kendisini yakalamaya çalışan Sylvester adlı bir kediyle birlikte rol alır. Ancak Hector adlı köpek Sylvester'ı korkutur ya da Büyükanne kafasına şemsiyeyle vurur. Bu yüzden Slyvester hiçbir zaman amacına ulaşamaz. Ulaşsa bile hemen yakalanır. Türkçe seslendirilmesi nedeniyle çoğunlukla dişi zannedilir ancak o bir erkektir. Tweety'nin çok sık söylediği "Bir kedi gördüm sanki" sözü kendisi kadar bilindik bir replik haline gelmiştir. Tweety, ilk kez Bob Clampett tarafından yaratılmıştır. Tweety'nin ilk görünümü, 1942 yılındaki "A Tale of Two Kitties" adlı kısa filmdedir. O zaman Tweety yavru bir kuştu ve adı Orson 'du. Sonradan Friz Freleng, Tweety'yi yeniden yaratmıştır. O zamandan sonra Tweety, Freleng'in Sylvester'ı ile birlikte görünmeye başlamıştır. 1960 yılında yayınlanan "Hyde and Go Tweet" adlı bir bölümde Tweety, Dr. Hyde'ın "Hyde Formula" sının içine düşerek bir deve dönüşmüştür. Ayrıca Tweety, Looney Tunes dışında birçok çizgi film ve filmde de yer almıştır. Nâlân Emine Nâlân Tokyürek ya da bilinen adıyla Nâlân veya Of Aman Nâlân (d. 15 Kasım 1973, Eskişehir) Türk şarkıcı, besteci ve söz yazarı Nâlân, 15 Kasım 1973 tarihinde Eskişehir’de polis bir baba ve ev hanımı bir annenin üçüncü kızları olarak dünyaya geldi. Babasının tayini sebebiyle 3 yaşındayken İstanbul’a taşındılar. İlkokula İstanbul’da başladı. Beşinci sınıfa kadar İstanbul’da okudu. Babasının tayini çıktığı için taşındıkları Afyonkarahisar’da ilkokulu bitirdi. 1984 yılında, İstanbul Teknik Üniversitesi Türk Musikisi Devlet Konservatuvarı Çalgı Eğitimi, Kanun öğrencisi olarak ortaokula başladı. Lise ve üniversite öğrenimine de aynı okulda şan bölümü öğrencisi olarak devam etti. Klasik Türk müziği eğitimini bu okulda tamamladı. Daha üniversitede öğrenciyken, okul arkadaşlarından kurulu bir grupla Beşiktaş Sokak Bar’da yaptığı programlarla İlk sahne deneyimini kazandı. 1993’te Ataköy Regatta, Twins Bar’da sahne almaya başladı. O dönemlerde Garo Mafyan, hazırladığı bir albüm için solist