City mağlubiyetinin ardından "Müthiş bir oyuncu. Bileklerine çok hakim ve çok çabuk ilerleyen zamanlarda bize katkısı daha çok olacaktır." açıklamalarında bulunmuştur. Tabare ilk ve tek Serie A Lig maçına ise 8 Mart 2009'da AC Milan'ın Atalanta BC ile oynadığı maçta David Beckham'ın yerine dahil olarak çıkmıştır. Milan bu maçı 3-0 kazanmıştır. 28 Ağustos 2009'da Tabare anlaşılmayan bir şekilde bir başka Uruguaylı futbolcu Mathías Cardacio ile birlikte AC Milan tarafından Sözleşmesi feshedildi. Serbest kalmasının ardından eski takımı Defensor'a geri döndü. Eski takımında 1 sezon boyunca forma giyen oyuncu 13 maçta 2 gol kaydetmiş fakat eski performansını yakalayamamıştır. Tabare 2009 yılında America kulübüne transfer olmuş fakat bu takımda hiç şans bulamadan 2010 yılında Necaxa takımına kiralanmıştır. 11 maçta forma giyen oyuncu hiç gol kaydedememiştir. Bu takımda yarım sezon oynayan oyuncu eski takımına dönemeden bu seferde Nacional takımına kiralanmıştır. Nacional takımında 38 maçta forma giyen oyuncu 10 gol kaydederek birçok kulübün dikkatini çekmiştir. Tabare 2012 yılında Urugay ile Olimpiyatlara katılmış buradaki performansıyla Kasımpaşa'nın dikkatini çekmiş ve bu takıma transfer olmuştur. İlk sezonunda 23 maça çıkıp 5 gol attı. 3 Temmuz 2015 tarihinde, Kasımpaşa'dan River Plate'ye transfer oldu. Defensor Sporting Nacional Evlilik ruhsatÄ± Evlilik ruhsatı, kilise ya da bir devlet otoritesi tarafından, bir çiftin evliliğine onay verildiğine ilişkin verilen belgedir. Belgenin elde edilmesi prosedürü ülkeden ülkeye değişir ve zaman içinde de değişiklik göstermiştir. Evlilik ruhsatları, evliliklere izin verildiğini göstermek amacıyla Orta Çağ'da düzenlenmeye başlandı. Günümüzde bunlar bazı yargı yetkisi alanlarında bir yasal gerekliliktir ve eğer çift ve şahitler tarafından da imzalanmışsa, evliliğin kurulduğuna ilişkin bir belge niteliği de taşır. İnsan Hakları Evrensel Bildirisi'nin 16. maddesine göre, "Evlilik çağına varan her erkek ve kadın, ırk, uyrukluk veya din bakımından hiçbir kısıtlamaya tabi olmaksızın evlenmek ve aile kurmak hakkına haizdir. Her erkek ve kadın evlenme konusunda, evlilik süresince ve evliliğin sona ermesinde eşit hakları haizdir. Evlenme akdi ancak müstakbel eşlerin serbest ve tam rızasıyla yapılır." Kenwyne Jones Kenwyne Joel Jones (doğumu 5 Ekim 1984) Trinidadlı eski futbolcudur. Forvet pozisyonunda oynamaktadır. Jones, kulüp kariyeri boyunca sırasıyla Joe Public, W Connection, Southampton, Sheffield Wednesday ve Sunderland'de oynamıştır. Aynı zamanda Trinidad ve Tobago millî takımının da formasını giymektedir. Jones, kariyerine ülkesi Trinidad ve Tobago'nun kulüplerinden Joe Public'de başladı. 2002'de W Connection takımına transfer oldu. 2004 yılında, Southampton'a transfer oldu ve forvet oynamaya başladı. 2004-05 sezonu esnasında Sheffield Wednesday ve Stoke City kulüplerine kiralandı. 2007'de 6 milyon sterlin karşılığında Sunderland'a transfer oldu ve burada üç sezon oynadı. Ağustos 2010'da Stoke City'e imza attı. millî takımdaki kariyerine 2003'te Finlandiya ile yaptıkları maçla başladı. İlk golünüyse 2005 yılında Bermuda'ya attı. Takımının 2010 ve 2014 Dünya Kupası elemelerindeki kadrosuna yer alan Jones, bu maçlarda da gol atma başarısını gösterdi. Jones, Point Fortin, Trinidad ve Tobago'da, Lydia ve Pamphile Jones'un çocuğu olarak doğdu. ve daha sonra Sunderland'de takım arkadaşı olacak olan Carlos Edwards ile birlikte St. Anthony's Lisesi'ne girdi. Amcası Philbert Jones da 1990 Dünya Kupası için elemelere gelen Trinidad ve Tobago için üretken bir forvetti ve oyun stili ve kutlamalarıyla Kenwyne'ye çok benziyordu. Atletikliği ve koşusu Eylül'de Sheffield Wednesday'e gidene kadar ortaya çıkmamıştı ve burada potansiyelini göstermeye başladı. 2002'de Manchester United ve Middlesbrough ile antrenmanlara çıktığı gibi, 2004'te de West Ham United ve Rangers ile antrenmanlara çıktı. Simon Bird ile yaptığı bir röportajda bir kulüp bulmak için tüm Avrupa'yı gezmek zorunda olduğunu ya da Trinidad ordusunda bir kariyerle yüzleşeceğini söyledi ve sözlerine "Zordu çünkü kısa süre önce çocuk sahibi oldum ve başarmak zorundaydım - ya da orduya katılacaktım. Ailem bana destek oluyordu ve o zamanlar, birinden biri olacaktı... ya da orduya girecektim. Bu hayata hazırdım." şeklinde devam etti. Jones profesyonel futbol kariyerine 2002 yılında ülkesindeki Joe Public kulübünde başladı. Daha sonra W Connection'a transfer oldu ve burada da iki sezon oynadı. Temmuz 2002'de, Jones yapılan denemeler sonunda, simgesel bir ücretle W Connection'dan Southampton'a transfer oldu. W Connection'ın başkanı David John Williams Jones'un transferini söyle açıkladı: "Kenwyne Jones Southampton'a transfer olduğunda, size Dwight Yorke'a kıyasla Trinidad ve Tobago futbolundaki en büyük şey olmaya gittiğini söylemiştim.". Aralık 2004'te EFL League One kulüplerinden Sheffield Wednesday'a kiralandı, burada yedi maçta yedi gol attıktan sonra Ocak 2005'te Southampton'a tekrar geri döndü ve Liverpool ile yerel rakipleri Portsmouth maçlarına çıktı. Şubay 2005'te Championship takımı Stoke City kiralandı ve burada 13 maçta 3 gol attı. 2006-07 sezonunun başlamasından önce, Jones Southampton'ın son hazırlık maçında Anderlecht karşısında hat trick yaptı. EFL Championship'te oynanan 29 Kasım'daki Birmingham City maçında Jone iki gol attı ve 4-3'lük skorla maçı Southampton kazandı. 26 Aralık 2006 tarihindeki Crystal Palace maçında, Mark Hudson'ı ittiği için kariyerindeki ilk kırmızı kartı gördü. Sezonun son haftasında Southend United maçında iki gol daha kaydetti ve maçı Southampton 4-1 kazandı ve bu sayede Southampton kendisine play-off'larda yer edindi. Bunu takiben Jones Derby County ile oynanan play-off'ların yarı final maçında sakatlandı fakat sezonu 16 golle kapattı. 11 Mayıs 2007'de, Southampton teknik direktörü George Burley "Kenwyne yeni Didier Drogba. Fiziksel özelliklerinde olduğu kadar, gücü ve hava hakimiyetinde de rakipsiz." şeklinde bir açıklamada bulundu. Derby County Jones'u 5.5 milyon sterlin gibi bir ücretle istediği söylendi. 24 Ağustos 2007'de, Jones Southampton'dan ayrılmak için izin istedi ve transferi gerçekleşene kadar "greve gideceğini" söyledi, isteği yaklaşan Stoke City maçına kadar gerçekleşmedi. 29 Ağustos 2007'de Jones'un bir başka Trinidadlı Stern John ile birlikte 6 milyon sterlinlik bir ücretle Sunderland'a transfer olduğu duyuruldu. Trinidadlı forvet takımla ilk maçına 1 Eylül'de Manchester United karşısında çıktı. Ligdeki ilk golünü ise 15 Eylül tarihinde kendi evlerinde oynadıkları ve 2-1 yendikleri Reading karşısında attı. Kasım 2007'de Jones'un 12 milyon sterlinlik ücretle ve Liverpool'a transfer olacağı, yerine Peter Crouch'un geleceği söylendi. 21 Aralık 2007'de Premier League'nin ünlü kulüpleri Chelsea ve Liverpool'un Jones ile yeniden ilgilenmeye başladı söylendi fakat Sunderland'in teknik direktörü Roy Keane Jones'un hiçbir yere gitmeyeceğini yineledi. 29 Aralık'ta Işık Stadyumu'nda oynadıkları ve 3-1 yendikleri Bolton Wanderers maçında, Jones attığı kafa golüyle ligdek beşinci golünü attı. Chelsea kaptanı John Terry 15 Mart 2008'de oynadıkları ve 1-0 kazandıkları maçın ardından Jones'u şu sözlerle övdü: "Jones maçta mükemmeldi ve şu anda ona karşı iki kez oynadım. Çok iyi bir oyuncu, çok çalışkan ve belki de Premier League'nin tümünde hava hakimiyeti en iyi olan oyuncu, gerçekten çok iyi." 1 Haziran 2008'de Trinidad ve Tobago'nun İngiltere ile yaptığı maçın 17. dakikasında Jones kaleci David James ile çarpıştı ve Jones'un diz bağları koptu. Maçı İngiltere 3-0 kazandı. 2008-09 sezonundaki ilk maçına Sunderland yedek takımının Wigan Athletic'i 2-0 yendiği maçta oynadı ve sahada 60 dakika kaldı, bunu takiben 25 Ekim 2008'deki Tyne–Wear derbisinde oyuna ikinci değişiklikle dahil oldu ve Sunderland'in ezeli rakipleri karşısında maçı 2-1 kazanmasına büyük katkı sağladı. 12 Kasım'daki dönüşünün ardından ilk golünü Lig Kupası'nda Blackburn Rovers'a attı fakat maçı Sunderland 2-1 kaybetti. 15 Kasım 2008'de Blackburn'e karşı bir gol daha attı ve sakatlığından sonra iyileşmeye devam ettiğini gösterdi. Sunderland maçı 2-1 kazandı. Jones, kendisinin Tottenham Hotspur'a transfer olacağı yönündeki spekülasyonlara 27 Ocak 2009'da Stadium of Light'ta imzaladığı 4.5 yıllık yeni sözleşmeyle nokta koydu. Golsüz geçen altı maçtan sonra, Jones Manchester United'a karşı gol attı fakat Sunderland'in 2–1 yenilmesine engel olamadı. 22 Ağustos'taki 2-1'lik Blackburn Rovers galibiyetinde Jones iki gol atarak büyük katkı yaptı. Yine 27 Eylül'de Sunderland'de oynanan Wolves maçında da iki gol attı ve takımı maçı 5-2 kazandı. Yaklaşık 20 metreden topu sürerek attığı gol, maçın en önemli olayı oldu. Manchester United karşısında kaleci Ben Foster'in üzerinden yaptığı kafa golüyle ligdeki beşinci golünü attı ve Sunderland'i 2-1 öne geçirdi fakat Patrice Evra'nın şutunda Anton Ferdinand topu kendi kalesine attı ve maç 2-2 berabere bitti. Jones ligdeki altıncı golünü yakın mesafeden yaptığı kafa vuruşuyla Manchester City'e attı, buna rağmen City 4-3 kazandı. 6 Şubatta, Wigan Athletic maçında yine bir kafa golüyle ligdeki yedinci golünü attı. Stadium of Light'ta oynanan ve 1-1 biten yine bir Manchester City maçında, güzel bir kafa vuruşuyla ligdeki sekizinci golünü attı. Ligin son haftasındaki Wolves maçının açılış golünü attı. 11 Ağustos 2010'de Jones 8 milyon sterlinlik rekor ücretle Stoke City'ye dört yıllık anlaşma imzaladı. Jones Stoke City'e transfer olabilmek için ücretinde indirim yaptı. Jones Rangers'a transfer olan James Beattie'nin takımdan ayrılmasıyla 9 numaralı formayı giymeye başladı. 14 Ağustos 2010'daki Wolverhampton Wanderers maçında Stoke formasını ilk kez giydi. İlk şutunda topu üst direkten döndü. Bu da onun çok iyi bir başlangıç yaptığının kanıtıydı. Fakat 14. dakikada Jody Craddock'la girdiği mücadelede kötü düşünce oyundan çıkmak zorundan kaldı. 13 Eylül'de, Jones ilk golünü 2-1 kazandıkları Aston Villa ağlarına attı. Jones bundan sonra West Ham United'a, EFL Cup'ta Fulham'a ve Newcastle United'a gol attı. 13 Kasım'da Britannia Stadyumu'nda Liverpool'la oynadıkları ve 2-0 kazandıkları maçta takımının ikincigolünü attı. Bundan sonra gelen altı maçlık suskunluk ve taraftarların eleştirisinden sonra, teknik direktör Pulis Jones'un ailevi probelmleri olduğunu ve bu da onun performansını etkilediğini açıkladı. Fakat bu suskunluğu Yılbaşı Günü'nde Everton'a attığı golle bozdu. Fakat bundan sonra üç ay boyunca oynadığı hiçbir maçta gol atamadı. Bu suskunluğunu da Nisan'da Tottenham Hotspur'a attığı golle bozdu. Ligin başında olduğu gibi Bolton Wanderers'a, Aston Villa'a, Wolverhampton Wanderers'a attığı gollerle bir gol serisi yaptı, ayrıca bir sonraki maç olan Blackpool maçında gol atabilse üst üste dört Premier League maçında da gol atan ilk Stoke oyuncusu olacaktı fakat Blackpool maçında net bir gol kaçırdı. 3-1 kazandıkları Arsenal maçında gol atarak bu hatasını telafi etti. Jones 2010-11 sezonunu Jonathan Walters ile birlikte 12 gol atarak takımın golkralı olarak bitirdi. Jones Stoke City'deki ilk sezonunun 'karmakarşık' geçtiğini söyledi. Jones Norwich City'ye ve UEFA Avrupa Ligi'nde FC Thun iki gol atarak 2011-12 sezonuna iyi başladı. Stoke Ağustos'un bitiminde Peter Crouch'la anlaşma imzalayınca, Jones kendisini gözden düşmüş buldu ve sadece kupa ve Avrupa kupası maçlarına forma giydi. Ocak transfer döneminde Jones'un takımdan ayrılacağı yönünde spekülasyonlar çıktı fakat Pulis, Jones'un hala planlarında yer aldığını söyledi. Dinamo Kiev maçında tarihi bir gol attı ve durumu 1-1'e getirdi. Bu sayede Stoke'un Avrupa Ligi'nde grup aşamalarını geçmesini sağladı. Jones 18 yaş altı, 20 yaş altı, 23 yaş altı olimpik takımı ve Trinidad ve Tobago takımının formasını giymiştir. Trinidad ve Tobago millî takımı ile ilk maçını 29 Ocak 2003 tarihinde Finlandiya karşısında oynamıştır. Jones takımdaki ilk golünü de 25 Mayıs 2005 tarihinde 4-0 yendikleri Bermuda karşısında atmıştır. 2006 Dünya Kupası'nda Trinidad ve Tobago takımının kadrosuna çağrıldı ve turnuvadaki ilk maçında 15 Haziran 2006 tarihinde Frankenstadion, Nürnberg'de İngiltere'ye karşı oynadı. İngiltere maçı 2-0 kazandı. 2007'de Jones "Trinidad ve Tobago Futbol Federasyonu Yılın Futbolcusu" ödülünü kazandı. Jones ödülü kazandıktan sonra "Bu ödülü daha önceden büyük isimler kazanmıştı ve bunun gibi bir şey yaşayacağımı asla düşünmemiştim." şeklinde bir açıklama yaptı. Ağustos 2011'de Jones teknik direktör Otto Pfister tarafından "Soca Warriors"ların kaptanı seçildi. "Mart 2011 itibarÄ±yla" !Toplam||49||7 Jones, Avalon Jones ile evlendi ve üç çocuğu oldu: Isaiah, ve ikizleri Arianne and Kaelyn. Ancak Mart 2011'de Jones eşinden karmakarışık bir boşanma sürecinden sonra ayrıldı. A Haber tarafından yayınlanan programların listesi a Haber'de daha önce yayınlanmış veya günümüzde yayınlanacak olan televizyon programlarının bir listesidir. Ghajini Ghajini, 25 Aralık 2008 tarihinde gösterime girmiş bir Hint filmidir. Filmin yönetmeni A. R. Murugadoss 2005 yılında Tamil dilinde çektiği "Ghajini" filminin Hint uyarlamasını yapmıştır. "Akıl Defteri" filminden uyarlanarak yapılan filmin başrollerinde Aamir Khan ve Asin yer almaktadır. Araştırma ödevleri için gittikleri arşivde tıp öğrencisi Sunita ve arkadaşları arşivi karıştırırlarken Sunita, Sanjay Singhania'nın dosyasını bulur. Adamın kısa süreli hafıza kaybına uğradığını öğrenir. Araştırma ödevi için bu adamı seçmeye karar verir. Ancak hocası buna itiraz eder. Çünkü o olaya polis karışmıştır. Hocasından o olayı anlatmasını ister. Sanjay Singhania'nın kafasına sert bir cisimle vurulduğunu için böyle olduğunu, her 15 dakikada bir her şeyi unuttuğunu bunları hatırlamak için fotoğraf çektiğini ve not aldığını öğrenir. O sırada Sanjay Singhania ise tren istasyonunda Ghajini'nin adamlarından biriyle dövüşmektedir. Dövüşten sonra adamın karnına musluk sokarak öldürür. Adam öldükten sonra cesedin fotoğrafını çeker ve fotoğrafın üzerine ÖLDÜ yazar. Cesedin üstünü arar ve Ghajini'nin katılacağı konservatuvarın yerini öğrenir. Unutmamak için telefonuna alarm kurar. Alarm yazısına Ghajini'yi öldür yazar ve kaydeder. Daha sonra oradan ayrılır. Cesedi orada çalışan bir görevli bulur. Olay yerine gelen polisler ceset üzerinde inceleme yaparlar. Olay yerine bir de Müfettiş Arjun gelir. Olay yerinde Sanjay'ın düşürdüğü bir taksi bileti bulur. Bilet numarasından taksinin şoförüne ulaşır. Şoför bileti kestiğini doğrular. Şoför, Sanjay Singhania'nın her şeyi sürekli unuttuğu gibi bilgileri Müfettiş Arjun'a anlatır. Ve onun her sabah aynı duraktan otobüse bildiğini de anlatır. Bu sırada Sanjay evinde uyanır. Hiçbir şey hatırlamadığı için etrafa tuhaf tuhaf bakar. Evi gezerken lavaboya ulaşır. Musluğa elini uzattığı sırada bir yazı görür. Yazıda TİŞÖRTÜNÜ ÇIKAR yazıyordur. Tişörtünü çıkarınca vücudunda çeşitli yazılar yazdığını görür. Ama en dikkat çeken yazı KALPANA ÖLDÜRÜLDÜ yazısıdır. Yazıyı görünce nişanlısınının yüzü parça parça aklına gelir. Her ne kadar hafızasını kaybetmiş olsa da nişanlısı Kalpana'yı hatırlıyordur. Bunu öğrenince çok sinirlenir ve bağırır. Daha sonra üzüntüsünden ağlar. Daha sonra evden ayrılır ve durağa doğru yol alır. O durakta otobüs beklerken Müfettiş Arjun onu fark eder. Sanjay otobüse biner Müfettiş Arjun da peşinden koşar. Koşa koşa otobüse yetişir. Otobüste Sanjay'ı bulamaz. Sanjay çoktan inmiştir. Sanjay yolda yürürken onu tıp öğrencisi Sunita görür. Sunita onunla konuşmak için yanına gider. Sunita kendini tanıtır. Sunita Sanjay'a sorular sorar. Sanjay da Sunita'ya kendisi hakkındaki bilgileri anlatır. Daha sonra Sanjay Singhania eve gelir. Müfettiş Arjun da evde bekliyordur. Sanjay Singhania'ya arkadan saldırarak onu bayıltır. Daha sonra onu bir sandalyeye bağlar. Evi karıştırırken çekmecede Sanjay Singhania'nın günlüğünü bulur. Üzerinde 2005 (bundan 3 yıl önce) yazıyordur. Günlüğü açıp okumaya başlar. Günlüğe göre Sanjay Singhania eskiden Air Voice GSM şirketinin sahibidir. Bir iş için Hindistan'a gelir. Hindistan'daki bir reklam şirketinde oyuncu olarak çalışan Kalpana adında bir kız vardır. Kalpana, Sanjay Singhania'nın kendisine evlenme teklifi ettiği dedikoduları haberlere kadar yayar. Bu dedikodular Sanjay Singhania'nın kulağına kadar ulaşır. Dedikoduları takip eden Sanjay, Kalpana'ya ulaşır. Kalpana'dan etkilenir ama ona Sanjay Singhania olduğunu söylemez. Kalpana onun ismini Sachin sanmaktadır. Bir süre Kalpana ile takılmaya başlar. Bir gün Kalpana'nın yönetmeni düzenlenecek olan partiye Sanjay Singhania ile birlikte gelmesini ister. Kalpana itiraz eder çünkü Sanjay Singhania'yı tanımıyordur. Çeşitli bahaneler uydurur. Ancak daha önce kimsenin Sanjay Singhania'yı görmediğini öğrenince partiye Sachin'i (Sanjay Singhania) götürüp onu Sanjay Singhania olarak tanıtmayı düşünür. Sanjay Singhania partiden sonra eve giderlerken otobüste Kalpana'ya evlenme teklifi eder. Kalpana düşünmek için zaman ister ve otobüsten iner. Kalpana evlenme teklifini kabul ederse ona Sanjay Singhania olduğunu söyleyecektir, kabul etmezse Sachin olarak kalıp Kalpana'nın hayatından ayrılacaktır. O gün yılbaşıdır. (6 Ocak 2006) Günlük burada biter. Arjun günlüğün devamını arar ve günlüğü bulur. Üzerinde 2006 yazılıdır. Daha onu okuyamadan Sanjay uyanır iplerden kurtulur ve Müfettiş Arjun'a saldırır. Arjun'u alt edip onu bağlar ve ağzını bantlayıp bir dolaba kapatır. Ağzındaki banta AÇMA yazar. Daha sonra telefona kurduğu alarm çalar. Alarmda Ghajini'yi öldür yazılıdır. Davetiyedeki adrese gider. Orada Sunita'yı da görür. Sunita onu tanır ama Sanjay onu tanımaz. Daha sonra Ghajini'yi görür. Onun fotoğrafını çeker. Fotoğrafın üzerine GHAJINI yazar. Daha sonra onu uzaktan telefonla arayıp kontrol eder. Ghajini'nin telefona cevap verdiğini görür. Hiçbir şey söylenmeden telefonu kapar. Otoparka gider ve Ghajini'yi tekrar arar. Ama bu sefer telefona Ghajini'nin adamlarından biri çıkar. Sanjay onu Ghajini zanneder ve ondan otoparka gelmesini ister. Adam otoparka gelir. Sanjay olanları unutur ve onu Ghajini zannederek dövmeye başlar. Adam iyice dövülmüş halde yerde yatar. Sonra fotoğrafı kontrol edince onun Ghajini olmadığını anlar. Daha sonra otoparka Ghajini ve adamları gelir. Sanjay Singhania'ya ateş açarlar ama onu vuramazlar. Sanjay Singhania oradan kaçar. Adam daha sonra ölür. Sunita Sanjay Singhania'nın evine gelir, kapıyı çalar ama kapı açıktır. İçeri girer ama Sanjay evde yoktur. Dolabın birini açar içinden eli ve ağzı bağlı Müfettiş Arjun düşer. Sunita panik olur daha sonra Arjun'u çözer. O sırada içeri Sanjay Singhania girer. İkisini de tanımaz, Sanjay onlara kim olduklarını sorar. Müfettiş Arjun evden kaçar, Sanjay da peşine düşer, Sunita da onların peşinden koşar. Arjun'a bir araç çarpar ve polis orada ölür. Bir süre bekledikten sonra Sunita'nın peşine düşer. Sunita takip edildiğini anlayınca koşmaya başlar ve bir mağazaya girer. Sanjay da peşinden girer. Daha sonra Sunita, Sanjay'ı atlatır. Sunita, Sanjay Singhania'nın Ghajini'yi öldüreceğini öğrenmiştir. Gidip Ghajini'ye haber verir. Ghajini'ye Sanjay Singhania'nın bilgilerinin yazdığı dosyasını verir. Ghajini Sanjay'ın kısa süreli hafıza kaybına uğradığını öğrenir. Evi boşaltır ve Sanjay Singhania'yı adamlarıyla birlikte dışarıda bekler. Sanjay onlara görünmeden içeri girmiştir. Evde kimseyi bulamaz. Evde Ghajini'nin sabit telefonu çalmaya başlar. Sanjay telefonu açar. Arayan Sunita'dır. Sunita karşısındakinin Sanjay Singhania olduğunu anlamaz. Sunita Ghajini'yi Sanjay Singhania hakkında uyarır ve Sanjay'da kendisinin (Sunita'nın) fotoğrafı olduğunu ve onu kendisine (Sunita'ya) geri vermesini ister. Sanjay fotoğrafı tarif etmesini ister. Sunita da tarif eder. Sonra Sanjay adresi ister. Sunita gece vakti pencereden dışarıyı seyrederken birden karşısına Sanjay çıkar ve Sunita'nın boğazını sıkar. Sunita bir süre sonra kendini kurtarır. Sanjay aşağı iner ve kız yurdunun kapısından gelir. Asansöre biner ve üst kata çıkmak ister. Sunita bunu görür ve şarteli indirir. Sanjay asansörde mahsur kalır. Sunita bağırarak herkesi uyandırır. Olay yerine polisler gelir ve şartel tekrar çalıştırılır. Asansör gelince Sanjay dışarı fırlar ama polisler onu tutar. Daha sonra polisler onu merkeze götürür. Sunita sakinleştikten sonra Sanjay'ın günlüğünü çantasından çıkarır. 2 arkadaşı da merak edip Sunita'nın yanına gelirler. Birlikte önce 2005'i okurlar. O bittikten sonra 2006'ya başlarlar. Air Voice GSM şirketinin sahibidir. Bir iş için geldiği Hindistan'da Kalpana isminde bir kızla tanışır. Kalpana ile tanışmadan önce onun engelli kız çocuklarına yardım ettiğini görür. Bu olay onun Kalpana'dan etkilenmesini sağlar. Kalpana onu Sachin olarak bilmektedir. Sanjay gerçek ismini Kalpana'ya söylemez çünkü Kalpana'nın kendisini meşhur biri olarak değil de sıradan biri olarak sevmesini ister. 2006 yılında Sanjay Singhania Kalpana'ya evlenme teklif eder. Daha sonraları Sanjay kafasına sert bir cisimle aldığı darbe sonucu hafızasını kaybeder. Kısa süreli hafıza kaybına uğrar. Her 15 dakikada yaşadığı olayları unutur. Bunları hatırlamak için fotoğraf çeker, yazı yazar. Vücuduna KALPANA ÖLDÜRÜLDÜ gibi yazılar yazar. Bu sayede olayları hatırlar. Daha sonraları Ghajini isimli bir adam Kalpana'yı öldürdüğü için intikam planları yapar. Bütün planları 15 dakikaya sığdırır. Hindistan'da bir reklam şirketinde oyuncu olarak çalışmaktadır. Oynadığı reklamlarda kendisiyle ilgilenilmez, başka oyuncular başrolü oynar. Kalpana onlara imrenerek bakar. Daha sonraları Sanjay Singhania'nın adamları şirkette Kalpana'ya ziyarete gelir. Kalpana onları odasında kabul eder. Böyle büyük bir iş adamının Kalpana gibi bir figüranla ne işi olduğunu merak eden yönetmen ve diğer çalışanlar Kalpana'nın odasını kapıdan dinlerler. Sanjay Singhania'nın adamları Kalpana'dan evinin bahçesine baz istasyonu kurulmasını teklif ederler. Sanjay Singhania bahçeyi baz istasyonu için beğenmiştir. Dışarıdan kapıyı dinleyenler sesleri tam duyamadıkları için Sanjay'ın bahçeyi değil de Kalpana'yı beğendiğini zannederler. Daha sonra adamlar gider. Yönetmen Kalpana ile ilgilenmeye başlar. Kalpana ise bu oyunu sürdürmeye devam eder. Herkese Sanjay Singhania'nın kendisine evlenme teklifi ettiği yalanını söyler. Bu gazetelere hatta haberlere çıkar. Sanjay Singhania hakkındaki söylentileri haberlerden izler. Bu söylentileri kimin yaydığını öğrenmek ister. Bu söylentiler onu Kalpana'ya götürür. Sanjay'dan önce Sachin isimli bir müşteriyi kabul eden Kalpana, telefonla görüşmeye dalar. Sachin odadan ayrılır ve içeri Sanjay Singhania girer. Kalpana Sachin'in çıktığını fark etmez Sanjay'ı Sachin zanneder. Ünlü bir iş adamıdır ve aynı zamanda bir çete lideridir. Kalpana'yı öldürmüş, Sanjay'ın da başına vurarak hafıza kaybına uğramasına neden olmuştur. Bu nedenle Sanjay Singhania'nın hedefi olmuştur. Daha sonra Sunita, Sanjay Singhania'nın onu öldürmek istediği konusunda Ghajini'yi uyarır. Tıp öğrencisdir. Hocasının verdiği araştırma ödevi için Sanjay Singhania'yı seçer. Onunla tanışır ondan bilgiler alır. Daha sonra Sanjay'ın Ghajini'yi öldürmek istediğini öğrenince Ghajini'yi bu konuda uyarır. Daha sonra Sanjay Sunita'nın Ghajini'yi uyardığını öğrenince Sunita'nın peşine düşer. Onu gece vakti bir kız yurdunda bulur. Sunita Sanjay asansöre bindiği sırada şarteli indirir. Sanjay asansörde mahsur kalır. Sunita bağırarak yurttaki herkes uyarır. Olay yerine gelen polisler Sanjay'ı götürür. Daha sonra Sunita Sanjay'ın evinden aldığı günlüğü okumaya başlar. Aslında Sanjay Singhania hakkında bildiği her şeyin aslında yanlış olduğunu ve Sanjay'ın iyi biri olduğunu anlar. Polisdir. Ghajini'nin adamını öldüren Sanjay Singhania'nın peşine düşer ama onu yakalayamaz daha sonra onun evine gider ve onu beklemeye başlar. Geldiğinde Sanjay Singhania'yı bayıltıp sandalyeye bağlar ve çekmecelerde bulduğu 2005 günlüğünü okur ama 2006 günlüğünü okuyamadan Singhania uyanır ve Arjun'u alt ederek bağlar dolaba kapatır ve ağzına açma yazısı yapıştırır. Daha sonra eve gelen Sunita dolabı açtığında Dedektif Arjun üzerine düşer ve onu çözer. Arjun hemen buradan gitmesi gerektiğini onun katil olduğunu anlattığı sırada Singhania eve gelir ama ikisini de tanımaz Dedektif Arjun oradan kaçar Sanjay Singhania da onun peşinden koşar arkalarından da Sunita koşar . Dedektif Arjun Sanjay'dan kaçarken otobüs çarpması ile ölür. Aamir Khan - Sanjay Singhania Asin - Kalpana Shetty Predeep Rawat - Ghajini Dharmatma Jiah Khan - Sunita Riyaz Khan - Dedektif Arjun Yadav Tinnu Anand - Satveer Kohli Sunil Grover - Sampat Sai Tamhankar - Sunita'nın arkadaşı Halil Ãœnal Eskişehir´de doğan Halil Ünal, 2004 yılında Eskişehirspor başkanlığına seçilmiştir. 2 sene başkanlık yapan Ünal görevini Nebi Hatipoğlu'na bırakmış fakat 2008'de tekrar Başkan olmuştur. 2013 yılında yapılan seçimlerde başkanlığı Mesut Hoşcan'a bırakmıştır. Ayrıca Eskişehir Pancar ekicileri kooparatifi Yönetim kurulu başkanıdır. 2011 yılında adı Şike soruşmasında anılsada aklanmıştır. 2012'de Yıldırım Demirören'in TFF başkanı olmasının ardından Kulüpler birliği başkanı olmuştur. 2016 yılındaki Eskişehirspor Olağanüstü Kongresinde tek aday olarak yeniden başkan seçilmiştir. Eskişehirspor eski başkanlarından CHP Eskişehir eski milletvekili Zeki Ünal'ın kardeşidir. İbrahim Kızıl İbrahim Halil Kızıl (d. 1 Ocak 1963; Suruç, Şanlıurfa), Türk iş adamı. İbrahim Kızıl Şanlıurfa'da çiftçi bir babanın oğlu olarak dünyaya geldi. Lise mezunu olan Kızıl, 18 yaşında kamyonlara yük taşıyarak işe başladı Kızıl, şu anda Kızıl Şirketler Grubu'nun başındaki isim. Petrol işiyle uğraşan Kızıl, Başta Ortadoğu ve Amerika olmak üzere birçok üsse petrol dağıtan bir petrolcü. Aynı zamanda Gaziantepspor başkanı olan Kızıl, 2 Nisan'da Gözaltına alınmış fakat bir süre sonra Beraat etmiştir. Nevzat Åžahin Cesur (film) Cesur (Özgün adı: "Brave"), 2012 yılı ABD yapımı 3D animasyon komedi-drama, macera filmi. Mark Andrews ve Brenda Chapman tarafından yönetilmiştir. Beren Saat Merida karakterini Türkçe seslendirmiştir. Söz dinlemez bir prenses ve iyi bir okçu olan Merida, babası Kral Fergus ve annesi Kraliçe Elinor'un yönetimindeki krallıkta yaşamaktadır. Fakat kızıl saçlı Merida bir gün, krallığın kutsal sayılan bir geleneğine karşı çıkar ve bu hareketi yaşadığı topraklara kargaşa ve öfke getirerek, krallığı neredeyse felaketin eşiğine sürükler. Merida'nın bundan sonraki görevi hem ülkesine tekrar huzur getirmek hem de anne babasının kalbini geri kazanmaktır. Merida üzerindeki lanetle savaşırken gerçek cesareti ve doğruluğu da keşfedecektir. Lamar Universitesi Lamar Üniversitesi, Amerika Birleşik Devletlerinin Teksas eyaletinin, Beaumont şehrinde yerlesimi bulunan Devlet Destekli - Kamu (eyalet) üniversitesidir. Lamar Üniversitesi, halk arasındaki soylenisi ile Lamar veya LU, lisans, lisans ustu ve doktora programları ile hizmet vermektedir. Ungdomskulen Ungdomskulen; Norveç'in Bergen kentinde kurulmuş kurulmuş Norveçli rock grubudur. Ungdomskulen, Norveççe'de "Orta Okul" demektir. Daha önceden kullandıkları isimler, "Standing Ovation" ve "Thundersome and Goddamnit"tir. Grubun üç üyesi vardır. Vokal ve gitarda Kristian Stockhaus, bass ve bariton gitarda Frode Kvinge Flatland, perküsyonda ise Øyvind Solheim'dir. Grubun daha önceden bir üye değişimi yapmışlığı yoktur. Mustafa Hüseyinoğlu Mustafa Palazlı Hüseyinoğlu, resmî adıyla Moustafa Palazli Chousein-Oglou (d. 28 Aralık 1990, İskeçe), Britanyalı oyuncu. BBC televizyonunda yayınlanan M.I. High. isimli komedi dizisinde canlandırdığı Blane karakteri ile tanındı. Mustafa İskeçe, Yunanistan'da doğdu ancak Birleşik Krallık'ta büyüdü. Pimlico Ortaokulu ve ardından Sir John Cass Sixth Form Koleji'nde eğitim gören Mustafa öğrenim hayatına Kingston Koleji'nde devam etmektedir. M.I. High dizisinde rol aldıktan sonra, Basil's Swap Shop adlı çocuk dizisinde ve konuk oyuncu olarak Casualty adlı sağlık temalı televizyon dizisinde rol almıştır. Biyospeleoloji Biyospeleoloji, yeraltındaki (genellikle yerüstü ile bağlantısız) boşluklarda ve mağaralarda yaşayan canlıları inceleyen bilim dalıdır. Yeraltı ortamı yerüstü ortamından farklı ışık, nem ve sıcaklık özelliklerine sahip olmasından dolayı, farklı bir ekolojik yapıya sahip olması nedeniyle mağara canlıları da üreme, beslenme, şekil, büyüklük vb. bakımından dışarıdaki canlılardan farklı özellik gösterirler . Seyyalname Seyyalname, Seyyal Taner'in Mayıs 2002'de yayınladığı altıncı stüdyo albümüdür. Taner'in, stüdyoya girerek klasikleşmiş şarkılarını yeni düzenlemeleriyle tekrar okuduğu "Best of" albümü olma özelliği taşıyan albüm, 2009'da "The Best of Seyyal Taner" ismiyle tekrar basılmıştır. Asla Pes Etme Asla Pes Etme; Sean Faris, Amber Heard, Cam Gigandet ve Djimon Hounsou'nun başrollerini paylaştığı, 2008 yapımı Amerikan aksiyon ve dövüş filmi. 14 Mart 2008'de gösterime girmiştir. Gösterimine 13 yaş koşulu konan yapımın daha kanlı görüntüleri içeren bir sürümü hazırlanmış ve "Extended Beat Down Edition" adıyla 28 Temmuz 2008'de satışa sunulmuştur. Savaşın Çiçekleri Savaşın Çiçekleri () 1937'de Nankin'in Japonlar tarafından istila edilmesini konu edinen, Golden Globe Awards da dahil olmak üzere pek çok ödüle aday olan film. 1962'de TÃ¼rkiye 1962'de Türkiye olayları. III. Köle Savaşı Üçüncü Köle Savaşı (MÖ 73–71), Gladyatör Savaşı veya Spartaküs Savaşı olarak da bilinen savaştır. Roma Cumhuriyeti'ne karşı başarısız olmuş en önemli ve ilk köle ayaklanmasıdır. Üçüncü Köle Savaşı'nı diğer köle ayaklanmalarından ayıran özellik kölelerin kurduğu silahlı birliklerin ilk kez İtalya'nın merkezinde bulunan bölgeleri ve özellikle Roma şehrini doğrudan tehdit etmesidir. MÖ 73-71 yılları arasında köle ordularının arka arkaya çok sayıda Roma birliğini yenmesi Romalı yöneticileri çok tedirgin etmiştir. Ayaklanma en sonunda Marcus Licinius Crassus idaresindeki çok sayıda ordunun ortak harekâtıyla bastırılabilmiştir. Ayaklanmanın Roma tarihine uzun vadeli etkileri olmuştur. İlk başta çok dar bir kadronun merkezinde bulunduğu köleler silahlı birliklerin yanı sıra kadınlar ve çocukların da dahil olduğu 120 bin kişilik bir kafileye dönüşürler. İtalya'da başıboş gezen ve üzerine gönderilen birlikleri alt etmeyi başaran kölelerin başında Spartaküs başta olmak üzere çok sayıda komutan bulunur. Eli silah tutan köleler ve özellikle gladyatörler eğitimli Roma lejyonlarına bile boyun eğdirmişlerdir. Ayaklanmanın amacı açısından tarihçilerin farklı yorumları bulunur. Plutarkhos kölelerin Galya'ya kaçma amaçlarından bahsederken, Appian kölelerin Roma'yı alma amacında olduklarını savunur. Köle ordusunun arka arkaya gelen zaferlerinin ardından Roma Senatosu sekiz lejyonu Crassus'un etkili ve disiplinli yönetimine vererek çözüm arar. Savaş Spartaküs komutasındaki köle ordusunun Gnaeus Pompeius Magnus ve Marcus Terentius Varro Lucullus komutalarındaki diğer ordular tarafından kuşatıldıklarını anlamaları üzerine Crassus'un birliklerine doğrudan saldırmalarının ardından tamamen imha edilmeleriyle sona erecektir. Üçüncü Köle Savaşı Pompey ve Crassus'un siyasi hayatları için de dönüm noktası olmuştur. İki general de bu ayaklanmayı bastırmada gösterdikleri başarıyı siyasi kariyerlerinde kullanmışlardır. Buradan hareketle şekillenen Roma kurumsal yapısı cumhuriyetin imparatorluğa dönüşmesinde belirleyici olmuştur. Roma tarihinde kölelik şeklinde ucuz işgücü kaynağının varlığı ekonomi alanında belirleyici bir etken olagelmiştir. Roma toplumunda köleler çok çeşitli yollardan sağlanmaktaydı. Köle satın alımında yabancı tüccarların yanı sıra fethedilmiş halkların boyun eğdirilmesi önemli yer tutar. Özellikle yoğun fetihlerin yaşandığı MÖ birinci ve ikinci yüzyıllarda onbinlerce köle çeşitli Avrupa ve Akdeniz ülkelerinden getirilirdi. Kölelerin bir kısmı uşak veya zanaatkâr olarak iş bulsa da çoğunlukla emek yoğun tarla ve maden işçiliğinde kullanılıyorlardı. Genel olarak köleler kötü davranışa maruz kalıyorlardı. Yasalar uyarınca köle insan olarak değil mal olarak sayılıyordu. Köle sahipleri yasal hiçbir takibata uğramaksızın kölelerini istismar edebilir, yaralayabilir hatta öldürebilirdi. Köleler çok çeşitli alanlarda faaliyet gösterseler de genellikle ağır işlerde kullanılırlardı. Çok sayıda kölenin bir arada bulunması ve kötü yaşam koşulları nedeniyle çok sayıda köle ayaklanması yaşanmıştır. MÖ 135 ve MÖ 104 yıllarında I. ve II. Köle Savaşları Sicilya'da patlak vermiş, az sayıdaki isyancı köle kendilerine katılan onbinlerce köle ile birlikte özgür bir yaşam için mücadele etmiştir. Bu ayaklanmalar uzun sürse ve bastırmak zorlu olsa da İtalya toprakları doğrudan etkilenmemiştir. Bu durum III. Köle Savaşı ile değişmiştir. Roma Cumhuriyeti'nde gladyatör oyunları çok sevilen ve tercih edilen eğlence biçimleri arasında yer alıyordu. Eğlenceler için gladyatör sağlamak için İtalya çapında çok sayıda gladyatör okulu veya ludi açılmıştır. Bu okullarda köleler, savaş esirleri ve hüküm giymiş mahkûmlar gladyatör müsabakalarında ölümüne dövüşmek için eğitilirdi. MÖ 73 yılında Capua'daki Lentulus Batiatus'a ait olan gladyatör okulunda yaklaşık 200 gladyatör ayaklanma planları yaparlar. Yaptıkları planlar ortaya çıkınca yaklaşık 70 gladyatör mutfaktaki araç gereçlerle okuldan kaçmayı başarır, silah ve zırhlara el koyarlar. Gladyatörler serbest kaldıklarında aralarından liderlerini seçerler. İki Galyalı köleler Crixus ve Oenomaus ile Trak Spartaküs önder olarak belirlenir. Bu köleler artlarından Capua'dan gönderilen küçük bir birliği mağlup ederler. Mağlup ettikleri birliğin askeri malzemelerine de el koyarak ilerlerler. Bu aşamada kölelerin ilerleyiş sürecine dair kaynaklarda farklı aktarımlar bulunur. Ancak ortaklaşılan genel kanı kaçak gladyatörlerin Capua bölgesini yağmalayıp, çok sayıda köleyi serbest bıraktıkları yönündedir. Safları genişleyen köleler daha iyi savunulabilecek Vezüv Yanardağı eteklerine çekilirler. Ayaklanma Campania gibi varlıklı ailelerinin villalarının olduğu bölgede olunca Romalı yetkililer konuya doğrudan müdahale ederler. Roma yönetimi ayaklanmayı bastırmak için praetor Gaius Claudius Glaber komutasında bir birliği bölgeye gönderir. Lejyonerler yerine aceleyle toplanan 3 bin milis ile bölgeye giden Glaber olayı ayaklanmadan çok hırsızların bir yağma girişimi olarak algılamıştır. Glaber kuvvetleri ayaklanan köleleri Vezüv eteklerinde sıkıştırır. Bölgeye giden tek yolu kapatan Glaber ayaklanmacıları kuşatarak açlıktan öldüreceğini düşünür. Köleler askeri eğitim almamış olmamalarına rağmen Roma kuvvetleri karşısında zekice ve geleneksel olmayan yöntemler kullanmışlardır. Glaber'in kuşatma taktiğine karşı Spartaküs öncülüğündeki ayaklanmacı kuvvetler ağaç dallarından yaptıkları halatları dağın diğer tarafına ulaşacak şekilde kullanıp Glaber'in kuvvetlerinin arkasına dolanırlar ve ansızın saldırarak Romalı milisleri imha ederler. Spartaküs üzerine gönderilmiş olan ikinci bir kuvvet ise praetor Publius Varinius komutasında ilerlese de başarısız olur, komutanlardan Cossinius öldürülürken, praetor Varinius canını zor kurtarır. Köle ordusu kazandığı zaferle birlikte askeri teçhizat olarak gelişmeye başlar. Köle ordusunun başarısının haberleri bölgede yayılmaya başladıkça orduya köle katılımı artar. Yeni katılımlarla toplam sayı 70 bin seviyelerine çıkar. Köleler MÖ 73-72 kış aylarını askeri eğitim, silahlanma ve yeni katılanların eğitilmesiyle geçirirken, komşu Nola, Nuceria, Thurii ve Metapontum kentlerine de saldırılar düzenlenir. Bu dönemde köle ordusu komutanlarından Oenomaus'un öldüğü aktarılsa da hangi çarpışmada hayatını kaybettiği bilinmemektedir. MÖ 73 yılının sonuna gelindiğinde Spartaküs ve Crixus komutasındaki ayaklanmış kölelerden oluşan ordunun Roma silahlı birlikleri tarafından kolayca bertaraf edilemeyeceği ortaya çıkmıştır. Ayaklanmacılar bu aşamada ne düşündükleri ve hangi gerekçelerle ilerledikleri bilinememektedir. Ayaklanma başarısız olduğundan ve ayaklanmacılar arkalarında yazılı bir eser bırakmadıklarından dönemsel tarih yazımı Roma yanlısıdır ve tarihçilerin yorumuna açıktır. Ayaklanmacıların yaptıkları yağma saldırılarından ve ilerleyişlerinden ortaya çıkan köleler arasında iki farklı eğilim olduğu yönündedir. Spartaküs'ün başını çektiği birinci eğilim, Alp Dağları'nı aşıp Galya bölgesine geçerek özgürlüklerine kavuşmaktır. Crixus'un başını çektiği ikinci eğilim ise İtalya'da kalarak yağmaya devam etmektir. Bu düşünce sistemi yaşanan olaylar tarafından da doğrulanabilir niteliktedir. Yanında Spartaküs ile birlikte olmadığı bir şekilde 30 bin kişiyle ilerleyen Crixus birliklerine, Lucius Gellius Publicola saldırır. Ayrıca Spartaküs'ün Roma şehrinin üzerine yürüme gibi bir niyeti olduğuna dair bir veri bulunmamakta, bunun Romalıların korkularının bir yansıması olarak tarihçilerce dile getirildiği düşünülmektedir. Ayrıca köle ordusunun iç örgütlenmesine dair de elde hiçbir veri yoktur. Spartaküs'ün otoritesi sorgulanmaz bir başkomutan mı yoksa eşitler arasında bir önder mi yoksa tamamen savaş alanında yetkili bir komutan mı olduğu belirsizdir. MÖ 72 yılı bahar aylarının gelmesiyle birlikte köle ordusu harekete geçerek kuzeye doğru ilerlemeye başlar. Ayaklanmanın ölçeğinden ve paretor ordularının yenilgilerinden korkuya kapılan Roma Senatosu konsüller Lucius Gellius Publicola ve Gnaeus Cornelius Lentulus Clodianus komutasındaki iki lejyonu ayaklanmayı bastırmakla görevlendirir. İlk başta başarılı olan konsül orduları Crixus komutasındaki 30 bin kişilik köle ordusunu yener, köle ordusu büyük kayıp verirken Crixus muharebe sırasında öldürülür. Bu aşamadan sonra Crassus'un sahneye çıkışına kadarki döneme dair tarih yazımında tutarsızlık bulunur. Özellikle Appian ve Plutarkhos bu dönemi çok farklı anlatırlar. Appian'a göre Gellius'un lejyonlarıyla Crixus'un birlikleri arasındaki muharebe Garganus Dağı civarında yaşanmıştır. Muharebe iki kuvvet arasındaki sayısız harekâtın son noktası olarak değerlendirilir. Crixus'u yenen Gellius, Alplerin ötesindeki Galya istikametinde kuzeye yönelmiş olan Spartaküs komutasındaki ana grubu takip etmeye başlar. Lentulus'un birliklerinin Spartaküs'ün önünü kesmesi ve köle ordusunun sıkıştırılması planlanır. Spartaküs'ün birlikleri Lentulus'un lejyonlarıyla karşılaşır ve mağlup eder. Sonrasında geri dönerek Gellius birliklerine dönerek onları da yener ve dağıtır. Appian, Crixus'un intikamını almak isteyen Spartaküs'ün 300 Romalı savaş esirini idam ettiğini yazar. Appian'a göre Spartaküs zorla kuzey yolculuğunda hızlı davranmak için tüm ağırlıkları geride bırakarak yola koyulur. Yenilmiş konsül ordularının kılıç artıkları Roma'ya dönerek yeniden toplanmaya çalışır. Spartaküs birliklerinin karşısına Picenum bölgesinde çıkan bir diğer Roma ordusu da yenilmekten kurtulamaz. Appian, bu aşamada kuzeye yürümekten vazgeçerek güneye dönmeye karar verdiğini yazar. Thurii kentini ve civarında hakimiyet kuran Spartaküs birlikleri yağma mallarını tüccarlarla değiş tokuş ederek ekonomik olarak ayakta kalmaya çalışır ve zaman zaman karşılarına çıkan Roma birliklerini yener. Plutarkhos bu dönemdeki olayları Appian'dan oldukça farklı anlatır. Plutarkhos'a göre Gellius lejyonları ve Crixus'un adamları arasındaki muharebenin ardından Spartaküs'ün birlikleri Lentulus birliklerini yenerek kuzeye yönelir. Yenilgiden sonra iki konsül de görevden alınarak Roma'ya çağrılır. Plutarhos Spartaküs'ün Gellius birlikleriyle karşılaştığını bile yazmamaktadır. Picenum'da da bir muharebeden bahsetmemektedir. Plutarkhos, daha sonra Appian'ın hiç bahsetmediği bir ayrıntıyı anlatır. Plutarkhos'a göre Spartaküs birlikleri Modena bölgesine kadar ilerler. Burada Cisalpina Galya bölge valisi Gaius Cassius Longinus yaklaşık 10 bin kişilik bir Roma birliğiyle Spartaküs'ün önünü kesmeye çalışsa da başarısız olur ve yenilir. Plutarhos bundan sonra MÖ 71 yılı baharındaki Crassus-Spartaküs karşılaşmasına kadar hiçbir olaydan bahsetmez. Ancak bu durumda Spartaküs birliklerinin MÖ 72-71 kışında orta ve güneye çekildikleri durumu ortaya çıkmaktadır. Spartaküs ve beraberindekilerin Alp Dağlarının ardına geçerek kaçma fırsatı varken bunu neden yapmadıkları ise Plutarkhos tarafından açıklanmaz. Klasik tarihçilerin MÖ 72 yılındaki anlatımlarında tutarsızlık bulunsa da MÖ 71 yılında Spartaküs ve beraberindekilerin İtalya'nın güneyinde bulunduğuna dair genel bir ortaklaşma vardır. İtalya'da yayılan ve artık rejimi tehdit eder hale gelen ayaklanmayı bastırmak için çare arayan Roma Senatosu isyanı bastırma görevini Marcus Licinius Crassus'a verir. MÖ 82 yılındaki iç savaş yıllarında Lucius Cornelius Sulla komutasında savaşmış olan Crassus ne politikaya ne de cepheye yabancıdır. Crassus, Gellius ve Lentulus'un lejyonlarına ek olarak altı lejyonun daha komutasını alır. bu şekilde yaklaşık 50 bin kişilik disiplinli ve iyi eğitimli bir savaş kuvvetinin komutanı olur. Crassus, birliklerinde sıkı hatta gaddar olarak nitelendirilebilen disiplin uygulamaları başlatır, uygulanmamakta olan desimasyon cezasını yürürlüğe koyar. Spartaküs birlikleri yeniden kuzeye yönelince Crassus altı lejyonunu derhal harekete geçirir, iki lejyonu ise Mummius komutasında Spartaküs'ün arkasına dolaşması talimatıyla gönderir. Mummius, Crassus tarafından özellikle muharebeye girmemesi konusunda uyarılmasına rağmen emri dinlemeyerek kölelere saldırınca geri püskürtülür. Crassus bu başarısızlığa rağmen Spartaküs birlikleriyle savaşacak ve 6 bin köleyi öldürerek galip gelecektir. Savaşın eğilimi bu muharebelerle değişmeye başlar. Crassus'un muzaffer lejyonları ardı ardına gelen galibiyetlerle Spartaküs birliklerini Messina yakınlarındaki Lucania bölgesine sürer. Plutarhos'a göre bu aşamada Spartaküs Kilikyalı korsanlarla görüşerek 2 bin kişiyi Sicilya'ya götürmeyi planlar. Spartaküs'ün amacı köle ayaklanmasını Sicilya'ya taşıyarak birliklerine destek kazanmaktır. Ancak korsanlar paraları alıp anlaşmadan vazgeçince köleler Sicilya'ya geçemez. Spartaküs ve beraberindekiler Rhegium'a geçerler. Crassus'un lejyonları takip ederek arazide çeşitli tahkimatlar kurarlar. Köleler iaşe kaynaklarından uzaklaşmış ve etrafı çevrilmiş durumda kalır. Bu aşamada Pompey lejyonları Hispania'daki Quintus Sertorius isyanını bastırdıktan sonra İtalya'ya döner. Pompey birlikleri Senato'nun kararı uyarınca Roma'ya uğramadan doğrudan Crassus'un yardımına gider. Yine yardımcı birlik olarak Pontus kralı VI. Mitridat ile savaşan Makedonya prokonsülü Lucullus birlikleri bölgeye gönderilir. Pompey birlikleri kuzeye ilerlerken, Lucullus birlikleri Brindisi'ye çıkar. Crassus artık isyanı tamamen bastırmazsa başarının yeni gelen komutanlara atfedileceğinden korkarak ilerler. Pompey'in yaklaştığını haber alan Spartaküs Crassus ile uzlaşmaya çalışır. Crassus reddedince Spartaküs birlikleri tahkimatlardan kurtularak Petelia'nın doğusundaki dağlık bölgeye kaçarlar. Lejyonlar ayaklanan kölelerin Gannicus ve Castus komutasındaki bir kısmını yakalayarak imha eder. Süren çatışmalarda Crassus lejyonları da kayıplara uğrar, köle birlikleri tarafından pusuya düşürülen Lucius Quinctius komutasındaki süvari birliği imha edilir. Profesyonel bir silahlı kuvvet olmayan köle ordusu artık dayanmanın sınırına gelmiştir. Artık daha fazla geri çekilmek istemeyen savaşçılar düzensiz bir şekilde Romalılara saldırıyordur. Disiplinin erimekte olduğunu göre Spartaküs geri çekilmeyi durdurarak düşmana cepheden tüm gücüyle saldırır. Siler Nehri Muharebesi olarak bilinen muharebede Spartaküs birlikleri tamamen kırılır. Ordunun neredeyse tamamı savaş meydanında hayatını kaybederken cesedi bulunmayan Spartaküs'e ne olduğu kesin olarak bilinmemektedir. Ayaklanma Crassus tarafından bastırılır. Pompey birlikleri doğrudan muharebelere katılmasa da köle ordusunun kılıç artıklarını ele geçirdiği için zaferde önemli payı olduğunu iddia ederek Crassus'un tepkisini çekecektir. Savaş meydanında ölmeyip ele geçirilen savaş esirleri Roma ile Capua arasındaki Appian Yolu boyunca çarmıha gerilir. Ayaklanmayı bastıran muzaffer komutanlar Crassus ve Pompey başarılarının ödülünü siyasi olarak alacaklardır. Lejyonlarıyla birlikte Roma'ya dönen ve askerlerini terhis etmeyen komutanlar MÖ 70 yılında kendilerini zorla konsül seçtirirler. Ayaklanmanın Roma toplumunda kölelere ve kölelik kavramına dair etkilerinin ne düzeyde olduğuna dair bilgi bulunmamaktadır. Ayaklanmadan korkuya kapılan Romalıların kölelerine daha iyi davrandıkları iddia edilmektedir. Latifundia olarak bilinen büyük çiftlik sahipleri artık köle emeğinden çok özgür köylüleri ortakçı olarak istihdam etmeye yönelirler. MÖ 52 yılında Jül Sezar'ın Galya'yı fethetmesinin ardından Roma'nın fetih savaşları imparator Trajan dönemine kadar (MS 98-117) sona erer. Fetih savaşlarının sona ermesiyle birlikte bol sayıda ucuz köle kaynakları da azalır. Bu görece barış döneminde tarımsal alanda özgür köylülerin yoğun olarak kullanıldığı görülür. Roma toplumunda kölelerin yasal konumu ve hakları da değişmeye başlar. İmparator Claudius zamanında (MS 41-54) çıkan yasayla yaşlı veya sakat bir kölenin öldürülmesi cinayet sayılmış, sahipleri tarafından terk edilen kölelerin özgür olarak tanınacağı belirtilmiştir. İmparator Antoninus Pius döneminde (MS 138-161) köle hakları genişletilmiş, kölelerin ölümlerinin sorumluluğu köle sahiplerine verilmiş, kötü davranıldığını savunan kölenin başvurabileceği bir kurum ortaya konulmuştur. Bu değişiklikler III. Köle Savaşı'ın sonucu olabilmekten çok öte olsa da Romalıların köle kurumuna bakışındaki değişimi gösterdiği için önemlidir. Kölelerin hakları üzerinde savaşın doğrudan etkilerini takip etmek zor olsa da Roma toplumu ve hukukunda kölelik kurumuna bakış değişmeye başlamıştır. Bu savaş Roma tarihindeki son köle ayaklanması olmuştur. Radiotelevizija Slovenija Radiotelevizija Slovenija Slovenya'nın resmî millî televizyon kanalıdır. Kısaltması RTV Slovenija olan kanal ülkenin başkenti Ljubljana merkezli yayın yapar, ayrıca bölgesel olarak Koper ve Maribor yayın merkezleri bulunur. RTV Slovenya'nın ulusal radyo yayını Radyo Slovenya adı altında yayınlanmaktadır. Kanal, aynı anda online takip edilebilen 3 ulusal ve 4 yerel radyo yayınını da sağlar. RTV Slovenya RTV Slovenya Semfoni Orkestrasını ve the Big Band RTV Slobenya grubunun da finansmanını karşılamaktadır. 1963'te TÃ¼rkiye 1963'te Türkiye olayları. Zeliş Şenol Zeliş Şenol ya da bilinen adıyla Zeliş veya Zel (d. 25 Mart 1985, Lefkoşa) Kıbrıslı Türk şarkıcı ve tiyatrocu. 2000 yılında Ersen Sururi ile caz müzik icrasına başlayan Zeliş, 2003 yılında Lefkoşa Belediye Orkestrasında solistlik yapmaya başladı. KyproGenia isimli bir grup ile bir dönem çalışmıştır. Sanatçı 2004 yılında Atina'da konser vermiştir. Girne Jazz Festivali 2005'te Grammy Ödüllü Billy Paul'a back vocal'lik yapmıştır. Girne Jazz Festivali 2006'da Billy Cobham ile Girne - İstanbul - Ankara turnelerine katılmıştır. 2007 yılında Berlin'de Europalia Festival'inde konser vermiştir. Yine aynı yıl Q-Jazz ile bir dönem çalışmıştır. Kıbrıs Cumhuriyeti'ni Eurovision Şarkı Yarışması'nda temsil etmek için "I'm gonna break up with you" şarkısıyla 2009 yılında seçmelere katıldı. Bu seçmelerde ilk 10'a kalıp seçme final gecesinde performans veren Zeliş, halk oylamasında 4. geldi ve temsil hakkını yakalayamadı. Gecedeki performansını özetleyen "Esctoday", Zeliş'in "kabare stilinde" bir performans sergilediğini, erkek bir dansçıyla olan koreografiye smokinle başlayıp çıkararak "kabare elbisesi"yle sonlandırdığını aktardı. Şarkıyı ise "teatral, caz esintileri taşıyan bir şarkı" şeklinde değerlendirdi. 2012 yılında Salamis Bay Conti Resort Hotel'de düzenli olarak çıktı. 2014 yılında Romanya'daki bir şirket aracılığıyla daha elektronik bir tarza sahip olan "Bonita" şarkısını piyasaya sürdü. Zeliş Şenol, Yakın Doğu Üniversitesinde 2005-2009 yılları arasında Oyunculuk Eğitimini tamamlamıştır. 2007 yılında Arabahmet Kültür Evi'nde ilk sahne deneyimi olan bir monolog sergilemiştir. Mezun olduktan sonra Lefkoşa Belediye Tiyatrosu ekibine oyuncu olarak katılmıştır. 2011 yılında ilk reklam deneyimini edinerek bir banka reklamının yüzü olmuştur. 2012 yılında Savaş 2. Perdede Çıkacak adlı oyunda rol almıştır. 2013 yılında "Kabare Kıbrıs" oyununda yer almış, bu oyundaki performansı Tufan Erhürman tarafından "yalnız sesiyle değil oyunculuğuyla da göz doldurdu" şeklinde değerlendirilmiştir. 1964'te TÃ¼rkiye 1964'te Türkiye olayları. Halle, Saksonya-Anhalt Halle (Almanca resmî adı:"Kreisfreie Stadt Halle" veya "Halle an der Saale"), merkezî Almanya'da Saksonya-Anhalt eyaletinde bulunan en büyük nüfuslu şehirdir. Saale nehrinin kenaarında kurulmuş olup resmî ismi Halle an der Saale veya kısaca Halle (Saale)'dir. Böylece Kuzey Ren-Vestfalya'da bulunan Halle (Westf.) veya "Halle im Westfalen" şehrinden ayrılmaktadır. Kuledibi Kuledibi, Galata Kulesi'nin bulunduğu yer ve yakın çevresi. Kuledibi olarak bilinen yöre, güneyde Voyvoda Caddesi'nin paralelindeki sokaklara, batıda (Bankalar Caddesi'nin yukarı bölümünü oluşturan) Okçu Musa Caddesi'ne, doğuda Yüksek Kaldırım Caddesi'ne, kuzeyde ise Tımarcı Sokağı ile Şahkulu Sokağı'nın kesiştiği açıklığa kadar uzanan, bir başka deyişle sadece kulenin dikili bulunduğu mevki ile sınırlı olmayan ve en kalın çizgileriyle söylenirse, Bankalar Caddesi ile Yüksek Kaldırım arasında kalan, yokuş aşağı bir yelpazeye benzeyen genişçe alanı kapsar. Galata-Kuledibi havalisine giren bellibaşlı yapılardan bugüne değin kalmış olanlardan, Ceneviz kolonisinin yönetim yeri olan 1316'da kalma Palazzo del Comune adlı bina (Ceneviz Sarayı), Kart Çınar Sokağı'ndaki Sankt Georg Kilisesi ve Okulu (Avusturya Lisesi binası), Sankt Georg Hastanesi, Galata Kulesi Sokağı'ndaki Saint Pierre Kilisesi, Eski Banka Sokağı'ndaki Saint Pierre Hanı, Şair Eşref Sokağı'ndaki 18. yy'ın sonlarında İtalyan Levantenlerince yaptırılan Neve Şalom Sinagogu, Terziler Sinagogu (Kart Çınar Sokağı), Şehsuvar Bey Mescidi, Çeşme Sokağı Çeşmesi, 19. yy'dan kalma eski İngiliz Bahriye Hastanesi ve İngiliz Başkonsolosluğu binalarında bulunan Prof. Dr. N. Reşat Belger Beyoğlu Göz Eğitim ve Araştırma Hastanesi (eski Beyoğlu Belediye Hastanesi) sayılabilir. Kuledibi ve civarındaki Büyük Hendek, Küçük Hendek, Lüleci Hendek gibi sokakların adları da, Galata surlarının kuzey hendeklerinden kalmadır. Avcı-toplayıcı Avcı ve toplayıcı, kültüre alınmış bitkilerin tarımını yapan ya da evcilleştirilmiş hayvanları yetiştiren yerleşik toplumların aksine, tarım ve hayvancılıkla uğraşmayan, yabani bitkileri toplayıp yabani hayvanları avlayan toplumlardır. Tarımın ve hayvancılığın gelişiminden önce bütün toplumların yaşam tarzı olan avcı ve toplayıcılık, bugün bu uğraşlarla geçimini sağlamayan toplumlarda görülür. Avcılık daha çok erkeklerce yapılırken, yabani bitki ve meyve toplayıcılık da büyük ölçüde kadın ve çocuklarca yapılmaktadır. Avcı ve toplayıcı halklar arasında O Du halkı, Asya ve Amerika'daki Eskimo-Aleut halkları, Kızılderililerin Mayalar, Aztekler, İnkalar hariç büyük bir kısmı, Afrika'daki Buşmanlar, Avustralya'daki Avustralya Aborjinleri sayılabilir. Tarih boyunca göçer oldukları varsayılan salt avcı ve toplayıcı toplulukların tarım yerleşim kurdukları, 2012 yılındaki arkeolojik araştırmalar sonunda ortaya çıkmıştır. Tarihteki ilk amfitiyatronun Ürdün'ün Faynan Vadisi'nde MÖ 9600 yılı civarında yapıldığı, ayrıca kömünal binaların bulunduğu bir köy de ortaya çıkarılmıştır. Tarımdan önce yerleşik hayata geçildiğinin ispatı, Neolitik Devrim kavramının yerleşik hayata geçme nedeninin tarım olduğu varsayımının sorgulanmasına da yol açmıştır. Batemans Bay Batemans Bay, Avustralya'nın Yeni Güney Galler eyaletinin güneydoğusunda, Tasman Denizi kıyısında kasabadır. Clyde Irmağının bir halici olan Batemans Koyu, 6 km genişliğinde, 8 km uzunluğundadır. 1770'te koyu ilk kez saptayan Kaptan James Cook, buraya "Northhumberland" gemisinin kaptanının adını verdi. 19. yüzyıl başlarında kurulan kasaba, koyun güneybatı kıyısında yer alır. Kereste,sebze,peynir,istridye ve kerevit gibi ürünler elde edilen bir bölgeye hizmet verir. Prens otoyoluyla, 205 km doğudaki Sidney'e bağlanır. 100 km kuzeybatısındaki Canberra için elverişli bir dinlence yeridir. NÃ¼fus (1981) 4.924. David Andersen David Andersen yaşında Avustralyalı basketbolcudur. Kariyerine Wollongong Hawks da başlamış ardından isabetli şut yeteneği ve basketbol zekası sayesinde NBA'ya kadar yükselmiştir. NBA draftında 2002 de 37. sırada Atlanta Hawks'a seçilmiştir. 32 yaşındaki David Andersen ile iki yıllık sözleşme imzalayan laciver-kırmızılar, 2.11'lik oyuncunun transferi için Real Madrid'le yarışıyordu. Danimarka pasaportu da bulunan Andersen, NBA'de Houston, Toronto ve New Orleans formalarıyla toplam 103 maça çıkmıştı. 2005 yılında EuroLeague'in en iyi beşine seçilen Andersen, üç kez Euroleague şampiyonluğu yaşadı. 2012-2013 sezonu için yeniden yapılanan Fenerbahçe Ülkerin en önemli oyuncularındandır. Bodrumlu Ömer Lütfi Efendi Bodrumlu Ömer Lütfi Efendi (1817 - 1897) II. Abdülhamid döneminde Osmanlı Devleti'nin şeyhülislamı olarak görev yapmış bir din adamıydı. 1817 yılında Bodrum'a bağlı Sayzima köyünde doğan Ömer Lütfi Efendi öğrenimini tamamladıktan sonra İstanbul’a geldi. 1850 yılında müderris oldu. 1865 yılında Sultan Abdülaziz döneminde başta Yusuf İzzeddin Efendi olmak üzere şehzadelere hocalık yaptı. 1875 yılında Anadolu Kazaskeri oldu. 8 Ocak 1889 tarihinde Uryanizade Ahmed Esad Efendi'nin yerine şeyhülislam oldu. Bu görevi 21 Ağustos 1891 tarihine kadar yaptıktan sonra Cemaleddin Efendi'ye devretti. 22 Nisan 1897 tarihinde İstanbul'un Çamlıca semtindeki evinde vefat etti. Ömer Lütfi Efendi 1891-1892 yılları arasında İstanbul'daki Küçük Çamlıca Tepesi'nde kendi adıyla anılan Bodrumi Ömer Lütfi Efendi Camii'ni yaptırmıştır. Åžahmar Garibli Şahmar Garibli (Azerice "Şahmar Qəribli") (d. 13 Şubat 1952, Kürdemir), Azeri oyuncu, yönetmen ve senaryo yazarı. 1971-1975 yıllarında Azerbaycan Devlet Kültür ve Güzel Sanatlar Üniversitesi'nin Drama ve Sinema oyunculuğu bölümünü bitirdi. 1990-1991 yıllarında Moskova'da Drama Yönetmenliği dalında uzmanlaştı. Moskova'da Sovyet Ordu Tiyatrosun'da staj gördü. 1975-1989 yıllarında Azerbaycan'da çeşitli tiyatrolarda oyunculuk yaptı. 1991-1994 yıllarında Sumgayıt Tiyatrosu'nda yönetmenlik yaptı. 2002-2009 yıllarında Lider TV'de ve Azerbaycan stüdyolarında yönetmenlik yaptı. 2010 yılından itibaren Sumgayıt Devlet Milli Tiyatrosu'nda yönetmen olarak görev yapmaktadır. Ahmet Şükrü Bayındır Ahmet Şükrü Bey (d. 1875, Kastamonu - ö. 13 Temmuz 1926), Türk siyasetçi. Darül Mualliminin Aliye Fen şubesini bitirmiştir. Selanik İdadisi muavini öğretmenliği, İşkodra ili önemli kâtipliği, Hicaz demiryolu nazırlığı kâtip ve murakıplığı, İstanbul Darül Hayır muhasebe memur yardımcılığı, Bursa İdadisi 2.müdürlüğü, Selanik Hukuk Mektebi müdürlüğü, Selanik Maarif müdürlüğü, Siroz ve Saruhan mutasarrıflığı, İçişleri Bakanlığı Muhaberat Umum Müdürlüğü, Maarif Nazırlığı, Meclis-i Mebusan III. dönem Kastamonu üyeliği, Posta, Telefon ve Telgraf nazırlığı, Ticaret ve Ziraat Nazırlığı, İzmit Livası Genel Meclis üyeliği, İl Daimi komisyon üyeliği, Trabzon valiliği, TBMM 2. dönem Kocaeli milletvekilliği ile Terakkiperver Cumhuriyet Fırkası kurucu üyeliği yapmıştır. İzmir Suikastı'nın arkasında TBMM'nin tek muhalefet partisi olan Terakkiperver Cumhuriyet Fırkası içindeki bir grubun olduğu iddia edildi. Bu parti kapatıldı, Ahmet Şükrü Bey ve arkadaşları İstiklal Mahkemesince idam cezasına çarptırıldı. Ahmet Şükrü Bey, 13 Temmuz 1926'da başta Laz İsmail, Gürcü Yusuf, Çopur Hilmi, Ziya Hurşit, Ayıcı Arif, İsmail Canbulat, Cavit Bey olmak üzere 13 kişiyle birlikte idam edildi. Joe Public FC Joe Public Futbol Kulübü Pro League'de boy gösteren Trinidad ve Tobago futbol kulübü. Takmaadı "Doğu Aslanları" olan kulübün sahibi, eski FIFA ikinci başkanı Jack Warner'dır. Joe Public, aynı zamanda Munroe Road Kriket Kulübü'nün sponsorudur. "1 Eylül 2010 itibarıyla." "Eski oyuncuların yer aldığı bu liste, takımda oynarken milli forma giyen oyuncuları, takımda oynarken oynadığı maç ya da attığı gol sayısı açısından önemli katkılar yapan oyuncuları ya da buradan önce ya da sonra oynadığı takımda önemli katkılar yapan oyuncuları içermektedir. Henüz tamamlanmamıştır ve bütün oyuncular yer almamaktadır, eklemeler ve geliştimeler zamanla devam edecektir." W Connection FC W Connection Football Club, TT Pro League'de yer alan Trinidad ve Tobago futbol kulübü. Kendi evindeki maçları Marabella'daki Mannie Ramjohn Stadyumu'nda ve Couva'daki Ato Boldon Stadyumu'nda oynamaktadır. "10 Temmuz 2012 itibarıyla." Kara Halil Efendi Kara Halil Efendi (1804-1880) II. Abdülhamid döneminde Osmanlı Devleti'nin şeyhülislamı olarak görev yapmış bir din adamıydı. Kara Halil Efendi' nin bazı kaynaklarda Amasyalı, bazılarında Mecitözü’ne bağlı Varay nahiyesinin Kürtköyü doğumlu olduğu belirtilen Şeyhülislam Hacı Kara Halil efendinin hicri 1219 (1804) de Turhal’ın Gülüt köyünde doğduğu kesindir. 114 üncü Osmanlı Şeyhülislamı olan Kara Halil’in Kürtköylü olarak geçmesi, Gülüt köyü ile arazileri karışık olup, her bakımdan iç içe durumdaki eski ismi Kürtköyü olan ve sonradan Çamlıca’ya çevrilip hâlen bu isimle bilinen köy ile karıştırılmasından dolayıdır. Yakın bir tarihin ilim adamı olan Kara Halil, doğum yeri olan Gülüt köyünde henüz hafızalardan silinmemiştir. Babasının adı Mustafa’dır. Fakir bir ailenin çocuğu olan ve basit bir sebeple köyünden ayrılan bu zat, önce Amasya’ya gelmiş ve tahsiline burada başlamış, uzun süre tahsiline burada devam ettiği için bazı çevrelerce Amasyalı olarak bilinmesine sebep olmuştur.Amasya ve Konya'da çeşitli medreselerde eğitim gördükten sonra İstanbul'a gitti. 1834 yılında icazet aldı. 1839 yılında müderris oldu. 1866 yılında Fetva Emini, 1873 yılında da Anadolu Kazaskeri oldu. 1871 tarihinde Mecelle-i Ahkam-ı Adliyye Cemiyeti üyesi olarak Ahmed Cevdet Paşa'yla birlikte Mecelle hukukunun kurucuları arasında yer aldı. 26 Temmuz 1877 tarihinde Sultan II. Abdülhamid tarafından Hasan Hayrullah Efendi'nin yerine şeyhülis­lâmlık makamına getirildi. Ayrıca aynı yıl Meşrutiyetin ilanı üzerine yeni kurulan Ayan Meclisi'ne de üye tayin edildi. 4 Aralık 1878 tarihinde şeyhüslamlık görevinden azledildi. Bunun sebebi olarak II. Abdülhamid'in Kara Halil Efendi'nin Sultan Abdülaziz'in tahttan indirilmesi için verilen fetvayı imzalamış olmasından hoşlanmaması gösterimiştir. 30 Aralık 1880 tarihinde vefat eden Kara Halil Efendi Fatih Türbesi bahçesinde defnedildi. 1991-1992 Güney Osetya Savaşı Sovyetler Birliği'nin dağılma sürecinde, Güney Osetya'nın Gürcistan'dan bağımsızlığını ilan eden Osetler ve Gürcü kuvvetleri arasında yaşanan savaş. Rusya'nın müdahale etmesiyle çatışmalar durdu ve 24 Haziran 1992'de bir ateşkes antlaşması imzalandı. Tarafların antlaşma imzalanana kadar ellerinde tuttukları topraklar üzerinde Oset ve Gürcülere ait olmak üzere iki fiili yönetim oluştu. Rusya'nın desteğini alan Güney Osetya yönetimi bölgenin büyük kısmını kontrol ederken; Gürcistan, kendi kontrolündeki kısımda, Tiflis'e bağlı alternatif bir Güney Osetya Yönetimi oluşturdu. Bu fiili durum, 2008 Güney Osetya Savaşı'na kadar devam etti. Bel Ami (film, 2012) Bel Ami 2012 drama filmi. Filmin başrollerinde Robert Pattinson, Uma Thurman, Kristin Scott Thomas, Christina Ricci ve Colm Meaney vardır. Filmin yönetmeni Declan Donnellan ve Nick Ormerod'dur. Film Guy de Maupassant'ın aynı adı taşıyan romanından uyarlanmadır. Fenerbahçe Boks Şubesi 1995-96 sezonu Fenerbahçe Boks Şubesi 1995-96 sezonunda İstanbul Ferdi Boks Şampiyonası'nda şampiyon oldu. Hem Türkiye Ferdi Boks Şampiyonası, hem de Türkiye Kulüplerarası Boks Şampiyonası'nda ise ikinci sırayı aldı. Şampiyona 1995 Eylül ayında düzenlendi ve 7 altın madalya kazanan Fenerbahçe 10'u Kulüplerarası Şampiyona'da kazanılmak üzere toplamda 24. kez İstanbul şampiyonu oldu. Şampiyona, 3-8 Ekim 1995 tarihlerinde Mersin'de düzenlendi. Askerlik görevini yerine getiren boksörleri kadrosunda bulunduran Silahlı Kuvvetler Gücü bu avantajıyla Türkiye şampiyonluğuna ulaşırken, Fenerbahçe 3 altın ve 2 bronz madalya ile ikinci sırada yer aldı. Fenerbahçe, Türkiye Ferdi Boks Şampiyonası'nda olduğu gibi, Türkiye Kulüplerarası Boks Şampiyonası'nda da askerlik görevini yerine getiren boksörleri kadrosunda bulunduran bir başka takım olan Jandarmagücü'nün gerisinde kaldı. 51 kiloda Murat Yenisolak, 54 kiloda Mete Gökbak 60 kiloda Enver Yılmaz, 67 kiloda Nurhan Süleymanoğlu, 81 kiloda da Orkun Önüt finale yükseldilerse de sarı-lacivertli takımı Türkiye şampiyonluğuna taşıyamadılar ve 5 altın, 4 gümüş ve 2 bronz madalya kazanarak 42 puan toplayan Jandarmagücü'nün ardından ikinci sırada kaldılar. Mangal Mangal veya barbekü, üzerinde açık ateşte et, balık ve sebze pişirmeye yarayan düzenek ve bu düzenekte yemek pişirme işlemi. Sözcük eylem halinde "mangal yapmak" veya bazı yörelerde "mangal yakmak" şeklinde kullanılır. Mangal yakıtı olarak genellikle odun, kömür ve odun kömürü kullanılır. "Mangal" sözcüğü Arapça kökenlidir. Türkçeye Fransızcadan geçen "barbekü" sözcüğü ise Taino dili kökenlidir. Izgara ile mangal arasındaki başlıca fark kullanılan malzemeler, ısı ve süredir. Izgara yüksek ısıda (200-260 derece) ve kısa sürede (birkaç dakika) pişirilir. Mangal ise etin görece düşük ısıda (95-150 derece) ve uzun sürede pişirildiği, bir yandan da dumanlanarak lezzetinin artırıldığı bir metotdur. Barbekü Barbekü veya barbekü ızgarası bir et pişirme yöntemidir, bir yemek tarzı ve bu tarz yemeklerin pişirildiği ve servis edildiği bir yemek ya da buluşma adıdır. Mangal, kebap, biftek, steak ile benzer özellikleri vardır. Barbekü sosu, sebze, baharat gibi ürünler de eklenebilir. Barbekü, pişirme yönteminin kendisine, bu şekilde pişirilen ete, kullanılan pişirme aparatına / makineye ("mangal ızgarası" veya basitçe "mangal") veya bu pişirme tipini içeren bir sosyal olaya atıfta bulunabilir. Barbekü, genellikle füme et ve etleri odun veya odun kömürü üzerine içerek dışarıda yapılır. Barbekü restoranında bu, büyük, özel tasarım tuğla veya metal fırınlarda pişirilebilir. Barbekü dünyanın birçok yerinde uygulanmaktadır ve çok sayıda bölgesel farklılıklar vardır. Barbekü teknikleri arasında sigara, tütsüleme, kızartmak veya pişirmek, kavurmak ve ızgara yapmak vardır. Adı verilen teknik, düşük sıcaklıklarda duman kullanarak ve uzun pişirme sürelerinde (birkaç saat) pişirmeyi içerir. Pişirme, yaklaşık bir saatlik bir ortalama pişirme süresi boyunca pişirmeyi orta sıcaklıkta konveksiyon yapmak için bir fırın kullanır. Tavalar, nemli ısı için et suyuyla doldurulmuş bir kap ile nervürlü bir yüzey üzerinde doğrudan kuru kömürü birleştirir. Izgara, doğrudan ve kuru ateşte, genellikle birkaç dakika boyunca sıcak ateşte yapılır. Hızlı ve Öfkeli 6 Hızlı ve Öfkeli 6; Hızlı ve Öfkeli serisinin 7 Mayıs 2013'te gösterime giren filmidir. Uluslararası prömiyeri ise 24 Mayıs 2013'te gerçekleşmiştir. Filmde başrollerde Vin Diesel, Dominic Toretto rolünde, Paul Walker eski polis Brian O'Conner rolünde olacaktır. Michelle Rodriguez, Dominic Toretto'nun öldü sanılan sevgilisi Letty Ortiz'i, Jordana Brewster, Dominic Toretto'nun kız kardeşi Brian O'Conner'in sevgilisi olan Mia Toretto'yu, Dwayne Johnson, Toretto ile iş birliği yaparak bir suçluyu yakalamak isteyen Luke Hobbs'u canlandırmıştır. Dom ve Brian'ın Rio soygunu oldukça kilit bir ismin çetesini çökertip, ekibe 100 milyon dolar kazandırdığından beri, paraya para demeyen kahramanlarımız dünyanın tadını çıkartıyordu. Fakat bir yandan da eve dönmek ve kaçmadan, saklanmadan yaşamak arzusu içlerini kemiriyordu. Ne kadar çok paraları olsa da, aileden ve yuvadan uzak hayat bir süre sonra zor gelir. Bu arada Hobbs dünyada 12 ülkeye yayılmış bir suç organizasyonu araştırmaya başlar. Bu örgüt her biri birer ölüm makinesi olan paralı askerlerden oluşmaktadır; ve örgütün ikinci lideriyse Dom’un öldüğünü sandığı eski aşkı Letty’den başkası değildir! Adamlarla kapışmanın tek yolu onları kendi seviyelerine yani sokaklara çekmektir. Hobbs, Dom'a takımını Londra'da yeniden toplamasını teklif eder, karşılığındaysa haklarındaki tüm dava dosyaları ve suçlamalar düşürülüp eve geri dönmeyi, ailelerine kavuşmayı vadeder. Donkey Kong Donkey Kong ilk olarak karşımıza kötü karakter olarak çıkan bir gorildir. Türkçesi "Eşek Kong"'tur. Jumpman isimli düşmanı sonradan Mario olarak kendi serisine çıkınca bir süre sonra onun da serisi çıkartılır ve yeni bir görünüm kazanır. Eski sıradan goril yerine, kaslı ve kravatında DK yazan bir goril olmuştur. SNES'in çıkmasıyla beraber "Donkey Kong Country" ile çıkış yapmıştır. Şu an en yaşlı oyun karakterlerinin arasındadır. Çıkalı 30 yıldan fazla olmuştur. Donkey Kong biraz şapşaldır fakat kendine has bir karizması vardır. İyi kalplidir. Diddy Kong adlı bir yardımcısı vardır. Aynı Batman ve Robin gibidirler. Donkey Kong için hayatın anlamı muzdur. Çoğu oyununda muzları çalındığı için maceraya atılır. Kontrolsüz hava sahası Kontrolsüz hava sahaları, kontrollü hava sahaları dışında kalan sahalardır. ICAO'ya göre F ve G sınıfı hava sahaları kontrolsüzdür. Kontrolsüz hava sahalarında "mümkün olduğu müddetçe" ATC hizmeti verilmeye çalışılır. ATC kleransı almak veya radyo teçhizatı taşımak zorunlu değildir. Tavsiyeli yollar, F sınıfı hava sahalarıdır. Tavsiyeli yollar, kontrolsüz hava sahalarındaki havayolları olarak tanımlanabilir. Havayolları gibi 10 NM genişliğinde olmalarına rağmen havacılık haritalarında (kart) sadece orta hatları mavi kesikli çizgi ile belirtilir. ADR'leri kullanacak VFR uçakların uçuş planı doldurması gerekir. ADR'lerde ayrım hizmeti sadece IFR trafiğe verilir. Radyo-telsiz usulleri A sınıfı hava sahalarındaki gibidir. Open-FIR, G sınıfı hava sahalarıdır. Open-FIR'larda; kontrollü sahalar dışında kalan RASA, MATZ, ATZ'ler bulunur. Open-FIR'larda FIR ATSU'ları tarafından uçuş bilgi hizmeti (FIS) sağlanır. Bu bilgilerin bir kısmı şunlardır: Open-FIR'larda LARS (alçak hava sahası radar tavsiye hizmeti) gibi çeşitli radar hizmetleri de verilir. ATZ ve MATZ'ler için ilgili meydanlara özel frekanslar tahsis edilmiştir. Kontrolsüz hava sahalarında ATSU'lar tarafından şu hava trafik hizmetlerinden (ATS) biri veya birkaçı (ATSOCAS) sağlanır: Aşağı Salat Höyüğü Aşağı Salat Höyüğü, Diyarbakır'ın Bismil İlçesi'nin 20 km. doğusunda, Yukarısalat Belde'sinin 3 km. güneyinde, günümüzde 10 – 15 haneli Aşağı Salat Mahallesi'nin altında yer alan bir höyüktür. Dicle Nehri kıyısındaki höyük Salat Çayı'nın Dicle'ye katıldığı yerin 2 km. doğusundadır. Tepe, yaklaşık olarak 150 x 100 metre boyutlarında, nehir seviyesinden 3 metre yükseklikteki bir teras üzerindedir. Kültür dolgusu 5 metre kadar olan höyüğün güney yamacı Dicle taşkınlarıyla tahrip olmuştur. Güneydoğu kesiminin ise su ile aşınmıştır. Aşağı Salat Höyüğü Kuzey Mezopotamya kültür alanı içinde kurulmuş küçük bir köy yerleşimi olarak karşımıza çıkmaktadır. Salat Vadisi'nden gelen doğal yol, Dicle Nehrini Höyük'ün de yer aldığı Salat Mevkii'nde geçerek doğuya ve güneye yönelmektedir. Höyük'ün yaklaşık 50 metre güneybatısında bir mezarlık alanı yer almaktadır. Höyük ilk olarak Guillermo Algaze başkanlığındaki bir ekip tarafından Batman Çayı'nın Dicle'ye karıştığı yer ile Batman arasındaki 40 km. mesafenin, 3–4 km. genişlikte bir band halinde taranması sırasında 1989 yılında tespit edilmiş ve araştırılmıştır. Ayrıntılı yüzey araştırması ODTÜ TAÇDAM tarafından yürütülen "Ilısu ve Karkamış Baraj Gölleri Altında Kalacak Arkeolojik Kültür Varlıklarını Kurtarma Projesi" çerçevesinde Eyüp Ay tarafından 1999 yılında yapılmıştır. Kazılar ise aynı proje kapsamında 2000 yılında, dönemin Diyarbakır Müzesi Müdürü N. İnal ve Gazi Üniversitesi Tarih Bölümü'nden Süleyman Yücel Şenyurt başkanlığında kurtarma kazısı olarak başlanılmıştır. Kazı çalışmaları Doğu ve Merkez Kazı Alanları ile Kuzeydoğu ve Batı Sondajları olarak yapılmıştır. Höyük'ün en yüksek kesimlerinden biri olan Merkez Kazı Alanı, 4 metrelik kültür dolgusu içinde dokuz mimari tabaka vermiştir. Buradaki buluntular ışığında, I. ve II. tabakalar Ortaç'a, III. tabaka Yeni Asur Dönemi, IV. ve V. tabakalar Erken Tunç Çağı I, VI. tabaka Geç Uruk Dönemi – Erken Tunç Çağı geçiş evresi, VII. tabaka Geç Uruk Dönemi (Geç Kalkolitik Çağ), VIII. tabaka Obeyd Dönemi ve IX. tabakanın Halaf Dönemi tabakasıdır. Doğu Kazı Alanı'nda iki, Merkez Kazı Alanı'nda ise üç Ortaçağ tabakası belirlenmiştir. Batı Sondaj'da I. tabakanın taş temelleri, bunun 1,5 metre altında Erken Tunç Çağı'na tarihlenen bir mezarlık bulunmuştur. Ayrıca bir de Demir Çağı mezarları açılmıştır. Mezarlık Alanı çanak çömlek buluntularına dayanılarak Erken Tunç Çağı I. evrenin erken tarihlerine, MÖ 3200 – 3000 aralığına tarihlendirilmektedir. Ortaçağ yerleşmesinin başlangıcı, Hasankeyf çanak çömlek ve sikke buluntularıyla paralellik kurularak, bölgede Müslümanların hakim olmaya başladıkları 11. – 12. yüzyıllara dayandırılmaktadır. Erken Tunç Çağı'na tarihlenen taş sanduka mezar, tabana yeşilimsi çakıltaşı döşenerek yapılmıştır. Sanduka mezarların büyük çoğunluğu, dört kireçtaşı levhadan, üzerleri geniş kapak taşlarıyla örtülerek yapılmıştır. Dikdörtgen sandukalar 1,20 – 1,30 metre uzunluk, 1 – 1,10 metre genişliktedirler. Bu boyutlara bakılarak gömülerin hocker tarzında (ana rahmindeki gibi) bırakıldığı anlaşılmaktadır. Ölülerin başları doğuya, ayakları batıya bakacak şekilde bırakıldığı düşünülmektedir. Derinlikleri ortalama 50 – 70 cm. arasındadır. Kireçtaşı levhaların kalınlıkları 5 – 7 cm.dir. Hemen hemen tüm mezarlar kuzeybatı – güneydoğu yönündedir. Açılan dokuz mezar ise hafif bir yön kaymasıyla doğu – batı yönündedir. Ortaya çıkarılan tüm mezarlar yağmalanmıştır. Geride kalan gömüt armağanları bronz iğneler, çanak çömlek ve dağ kristalinden yapılmış boncuklardır. 2002 yılı kazılarıyla ortaya çıkarılan Erken Tunç Çağı mezarlarının sayısı 47'yi bulmuştur. Bu Erken Tunç Çağı nekropolünde bazı mezarların tam sanduka mezar özelliği göstermemesi, bu mezarların sosyal statüsü daha düşük bireylere ait olduğu düşünülmektedir. Bu tip mezarların etrafı toplama taşlarla çevrilerek yapılmış ama üstlerine mutlaka bir kapak taşı konulmuştur. Bunların tabanı da küçük çakıl taşlarıyla kaplıdır. Sağdece üç mezarda çoklu gömü tespit edilmiştir, diğer mezarlar tek kişiliktir. Erken Tunç Çağı başlarına tarihlenen ve gömüt armağanı olarak bulunan çanak çömleğin biçim ve teknik özellikleri Geç Uruk Dönemi'nin devamı olarak Erken Hanedanlar I Dönemi özellikleri göstermektetedir. Silindir bloÄŸu Silindir bloğu, motorun temel parçasıdır. Dökme demirden (Dizel motor) veya alüminyumdan yapılır. İçerisinde pistonun aşağı yukarı hareket ettiği silindir, silindirin sıcaklığını kabul edilebilir seviyede tutan soğutma için yaş gömlekler ya da kuru gömlekler, krank mili muhafazası ve onun altına takılan krank mili bulunur. Dayanıklılık amacıyla, dizel motorlarda silindir bloğu genellikle dökme demirden yapılır. Çünkü aşınmaya, korozyona karşı yüksek dirence sahiptir ve üretilen yüksek torklara dayanabilir. Son zamanlarda, benzinli motorlarda alüminyum alaşım daha sıkça kullanılmaktadır. Alüminyum daha hafiftir ve ısıyı çelikten daha kolay iletir. Bu nedenle benzinli motorlar iÃ§in ideal malzeme olarak kabul edilir. Bloğun kuvvetini artırmak için, silindir bloğunun iskelet yapısı kullanılır. Ã–zetle: Üst karterle birlikte motorun gövdesini teÅŸkil eder. Pistonlara yataklÄ±k eder. Zamanların oluştuğu silindirler, silindir bloÄŸunda bulunur. Ayrıca motoru tamamlayan birçok donanım içten veya dıştan silindir bloğuna bağlıdır. Leonard Hofstadter Leonard Hofstadter, CBS'de yay覺nlanan The Big Bang Theory dizisinde Johnny Galecki taraf覺ndan canland覺r覺lan kurgusal karakterdir. Deneysel fizikçi olan Leonard meslektaşı Sheldon Cooper (Jim Parsons) ile aynı daireyi paylaşmaktadır. Penny (Kaley Cuoco) Leonard'ın kapı komşusu ve eski sevgilisidir.Leonard Penny'den sonra Priya ile birlikte olmaya başlamıştır. 5. sezonda karışık ilişki içinde olan Leonard Penny ile tekrar çıkmaya başlamıştır.İsmi Amerikalı aktör Sheldon Leonard ve fizikçi Robert Hofstadter'dan geliyor. Evini teorik fizikçi Sheldon Cooper ile paylaşan Leonard, siyah çerçeveli gözlük kullanıyor ve genellikle siyah Converse ayakkabı, nötr renkli bir ceket, kahverengi bir pantolon ve fizik ile alakalı tişört giyiyor. Genellikle inek arkadaşları ile evde vakit geçiren Leonard daha fazla sosyal olmak istiyor. Dizinin başından itibaren Penny ile birlikte bir değişim içinde bulunuyor. Genellikle inekçe şeyleri Penny ile paylaşmaya utanıyor oluşu onu tam ortada bırakıyor, ne inekçe şeylerden vazgeçebiliyor ne de Penny gibi sosyal insan olmaktan.Leonard genellikle Sheldon ve Penny'nin arasını düzeltiyor. Bir tarafı Sheldon diğer tarafı Penny'de olan davranışları ile ortayı bulmaya çalışıyor. Laktoza alerjisi olan Leonard, miyop ve gözlükleri olmadan göremiyor 5.sezonda Priya tarafında lens kulanmaya zorlanması ise onu hayli zor ve komik bir duruma düşürüyor. Leonard 174 IQ'ya sahip, 24 yaşında Princeton Üniversitesi'inden mezun, araştırmacı olarak çalışan bir deneysel fizikçidir. Teorileri kanıtlamak için deneyler tasarlar ancak, alaycı ve egoist kuramcısı Sheldon'a göre, eserleri çoğunlukla başka araştırmaların bir türevidir bu yüzdenden de önemsiz.Leonard araştırmalarında genellikle helyum-neon lazerini veya serbest elektron lazerini kullanır.Karanlık madde araştırmasını çürütmek için araştırmalar yapmıştır. Hava sahas覺 s覺n覺flar覺 Hava sahası sınıfları, hava sahalarının yoğunluk durumuna ve irtifalarına göre ayrıldığı kategorilerdir. Tüm hava sahaları belirli bir sınıfa dahildir ve bu sahada uçan hava taşıtları çeşitli kısıtlamalarla karşılaşabilirler. Hava sahaları ICAO'ya göre A, B, C, D, E, F ve G şeklinde yedi sınıfa ayrılır. Bunlardan A, B, C, D, E kontrollü, F ve G kontrolsüz hava sahasıdır. Sınıfların irtifa limitleri ülkeden ülkeye farklılıklar gösterir. ICAO'ya göre hava sahası sınıflarındaki hizmetler ve kısıtlamalar şu şekildedir: Bu Sandviçte Mayonez Yok Bu Sandviçte Mayonez Yok (İng. "This Sandwich Has No Mayonnaise") Amerikalı yazar J. D. Salinger'ın ilk kez "Esquire" dergisinin Ekim 1945'te yayımlanan sayısında yer alan öyküsüdür. Yazarın bu çalışmasının da kahramanları Caulfield ailesidir. Salinger'ın "Bu Sandviçte Mayonez Yok"'u tam olarak ne zaman yazdığı bilinmemektedir. Ancak II. Dünya Savaşı sebebiyle Avrupa'da savaştığı günlerde yazdığı tahmin edilmektedir. Bu öykü Salinger'ın hiç yayınlanmamış ve kaybolmuş çalışması "Tenesseee'de Bir Çocuk"'la benzer özelliklere sahiptir. "Bu Sandviçte Mayonez Yok"'un kahramanı Vincent Caulfield'dır ve eser "Son İznin Son Günü"'nün devamı gibidir. Vincent II. Dünya Savaşı'nda savaşmak için Georgia'da acemi birliğinde eğitim almaktadadır. "Son İzin"'de de bahsedildiği üzere erkek kardeşi Holden da askerdir ve Pasifik'teki savaşta kaybolmuştur. Vincent ölmüş olma ihtimali çok yüksek olan Holden'dan başka bir şey düşünemez. Birlikteki askerler dans etmek için kasabaya ineceklerdir. Yalnızca otuz askere dansa gitmesi için izin verilmiş olmasına rağmen dansa gitmek için kamyonun arkasına binmiş otuz dört asker vardır. Askerler bir teğmenin gelip sorunu çözmesini beklerken sohbet ederler. Bu sohbetler sırasında fazla askerleri belirleyip gitmemelerine karar vermesi gereken sorumlu askerin Vincent olduğu ortaya çıkar. Askerler konuşmaya devam ederken Vincent geçmişe dalar. 1939 yılında Vincent kız kardeşleri Phoebe'yi Dünya Fuarı'ndaki Bell Telefon Sergisi'ne götürmüştür. Serginin çıkışında onları Holden beklemektedir. Holden Phoebe'den imza isteyerek küçük kıza takılır. Phoebe ise abisinin bu takılmasına karnına yumruk atarak cevap verir. Üç kardeş de mutludur. Vincent bu anıdan sonra da Holden'ı düşünmeye devam eder. Onu devam ettiği Pentey Özel Okulu'nda ve Cape Cod'da verandadayken hayal eder. Genç asker erkek kardeşinin kaybolduğuna bir türlü inanamamaktadır. Teğmen geldiğinde sinirlidir. Durumu idare edemediği için Vincent'a bağırır. Vincent kafaları bir kere daha sayar ve danstan vazgeçeceklere sinema ısmarlamayı teklif eder. İki asker bu teklifi kabul eder. İki asker daha öne çıkmadığı için en soldaki iki kişiyi seçer. İlki hemen çıkar. İkincisinin yerinden kımıldaması zaman alır. En sonunda ışığa geldiğinde askerin titreyen ve ağlamak üzere olan gencecik bir delikanlı olduğunu görür. Vincent sesini çıkartmaz ama teğmen çocuğa partide fazladan bir kız ayarlamaya söz verir ve onun da gelmesine izin verir. Askerler dansa giderken Vincent yeniden Holden'ı düşünmeye başlar. "Bu Sandviçte Mayonez Yok"'ta Vincent Caulfield hakkında detaylar verilmiştir. Kamyonda bir askerin nereli olduğuna sorusuna verdiği cevaptan ailenin New Yorklu olduğu Manhattan'da Sanat Müzesi'nden birkaç blok ötede oturduğu öğrenilir. Ayrıca ailenin Cape Cod'da bir evi daha vardır. Vincent, Helen ismindeki sevgilisiyle dönebileceği kesin olmayan bir savaşa gittiği için evlenmemeyi tercih etmiştir. Savaşa giderken köpeğini kız kardeşi Phoebe'ye emanet etmiştir ve kızın köpeği her gün gezdirip gezdirmediğini merak eder. Öyküde Vincent Phoebe'den, Holden'dan ve Red'den mektuplar aldığını ve bu mektupları yağmurluğunun