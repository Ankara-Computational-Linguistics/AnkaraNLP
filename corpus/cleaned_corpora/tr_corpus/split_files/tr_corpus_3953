Çin tıbbında da omurganın insanın sağlığı ve yaşam süresi açısından çok önemli işlevi vardır ve yüzen ejder omurgadaki yanlış oturuş ve duruş, duygusal travmalar vs. kaynaklanan problemleri giderir. hjyuj Geleneksel Çin tıbbına göre şişmanlık bir sebep değil sonuçtur. Bedendeki enerji dengesizliği, yin enerjisinin yang'dan yüksek oluşu gibi etkenler şişmanlığa yol açtığı kabul edildiğinden geleneksel Çin tıbbı uzmanlarına göre şişmanlık doğal olmayan hatta bedenin ihtiyaç duyduğu bazı maddelere ulaşmasını doğal olmayan şekillerde kısıtlayan diyetlerle giderilecek bir estetik problem değil daha başka rahatsızlıklara da yol açabilecek bir enerji dengesizliğinin doğal sonucudur. Dolayısıyla söz konusu dengesizlik yok edildiğinde metabolizma besinleri etkin şekilde kullanacak derecede çalışacak ve aynı zamanda bu enerji dengesizliğinin sonucu olan iştah dengesizlikleri de yok olacaktır. Özellikle bedendeki aktiviteden sorumlu olan yang enerjisini yükseltecek egzersizler ve yiyecekler (baharatlar, meyve ve sebzeler) bu noktada geleneksel Çin tıbbı uzmanlarınca salık verilmektedir. Aşırı kilo alımını sağlıyan diğer bir nokta da geleneksel Çin tıbbına göre bedenin çi denilen enerji kaynaklarının çeşitli nedenlerle tükenmesidir. Fu Çi (Fu Qi) denilen çalışmalarla çi Güneş, Ay ve Doğadan çekilip beden içerisinde depolanabilmekte böylelikle bedenin yiyeceklere düşkünlüğü de azalmaktadır. Mbale, Uganda Mbale, Afrika ülkesi Uganda'da yer alan bir şehirdir. Ülkenin doğu kesiminde yer alan şehir, Doğu Bölgesi'nde yer alan aynı isimli Mbale ilçesinin merkez şehri konumundadır.Elgon Dağı'nın yanında Tororo-Pakwach Demiryolu üzerinde ve ülkenin başkenti Kampala'nın 245 km kuzeydoğusunda yer almaktadır. Şehirde 2014 resmi sayım sonuçlarına göre 96.189 kişi yaşamaktadır. Nüfus başlıca Bamasaaba ve Bagisu olmak üzere, Gishu etnik grubunu içermektedir. Uganda İslam Üniversitesi'nin merkezinin de yer aldığı şehirde, 2006 yapımı olan "Casino Royale" filminin kısa bir bölümü çekilmştir. Bu sahnelerde başrol oyuncusu James Bond (Daniel Craig) yer almamıştır. Vefa Bozacısı Vefa Bozacısı, kurum olarak 1876'da hizmete başlamıştır. Osmanlı İmparatorluğu'ndan cumhuriyetin kuruluşuna, dünya savaşlarına tanıklık etmiş, bu süreçte varlığını devam ettirmiş bir aile şirketidir. Unkapanı Manifaturacılar Çarşısının başında, Vefa Lisesinin köşesindedir. Malatya Kanalboyu'nda da , 1999 yılında şubesi kurulmuştur. 2010 yılı itibarıyla yenilenmiş haliyle hizmete devam etmektedir. Sadık ve İbrahim adlı iki kardeşin Osmanlı Rus savaşı sıralarında Prizren'den (Kosova) gelip Zeyrek taraflarında yaptıkları salep, şıra, boza imalat ve satışıyla başlayan ticari hayatları Vefa semtinde aldıkları dükkanla bugüne kadar gelmiştir. Hacı Sadık Bey'in vefatı üzerine kardeşi Hacı İbrahim Bey ve yeğenleri Hacı İsmail, boza imalat ve satışına devam etmiş kendisinden sonra oğulları ve torunları aynı adla devam ettirmiştir. Sebasteli Vlas Sebasteli Vlas (ya da "Blasius" Βλάσιος, Ermenice: Սուրբ Բարսեղ), Doğum tarihi belirsiz olmakla birlikte 280 (bir ihtimale göre 283)- 316 yılları arasında Sivas'ta yaşamış Sebaste (Sivas) piskoposu Ermeni aziz. Yayınlanan Acta'sına (kamu tutanağı) göre, dövülmüş, demir dokumacı taraklarıyla saldırılmış ve başı kesilmek suretiyle öldürülmüştür. İkonografi'de, Sebasteli Vlas genellikle şehit edilmesinde kullanılan demir dokuma taraklarıyla tasvir edilir. Bu işkence aletinin yün taraklarıyla olan benzerliği, özellikle yün tarayıcıları ve yün ticareti ile uğraşanların geneli tarafından koruyucu aziz olarak kabul edilmesine yol açmıştır. Bazı durumlar da çapraz mum'larla tasvir edilir. Bu tip çapraz mumlar (soldaki güvenlik nedeniyle yakılmaz) Katolik Azizler Takvimi'ndeki Meryem Yortusu'ndan bir gün sonra 3 Şubat tarihindeki Vlas yortusunda, boğazın kutsanması ayinlerinde kullanılırdı. Vlas'ın, geleneksel olarak boğaz ile ilgili hastalıklarının, özellikle de boğaza takılan balık kılçığı için aracılık eden bir aziz olduğun inanılırdı. Gerçekten de, Justinian I'in saray hekimi olan ve Vlas hakkında ilk bilgilerin bulunduğu tıpla ilgili el yazmalarının sahibi Aëtius Amidenus, onun boğaza takılan nesnelerin çıkartılmasında yardım için müracaat edilen birisi olduğundan bahseder. Hayvanları iyileştirmiş ve bir hücrede yaşamıştır. Öldürülmeden önce, bir kurtla konuşmuş ve ona zarar verdiği bir domuzu serbest bırakmasını söylemiş kurt'ta öyle yapmıştır. Vlas açlıktan ölmek üzereyken domuzun sahibi yaşaması sağlamak için gizlice yiyecek vermiştir. Bir süre sonra inancından dolayı işkence görmüş fakat inancında vazgeçmediği için 316 yılında öldürülmüştür. Aziz Vlas kültünün Avrupa'ya yayılması on bir ve on ikinci yüzyıllarda gerçekleşmiştir. Vlas, On Dört Şefaatçi Aziz'den birisi ya da on dördüncü yüzyılda "Legenda Aurea" olarak bilinen eserde efsanesinden bahsedilen Yardımcı Azizlerden birisidir. Ermenistan'daki Aziz Vlas Tarikatı'nın hamisidir. Kara Ormanlar'daki Aziz Vlas Manastırı'da dahil birçok Alman kilisesi Vlas adına ithaf edilmiştir. İspanyolca-konuşan ülkelerde San Blas olarak bilinir ve adını birçok yere vermiştir (bakınız San Blas). Büyük Britanya'nın Cornwall bölgesinde, bölge kilisesinin hala Vlas'a adanmış olduğu bir köy olan St Blazey adını Aziz Vlas'ın İngilizce'deki karşılığı olan Saint Blaise'den alır. Gerçekte, 1222 tarihli Oxford konsili onun adına düzenlenen festival ile ilgili tüm işleri yasaklamıştı. Aziz Vlas, İtalya'da "San Biagio" adıyla bilinir. Yine Britanya'nın Devon bölgesindeki, Vlas'a adanmış, Newton Abbot yakınlarında Haccombe taşrasında küçük bir kilise, yine Wight adasındaki Shanklin köyünde ve bir diğerinde Berkshire Kraliyet arazisindeki Abingdon yakınlarındaki Milton'da olmak üzere kiliseler vardır. Sonuncusu belki de ülkenin en küçük kilisesidir. "Brand's Popular Antiquities" (1813), adlı esere göre, İngiliz taşrasındaki bölgelerde 3 Şubat'taki Aziz Vlas yortusunda (St. Blaise) büyük bir ateş yakma geleneği vardı. Bu geleneğe Aziz Vlas'ın İngilizce karşılığı olan St. Blaise ile İngilizce "Alev" anlamına gelen "Blaze" sözcüğünün ses benzerliğinin neden olduğu düşünülür. Bromley'de, suyunun iyileştirici etkisi olduğuna inanılan ve Aziz Vlas'a ithaf edilmiş bir pınar bulunur. Aziz Vlas (İng. Saint Blaise) vahşi hayvanların koruyucu azizidir. Aziz Vlas, Dubrovnik kentinin koruyucu Aziz'idir ("Sveti Vlaho" olarak bilinir) ve aynı zamanda eskiden Ragusa Cumhuriyeti'nin özgürlük koruyucusudur. Dubrovnik'de kutlanan yıllık yortusu 3 Şubat tarihindedir ve Aziz'den geriye kalan parçalardan, başı, boğazından bir kemik parçası, sağ ve sol elleri kutsal emanet sandığı içerisinde bir geçit töreniyle sergilenir. Şenlikler, yortu'dan bir gün önce beyaz güvercinlerin serbest bırakılmasıyla başlar. Dubrovnik'in Rastic ve Ranjina adlı tarihi kayıtları, 971 yılında görünerek şehir sakinlerine, Gruz ve Lokrum yakınlarında demirleyen ve görünüşte su takviyesi yaparmış gibi davranan ancak gerçekte şehrin savunma sisitemini gözetleyen Venedik gemilerinin saldırıları konusunda uyardığı için bu Azize çok büyük hürmet eder. Aziz Vlas (Blasius) bu tehlikeli planı St. Stephen Katedrali papazı Stojko'ya göstermiştir. Senato, kendilerine Aziz Vlas'ın nasıl uzun sakallı ve piskopos başlığı ve eşyaları ile yaşlı bir adam kılığında kendisine göründüğünü anlatan Stojko isimli bu papazı dinlemek için çağırtmıştır. Aziz Vlas'ın aktarılan bu tasviri, Napolyon zamanına kadar şehir mühürü ve sikkeleri üzerinde kullanılmıştır. Rusya'da, St. Vlasij adıyla bilinir ve sürülerin koruyucu azizidir. On sekizinci ve on dokuzuncu yüzyıl İngiltere'sinde Aziz Vlas, özellikle Essex, Yorkshire, Wiltshire ve Norwich şehirlerindeki yün işçilerinin bir maskotu olarak törenlerde kullanılmıştır. Aziz hakkındaki bu popüler coşku, Azizin İngiltere'ye yün eğirmeyi öğreterek zenginlik getirdiği (yün minder ile sembolize edilir) inancıyla alakalıdır. Basılan geleneksel broadsheet'lere göre, Aziz Vlas (Blaise) Jersey'den gelmiştir. Jersey, tam olarak yünden yapılma eşyaların ihraç merkezidir ("Jarse" olarak bilinen yün kumaş ile meşhurdur). Her halükarda, bu efsane belki de this başka bir azizle, Caesarea'lı Blasius'la ("Caesarea", Jersey'nin Latince adıdır) karıştırılmasının sonucudur. Aziz Vlas hakkında Yunanca yazılanlar pek güvenilir görünmezler. Efsane ektekileri içerir: Gençliğinde filozofi okuyan Vlas, görevini hayret verici bir yeterlilik, iyi niyet ve dindarlıkla yerine getirdiği Ermenistan'daki Sebaste'de (şimdi Sivas) bir doktordu. Şehrin piskopos'u öldüğü zaman, şehir halkının alkışları arasında onun ardılı olarak Vlas seçildi. Kutsallığı gösterdiği birçok mucize ile ortaya konmuştu: her yerden insanlar ruhları ve bedenleri için şifa bulmaya hatta vahşi hayvanlar bile kutsanmak için sürüler halinde ona geliyorlardı. 316 yılında, Kapadokya ve Küçük Ermenistan valisi Agricola, İmparator Licinius'un emri Hristiyanların öldürülmesi ve piskoposun tutuklanması emrini yerine getirmek için Sebastea'ya geldi. Aziz Vlas, hapishaneye götürülürken, bir anne boğazına kaçan balık kılçığı yüzünden boğulmak üzere olan biricik oğlunu onun yanına getirdi ve ayaklarının önüne koydu ve çocuk hemen oracıkta iyileşeti. Vali bu olanlara aldırmadan, inancından vazgeçmeyen Aziz Vlas'a bir değnekle vurdu, vücudunu demir bir tarakla parçaladı ve kafasını kesti. ripped Aziz Vlas’ın mezarı Selçuklular’ın şehre ele geçirmesinin ardından pek de bilinmeyen bir şekilde sonra türbe'ye dönüşmüştür. Aziz Vlas ise ‘Boğaz Evliyası’ adlı bir eren olarak kabul edilir. Geçtiğimiz yüzyıldan kalan kayıtlarda içinde Sivas’ın Medrese Mahallesinde Surp Vlas’ın mezarının da bulunduğu şapel’in, bir Türk’ün evinin bahçesinde olduğu ve Aziz’in, Müslüman'lar tarafından da “Boğaz Evliyası” olarak adlandırıldığı, mezarın hem Hıristiyan'lar hem de Müslümanlar tarafından ziyaret edildiği belirtilir. Boğazından rahatsız Hristiyan şapeli, Müslüman türbeyi ziyaret ediliyor, şifa dileniliyordu. Sivaslılar lahit kapağındaki oyuk nedeniyle şapele “Göz Baba Türbesi” adını takmıştır. Göz hastaları etrafında dönüp dua ederler. Kızılırmak paralelinde, uzunluğunun büyük bir bölümü Şarkışla topraklarında seyreden ve halk arasında 'Boğaz' ya da 'Boas' olarak adlandırılan çay ile adlandırılma ihtimali de ihtimaller arasındadır. Akkeçili, Başmakçı Akkeçili, Afyonkarahisar ilinin Başmakçı ilçesine bağlı bir köydür. Afyon iline 140 km, Başmakçı ilçesine 5 km uzaklıktadır. Akkeçili Köyü Başmakçı Dazkırı yolu üzerinde Başmakçı'ya 5 km. Dazkırı'ya 9 km uzaklıktadır. Packard Bell Packard Bell ismini iki farklı firma kullanmıştır. Bunlardan birincisi bir 1926 da kurulan ve sonraları televizyon gibi tüketici elektroniği ürünleri de üreten Amerikan radyo üreticisi, 1990 yılında Nippon Electric Company (NEC) ile birleşen Teledyne tarafından 1968 yılında satın alındı. İkincisi ise Packard Bell ismini satın alan yatırımcıları tarafından 1986 yılında kurulan kişisel bilgisayar üreticisi. Packard Bell 1926 yılında radyo üreticisi olarak kuruldu. Daha sonraları askeri elektronik ve televizyon pazarında başarılı olan firma ilk nesil bilgisayarların üretiminide yapmıştır. Bunların en ünlüsü 1961 yılında piyasaya sunulan PB 250 (hafıza olarak magnetostrictive delay lines'ı en son kullanan ve Alan Turing’in NPL Pilot ACE 'sini baz alarak üretilen en son bilgisayar olarak bilinir. 1986 yılında, Beny Alagem ve bir grup İsrailli yatırımcı Teledyne'dan Packard Bell ismini satın aldı ve firmayı düşük fiyatlı kişisel bilgisayar üreticisi olarak yeniden yapılandırdı. Kısa zamanda Sears gibi tüketici elektroniği mağazası zincirlerinde satılan ilk IBM uyumlu PC ler popülerlik kazanmaya başladı. Packard Bell genellikle (Intel'in LPX form factor'ü gibi) alışık olmadık anakart ve power supply lar kullandı (bu ise zaman zaman bazı parçaların değiştirilmesini veya bulunmasını oldukça zorlaştırmıştır). 2001 yılında HP , 2008 yılında ise Acer firması satın almıştır. Naruto: Shippuuden bölümleri listesi , Naruto anime serisinin ikinci bölümüdür. Naruto Uzumaki, Sasuke Uchiha'nin gidişinin ardından ustası Jiraiya ile iki buçuk yıllık bir eğitime gider. Naruto: Shippuuden, Naruto'nun iki buçuk yıllık yokluğunun ardından dönüşü ile başlayan maceralarını anlatır. Naruto büyümüştür ve eski sakarlıklarından arınmıştır. İçine hapsedilen "dokuz kuyruklu şeytan tilkiyi" ("Kyūbi") artık daha iyi yönetebilir olmuştur. Sakura Haruno ile daha iyi anlaşır; hatta onu yönlendirebilir hale gelmiştir. Serinin ilk bölümü olan ""Eve Dönüş"" ile başlayan yapım 15 Şubat 2007'de Japonya'da gösterime girdi. Sezon 7 154 155 156 157 158 159 160 161 162 163 164 165 167 168 169 170 171 172 173 174 175 176 177 178 Zeynep TedÃ¼ Zeynep Tedü (d. 22 Ekim 1943, İstanbul), Tiyatro, sinema ve dizi oyuncusu. Tiyatro ve sinema oyuncusu, Şehir Tiyatrosu sanatçısı "Suavi Tedü"'nün kızıdır. İtalya, Milano Tiyatro Okulu'ndan mezun oldu. Profesyonel tiyatro oyunculuğuna 1964'te Dormen Tiyatrosu'nda "Bulvar" oyunu ile başladı. 1965'te Dormen Tiyatrosu sahibi ve yöneticisi Haldun Dormen'in yönettiği "Bozuk Düzen" adlı filmle, tiyatronun yanı sıra sinema oyunculuğuna geçti. İlk filmi Bozuk Düzen, 1966'da üçüncüsü yapılan Antalya Altın Portakal Film Festivali'nde "En iyi 1. film" seçildi. Sinemada ilk yıllarında, bazı filmlerde baş rol oynadı. Bu arada, Dormen Tiyatrosu'nda tanıştığı sınema oyuncusu "Salih Güney" ile evlenip ayrıldı. Bu evliliğinden Ebru Güney adında bir kızı vardır. Daha sonra tiyatro-sinema oyuncusu ve yönetmen "Genco Erkal" ile evlenip ayrıldı. Bu evliliğinden de Ayşe Erkal adında bir kızı vardır. Zeynep Tedü kariyeri boyunca "'Ali Poyrazoğlu Tiyatrosu", "Dostlar Tiyatrosu", "Nisa Serezli-Tolga Aşkıner Tiyatrosu", "Ferhan Şensoy Tiyatrosu", "Tuncay Özinel Tiyatrosu", "Akbank Çocuk Tiyatrosu" ve "Levent Kırca-Oya Başar Tiyatrosu’nda" çalıştı. Yaşamında tiyatro ve sinema oyunculuğunun yanı sıra uzun yıllar TV oyunculuğu da yaptı. TV seyircilerince, özellikle yıllarca oynadığı "Olacak O Kadar" programı skeçleriyle tanındı Robert Zemeckis Robert Lee Zemeckis (d. 14 Mayıs 1952), Akademi Ödüllü Amerikalı yönetmen, yapımcı ve yazardır. Zemeckis ilk kez seksenli yıllarda çektiği "Geleceğe Dönüş" filmleri ile ismini duyurdu. 1994 yılında yönettiği "Forrest Gump" filmi ile En İyi Yönetmen Oscarını aldı, film ayrıca en iyi film ve en iyi senaryo da dahil olmak üzere toplam altı oscar ödülünün sahibi oldu. Dassault Mirage III Dassault Mirage III, Fransa'da Dassault Havacılık tarafından 1950'lerde geliştirilmiş, Fransa ve bazı diğer ülkelerde üretilmiş süpersonik avcı uçağı. Rus muadili olan savaş uçağı süpersonik Mikoyan-Gurevich MiG-21'dir. Başarılı bir avcı uçağıdır, birçok ülkeye satılmış ve on yıldan fazla bir süre üretimde kalmıştır. Dünyada halen bazı küçük hava kuvvetleri Mirage III'leri uçurmaktadır. Bunlar arasında Arjantin, Şili, Kolombiya, Mısır, Gabon, Libya, Pakistan (en büyük kullanıcı), Peru ve Venezuela sayılabilir. Bozan, Dazkırı Bozan, Afyonkarahisar ilinin Dazkırı ilçesine bağlı bir köydür. Afyonkarahisar il merkezine 131 km, Dazkırı ilçesine 9 km uzaklıktadır. Christian Oliver Christian Oliver 3 Mart 1972, Celle doğumlu Alman aktördür. 3 Mart 1972’de Celle’de doğdu ve gençliği Frankfurt’ta geçti. 20 yaşındayken, Amerika’ya gitti. New York ve Los Angeles’ta eğitim aldı. "Taming of the Shrew" ve "Candide" gibi tiyatro oyunlarında rol aldı. İlk rolünü Luka olarak "Baby Sitter Club – Dadılar Kulübü "nde büyük bir hayran kitlesinin desteğiyle oynadı. Sonra popüler Amerikan gençlik dizisinde "Saved by the bell" rol aldı. Bunun yanında "VIP" ve "American Shrimps" gibi birçok TV filminde rol aldı. Ama başarısı sadece Amerika’da sürmedi. Almanya’da Sharon Stone ve diğer Hollywood yıldızlarıyla röportaj yaptığı "Star L.A. Club" adlı showu sundu. Bunun yanında, "Schlaf mit meinem Mann" (Birlikte uyumak), "Zwei Schwestern" (İki Kızkardeş) ve "Romantic Fighter" (Romantik dövüş) gibi tv filmlerinde rol aldı. 2002’nin yaz aylarında Christian "Alarm für Cobra 11"de Jan Richter olarak oynamaya başladı. Christian, bu rolü iki yıl oynadıktan sonra diziden ayrıldı. Çünkü, Amerika’ya dönmek istiyordu. Orada kariyerine devam etti ve birçok heyecan verici projede çalıştı. 120. bölüm Christian Oliver’i, Cobra 11’de gördüğümüz son bölüm oldu. Aşağıyenice, Dazkırı Aşağıyenice, Afyonkarahisar ilinin Dazkırı ilçesine bağlı bir köydür. Afyonkarahisar il merkezine 145 km, Dazkırı ilçesine 5 km uzaklıktadır. Arıköy, Dazkırı Arıköy, Afyonkarahisar ilinin Dazkırı ilçesine bağlı bir köydür. Afyonkarahisar il merkezine 139 km, Dazkırı ilçesine 12 km uzaklıktadır. Yeşilyurt, Çay Yeşilyurt, Afyonkarahisar ilinin Çay ilçesine bağlı bir köydür. Afyon iline 50 km, Çay ilçesine 4 km uzaklıktadır. Pankreas kanseri Pankreas kanseri, pankreastaki sağlıklı hücrelerin kontrolden çıkıp hızla çoğalmaları sonucu ortaya çıkan hastalık. Pankreasın normalde yağ ve proteinlerin sindirilmesine yardımcı olan enzimlerin üretilmesi ve aralarında insülinin de bulunduğu hormonları salgılamak gibi işlevleri bulunur. Anormal hücreler, pankreasta tümör oluştururlar. Bu kötü huylu hücreler vücudun başka bölgelerine yayılabilirler (metastaz). Pankreas kanserinin çok sayıda türü olup, bu türler iki ana sınıfa ayrılabilir. Tümörlerin %99'undan fazlası pankreasın ekzokrin (dış salgı) bölgesi olarak bilinen, sindirim enzimlerinin üretildiği bölgede gerçekleşmektedir. Ekzokrin pankreas kanserinin pek çok türü vardır; ancak bu türler teşhis ve tedavi bakımından pek çok ortak noktaya sahiptir. Hormon üreten endokrin bölgelerde gerçekleşen kanserler ise farklı klinik özelliklere sahiptir. İki sınıftaki tümörler de genelde (daima değil) 40 yaş üstü bireylerde görülmektedir ve erkeklerde az bir farkla daha yaygındır. Bazı nadir türlerse kadınlar ve çocuklarda daha sık gözlemlenir. Pankreas kanseri tipik olarak ilk başlarda kolay tespit edilen belirtiler göstermez. Bu nedenle genelde pankreasın dışına yayılmadığı sürece teşhisi konulamaz. Hastalığın nadiren 40 yaşının altında görüldüğünü göz önünde bulundurarak, pankreas adenokarsinomunun yaygın belirtileri aşağıdaki gibi sıralanabilir: Özellikle diyabet ve karın ağrısı ilerlemiş safhadaki pankreas kanserinin sıkça görülen semptomlarıdır. Araştırmalar hastaların yüzde %25'inin teşhisten altı ay kadar önce karın ağrısı belirttiğini bildirse de pankreas kanseri halen erken teşhisi güç bir kanser kabul edilir. Pankreas kanserinin tamamen iyileştirilmesi sadece ameliyatla mümkündür. Bu nedenle tanı sonrası ameliyata uygunluk değerlendirmesi yapılır. Ameliyatın mümkün olup olmadığını belirleyen kanserin yayılma derecesidir. Bunun yanı sıra tam konumu da önemli bir faktördür, bilgisayarlı tomografi (BT) kanserle bölgedeki damarların ne kadar yakın olduğunu görmek için kullanılabilir. Yaşlı olunması otomatik olarak ameliyatı engellemese de hastanın genel sağlık durumu da göz önünde bulundurulur. Ameliyattan bağımsız olarak çoğu hastaya kemoterapi ve daha az sıklıkla radyoterapi önerilir. Pankreas kanserinin ideal olarak onkolojinin farklı alanlarda uzmanlaşmış doktorlarının da bulunduğu çok disiplinli bir ekip tarafından tedavi edilmesi gerektiğinden daha büyük sağlık merkezleri daha iyi sonuçlar doğurur. Kesin iyileştirme amacıyla ameliyat hastaların sadece %20'sinde mümkündür. BT yardımcı olsa da pratikte tümörün alınıp alınamayacağını belirlemek güç olabildiğinden bazı vakalarda yaşam için zorunlu dokulara zarar vermeden tümörün alınamayacağı sadece ameliyat sırasında belli olabilmektedir. Ameliyatın önerilip önerilmemesine karar verilirken değerlendirilen faktörler arasında bölgedeki atardamar ve toplardamarlara yakınlık, cerrahın uzmanlık derecesi ve ameliyat sonrası iyileşmeyle ilgili detaylı bir değerlendirme yer alır. Pankreas başında bulunan kanserlerde Whipple ameliyatı en çok denenen iyileştirme amaçlı ameliyattır. Bu büyük ameliyatta pankreasın başı ve oniki parmak bağırsağı (duodenum) alınır (pankreato-duodenektomi) ve yemeğin mideden doğrudan jejunuma geçmesi için bir baypas (bağlantı) oluşturulur. Sistik kanal safranın geçebilmesi için jejunuma bağlanır. Bu ameliyat ancak eğer hasta büyük bir ameliyatı atlatabilecek durumdaysa ve kanser metastaz yapmamışsa veya bölgedeki diğer dokulara yayılmamışsa gerçekleştirilebilir. Bu vakaların azınlığına denk gelir. Pankreasın kuyruğu distal pankreatektomi adı verilen bir prosedürle alınabilir. Genelde dalağın da alındığı bu prosedür günümüzde laparoskopik olarak uygulanabilir. Maltepe, Ã‡ay Maltepe, Afyonkarahisar ilinin Çay ilçesine bağlı bir köydür. Büyük çoğunluğu 1920'li yıllarda Seydişehir’den gelmedir. 1900'lü yılların ortalarında yaşadığı büyük deprem sonrası, ortasından geçen akarsuyun diğer yamacına taşınmışlardır. Afyonkarahisar il merkezine 40, Çay ilçesine 10 km uzaklıktadır. Recepköy, Kepsut Recepköy, Balıkesir'in Kepsut ilçesine bağlı bir mahalle. Balkan Harbi sonrası Bulgaristan'dan göç eden bir halk. Balıkesir il merkezine 31 km, Kepsut ilçe merkezine 5 km uzaklıktadır. Kadıköy, Çay Kadıköy, Afyonkarahisar ilinin Çay ilçesine bağlı bir köydür. Mantidae Mantidae, Mantodea takımının en büyük peygamberdevesi familyasıdır. Tropikal ve subtropikal iklimlerde yaygındırlar. Kuzey Amerika'da 3 türü ("Mantis religiosa", "Tenodera sinensis", "Stagmomantis carolina") çok yaygındır. Alexander Frei Alexander Frei (d. 15 Temmuz 1979, Basel) İsviçreli eski futbolcudur. İlk profesyonel futbol hayatına FC Basel takımında başladı. Ertesi sezon FC Thun'a transfer oldu. Burada attığı 7 gol ile dikkatleri üzerine çekti ve FC Luzern takımına geçti. FC Lucerne'de attığı 15 gol ile gelecek vadettiğini gösterdi ve Servette FC takımına transfer oldu. Asıl patlamasını burada yaparak kaydettiği 36 gol ile Fransız kulüp Rennes'e transferi gerçekleşti. 3 sezon içinde Rennes'de 100 maça çıktı ve 47 gol kaydetti. 2006 sezonunda Almanya'nın köklü kulüplerinden Borussia Dortmund'a 4 yıllık bir sözleşme imzalayarak transfer oldu. Sonra yeniden eski takımı FC Basel'e geri döndü. 19 Mart 2013 tarihinde futbolu bıraktığını duyurdu. Millî formayı ilk kez 24 Mart 2001'de Yugoslavya ile İsviçre arasında oynanan ve 1-1 sona eren maçta giydi. İsviçre'nin 2004 Avrupa Futbol Şampiyonası'na katılmasında gruplarda attığı 5 golle büyük pay sahibi oldu. Ancak turnuvada İngiltere-İsviçre arasında oynanan karşılaşmada, Steven Gerrard'a tükürdüğü için 3 maç ceza aldı ve turnuvada millî takımını yalnız bıraktı. Ardından 2006 FIFA Dünya Kupası Elemerinde İsviçre'nin 6 golüne imza atarak turnuvaya katılma vizeyi almasında yine en büyük rolü oynadı. Play-off'a kalan İsviçre, Türkiye ile eşleşti ve Türkiye'de oynanan ve 4-2 Türkiye'nin kazandığı rövanş karşılaşmasında İsviçre'yi 40.saniyede öne geçiren penaltı golüne imza attı. 2006 FIFA Dünya Kupası'nda Togo ve Güney Kore maçlarında attığı toplam 2 gol ile dikkatleri üzerine çekti. 2008 Avrupa Şampiyonası'nda ise turnuvanın açılış maçı olan Çek Cumhuriyeti-İsviçre karşılaşmasında Zdeněk Grygera'nın yaptığı faulden sonra sakatlanıp oyundan çıkmış ve turnuvayı kapattığı açıklanmıştır. 73 millî maçta görev alan Frei, 40 gole imza attı. İsviçre millî takımı formasıyla en çok golü bulunan Kubilay Türkyılmaz'ın rekorunu geçmiştir. 22 Mart 2007'de İsviçre'nin teknik direktörü "Kubi Kuhn" tarafından millî takım kaptanlığına yükseldi. Murat AkdaÄŸ Murat Akdağ (d. 15 Temmuz 1979, Sefaköy, İstanbul), Türk tiyatro sinema ve dizi oyuncusu. 1981'den itibaren Şişli'de yaşamaya başladı. İlk, ortaokul ve liseyi Şişli'de okudu. 1991'den 1998'e kadar birçok işte çıraklık yaptı. Tiyatro ile tanışması, emlakçılık yaptığı sıralarda tanıştığı bir konservatuvar öğrencisine ev göstermesi iletesadüfen olduBu öğrencinin bir oyunculuk seçmesine katılacağını öğrendi. Seçmeye merak ettiği için onunla birlikte gitmek istedi ve müşterisi tiyatro grubunu beğenmeyip oradan ayrılınca rol ona kaldı. Ama çok geçmeden bu amatör grup dağıldı. Birkaç ay sonra bir gazetede gördüğü "Turneye çıkabilecek oyuncular aranıyor" ilanı ile yarı profesyonel bir tiyatro olan "Yeni İstanbul Tiyatrosu"'na katıldı. 1997-1998 sezonunda üç aylık bir Türkiye turnesine çıktı. Sonraki sezonda bu turne tiyatrosunda tanıştığı arkadaşlarıyla İstanbul'da yeni bir grup kurup çocuk oyunları oynamaya başladı. 1999-2000 döneminde MSM&Aktör Stüdio da oyunculuk eğitimi aldı. 2000-2001 sezonunda Tiyatro ART ile çalıştı. 2001-2002 sezonunda İstanbul Belediyesi'nin açtığı Gösteri Sanatları Merkezi'nin derslere katıldı. Bir sonraki sezonunda ise, Semaver Kumpanyada çalıştı. 2003-2004 sezonunda Uluslararası İstanbul Tiyatro Festivali'nde Ve Diğer Şeyler Topluluğu oyuncusu olarak Aksak İstanbul Hikayeleri adlı oyunla sahneye çıktı. 2005-2007 yılları arasında Tiyatro Oyunevi ile çalıştı.2012 yılında Tiyatro Tek Ağaç'ı kurdu. Ayrıca 1998'den beri çeşitli dizi ve sinema filmlerinde oynamaya devam etmektedir. Amrithapura Amrithapura ya da Amritapura Hindistan'ın Karnataka eyâletinin Çikmagalur ilinde bulunan bir şehirdir. Hassan şehrinden 110 km uzakta bulunan ve Bhadra nehri yakınlarında yer alan şehir Amriteşvara tapınağıyla tanınmıştır. Tapınak Hoysala kralı II. Veera Ballala zamanında yaptırılmıştır. Hoysala mimarisinin örneklerinden biri olan bu tapınağın inşası 1196 yılında tamamlanmıştır. Nuggehalli Nuggehalli ya da diğer adıyla Nuggihalli Hindistan'ın Karnataka eyâletinde Hassan ilinde bulunan bir şehirdir. Hassan şehrine 50 km uzaklıkta yerleşmiş olan şehirde iki Hoysala tapınağı vardır. 1246 yılında inşa edilmiş olan Lakşminarasimha tapınağı ile 1249 yılında inşa edilmiş olan Sadasiva tapınağı Hoysala kralı Vira Someşvara zamanından kalmadır. Şehir eskiden Vijaya Somanathapura olarak adlandırılıyordu ve Bommanna Dandanayaka tarafından bir "agrahara" (öğrenme yeri) olarak kurumuştu. Hoysalaların kontrolü altına girmeden önce Çola hanedanı kontrolünde olan şehirde Çolalar tarafından yapılan Jayagondeşvara tapınağı da bulunur. Yümnü Üresin Hasan Yümnü Üresin (1898, Harput, Elazığ - 30 Mayıs 1961), Türk asker ve siyasetçi. 1898 yılında Divriklioğullarından Zülfikâr Efendi ile Mukaddes Hanım'ın çocuğu olarak doğdu. 1911 yılında Harbiye'ye girdi. 1914 yılında mezun olup Tekirdağ'daki 7. Fırka, 19. Alay'a tayin oldu. I. Dünya Savaşı'nda Çanakkale, Kafkas ve Sina cephelerinde savaştı. 1918 yılında Yüzbaşı rütbesine terfi etti. Veliaht yaverliğinde bulundu. 1919 yılında Erkân-ı Harbiye Mektebi'ne girdi. Ancak 1920 yılında Anadolu'ya geçmesiyle ayrıldı. Kütahya-Eskişehir Muharebeleri, Sakarya Meydan Muharebesi ve Büyük Taarruz'a katıldı. Mudanya Mütarekesi ve Londra Barış Konferansı'na katıldı. Erkân-ı Harp (Genelkurmay Başkanlığı) Harekât Şubesine tayin edildi ve 1922 yılında Kurmay oldu. 1923 yılında Harp Akademisi'ndeki öğreniminine tekrar başladı. 1929 yılında Yarbay rütbesine terfi etti. Bu rütbede Harp Akademisi öğretmenliği görevinde bulundu ve ardından 6. Kolordu 39. Dağcı Livası 15. Alay Komutan yardımcılığına getirildi. 1933 yılında Albay rütbesine terfi etti. Bu rütbede Harp Akademisi öğretmenliği ve 46. Tümen 68. Alay Komutanı oldu. 1939 yılında Tuğgeneral rütbesine terfi etti. Bu rütbede 4. Kolordu Kurmay Başkanı ve 18. Dağcı Tugay Komutanı olarak görev yaptı. 1941 yılında Tümgeneral olarak 8. Tümen Komutan Vekili oldu. 1945 yılında Korgeneral rütbesine terfi etti ve Diyarbakır'da 7. Kolordu Komutanlığı'na atandı. 1949 yılında Genelkurmay Harekât Başkanlığı'na atandı. 1951 yılında Millî Savunma Bakanlığı Tetkik Kuruluna atandı. 15 Eylül 1951 tarihinde emekliye ayrıldı. 16 Eylül 1951 tarihinde yapılan IX. ara dönemi seçimine girerek Bilecik milletvekili seçildi. X., XI. dönemlerde de Bilecik milletvekili seçildi. 10 Kasım 1952 - 17 Mayıs 1954 tarihleri arasında Ulaştırma Bakanlığı yaptı. Evli ve bir çocuk babasıydı. Yusuf Muammer Alakant Yusuf Muammer Alakant (d. 1904, Alaşehir, Manisa, Türkiye), (ö. 15 Nisan, 1974) Türk siyasetçi. Milli Mücadele'nin bati cephesi kurucularindan Belediye Reisi Galip Bey'in büyük oğludur. Paris Hukuk Fakültesi'ni bitirdikten sonra Ankara Sulh Hâkimliği, Bükreş Ticaret Ataşeliği, Ticaret Vekâleti Müşavirliği, Çiftçilik, VIII., X. Dönem Manisa, IX. Dönem Zonguldak Milletvekilliği ile Devlet Bakanlığı yapmıştır. Evli ve bir çocuk babasıydı. Oğlu Erdem Alakant genç yaşta geçirdiği bir trafik kazası sonucu yaşamını yitirmiştir. Muammer Alakant aynı zamanda 43.,49. ve 57. Hükümetlerde sırasıyla Sosyal Güvenlik, Maliye ve Gümrük, ve Maliye Bakanlığı görevlerinde bulunmuş olan Sümer Oral'ın dayısıdır. Osman Şevki Çiçekdağ Osman Şevki Çiçekdağ (1899, Çiçekdağı, Osmanlı İmparatorluğu - 21 Temmuz, 1956), Türk siyasetçi. Ankara Üniversitesi Hukuk Fakültesi'ni bitirdi. Serbest Avukatlık, IX., X. Dönem Ankara Milletvekilliği ile Adalet Bakanlığı, 18 Ocak 1951 ile 3 Kasım 1956 tarihleri arası Çocuk Esirgeme Kurumu başkanlığı yaptı. Uta RohlÃ¤nder Uta Rohländer, evliliği sonrası Fromm (d. 30 Haziran 1969, Merseburg, Saksonya-Anhalt) eski Alman atlet. 400 metrede mücadele etmiştir. Atlanta, ABD'de düzenlenen 1996 Yaz Olimpiyatları'nda Almanya'yı temsil eden takım arkadaşları Anja Rücker, Linda Kisabaka ve Grit Breuer ile birlikte 4 x 400 metre bayrak yarışında bronz madalyanın sahibi oldu. Mehmet Muhlis Ete Mehmet Muhlis Ete (1904, İstanbul - 4 Şubat, 1975), Türk siyasetçi. Berlin Yüksek Ticaret Okulu'nu bitirdi, Leipzig Üniversitesi'nden Doktora derecesi aldı. İktisat ve İşletme, İktisat Profesörü, Başbakanlık Yüksek Murakabe Heyeti Başkanlığı, IX., X., 1.(XII) Dönem Ankara Milletvekilliği ile İşletmeler, Ekonomi ve Ticaret, Ticaret Bakanlıkları yaptı. Birleşmiş Milletler Türk Derneği'nde 1951-1959 yılları arasında başkanlık yaptı. Evli ve iki çocuk babasıydı. İş hukuku İş hukuku, işçi hakları, çalışma koşulları, işçi ücretleri, işçi sendikaları ve işveren-işçi ilişkileri ile ilgili konuları inceleyen hukuk dalı. İş hukuku Kara Avrupası hukuk sistemlerine dahil ülkelerde genellikle milli iş kanunları ile düzenlenir. İş uyuşmazlıkları kural olarak iş mahkemelerinde görülmektedir. İş mahkemelerinin bulunmadığı yerlerde ise asliye hukuk mahkemelerinde görülmektedir. 1800’lü yıllardan itibaren “Vahşi Kapitalizm” adı verilen bir üretim biçimi, ülkelerin kendi halklarını acımasızca çalıştırmalarına sebep olmuştur. Uzun çalışma saatleri, sosyal güvencenin olmayışı, hafta tatili de dahil olmak üzere tatillerin bulunmayışı, karın tokluğuna yetecek kadar verilen yevmiye ücretler, çalıştırmada yaş sınırı bulunmayışı belirleyici özellikleridir. Henüz İş hukuku oluşmamıştır. İşçi hakları neredeyse hiç yoktur. Vahşi Kapitalizme tepki olarak Sosyalizm ortaya çıkmıştır ve yayılmıştır. Doğu toplumlarını inceleyen ve bazılarında devlet mülkiyeti ve ortak çalışma kavramına rastlayan Karl Marx, bu uygulamaları teorik olarak geliştirmiş ve ilk defa “Das Kapital” (The Capital) adlı eserinde Sosyalizmin esaslarını ortaya koymuştur. Karl Marx’dan etkilenen pek çok düşünürün katkılarıyla Sosyalizm kavramı daha da çok rağbet görmüş ve 1917 yılında Vladimir Lenin önderliğinde Rusya’da bir devrim yapılarak(Sovyetler Birliği) kurulmuştur. Orta Asya’da pek çok devlet Sovyetler Birliği’ne katılmıştır. Bu dönemde pek çok ülkede sınıf bilincine ulaşan işçiler sendikalar kurarak haklarını aramışlar ve böylece Proleterya (İşçi sınıfı) doğmuştur. Ayrıca daha sonra Çin’de gerçekleşen bir devrim ile de Çin Halk Cumhuriyeti sosyalizme geçmiştir. Doğu Avrupa ülkeleri de sosyalist rejimler kurarak Doğu Blokunu oluşturmuşlardır. Bazı Uzak Asya ülkeleri ve Arap ülkeleri de yine sosyalizme geçmişlerdir. [Sosyalizm, üretici gücün insan emeği ve dolayısıyla toplum olduğu düşüncesinden yola çıkılarak oluşturulmuş bir sistemdir.] Bunun üzerine Sosyalizm tehlikesi karşısında Kapitalist ülkelerde çalışma hayatında işçi lehine ödünler verilmeye, çalışma saatleri azaltılmaya, hafta sonu tatilleri verilmeye, iş güvenceleri gerçekleştirilmeye başlanmıştır. 1929 Ekonomik Buhranı’nın ardından Kapitalist ülkelerde de devletçi bir model olmasa bile devletin ekonomiye müdahale etmesi gerektiği görüşü yaygınlaşmıştır. İngiliz iktisatçı John Maynard Keynes devletin ekonomiye müdahalesinin yöntemlerini ve formüllerini geliştirmiştir. 1940’lı yıllardan sonra (çok geç bir tarihte) Avrupa’da “İş Hukuku” ortaya çıkmıştır. Günümüzde hemen her ülkede devlet az veya çok, bir biçimde pek çok alanda etkin ve etkili olmaktadır. Ve hatta ekonomi, ticaret ve üretime müdahale etmekte veya etmek zorunda kalmaktadır. Bu nedenle günümüzde “Müdahaleci/Denetimli Kapitalizm” yaklaşımı değişik düzeylerde pek çok ülke tarafından benimsenmiştir. Devletler İş Hukuku ile işçi/ çalışan lehine olmak üzere çalışma hayatına müdahil olmaktadır. Linda Kisabaka Linda Kisabaka (d. 9 Nisan 1969, Wuppertal) 800 metre dalında yarışan Alman atlet kişisel en iyi derecesinin 1996'da 1:58.24 ile gerçekleştirdi. Aynı yıl Atlanta, ABD'de düzenlenen Yaz Olimpiyatları'nda Almanya'yı temsil eden takım arkadaşları Uta Rohländer, Anja Rücker ve Grit Breuer ile birlikte 4 x 400 metre bayrak yarışında bronz madalyanın sahibi oldu. Kemal Zeytinoğlu Kemal Zeytinoğlu (1911, Eskişehir - 17 Şubat 1959), Türk siyasetçi. İstanbul Yüksek Mühendislik Okulu'nu bitirdi, Viyana Yüksek Mühendislik Okulu'ndan doktora derecesi aldı. VIII.(Ara Seçim), IX., X.ve XI. Dönem Eskişehir Milletvekilliği ile Bayındırlık Bakanlığı yaptı. Evli ve iki çocuk babasıydı. Başbakan Adnan Menderes’in başkanlığındaki bir heyetin üyesi olarak Kıbrıs konusunda görüşmelerde bulunmak üzere Londra’ya giderken düşen uçakta öldü. Ali Enver GÃ¼reli Ali Enver Güreli (1914, Burhaniye, Balıkesir - 13 Haziran 1982) Türk siyasetçi. Siyasal Bilgiler Okulu'nu bitirdi. Toprak Mahsulleri Ofisi İstanbul Bölge Müdürlüğü ve Ticaret Ofisi Genel Müdür Vekilliği, IX., X., 2.(XIII) Dönem Balıkesir Milletvekilliği ile Ekonomi ve Ticaret Bakanlığı yaptı. Evliydi. İsmail Hakkı Gedik İsmail Hakkı Gedik (d. 1896, Uşak) - (ö. 17 Mayıs, 1975), Türk siyasetçi. Cenevre Ticaret Okulu mezunudur. Tüccarlık ve Fabrikatörlük, TBMM VIII. ve IX. Dönem Kütahya, X. Uşak Milletvekilliği, IX. Dönem Ticaret, X. Dönem İktisat Komisyonu Başkanlıkları ile 20. Hükûmet İşletmeler Bakanlığı yapmıştır. Evli ve iki çocuk babasıdır. Lauri Virtanen Lauri Johannes Virtanen (d. 3 Temmuz 1904, Uskela, Salo - ö. 8 Şubat 1982) Uzun mesafede yarışmış Fin atlet. Zühtü Hilmi Velibeşe Zühtü Hilmi Velibeşe (1890, İzmir, Türkiye - 11 Eylül 1961), Türk siyasetçi. Selanik Hukuk Okulu'nu bitirdi. Serbest avukatlık, IX. Dönem İzmir, X. Dönem Isparta Milletvekilliği ile Ekonomi ve Ticaret Bakanlığı yaptı. Evli ve iki çocuk babasıydı. Fahri Belen Mehmet Fahrettin Belen (1893, Bolu - 15 Temmuz 1975, İstanbul), Türk asker ve siyasetçi. Babası Dava Vekili Sami Efendi, annesi Hüsniye Hanım'dır. 1912 yılında Harp Okulundan Teğmen rütbesiyle mezun oldu. I. Balkan Savaşı sırasında Yanya Kuşatması'nda görev yaptı. Bu kuşatmada yaralandı ve iki yıl savaş kıdemi aldı. 1 Mart 1915 tarihinde Üsteğmen rütbesine terfi etti. 5 Ocak 1915 - 1 Ocak 1917 tarihleri arasında Üsteğmen rütbesinde bölük komutanı olarak Çanakkale Savaşları'na katıldı. 1 Mart 1917 tarihinde Yüzbaşı rütbesine terfi etti. Daha sonra Kafkasya Cephesi, Filistin Cephesi ve Irak Cephesi'nde bölük komutanı olarak görev yaptı. 1915 yılında Harp Madalyası ve 1918 yılında İmtiyaz Madalyası ile taltif edildi. 1 Şubat 1921 tarihinde Harp Akademisindeki öğrenimini yarıda bırakarak Anadolu'ya geçti ve Türk Kurtuluş Savaşı'na katıldı. Savaşta, Doğu Cephesi'nde 12. Tümen Kurmay Başkanı, Batı Cephesi'nde 23. Tümen Kurmay Başkanı, Kolordu ve Genelkurmay Harekât Şube Müdürü olarak görev yaptı. Kurmay Başkanı olduğu 23. Tümen, Yunan Ordusu Başkomutanı General Nikolaos Trikupis'i esir aldı. 30 Ağustos 1922 tarihinde Binbaşı rütbesine terfi etti. 1924 yılında yarım bıraktığı Harp Akademisini bitirerek kurmay oldu. 1925 yılında Kırmızı şeritli İstiklâl Madalyası ile taltif edildi. 30 Ağustos 1929 tarihinde Kaymakam rütbesine terfi etti. 30 Ağustos 1933 tarihinde Miralay rütbesine terfi etti. Bu rütbelerde Doğu Sınır Tespit Komisyonu Başkanlığı, Türk-Rus Sular Sözleşmesi Heyeti Başkanlığı, Cenevre Tahdidi Teslihat Komisyonu Türk Heyeti Askerî Müşavirliği, Alay ve Tugay Komutanlıkları yaptı. 12 Haziran 1932 - 1 Ağustos 1933 tarihleri arasında Harp Akademisi Öğretmeni olarak görev yaptı. 1937-1938 yılları arasında Konya'da 5. Tugay Komutanlığı görevini yürüttü. 30 Ağustos 1939 tarihinde Tuğgeneral rütbesine terfi etti. Bu rütbede 4. Tümen Komutan Vekilliği, Adana'da 7. Tümen Komutanlığı görevlerinde bulundu. 7. Tümen Komutanlığı görevindeyken 30 Ağustos 1941 tarihinde Tümgeneral rütbesine terfi etti. Bu rütbede aynı görevine devam ettikten sonra, Erzurum'da 3. Ordu Kurmay Başkanlığı, Samsun'da 15. Tümen Komutanlığı ve Merzifon'da 8. Kolordu Komutan Vekilliği görevlerini yürüttü. 30 Ağustos 1945 tarihinde Korgeneral rütbesine terfi etti. Bu rütbede Erzurum'da 9. Kolordu Komutanlığı, Maraş'ta 17. Kolordu Komutanlığı, Gelibolu'da 2. Kolordu Komutanlığı görevlerini yürüttü. Orgeneral rütbesine terfi sırası geldiğinde görev süresi 2 yıl uzatıldı. Askerî Yargıtay II. Başkanlığı görevini yürütürken 6 Nisan 1950 tarihinde emekli oldu. 4 Nisan 1950 tarihinde Demokrat Parti'ye katıldı. 1950-1957 yılları arasında TBMM IX. ve X. Dönem Bolu Milletvekilliği ve Millî Savunma Komisyonu Başkanlığı görevlerini yürüttü. 19. Hükümet'te Bayındırlık Bakanlığı yaptı. 6 Ocak 1961 - 25 Ekim 1961 tarihleri arasında Kurucu Meclis'te Millî Birlik Komitesi Temsilcisi olarak görev yaptı. Eski Muharipler Birliği Başkanlığı ve Dünya Eski Muharipler Genel Kurulu Üyeliği görevlerinde bulundu. 15 Temmuz 1975 tarihinde İstanbul'da vefat etti. Cenazesi Aşiyan Mezarlığı'na defnedildi. Evli ve iki çocuk babasıydı. Fransızca bilmekteydi. Nihat Ä°yriboz Nihat Şevket İyriboz (1893, Selanik - 31 Mart, 1988, İzmir) Türk siyasetçi, bilim adamı ve ziraat mühendisi. 1950-1960 dönemi Demokrat Parti (1946) Çanakkale ve Aydın milletvekili ve dönemin ilk Tarım Bakanı. Bitki Hastalıkları uzmanıydı. Ankara Ziraat Okulu ve İstanbul Ziraat Müzesi Müdürlüğü, İzmir Bornova Zirai Mücadele Enstitüsü Müdürlüğü, IX. Dönem Çanakkale, X. ve XI. Dönem Aydın milletvekilliği ile tarım bakanlığı yaptı. Evli ve 3 Çocuk babasıydı. Selanik'te 1893 yılında doğdu. Agribozî Mustafa bey'in oğlu Tütün Rejisi müdürlerinden Abdullah Şevket Bey'in oğludur. İlkokula Tarsus'ta başlamış, eğitimini Selanik, Gümülcine, Tekirdağ okullarında sürdürmüş, Gelibolu İdadisinden mezun olduktan sonra Selanik Yüksek Ziraat Mektebi'ne girmiş, ancak Selanik'in Balkan Savaşları sonunda Yunanistan'a geçişi ile 1912-1913 ders yılının ortasında İstanbul Halkalı Yüksek Ziraat Okulu'na geçiş yapmış, ve bu okuldan 1914 yılında mezun olmuştur. 15 Şubat 1931'de "Garbi Anadolu Emraz ve Haşarat Mücadele İstasyonu" adı altında Türkiye Cumhuriyetinin alanındaki ilk araştırma kuruluşu olan İzmir Bornova Zirai Mücadele Enstitüsü'nü kurdu ve uzun süre müdürlüğünü yaptı. Enstitü bugün bitki koruma konusunda Ege bölgesi illeri Aydın, İzmir, Denizli, Kütahya, Manisa, Uşak ve Muğla illeri ile Marmara bölgesinde Balıkesir ve Çanakkale illerine ve Türkiye genelinde araştırma ve uygulamaya yönelik çalışmalar yapmaktadır. 1950 seçimlerini izleyen dönemde TBMM IX. Dönem Demokrat Parti Çanakkale milletvekilliği ve 1. Menderes Hükûmeti tarım bakanlığı yaptı. 1954 seçimlerini izleyen dönemde TBMM X. Dönem Demokrat Parti Aydın milletvekilliği yaptı. 1957 seçimlerini izleyen dönemde TBMM XI. Dönem Demokrat Parti Çanakkale milletvekilliği yaptı. 1960'ta, 27 Mayıs Darbesi çerçevesinde, Demokrat Parti Aydın milletvekili olarak Yassıada'da yargılanmış, davaların sonucunda Kayseri Hapisanesi'ne gönderilmiştir. Hükmünün son dönemini Buca Cezaevi'nde geçirmiştir. Yassıada ve Kayseri dönemlerinde tutuklu arkadaşlarının, dava şahitlerinin, hakimlerin ve dönem önde gelenlerinin portrelerini yapmıştır. Araştırma ve yayınları ile tarım dünyasına katkıları olmuştur. En önemli katkıları tahıl ve asma hastalıkları konusundadir . Keşiflerinden biri olan "Megamecus Shevketi Marshall" adlı asma parazitinin (asma hortumlu böceği) bilimsel isim babasıdır. A. Entomoloji ve Zirai Zoolojiyle İlgili Yayınları: Nataliya DobrÄ±nska Nataliya Dobrinska (d. 29 Mayıs 1982) Ukraynalı heptatlet. Göteborg'da düzenlenen 2006 Avrupa Atletizm Şampiyonası'nı 6. sırada tamamladı. Ayrıca Atina 2004 Yaz Olimpiyatları'nda 8. sırada yer aldı. 2007 Avrupa Salon Şampiyonası'nda yarışı 5. sırada bitirdi. IAAF profili Osman Kapani Osman Kapani (d. 1915, İzmir, Türkiye), (ö. 20 Şubat 1981) Türk siyasetçi. İstanbul Hukuk Fakültesi'ni bitirdi. Demokrat İzmir Gazetesi Başyazarlığı, IX., X., XI. Dönem İzmir Milletvekilliği ile Devlet Bakanlığı yaptı. Evli ve iki çocuk babasıydı. Fahrettin UlaÅŸ Fahrettin Ulaş (1911, İstanbul, Türkiye - 12 Nisan 1980) Türk siyasetçi. Yüksek İktisat ve Ticaret Mektebi'ni bitirdi. Merkez Bankası İstanbul Şubesi Müdürlüğü, X., XI. Dönem İstanbul Milletvekilliği ile Devlet, İktisat ve Ticaret Bakanlıkları yaptı. Evli ve iki çocuk babasıydı Fenerbahçe (futbol takımı) 1993-94 sezonu Fenerbahçe (futbol takımı) 1993-94 sezonu, Fenerbahçe'nin kuruluşundan itibaren 87. ve ulusal ligdeki 36. sezonudur. Cumhurbaşkanı Turgut Özal'ın ölümü nedeniyle Cumharbaşkanlığı ve Başbakanlık Kupaları 1993-94 sezonunun başına ertelendi. 1992-93 sezonunun Türkiye Kupası yarı finalisti Fenerbahçe, Türkiye 1. Futbol Ligi üçüncüsü Trabzonspor'la karşılaştı (Cumhurbaşkanlığı Kupası'nı lig ve kupa şampiyonu Galatasaray ile lig ve kupa ikincisi Beşiktaş oynadılar). Türkiye'nin ilk kadın başbakanı Tansu Çiller'in de izlediği karşılaşmada tempo genel olarak durgun seyretti. İki takımın zaman zaman yakaladıkları pozisyonlar sonuçsuz kalınca normal süre 0-0 sonuçlandı. Uzatmaların ikinci yarısında sağ kanattan çok organize bir atak geliştiren Fenerbahçe Bülent'un ortasına Mecnur'un kafa golüyle maçın tek golünü attı ve bu kupayı yedinci kez müzesine götürdü (son olarak 1989'da Galatasaray'ı 3-2 yenerek kazanmıştı). Sarı-lacivertli takım maçta baştan sona Türk oyuncularla mücadele etti. Sezona baştan aşağı yenilenmiş genç kadrosuyla giren Fenerbahçe, ilk beş haftada Gençlerbirliği ve Kayserispor deplasmanlarında mağlubiyetten kıl payı kurtulmak suretiyle 5 maçta 3 galibiyet ve 2 beraberlik aldı. 6. haftada ışıklandırılan Fenerbahçe Stadı'nda Galatasaray ile gece maçında karşı karşıya gelen takım, ezeli rakibini 2-0 yenerek sıralamada Kocaelispor'un ardından ikinciliğe yükseldi. 8. haftada ise Trabzonspor'la 1-1 berabere kalmasına rağmen, Kocaelispor'un deplasmanda Galatasaray'a 5-4 yenilmesiyle liderliğe oturdu. Ancak, arka arkaya alınan Bursaspor ve Kocaelispor beraberlikleriyle koltuğunu Galatasaray'a kaptıran Fenerbahçe, Uche Okechukwu ve Brian Steen Nielsen takviyeleriyle sonraki iki haftayı 6 puanla kapatsa da, Samsunspor deplasmanında ilk yenilgisini aldı ve liderin 6 puan gerisine düştü. 14. haftadaki kader maçında ligde 3,5 senedir deviremediği Beşiktaş'ı 1-0 geriye düştüğü maçta Uche'nin 90+3. dakikada attığı golle 2-1 yenmesi, bir hafta sonra da Galatasaray'ın Bursaspor deplasmanından puansız dönmesiyle tekrar lige tutundu. Beşiktaş'ın yıllar sonra aldığı bu yenilgi, dokuz sezon üst üste ilk ikide yeraldıktan sonra ilk kez şampiyonluk yarışının dışında kalınmasıyla, başarılı teknik direktör Gordon Milne'nin de siyah-beyazlı takımdaki kariyerinin sonu oldu. İkinci yarıda hem lider Galatasaray, hem de ikinci Fenerbahçe ilk dört maçlarını kazandılar. Derbi arifesinde Galatasaray Kardemir Karabükspor ile, Fenerbahçe de Bülent Uygun'un ayağından penaltı kaçırdığı maçta Kayserispor'la 0-0 berabere kalarak derbiye aynı puan farkıyla çıktılar. Ligin kaderini belirleyen maçta Fenerbahçe Kemalettin Şentürk ile öne geçmesine rağmen, Galatasaray'a 2-1 yenildi ve puan farkı tekrar 6'ya çıktı. Karşılaşmada, iki sezon önceki top çizgiyi geçti mi tartışmasının doğduğu 2-2'lik Beşiktaş maçının hakemi Ahmet Çakar bu defa maçı 1-1'e getiren penaltı kararı kamuoyunda tartışma yarattı. Spor kamuoyu Andreas Wagenhaus'un mu kafaya yükselen Hakan Şükür'e engellleme yaptığı, yoksa Şükür'ün mü kafaya yükselen Wagenhaus'a kambura yattığı konusunda uzlaşma sağlayamamıştı . Bir hafta sonra Galatasaray'ın bu defa Trabzonspor'a Ali Sami Yen Stadyumu'nda 2-0 yenilmesi puan farkını tekrar 3'e düşürdü. 25. hafta Galatasaray Beşiktaş ile 1-1 berabere kalarak puan kaybetmişken Fenerbahçe'nin Kocaelispor deplasmanında üçüncü sezon üsütüste yenilgiye uğraması ligin bitimine beş hafta kala farkın dörde çıkmasına neden oldu. Fenerbahçe camiası maç sonrası 1-0'lık yenilgide antrenör Holger Osieck'te kusur bulurken, hakem Vahap Beyaz'ın faul tartışması olan bir pozisyonu devam ettirmesi ve pozisyonun devamında gol olması da eleştirilerin yönlendiği bir başka konu olmuştu. Kalan haftalarda Galatasaray'ın bu defa Gençlerbirliği'ne yenilerek 3 puan kaybetmesiyle umutlanan Fenerbahçe beş maçını da kazanmasına rağmen, Galatasaray'ın başkaca puan kaybı olmaması nedeniyle sezonu bir puan farkla ikinci bitirdi ve bir sonraki sezon Türkiye'yi UEFA Kupası'nda temsil etme, ayrıca sezon sonunda statü gereği kupa yarı finalisti Trabzonspor'la Başbakanlık Kupası oynama hakkını kazandı. Sezon sonunda esasen bir orta saha oyuncusu olan, ancak sezon içinde Rıdvan Dilmen ve Tanju Çolak'ın kadro dışı bırakılmaları ve Aykut Kocaman'ın da bir sezon önceden devam eden sakatlığı nedeniyle uzun süre oynayamaması nedeniyle forvete kaydırılan Bülent Uygun gol kralı oldu. Tanju Çolak, Ayvaz Moralı, Ahmet Yıldırım, Batur Altıparmak, Candan Sayın, Erbil İzer, Hüseyin Saraç, Mahmut Çalışkan, Metin Özkan, Salih Başköy, Turgay Çekiç, Volkan Alpacar. MÃ¼kerrem Sarol Mükerrem Sarol (d. 1909, Trablusşam, Osmanlı İmparatorluğu – ö. 8 Kasım 1995, İstanbul, Türkiye), Türk doktor, siyasetçi, milletvekili ve devlet bakanı. Babası, 5 Temmuz 1939'da Jandarma Genel Komutan Yardımcısı görevine atandıktan bir yıl sonra, 13 Temmuz – 27 Ekim 1940 tarihleri arasında vekaleten Jandarma Genel Komutanı görevine getirilen, Mustafa Kemal Atatürk'ün de yakından tanıdığı Gen. Osman Nuri Sarol'dur. Kütahya'nın Gediz ilçesinin ileri gelen ailelerinden birine mensup olan Gen. Osman Nuri Sarol, 1909 yılında Osmanlı ordusundaki görevi nedeniyle bulunduğu Trablusşam'dayken, oğlu ve ilk çocuğu Mükerrem Sarol dünyaya geldi. Dr. Mükerrem Sarol, 1933'te İstanbul Üniversitesi Tıp Fakültesi'ni bitirdikten sonra Hamburg'da doğum ve kadın hastalıkları uzmanı oldu. 1938'de Türkiye'ye dönen Sarol, Aydın'da hükûmet doktoru olarak çalışırken Adnan Menderes ile tanıştı ve siyasete atıldı. 1950'de Demokrat Parti'den (DP) İstanbul milletvekili seçildi. 9. ve 10. Dönem'de İstanbul, 11. Dönem'de Edirne milletvekili olarak seçilen Sarol, 1950'li yıllarda Devlet Bakanı olarak görev yaptığı DP iktidarı döneminde, Başbakan Adnan Menderes'in yakın dostları ve çalışma arkadaşları arasındaydı. 6-7 Eylül Olayları (1955) sonrasında Menderes'in istifasını isteyen DP milletvekillerine karşı Menderes'e önerdiği formülle "(Hükûmet adına değil, şahsi olarak, Adnan Menderes adına güvenoyu isteme)" Menderes'in siyasi yaşamını kurtarmıştır. Bu yöntem, siyasi literatüre "Sarol Formülü" olarak geçmiştir. Siyasete girdiği yıllarda yayımlamaya başladığı "Türk Sesi" gazetesinin imtiyazını, Üçüncü Menderes hükûmetinde basınla ilgili Devlet Bakanı olması (1954) üzerine bir yakınına devretmesi, "ispat hakkı" konusunu gündeme getirdi; ayrıca DP'de bölünmelere ve kendisinin 1955 yılında Devlet Bakanı görevinden ayrılmasına yol açtı. 1958 yılında İstanbul'daki Büyük Kulüp'ün Başkanı olarak seçilen Dr. Mükerrem Sarol, 1960 yılına dek bu görevini sürdürdü. 27 Mayıs 1960 Darbesi'ne kadar TBMM'deki yasama görevine milletvekili olarak devam eden Sarol, Yassıada'da yargılanarak mahkûm olduysa da, 1964 affıyla özgürlüğüne kavuştu. 1975'ten sonra Adalet Partisi (AP) saflarında yer aldı. Yakın dostu Adnan Menderes'in hayatıyla ilgili anılarını derlediği "Bilinmeyen Menderes" adlı 2 ciltlik bir kitap yazdı. Mehmet Ali Birand'ın "Demirkırat" (1991) adlı belgeselinde DP dönemine ilişkin anılarıyla yer aldı. Evli ve 5 çocuk babası (Demir Baran Sarol, Gül Sarol, Osman Nuri Sarol, Atilla Sarol, Timur Sarol) olan Dr. Mükerrem Sarol, 8 Kasım 1995 tarihinde İstanbul'da yaşamını yitirdi. Ali Abalı Ali Abalı, (d. 1930 - Fethiye, ö. 25 Mayıs 2018 ) Türk spor adamı ve gazeteci. İktisadi Ticari İlimler Akademisi'den mezun oldı. Okul çağlarında spor yaptı. 1963 yılında Tenis Federasyonu üyeliği yapıp, 1966 yılında Masa Tenisi Federasyonu'nun kuruluşunda bulundu ve ilk başkanlığını yaptı. 1971 yılında Akdeniz Oyunları İcra Kurulu üyeliği yaptı. Gençlik ve Spor Bakanlığı'nda Danışmanlık, 1973-1976 yılları arasında Beden Terbiyesi Genel Müdürlüğü'nde Merkez Danışma Kurulu üyeliğinde bulundu. TSYD Ankara Şubesi Başkanlığı ve Genel Merkez Yönetim Kurulu üyeliği görevlerinde bulundu. 1985-1993 yıllan arasında tekrar Masa Tenisi Federasyonu Başkanlığı'nı üstlendi. Masa tenisinin Türkiye'de yaygınlaşmasında büyük katkıları oldu. Mehmet Cemil BengÃ¼ Mehmet Cemil Bengü (d. 1914, Mesudiye, Ordu, Türkiye), (ö. 16 Nisan 1958) Türk siyasetçi. Ankara Hukuk Fakültesi'ni bitirdi. Cenevre Hukuk Fakültesi'nden Hukuk Doktoru derecesi aldı. Ankara Cumhuriyet Savcılığı, İstanbul İş Mahkemesi Başkanlığı, X. Dönem Ordu Milletvekilliği ile Devlet Bakanlığı yaptı. Evli ve iki çocuk babası olan Bengü 16 Nisan 1958’de bir trafik kazasında öldü. Cenaze namazı 18 Nisan 1958 günü öğle namazının ardından Bayezid Camii’nde kılınmıştır. Mezarı Edirnekapı Şehitliğindedir. Tayfun PirselimoÄŸlu Tayfun Pirselimoğlu (d. 1959 Trabzon), yönetmen, senarist ve yapımcı. 1959 yılında Trabzon'da doğdu. Orta Doğu Teknik Üniversitesi'ni bitirdikten sonra Viyana'ya gitti; Hochschule für Angewendte Kunst'ta (Viyana Uygulamalı Güzel Sanatlar Akademisi ) resim ve gravür okudu. Viyana, İstanbul, Ankara, Budapeşte, Tallinn gibi birçok şehirde sergiler açtı ortak sergilere katıldı. Senaryo yazımı, sinema ve resmi konularda kurucularında olduğu bağımsız bir sanat inisiyatifi olan Akademie Genius'ta dersler verdi. Viyana, Atina, Ankara'da sinema konusunda atölye çalışmaları gerçekleştirdi. Pirselimoğlu dört roman (Çöl Masalları, Kayıp Şahıslar Albümü, Malihulya, Şehrin Kuleleri) ve bir hikâye kiytabının (Otel odaları) yazarıdır. Sinema kariyerine senaryo yazarlığı ile başladı; birçok kısa ve uzun film senaryosu yazdı. Çok sayıda ödüller alan, ilk kısa filmi Dayım'ı 1999'da ikinci kısa filmi IL Silenzio e'Doro 'yu (Sükut Altındır) 2002'de çekti. Birçok ödül kazanan ilk uzun metrajlı filmi Hiçbiryerde'yi 2002'de çekti. Rıza (2007), Pus (2009) ve Saç (2010) adlı filmlerden oluşan 'Vicdan ve Ölüm' temalı üçlemesi ise bu filmin ardından geldi. Ben O Değilim (2013) ve Yol Kenarı (2017) filmleriyle birçok festivalden ödül aldı. Hadi HÃ¼sman Hadi Hüsman (1904, Gümülcine, Osmanlı İmparatorluğu - 17 Ocak 1987) Türk siyasetçi. Siyasal Bilgiler Okulu'nu bitirdi. Etibank Mali Müşavirliği, Tekel Genel Müdürlüğü, IX.(Ara Seçim), X.ve XI. Dönem İstanbul Milletvekilliği ile Gümrük ve Tekel Bakanlığı yaptı. Arif Demirer Mehmet Arif Demirer (1909, Afyonkarahisar - 1997, Ankara, Türkiye), Türk siyasetçi. İstanbul Hukuk Fakültesi, Berlin ve Münih Üniversiteleri İktisat Fakültelerini bitirdi. PTT Genel Müdürlüğü, X., XI. Dönem Afyonkarahisar Milletvekilliği ile Münakalât Vekilliği ile Evli ve iki çocuk babasıdır. Ulaştırma Bakanlığı döneminde THY'nı bir anonim şirket olarak kurmuş önce basının daha sonra İngiliz BOAC havayolu şirketinin THY'na ortak olarak girmesini sağlamıştır. 1959 yılında Adnan Menderes'in de yaralı olarak kurtulduğu Londra'daki uçak kazasını hafif yaralara atlatmıştı. 27 Mayıs ve Yassıada'dan sonra THY Yönetim Kurulu Başkanlığı (1964 - 1967) görevinde bulunmuştur. 1995 yılında vefat etmiştir. Esat Budakoğlu Esat Budakoğlu (1911, Balıkesir - 11 Mayıs 1994), Türk siyasetçi. İstanbul Üniversitesi Hukuk Fakültesi'ni bitirdi. Fethiye Sorgu Hakimliği, Serbest Avukatlık, IX., X.ve XI. Dönem Balıkesir Milletvekilliği, TBMM Başkanvekilliği ile Ziraat ve Adalet Bakanlıkları yaptı. Evli ve bir çocuk babasıdır. Sırrı Acar Sırrı Acar Türk güreşcisi. 1943 yılında Yalova'da dünyaya geldi. 1959 yılında İstanbul Güreş İhtisas Kulübü'nde güreşmeye başladı. Daha sonra Fenerbahçe'ye geçti ve bu forma ile büyük başarılara ulaştı, sarı lacivertli takımın 1966, 1967 ve 1968 yıllarında güreşte İstanbul şampiyonu olmasında büyük pay sahibi oldu. Fiziği pek elverişli olmamasına karşın greko-romen güreş karşılaşmalarında üstün hız ve çevikliğiyle başarılı oldu. Ayakta çapraz ve yerde suples gibi sıkça uyguladığı oyunlarla uluslararası düzeyde dereceler yaptı. 1964 yılında Güreş Milli Takımı'na seçildiği yıl Romanya'nın Köstence şehrinde yapılan şampiyonada 78 kiloda Balkan üçüncüsü oldu. 1965 yılında Bulgaristan'ın Yanbolu şehrinde yapılan Balkan Şampiyonası'nda ikinci olduktan sonra, Finlandiya'nın Tampere şehrinde düzenlenen Dünya Şampiyonası'nda bronz madalya kazanmayı başardı. 1967 yılında Tunus'ta yapılan Akdeniz Oyunları'nda grekoromen stilde yine 78 kiloda üçüncülük elde ettikten sonra, SSCB'nin Minsk (Beyaz Rusya) şehrinde yapılan Avrupa Güreş Şampiyonası'nda aynı kiloda ilk kez Avrupa Şampiyonu oldu. Romanya'nın başkenti Bükreş'te yapılan Dünya Şampiyonası'nda altın madalyaya ulaşarak Dünya Şampiyonluğu kazanan güreşçilerimiz arasına katıldı. 1968 yılında İsveç'in Vasteros şehrinde 78 kiloda ikinci kez Avrupa Şampiyonu oldu. 1969 yılında İtalya'nın Modena şehrinde 74 kiloda mücadele ederek Avrupa dördüncüsü olmayı başardı. 1966-68 arasında kesintisiz İstanbul şampiyonu olan Fenerbahçe'nin kaptanlığını yapan Acar, Türkiye ulusal güreş takımının çalıştırıcılığını da üstlenmiştir. Abdullah Aker Abdullah Aker (1905, Yalova - 27 Şubat 1977), Türk siyasetçi. İstanbul İktisadi ve Ticari İlimler Akademisi'ni bitirdi. SBF Öğretim Görevliliği, İktisat ve Tİcaret Vekaleti Teftiş Heyeti Başkanlığı, X.ve XI. Dönem İzmir Milletvekilliği ile İktisat ve Ticaret, Ticaret, Devlet, Koordinasyon Bakanlıkları yaptı. Evli ve iki çocuk babasıydı. Olena Krasovska Olena Krasovska (evlilik öncesi soyadı "Ovçarova", Ukraynaca: "Олена Красовська", d. 17 Ağustos 1976), 100 metre engellide yarışan Ukraynalı atlet. Atina 2004 Yaz Olimpiyatları'nda 100 metre engellide 12.45 saniyelik derecesiyle en iyi derecesini yapmıştır. Üç tane Ukrayna şampiyonluğu vardır. IAAF'te profili Zeyyat Mandalinci Zeyyat Mandalinci (25 Mayıs 1915, Bodrum, Muğla, Osmanlı İmparatorluğu - 19 Temmuz 1990, Bodrum, Muğla) Türk siyasetçi. İstanbul Erkek Lisesi ve Paris Siyasal Bilgiler Fakültesi mezunudur. Tüccarlık, İhracatçlık, Birleşmiş Milletler Dünya Gıda Programı Başmüşavirliği, çiftçilik, TBMM IX., X., XI. ve 5.(XVI) Dönem Muğla Milletvekilliği, Avrupa Konseyi Üyeliği ve Türk Delegasyonu Başkanlığı, 5.(XVI) Dönem Dışişleri Komisyonu Başkanlığı, 22. Hükûmet İktisat ve Ticaret Bakanlığı yapmıştır. Evli ve iki çocuk babasıdır. 1960 Darbesinden sonra Yassıadada yargılandı. Vita Styopina Viktoriya Styopina (d. 21 Şubat 1976) Ukraynalı yüksek atlamacı. 2,02 metrelik en iyi derecesini bronz madalya kazandığı Atina 2004 Yaz Olimpiyatları'nda kaydetti. Muzaffer Kurbanoğlu Muzaffer Kurbanoğlu (d. 1913, Manisa, ö. 2006, Türkiye), Türk siyasetçi. İzmir Öğretmen Okulu ve İstanbul Hukuk Fakültesi'ni bitirdi. Hakim, Serbest Avukatlık, IX., X., XI. Dönem Manisa Milletvekilliği, TBMM Başkanlık Divanı Katip Üyeliği ve Başkanvekilliği ile Devlet ve Münakalat Bakanlıkları yaptı. Evlidir. 2006’nın Mart ayında vefat etmiştir. Ahmet Haluk Åžaman Ahmet Haluk Şaman (1911, İstanbul, Türkiye - 26 Şubat 1986) Türk siyasetçi. Siyasal Bilgiler Okulu'nu bitirdi. Tarım Satış Kooperatifleri Genel Müdürlüğü, Yapı ve Kredi Bankası Bursa Şube Müdürlüğü, IX., X. ve XI. Dönem Bursa Milletvekilliği ile Devlet Bakanlığı ve Çalışma Bakanlığı görevlerini yürüttü. Evli, iki çocuk babasıydı. Fevzi UÃ§aner Fevzi Uçaner (1900, Erzincan - 19 Mayıs 1963) Türk asker ve siyasetçi. Erzincan Askeri Lisesi'ndeki öğrenimi sırasında I. Dünya Savaşı'nın devam etmesi nedeniyle 30 Temmuz 1917 tarihinde Asteğmen olarak Kafkas Cephesi'ne atandı. Filistin Cephesi ve Türk Kurtuluş Savaşı'nda görev aldı. 1922 yılında hava sınıfına geçti ve İzmir Hava Okulu'nda, ardından Fransa'da uçuş eğitimi gördü. 1932'de Harp Akademisi'nden mezun oldu. 1933-1939 yılları arasında Diyarbakır'da tayyare tabur ve alay komutanlığı ve Hava Harp akademisi komutanlığı yaptı. 1944 yılında Tuğgeneral rütbesine terfi etti. Tuğgeneral rütbesiyle 2. Hava Tümen Komutan vekilliği yaptı. 1945 yılında Tümgeneral rütbesine terfi etti. Tümgeneral rütbesiyle 2. Hava Tümen Komutanlığı, Genelkurmay Hava Kurmay Başkanlığı yaptı. 1948 yılında Korgeneral rütbesine terfi etti. Korgeneral rütbesiyle Hava Kuvvetleri Komutanlığı Kurmay Başkanlığı, Genelkurmay İkmal Başkanlığı, Hava Kuvvetleri Komutanlığı yaptı. Bu görevde iken 30 Ağustos 1955 tarihinde Orgeneral rütbesine terfi etti ve 23 Eylül 1957 tarihinde emekliye ayrıldı. Harp Madalyası, Gümüş Liyakat, Alman Demir Haç, Gümüş İmtiyaz, Kırmızı şeritli İstiklâl Madalyası'na sahiptir. XI. Dönem İzmir Milletvekilliği ile Münakalat Bakanlığı yaptı. Evliydi. Ağaç incir kuşu Ağaç incir kuşu ("Anthus trivialis"), kuyruksallayangiller (Motacillidae) familyasından küçük bir incir kuşu türüdür. Küçük, çayır incir kuşuna benzer bir kuştur. Üst tarafı kahverengi çizgili, alt tarafta karın ve göğüs beyaz üzerine siyah izler taşır. Çayır incir kuşuna göre daha kalın bir gagası ve alt tarafında göğüs sarılığı ve beyaz karın kısmı arasında daha büyük bir açıklığı vardır. Ağaç incir kuşları çoğunlukla ağaçlardaki tüneklerinde bulunurlar. Ötüşleri güçlü bir "spek" şeklinde, akrabalarının zayıf ötüşlerine benzemeyen niteliktedir. Bu ötüşüyle kuş, ağaçtan kısa süreliğine havalanır ve keskin kanatlarını paraşüt gibi aşağı inmek için kullanır ve şakımasını tamamlar. Yuvaları açık fundalıklara ve çalılıklar içlerine bulunur. Yuvasını yere yapar ve içine 4-8 yumurta bırakır. Bu tür akrabaları gibi böcekçildir, fakat tohumlarla da beslenebilir. Avrupa'nın ılıman batı kesimleri ve orta Asya'da yerleşim gösterir. Uzun mesafeli olarak kışları Afrika'ya ya da Güney Asya'ya göç eder. İncir kuşu İncir kuşu, ötücü kuşlar takımından, kuyruksallayangiller familyasına ait orta ve uzun kuyruklu kuş türlerini kapsayan bir cinsdir. Halk ağzında sarıkuş da denilmekte. Cins 40 kadar türü kapsar. Genellikle açık arazilerde böceklerle beslenen, zayıf ve koyu renkli kuşlardır. Yuvalarını yere yaparlar ve yuvaya 6 civarında yumurta bırakırlar. Yeşil sırtlı incir kuşu Yeşil sırtlı incir kuşu ("Anthus hodgsoni"), kuyruksallayangiller familyasından küçük bir incir kuşu türüdür. Diğer incir kuşu türlerinden farklı olarak sırt kısmı koyu, zeytin yeşili tonlardadır ve diğer türlerden daha az çizgilidir. Başındaki desenler de diğer türlerden daha belirgindir. Açık arazilerde görülürler. Kışları herdem yeşil fundalıklarda, yazları korularda bulnurlar. Boyları serçeler kadardır. Tek ya da çiftler halinde yaşarlar. Ötüşleri toygar gibi, tekli "steep" ya da "spek" şeklinde ve ağaç incir kuşuna benzerdir. Kanatlar ağaç incir kuşuna benzer fakat uçuşları daha hızlı ve yüksektedir. Besinleri genellikle böcekler, çimenler ve yaş tohumlardır. Yuvalarını Mayıs - Temmuz arası, çalılar arasında yere yaparlar. Yumurta 3-5 arası genellikle 4 adet, koyu kahverengi ve üzeri beneklidir. Asya'nın güneyi, kuzey, orta ve doğu Asya'ya kadar olan yerlerde ve Avrupa'nın kuzeydoğusu, Rusya civarlarında bulunur. Uzun mesafeli olarak kışları Asya'nın güneyine ve Endonezya'ya göç ederler. Ahmet Sebati Ataman Ahmet Sebati Ataman (1908, Yanya, Osmanlı İmparatorluğu - 19 Aralık 1992) Türk siyasetçi. İstanbul Hukuk Fakültesi'ni bitirdi. Kaymakamlık, Müfettişlik, Emniyet Genel Müdür Muavinliği, 1947 yılında İstanbul emniyet müdürlüğü, Muğla ve Tekirdağ Valiliği, Nüfus İşleri Genel Müdürlüğü, IX.(7 Temmuz 1950' de Milletvekilliği reddedilmiştir), X., XI., 4.(XV) (Ara Seçim) Zonguldak, 5.(XVI) Dönem Ankara Milletvekilliği ile Koordinasyon, Sanayi Bakanlıkları yaptı. Evli ve iki çocuk babasıdır. Şeftali kebabı Şeftali kebabı, veya yalnızca şeftali, Kıbrıs'a özgü bir yemektir. Koyun veya keçinin "gömlek" de denilen yağlı iç zarının kıyma, soğan ve maydanoz ile doldurulup, dolma biçiminde sarılmak suretiyle, şişte veya ızgarada pişirilmesi şeklinde yapılan bir kebap çeşididir. Pişirirken zardaki yağ erir, zarın kalanı kuruyup kızarır, yerken bu kısım soyulup kenara koyulur. Zar, dolma içini ızgara ateşinin yakıcı ateşinden korur, bu yüzden sindirim sistemini bu aşırı sıcağın sebep olduğu kansere yol açabilen şeylerden epeyce korumuş olur. Kuzu gömleği ya da kıbrıslıların bir diğer değimi ile "Banna " İyice kokusu gidene kadar yıkanır ce temiz olduğundan emin olunur. Daha sonra iç hazırlığı için az yağlı dana kıyması, karabiber, maydanız hafif tarçın kuru eköek içi soğan konup mangalda pişirilir. Kuzu gömleği ılık su dolu bir kabın içerisine yerleştirilip yumuşatılır, böylece sarma işlemi kolaylaşır ve gömlek açılıp büyür, gerçek ölçülerine ulaşır. Rendelenmiş soğan, dalları ayıklanıp yaprakları çok ince kıyılmış maydanoz, tuz, karabiber ve kimyon birlikte iyice yoğurulup buzdolabında bir süre dinlendirilir. Daha sonra eşit parçalara ayrılıp kuzu gömleği parçaları ile sarılır. Üzeri nar gibi kızarıncaya kadar ızgarada pişirilir. Izgaralanmış sebzelerle birlikte sunulur. TÃ¼lin Oral Tülin Oral (d. 8 Ağustos 1937, İstanbul) Türk oyuncu. Özellikle Yabancı Damat dizisindeki Niko'nun babaannesi Eftelya rolüyle geniş kitlelerce tanınmıştır. Uzun yıllar Dormen Tiyatrosu'nda görev yapmış , Devlet Tiyatrolarından emekli olmuştur. Kızıl gerdanlı incir kuşu Kızıl gerdanlı incir kuşu ("Anthus cervinus"), kuyruksallayangiller (Motacillidae) familyasından küçük bir incir kuşu türüdür. Bu küçük incir kuşu türü, yavrulama zamanlarında yüzündeki ve boynundaki kızıllıklar ile kolayca tanınır. Diğer tüyleri akrabalarından farksızdır; üst taraf beyazımsı çizgili koyu kahverengi, alt taraf beyaz zeminde siyah desenlidir. Uçuşları güçlü ve düzdür ve uçuş sırasında karakteristik "psii" şeklinde bir ötüşü vardır. Üreme mevsimlerinde dağlık ve bataklıkların bulunduğu açık araziler ve tundralardır. Yuvalarını yere yaparlar, yumurta genellikle 4-6 arasındır. Besinleri akrabaları gibi böceklerdir, fakat tohumlarla da beslenebilirler. Avrupa'nın ve Asya'nın kuzeyinden, Kuzey Alaska'ya kadar olan yerlerde bulunur. Uzun mesafeli olarak kışları Afrika'ya ya da güney ve doğu Asya'ya veya Amerika'nın batı kıylarına göç eder. Batı Avrupa'nın yerli kuşudur. Get Rich or Die Tryin' (albüm) Get Rich or Die Tryin', Amerikalı rapçi 50 Cent'in 2003 yılında piyasaya çıkardığı ilk solo albümüdür. Albümden çıkan singlelar: In da Club, 21 Questions, P.I.M.P., If I Can't The King of Queens The King of Queens (Queens'in Kralı) Amerikan NBC televizyon kanalı dizilerinden biridir. Aynı zamanda Türkiye'de CNBC-e tarafından bir süre yayınlanmıştır. Hala yayınlanmaya devam etmektedir. Ancak CNBC-e kanalında eski bölümleri yayınlanmaktadır. Dizi, beğeni ile izlenilmektedir ve Amerika'da 2007 ve 2008 yıllarında en komik dizi olarak seçilmiştir. Film, 9 sene boyunca yayında kalmıştır. İlk bölüm 21 Eylül 1998,son bölüm 14 Mayıs 2007'de gösterilmiştir. Fenerbahçe (futbol takımı) 1991-92 sezonu Fenerbahçe (futbol takımı) 1991-92 sezonu, Fenerbahçe'nin kuruluşundan itibaren 85. ve ulusal ligdeki 34. sezonudur. Bir önceki sezon çok ciddi başarısılıklara uğrayan kadroya flaş transferlerin gerektiği birçok kişi tarafından savunulmaktaydı. Türk futbol tarihinin en flaş transferlerinden biri Galatasaray ile anlaşamayan Tanju Çolak'ın alınmasıyla gerçekleşti. Bir diğer flaş transfer ise Beşiktaş'tan alınan millî kaleci Engin İpekoğlu idi. Bu şekilde jübilesini yapan Harald Schumacher'den doğan kaleci eksikliği de giderilmiş oluyordu. Bir seon önceki performansından memnun kalınmayan Polonyalı futbolcu Czeslaw Jacolcewicz ile yollar ayrılırken, yerine bir başka Polonyalı millî futbolcu Piotr Soczynski Poznan takımından transfer edilmişti. Altay'dan alınan Ümit Birol, Tarsus İdman Yurdu'ndan transfer edilen 1.94'lük santrfor Levent Kurt ve Bakırköyspor'dan alınan Nuri Kamburoğlu ile Türk oyuncu transferleri tamamlandı. Hazırlık maçında denenip beğenilmeyen Danimarkalı Jensen'in yerine son yabancı hakkı İtalya'nın Bari takımından kiralanan Brezilyalı futbolcu Gerson Candido de Paula'dan yana kullanıldı. Hazırlık maçlarında başarılı sonuçlar alan Fenerbahçe 1990 yılındaki Cumhurbaşkanlığı Kupası'ndan beri yenemediği Beşiktaş'ın karşısına iddialı çıksa da, 17 Ağustos 1991'deki maçta Fenerbahçe Stadı'nda 4-1'lik hezimete uğradı. Bir gün sonraki Galatasaray karşısına kupa iddiası olmadan çıkan takım bu sefer 2-1 yenilerek lig öncesi alarm verdi. Fenerbahçe sezona tesadüfen bir sezon önce yine ilk maçta sahasında 6-1'lik yenilgiyle, 2011 itibarıyla bir Anadolu takımına karşı en ağır yenilgisini aldığı Aydınspor ile başladı. Yağmurlu bir havada, bu defa 1-0 öne geçmesine rağmen, 2-1 yenilen takım daha sonra üst üste 8 galibiyet aldı. 6. hafta maçında Tanju Çolak'ın eski takımına karşı attığı iki golle 2-0 galip gelen sarı-lacivertliler, ezeli rakiplerini sollyarak ikinci sıraya yükseldiler. 10. hafta, yıllardır aynı hararetle konuşulan bir maça sahne oldu ve Fenerbahçe ligde dört maçtır yenemediği Beşiktaş karşısında Aykut Kocaman'ın iki golüyle 87. dakikaya 2-1 önde girmişken, Mehmet Özdilek'in çizgiyi geçti mi, geçmedi mi tartışması yaratan golüyle 2-2 berabere kaldı ve liderlikten oldu. 11. hafta rakibinin berabere kalmasıyla, liderlik şansını tekrar yakaladıysa da bu defa moral bozukluğuyla ve skor 2-1 iken Tanju'nun ayağından bir de penaltı kaçırarak Sarıyer'e 4-1 mağlup oldu. Müteakip 3 haftada da rakibinin Trabzonspor ve Galatasaray'ı kıl payı yenmesi ve bu defa son dakika golü öncesi faul var mıydı, yok muydu tartışmalarının yaşandığı Boluspor maçıyla 3 kez daha liderlik şansını kaçıran Fenerbahçe, ilk yarının son haftasında 86. dakikada bu defa Aykut Kocaman'ın ayağından kaçırdığı penaltıyla Gaziantepspor 0-0 berabere kaldı ve puan farkının dörde çıkmasına razı oldu. İkinci yarının ilk maçında Aydınspor'u 5 dakikada attığı gollerle 3-0 yenen Fenerbahçe, Beşiktaş'ın Gençlerbirliği ile berabere kalmasıyla puan farkını tekrar 2'ye indirdi. 21. haftada Fenerbahçe'nin Galatasaray ile kendi sahasında oynayacağı maç rakibinin UEFA Kupa Galipleri Kupası karşılaşması nedeniyle ertelenirken, Beşiktaş'ın bu kez Bursaspor ile berabere kalması sonucu sarı-lacivertli takım "kazanılmış maç" hesabı üzerinden gizli lider dahi oldu. 23.-27. haftalar ligin kaderinin belirlendiği dönem oldu. 23. haftanın kritik maçında Fenerbahçe, deplasmanda 1-0 öne geçtiği maçta Trabzonspor'a 3-2 yenilirken, maç sonrasında da tribünlerin saldırısına uğradı. Beşiktaş ise golcülerinin sustuğu maçta Gökhan Keskin'in golüyle MKE Ankaragücü'nü 1-0 yenerek maç fazlasıyla 4 puanlık farka ulaştı. 25. haftadaki Beşiktaş-Fenerbahçe maçına da bu puan farkıyla girildi. Fenerbahçe Zeki Önatlı'nın 90. dakika golüne engel olamyarak 1-0 yenilirken şamapiyonluk yarışında ağır yara aldı. 25. hafta erteleme maçında Tanju Çolak'ın penaltı kaçırmasına rağmen ezeli rakibi Galatasaray'ı 5-2 ile sürklase etti ve bu takıma karşı sahasındaki üst üste üçüncü beş gollü galibiyetini aldı. Ancak Beşiktaş'ın Trabzonspor'u yendiği haftasonunda Fenerbahçe bu defa Gençlerbirliği'ne 3-2 yenildi ve ligin bitimine 3 hafta kala puan farkı 7'ye çıktı. 28. hafta Beşiktaş'ın Boluspor ile berabere kalmasıyla 2-1'lik Altay galibiyetiyle puan farkını 5'e indiren Fenerbahçe matematiksel olarak şampiyonluk şansını korusa da, 29. haftada Galatasaray'ı mağlup eden Beşiktaş kesin olarak şampiyonluğunu ilan etti. Ligi ikinci bitiren Fenerbahçe son hafta Gaziantepspor'u 8-4 yenerken lig tarihinin en gollü maçına ve galibiyetine imza atarken, Aykut Kocaman gol krallığında 25 golle birinci, Tanju Çolak ise 23 golle ikinci olmuştu. Yoğun kar yağışının sahada futbol oynamayı olanaksız kılması nedeniyle 2 Şubat günü oynanması gereken karşılaşma hakem Bülent Yavuz tarafından bir gün sonraya ertelendi. Karlardan temizlenmesine rağmen batağa dönen zeminde Tanju Çolak'ın 76. dakikada kalecinin üzerinden aşırdığı top gol olacakken çizgi üzerinde batağa saplandı. Bitime 7 dakika kala Saffet Sancaklı'nın bulduğu galibiyet golü ise ofsayt tartışması yarattı . Statü gereği Lig ikincisi Fenerbahçe Türkiye Kupası finalisti Bursaspor ile Başbakanlık Kupası maçını oynamaya hak kazandı. Maçın başında Aykut Kocaman'ın golüyle öne geçen Fenerbahçe Tanju Çolak'ın ayağından çok önemli bir fırsatı kaçırıp, jübilesini yapan hakem Kazım Ünlüsoy'un Bursaspor'u beraberliğe yükselten penaltı kararıyla oyundan düştü. Televizyondan naklen yayınlanan maçta Turhan Sofuoğlu'nun göğsüne çarpan topu Ünlüsoy penaltı olarak değerlendirmişti . Hakan Şükür ve Vedat Vatansever'in golleriyle 3-1 geriye düşen Fenerbahçe baskısını artırırken 70. dakikada Adnan Örnek'in topu elle taşımasına da penaltı çalınmayınca motivasyonunu kaybetti ve jübilesini yapan hakemin "sıfır yıldız" aldığı maçla sezonu kupasız kapadı . Bir gün sonra Ünlüsoy açıklama yaparak "Fenerbahçe lehine verilmesi gereken penaltı olayını gerçekten görmedim. Önümden oyuncu mu geçti, perde mi oldu anlayamadım. Bu nedenle son derece üzgünüm, Fenerbahçe camiasından özür dilerim" ifadesinde bulundu . KaymalÄ± yatak Kaymalı yatak (İngilizce: "journal bearing" veya "bushing", Almanca: "gleitlager"), iki makine elemanı arasındaki dönel izafi hareketi kayma hareketi ile sağlayan yataklardır. Rulmanlı yataklar, bünyelerindeki yuvarlanma elemanları sayesinde dönel izafi hareketi yuvarlanma hareketi ile sağlarlar. Aydın Tümen Aydın Tümen (d. 1963, İzmir, Türkiye), Türk siyasetçi. Hacettepe Üniversitesi Fen Fakültesi İstatistik Bölümünü bitirdi. Özel Sektör'de Personel Yönetimi ve İnsan Kaynakları Yöneticiliği, XX. ve XXI. Dönem Ankara Milletvekilliği ile Devlet Bakanlığı yaptı. Demokratik Sol Parti Genelbaşkan Başdanışmanıdır. Evli ve iki Çocuk babasıdır. Ali Ilıksoy Ali Ilıksoy (1954, Pazarcık, Kahramanmaraş, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Hakimlik, Serbest Avukatlık, Şahinbey Belediye Meclis Üyeliği, XX. ve XXI. Dönem Gaziantep Milletvekilliği, TBMM Başkanvekilliği ile Bayındırlık ve İskan Bakanlığı yaptı. Evli ve üç çocuk babasıdır. Melisa SÃ¶zen Melisa Sözen (d. 6 Temmuz 1985; İstanbul), Türk sinema, dizi ve tiyatro oyuncusu. 6 Temmuz 1985 tarihinde İstanbul'da doğan Sözen, Pera Güzel Sanatlar Lisesi Tiyatro Bölümü'nü bitirdi. Çeşitli tiyatro oyunları, film ve dizilerde görev aldı. 2004/2005 yılları arasında yayınlanan, ünlü yönetmen Çağan Irmak'ın yazdığı ve yönettiği Çemberimde Gül Oya'da "Feriha" rolünü canlandırmıştır. 2008 yılının yazında NTV'de "Dünyayı Kurtaran Kadın" isimli, çevre hakkında bilinçlendirmeye dayalı bir televizyon programı sundu. 2009 yılında "Casus Kızlar: Her Şey Nasıl Başladı?" filminde "Clover" karakterini seslendirdi. Aynı sene içinde de çekimleri Mardin'de gerçekleştirilen Bir Bulut Olsam'da Narin Bulut karakterini canlandırmıştır. 2012/2013 yıllarında Şubat adlı dizide "Yağmur" ve "Sabah" karakterlerini canlandırmıştır. Ayrıca Nuri Bilge Ceylan'ın Altın Palmiye ödüllü Kış Uykusu adlı filminde "Nihal" karakterini canlandırmıştır. 2014/2015 sezonunda Çağ Çalışkur'un yönettiği, Craft Tiyatro'da sergilenen 'Kalp Düğümü' adlı oyunda rol aldı. 2015'te " Beş Kardeş " isimli dizide rol aldı. Ali Server Somuncuoğlu Ali Server Somuncuoğlu (1912, Üsküp, Osmanlı İmparatorluğu - 17 Şubat 1959) Türk siyasetçi. İstanbul Hukuk Fakültesi'ni bitirdi. Serbest Avukatlık, IX., X.ve XI. Dönem Sinop Milletvekilliği ile Basın Yayın ve Turizm Bakanlığı yaptı. Evli ve üç çocuk babasıydı. Anadolu tarihi Anadolu tarihi, Batı Asya yarım adası Anadolu etrafında yerleşen birçok devlet ve uygarlığı kapsar. Ayrıca Latince adı olan "Asia Minor" Ön Asya olarak da isimlendirilir. Coğrafi olarak modern Türkiye'nin, batıda Ege Denizi'nden doğuda Ermenistan sınırındaki dağlara kuzeyde Karadeniz'den ve güneyde Akdeniz'e kadarki kısmını oluşturur. Anadolu'daki ilk uygarlık izlerine orta ve doğu Anadolu'daki arkeolojik bulgularda rastlıyoruz. Bazı eski halkların kökenlerindeki sırlar henüz bilinmemesine karşın, Hatti, Akad, Asur, Luvi ve Hitit uygarlıklarının kalıntıları; halklarının günlük yaşamları ve ticaret hayatları ile ilgili pek çok örnek sunuyor. Hititler'in düşüşünden sonra Anadolu'nun batı yakasında Lidyalılar ve Frigyalılar sahneye çıktı. O dönemde onlar için tek tehdit olarak Pers Krallığı görünüyordu. Lidyalıları yıkan Persler döneminde Anadolu'da da liman şehirleri gelişti ve zenginleşti. Zaman zaman isyanlar olsa da bu isyanlar çok büyük tehdit oluşturmadı. Sonunda Büyük İskender sahneye çıktı ve III. Darius'a karşı kazandığı zaferlerle tüm bölgenin kontrolünü ele geçirdi. Ölümünden sonra, kazandığı topraklar; güvendiği generallerinden birçokları ve ayakta kalmayı başaran Galya, Pergamon, Pontus ve Mısır'daki diğer güçlü hükümdarlar arasında bölüşüldü. İskender'in payından en fazla dilimi alan Selevkos İmparatorluğu, Romalıların iştahını kabarttı ve Romalılar bölgeyi parça parça ele geçirdiler. Romalılar yerel yönetimlere büyük yetkiler tanıdılar ve askeri güç sağlayarak bölgeyi güçlendirdiler. Bunun sonucunda Konstantin, Konstantinapol'de yeni bir doğu imparatorluğu olan Bizans İmparatorluğu'nu kurdu. Bizans başlangıçta akıllı yöneticilerle zenginleşti ancak sonra yönetimdeki ihmaller ve Moğol saldırılarından büyük zararlar gördü. Türkler'in Anadolu'ya girmesinden sonra, Selçuklu ve İlhanlı orduları kısa bir süre içinde Bizans topraklarının büyük kısmını ve ticaret merkezlerini ele geçirdi. En sonunda da Osmanlılar ve II. Mehmet ile 1453'te Konstantinapol'u fethetti ve 1058 yıllık Bizans İmparatorluğu'na son verdi. Osmanlılar 1453'ten sonra uzun yıllar boyunca diğer dinlere de hoşgürülü davrandı ve çok başarılı oldular ülkenin sınırlarını Kuzey Afrika'dan, Orta Avrupa'ya kadar genişlettiler. Neden sonra Rusya ile savaşları, kötü yönetimler ve ülkedeki diğer halkların ayaklanmaları imparatorluğu zayıflatttı. Yeniçeri ayaklanmalarından sonra yeniçeri ocağı kapatıldı. Ekonomiyi düzeltmek için yapılan reformlar, ağır vergi ve harçlar olarak kendisini gösterdi ve karlı olan ticareti tersine çevirdi. Sonunda umutsuzluk, imparatorluğu Almanya ve Avusturya yanında I. Dünya Savaşı'na katılmaya zorladı. Savaştan yenilgiyle ayrıldıktan sonra devletin elinde sadece Anadolu toprakları kalmıştı ve bu topraklara da Yunanların göz dikmesi yeni bir savaşın başlangıcı oldu. Yunanları yendikten sonra Mustafa Kemal Atatürk 1922'de Osmanlı Devleti'ni kaldırdı ve Anadoluda yeni bir devlet Türkiye'yi kurdu. O zamandan beridir Türkiye Devleti, Anadolu topraklarında varlığını modern bir ülke olarak sürdürmektedir. Bu çağ buzul devrin olduğu,insanların henüz üretime geçmedikleri, mağara ve ağaç kovuklarında barındıkları bir dönemdir. Bu dönemin Anadolu'daki izlerini, günümüzde Göbeklitepe, Karain, Beldibi ve Belbaşı Mağaralarında bulmak mümkündür. Asya ve Avrupa'nın stratejik kesişme bölgesinde olmasından dolayı, Anadolu tarih öncesi Prehistorya çağlardan beri pek çok uygarlıklar için beşik olmuştur. Çatalhöyük, Çayönü, Hacilar, Göbekli Tepe ve Yumuktepe bu uygarliklardan bazılarının ilk yerleşim yerleri olmuştur. Anadolu'da tuncun metal olarak kullanılması milattan önce 4. binyılda Karaz Kültürü etkisiyle oldu. Bölgeye Akkadlar gelene kadar Anadolu tarih öncesi çağlarını yaşıyordu. Üretim için çeşitli malzemeleri buradan sağlama amacındaki Akad İmparatorluğu M.Ö 2400 yılında Büyük Sargon liderliğinde bölgeyi etkisi altına aldı. Anadolu'nun çok zengin bakır rezervleri olduğu halde tunç için gerekli kalay yeterli miktarda bulunamıyordu. Akadlar mezopotamyadaki iklim değişiklikleri ve ticareti olumsuz etkileyen insan gücünün azalması sonucu zayıfladı. Yaklaşık M.Ö 2150'de Gutlar, Akkad iparatorluğu'na son verdi. Gutları yenen Asurlular gümüş başta olmak üzere bölgedeki maden kaynaklarına sahip çıktı. Asurluların Kaniş'te bulunan çivi yazısı tabletlerinden , gelişmiş ticaret hayatına sahip oldukları anlaşılıyordu. Orta Tunç Çağının sonlarına doğru I. Hattuşili önderliğindeki Eski Hitit Krallığı, Hattuşaş'ı ele geçirdi ve başkent yaptı. (M.Ö 17nci YY) Knossos'da yapılan arkeolojik kazılar Anadoludaki Tunç çağının Girit'teki Minos Uygarlığı'nı da etkilediğini gösterdi. M.Ö. 14. yüzyılda Hitit İmparatorlğu gücünün zirvesine ulaştı; orta Anadolu, Suriye'nin kuzeybatısı ve yukarı Mezopotamya'ya kadar yayıldı. Kizzuvatna ticaret yolları açısından önemli bir bölge olan Hatti'yi Suriye'den ayırarak ele geçirdi. İki devlet arasında barış anlaşmaları imzalandı sınırlar korundu ta ki Hitit Kralı I. Şuppiluliuma, Kizzuvatna'yı