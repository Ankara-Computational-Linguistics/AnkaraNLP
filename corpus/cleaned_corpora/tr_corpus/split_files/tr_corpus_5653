başkanlığından 2000 yılında dönemin rektörünün kadro kısıtlamasına gitmesine tepki göstererek istifa etmiş ve İstanbul Bilgi Üniversitesi'ne geçmiştir halen orada görevlidir. 2001 yılının Mart ayında dönemin cumhurbaşkanı Ahmet Necdet Sezer tarafından YÖK üyeliğine getirilmiş ve 2005 yılında görev süresi dolmuştur. 1970'li yıllarda asistan örgütü TÜMAS'ın bir dönem İstanbul Şubesi başkanlığını yürütmüştür. Üniversite Öğretim Üyeleri Derneği'nin genel sekreterliğini (1990-93) ve başkanlığını yapmıştır. 2000-2004 arasında da sosyal demokrat nitelikli TÜSES Vakfı'nın başkanlığını yürütmüştür.10 Aralık 2005'te temeli atılan 10 Aralık Hareketi'nin DİSK başkanı Süleyman Çelebi ile birlikte yöneticiliğini yürütmüştür. 18 Temmuz 2012 tarihi itibarıyla CHP Bilim Yönetim ve Kültür Platformu kontenjanından Parti Meclisi üyeliğine seçilmiş, 8 Mayıs 2014 tarihinde Sosyal Politikalardan Sorumlu CHP Genel Başkan Yardımcılığına getirilmiştir. Ergin Nami Nomer Ergin Nami Nomer (d. 7 Ocak 1935), 2004-2008 yılları arasında YÖK üyeliği yapmış olan akademisyen. İstanbul Üniversitesi Milletlerarası Hukuk ve Milletlerarası Özel Hukuk Bülteni, 2002 yılında kendisi için özel sayı yayımlamıştır. Yetiştiği ailenin kökleri Kıbrıs'a dayanmaktadır. Nomer'in baba tarafından dedesi eski hâkimlerden Musa Nami Nomer'dir. Babası Mustafa Reşit Nomer, annesi eski Erzurum milletvekillerinden Gözübüyükzade Ziyaeddin'in kızı Şefika Nomer'dir. İstanbul Üniversitesi Hukuk Fakültesi'nden mezun olmuş ve aynı fakültede devletler özel hukuku alanında profesörlüğe kadar yükselmiştir. 1980 yılında İstanbul Üniversitesi Hukuk Fakültesi dekanı seçilmiştir. Bunun yanında bir dönem aynı üniversitede rektör yardımcılığı da yapmıştır. 2002 yılında İstanbul Üniversitesi'nden yaş haddinden emekliye ayrılmıştır. 2004 yılının Ocak ayında dönemin Cumhurbaşkanı Ahmet Necdet Sezer tarafından YÖK üyeliğine seçilmiş ve 2008 yılında görev süresi dolmuştur. Ayrıca TOBB Tahkim Divanı hakemliği yapan Nomer, DAV-Avukatlar Derneği ve Yeşilay Derneği danışma kurulu üyesidir. 2002'de Nomer onuruna, İÜMHMÖB Dergisinin "Prof. Dr. Ergin Nomer'e Armağan" özel sayısı basılmıştır. 1989'da "Milliyet Ödülleri"nin Türkiye'nin sorunları başlığında seçici kurul üyeliği yapmıştır. Nomer, YÖK'teki görevinin ardından Kadir Has Üniversitesinde öğretim görevliliği görevini üstlenmiştir. Nomer'in hukuk alanında birçok kitabı ve makalesi vardır. 2016 yılı itibarıyla, "Türk Vatandaşlık Hukuku" adlı kitabı 22. baskısını, "Devletler Hususi Hukuku" adlı kitabı 21. baskısını yapmayı başarmıştır. Nomer'in "Türk Vatandaşlık Hukuku" ve "Devletler Hususi Hukuku" başta olmak üzere kitapları çeşitli üniversitelerde ders kitabı olarak okutulmaktadır. Aston Villa FC sezonları listesi Aston Villa FC sezonları listesi, İngiltere futbol kulübü Aston Villa FC'nin FA Cup'ta ilk kez yer aldığı 1879 yılından, günümüze kadarki lig, Avrupa kupaları ve ulusal kupalardaki sezonlarının listesini içermektedir. Kulüp, 1874'te, Aston, Birmingham'da yer alan Villa Cross Wesleyan Şapeli'ne bağlı kriket takımı üyeleri tarafından kuruldu. İlk maçını, şehrin yerel ragbi takımlarından Aston Brook St Mary's ile Aston'daki Wilson Road'da oynadı. Rakibin ragbi takımı olması sebebiyle 90 dakikalık maçın ilk yarısında ragbi, ikinci yarısında ise futbol kuralları geçerliydi. 1870'lere kadar küçük çaplardaki maçlarda mücadele eden Villa, 1880'lerde şekillenmeye başladı. 1879-80 sezonundan beri FA Cup'a katılmaya başlayan kulüp, 1888'de, William McGregor tarafından kurulan English Football League'de mücadele eden 12 kulüp arasında yer aldı. Tarihi boyunca kulüp; yedi lig ve FA Cup, beş Lig Kupası, bir Charity Shield, Şampiyon Kulüpler Kupası, Süper Kupa ve UEFA Intertoto Kupası şampiyonlukları yaşadı. Aşağıdaki listede kulübün her sezonu için katıldığı turnuvada elde ettiği dereceler ve takımın en golcü oyuncuları belirtilmiştir. Koyu yazılan oyuncular, aynı zamanda ligde de gol kralı olmuştur. Birmingham Senior Cup gibi önem bakımından düşük kupalar ise listeye dahil edilmemiştir. Muhammed Ali Atam Muhammed Ali Atam (d. 21 Mayıs 1988, Fatih) Türk millî futbolcudur. Azerbaycan Premyer Ligası ekiplerinden Sumgayıt PFK'de kiralık olarak forma giymektedir. Futbola İstanbul Fatih'in futbol takımlarından IFA Spor altyapısında başlayan Muhammed Ali Atam burada iki sene oynadıktan sonra Galatasaray altyapısına transfer oldu. Burada genç millî takımlar için erken keşfedildi ve Türkiye 17 yaş altı millî futbol takımında 13 müsabakada görev aldı. 2005 senesinde Türkiye 17 yaş altı millî futbol takımı gösterdiği performans ile kendinden söz ettirmeyi başardı. Türkiye 17 yaş altı millî futbol takımı ile "Avrupa 17 Yaş Altı Futbol Şampiyonası Şampiyonu" derecesine erişti ve bu turnuvada gösterdiği performansıyla başarılarda önemli katkısı oldu. 2008 senesinde Galatasaray'da profesyonel oldu fakat a takım'da oynama fırsatı bulamadı ve 2008-09 başlamadan Erzincanspor'a bir seneliğine kiralık olarak verildi. Galatasaray'a geri döndüğünde beklenen gelişmeyi gösteremediği için Sarıyer'e transfer oldu. Burada bir sezon oynadıktan sonra Sivasspor'un pilot takımı olan 3. Lig ekiplerinden Anadolu Üsküdar'a geçti. Yarım sezon burada oynadıktan sonra sezon sonuna kadar Sivasspor'a kiralandı. Burada gösterdiği performansla 2011-12 sezonu için Sivasspor'a transfer oldu. 20 kez Türkiye U-17 millî takımına çağrılan Muhammed Ali Atam, 13 kez Türkiye U-17 millî takımı formasını giymiştir. 2005 senesinde Türkiye 17 yaş altı millî futbol takımıyla "Avrupa 17 Yaş Altı Futbol Şampiyonası Şampiyonu" unvanını kazadı. Durmuş Günay Prof. Dr. Durmuş Günay 1953'te, Sütçüler'da doğmuştur. İstanbul Teknik Üniversitesi'nden mezun olmuştur. 1976 yılında Makina Mühendisi oldu. 1987-2000 yıllarında, Sakarya’da, İTÜ Sakarya Mühendislik Fakültesi ve Sakarya Üniversitesi'nde çalıştı. 1999 yılında Zonguldak Karaelmas Üniversitesi'nde profesör oldu. Öğretim üyeliğinin yanı sıra, 2003-2006 yıllarında Tarım ve Köyişleri Bakanlığı'nda ve 2006-2008 yıllarında da Ulaştırma Bakanlığı'nda Bakan Danışmanı olarak çalışmıştır. 5 Şubat 2008 yılında Abdullah Gül tarafından YÖK üyeliğine atanmış ve 13 Mart 2008 tarihinde YÖK Yürütme Kurulu üyeliğine seçilmiş ve halen aynı görevleri sürdürmektedir. Ayrıca 6 Şubat 2012 tarihinde tekrar YÖK üyeliğine atanmıştır. Evli ve dört çocuk babasıdır. Ayrıca tekrar Yürütme Kurulu üyeliğine de seçilmiştir. Şu an Maltepe Üniversitesi'nde öğretim üyesi olarak çalışmaktadır. Yedi yönetim aracı Yedi yönetim aracı, organizasyonlarda takım çalışmasıyla uygulamaya konulan iyi kararlar ve bu kararları geliştirici uygulamalarda kullanılan araçlardır. Organizasyonlarda sorunların çözümünde, bir takım çalışmasına ihtiyaç duyulmaktadır. Bunun amacı, takım içinde beyin fırtınasıyla ortaya çıkacak yeni ve yaratıcı fikirlerin problemin çözümü sürecinde uygulamaya konulmasıdır. Organizasyonun yapısında meydana gelen sorunların çözümü bazı aşamalarla gerçekleştirilmektedir. Öncelikle problemlere dair veriler toplanır, bu veriler kayıt altına alınır. Daha sonra bir takım tarafından incelenerek yorumlar yapılır ve detaylı bir planla çözüme gidilir. Bu aşamaların hepsinde yönetim araçlarının kullanılması, sorunun çözümüne büyük katkılar sağlar. Problem çözümünde, karar verme sürecinde takım tarafından beyin fırtınası aktivitesi yapılmalıdır. Beyin fırtınası, yaratıcı ve yeni fikirlerin ortaya çıkmasında oldukça etkili bir yöntemdir. Beyin fırtınası, birden fazla katılımcının birbirleriyle fikir alış-verişinde bulunarak gerçekleştirdiği, çok sayıda alternatif çözüm yolunun ortaya çıktığı bir yöntemdir. Birçok alanda beyin fırtınası tekniğinden yararlanılmaktdır. Beyin fırtınası yönteminin etkili birşekilde uygulanabilmesi için bazı kurallara uyulması gerekmektedir. Bu kurallar: İlgi diyagramı (veya Yakınlık diyagramı) çok sayıda düzensiz fikir ve düşüncenin, aralarında ilişkiler kurularak organize edilmesi için kullanılan bir araçtır. Müşteri ihtiyaçlarının yapısını ortaya çıkartmak için kullanılır. K-J diyagramı olarak da bilinir. Bu adını Jiro Kawakita'dan almıştır. İlgi diyagramları belirgin olmayan durumların bir araya getirilip gruplandırılmasıyla/organize edilmesiyle oluşturulur. Bir beyin fırtınası neticesinde ortaya çıkan düşünceler ve fikirler, ilgili oldukları, kendi karakteristik özelliklerinin yansıtıldığı durum başlığının altında gruplandırılırlar. Düzensizce ve ilişkilendirilmemiş fikir ve düşüncelerin, ilgi diyagramıyla ilişkilendirilip düzenlenmesi, hangi fikrin doğru olduğun veya hangilerinin çözüm için daha elverişli olduğunun kademeli olarak görülebilmesi açısından kolaylık sağlar. Bir grup içinde beyin fırtınası etkinliğinin ardından ilgi diyagramının oluşturulmasının; Planlamanın en önemli yolu eldeki verileri bir ağaç diyagramı kullanarak hiyerarşilere ayırmaktır. Bu diyagram, geliştirilen planda neyin yanlış gidebileceğini tanımlamakta kullanılır. PDPC, riskleri ve alınacak karşı önlemleri belirleyebilmek amacıyla ağaç diyagramını birkaç alt düzeye ayırır. Bu riskleri ve önlemleri belirtmek için farklı boyutlarda kutucuklar kullanılır. Ok diyagramları proje planları ve faaliyet planlamaları için kullanılır. Bir diğer adı faaliyet diyagramıdır. Kritik yol metodu (CPM) ve program gözden geçirme ve değerlendirme tekniği (PERT) ile benzer özellikler göstermektedir. fakat bunlardan farklı olarak ok diyagramı basitleştirilerek hızlı ve etkin yollarla takım çalışmasını kolaylaştıracak şekilde hazırlanır. Projenin başlangıcı, gerekli aşamalar ve aşamaların birbirleriyle ilişkileri ve bağlantıları oklarla gösterilerek, projenin bitişine gidilir. Proje yönetiminde sorunların çözümünde ve zamanın verimli kullanılmasında etkili bir rol oynamaktadır. Önceliklendirme matrisi, önem sırasının düzenlenmesidir. Bir önceliklendirme matrisi ağaç diyagramı ve matris diyagramının birleşiminden oluşur. Önceliklendirme matrisi, takımın amaçlarının daraltılarak bunlardan organizasyonda hangisinin daha önemli olduğunun belirlenmesini sağlayacak şekilde tasarlanmıştır. Çeşitli veri grupları arasındaki ilişkiler hakkında bilgi sağlayan yönetim ve planlama aracıdır. Matris diyagramları belirli sayıda satır ve sütunlardan oluşur. Satır ve sütunların kesişim noktaları da projedeki problemleri ve yoğunluğunu belirler. Kesişim noktaları gelecek hamleleri belirlemede rol oynar. Problemi ve esas özelliklerini görebilmek onu çözme stratejileri geliştirmekte büyük fayda sağlar. Çoğunlukla "Hangi?" sorusunun cevabını bulmak için sorulur, örneğin "Müşteri gereksinimlerini karşılamak için hangi uygulamaları yapabilirim?". Ağaç diyagramı bir problemin çözülmesi ya da herhangi bir hedefe ulaşılması için yapılması gereken işlemleri hiyerarşik bir biçimde gösteren yönetim aracıdır. Bir konu ve bileşenleri arasındaki ilişkileri gösterir. Çoğunlukla “Nasıl?” sorusunu cevaplamak için kullanılır. Sistematik diyagram, ağaç analizi, analitik ağaç ve hiyerarşik diyagram da ağaç diyagramının diğer isimleridir. İlişki diyagramı, kompleks sebep-sonuç ilişkilerini anlaşılır kılar, sebepleri düzgün bir biçimde ortaya koyar, problemlerin çözümünü belirlemeye yardımcı olur ve ana faktörleri belirler. Doğrusal olan araçların aksine her yönlü düşünmeye açık olduğu için yaratıcı bir süreçtir. İlişki diyagramı bir durum, sistem ya da problemdeki elemanların görsel sunumudur. Genellikle bir başka yönetim aracı olan afinite diyagramları ile birlikte kullanılırlar. Afinite diyagramlarından çıkan ana başlıklar, ilişki diyagramının başlangıç noktası olarak kullanılırlar. Ã–mer Demir (akademisyen) Ömer Demir, (d. 1963, Of), Türk akademisyen ve bürokrat. 1988 yılında ODTÜ İktisadi ve İdari Bilimler Fakültesi Kamu Yönetimi Bölümü'nden mezun olmuştur, 1996 yılında doçent, 2009 yılında da profesör olmuştur. Anadolu, Kırıkkale, Çankırı Karatekin, Yıldırım Beyazıt ve Ankara Sosyal Bilimler Üniversitelerinde görev yapmıştır. 2003-2008 yılları arasında Türkiye İstatistik Kurumu Başkanlığı (TÜİK) görevini yürütmüştür. 2008 yılında Cumhurbaşkanı Abdullah Gül tarafından YÖK Üyeliğine seçilmiştir ve YÖK Başkanvekili olmuştur. Cumhurbaşkanı Recep Tayyip Erdoğan tarafından 11 Kasım 2014 tarihinde ikinci kez YÖK üyeliğine atanmıştır. 6 Mart 2013-26 Mart 2015 tarihleri arasında Ankara Sosyal Bilimler Üniversitesi kurucu rektörlüğü görevini yürütmüştür. 2011 yılından itibaren TÜBİTAK Bilim Kurulu üyesidir. Ayrıca evli ve üç çocuk babasıdır. 26 Mart 2015 tarihinden itibaren ÖSYM Başkanlığı görevini yürütmekte iken. 21 Ağustos 2017 tarihinde görevinden istifa etmiştir. Başkanlık döneminde çok sayıda iptal edilen hatalı ve müfredat dışı konulardan gelen sorular, 15 dakika kuralı, hem KPSS hem de üniversite yerleştirmelerinde yapılan ciddi hatalar Türkiye'nin eğitim gündeminde tartışıldı. Son olarak 2017 yılı üniversite yerleştirmelerinde yapılan yanlış hesaplamaların ardından istifa ederek üniversite yaşamına geri döndü. Naci AÄŸbal Naci Ağbal (d. 1 Ocak 1968; Bayburt); Türk bürokrat, siyasetçi, Maliye Bakanı ve Cumhurbaşkanlığı Strateji ve Bütçe Başkanı'dır. Maliye Bakanlığı görevini 2015-2018 yılları arasında sürdüren Ağbal Haziran 2015 ve Kasım 2015 Türkiye genel seçimleri'nde Adalet ve Kalkınma Partisi (AK Parti) Bayburt milletvekili olarak meclise girmiştir. Bu görevinden önce 2009-2015 yılları arasında Maliye Bakanlığı Müsteşarlığı görevini üstlenmiştir. Naci Ağbal, 1 Ocak 1968 tarihinde Minteha ve Yakup Ağbal çiftinin çocuğu olarak Bayburt'un Yoncalı köyünde doğdu. 1989 yılında İstanbul Üniversitesi Siyasal Bilgiler Fakültesi Kamu Yönetimi Bölümü'nden mezun oldu. Aynı yıl Teftiş Kuruluna girdi, 1993'te Maliye Müfettişi oldu. Yüksek Lisans eğitimini 1998 yılında Exeter Üniversitesi İş İdaresi Genel İşletme Yönetimi (MBA) Programında tamamladı. 2003 yılında Gelirler Genel Müdürlüğü Daire Başkanlığı görevine, 2007 yılında Bütçe ve Mali Kontrol Genel Müdürlüğü'ne atandı. Ekim 2008 tarihinde Bakanlar Kurulu kontenjanından Yükseköğretim Kurulu (YÖK) üyeliğine seçildi. 8 Mart 2008 tarihi itibarıyla de Ahmet Yesevi Üniversitesi Mütevelli Heyet üyesi oldu. 12 Haziran 2009 tarihinde Maliye Bakanlığı Müsteşarlığı görevine atandı. Bu görevini 9 Şubat 2015 tarihine kadar sürdürdü. Ağbal 9 Şubat 2015 tarihinde Maliye Bakanlığı Müsteşarlığı görevinden istifa ederek Haziran 2015 Türkiye genel seçimleri'nde aday olabilmek için istifa eden 200 bürokrat arasında yer aldı. Haziran 2015 Türkiye genel seçimleri'nde Adalet ve Kalkınma Partisi (AK Parti) Bayburt milletvekili olarak meclise girdi. 13 Eylül 2015 tarihinde AK Parti Ekonomiden Sorumlu Genel Başkan Yardımcılığı görevine başladı. Kasım 2015 Türkiye genel seçimleri'nde tekrar AK Parti Bayburt milletvekili olarak meclise girdi. Kasım 2015 Türkiye genel seçimleri sonrası Başbakan Ahmet Davutoğlu tarafından 24 Kasım 2015 tarihinde kurulan 64. Türkiye Hükûmeti'nde Maliye Bakanı olarak görevlendirildi. Maliye Bakanlığı görevini Mehmet Şimşek'ten devralan Ağbal, yeni dönemin Türkiye ekonomisi için "reform dönemi" olacağını ve mali disiplinden asla vazgeçmeyeceğini bildirdi. Davutoğlu'nun istifa etmesinin ardından Binali Yıldırım tarafından kurulan 65. Türkiye Hükûmeti'nde tekrar Maliye Bakanı olarak görevlendirildi. 24 Temmuz 2018 tarihinde Cumhurbaşkanlığı Strateji ve Bütçe Başkanı olarak atanmıştır. Evli ve iki çocuk babası olup, İngilizce bilmektedir. Cixi İmparatoriçe Cixi (Çince: 慈禧太后; Pinyin: Cíxǐ Tàihòu; Wade-Giles: Tz'u-Hsi T'ai-hou) (d. 29 Kasım 1835 - ö. 15 Kasım 1908) 1861'den ölüm yılı 1908'e kadar olan 47 yıl boyunca Çin'deki Qing Hanedanlığı'nı pratikte ("De facto") yönetmiş olan, Mançular'ın Yehe Nara klanının güçlü ve karizmatik üyesidir. Cixi gençlik döneminde İmparator Xianfeng tarafından cariye olarak alınmış, haremde yavaş yavaş statü kazanmış; ayrıca bu dönemde Xianfeng'in ölümünden sonra yönetimi devralan oğlu Tongzhi'yi doğurmuştur. İmparatorun ölümünden sonra İmparatoriçe Ci'an ve görevlendirilmiş diğer vekilleri saf dışı bırakmış, hanedanın neredeyse tamamı üzerinde bir otorite kurmuştur. Bu güçle 1875 yılında yeğeni Guangxu'yu başa getirmiştir. Batı modeli yönetimlere dönüşmeyi reddeden tutucu bir yönetici olan Cixi, yönetimde reformcu yaklaşımlara karşı cephe almış ve bu fikirlere destek verdiği gerekçesiyle kendi imparator yaptığı Guangxu'yu ev hapsine aldırmıştır. Bunun yanında, Çin ordularının teknolojik olarak modernizasyonu desteklemiştir. Çin ordusunun Boxer Ayaklanması sırasında Sekiz Devlet İttifakı ile savaşırken Ronglu'nun sabotajına uğramasından sonra, iç ve dış baskılara maruz kalan Cixi yenilik yanlısı yöneticilerle çalışmayı ve yapısal reformlar gerçekleştirmeyi denemiştir. Sonuç olarak, Qing Hanedanlığı onun ölümünden birkaç yıl sonra çökmüştür. Hem Kuomintang hem de Komünist gelenekten gelen tarihçilerin ortak görüşüne göre Cixi despot ve insafsız yönetimiyle Qing Hanedanlığı'nın düşüşünden sorumludur. Son dönemdeki bazı tarihçilerin görüşüne göre ise O, diğer yöneticilerden daha kötü olmayan hatta son döneminde gönülsüz olarak yaptığı reformlarla yararlı olmuş; ancak gücünü aşan problemler karşısında günah keçisi ilan edilmiştir. Emin ZararsÄ±z Muhammet Emin Zararsız (d. 11 Eylül 1961, Yozgat) Türk bürokrat. İlköğrenimini Yozgat Cumhuriyet İlkokulunda (1972), orta öğrenimini Ankara 50. Yıl Ortaokulu (1975) ve Ankara 50. Yıl Lisesinde (1978) tamamlamış, 1979 yılında kaydolduğu Ankara Üniversitesi Hukuk Fakültesi'nden 1984 yılında mezun olmuştur. 1985-1986 yıllarında Ankara ve Diyarbakır barolarında avukatlık stajını yapmıştır. 1988 yılında Ankara Üniversitesi Sosyal Bilimler Enstitüsünde yüksek lisansını, 1995 yılında ise Selçuk Üniversitesi Sosyal Bilimler Enstitüsünde doktorasını İş ve Sosyal Güvenlik Hukuku alanında tamamlamıştır. 1992 yılında İngiltere’de BM UNIDO-Webton Court Training Centre işbirliği ile düzenlenen insan kaynakları alanındaki eğitim programına katılmıştır. 1996-1997 yıllarında İngiltere Leicester Üniversitesi'nde Avrupa İnsan Hakları ve Avrupa Topluluğu Hukuku alanında ikinci yüksek lisansını yapmıştır. Çalışma hayatına 1980 yılında Tarım ve Köyişleri Bakanlığında memur olarak başladı. 1985-1989 yıllarında Dicle Üniversitesi Hukuk Fakültesinde İş ve Sosyal Güvenlik Hukuku Anabilim Dalı Araştırma Görevlisi olarak görev yaptı. Başbakanlık Devlet Planlama Teşkilatı Müsteşarlığında 1989-1993 yıllarında Planlama Uzman Yardımcısı, 1993-2003 yıllarında Planlama Uzmanı, 7 Mayıs 2003 - 25 Ağustos 2003 tarihleri arasında Müsteşarlık Müşaviri olarak görev yaptı. 25 Ağustos 2003 - 8 Mayıs 2007 tarihleri arasında Başbakanlık Müsteşar Yardımcısı olarak görev yaptı. Ömer Dinçer'in milletvekili adayı olmak için görevinden istifa etmesiyle birlikte, 8 Mayıs 2007 - 6 Eylül 2007 tarihleri arasında Başbakanlık Müsteşar vekilliği görevini üstlendi. 27 Eylül 2007 - 20 Temmuz 2009 tarihleri arasında Gümrük Müsteşarı, 21 Temmuz 2009 - 8 Ağustos 2011 tarihleri arasında Sosyal Güvenlik Kurumu Başkanı ve Yönetim Kurulu Başkanı ve 8 Ağustos 2011 - 27 Mayıs 2013 tarihleri arasında Milli Eğitim Bakanlığı Müsteşarı olarak görev yapmıştır. 27 Mayıs 2013 tarihinde Başbakan Başmüşaviri olarak atanmış, 19 Ekim 2009 tarihinde ilk kez Bakanlar Kurulu kontenjanından seçilerek atandığı YÖK Genel Kurulu Üyeliğine 4 Ekim 2013 tarihinde ikinci kez seçilerek atanmıştır. Her iki görevinden de 10 Şubat 2015 tarihinde 25. Dönem Milletvekili Genel Seçiminde milletvekili aday adayı olmak için istifa etmiş ve Adalet ve Kalkınma Partisi Ankara 1. Bölge Milletvekili Adayı olmuş, ancak milletvekili seçilememiştir. 19 Haziran 2015 tarihinde hem Başbakan Başmüşaviri hem de YÖK Üyeliği görevlerine dönmüştür. 4 Ekim 2017 tarihinde YÖK Üyeliği görevi sona ermiştir. Cumhurbaşkanlığı Hükumet Sistemine geçilmesi nedeniyle Başbakanlık kapatılınca 10.09.2018 tarihinde TBMM Müşavirliği görevine atanmıştır. 2003 yılından itibaren muhtelif tarihlerde Milli Prodüktivite Merkezi Yönetim Kurulu Üyeliği, AYCELL Haberleşme ve Pazarlama Hizmetleri A.Ş. Denetleme Kurulu Başkanlığı, AVEA A.Ş. Denetleme Kurulu Üyeliği, Türk Telekom A.Ş. Denetleme Kurulu Üyeliği görevlerinde bulunmuştur. 2008-2014 yıllarında Eti Maden İşletmeleri Genel Müdürlüğü Yönetim Kurulu Üyesi olarak görev yapmıştır. 10.11.2015 tarihinde atandığı Türkiye Denizcilik İşletmeleri A. Ş. Yönetim Kurulu Üyeliği görevi Aralık 2019 tarihinde sona ermiştir. Kıbrıs Sosyal Bilimler Üniversitesi (KISBÜ) kurucusu ve Mütevelli Heyet üyesidir. Ayrıca 2013-2014 öğretim yılında TOBB Ekonomi ve Teknoloji Üniversitesinde bir dönem Hukuka Giriş dersini vermiş; KISBÜ Hukuk Fakültesinde 2018-2019 öğretim yılından itibaren Hukuk Başlangıcı, İş Hukuku ve Sosyal Güvenlik Hukuku derslerini; KISBÜ Adalet Meslek Yüksekokulunda 2019-2020 öğretim yılından itibaren İş ve Sosyal Güvenlik Hukuku dersini vermektedir. Başbakanlık Müsteşar Yardımcılığı ve Başbakanlık Müsteşar Vekilliği döneminde, başta Kamu Yönetimi Reformu, Sosyal Güvenlik Reformu ve Kamu Personel Reformu olmak üzere 2003-2007 yıllarında birçok alanda yapılan reform çalışmalarında aktif olarak görev yapmış ve Kamuda Bürokrasi ve Kırtasiyecilikle Mücadele çalışmalarının koordinatörlüğünü yürütmüştür. 3 Ekim 2005 tarihinde Avrupa Birliği ile müzakerelerin başlaması üzerine müzakere sürecini yönetmek için Devlet Bakanı ve Başmüzakereci Ali Babacan başkanlığında oluşturulan Avrupa Birliği İzleme ve Yönlendirme Komitesine (AB-İYK) Başbakanlığı temsilen katılmıştır. Gümrük Müsteşarı olarak atandığı tarihe kadar müzakere sürecinin yönetiminde görev yapmış, müzakere süreci başladığında ise Kamu Alımları Faslı ile İş Kurma Hakkı ve Hizmet Sunumu Serbestisi Faslı için oluşturulan Türkiye Heyetlerinin Başkanlığını yürütmüştür. 22 Temmuz 2007 Milletvekili Genel Seçimi sürecinde ve sonrasında gündeme gelen ve "Özbudun Anayasası" olarak bilinen AK Parti Yeni Anayasa çalışmalarının hem koordinasyonunu yürütmüş hem de aktif olarak hazırlanmasına katılmıştır. Aralık 2010’da Cape Town’da yapılan International Social Security Association (Uluslararası Sosyal Güvenlik Birliği - ISSA) Genel Kurulunda ISSA’nın yönetim organı olan Büro Üyeliğine ve ayrıca ISSA Avrupa Ağı Yönlendirme Komitesi üyeliğine seçilmiştir. Hukukçular Birliği Vakfı, Hukuki Araştırmalar Derneği (HUDER), İnsan Hakları ve Mazlumlar İçin Dayanışma Derneği (MAZLUMDER), Temel Hak ve Hürriyetler Derneği, Memur Sendikaları Konfederasyonu (MEMUR-SEN) ve bu Konfederasyona bağlı Büro Memurları Sendikası (BÜRO MEMUR-SEN) gibi Sivil Toplum Kuruluşlarının kuruluş hazırlıklarında, kuruculuğunda veya yöneticiliğinde bulunmuştur. KKTC Lefkoşa'da bulunan Hala Sultan İlahiyat Koleji ile Kıbrıs Sosyal Bilimler Üniversitesinin de kurucusu olan Kıbrıs İlim Ahlak ve Sosyal Yardımlaşma Vakfının (KİSAV) kurucusu ve Mütevelli Heyet Üyesidir. Evli ve üç çocuk babası olup, biri İngilizce olmak üzere iki yüksek lisans tezi, bir doktora tezi, bir Planlama Uzmanlığı Tezi yazmış, ayrıca İş ve Sosyal Güvenlik Hukuku başta olmak üzere, insan hakları, Avrupa Birliği, eğitim ve diğer alanlarda yayımlanmış akademik kitap ve makaleleri ile muhtelif dergilerde yayınlanmış mülakatları bulunmaktadır. El-Kerecî El-Kereci veya Ebu Bekir bin Muhammed bin el Hüseyin el-Kereci (Arapça; الكرخي , d. 953 - ö.1029) Cebir'i Geometrik işlemlerin sırılarından kurtararak, günümüz matematiğinde kullanılan Cebir'in çekirdek yapısını oluşturan 10. yüzyıl İran'lı Müslüman Matematikçi ve mühendisidir. Üç büyük çalışması Al-Badi' fi'l-hisab (Hesaptaki Hariküladelik), Al-Fakhri fi'l-jabr wa'l-muqabala (Cebir'deki Olağanüstülük) ve Al-Kafi fi'l-hisab (Hesaptaki Yeterlilik)'tır. Bağdat'ın bir banliyösü olan Karkh doğumlu olduğu rivayet edilir. Kesin olan ise hayatınının büyük bölümünü Bağdat'ta geçirmiştir. Arapça orijinal metinlerinin kaybolmuş olması nedeniyle, El-Karaji'nin adının El-Karkhī olabileceği düşünülmektedir. Üstün yetenekli bir mühendis ve matematikçi olan El-Karaji'nin en büyük katkısı, bir n tam sayısı için, ÅŸeklinde verilen bir polinomun, şeklinde formülüze edilebilen Binom Katsayıları'nın tablosu olmuştur. El-Karaji, Binom Açılımı ve Pascal Üçgeni'ni Matematiksel Tümevarım metodu kullanarak ispatlamıştır. Bu ispat, Milattan sonra 1000'li yıllarda El-Fakhri tarafından ortaya konacak olan ardışık bir dizilim için yapılan en eski ispatlardan biridir. Cebir'e yaptığı büyük katkıları dışında El-Karaji'nin, geometrinin de çeşitli alanlarında çalışmaları olmuştur. "Bina ve Yapıların Ölçümü ve Dengesi" kitabında nokta, doğru, düzlem, uzay ve açıyı tanımlamıştır. Bağdat Yönetimi altında yaptığı resmi çalışması "Hesaptaki Yeterlilik" Bağdat'ta memurlar için bir ders kitabı niteliğindeydi. Kitapta; tam sayılar ve kesirli sayıların kareköklerinin alınması ve alan ve hacim hesaplamları yer alıyordu. 2011 Eurovision Şarkı Yarışması'nda Macaristan Macaristan, "2011 Eurovision Şarkı Yarışması"'na katılacak kişiyi belirleyen "Ulusal Final 2011" kamusal yayın kurumu olan MTV tarafından yapılmıştır. Macaristan, yarışmaya ilk yarı finalden başlamıştır. 2000 NBA Seçmeleri 2000 NBA Seçmeleri, 28 Haziran 2000 tarihinde Minesota'de bulunan Target Center'da düzenlenmiştir. New Jersey Nets ilk seçme hakkını Kenyon Martin'i seçerek kullanmıştır. Sait BilgiÃ§ (akademisyen) Sait Bilgiç (d. 1959, Besni), Türk akademisyen. İlk, orta ve lise tahsilini doğum yeri olan Besni ilçesinde tamamlamıştır. 1981 yılında Fırat Üniversitesi Veteriner Fakültesi’nden mezun olmuştur. Doktorasını da aynı üniversitede tamamladıktan sonra 1987 yılında Ondokuz Mayıs Üniversitesine geçmiştir. Aynı üniversitede 1987 yılında yardımcı doçent, 1989 yılında doçent ve 1997 yılında profesör olarak çalışmaya başlamış olup halen aynı üniversitenin tıp fakültesi anatomi anabilim dalında çalışmaktadır. Anatomi Anabilim Dalı Başkanlığı, Sağlık Bilimleri Enstitüsü Müdürlüğü, Senato üyeliği, Üniversite Yönetim Kurulu üyeliği yapmıştır. Ondokuz Mayıs Üniversitesi rektör yardımcılığı görevinde de bulunan Bilgiç, 2009 yılının Mart ayında Üniversitelerarası Kurul kontenjanından YÖK üyeliğine seçilmiş ve 2013' te görev süresi doluncaya dek bu görevde kalmıştır. Halen Yükseköğretim Kurulu Döner sermaye Komisyonu koordinatörü, Diş hekimliği Komisyonu başkanlığını ve ÖSYM yönetim Kurulu üyeliklerini yürütmektedir. 23' ü uluslararası olmak üzere 60' ın üzerinde makalesi, bir kitabı bulunmaktadır. İki kitapda da çeviri kurulu üyesi olarak görev yapmıştır. 12 Ağustos 2016 tarihinde Ondokuz Mayıs Üniversitesi rektörlüğüne, 17 Mayıs 2018'de ise vekaleten Samsun Üniversitesi rektörlüğüne atanmıştır. Hino Motors Hino Motors, Ltd. (日野自動車株式会社, "Hino Jidōsha", ), Yasemin Allen Yasemin Kay Allen (d. 10 Temmuz 1989), İngiliz-Türk oyuncu. Yasemin Kay Allen, 10 Temmuz 1989'da, İngiliz Dudley Allen ile İngiliz-Türk vatandaşı oyuncu ve şarkıcı Suna Yıldızoğlu'nun kızı olarak Londra'da doğdu. Kaan adında bir erkek kardeşi vardır. Üç aylıkken ailesiyle birlikte Türkiye'ye geldi. İlköğrenimini burada tamamladıktan sonra 11 yaşında annesiyle birlikte Avustralya'ya yerleşti. Lise yıllarında sinema televizyon, drama, resim ve Japonca dersleri aldı ve kısa filmler çekti. Queensland Üniversitesi'nin sinema televizyon bölümünden burs kazandı. On sekiz yaşında Türkiye'ye dönüp Müjdat Gezen Konservatuvarı Tiyatro Bölümü'nü bitirdi. Allen, 2008'de L'Oréal'in yeni yüz yarışmasında finalist oldu. Aynı yıl annesinin de yer aldığı "Elif" dizisinde başrol oynadı. 2010'da "Kavak Yelleri" dizisinde Elena, "Yerden Yüksek" dizisinde ise Juliette karakterlerini canlandırdı. 2011'de "Hayat Devam Ediyor" dizisinde Pelin Akça rolünü üstlendi. 2013'te "Merhamet" dizisinde Irmak Tunalı karakterini canlandırdı. Aynı yıl N11.com adlı alışveriş sitesinin reklam yüzü oldu. Allen,Özcan Deniz'in yazıp yönettiği ve başrolünde yer aldığı "Su ve Ateş" filminde canlandırdığı Yağmur karakteriyle sinemaya adım attı. 2014'te Defne Sultan rolüyle "Muhteşem Yüzyıl" dizisinin kadrosuna katıldı. 2014 yılının Kasım ayında başlayan "Şeref Meselesi" dizisinin başrollerinden biri olan Sibel karakterini canlandırmıştır. Aras Bulut Ä°ynemli Aras Bulut İynemli (25 Ağustos 1990, İstanbul), Türk dizi ve sinema oyuncusu. Ağabeyi tiyatrocu, ablası da ses sanatçısı olan Aras Bulut İynemli, Beşiktaş Anadolu Lisesi mezunudur ve İstanbul Teknik Üniversitesi'nde Uçak Mühendisliği okumuştur. Patos reklamında da oynayan İynemli, başka bir reklam filminde İtalyan futbolcuyu canlandırırken yönetmen Zeynep Günay'ın dikkatini çekmiş, "Öyle Bir Geçer Zaman ki" dizisinin deneme çekimlerine çağrılmış ve deneme çekimlerinde başarılı olmuştur. Aras Bulut İynemli, "Öyle Bir Geçer Zaman ki" dizisinde "Mete Akarsu" karakterini canlandırdı. Bu dizide senaryo gereği ilerleyen bölümlerde müzisyen olmuş ve "İyi Düşün Taşın" şarkısını coverlamış ve yeni şarkılar bestelemiştir. 2012 yılında çekimleri tamamlanan, 2013 Mart ayında Türkiye gösterime giren "Mahmut ile Meryem" filminin başrolüdür. Ancak filmde Aras Bulut İynemli'nin oyunculuğu birçok eleştirmen tarafından beğenilmemiştir. 2013 yılında Çağan Irmak tarafından keşfedilmiş ve Deniz Celiloğlu ile ""Tamam mıyız ?"" adlı filmde başrol oynamıştır. Eleştirmenler tarafından canlandırdığı engelli "İhsan" karakteri ve oyunculuğu beğenilmiştir. 2013-2014 yılları arasında ""Muhteşem Yüzyıl"" dizisinde Şehzade Bayezid olarak rol almıştır. Maral: En Güzel Hikâyem, yapımcılığını Acun Medya'nın üstlendiği, başrollerini Hazal Kaya ve Aras Bulut İynemli'nin paylaştığı TV8'in ilk iç yapımlar dizisidir. Dizinin ilk bölümü 5 Mart tarihinde seyircilere sunulmuştur. 21 Mayıs'ta sezon finali yapmıştır. 2016-2017 yılları arasında İçerde adlı dizide Çağatay Ulusoy ile birlikte başrolü paylaşmıştır. Bu dizide Mert Karadağ/Umut Yılmaz karakterlerini canlandırmıştır. 2017 yılından beri Çukur adlı dizide Yamaç Koçovalı adlı başrol karakteri canlandırmaktır. 2019 yılında 7. Koğuştaki Mucize filminde Memo karakteriyle sinemada başrol oynamıştır. Turgay Erdener Turgay Erdener (d. 15 Haziran 1957 Gümüşhane) Türk besteci. Son kuşak bestecilerin en önde gelen temsilcisidir. 1968 yılında Ankara Devlet Konservatuvarı Piyano bölümüne girerek, Kamuran Gündemir’in piyano İlhan Baran’ın solfej sınıflarında eğitimime başladı. Daha sonra Ankara Devlet Konservatuvarı Kompozisyon bölümünde Erçivan Saydam ve Nevit Kodallı ile çalışıp eğitimini tamamladıktan sonra aynı bölümde öğretim elemanı olarak göreve başladı. Hacettepe Üniversitesi Ankara Devlet Konservatuvarı Kompozisyon ve Orkestra Şefliği Anasanat Dalında, Yard. Doç titriyle Kompozisyon Sanat Dalı Başkanlığı yaptı. Daha sonra yöneticilikten ayrıldı. Bölümde öğretmenlik görevini sürdürmekte. Erdener, Ankara Devlet Opera ve Balesi Müdürlüğü solistlerinden soprano Selva Erdener ile evlidir. Hemen bütün besteleme tekniklerine açık gözükmekle birlikte, kendi kavrayışıyla yarattığı özgünteknikler paletinden yararlanmaktadır. Dolayısıyla belirli bir stilin, akımın bestecisi olmak yerine, özgün bir dil yaratmaya yönelmiştir. Çalgı müziğinde ya da sahne müziğinde ürettiği yapıtlara bakılırsa, seslendirme ve sahneleme olurunu gözetirken yeni müzik tekniklerinden uzak durmamakta, bu yaklaşımıyla Türkiye’de bestecilerin genelde yaşadığı ikilemi aşmaya çalışmaktadır. Amalthea Amalthea ÅŸu anlamlara gelebilir: Asya mitolojileri listesi Asya'ya özgü mitolojiler şunlardır: Umut Salgınoğlu Umut Salgınoğlu (d. 1 Ocak 1988, Konya), Türk millî futbolcudur. Nazillispor'da oynamaktadir Futbola Adanaspor altyapısında başlayan Umut Salgınoğlu, burada 2001-02 sezonunda profesyonel olup. O dönem Adanaspor'un teknik direktörlüğünü yapan Yılmaz Vural ve onun yardımcılığını yapan Mehmet Demirtaş ile çalışma fırsatı bulan Umut, burada henüz 15 yaşında olmasına rağmen Süper Lig'de oynama fırsatı buldu. İlk Süper Lig karşılaşmasını 4 Ekim 2003 tarihinde Gençlerbirliği ile oynanan müsabakada ilk onbir'de sahaya çıkarak oynadı. Bu çalışma ortamı sayesinde genç millî takımlar için erken keşfedildi ve genç millî takımların değişik kademelerinde 26 müsabakada görev aldı. 2004 senesinde Türkiye 17 yaş altı millî futbol takımı gösterdiği performans ile kendinden söz ettirmeyi başardı. Türkiye 17 yaş altı millî futbol takımı ile Avrupa 17 Yaş Altı Futbol Şampiyonası Şampiyonu derecesine erişti ve bu turnuvada gösterdiği performansla başarılarda önemli katkısı oldu. 2004-05 sezonunun devre arasında eski teknik direktörü Yılmaz Vural tarafından çalıştırılan MKE Ankaragücü'ne transfer oldu fakat burada Yılmaz Vural'ın görevine son verilmesinden dolayı sadece A2 takımında oynama fırsatı buldu ve bir sezon sonra yine eski antrenörlerinden Mehmet Demirtaş tarafından çalıştırılan Balıkesirspor'a transfer oldu. Burada üç sezon düzenli olarak oynadı ve ardından Akhisar Belediyespor'a geçti. Burada bir buçuk sezon ve ardından yarım sezonda Sarıyer oynadıktan sonra 2010-11 sezonu için Nazillispor'a transfer oldu. 20 kez Türkiye U-17 millî takımına çağrılan Umut Salgınoğlu, 13 kez Türkiye U-17 millî takımı formasını giymiştir. 2005 senesinde Türkiye 17 yaş altı millî futbol takımıyla Avrupa 17 Yaş Altı Futbol Şampiyonası Şampiyonu unvanını kazandı. Andronikos Komninos (II. İoannis'in oğlu) Andronikos Komninos (ya da Andronicus Comnenus) () (yaklaşık 1108–1142) , Bizans İmparatoru II. İoannis ile Macaristanlı İrini'nin ikinci oğludur. Andronikos, bilinmeyen bir tarihte "sebastokratōr" ilan edilmiştir. Ağabeyi ortak imparator Aleksios Komnenos, babasının bir sefer sırasında Lake Pousgousē (muhtemelen modern Beyşehir Gölü) etrafınındaki topraklarda düzen sağlamak için üst seçtiği Attalia'da ölmüştür. Andronikos, naaşa Konstantinopolis'e götürülürken eşlik etmesi için görevlendirilmiştir. Ancak bu görevi yerine getirirken oda hastalanmış ve 1142 yılında ölmüştür. Andronikos Komninos, İrini (?Aineiadissa) isminde bir kadınla evlenmiştir, bu evlilikten: Ronikanes Ronikanes M.S. 6. ile M.S. 7. yüzyıllar arasında Sasaniler Dönemi'nde hükümdarlık yaptığı rivayet edilen bir kraldır. Edebi bir kişiliği bulunan kral, aynı zamanda vecizeleriyle de çok önemli bir kişiliğe sahip olduğu rivayet edilir. Edebiyat alanında birçok çalışmaya imza atmış olsa da, bunların hiçbiri günümüze ulaşamamıştır. Rivayetlere göre savaş yıllarında eserleri, Mezopotamya'ya kaçırılmıştır. Hakkında pek fazla bilgiye ulaşılamamıştır. Ulaşılan tek eseri içinde 99 tane vecize mahiyetinde olan ceylan derisiyle kaplanmış bir kitaptır. Rivayetlere göre annesi Avrupalı bir tüccarın kervanından ayrılıp, zamanın Sasani Devleti'ndeki bir beyin himayesi altına girmiş ve daha sonra cariyesi olmuş. Daha sonra bu beyle evlenmiştir. Ronikanes isminin çıkış mahiyeti Avrupa kökenlidir. Araştırmacılar bu noktada birleşmektedirler. 226–241: I. Ardeşir'in hükümdarlığı: 241–271: I. Şapur hükümdarlığı: 271–301: Hanedanlık mücadelesiyle geçen bir dönem. 309–379: "Büyük" II. Şapur hükümdarlığı: 399–420: "Günahkar" I. Yezdigirt hükümdarlığı: 420–438: V. Behram'ın hükümdarlığı: 438–457: II. Yezdigirt hükümdarlığı: 483: Hıristiyanlara Hoşgörü Fermanı verildi. 491: Ermeni Kilisesi Kalkedon (Kadıköy) Konsulünü tanımadı: 531–579: I. Hüsrev hükümdarlığı, "ölümsüz ruhla" (Anuşirvan) 533: Roma İmparatorluğu ile "Sonsuz Barış Antlaşması". 540–562: Roma İmparatorluğu ile savaş. 590–628: II. Hüsrev hükümdarlığı 603–628: Roma İmparatorluğu ile savaş. 610: Araplar Sasani ordusunu Thi Qar (Dhu-Qar) Savaşı'nda yendi. 626: Avarlar ve İranlılar tarafından başarısız Konstantinopolis kuşatması. 627: Roma İmparatoru Herakleios Assyria ve Mezopotamya'yı işgal etti. 628–632: Birden fazla hükümdarın kaotik dönemi. 632–642: III. Yezdigirt hükümdarlığı. Mehmet DemirtaÅŸ Mehmet Demirtaş (d. 15 Eylül 1958, İstanbul), Türk eski futbolcu ve teknik direktör. Sarıyer ve Adana Demirspor'un eski futbolcularındandır. Yılmaz Vural'ın yardımcı antrenörü olarak tanınır. 1960'li ve 1970'li yıllarda Sarıyer ve Adana Demirspor'da forma giymiştir ve profesyonel futbolu 1991 senesinde Adana Demirspor'da bırakmıştır. 1990'ların başından beri Türkiye profesyonel futbol liglerinde yardımcı antrenörlük ve teknik direktörlük yapmaktadır. Futbola vedasından sonra antrenörlük yapmaya başladı ve ilk olarak Sarıyer'da altyapı antrenörlüğü yapmaya başladı. Bu görevinde 1995 senesine kadar kaldi. Bu süreç içerisinde Sarıyer ne zaman teknik direktörsüz kalsa geçici olarak A takımı çalıştırdı. 1995 senesinden itibaren Sarıyer'de yardımcı antrenörlük görevine getirildi. Burada 1997 senesinde Yılmaz Vural'ın yardımcılığını yaptı ve Vural'ın takımdan ayrılmasından dolayı Sarıyer'in bir sezon teknik direktörlüğünü üstlendi. Bu görevinde bir sezon kaldıktan sonra takımdan ayrıldı ve bir sezon Vanspor'da yardımcı antrenörlük yaptı. Bunun ardından daha önce Sarıyer'de beraber çalıştığı Yılmaz Vural ile beraber çalışmaya başladı. Bu uyumlu ikili 1999'den 2005'e kadar sırasıyla Çanakkale Dardanelspor, Bursaspor, Denizlispor, Diyarbakırspor, Adanaspor, Çaykur Rizespor ve MKE Ankaragücü çalıştırdı. Ardından Demirtaş tek başına teknik direktörlük yapmaya karar verdi ve Balıkesirspor ile anlaştı. burada bir sezon kaldıktan sonra iki sezonda bu görev'de Ünyespor'u çalıştırdı. Ardından bir sezon niye Balıkesirspor çalıştırdıktan sonra gene Yılmaz Vural'ın yardımcı antrenörlüğünü yapmaya başladı ve beraber Kocaelispor ve Kasımpaşa görev aldılar. Mehmet Demirtaş son olarak 2009-2010 sezonunda Sarıyer'de teknik direktörlük yaptı. Mazhar Afacan Mazhar Afacan (1940; Çaykara, Trabzon - 22 Ağustos 2006), Türk iş ve spor adamı. Afacan, 1940'ta Trabzon iline bağlı Çaykara ilçesinde doğdu. Üniversitede iktisat okuyan Afacan, 1988-89 futbol döneminde Trabzonspor Kulübü'nün başkanlığını yürüttü. Trabzonspor başkanlığının yanında, iş adamı kimliği ile öne çıktı. Erzurum ve Trabzon'da çeşitli iş örgütlerinde başkanlık yaptı. 22 Ağustos 2006'da Farabi Tıp Fakültesi'nde hayatını kaybetti. Eski Trabzonspor başkanları, zamanın belediye başkanı Volkan Canalioğlu ve dönemin Bayındırlık ve İskan Bakanı Faruk Özak'ın da katılımıyla düzenlenen bir cenaze töreniyle toprağa verildi. Afacan, Trabzonspor yönetiminde bulunduğu süre içinde 1 şampiyonluk gördü. İş kariyeri boyunca, üniversitelerde iktisat panellerine katıldı. Trabzon Sanayi ve Ticaret Odası tarafından yapılan toplantı salonuna adı verildi. Gelecekbilim Kongresi Gelecekbilim Kongresi (Lehçe:Kongrez Futurologiczny) 1971 yılında Stanislaw Lem tarafından kaleme alınmış bir kitap olup, Ijon Tichy isimli kahramanın Costaricana'ya (hayali Latin Amerikan ülkesi) 8. Dünya Gelecekbilim Kongresi'ni ziyaretini konu alır. Kitap aynı adı taşıyan kongrede, dünya devletinin Malthusvari parodisi ile başlar. İsyan başlamıştır ve kahramanımız, Ijon Tichy,isyancılar ve devletin kullandığı psiko-aktif ilaçlar ile vurulmuştur. Ijon ve diğerleri kongrenin yapıldığı Hilton otelinin altında bulunan kanalizasyona kaçar ve kanalizasyonda geçirdiği halüsinasyonlar onu etrafındakilerin gerçek olup olmadığı düşüncesine zorlar. Ijon uyuya kaldığını ve 150 yıl sonra uyandığını düşünür.Kitap Ijon'un ilaç kullanımının yaygın olduğu ve gerçekliğin yerini halüsinasyonların aldığı, gelecekte var olan dünyada yaşadığı maceraları konu alır. Ijon Tichy Profesör Tarantoga tarafından Kosta Rika'da gerçekleşen Sekizinci Dünya Gelecekbilim Kongresine gönderilir. Konferans konusu dünyanın aşırı nüfus sorunu üzerinedir. Hilton otelinde bulunan bombaya dayanıklı odalarla Tichy'nin içerisinde palmiye ağaçlarının olduğu, kızlı orkestranın Bach eşliğinde striptiz yaptığı odasındaki aşırılıklar Lem'in sıradışı eleştiri ve absürdlüklerini daha kitabın başında verir. Konferansın kendisi ise daha sıradandır. Belge ve konuşmacılar daha iyi sunum için fazlacadır. Bunun yerine, belgeler kâğıt baskıdır ve konuşmacılar belirli paragraf numaraları söyleyerek üzerinde durdukları konu hakkında katılımcıların iştirakını sağlarlar. Konferanstaki ilk gecesinde, Tichy otel odasındaki musluktan su içer ve halisünasyon yolcuğu başlar. Buna rağmen dikkat edilmesi gereken nokta Lem'in gerçeklik konusundaki küçük işareti kitabın başındaki absürdlük için ne az ne de fazladır. Ertesi gün devletin Tichy'nin de içtiği şehir suyu şebekesine "benignimizers"(mülayimleştiren) ilacı karıştırdığını fark eder. Hilton'da her şey kontrolden çıkmıştır bu kaotik ortamda konuklar ölü bedenler arasında görüşmelere devam ederler. Devlet oteli bombalamayı bırakır, ve Tichy farelerin cirit attığı kanalizasyona doğru kaçar. Tichy askeriye tarafından olay yerinden tahliye edilir, fakat tahliye sırasında helikopter kaza yapar. Tichy hastanede uyanır ve kendini çekici genç siyahi bir kadının vücuduna bürünmüş bir halde bulur. Protestocuların hastaneye saldırısı sırasında Tichy tekrar ölür. Bu sefer kendini aşırı kilolu kızıl saçlı bir adamın bedeni içerisinde bulur. Tichy'nin ruhsal durumu iyiden iyiye bozulur ve gerçekle halüsinasyon arasında ayrım yapamamaya başlar, bu yüzden doktorlar bilimin hastalığına çare olabileceği bir tarihe kadar Tichy'yi dondurma kararı alırlar. Tichy 2039 yılında uyanır ve kitap bu raddeden sonra Tichy'nin bu yeni dünyadaki maceralarını anlatan seyir defterine dönüşür. Gelecekte yaşadığı şok çok büyüktür ve doktorlar belirli aşamalarla bu yeni dünyaya Tichy'yi alıştırmaya çalışırlar. Birçok açıdan, bu yeni toplum Ütopyadır. Artık paranın bir önemi yoktur. Herhangi bir vatandaş bankaya gidip istediği kadar faizsiz borç alabilir durumdadır.Borcu ödemek için efor sarf etmeye gerek yoktur, bunun yerine birçok insan insanı borcunu geri ödeme yükümlülüğünden alıkoyan, iş ahlakı ve gurur hissi veren ilaçlar alır. Tichy dondurulmuş insanlara karşı önyargı olduğunu, ve anlamadığı karmaşık diller olduğunu öğrenir. Yeni dillerin ortaya çıkması Tichy'yi şaşırtmıştır. Ayrıca bu yeni gelecekteki ortam Philip K. Dick'e ait Android'ler Elektrikli Koyun Düşler mi? kitabında geçen havaya uymaktadır. Dick'in dünyasında insanlar duygularını kontrol etmek için makinaları kullanırken, Lem'in dünyasındaki insanlar ilaç kullanırlar. Tichy bir kadına bulaşır, ve kavga sırasında kadın Tichy'ye insanı saldırgan hale getiren recriminol adında bir ilaç verir. Kavganın bitmesinin ardından, Tichy, insanlara güne başlarken verilen "psikokimyasal"larla derin üzüntü duymaktadır. Artık daha fazla ilaç almama kararı alır ve bu kararını bu yeni dünyaya katlanamayan arkadaşı Profesör Trottelreiner'e açar. Profesör Tichy'nin aldığı ilaçların gerçeğin sadece çok az kısmı olduğunu söyler. Uyuşturucu haplar tüm gerçeği gizleyen "mascon"lara nazaran önemsizdir. Girne Doğu bölgesi Girne Doğu bölgesi, Kuzey Kıbrıs'ın Girne ilçesinde bulunan, Girne ve doğusundan Geçitkale bölgesine kadar olan alanları kapsayan tarımsal bölgesidir. Tarımsal arazi araştırmalarına katılan toplam alanı 123.226 kilometrekaredir (123,226 dönüm). Bölgede 34.725 kilometrekare tarımsal arazi, 63.549 kilometrekare ormanlık alan, 1.885 kilometrekare hali-mera arazisi ve 23.067 kilometrekare kullanılmayan arazi vardır. Şu yerleşimleri içerir: Dünya Liman Günleri Dünya Liman Günü (Hollandaca: Wereldhavendagen), Rotterdam limanının ve Rotterdam şehrinin en büyük etkinliklerinden biridir. Amacı limanı tanıtmak ve perde arkasından ziyaretçilerine su üzerinde yapılan gösteri, sunum ve geziler ile Rotterdam Limanını halk ile bütünleştirmektir. Hollanda’nın en çok ziyaret edilen etkinliği arasında ilk sıralarda yer alan Dünya Liman günü, Rotterdam şehrinde liman kıyısı olan Wilhelminapier, Wilhelminaplein, Willemskade, kidsplein, de Veerkade, Westerkade ve Parkkade caddelerinde düzenlenmektedir. 33. kez 3, 4 ve 5 Eylül de düzenlenen Dünya Liman Günü etkinliğini toplam 400 bin kişi ziyaret etti. 2, 3 ve 4 Eylül tarihlerinde düzenlenecektir. Mimas Mimas ÅŸu anlamlara gelebilir: Emerson Eray BirniÃ§an Eray Birniçan (d. 20 Temmuz 1988, Bakırköy), Türk futbolcudur. Kaleci pozisyonunda görev almakta olup, Süper Lig ekiplerinden Alanyaspor'da oynamaktadır. Futbola Yıldırım Bosnaspor altyapısında başlayan Eray Birniçan burada dört oynadıktan sonra profesyonelliğe geçiş sözleşmesi imzalayarak a takıma yükseldi. Burada oynayabilmesinden dolayı genç millî takımlar için erken keşfedildi ve genç millî takımların değişik kademelerinde 13 müsabakada görev aldı. 2005 senesinde Türkiye 17 yaş altı millî futbol takımı gösterdiği performans ile kendinden söz ettirmeyi başardı. Türkiye 17 yaş altı millî futbol takımı ile 2005 FIFA U-17 Dünya Kupası'nda dördüncü oldu. Bu başarısı sayesinde 2005 senesinde Konyaspor'a transfer oldu. Burada ilk Süper Lig müsabakasını 13 Mayıs 2006 tarihinde Manisaspor'a karşı oynadı. Konyaspor'daki kalan iki buçuk sezon sadece a2 takımda görev aldı ve 2008-2009 sezonunda 1. Lig ekiplerinden Samsunspor'a kiralandı. Samsunspor'da da sadece dört maçta görev aldı ve sezon sonu Konyaspor'a geri döndü. Burada bir sezon a takım'da yedek kaleci olarak görev aldı ve 2010-11 sezonunda Süper Lig ekiplerinden Gaziantepspor'a transfer oldu. Burada İstanbul alan kodu olan 34 numaralı formayı giymektedir. Oyuncu bu takımla ilk maçına 2010-11 sezonunda çıktı. O sezon 2 maça çıkan Eray, 2011-12 sezonunda ise Spor Toto Kupası şampiyonu Gaziantepspor ile 6 maçın tamamında görev yaptı. 2012-13 sezonunda ise 1 lig maçına çıkan Eray, 2013-14 sezon öncesi Çaykur Rizespor'a transfer oldu. Bu takımda Serkan Kırıntılı'nın arkasında bekleyen Eray, forma şansı bulamadı ve Aykut Erçetin'in transfer olmasıyla takımdan ayrıldı. 2014-15 sezonu öncesinde eski kulübü Gaziantepspor ile anlaştı. 29 kez millî takımlara çağrılan Eray Birniçan, 15 kez Türkiye U-17, 2 kez Türkiye U-18, 2 kez Türkiye U-19, 1 kez de Türkiye U-20 forması olmak üzere toplam 20 kez millî formayı giymiştir ve bu müsabakalarda 2 gol kaydetmiştir. 2005 senesinde Türkiye 17 yaş altı millî futbol takımıyla 2005 FIFA U-17 Dünya Kupası Dördüncüsü unvanını kazandı. SV T端rkg端c端 Ataspor M端nchen Münih Türkgücü, Almanya'nın Münih şehrindeki Türk göçmenler tarafından kurulmuş bir futbol kulübü. Münih Türkgücü 1972'de iki Türk göçmen Alaattin Candar ve Ömer İlciktay tarafından kuruldu. 1975'e kadar kuruluş çalışmaları devam etti. 1975'te yaşanan başkanlık değişikliğinden sonra gerekli finansal kaynaklar bulundu. 1988'de Bayernliga'ya yükselmeyi başardı. O dönem Almanya'nın 4. ligi olan Oberliga'da bulunan Berlin Türkiyemspor'dan sonraki ikinci gurbetçi Türk futbol takımı oldu. 1992'de küme düşen takım, 1994'te tekrar çıktı. 2001'de yaşanan iflas ile takımın oyuncuları dağıldı. Türkgücü yerine Türk SV 1975 ismini alarak liglere döndü. Fakat tekrar mali sıkıntılara düşünce, *2009/10 sezonundan itibaren Türk SV 1975 yerine Acıbadem Hastaneleri sahibi Mehmet Ali Aydınlar ve Ailesinin desteği ve Kurucu Başkan Hüseyin Delemen ile Kulübün bütün borçları ödendi ve zamanında Türkgücü'nden ayrılanların kurmuş olduğu Ataspor'la birleşerek ismi Türkgücü Ataspor oldu ve 5 sene sonra kulüp tarihinde ilk defa borçsuz olarak ve 7 genç ve 3 yetişkin takımla şimdiki yönetime devredildi. 2019/2020 sezonundan itibaren kulübün ismi tekrar Münih Türkgücü olmuştur. Mümin Köksoy Mümin Köksoy, (d. 1934 Ermenek - ö. 21 Mart 2017 Ankara) İTÜ öğrencisi iken MTA’nın bursu ile ABD'de 1954-1959 yıllarında Jeoloji Mühendisliği Lisans Eğitimi gördü. MTA Kurumu’nda çalışmaya başladı. 1967-1973 yıllarında ODTÜ ve Hacettepe Üniversitesi'nde ders verdi. 1972’de doçent olarak 1973 yılında Hacettepe Üniversitesi öğretim üyeliğine atandı. 1978 yılında profesör olan Köksoy, 1981-1982 yıllarında Selçuk Üniversitesi Rektörlüğünü yaptı. 1982-1990 yıllarında Hacettepe Üniversitesi Rektör Yardımcısı, 1990 ve 1994 yıllarında Üniversitelerarası Kurul'dan YÖK üyeliğine seçildi ve 1990-1998 yılları arasında YÖK Yürütme Kurulu üyeliği ve YÖK'ten ayrıldıktan sonra Ahmet Yesevi Üniversitesi Rektör Yardımcılığı yaptı İngilizce ve Fransızca bilmektedir. 21 Mart 2017'de vefat eden köksoy, karşıyaka mezarlığına defnedilmiştir. Theodora Komnini (Avusturya düşesi) Theodora Komnini ya da Theodora Comnena (, ö. 2 Ocak 1184), Andronikos Komnenos ile İrene (?Aineiadissa) çiftinin kızıdır. Nikitas Honiatis'in yazmalarına göre muhtemelen ikinci kızlarıdır. Teodora'nın doğum tarihi bilinmemektedir. Theodora'nın hayatının erken dönemi hakkında, babasının 1142 yılında ölmesi dışında bilgi yoktur. Hakkında Avusturya dükü II. Henry'nin ilk karısı Supplingenburglu Gertrude 1143 öldükten sonra onunla evlendiği geç 1140'lara kadar tarihi bir kayıt bulunmamaktadır. Evlilik, amcası I. Manuil ve kocasının üvey kardeşi Almanya Kralı III. Konrad (1138-1152 arası hükümdar) tarafından, Konrad'ın Konstantinopolis ziyareti sırasında ayarlanmıştır. Theodora ve Avusturya dükü II. Henry, Konstantinopolis'te evlendiler. Kutsal Roma Cermen İmparatoru Friedrich Barbarossa tarafından 1156 yılında kendisine Avusturya Düşesi unvanı verilmiştir. Theodora, 2 Ocak 1184 tarihinde ölmüştür. Theodora ve II. Henry'nin üç çocukları olmuştur: A7 A7, A.7, A 7, A07 veya A-7 ÅŸu anlamlara gelebilir: Max Meinecke Max Meinecke, (d. 1912 Düsseldorf, Almanya - ö. 1972) Alman tiyatro yönetmeni ve sahne tasarımcısı. Düsseldorf'ta Goethe Lisesini (Oberrealschule) 1930 yılında bitirdikten sonra, yüksek öğrenimini Devlet Sanat Akademisi'nde yaptı. Sahne sanatını Prof. Walter V. Wecus'dan, rejisörlük ve dramaturji derslerini de Dr. Schneider'den (Şef Dramaturg) aldı ve 1934 yılında mezun oldu. Köln Üniversitesi, Tiyatro Bilimleri bölümünde Prof. A. E. Brinkmann'dan sanat tarihi derslerini, Prof. Dr. Niessen'den de tiyatro bilimi derslerini aldı. 1934 - 1936 yılları arasında Berlin Devlet Tiyatrosu'nda Sanat yönetmeni Gustav Gründgens'e fahri asistanlık yapan Meinecke, 1936 - 1937 yılları arasında da Berlin Deutsches Theater'da, tiyatro Müdürü Heinz Hilpert ile birlikte çalıştı. 1937 - 1939 yılları arasında, Berlin Olympia Stadium'unda yapılan tiyatro şenliklerinde ve Göttingen şehrinde yapılan Haendel festivalinde çalıştı. 1939 yılında Avusturya'ya yerleşen sanatçı Viyana Volkstheater'da 1945 yılına kadar rejisör Walter Bruno'ya asistanlık yaptı. 1947 yılına kadar çeşitli özel tiyatrolarda oyunlar sahneye koyan Meinecke, Burgtheater, Akademie Theater ve Viyana Devlet Operası'nda rejisörlük ve sahne işlerinde 1952 yılına kadar çalıştı. Aynı zamanda Viyana Üniversitesi, Tiyatro Bilimi Enstitüsü'nde uzman olarak çalıştı. İstanbul Valisi ve Belediye Başkanı Ord.Prof. Dr. Fahrettin Kerim Gökay'ın daveti üzerine 1952 yılında İstanbul'a geldi ve o zamanki adı Darülbedayi olan İstanbul Şehir Tiyatrosu'nda baş rejisör olarak göreve başladı. Altı yıl kadar Şehir Tiyatrosu'nda çalıştı ve o tarihten bu yana Türkiye'de kalarak çeşitli tiyatro kurumlarında öğretmen ve yönetmen olarak görev aldı. 1962 yılından itibaren Ankara Konservatuvarı'nda ders vermeye başladı. 1964 yılından itibaren de, Ankara Devlet Tiyatrosu'nda misafir rejisör oldu. 1964 yılında Ankara Üniversitesi Dil ve Tarih-Coğrafya Fakültesi'nde bir Tiyatro Kürsüsü kurulduğunda, Türkiye'den ayrıldığı 1970 yılına kadar, bu kürsüde sahne tekniği ve sahne uygulaması dersleri verdi. Fox International Channels Italy Fox International Channels İtalya Srl Roma merkez olmak üzere 2004 yılında İtalya'da kurulmuştur. ve SKY İtalia'da yayınlanan çok sayıda kanalın İtalyan versiyonunun sahibidir. Juan Pablo Ángel Juan Pablo Ángel Arango (d. 24 Ekim 1975, Medellín), Kolombiyalı futbolcudur. Categoría Primera A ekiplerinden Atlético Nacional'de forma giymektedir. Ángel, profesyonel futbol kariyerine doğduğu şehir Medellín'in takımlarında Atlético Nacional'de başladı. Aynı şehrin takımı Independiente Medellín'e attığı takımını galibiyete golle adından söz ettirmeye başlayan Ángel, 1994'te takımla birlikte lig şampiyonluğu yaşadı. 1997'ye kadar formasını giydiği kulüple 147 lig maçına çıkarken, 45 gol kaydetti. Ocak 1998'de, takımdan ayrılan Hernán Crespo'nun yerine River Plate tarafından transfer edildi. 2000 sezonunda attığı 19 golle ligde gol kralı olan Ángel, Arjantin ekibiyle 132 resmî maça çıkarken 62 gol atmayı başardı. 12 Ocak 2001'de 9,5 milyon sterlin karşılığında Aston Villa'ya transfer olan Ángel ile birlikte zaman itibarıyla kulüp tarihinin en pahalı transferi gerçekleşmiş oldu. Kısa zamanda kadronun değişmez isimleri arasına girdi ve takımdaki ilk sezon olan 2001-02 sezonunda çıktığı 34 maçta attığı 16 golle takımı en golcü oyuncusu oldu. 2003-04 sezonunda 23, 2004-05 sezonunda ise 9 gol kaydederek, toplamda üç kez Villa'nın en golcü oyuncusu olmayı başardı. 17 Nisan 2007'de New York Red Bulls, sezonun ikinci transferi olarak Ángel ile anlaştıklarını açıkladı. Ángel, Red Bull formasıyla ilk maçına 8 Mayıs 2007'de, Lamar Hunt Amerika Açık Kupası elemelerinde, Los Angeles Galaxy karşısında çıktı. Oyuna sonradan dahil olmasına rağmen maçın uzatma dakikalarında serbest vuruştan gol kaydetse de takımının 3-1 yenilmesine engel olamadı. 19 Mayıs 2007'de, Columbus Crew ile oynanan ve 4-0 kazanılan maçta ligdeki ilk golünü attı. Maçtaki üçüncü golün de hazırlayıcılığını üstlenen Ángel, maçtaki performansıyla MLS Haftanın Oyuncusu ödülünün sahibi oldu. Devamındaki haftada da çıkışını sürdürdü ve Chicago Fire karşısında alınan 3-0'lık galibiyette iki gol bir de asist üretti. Mayıs 2007'de yapılan oylamalar sonucunda ise MLS'de Ayın Oyuncusu seçildi. 18 Ağustos 2007'deki 5-4'lük galibiyetle sonuçlanan Los Angeles Galaxy maçında gollerine iki tanesini daha ekledi. 19 Temmuz 2007'de, Celtic ile MLS oyuncularının karmasından oluşan takım arasında oynanan 2007 MLS All-Star maçının açılış golünü kaydederken, karşılaşmanın sonunda maçın en iyi oyuncusu seçildi. 29 Eylül 2007'de, Real Salt Lake karşısında attığı penaltı golüyle sezonun 17. golüne ulaştı. Performansını devam ettiren Ángel, New York'taki ilk sezonunda çıktığı 24 lig maçında 19 gol atıp, 5 asist yaparak 20 gollü Luciano Emilio'nun ardından ligin en golcü ikinci oyuncusu oldu. 2008 sezonuna, sırtından yaşadığı sakatlıkla başlaya Ángel; 10 Mayıs'ta, ligde çıktığı dördüncü maç olan Los Angeles Galaxy maçında golle tanıştı ve takımının 2-1'lik galibiyetinde etkin rol oynadı. 5 Haziran'daki Chivas USA maçının tek golünü kaydederek takımına galibiyeti getirdi. Fakat maçın ardından sakatlığı nüksetti ve takımının sonraki dört maçında forma giyemedi. Buna rağmen 24 Temmuz'da West Ham United ile oynanan All-Star maçına çağrıldı. Maçta bir gol attıysa da, pozisyon ofsayt olduğundan gol sayılmadı. Ángel, 2008 sezonunu çıktığı 23 lig maçında attığı 14 golle tamamladı. Ángel'ın New York'taki üçüncü sezonunda takım, tarihinin en kötü sezonlarından birini geçirdi. Play-off'ların hemen başında elenen kulüp, CONCACAF Şampiyonlar Ligi gruplarına katılamadı. Ángel ise 26 Eylül 2009'da, Chivas USA ile oynanan ve 1-1 sonuçlanan maçta takımının tek golünü kaydederken, New York forması altındaki 46. golüne ulaşmış oldu. Bu sayede 45 gollü Clint Mathis'i geride bırakarak kulüp tarihinin en golcü oyuncusu unvanını ele geçirdi. Sezon bitiminde ise, üst üste üçüncü sezon takımın en çok gol atan oyuncusu oldu. 2010 sezonunda da performansını aynı çizgide devam ettirdi ve ligin ilk yarısında görev aldığı 19 maçta 11 gol attı. İkinci yarıda ise gollerinde bir azalma oldu ve sezon genelinde 30 maça çıkıp 13 gol kaydetti. 21 Ekim 2010'da New England Revolution ile oynanan ve 2-0 kazanılan maçın ilk golünü atan Dane Richards'a gol pasını veren Ángel takımın galibiyetinde pay sahibi olurken New York, 2010 sezonunu şampiyon olarak tamamladı. 11 Kasım 2010'da yapılan açıklamayla Ángel'ın 2011 sezonu için Red Bull forması giymeyeceği bildirildi. New York'taki kariyeri boyunca toplamda 58 gol atan Ángel, halen kulüp tarihinin en golcü oyuncusu konumundadır. 2010 sezonunun ardından New York, Ángel'ın kontratındaki sözleşme uzatma opsiyonunu kullanmadı. Ligde yeniden mücadele edebilmek için seçmelere katılan Ángel, 15 Aralık 2010'da Los Angeles Galaxy tarafından seçildi. 19 Ocak 2011'de kulüp tarafından kendisiyle sözleşme yapıldığı açıklaması yapıldı. 26 Mart'ta Real Salt Lake ile oynanan ve Galaxy'nin 4-1 kaybettiği maçta takımdaki ilk golünü kaydetti. Eylül 2007'de "People en Español" adlı dergi tarafından hazırlanan "En Ateşli 10 Erkek" listesinde yer alan Ángel'ın Paula adında eşi vardır. Çiftin, Tommy ve Geronimo adlarında iki oğlu bulunmaktadır. Nokta (geometri) "" Nokta, geometride boyutsuz olarak ifade edilen; eni, boyu ve derinliği olmayan bir terimdir. Bir noktadan sonsuz sayıda doğru geçer. Bu, "doğru demeti" olarak adlandırılır. İki noktadan yalnızca bir doğru geçer. Nokta, eni, boyu ve yüksekliği bakımından ölçülebilir bir yanı olmadığı için boyutsuz olarak tanımlanan bir uzaydır. Doğru da, en küçük ölçü türünün alan olduğu bir uzayda ölçülseydi, ve o doğrudan aldığımız 2 br. Uzunluğundaki bir doğru parçasını ölçmek isteseydik, en küçük ölçülebilir ve boyutsuz elemanı 0 birim kare olan bu uzayda 2 birimden söz bile edilmezdi ve bütün doğrular ve doğru parçaları 0 birim kare kabul edilir ve alanı, hacmi olmadığı için boyutsuzdur denilirdi. Doğruların kendi aralarında kesiştiklerinden bile haberimiz olmazdı ve iki kesişen doğru bir doğru zannedilir ve ikisi birlikte boyutsuz ve birbirine karışmış, birbirinden ayırt edilememiş olurdu. Şimdi düşünelim ki iki nokta hiçbir şekilde kesişmeseydi bir doğru nasıl oluşacaktı. O doğrunun oluşması değil iki noktanın kesişmesiyle, aynı yerde (bu yer nokta uzayındaki noktadan bir alt boyuttaki hesapsız elemanlardan biridir ki bir noktadan sonsuz sayıda ve şekilde eğrilerin geçmesi gibi, bu yerlerin her birinden de sonsuz sayıda ve şekilde noktalar geçer) sonsuz noktanın değişik ve sayısız şekillerde kesişmeleriyle oluşuyor. Nasıl ki bir düzlemin oluşması, üzerindeki doğrular ve eğrilerin ihtimaller sayısınca olmasıyla ilgili, bir doğru için de üzerindeki doğrusal ve eğrisel noktaların hesapsız ihtimallerinin, doğru üzerinde bulunması da Ã¶yledir. Bir şey daha ekleyelim; bir düzlemde doğrular bir boyutla hapis kalmıyor, düzleme eğri bir şekilde yayılabiliyor. Şöyle ifade edelim: 3 boyutlu bir uzayda 2 boyutlu dümdüz olan bir düzlem düşünelim. Yine 3 boyutlu bir @uzayda olduğu yerde dümdüz duran değil de 3 boyutlu uzaya belli bir eğriliğe sahip olacak şekilde, öyle ki her bir noktasından başka bir eğrilik değeri hesaplanıyor. yayılmış bir düzlem düşünelim. Doğru düzleme nasıl yayılıyorsa, düzlem 3-boyutlu bir uzaya nasıl yayılıyorsa, öyle ki eğriliği olan doğruyu tamamen içine alan bir daire çizilse bütün düzlemle örtüşür, aynı şekilde 3- boyutta eğriliği olan ve 3-boyuta yayılmış olan düzlemi içine alan 3-küre çizsek; çizdiğimiz küresel alan 3-boyutlu uzayla tamamen örtüşür. Aynı şekilde nokta da öyle bir şekilde yayılır ki, o noktayı içine alacak 1-küre (Bu küre iki noktadan ibarettir. Merkezi de iki noktanın orta noktasıdır.) çizdiğimizde, o küreye ait küresel bölge doğrunun tamamıyla örtüşebilir ve örtüşür. William Edwards Deming William Edwards Deming (14 Ekim 1900 – 20 Aralık 1993), Amerikalı istatistikçi. Soğuk Savaş sırasında ABD'nin üretimini iyileştirmekle tanınır ama özellikle Japonya'da iken üzerinde çalıştığı kalite yönetimi ile ünlenmiştir. Japonya'nın II. Dünya Savaşı sonrasında endüstriyel gelişmesinde bu çalışmalar önemli rol oynamıştır. Kalitede sağlanan iyileşmenin giderleri azaltacağını ve verimliliği artırarak pazar payını artıracağını savunmuştur. Edwards Deming toplam kalite ile yönetim felsefesini, klasik yönetim anlayışlarına eleştiride bulunarak ve işletmeler ve çalışanlardan örnekler vererek "Sanayi, Hükümet ve Eğitim İçin Yeni Ekonomi" kitabında aktarmakta ve toplam kalite anlayışının temellerini oluşturmaktadır. Üniversite lisans eğitimini Wyoming Üniversitesi'nde Elektrik Mühendisi olarak tamamlamıştır. Daha sonra Colorado Üniversitesi'nde yüksek lisans eğitimini tamamlamıştır. 1928 yılında Yale Üniversitesi'nde matematiksel fizik alanında doktorasını yapmıştır. İstatistiğin kalite yönetiminde kullanılması konusunda ilk bilgileri Shewhart'dan aldı. 1950 yılında Japon Bilim İnsanları ve Mühendisler (The Union of Japanese Scientists and Engineers) tarafından Japonya'ya davet edildi. Japonlara toplam kalite yönetimini öğreten kişi olarak anılan Deming. II. Dünya savaşından sonra Japon radyolarında günde 2 saatlik kalite konulu programların yayınlanmasının da fikir sahibidir. Japonya'da her yıl "Deming Ödülleri" adı altında kalite ödülleri verilmektedir. Deming 1960 yılında Japon imparatoru tarafından "Kutsal Hazine Düzeni" (Order of the Sacred Treasure) ile ödüllendirildi. 1987'de ABD Başkanı Ronald Reagan'dan Ulusal Teknoloji Ödülü'nü, 1988 yılında ise Ulusal Bilimler Akademisi'nden Üstün Bilim İnsanı ödülünü aldı. Deming'in kalite yönetimine yaklaşımının üç unsuru vardır: Dr. W. Edwards Deming kalite dünyasında derin izler bırakan bir kalite gurusudur. Ortaya koyduğu felsefe ile üretim ve servis organizasyonlarının rekabet gücünün artmasını sağlayan bir kalite anlayışının ve kalite devriminin önderliğini yapmıştır. Geleneksel yönetim tarzını kemiren ancak alışkanlık yapmış hastalıkları çarpıcı bir biçimde ortaya koymuştur. Kalite için herkesin elinden geleni yapmasının yeterli olmadığını; en başta üst yönetim olmak üzere köklü bir zihniyet değişiminin ve tüm organizasyonu kavrayacak kültürel bir değişimin gereğini savunmuştur. Deming felsefesi baz alınarak daha sonra Toplam Kalite yönetimi modeli; iş mükemmelliği modelleri ve Yalın Yönetim modeli geliştirilmiştir. Nekbe Günü Nakba Günü (Arapça يوم النكبة "Yevmü-n-Nakba"), Türkçe karşılığı «talihsizlik günü» anlamındadır. "Nakba", "nekbet" ya da "nikbet" kelimesi, Filistinliler açısından felaket olarak olarak görülen İsrail Devleti'nin bağımsızlık ilanını ve ardından gelişen olayları nitelemek için kullanılır. Bu nedenle İsrail'in bağımsızlığını ilan ettiği tarih olan 14 Mayıs 1948 tarihini takip eden gün olan 15 Mayıs 1948 "Nakba Günü" olarak sembolleşmiştir. 1947 yılında Birleşmiş Milletler Genel Kurulu'nun aldığı ve çoğunluk planı olarak bilinen tasarı doğrultusunda Filsitin'de Yahudilere ve Araplara ait iki devletli çözüm kabul edilmiştir. Oysa Filistin'deki Arap halkı bu karara karşı çıkmış, arkasında da Arap devletlerinin, Türkiye'nin, Yunanistan'ın ve birkaç devletin daha bulunduğu destek ile azınlık planı olarak bilinen planı desteklemiştir. Çoğunluk planının yani iki devletli yapının çözüm aracı olarak Birleşmiş Milletler'de kabulünün ardından ise bu karara karşı çıkmıştır. Çoğunluk planı; 33 lehte, 13 aleyhte ve 10 çekimser oyla kabul edilmiştir. Aleyhte oy veren ülkeler ise şunlardır: "Afganistan, Hindistan, Irak, İran, Küba, Lübnan, Mısır, Pakistan, Suudi Arabistan, Suriye, Türkiye, Yemen, Yunanistan" İsrail, 14 Mayıs 1948 tarihinde Birleşik Krallık'tan bağımsızlığını ilan etmiştir. 14 Mayıs'ı 15 Mayıs'a bağlayan gece gerçekleşen bu ilanın ardından beş Arap ülkesi İsrail'e karşı askeri operasyona başlamıştır. Bu olay 1948 Ara-İsrail savaşının da başlamasına neden olmuştur. İsrail Savunma Kuvvetleri, Mısır, Suriye, TransÜrdün, Lübnan ve Irak kuvvetlerine karşı başarı kazanmıştır. Bunun yanında Filistin coğrafyasında Araplara devlet kurmaları için bırakılan toprakların da yarısını işgal etmiştir. Savaşın ardından İsrail, savaş sırasında topraklarını terk ederek kaçmak zorunda kalan Filistinli Arap mültecilerin çok büyük çoğunluğunun geri dönüşüne izin vermemiştir. 1949 ateşkes sınırları ile İsrail kontrolünde kalan topraklardaki evlere, ki bunların çoğu ya yıkılmış ya büyük zarar görmüş ya da mülkiyet hakları parayla ödenmiştir, kaçan Arap mültecilerin dönüşünü engelleyen İsrail yönetimi, Filistin-İsrail sorununda önemli ve çözülemeyen bir başlık olan mülteci sorununun da başlamasına neden olmuştur. Bunların dışında, tarihçi Ilan Pappe 2006 tarihli "The Ethnic Cleansing of Palestine" adlı kitabında İsrail'in 1948 yılında Filistinliler'e karşı planlı ve sistematik bir etnik temizlik yaptığını belgeleriyle ortaya koymuştur. Nakba günü, 1948 yılından itibaren ölen ya da öldürülen Filistinlileri anmak, yaşanan sürgünün ya da göçlerin sonucunda kaybedilen toprakların, malların, mülklerin ve hakların yasını tutmak için her yıl 15 Mayıs tarihinde Filistinliler tarafından anma günü olarak geçirilir ve Filistin devletinin de resmi tatil günlerinden biridir. Günümüzde İsrail'de Miladi takvime göre 15 Mayıs'ta ( Miladi takvimle 19 yılda bir aynı tarihte 15 Mayıs'ın çakıştığı Yahudi takvimine göre bile olsa), İsrail'in bağımsızlık kutlamalarının paralelinde Filistinliler ve Araplar tarafından felaket günü anmaları, protestolar ve gösteriler yapılmaktadır. 1998 yılında Yaser Arafat'ın da katıldığı törenlerde 1 milyon kişinin katılımıyla toplu olarak Nakba gününün anılmasına başlanmış ve felaketin canlı tutulması için çeşitli yerlerde gösteriler yapılmıştır. 2003 ve 2004 yıllarında Londra ve New York'ta da gösteriler düzenlenmiştir. Nakba günü İsrail Savunma Kuvvetleri ile Filistinliler arasında Batı Şeria ve Gazze'de çatışmaların en çok yoğunlaştığı yıllık dönemdir. 2006 yılında İsrail Meclisi Knesset'in Arap milletvekili Dr. Azmi Bishara, İsrail gazetesi Maariv'e verdiği demeçte şöyle demiştir: "Bağımsızlık günü sizin tatiliniz, bizim değil. Biz bu günü felaket günü (yevm an-nakba) olarak hafızalarımıza kazıdık, ki bu 1948 yılında Filistin ulusunun yaşamış olduğu trajediyi ifade eder." 2009 yılının Mayıs ayında ise Avigdor Liberman'ın başında olduğu aşırı sağcı Evimiz İsrail Partisi (Yisrael Beitenu Party), nakba gününde yapılacak olan gösterilere katılanların tutuklanmasını ve nakba gününde yapılacak olan anma etkinliklerinin yasaklanmasını sağlayacak bir yasa tasarısı üzerinde çalıştıkalarını açıklamıştır. Mor ve Ötesi müzik grubunun çıkardığı Masumiyetin Ziyan Olmaz adlı albümde "Nakba" adlı bir parça bulunmaktadır. 1997 yılında "Al-Nakba", 2008 yılında "Al-Nakba" isimli mini dizi, 2009 yılında "Nakba" adlı yapımlar hazırlanmıştır. Al Jazeera kanalı ise Nakba gününe ilişkin "Al-Nakba" isimli, 4 bölümlük bir belgesel hazırlamıştır. Muş Havalimanı Muş "Sultan Alparslan" Havalimanı (IATA: MSR, ICAO: LTCK), Türkiye'nin Muş iline hizmet veren havalimanıdır. 1992 yılında hizmete girmiştir. Şehre uzaklığı 18 km'dir. Yolcuya açık alanlar 815 m² olup araç kapasitesi 40'tır. (*)Kaynak: DHMI.gov.tr Moskova altını Moskova altını veya Cumhuriyet'in altını, İspanya Merkez Bankası'ndaki altın rezervlerinin %72,6’sını oluşturan 510 ton altının başkent Madrid'den Sovyetler Birliği'ne götürülmesini anlatır. İspanya İç Savaşı'nın başlamasının ilk aylarında Cumhuriyetçi Başbakan Francisco Largo Caballero hükûmeti Sovyetler Birliği'nden önceden alınmış olan krediler ve gelecekte alınacak yardım malzemeleri için bu şekilde bir uygulama yapmıştır. Rezervlerin kalan kısmı ise Fransa'ya gönderilmiş ve benzer şekilde Paris altını olarak adlandırılmıştır. "Moskova altını" deyimi 1930’lu yılların sonundan itibaren uluslararası basın tarafından kullanılmaya başlanmıştır. Özellikle iç savaşı kazanan Francisco Franco rejimi tarafından konu sürekli olarak kötü giden ekonomik durumun sebebi olarak gündeme getirilmiştir. Soğuk Savaş döneminde ise olay Sovyet karşıtı propaganda için kullanılmış ve İspanyol Komünist Partisi üyeleri başta olmak üzere solcular Moskova'dan para yardımı almakla suçlanmıştır. Konu özellikle 1970'li yıllarda İspanya'da çok çeşitli çalışmalara konu olmuştur. Resmî kaynaklar ve anıların dışında yapılan çalışmalarda, konu çok farklı siyasi ve tarihsel bakış açılarından değerlendirilerek farklı sonuçlara ulaşılmıştır. Ángel Viñas ve Enrique Moradiellos gibi yazarlar iç savaşın öncesinde İtalyan ve Alman faşizminin merhametine terk edilmiş Cumhuriyetin hayatta kalabilmesi için başka çaresi bulunmadığını savunurken, Francisco Olaya Morales gibi yazarlar da Cumhuriyetçi hükümetin İspanya'ya ihanet ettiğini iddia edeceklerdir. İspanya'da seçim sonuçlarından memnun olmayan İspanya Ordusu'nun bazı subayları 19 Temmuz 1936 tarihinde yasal hükümete karşı başarısız bir darbe yaparak İspanya İç Savaşı olarak bilinen süreci başlatır. Ülkenin yaklaşık olarak üçte birini ellerinde tutan General Francisco Franco önderliğindeki milliyetçiler, faşizmle yönetilen Mussolini İtalyası ve Hitler önderliğindeki Nazi Almanyası ile temasa geçerek bu ülkelerden destek arayışlarına girer. Ülkede sürmekte olan savaş, silaha ve desteğe ihtiyaç duyan iki tarafı da dış yardım almaya zorlar. Bu şekilde iç savaş, İspanya topraklarında verilen bir uluslararası savaş kimliğine bürünür. İç savaşın başladığı dönemde komşu Fransa'da siyasi atmosfer belirsizliklerle doludur. İktidardaki Halk Cephesi çeşitli siyasi partilerin desteğiyle kurulmuş olmasından dolayı parçalı bir yapıya sahiptir. Başbakan Léon Blum ve iktidarı destekleyen Fransız Komünist Partisi'nin desteklemesine rağmen cephe içindeki Radikal Parti'nin muhalefeti nedeniyle Fransa, İspanya'daki Cumhuriyetçileri desteklemez. Birleşik Krallık ise muhafazakârların iktidarı altında yatıştırma politikası uygulamaktadır. Bu siyasi atmosferde Fransa hükûmeti iç savaş taraflarına yardım göndermeyi yasaklayan kararı 25 Temmuz 1936 tarihinde onaylar. Batı demokrasilerinin iç savaşa katılmayacağının anlaşılması üzerine Nazi lider Hitler milliyetçilere göndereceği desteğin ilk sevkıyatını Fas'taki İspanyol birliklere yapacaktır. Kısa bir süre sonra Mussolini milliyetçilerin kontrolündeki Sevilla'ya yapacaktır. 1936 yılı Ağustos ayında Fransa uluslararası kamuoyuna çağrı yaparak İspanya’ya müdahale edilmemesi için bir antlaşma önerisinde bulundu. Ancak antlaşmaya imzacı olmalarına rağmen Portekiz’deki Salazar rejimi, Mussolini İtalyası ve Naziler milliyetçilere yardım etmeye devam eder. Cumhuriyetçi hükûmet ise savaş ihtiyaçlarını karaborsadan ve Latin Amerika pazarından sağlamaya çalışır. Ağustos ve Eylül aylarında milliyetçilerin bir dizi askeri muharebe kazanmasıyla beraber savaşın çehresi değişir. 1936 Badajoz Muharebesi ile Portekiz sınırını güvence altına alan milliyetçiler Irun kentinde denetimi sağlayarak Cumhuriyetçilerin Fransa ile temas kurduğu sınır bölgesini de kapatırlar. Bu önemli gelişmelerin sonucunda Sovyetler Birliği iç savaşa Cumhuriyetçiler lehine derhal müdahale etme kararı alır. Madrid hükümetiyle diplomatik ilişkiler kuran Sovyetler Birliği ülkeye 21 Ağustos günü ilk elçisi olarak Marcel Rosenberg'i gönderir. 1936 yılı Eylül ayının sonlarına doğru Komintern çağrısına uyan farklı uluslara ait komünist partiler Uluslararası Tugaylar adıyla anılacak olan ve Cumhuriyetçi saflarda gönüllü savaşçı birlikleri örgütlemeye başladılar. Gönüllü birlikler İspanya’ya gelmeye başlarken Hitler ve Mussolini tarafından desteklenen Franco birlikleri başkent Madrid üzerine yürümeye başlar. Ekim ayıyla beraber Sovyetler Birliği Largo Caballero hükümetine yardım gemileriyle teçhizat göndermeye başlar. Birleşik Krallık’ta bulunan Sovyet Elçisi Ivan Maiski, Almanya ve İtalya’nın da Franco’ya yaptığı yardım yaptığı belirtirken, ülkesinin yasal bir hükümete yaptığı yardımları savunur. 1936 yılı Mayıs ayı itibarıyla İspanyol altın rezervleri dünyadaki en büyük dördüncü rezerv olarak değerlendiriliyordu. Özellikle I. Dünya Savaşı döneminde İspanya tarafsız kalarak ekonomik olarak gelişmişti. Altın rezervleri büyük çoğunluğuyla başkent Madrid’deki Merkez Bankasında saklanırken, bir kısım altın Paris’te, bir kısım da İspanya içinde farklı yerlerde saklanıyordu. Rezerv genelde İspanyol ve yabancı altın paralardan oluşuyor, bunun yanı sıra az miktarda da olsa antika değeri de olan paralar bulunuyordu. Rezervde sadece 64 adet altın külçe bulunuyordu. O dönemdeki rezervlerin değerleri bilinmektedir. 7 Ağustos 1936 tarihli The New York Times gazetesi İspanyol altın rezervlerinin o dönemdeki değeriyle 718 milyon dolara eşit olduğunu yazmıştır. Bu miktar 635 ton altına eş değerdir. Altının günümüzdeki karşılığının 9.7 milyar dolar olduğu hesaplanmıştır. 1936 yılında İspanya Merkez Bankası, Fransız ve İngiliz benzerleri gibi anonim şirket olarak örgütlenmişti. 177 milyon İspanyol pesetası değerindeki sermayesi 500 pesetalık 354 bin hisseye bölünmüştü. Bir devlet bankası olmamasına rağmen kurum hem hükümet, hem maliye bakanlığı hem de banka yönetiminin denetimine açıktı. 29 Aralık 1921 tarihli bankacılık kanuna göre İspanya Merkez Bankası hem bir merkez bankası hem de özel bir banka gibi yapılandırılmıştı. Yasada ayrıca altın rezervlerinin hangi durumlarda yer değiştirebileceği de belirtilmişti. Yasada merkez bankasına İspanyol pesetasının değerini belirlemek için altın rezervini satma yetkisi verilmişti. Banka, piyasanın denetlenmesi için Maliye Bakanlığı ile eşgüdümlü olarak benzeri uygulamalar yapabiliyordu. İç savaşın başlamasıyla birlikte milliyetçiler kendi devlet mekanizmalarını kurup Madrid’deki yasal hükûmeti yasadışı ilan ederler. İspanyol Merkez Bankası'nın bir benzeri merkezi Burgos’da olacak şekilde kurulur. Cumhuriyetçiler, denetimlerindeki merkez bankasındaki altın rezervlerine sahip olurken milliyetçiler de denetimlerindeki şehirlerdeki maddi varlıkları denetimleri altına almaya başlar. 26 Temmuz 1936 tarihinde yeni kurulan hükümetin başbakanı José Giral altın rezervlerinin bir kısmının Fransa’ya gönderileceğini açıklar. Olaydan haberdar olan milliyetçiler bu işlemin yasa dışı olduğunu öne sürerler ve cumhuriyetçilerin hükümetini tanımayacaklarını ilan ederler. Fransa Maliye Bakanı Vincent Auriol ile Fransa Merkez Bankası Müdürü Émile Labeyrie hem anti-faşist siyasi görüşlü olmalarından dolayı Cumuriyetçilere yardım etmek istediklerinden hem de Fransız frangının güç kazanması için teklifi kabul ederler. İç savaşa müdahale edilmemesi için kurulmuş olan komite altın transferine karşı çıkmaz. Aynı yıl içinde kurulan yeni hükümetin başbakanı Largo Caballero da bu uygulamaya devam edecektir. Milliyetçilerin Fransızlar ve İngilizler nezdinde yaptıkları altınların yasadışı kullanılmasına izin vermemeleri çağrısı yankı bulmayacaktır. 1937 yılı Mart ayına kadar İspanya Merkez Bankası altın rezervlerinin %27,4'ünü oluşturan 174 ton işlenmiş altın Fransız Merkez Bankasına gönderilir. Bunun karşılığında Cumhuriyetçi Maliye Bakanlığı 3.922 milyon frank (196 milyon dolar) almış, para askeri malzeme ve gıda alımı için kullanılmıştır. İç savaşın sonunda Akitanya bölgesindeki Mont de Marsan’da tutulan 40,2 ton altın Franco rejimine iade edilmiştir. 13 Eylül 1936 tarihinde İspanyol Merkez Bankası altın rezervlerinin sevk edilmesine dair bakanlık kararnamesi dönemin Maliye Bakanı Juan Negrin tarafından imzalanır. Yayınlanan kararname dönemin İspanyol Cumhurbaşkanı Manuel Azaña tarafından da imzalanır. Azaña daha sonra rezervlerin nereye gideceğinden haberi olmadığını söyleyecektir. Largo Caballero, kırılgan yapısından dolayı Azaña’ya işlem tamamlandıktan sonra bilgi verilmediğini belirtecektir. Sevkiyat ile genel kanı altın rezervlerinin İspanya sınırları içinde bir yere nakledileceği şeklindedir, ülke dışına yapılacak olan sevkiyat ile ilgili olarak sadece Caballero ve Negrin’in bilgisi bulunmaktadır. David Viñas dahil olmak üzere çok sayıda yazar altın rezervlerinin Madrid’in dışına taşınmasında o sıralarda İspanya içinde hızla ilerleyen General Francisco Franco komutasındaki milliyetçi Afrika Ordusu'na bağlarlar. Rezervlerin güvenli bir yere alınması kararı alındığında Franco başkentten sadece 116 km uzaklıktadır. Ancak milliyetçiler başkent önlerine gelmesi iki ay sonra olacak, Franco Toledo'daki milliyetçilerin yardımına koşarak milliyetçi önderler arasında durumunu sağlamlaştırarak 29 Eylül 1936 tarihinde Devlet Başkanı ilan edilecektir. Madrid saldırılara karşı başarıyla savunulacak ve ancak iç savaşın sonunda teslim olacaktır. Dönemin başbakanı Caballero da Madrid’in tehlike altındayken rezervlerin başkent dışına çıkartılmasını savunmuş, Cartagena’dayken milliyetçilerin saldırısına karşı ülke dışına gönderme kararı alındığı ve tek uygun seçeneğin de Rusya olduğunu belirtmiştir. Ancak aynı siyasi partiye mensup olan ev Caballero’nun dostu Luis Araquistáin altın rezervlerinin Rusya’ya gönderilmesini açıklanamaz delilik olarak nitelendirmiştir. Avrupa’daki istihbarat faaliyetlerinden sorumlu olan ve daha sonra ABD’ye iltica eden Kızılordu Generali Valter Krivitski, Stalin’in İspanya’ya yardım etmek istediğini ancak Cumhuriyetçilerin yeterli altını olup olmadığını araştırdığını ifade edecektir. Merkez Bankası altın rezervlerinin yer değiştirmesine dair karar alındıktan sonra milliyetçi olmamalarına rağmen iki yönetim kurulu üyesi banka yetkilisi José Álvarez Guerra ve Lorenzo Martínez Fresneda altın transferinin yasadışı olduğunu öne sürerek istifa ederler. 14 Eylül 1936 tarihinde bankaya gelen Negrin ve yetkililer işlemlere başlar. Kasalar açılarak altın rezervleri günlerce süren uğraşlar sonunda ahşap kasalara konarak yakındaki Atocha Tren İstasyonuna kamyonlarla sevk edilir. Altınlar buradan Cartagena şehrine sevk edilecektir. Bu şehrin seçilmesindeki sebep, önemli bir liman kenti olmasının yanı sıra korunaklı bir bölgede bulunmasıdır. Altınların istenirse deniz yoluyla başka bir yere taşınması olanağı da bulunmaktadır. Altın ağır güvenlik önlemleri altında demiryoluyla sevk edilirken bankanın 656 milyon peseta değerindeki gümüş rezervleri de sonraki dönemde ABD ve Fransa’ya satılacaktır. Altın sevkıyatını haber alan milliyetçiler durumu protesto ederler. Altınların yeri öğrenilince durumu yeniden değerlendiren Negrin ve Caballero rezervleri Sovyetler Birliği’ne sevk etmeye karar verirler. Sovyetler Birliği hükûmeti kendisiyle temasa geçen Cumhuriyetçi liderlerin teklifi üzerine 20 Ekim günü İspanya’daki NKVD sorumlusu Aleksandr Orlov’a sevkiyat için hazırlık yapması talimatı verir. Orlov, sevkiyatı İspanya’ya malzeme getirmiş olan Sovyet tankerleri ile yapma eğilimindedir. 22 Ekim 1936 günü Negrin’in sağ kolu olarak bilinen Hazine Müsteşarı Francisco Méndez Aspe her biri 75 kg gelen sandıkların geceleyin Sovyet gemileri Kine, Kursk, Neva ve Volgones’e yüklenmelerini idare eder. Altın rezervlerinin yüklenmesi üç gece sürer. 25 Ekim günü yola çeken gemilerin istikameti Karadeniz’deki Sovyet liman kenti Odessa’dır. Yola çıkan Sovyet konvoyu 2 Kasım günü Odessa’ya varır. Limandan itibaren özel NKVD birliklerince korunan altınlar Moskova’daki Devlet Kıymetli Eşyalar Bölümüne (Gohran Rusça:Гохран) getirilir. 5 Kasım günü resmî teslim tutanakları ve ilgili belgeler düzenlenir. Daha sonra ABD’ye iltica edecek olan Orlov anılarında, özellikle Stalin’in altınlardan dolayı çok neşeli olduğunu yazar. Gokhran’da kesin rakamı elde etmek için 5 Aralık 1936 günü başlatılan kapsamlı sayım 24 Ocak 1937 tarihinde bitirilebilir. Altınlar 15.571 torbanın içinden çıkartılır. Rezervde 16 değişik altın para bulunmaktadır. İspanya, Fransa, Almanya, Belçika, İtalya, Portekiz, Rusya, Avusturya, Hollanda, İsviçre, Meksika, Arjantin, Şili altın paralarının yanı sıra çok sayıda ABD altın doları rezervlerdedir. Toplam rezerv 509 ton ağırlığındaki altın paraların yanı sıra 792 kilo da külçe altından oluşmaktadır. Tarihi altın paraların çoğunun koleksiyon değeri bulunmaktadır. 5 Şubat 1937 tarihinde Moskova’daki İspanya Elçisi