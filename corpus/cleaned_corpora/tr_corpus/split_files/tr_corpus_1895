dosdoğru perdeden gelmişti adeta. Filmin yalnızca bir gerçekliğin imgesi, toplumsal bir olgunun gölgesi ya da görüntüsü olmadığı, bunun tam tersinin gerçekleştiği hissiyle baş başa kaldık Gerçekliğin kendisi bir görüntünün görüntüsü, bir gölgenin gölgesi haline gelmişti. İnsan böyle bir gölge oyunundan nasıl bir anlam çıkarabilir. Belki de bu anlamda ilk girişim, Platon'un insanlığı bir mağarada zincirlenmiş, kendi cehaleti yüzünden kapana kısılmış ve bunun ötesinde bir âleme ulaşma olanağından bihaber olarak tasvir ettiği mağara alegorisiydi. Burada mağara, gerçekler âlemi ve simulakranın ardındaki Biçimler karşısında bir imgeler dünyasını, simulakrum ya da gerçekdışılık dünyasını temsil eder. Platon'a göre özneler bu Biçimlerin bilgisine sahip olmadıkları sürece, bir ateşin gölgelerinin üzerine düştüğü mağara duvarından başka hiçbir şey göremeyen zincirli esirler gibidirler. Esir/özne, gerçek nesneleri gölgelerden ayırt edemediği için yalnızca yansımaları görmeye ve yankıları duymaya mahkûmdur. Brians'ın (1998) Baudry'nin klasik makalesinin (1974) izinden giderek belirttiği gibi, Platon günümüzde yaşasaydı, ateşin yerine projektörü, gölgesi duvara yansıyan nesnelerin yerine ﬁlm şeridini, mağara duvarındaki gölgelerin yerine perdede gösterilen ﬁlmi, yansıma ve yankının yerine de perdenin ardındaki hoparlörleri koyarak hantal diyebileceğimiz mağara metaforunu bir sinema salonu metaforuyla değiştirirdi belki de. Önünde sonunda sinema gerçekliğin kendisinden ziyade yalnızca belli belirsiz bir temsili değil midir. Asıl mesele, bu sorunun iki tür varlık -edimsel (gerçeklik, toplum) ve sanal (kopya, sinematograﬁk imge)- olduğunu varsayması ve ilkine, yani edimsel olana asli bir nitelik isnat etmesidir. Önce gerçeklik ve ardından da kopyası/temsili. Toplumsal teori çoğu zaman bu hiyerarşiye kanıyor ve nitekim sinemayı toplumsalın aynası gibi görüyor. Buna karşılık biz bu çalışmada, toplumsal teoriye sinema açısından bakarken popüler sosyolojik diyebileceğimiz bir yaklaşım benimsiyoruz. Bunu yaparken de sinema/gerçeklik ya da imge/beden gibi ayrımları bir yana bırakıyoruz. Diyalektik açıdan bakarsak, sinema hayattır ve hayat da sinemadır, ikisi de birbirinin hakikatini anlatır. Platon'un meselesi aslında temsilin kendisi değil de çarpıtılmış ve saptırılmış temsildir. Diğer bir deyişle burada söz konusu olan sadece öz ve görüntü, orijinal ve kopya arasında bir karşıtlık değildir bu mesele gerçeklik ve temsil ya da toplumsal olgu ve sinemasal imge arasındaki ayrımdan ibaret değildir. Platon esasen iki imge arasında ayrım yapar kopya ve simülakra. Kopya saf Biçimlerin, İdeaların benzerlik temelinde doğru bir temsiliyken, simülakra saf Biçimlerden bir ayrılma ya da sapmaya işaret eden sahte ya da uygun olmayan görüşlerden başka bir şey değildir (Deleuze 1989 256). Kopya, benzerlik taşıyan bir imge, simulakrum ise benzerlik taşımayan bir imgedir. Bu kavrama, büyük ölçüde Platonculuktan ilham alan ilmihaller aracılığıyla aşina olduk. Tanrı insanı kendi suretinde ve kendine benzeyecek şekilde yarattı. Ne var ki insan günah işleyerek bu benzerlikten mahrum oldu, fakat sureti aynı kaldı. 257). Diğer bir deyişle, asıl karşıtlık temsil (benzerlik ya da özdeşlik ﬁkrine dayanan iyi imgeler) ile simülakra (farklılık ﬁkrine dayananlar) arasında. Öte yandan biz bu kitapta sinemaya temsiliyetçi olmayan bir bakış açısıyla yaklaşıyoruz Sinema yalnızca toplumsalı yansıtmakla kalmaz, aynı zamanda izleyicileri makinemsi (machinic), manevi bir karşılık vermeye sevk ederek toplumsalın Sanal'a açılmasını sağlar. Edimsel ile sanalın diyalektiğini elzem kılan da budur zaten. Genel olarak hayat ve özel olarak da toplumsal hayat hiçbir zaman tümüyle gerçekleşmez. Var olan, edimsel toplumsallık ile sanal toplumsal olaylar , yani cisimsiz etkiler ya da edimsel 4). Toplumsalı toplumsal yapan yalnızca edimselleşmiş yapıları, katmanlaşmaları ve bölümleri değil, edimselleşmeden de önem taşıyan sanal potansiyelleridir. Dolayısıyla önemli olan, toplumsal gerçeklik ile sinema arasındaki etkileşimli yüzeydir burada sanal yoğunluklar tını bulur, sinemanın yüzey etkileri toplumsal dünyayı tekrar kovar. Deleuze'un ortaya koyduğu üzere, edimsel ile sanalı hem birleştiren hem de ayıran bu yüzey, duyunun da kaynağıdır. Ancak duyu anlamla karıştırılmamalıdır. Özne ve yapılara dayanan anlamın aksine, duyu gayrişahsi, kendini sürekli yeniden üreten makinemsi süreçlerle ilgilidir. 187). Diğer bir deyişle gösterenin yasası dışında kalır ya da kavramdışıdır . Yani göstermez (asignifying) ve dolayısıyla genel bir duruma, belli imge ve inançlara ve genel kavramlara indirgenemez. Duyu ne söz ne de cisimdir, ne 19). Burada önerme ile durum arasında, öznelerle nesneler arasında bir ayrımın olmadığı paradoksal bir alan söz konusudur. Dış-mahrem , yani hem önermeye hem de temsil ettiği şeye hem dışsal hem de yakın olan duyu, her ikisinde de ayakta kaldığı gibi ikisinden de sıyrılır. Toplumsalla ilişkisi bağlamında sinema sanal, gelecek bir topluma işaret eder bu toplum mevcut değildir ama ﬁili toplumla el ele gider. 5). Dolayısıyla biz, sinema ve toplumsal teori arasındaki ilişkiyi ele almak yerine, ﬁlmleri edimselleşmemiş ama gerçek fenomenler, toplumsal olgular olarak incelemekle ilgileniyoruz. Sinema ile toplumsallığın ilişkisini sanallaştırmaya (toplumsala dair imgeler üretmeye) ya da edimselleştirme-ye (imgenin toplumsallaştırılmasına , simgesel unsurun ya da imgenin gerçekliğe dahil edilmesine) dayalı çift yönlü bir ilişki olarak görmek gerekir. Bu anlamda sinema bize toplumsalın aşkın bir çözümlemesini sunar. Yalnızca edimsel toplumsal olgularla değil, ampirik alanı aşan sanal kendiliklerle de ilgilenen bir çözümlemedir bu. Bu bakımdan sinema, toplumsal teşhise değerli bir katkıda bulunur, bulunabilir. Buna bağlı olarak toplumsal teori de (toplumsal) dünyayı farklı, daha duygulanımsal ve daha yoğun bir şekilde kaydetmenin bir yolu olarak sinema aracılığıyla Sanal ile ilişki kurma olanağına sahiptir. Sosyoloji ve Mütekabiliyet Meselesi Sosyoloji bilimi, gerek sinemayla karşılaşmadan önce gerek karşılaştıktan sonra, her daim temsil sorunuyla, temsil ile gerçeklik arasındaki ilişkinin nasıl kurulacağı meselesiyle meşgul olmak durumunda kalmıştır. Çoğu zaman bu meseleyi mütekabiliyet açısından ele almıştır Temsil, temsil edilen gerçekliğe üç aşağı beş yukarı tekabül ediyorsa, amaç mümkün olduğunca tam temsiller inşa etmek olmalı. Bu bakış açısına göre sinema toplumsal yaşamı ancak dolaylı, sanatsal bir şekilde yansıtır. Biz sosyologlar, ﬁlmler üzerine daha sosyolojik bir katman ekleyerek sinemacıların yanıltıcı görüşlerini yeniden yazmayı belki de kendimize görev saymalıyız. Bunu yapmak için, yönetmenin yarattığı kurgusal dünyanın sınırları dışına çıkmamız gerekiyor (Dowd 1999 329). Demek ki sinema sosyolojik açıdan aydınlatılmayı bekleyen ikincil bir meşgaledir. Bu açıdan bakıldığında sinemacı ile sosyolog rekabet içindedir, zira ikisi de toplumsal yaşamın temsillerini ortaya koyar- bereket versin ki bu sosyologun kolaylıkla kazanacağı bir oyundur, ya da en azından öyle görünür. Ne olursa olsun, sinemacılar toplumsal yaşamın profesyonel gözlemcileri değildir. Hiç şüphesiz, sinema bugün toplumsal farklılıklara dair bilgilerin yayılması açısından en önemli alanlardan biri. Deleuze'un söylediği gibi kitlelerin çağdaş sanatı olan (1989 15762), birçok insan tarafından izlenen ve hararetle tartışılan sinema muazzam bir denkleştirici. Gerçekten de ﬁlmler toplumsal konulara popüler bir giriş haline geldikçe ve görsellik kadar şiirsellik açısından da cesaret gösterdikçe, toplumsal teori de sinema ile eleştirel bir ilişki kurmaktan kaçınamaz. Sinema çağdaş toplumsal ilişki(sizlik)leri ve bununla beraber bireylerin en mahrem veya en aleni arzularını ve korkularını şekillendirme açısından belirgin bir güce sahiptir. Bir bakıma sinema, bir tür toplumsal bilinçdışı işlevi görür Toplumsal incelemenin nesnesini yorumlar, türetir, yerinden eder ve eğip büker. Sinema yalnızca toplum üzerine bir ﬁkir sunmaz, resmettiği toplumun ayrılmaz bir parçasıdır. Gelgelelim sinema yalnızca bir dış gerçekliği yansıtmaz/eğip bükmez, aynı zamanda toplumsal yaşamın önüne muazzam bir olanaklar evreni serer. Bu bakımdan sinema çoğu zaman, değişen toplumsal biçimlerle yapılan bir deney niteliği taşır. Yaşadığımız toplum göstergeler, imgeler ve gösterge sistemleriyle daha da ilgilenir hale gelen, gitgide sinemalaştırılan bir toplum. Dolayısıyla gerçeklik gitgide daha çok sahneleniyor, toplumsal üretim ve gündelik deneyimler de sahnelenen sinemasal emsallerine göre değerlendiriliyor (bkz. Denzin 1995 32). Morin'in iddia ettiği üzere, insan bir homo sinematograﬁkus haline geliyor (2005 3). Toplumsallaşmak, bugün büyük ölçüde imgeler oluşturmak ve tüketmek demek. Sinemanın birincil gizemi de bu aşikârlığı. Şaşırtıcı olan, [sinemanın] bizi şaşırtmaması. Bizi kör ederek toplumun sinemalaştığı gerçeğini görmemizi engelliyor. Burada söz konusu olan yalnızca gerçek olanın gerçekliği değil, sinemanın gerçekliği. Disneyland'e benziyor biraz Bugün eğlence parkları hayatın tamamıyla disneyleştirildiğini maskeleyen bir mazeret sadece. Sinema için de aynı şey geçerli Bugün yapılan ﬁlmler, her şeyi -toplumsal ve siyasi yaşam, genel manzara, savaş, vbele geçiren sinema biçiminin gözle görülür alegorilerinden başka bir şey değil, sadece sinema perdesi için senaryolaştırılan koca bir yaşam biçimi. Sinemanın yok olmasının sebebi de şüphesiz bu gerçekliğin içine girmiş durumda. Gerçeklik sinemanın, sinema da gerçekliğin avuçlarında kayboluyor. Her ikisinin de kendi özgüllüğünü yitirdiği ölümcül bir aktarım bu (Baudrillard 2005 124-5). Biz bu kitapta sosyoloji ile sinema arasındaki yüzeyde iz sürerek ikisi arasında bir titreşim bulmaya çalışıyor, sosyolojik kavramlar ile sinematograﬁk imgeler arasında gidip geliyoruz. Bu iki faaliyet arasında ayrımda birlik ve birlikte ayrımı mümkün kılan şey yaratıcılık, anlam yaratmak. Ve biz de sosyolojik bir üslupla anlam yaratmak istiyoruz. Yani sosyolojik bilgileri sinemaya uygulamıyoruz, sinemayı sosyolojik amaçlar için kullanarak sosyoloji yapıyoruz (bkz. Tomlinson ve Galeta 1989 xv). Yeni ﬁlm çalışmaları ya da sinema teorileri üretmek amacında değiliz, bizim projemiz sosyolojik bir proje. Bununla beraber sinemanın sosyolojiye indirgenebileceğine ya da yalnızca sosyoloji aracılığıyla araştırılabileceğine inanıyor da değiliz. Aynı zamanda sinemayı sinemasal olarak araştırmakla da ilgileniyor, sosyolojinin sinemayla yüzleşerek nasıl değişebileceği sorusu üzerinde de duruyoruz. Dışarıdan bir okumayla, kültürel bir ürün olan filmin bir belirleyici toplumsal etkenler ağı içinde konumlandırılabileceği ve bu gibi sosyolojik araştırmalara konu olabileceği söylenebilir. Ancak içeriden bir okuma, sanatsal bir ürün olan ﬁlmin böyle bir ağa indirgenemeyeceği ﬁkrinden yana olacaktır. Bir sanat eseri olarak her ﬁlm, kendi toplumsal ağını, üretim ve alımlama koşullarını aşan belli bir fazlalığa, yoğunluğa sahiptir. Zaten sinemayı sanat yapan da bu yoğun fazlalığı, anlam yaratma kapasitesidir. Bu yüzden, sinemanın sanatsal yanının hakkını veren ustalıklı yorumlar getiremedikleri sürece, analitik sosyoloji kavramları da bu fazlayı tam olarak yakalayamazlar. Dolayısıyla biz sinema ile sosyal bilimler, yani sanat eseri ile söz konusu ağ arasındaki belirsiz alanda, ya da sinemaya içeriden ve dışarıdan yaklaşımlar arasındaki belirsiz sularda seyretmek istiyoruz. Bir taraftan, ﬁlme daha kapsamlı bir alanda yer alan bir eser olarak ekonomik, toplumsal, siyasi, vb. ilişki içinde bulunan sanat alanındaki toplumsal yapıların ve mücadelelerin gerektirdiği (Bourdieu 1992) bir şey olarak yaklaşıyoruz. Kurmaca ise zaten başlı başına tarihsel ve toplumsal koşullara bağlı bir ürün (Morin 2005 168). Gerektirmek ﬁlmin ve yaratıcısının söz konusu alandaki konumu tarafından belirlenen bir ﬁlmin gerekliliğini göstermeyi ifade ediyor. Bir eserin müstesnalığı, konumun müstesnalığı kadar, daha geniş bir sosyal ağ içinde kendini konumlandıran kişinin müstesnalığından da kaynaklanıyor. Bu açıdan bakıldığında, ﬁlm ve hakkındaki eleştiriler bir ağın parçaları. Bu bağlamda sosyolojinin görevi, sanat eserinin toplumsal koşullarını aydınlatmak, onu sanat alanında sıkça rastlanan yanlış tanıma ve sahte aşkınlıklardan kurtarmak (Bourdieu 1982 56). Sinema diğer sanat dallarından, tiyatro, müzik, fotoğraf ve diğerlerinden ödünç alan bir sanat dalı (Badiou 2005 84). Katışık bir dal. Sinema ile toplumsal gerçeklik arasındaki ilişkide, yani sinemasal ağ ile toplumsal alan arasında da benzer bir katışıklık kendini gösteriyor. Sinema, sanat ile sanat olmayan arasında ayrım yapamadığımız bir alan. Doğruyu söylemek gerekirse, hiçbir ﬁlm baştan sona sanatsal düşünceyle yürütülmüyor. Sanatsal faaliyet ﬁlmde ancak içkin sanat-dışı niteliğini arındırma süreci olarak belli ediyor kendini (Badiou 2005 84). Sinema gerekli, ama aynı zamanda özerklik ve arınma çabası içinde. Nitekim diğer taraftan da sosyolojizmden kaçınmak istiyoruz, yani söz konusu ağın sinemaya zemin oluşturabileceğini söylemiyoruz. Sosyoloji toplumsal yaşamı katmanlaştırma ve şeyleştirme eğilimindedir. Düzenliliklere, tekrarlanan pratiklere, sistemlere, yapılara ve tiplere odaklanır. Oysa sinemasal göz edimsel toplumsallığın sanalla, Açık olanla ilişkilendirilebilmesi bakımından özgürleştirici olabilir. Sanatsal arınma olanağı, ya da en azından bu yönde bir adım söz konusu. Bir sanat eseri Schlegel'in sözleriyle- kendine yeten bir parça, bir kirpi gibi (1967). Eğer özerk değilse sanat olmaktan çıkıyor. Elbette hiçbir sanat eserinin gerçekten de o olmadığı, yani özerk olmadığı söylenerek Schlegel'e karşı çıkılabilir gelgelelim sanatın belirleyici özelliği özerklik arayışı, arınma çabasıdır. Aslında aynı şey toplumsal teori için de söylenebilir toplumsal teori de ampirik olan tarafından, gözlemlediği toplum tarafından belirlenir ve ona bağlıdır. Ama aynı zamanda bağımsızlık ve özerklik çabası içindedir ki bu da kendi konusuna karşı eleştirel bir tutum geliştirmesini sağlar. Sosyal teori toplumsala karşı bir meydan okumadır. Sosyo-Kurmaca Sanat/sinema ile toplumsal arasındaki ilişki bir katışıklaşma ve indirgenemezlik ilişkisidir. Sinemasal ile toplumsal, birlikteliklerinde ayrılan ve ayrılıklarında birleşen ikizlere benzer. Sosyal teori (sert, ciddi ve bilimsel) ile sinema (oyuncu, sanatsal ve kurmaca) arasındaki ilişkiye yönelik hiyerarşik yaklaşımlara karşı koymak da bu nedenle gerekli. Aslında Goffman uzun zaman önce (1959) toplumsal yaşamı rol yapma, kurmaca ve toplumsallığı da sahne önü ve arkasıyla oyundan bir bölüm olarak yorumladı. Sosyolojinin rol ve aktör gibi kimi temel kavramlarını tiyatrodan almasına şaşmamak gerek. Gelgelelim dramaturjik yaklaşım tiyatroyla ve daha sonra da sinemayla metaforik bir düzeyde iletişim kurar Toplumsal gerçeklik tiyatroyu andırır, ﬁlmi andırır, vs. Bu haliyle kimi ﬁlmlerin anlatı içeriğine ve sanatsal boyutlarına ilgisiz kalır. Biz bundan kaçınmak için diyalektik bir yaklaşımı tercih ediyoruz ve ﬁlmi hem toplumsalın alegorisi hem de toplumsal teoriyi içeren bir konu olarak ele alıyoruz. Sosyal teori ve ﬁlm arasındaki ilişki, kurmaca ile kurmaca olmayan, temsil ile gerçeklik arasındaki ilişki kadar belirsiz her iki tarafı da iki katına çıkarmak gerekiyor. Sinemasal yalnızca bir metafor olarak ele alınamaz. Bu nedenle ﬁlmleri sorgulayarak, toplumsal gerçeklik ile kurmaca arasındaki ikili karşıtlığın ötesine geçmeye çalışan ve böylelikle konusunu bir sosyo-kurmaca olarak (yeniden) kavramsallaştıran sinemasal bir toplumsal teori uygulamak istiyoruz. Kurmaca ve fantazi daima gerçekliğin içinden geçer. Fantazi gerçeklikten kaçmaya yarayan hayali bir yanılsama değildir, toplumsal yaşamın asıl temelidir (Zizek 1989 45). Diğer bir deyişle gerçeklik ve kurmaca iki zıt alan değildir. İşin doğrusu insan uyanıkken bile etrafı bir imgeler bulutuyla çevrilidir (Morin 2005 210). Fantaziler zihinlerimizde yer alır, ama aynı zamanda bireysel davranışlara indirgenemeyecek toplumsal pratiklerde de kendisini gösterir. Dolayısıyla fantazi nesnel öznelin tuhaf alanına aittir. Öyleyse fantazi en temel haliyle nedir. Fantazinin Ontolojik paradoksu, hatta skandali, standart öznel ve nesnel karşıtlığını altüst etmesinde yatar Elbette fantazi tanım itibariyle (öznenin algılarından bağımsız olarak var olan bir şey anlamında) nesnel değildir. Ne var ki (öznenin bilinçli olarak deneyimlediği sezgilerine ait, hayallerinin ürünü anlamında) öznel de sayılmaz. Fantazi daha ziyade o tuhaf nesnel olarak öznel kategorisine aittir-burada şeylerin size ﬁilen, nesnel olarak göründükleri biçimleri söz konusudur, siz onları bu biçimde görmeseniz bile (Zizek 2006a). Bu iki alan, yani öznel ve nesnel daima bulanıktır ve her zaman güçlükle ayırt edilebilecek bir etkileşim içindedir. Biz daima nesnel olarak öznelin içinde yer alırız. Dolayısıyla, bir fantazi makinesi olan sinema esasen, teşhis koyan toplumsal analiz için bir kaynak teşkil eder. Özdeşleşmeyi ve toplumsal kontrolü mümkün kılan bir ayna sunarak toplumsal bilinçdışını gözler önüne serer. Dolayısıyla ideoloji ile sinema arasında yakın bir ilişki var. Althusser (1984) bir defasında en önemli ideolojik aygıtların okul ve kilise olduğunu iddia etmişti. Bugün bu listeye sinemayı da eklemek gerektiğini söyleyebiliriz. Fakat sinemanın ayrıcalıklı bir araştırma konusu olmasının bir nedeni daha var Bugün toplumsal gerçekliğin kendisinin sinemasal olduğu, yani bir kurmacaya, zorunsuz ve düşünümsel bir şeye dayalı olduğu (her şey başka türlü olabilir) şeklinde yaygın bir anlayış var. Toplum hiçbir zaman olduğu gibi mevcut değildir, sadece bir bakış aracılığıyla çarpıtıldığı şekliyle görülür . Dolayısıyla gerçeklik ile kurmaca arasındaki ayrımı tersyüz etmek mümkündür [F]ilm sanatının en büyük başarısı, gerçekliği kurmaca anlatı içinde yeniden yaratması, aklımızı çelerek kurmacayı gerçek gibi algılamamızı sağlaması değil aksine, gerçekliğin kendisinin kurmaca yanını fark etmemizi, gerçekliğin kendisini bir kurmaca gibi deneyimlememizi sağlamasıdır (Zizek 2001a 77). Sinema hem temsil eder hem de gösterir. Gerçeği, gerçek dışı olanı, bugünü, gerçek yaşamı, hafızayı ve rüyayı aynı müşterek zihinsel düzeyde yeniden birleştirir (Morin 2005 202). Morin'e göre sinema insan ruhuna paraleldir. 203). Sinemanın imge kapasitesi, imgeler üretmesi insan zihninin imge potansiyeline paraleldir. 104-5). Diğer bir deyişle sinema, insanla yaşadığı dünya arasında etkileşim kapasitesini artırır. Sinema tam da bu ortakyaşarlıktır. İzleyiciyi ﬁlmin akışıyla bütünleştirme eğilimi gösteren bir sistemdir. 102). Ancak bu ilişki aynı zamanda aksi yönde de işler. Dolayısıyla zihnin anlama yetisine giden muhteşem bir yol işlevi görenin sinema olmadığı, tam tersine kendini toplumsal gerçeklikte ortaya koyanın zihin ya da bilinçdışı olduğu söylenebilir. Bilinçdışı gerçekten de dışarıdadır. Bilinçdışı kavramı tam da simgesel olanın insana göre dışsallığıdır (Lacan 1966 469). Morin bilinçdışını insan zihninin imge kapasitesinin toplumsal gerçekliğin dışına taşması olarak değerlendirirken, genç Lacan'a göre bilinçdışı simgesel düzen içinde yer alır. Lacan'a göre bilinçdışı dil gibi yapılandırılır (1993 167). Malzemesi gösterenlerdir ve yer değiştirme (düzdeğişmece) ve yoğunlaşma (metafor) aracılığıyla işler. Lacan daha sonra imgesel ve simgesele yeni bir kavramın, gerçek kavramının eklenmesi gerektiğini öne sürmüştür. Simgesel olan (dil, yasa ya da sosyolojinin kurallar ve normlar olarak adlandırdığı şey) kendine yeten bir öğe değildir. Kendimizi yansıttığımız kendilik, büyük Öteki (millet, İsa, Tanrı, vs.) ancak bir ayna yansıması olarak var olabilir, yalnızca imgesel bir bütünlüğe sahip olabilir. Bütün o temellendirici gücüne rağmen, öznel bir önvarsayım statüsüne sahip olması bakımından, büyük Öteki kırılgan, zayıf, hatta düpedüz sanaldır (Zizek 2006a, italikler eklenmiştir). Bilinçdışının bir ﬁlm gibi yapılandığını öne sürmemizi mümkün kılan da büyük Öteki'nin (toplumun.) bu kurmaca niteliğidir. Sinemasal Aygıtlar Lacan'ın, sinema araştırmaları alanında son derece etkili olan ayna evresi çalışmaları, sinema ile onu çevreleyen toplum arasındaki ilişkiyi çözümlemek için bir yöntem sunması açısından bu noktada bizim de ilgimizi çekiyor. Lacan ve Althusser'den faydalanan ﬁlm teorisi, zihnin/ruhun işleyişi ile sinemasal aygıtlar arasındaki benzerlikleri araştırmaya başlamıştır. Lacan Özne-Ben'in İşlevini Oluşturan Ayna Evresi başlıklı çalışmasında (Lacan 1966 içinde), çocuğun ilk 6 aydan 18 aya kadar kendini özerk ve kendine yeten bir varlık olarak gördüğünü savunur. Aynadaki imgesiyle karşılaştığında şu varsayıma dayanarak tepki verir Aynadaki imge tıpkı benim gibi görünüyor, özerk bir varlık. Çocuk daha sonra kendini anne ve babasının ilgisinde, dil, toplum, vb. 'de yansıtır. Bu nedenle ayna aynı zamanda toplumsalın metaforu olarak da kullanılabilir. Lacan ayna imgesinin evrilmesinin, öznenin olgunlaşması için bir önkoşul olduğunu öne sürer. Henüz olgunlaşmamış olan çocuk anneye/babaya/topluma/dile bağımlı durumdadır. Althusser bu özneleşme modelini ideolojiye bağlar. İdeolojiler içerik açısından farklıdır, ama biçim olarak (genel anlamda ideoloji) daima toplumsal gerçekliğin ayrılmaz bir parçasıdır (Althusser 1984 33 vd.). 36). Tıpkı çocuğun annenin bakımına bağımlılığını yanlış algılamasında olduğu gibi, topluma yönelik bu imgesel bakış da öznenin gözlerini toplumsal faktörlerin oynadığı şekillendirici role karşı körleştirir. Lacan'ın izinden giden Althusser, özerklik ﬁkrinin öznenin ideolojik mesajlarla yükümlü hissetmesini sağlayan gerekli bir yanılsama olduğunu öne sürer. 45). Althusser'in celbetme kavramı bu ikili teşekkülü açıklar. Önceden teşkil edilen Ben yanılsaması, kişinin kendini bir çağrının, örneğin birine hitap eden bir otoritenin muhatabı olarak görmesiyle ortaya çıkar. Özne bu çağrıya özerk bir varlık olarak cevap verdiğini düşünür, oysa bu öznellik aslında çağrı yoluyla üretilir. İdeolojik içeriğin 48-9). Celbetme edimi özneyi kör ederek ideolojik mesajın bir sözceleyeni olduğunu görmesini engeller. Bu düşünce, sinemanın burjuva ideolojisini yeniden üretmeye nasıl hizmet ettiği konusunda bir dizi araştırmaya önayak olmuştur. Bu bağlamda ﬁlmler ille de egemen ideolojileri meşrulaştırmazlar daha ziyade özneleri sisteme kafa tutmaktan alıkoyan bir hava deliği işlevi görürler. Bu durumda, ideolojik imgelerin asıl içeriği daha az önem taşır. Badiou'nun listesine göre (2005 89-91) Hollywood ideolojisinin temel unsurları erojen çıplaklık, aşırı şiddet ve acımasızlık, nostalji, Binyılcı motiﬂer ve küçük burjuva komedisidir. Diğer bir deyişle başat ideoloji muhakkak egemen sınıfın ideolojisi değildir. Bir diğer karışıklık da sinemanın ideolojik doğasının içeriğiyle kısıtlanamamasından kaynaklanır bu aynı zamanda sinemasal biçim içinde de kendini belli eder. Özne asıl ideolojik içerikten ziyade sinema gösterisinin sahnelenişiyle özdeşlik kurar. Baudry'ye göre (1985 540) izleyici sinemasal bakışın simgesel olarak konumlandırıldığını fark edemez. Yani ﬁlm sanki üreticisi olmayan bir ürün gibi deneyimlenir. Dolayısıyla deneyimlenenler hakikat gibi deneyimlenir. Bu anlamda sinema bir ideoloji vantriloğu sayılabilir (Dayan 1976 451). Nasıl Althusser'in gözünde ideolojinin dışında kalan bir şey yoksa, sinemanın dışında kalan bir şey de yoktur — sinema, kendi kendine yeten bir bütün olarak ortaya çıkar. Film kendini kendine sergileyen, kendi kendine konuşan, kendi hakkındakileri öğrenen bir ideolojidir (Comolli ve Narboni 1980 34). Sinema, izleyiciyi anlamın aktif merkezi ve üreticisi olarak ortaya koyar. Böylelikle sinemasal imgeler ve kurmaca gerçeklikleri imgesel bir uzamda sabit bir noktadan deneyimlenir (Lapsley ve Westlake 2006 79, 83). Film, tam da Oudart'ın ideolojik dikiş kavramının işaret ettiği gibi, izleyicinin katıksız algılama edimiyle özdeşleşmesini sağlamak üzere üretilir. Açı/karşı açı gibi teknikler izleyicinin oyuncunun bakışıyla özdeşleşmesini ve onu kendine mal etmesini sağlar. Böylece ortama dair tüm maddesellik işaretleri silinmiş olur. Fakat aynı zamanda, izleyicinin özgürlüğünü şekillendiren de tamamen sinemasal kurgudur. Karartılan salon ve taziye mektubu gibi siyah bantlarla çerçevelenen perde elbette insanları etkileyen özel koşullar sunar hiçbir alışveriş, dolaşım, dışarıyla hiçbir iletişim yoktur. Her halükârda bu gerçeklik izleyicinin başının arkasından gelmektedir izleyici dosdoğru buraya baksa, üstü kapatılmış bir ışık kaynağından çıkan hareketli ışık demetlerinden başka bir şey görmeyecektir (Baudry 1974 44-5). İlginçtir ki Baudry bu zeminden hareketle sinemayı Platon'un mağarası ve Lacan'ın ayna evresiyle karşılaştırarak devam eder. 45). Yine de, izlediğimizin kurmaca olduğunu, bir mağarada tutsak olduğumuzu bilsek bile ﬁlm izlemekten zevk alırız. Diğer bir deyişle, sinemada imgesel bir kuruntu ve onun simgesel gösteriminden daha fazlası vardır. Bertolucci'nin deyişiyle ﬁlm, yansıtıcı bilinçten sıyrılan hayvansı bir edimdir (Davis 2005 734). Doğrudan duygularımızı, arzularımızı etkiler. Tam da böyle, yansıtıcı bilincin ötesine bakabilen bir anlam yaratma makinesi olarak sinema, sosyoloji için son derece ilgi çekicidir. Bir ﬁlm izlerken ﬁlmin akışında yer alan varlıkların, nesnelerin ve eylemlerin bütünselliğine biz de katılırız (Morin 2005 1056). Sinemaya aygıt olarak yaklaşmanın zayıf noktası da işte burasıdır Sinema yalnızca imgelerin alımlanabilirliği meselesinden, izleyicinin zincirlenmiş, yakalanmış, tutsak olmasından ibaret değildir. Sinema, mağaranın panoptik duvarlarından kurtulan imgeleri de içerir. Bu bakımdan imgesel, yaratma ve olmayla da ilgilidir. Celbetmenin işleyebilmesi için öznenin anlama, değerlendirme, yorumlama, vb. beceri ve yetilere sahip olması gerekir. Kuşkusuz bu yetiler, ideolojik imgelerin özneye dayatılmasını mümkün kılar, ama aynı zamanda özneye bu imgelere direnmesini sağlayan kaynaklar da sunar (Lapsley ve Westlake 2006 15). Kısacası celbetme başarısızlığa uğrayabilir (bkz. McGowan ve Kunkle 2004 xvi). Diğer bir deyişle, üretim ve alımlama hem aktif hem de yaratıcı süreçlerdir dolayısıyla her zaman imgesel ve simgesel diyalektiğinin dışında kalan bir şeyler vardır. Simgesel ve imgesel diyalektiğine dahil edilemeyen sinemasal gerçek , temsiliyet alanını çoğulcu bir okumaya açar yaratıcı ﬁlm analizlerini mümkün kılan da ontolojik yapıdaki bu çatlaktır. Çifte Okumalar Film anlatıları ve imgeleri okuma pratikleri aracılığıyla iyi kötü ideolojik bir alana aktarılabilir ve bu şekilde işlevi dönüştürülerek eleştirel bir amaca hizmet eder hale gelebilir (Lapsley ve Westlake 2006 51). Benzer şekilde Sitüasyonist Asger Jorn, kendi deyişiyle modiﬁkasyonlar aracılığıyla sahip oldukları ütopik potansiyeli ortaya çıkarmak üzere kiç resimlerin üzerlerine resim yapmıştır (Jay 1993 424). Kitle kültürü aracılığıyla kontrol altına alınıp yönlendirilen protopolitik itkiler bu yolla canlandırılabilir (Jameson 1981 287). Ne var ki sitüasyonistlerin ontolojik varsayımları bize sorunlu görünüyor. Sitüasyonistler burjuva sanatını (ya da kitle kültürünü) gerici buluyor ve ona sahip olduğu anlamın yerini alacak bir şeyler eklemeyi kendilerine görev sayıyorlardı. Dolayısıyla iki ontolojik katman söz konusuydu ideolojik resim ve onun avangard modiﬁkasyonları. Bu bölümün başında karikatürize edilen sosyolog gibi, sitüasyonistler de zaten değerini yitirmiş bir mecraya bir şeyler eklemeye çalışıyorlardı. Nasıl Dowd için sinema meslekten olmayan birinin sosyoloji yapmasına benziyorsa, sitüasyonistler için de burjuva sanatı kiçti. Sitüasyonistler yeni sanatsal biçimlerle deneyler yapmanın şeyleşmiş imgenin gücünü kıracağını umuyorlardı. Şeyleşmiş imgeyle savaşmanın yollarından biri, üreticisinin varlığını açıkça belli eden sanat eserleri yaratmaktı. Örneğin Lemaître'in Syncinema'sı, oyuncuların izleyicilerin arasına karışmış halde ortaya çıkmalarını sağlayarak izleyici-gösteri ayrımını bozmayı hedeﬂiyordu. Sanatçıyı ﬁlm anlatısına yeniden dahil etmek amacıyla da Brechtvari teknikler, epik kesmeler, vb. uygulanıyordu. Debord ise benzer şekilde çeşitli ulumalar* aracılığıyla ses ve imgeler arasında ayrılık yaratarak izleyiciyi mağaradan dışarı çıkmaya zorluyordu. Uzun lafın kısası, öyküler artık olmayan bir yerden anlatılmıyor ve bu da izleyiciyi gerçek üzerine, sinema ortamının maddeselliği üzerine düşünmeye zorluyordu. İdeolojik ve avangard metinler arasındaki ayrım üzerine birçok çeşitleme mevcut. Örneğin hatırı sayılır bir sinema dergisi olan Cahiers, yedi bölümden oluşan bir ﬁlm sınıflandırma sistemi geliştirdi A kategorisinde, egemen ideolojiyi saf ve katıksız biçimiyle yeniden üreten ﬁlmler B kategorisinde ise hem tarz/biçim hem de anlatılarıyla egemen ideolojiye saldıran ﬁlmler yer alıyor. Geri kalan beş kategoride de ikisi arasında çeşitli konumlarda bulunanlar var (Lapsley ve Westlake 2006 9). Biz ise gerici ve ilerici sinemacılık ﬁkrine her iki cephede de saldırmak istiyoruz. Öncelikle, Derrida'nın denetlenemeyen yayılma ya da Lacan'ın gerçek kavramlarından yola çıkılarak tüm metinlerin tutarsız olduğu * Debord'un 1952 tarihli Hurlements en Faveur de Sade (Sade İçin Ulumalar) adlı filmine bir gönderme, -ç.n. söylenebilir. Anlamının değiştirilebilmesini mümkün kılan da metnin bu tutarsızlığıdır. Dolayısıyla biz de ﬁlm imge ve anlatılarını analoji ve semboller olarak kullanmıyoruz zira bu, sinemasal ile toplumsalın birbirine daha uygun olmasını, yani gerçekçi bir ontoloji gerektirirdi. Ayrıca ﬁlmlere anlamlarını değiştirecek bir şeyler eklemeye de çalışmıyoruz. Bunun yerine ﬁlmleri alegorik olarak, muğlaklık üzerinde durarak okuyoruz. Böylelikle mevcudiyet, kimlik ve aşkınlık üzerindeki vurgunun yerini alegorinin kimliksizlik, kopma, ayrılma, mesafe ve parçalanma gibi özellikler üzerindeki vurgusu alıyor (Day 1999 106). İkincisi, ﬁlm anlatısı okuma bağlamına göre hep değişiyor. Bir bağlamda avangard görünen ﬁlm, bir diğerinde tutucu olarak değerlendirilebiliyor. Aynı şekilde, tutucu bir ﬁlm daha sonra çerçevelendiği bağlama isyan edebiliyor bir zamanlar avangard görünen, daha sonra ana akıma dahil olabiliyor ya da tam tersi. Mesajlarının işlevinin dönüştürülmesi, kenarlarının bilenmesi esasen sanat eserinin işe yaramasını sağlayan faktörlerden biridir. Biz de bu kitapta bu gibi dönüşümleri sinema bağlamında ele almakla ilgileniyoruz aynı zamanda toplumsal teoriyi canlandırma, kavramlarını keskinleştirme ya da değiştirme arayışı içindeyiz. Sinemaya dıştan ve içten yaklaşımlar arasında gidip gelirken, sinema ﬁgürleri bize bire bir, sinemasal anlamlarından ayrı sosyolojik anlamlar sunuyor. Yani ﬁlmleri alegorik olarak okuyoruz. Toplumsal olguları soyut teori aracılığıyla incelemek yerine, toplumsal olgular olarak ﬁlmleri alegori aracılığıyla inceliyoruz. Bu bakımdan Benjamin'in, düşüncelerin resimler ve alegori aracılığıyla aktarıldığı Barok amblemlerinden yola çıkarak ortaya koyduğu diyalektik imge kavramını faydalı buluyoruz. Diğer bir deyişle, ﬁlmlerdeki temaları, kişileri ve nesneleri, karşılıklı etkileşimleriyle toplumsal teoriyle ilgili anlamlar üreten amblemler olarak ele alıyoruz. Filmlerden alman bu gibi parçalar toplumsal teori alanına yerleştirildiğinde sosyolojik hayal gücünü kamçılayabilir. Ne var ki, daha da önemlisi, diyalektik imge ya da alegoriler geçici olarak hareketi durdurabilir - Benjamin bunu duraklayan diyalektik olarak adlandırır. Bu gibi teknikler kullanabilmesi itibariyle sinema ayrıcalıklı bir karşılaşma alanıdır Âşıkların bakışları, felaketler, çarpışmalar, patlamalar ve diğer görkemli anlar zamanı durduracak gibidir. Buna karşılık boş anlar, ikincil olaylar öyle bir sıkıştırılmıştır ki her an buharlaşacak gibi görünür. Hızlandırmayla ilgili kimi özel efektler zamanın uçup gittiğini tam anlamıyla gösterir Takvim yaprakları uçuşur, akrep ve yelkovan döner durur (Morin 2006 57). Alegori, sinemaya bakışımızı şekillendirdiği gibi, birbirine bağlı bir dizi çifte okuma yürütmemizi de sağlar (edimselleştirme/sanallaştırma, geçmiş/bugün, toplum/sinema). Dolayısıyla ﬁlmden bahsederken toplumdan, toplumdan bahsederken de ﬁlmden bahsederiz. Alegorinin sinema anlatısı içinde yapısal bir gerçeklik olduğunu varsayarak ﬁlmin karmaşık, çoğu zaman muğlak, çoklu ve değişken anlamlarını kodlamaya, ﬁlm aracılığıyla toplumsalı anlamaya çalışırız. Peki neden analoji değil de alegori. Çünkü daha önce de belirttiğimiz gibi anlam kadar algıya, sosyolojik akıl yürütme kadar sosyolojik hayal gücüne de başvurmak istiyoruz. Bu bağlamda sosyolojiyi harekete, eyleme geçirmek bizim asıl hedeﬁmiz. Sosyoloji kendi hayal gücünü nasıl harekete geçirebilir, temsili dolayımların ötesine nasıl geçebilir. Bu elbette Deleuzevari bir dramatizasyon meselesi. eserin içinde, bütün temsillerden ayrı bir noktada, zihni etkileme gücüne sahip bir hareket oluşturma meselesi bu araya başka bir şey girmeksizin hareketin kendisini bir eser haline getirme meselesi dolaylı temsillerin yerine doğrudan işaretler koyma, doğrudan zihne dokunan titreşimler, dönüşler, girdaplar, çekilmeler, sıçramalar yaratma meselesi. Bir tiyatro insanının düşüncesi bu... (Deleuze 1994 8) Filmler aracılığıyla dramatizasyon, kendini temsillerle kısıtlamaksızın hayal gücüne ve duyuya, yaratıcılığa başvurması açısından, sosyoloji için kullanışlı bir araç. Böyle bir girişim çoğu zaman analitik olarak kavramsallaştırılamayan veya ampirik olarak çözümlenemeyen yoğunlukların, duygulanımların deneyimlenmesini mümkün kılıyor. Aslına bakılırsa dramatizasyon toplumsal teori üretme sürecinin en yaratıcı noktalardan biri, sosyoloğun sinemayla karşılaşması aracılığıyla dönüşüm yaşadığı bir an haline gelebilir. Sinema tam da bu bağlamda, dramatizasyon kapasitesi ve belli duyumlarla ilgili sosyolojik ﬁkirlerin bir bakıma edimselleştirilmesi açısından sosyoloji için ilgi çekici. Son olarak da estetik ve politik/etik bir ikili okuma yapmakla ilgileniyoruz. Böylelikle bir toplumsal teşhiste bulunmayı hedeﬂiyor, çağdaş toplumu ilgilendiren konuları ele alıyoruz. Bu nedenle de, örnek vermek gerekirse, bugün sürmekte olan teröre karşı savaşı sorgulamadan geçmemiz söz konusu değil. Barbarlık söylemleri (Hamam), partizan savaşı ve işkence (Brazil), kin duygusu ve linç (Sineklerin Tanrısı / Lord of the Flies), direniş ağları ve stratejileri (Dövüş Kulübü), suç ve kamplar (Tanrı Kent / Cidade de Deus) ve yas tutma (Hayat Güzeldir.La vita e bella) teröre karşı savaş bağlamında göze çarpan güncel meseleler. Filmlerin alegori olarak yorumlanacağı bağlam da bu. Kitabın içeriği Bu kitap en azından üç farklı şekilde okunabilir. Birincisi, toplumsal teori yaparken ﬁlmleri analiz etme yolunda bir çaba olarak Tüm bölümler açıkça gerçeklik ile kurmaca, sinema ile toplumsal teori arasındaki ilişkiyi ele alıyor ve bunu günümüzün eleştiri olanaklarını farklı açılardan tartışarak yapıyor. İkincisi, toplumsal teori kapsamındaki bir dizi önemli alan ve kavramla bir yüzleşme olarak 2. Bölümde toplumsal cinsiyet, kimlik ve öteki, 3. Bölümde terör, korku ve güvenlik, 4. Bölümde kapitalizm ve direniş, 5. Bölümde çeşitli kitle biçimleri, 6. Bölümde kamplar ve yoksulluk, ve son olarak 7. Bölümde etik ve tanık olma. Üçüncüsü de bu kitap ﬁlmlerin analiz araçları olarak kullanıldığı bir sosyal teşhis girişimi olarak okunabilir. 2. Bölüm Ferzan Özpetek'in ﬁlmi Hamam'ın analizi üzerine kurulu. Yapısalcı ve post-yapısalcı etkiler bütünüyle özümsendiğinden dolayı, şeylerin ilişkiselliğine ağırlık vermek artık toplumsal teori içinde alışıldık bir yaklaşım haline geldi. Çoğu araştırmacı Doğu'ya bakışın Avrupa kimliğinin inşasında belirgin bir rol oynadığında hemﬁkir olacaktır. Gelgelelim biz, Lacan psikanalizinden aldığımız tartışmalar aracılığıyla, ben ve ötekinin biçimlenmesinin öncelikle simgesel bir uzamda farklılıkların inşasına bağlı olmadığını ileri sürüyoruz. Şark daha çok toplumsal ve dilsel farklılıkların öncesine ait bir fantazi evreni olarak işlev görüyor. Ve bu bağlamda belirgin bir şekilsizlik sergiliyor Şark yalnızca öteki değil, aynı zamanda da hiperbolik. Bu çerçevede Hamam'da cinsel sapkınlık, bedensel zevk, cinsiyet (özellikle eşcinsellik ve heteroseksüellik) ve despotizm fantazilerinin farklı arzu ekonomileri aracılığıyla nasıl sürdürüldüğünü ve istikrarlı hale getirildiğini gösteriyoruz. Bu bölüm Hamam'ı Montesquieu'nüri Acem Mektupları gibi diğer Şark temsilleriyle ilişkilendirerek ilerliyor ve Doğu'ya dair fantazilerin ideolojik arka planı üzerinde duruyor. Bu bağlamda iki farklı okuma ortaya çıkıyor birincisi Foucaltcu ve yapıbozumcu yöntem ve İkincisi de Lacancı psikanaliz. Kimlik ve toplumsal cinsiyet/cinsiyetle ilgili önemli soruların tartışıldığı bölüm aynı zamanda okuyucuyu postyapısalcı toplumsal teori alanıyla tanıştırmayı amaçlıyor. 3. Bölüm Harry Hook'un, Golding'in İkinci Dünya Savaşı'na dair ters-ütopyacı bir yorum niteliğindeki romanından uyarladığı Sineklerin Tanrısı ile tartışmaya giriyor. Bu savaşın gerçekliği, Golding için medeniyetin aydınlanmış ilerlemesinde küçük bir aksaklıktan çok daha fazlasıydı. Dolayısıyla bu istisnai durum ya da Sineklerin Tanrısında acımasız bir doğrulukla betimlenen ada yaşamı, toplum öncesi biçimlere bir geri dönüş değil, kendi toplumsal sistemimizde hep var olan bir olasılık. Adanın sırasıyla Ralph ve Jack tarafından yönetilen iki klan /kitleye dayanan alışıldık yorumlarla katı bir karşıtlık oluşturacak şekilde, aynı toplumsal bağın iki tarafını gözler önüne seriyor. Yukarı taraf, kurallarla yönetilen ve kurumsallaşmış bir toplum ve kanunlara bağlı vatandaşlar imgesinden ibaret. Gelgelelim aşağı tarafta yıkıcı ihlal fantazileri, potlaç ve sapkınlıkla karşılaşıyoruz Ralph'in demokratik ütopyacılığı- na karşı Jack'in faşist savaşçı etiği. Ralph sürekli olarak mantığa ve düzene (ailesine yaptığı atıﬂarla sembolize edilir) başvururken, Jack söylen açısından konumunu canavar a yaptığı göndermelerle güçlendirmeye çalışır. Ralph'in hatası (ve genel anlamda demokrasinin kusuru) Bataille'in heterojenlik dediği şeyi, yani harcamanın, oyunun, savaşın ve düzensizliğin önemini yadsıması. Öte yandan Jack'in kestiremediği ve fark edemediği şey ise düzensiz kaçış hatlarının kolaylıkla şiddetli ve kindar bir cinayet orjisine dönüşebileceği. İlginçtir ki çocuklar kurtarıldıkları sırada, kurtarıcılarının adayı neden yaktıkları sorusuna sadece oyun oynuyorduk diye cevap verirler bütün bunlar sadece istisnadan ibarettir. Günümüz toplumunda hayati önem taşıyan soru, bunun hâlâ geçerli bir yanıt olup olmadığı. Bugünkü istisnai durum sadece bir istisna mı, geçici bir fenomen mi, yoksa zaten sürekli bir istisna durumu içinde mi yaşıyoruz. 4. Bölüm bizi Femando Meirelles'in, Rio de Janeiro'nun mutlak bir dışlanmışlık mekânını ya da insan atıkların döküldüğü bir çöplüğü andıran nam salmış favela'sı* hakkındaki Tanrı Kent ﬁlmine götürüyor. Bu bölüm favela halkının durumunu homo sacer (kutsal insan), yani hayatı kültürel ve siyasi biçimlerden mahrum bırakılmış nihai biyopolitik özne örneği olarak ele alıyor. Odak noktasında, insanların sürekli bir istisna durumu içinde yaşadıkları favelayı hareketsiz kılan toplumsal-mekânsal mekanizmalar var. Bu hareketsizleştirmenin sistematik bir açıklamasını sunmak için istisna ve kamp kavramları üzerinde duruyoruz. Bunu yaparken de favela yaşamı birbirini izleyen üç dönem halinde ele alınıyor. İlki, kanunun buhran içinde olmakla beraber hâlâ işler durumda bulunduğu masumiyet çağı . İkincisinde suç ve sapkınlık artıyor ama topluluk bağları var olmaya devam ediyor. Egemen durumdaki çete zaten kendinden beklendiği üzere bir düzen kuruyor. İstisna kurala dönüştüğünde Tanrı Kent üçüncü evresine girmiş oluyor. Artık hiçbir göndergesi kalmayan şiddet saf, çıplak bir şiddet halini alıyor herkes homo sacer'e dönüşüyor. Bu bölümü Tanrı Kent ﬁlminin, favelada kamp olduğu ya da olabileceği yanılsamasını ve favelanın dışında bir şehir olduğu yanılsamasını nasıl yarattığına dair bir tartışmayla bitiriyoruz. Bu bağlamda kamp mantığının nasıl genellendiğini, etrafı duvarlarla çevrili yerleşim yerleri ve benzerlerinde nasıl daha olumlu biçimlere bürünebildiğini açıklıyoruz. Öyleyse parçalanmakta olan bu topluma nasıl karşı koyacağız, onu nasıl eleştireceğiz. 5. Bölüm büyük etki yaratan gişe ﬁlmi Dövüş Kulübünden yola çıkıyor. Mazoşizmi bir bağ kurma/koparma biçimi olarak ele alıyor. Burada mikrofaşizmin, toplum tarafından inkâr edilmekle beraber ağ toplumunda nasıl sürüp gittiği sorusuna odaklanıyoruz. Her toplumsal düzenin kendi olabilirliğinin olumlu bir koşulu olarak işleyen müstehcen bir eklentisi olduğunu bugün gitgide artan düşünümselliğe, (yeniden) ortaya çıkan, simgesel olmayan otorite * Brezilya'nın varoşları, -ç.n. biçimlerinin eşlik ettiğini ileri sürüyoruz. Bölüm, şiddet sorusunu bu bağlamda ele alıyor ve bunu çağdaş toplumlardaki eleştiri, kaçış ve edim/eylem sorunsallarıyla ilişkilendiriyor. Mikrofaşizmi toplumsal bağ açısından bir kaçış hattı olarak değerlendirdiğimizden, iktidarın kendisi göçebe hale geldiğinde ya da ihlal düşüncesi kapitalizmin yeni ruhu tarafından istenir hale geldiğinde düzeni yıkma projesine ne olacağını sorguluyoruz. Hareketli ve durağan arasındaki ayrım, ahlaki grameri farklı hareketlilik ve ihlal biçimlerine güzelce uydurulmuş olan günümüz tüketim kültüründe bir eleştiri aracı olabilir mi. İhlal düşüncesini ele alırken, ihlalin paradoksal bir şekilde günümüzün kanunu haline gelmesi meselesini tartışıyoruz. İhlal ile kanun (istisna ile kaide) arasındaki ayrım yok olduğunda, kapitalizm kendisini hareketlilik/ihlal/sapkınlık çerçevesinde aklamaya başlıyor. Bu bölüm, analizini çağdaş toplumun başlıca iki veçhesini ele alarak şekillendiriyor üretim şekli (kapitalizm) ve denetim toplumu ndaki disipliner dispozitiﬁn çözülmesi. Böyle bir toplumda direnişin nasıl olup da tahayyül edilebileceğine odaklanan bölüm, terör, teröre karşı koyma stratejileri ve bu karşı stratejilerin kendilerinin teröre dönüşme tehlikesinin açıkça ele alındığı 6. Bölüme bir yol açıyor. 4. Bölüm Terry Gilliam'ın yönettiği Brazil'in ters-ütopya âlemine uğruyor. İstihbarat Bakanlığı'na giren bir böceğin, elektronik daktiloda düşman bir teröristin, Bay Tuttle'ın adının yanlış yazılmasına sebep olmasıyla başlıyor her şey. Bu hatayla Bay Tuttle oluyor size Bay Buttle, yani sıradan bir hayat yaşayan bir aile babası. Bir yığın istihbarat raporu doğrultusunda vahşice tutuklanan bahtsız Bay Buttle bilgi alma , yani işkence için bakanlığa getiriliyor. Bildiği ya da anlatabileceği hiçbir şey yok, ki bu ona daha da tehlikeli bir hava veriyor. Brazil'de karşımıza çıkan toplumda her şey gözetim ve istihbarattan ibaret. Terör tehdidi her yere öyle bir sinmiş ki insanlar artık saldırıların farkına varmıyorlar bile. Kısacası Brazil' de gerici bir istisna durumuyla karşı karşıyayız. Gelinen bu duruma meydan okuyan yegâne kişi ise İstihbarat Bakanlığı'nda çalışan ve bu hatadan sorumlu tutulan bir görevli. Ne var ki sistemi her şeyin bir hatadan kaynaklandığına ikna etme çabaları başarısız oluyor, çünkü hata yapma ﬁkri yetkililer için akıl almaz bir şey. Bir de iyi anlamda bir teröre hizmet eden, yani insanları bu Orwellvari durumdan kurtarmaya çalışan Bay Tuttle var. Dolayısıyla Brazil bizi terör kavramını eleştirel bir gözle analiz etmeye, bunu tek varoluş nedeni terörizm haline gelmiş bir toplum ﬁkriyle ilişkilendirmeye zorluyor. Son bölüm olan 7. Bölüm, etik ve özellikle de kamptan sonra etik meselesi üzerinde durarak kitabı noktalıyor. Auschwitz bağlamında tanıklık muammasına odaklanıyor. Bu bağlamda tarifsiz olanı anlatmanın imkân(sızlık)larını görünür kılmak amacıyla Auschwitz den Artakalanlar'ı okuyoruz. Hem seçici hafızadan, hem de istemli unutmadan sıyrılan Yahudi soykırımının gerçekçi bir belgelemeye direndiğini öne sürüyoruz. Öyleyse sözler ile çıplak bir yaşam, travma geçirmiş bir tanıklık ile seçici bir unutkanlık arasındaki gerilimi, çıkmazı nasıl canlı tutacağız. Geçmiş ile gelecek arasında nasıl aracılık edeceğiz. Dehşeti tasvir etmenin imkânsızlığı nasıl anlatılabilir. Yahudi soykırımını bütün dehşetiyle anlatmanın imkânsız olduğunu, çünkü bunun esasen tam da tanıklığı imkânsız kılmasından ibaret olduğunu öne sürüyoruz. Kampın dehşeti ancak dolaylı olarak tarif edilebilir. Auschwitz Ruhu gaz odalarında ölenlerde ya da kurtulanlarda değil, ikisi arasında var olan bağda cisimleşir. Hepimiz Auschwitz neslinden geliyoruz, ve hepimiz tanıklık etmekle yükümlüyüz. * Toplama kamplarında tutulanların ölüm sınırına iyice yaklaşmış olanları için kullanılan bir terim, -ç.n. Fantaziden çıkış yoktur, başka bir mekân yoktur, zira fantazinin ötesindeki her şey bir boşluktan ibarettir. Kimlik dediğimiz şey de aslında fantazi aracılığıyla bu boşluğu örtmek, gizlemektir bu nedenle fantazinin çözülmesi, fantazinin (dolayısıyla sürdürdüğü kimliğin) simgesel yapının çözülmesini de beraberinde getirir. İstanbul tam da arayıp durduğu m şeymiş. Geleli sadece bir hafta oldu, ama şimdiden nefesimi kesiyor, uykularımı kaçırıyor. Buraya gelene kadar ne çok zaman kaybetmişim. Ben yorucu, beyhude bir hayatın peşinde koşarken, sanki o sessizce beni bekliyormuş. Burada her şey çok daha yavaş ve yumuşak bir şekilde akıyor, bu haﬁf esinti insanın sıkıntılarını dağıtıyor, bedenini ürpertiyor. Anita'nın Şark'tan yazdığı bir mektubundan. Madam, İkinci Dünya Savaşı'nın hemen ardından Roma'dan İstanbul'a doğru yola çıkar ve bir daha geri dönmez. Roma'ya yazdığı mektuplarda İstanbul'daki yaşamını upuzun bir tatil diye tarif eder İş ve boş zaman arasındaki sınırı ihlal eden yaşamı tasasız ve neşe doludur. İstanbul'daki birçok kahvehanenin sahibi olan bir işadamıyla evlenir, ne var ki bu evlilik ancak birkaç ay sürer. Madam, boşanmadan sonra eline geçen nafakayla yıkık dökük bir hamam satın alır. Hamamı tadilattan geçirir ve hamamlar İstanbul'da gözden düşene dek uzun yıllar boyunca işletir. Hamam ﬁlminde bizzat Madamla karşılaşmayız. Film onun ölümüyle başlar, yaşamına dair bilgileri yalnızca Roma'daki kız kardeşine yazdığı mektuplardan öğreniriz. Madam vefat ettiğinde mirası hayatta olan tek İtalyan akrabasına, yeğeni Francesco'ya kalır. Francesco'nun Roma'da karısı Maria ve ortakları Paolo ile beraber başarıyla yürüttüğü bir işi (iç mimarlık bürosu) vardır. Bu insanların hiçbiri ﬁlmde sevimli, sıcakkanlı insanlar olarak çizilmemiştir stresli, görünüşün ön planda olduğu, kariyer merkezli bir yaşamları vardır. Filmin İtalyan karakterleri, Şarkiyatçı bir soğuk ve rasyonel Batılı imgesine dair ne varsa hepsine sahiptir. Ve elbette Roma'yla tam bir karşıtlık oluşturan İstanbul, Şark'ın kadim, baştan çıkarıcı erotik çekiciliğini, tatlı tembelliğini temsil eder. Film İstanbul'un eski, bir labirenti andıran, daracık, mahrem sokaklarının sünnet düğünlerinin, hamamın şehvani atmosferinin ve aşırılılıklarda gezen diğer tensel zevklerinin sırlarını açığa çıkarma arayışı içindedir. Hamamın kendisi bir sefa ve sükûnet yuvası olarak resmedilmiştir ve açıkça Avrupa'nın öteki sini sembolize eder. Hamam elbette her şeyi kesin çizgilerle ayırdığı, ikilikler şeklinde sunduğu gerekçesiyle eleştirilebilir Doğu'ya karşı Batı, İstanbul'a karşı Roma, Madam Anita ve mahallesindeki Türklere karşı Francesco ve Marta. Ancak ben ve ötekiyi yan yana getirmeye odaklanan böyle bir eleştiri, Şarkiyatçılığa dair önemli bir unsuru es geçmek anlamına geliyor. İki kutup arasında aracılık eden bir şey olmalı - ikameleri ve başkalaşımları mümkün kılan mektuplar, kişiler ve nesneler gibi. Hamam aynı zamanda Batı ile Doğu arasında köprü kuran aracılarla ilgili bir ﬁlm, seyahat anlatılarında tuhaf ve egzotik olarak geçen şeyle ilgili bir dolayımlama hakkında bir ﬁlm. Bu bakımdan Montesquieu'nün Acem Mektupları'nın 1968 sonrası bir versiyonu olarak görülebilir (bkz. Montesquieu 1973). Montesquieu' nün çalışmasında olduğu gibi Hamam da Batı ve Doğu'yu ahlaki dersler çıkarılacak bir bakış açısıyla karşılaştırmayı mümkün kılıyor. Her iki eser de mektuplar çevresinde şekillendirilmiş. Fakat ﬁlmdeki mektuplar, Montesquieu'nün mektupları gibi onu bilgi, rasyonalite ve akıl dünyasıyla tanıştırmak niyetiyle Şark'a hitap etmiyor daha ziyade, stres dolu yaşantılarından kaçmayı düşleyen Avrupalı seyyahlara hitap ediyor. Diğer bir deyişle Şarkiyatçı ikilik aynen kalırken, değerli görülen taraf değişir gevşeme ve keyif, mantık ve zenginliği alt eder. Şimdi sorumuzu biraz daha açalım Bu posta ekonomilerini nasıl okuyacağız. Montesquieu'nün Acem Mektupları ve Madam Anita'nın mektuplarını yalnızca aynı temanın (Şarkiyatçılık) çeşitlemeleri olarak mı değerlendireceğiz. Buna göre Batı ile Doğu, Avrupa ile Şark arasındaki ayrımı nasıl okuyacağız. Eğer söz konusu olan aynı posta ekonomisi ise, Hamam'dakilerle Montesquieu'nün mektupları arasındaki belirgin benzerliği nasıl açıklayabiliriz. Ve son olarak, okumamız ben ve ötekinin yan yana getirilme biçimini nasıl aydınlatabilir. Bu sorulara cevap bulmak için işe Montesquieu'nün Acem Mektupları ve Hamam'ı sorgulamakla başlıyoruz. Ardından genel hatlarıyla Şarkiyatçılığın dokusunu ele alıyoruz. Daha sonra iki farklı eleştirel Şarkiyatçılık okumasını -ikili ayrımların inşasına dayalı bir söylem analizi okuması ile Şark'ın bir fantazi mekânı olarak inşasına odaklanan psikanalitik bir okumayı- karşılıklı değerlendirerek İkincinin avantajları üzerinde durmak istiyoruz. Anlatıları (Hamam ve Acem Mektupları içinde), temayı (Şarkiyatçılık) ve metodolojiyi (psikanalize karşı söylem analizi ve yapıbozum) ele aldıktan sonra, eleştiri meselesiyle ilgili değerlendirmelerimizle bölümü tamamlıyoruz Şark'ı okumanın etik ya da hakikaten eleştirel bir yolu var mı. Bu bağlamda Hamam'ın ﬁnal sahnesi için, Lacan'ın imgesel, simgesel ve gerçek ayrımlarına göre düzenlenmiş üç farklı okuma sunuyoruz. Hamam Hamam' da hangi imge ve anlatılara yer verilmiş. Bunların Şarkiyatçılığı temsil ettiğini düşünebilir miyiz. Öncelikle bu imge ve anlatıları Batı ile Doğu, erkek ile kadın ya da normal ile sapkın arasında, çoğunlukla da ilk terimi üstün tutan bir ayrımın unsurları olarak yorumlayalım. Böylelikle Şarkiyatçılığı Kültür Teorisi'nin çoğunlukla yaptığı gibi okumuş oluruz ben ve ötekinin inşasına dayanarak ve bunun beraberinde getirdiği, ve ötekiyi stereotipleştirme, değerini ve niteliklerini azaltma stratejilerine odaklanarak (Neumann 1999 1-38). Hamam'daki ilk mektup Francesco'ya Madam Anita'nın ölümünü bildirir. Madamın öldüğünü öğrendiğimiz giriş sahnesinin ardından izlediğimiz ﬁlmin bu en uzun sekansı, mektubun yolculuğu üzerine kuruludur. Mektubun İstanbul'dan postaya verildiğini, Türkiye'deki çeşitli devlet dairelerinde damgalandığını, sıraya koyulduğunu ve nihayet Roma'da Francesco'ya ulaştırıldığını görürüz. Bu yalnızca giriş niteliğinde bir sahne olarak görülebilir. Ne var ki ﬁlm ilerledikçe, Hamam'ın aslında bu mektup alışverişinin ta kendisi etrafında şekillendiği ortaya çıkar, zaten giriş sahnesini böylesine önemli kılan da budur. Filmdeki karakterler bu mektupları çoğu zaman iki kıtayı birleştiren/ayıran Boğaz'dan geçerken okurlar. Posta ekonomilerinin Hamam açısından önemi de burada yatar Etkili bir biçimde, Batı ile Doğu arasında aracılık ederler. Mektupta Francesco'ya, sonradan hamam olduğunu öğreneceği emlaki satması salık verilir. Ancak satış sürekli ertelenir Şark dünyasında her şey ağır çekimde ilerler. Nihayet açgözlü bir vurguncuyla satış mukavelesini imzalamak için her şey hazırdır. Fakat bu sefer de Francesco imzalamayı reddeder, çünkü şirketin otoparklar, oteller, tenis sahaları inşa etmek için bölgeyi yıkmak istediğini öğrenir. Francesco fakir mahalleliyi şirketin planlarına karşı uyarır. Soğuk ve hesapçı Batı modernitesinden haberdar olan mahalleli onu örnek alıp evlerini satmayı reddeder. Bilindik Şarkiyatçı imgesi burada bir kez daha su yüzüne çıkar Batıda insanlar komşularını bile tanımazlar Şark'ta ise sıkı fıkı bir sohbete dalmak için pencerenizi açmanız yeterlidir, herkes herkesi tanır, haberler tez duyulur. Hamam İstanbul'un belli bir alanına odaklanır ve bu alanı kent yaşamının Batı'da yok etmiş olduğu her şeye sahip, moderniteden nasibini almamış büyük bir köy olarak gösterir. Modernite tepeden inme olduğu zaman Şark'ta tuhaf sonuçlar ortaya çıkar, hal böyle olunca da Batı'nın daha fazla müdahalesine ihtiyaç duyulur. Böylece Avrupalı kahraman Francesco, Şark'ın ilkel ve geri öznelerini kendilerinden (bu örnekte vurguncudan) kurtarır. Zarif bir edayla gitgide bir harabeye dönen İstanbul önce Madam, ardından Francesco ve nihayet Marta gibi Avrupalı girişimci ruhlar tarafından kurtarılmayı bekler. Birçok kültürü barındıran hamam, Batı sayesinde güzel ve egzotik bir mekân olarak varlığını sürdürür (karş. Zizek 1999 215-21 2001d 69). Ne var ki Şark'ı aydınlatmak ve kültürel mirasını kurtarmak bu karşılaşmanın veçhelerinden yalnızca biridir. Francesco'nun kendisi de değişir. İstanbul'da uzun uzadıya kalmasının sebeplerinden biri de aynı mahallede, besbelli Madamın en yakın komşularından biri olan ailesiyle yaşayan bir Türk olan Mehmet ile yaşadığı eşcinsel ilişkidir. Şark ve bilhassa Hamam bir günah yuvası olarak tasvir edildiği için, eşcinsellik burada önemli bir unsurdur (Shohat 1997). Batı katı kurallar ve kemikleşmiş gelenekler arasında sıkışıp kalmışken, Şark'ta arzu su gibi doğal bir akış içindedir insanın bedenini ürperten haﬁf bir esinti gibi. Mehmet ve Francesco'nun eşcinselliği, Batının eşcinsellik normunu ihlal etmesi bakımından bir sapkınlıktır. Bu sapkınlık Francesco, Mehmet ve Madam'ın hamamın çatısından çıplak bedenleri gözetleme alışkanlığıyla vurgulanır. Gözetleme, yasak bir erotizmi sürdürmesinden dolayı değil tıpkı Sultan'ın yalnızca kadın bedeninin değil de haremdeki kadın kalabalığının keyﬁni sürmesi gibi, bilhassa kalabalıktan keyif alma anlamında sapkındır (Grosrichard 1998 141-6). Francesco'nun uzakta kalışına dair mazeretlerinden şüphelenen Marta harekete geçer ve onu görmek üzere İstanbul'a gelir. Buradaki ilk gecesinde, hamamda tutkuyla sevişirken gördüğü iki erkeğin arasındaki ilişkiyi keşfeder. Şarkın arzu serasına bu bakış Harem düşüncesinin güncel bir versiyonudur sınırsız ve hararetli bir zevk âlemi. Su, buhar ve sıcaklık, rahatlamanın ve engelsizce hareket etmenin birer sembolüdür. Hızlı ritimleriyle etkileyici bir etnik müzik bu tensel arzu atmosferine zemin oluşturur. Ertesi gün Marta ve Francesco boşanma ﬁkrinde uzlaşırlar ve Marta İstanbul'dan ayrılmaya karar verir. Aynı gün mafya Francesco'yu öldürür, inşaat şirketi onu öldürtmek için bir tetikçi ayarlamıştır. Türk mafyası burada (tıpkı hamamın hareme atıfta bulunması gibi) zorba gücün güncel bir versiyonu olarak bulunur. Zorba ile mafyanın ortak noktası, insan hayatını bütünüyle hiçe sayan, her şeye kadir bir güce sahip olmasıdır. 36-40). Zorbanın iradesine karşı koyulmaz. Bu bakımdan Francesco hâlâ bir Avrupalıdır öyle inatçıdır ki, cesaret ve bireysel iradeden ziyade korkuyla harekete geçen efemine bir Şarklı öznenin asla yapmayacağı şeyi yapar, oyunun kurallarına karşı gelir. Bu inatçılığı için ödeyeceği bedel hayatın kendisidir. Francesco'nun ölümünün ardından Marta İstanbul'a döner. Karısı olarak Francesco'nun evlilik yüzüğünü teslim alır (kocasının ihanetini keşfettikten sonra kendininkini fakir bir kadına vermiştir). Final sahnesinde Marta hamamı kendi işletmeye karar verdiğinden bu anlamlı bir barışmadır. Gelgelelim barıştığı yalnızca Francesco değil, aynı zamanda kendi kişiliğinin bastırılmış doğululaşmış yanıdır. Öyle ki Marta ﬁnal sahnesinde Madam'ın ağızlığıyla sigara içerken görülür bu sırada anlatıcı onun, besbelli Madam Anita'nınkileri andıran mektubunu okumaktadır. Francesco'nun ölümünün ardından İstanbul'u terk eden Mehmet'e hamamın artık tamamen onarıldığını yazar. Kimi zaman günbatımında bir hüzün bastırıyor, fakat ansızın serin bir rüzgâr alıp götürüyor hepsini. Daha önce hissettiklerime hiç benzemeyen, acayip bir rüzgâr bu. Hafif bir meltem, seviyor beni. Madam Anita'nın mektuplarının hedeﬁne ulaştığı, mektupların asıl muhatabının Marta olduğu, Marta'nın konumunu almasını ve gizli Şarkiyatçılığının farkına varmasını sağladığı söylenebilir. Yeni Madam artık Marta'dır ve Francesco kaybolan bir aracıya dönüşür. Bu bağlamda mektuplar da belirgin bir rol oynar Karakterlerin başkalaşımlarını tamamlamalarını ve kaderlerinin gerçekleşmesini sağlar. Kayıp mektuplar başlangıçta geri gönderilseler de sonunda asıl alıcılarına ulaşırlar. Acem Mektupları Yazmak Hem muhtemelen en tanınmış Şarkiyatçı eser olan Montesquieu'nün Acem Mektupları'nın hem de Özpetek'in Hamam'ının posta ekonomileri biçiminde olması tesadüf değildir. Mektupların aracılık işlevi gördüğü, yurtiçiyle yurtdışını birbirine bağladığı ortadadır. Üstelik Montesquieu Acem Mektupları'nı yazarken bu biçimi özellikle seçmiştir. Kanunların Ruhu Üzerine (Montesquieu 1989) aklın mantığına göre ilerleyen bir inceleme şeklindeyken, Acem Mektupları kasten aşırı bir tarzda yazılmıştır. 45). Anlatı ya da konu bir değil, birden fazladır. Mektuplar önemli siyasi meselelerden giyim kuşam hakkında düşüncelere kadar çok farklı konulara uzanır. Bazılarının ahlakçı bir havası vardır, bazı mektuplarsa bilhassa gülünç olsun diye yazılmıştır. Buradaki en önemli şey, mektupların seçilme biçimidir Bazılarının kayıp mektuplar olduğu izlenimine kapılırız, bazılarının ise alıcısı yoktur ya da içeriğinin bir kısmı eksiktir. Kimi zaman mektup içinde bilinmeyen bir mektup gizli gibidir. Benzer ş ek ilde Hamam'da, Madam Anita'nın geri dönen mektupları, daha sonra Francesco ve Marta'nın anlatılarında yer alır. Öyleyse neden bu biçim. Ve Şark'ı biçimden yoksun bir nitelikle betimleme yolunda bu sürekli çaba neden. Bu soruyu cevaplamak için Derrida'nın The Post Card From Socrates to Freud and Beyond (Kartpostal Sokrates'ten Freud'a ve Ötesine, 1987) adlı kitabına kısaca dönmek yararlı olacaktır. Derrida'nın kitabı, daha pek çok şeyin yanı sıra, Jacques Lacan'ın birçok kavramının teleolojik zeminine yönelik ironik bir eleştiri niteliğindedir. Derrida, ne kadar muamma dolu olursa olsun, anlamın Lacan için daima yoruma açık olduğunu öne sürer Lacan'a göre her şey psikanalik şema içinde bir yere yerleştirilebilir. Lacan vaktiyle, Edgar Allan Poe'nun Çalınan Mektup'u hakkındaki bir yorumunda, mektubun daima hedeﬁne ulaştığım öne sürmüştür (bu konuya daha sonra döneceğiz, bkz. Lacan 1988). Böylelikle performatif hedef şaşmasının önemi, kayıp mektuplar ekonomisi aracılığıyla açıklanmış olur. Derrida daha sonra Lacan'ın tüm kavramlarında mevcut olan bu teleolojik yapının son derece kusurlu olduğunu öne sürer. Bu nedenle de Lacan'ın teleolojisini yıkmak üzere tamamlanmamış ve gönderilmemiş kartpostallar yazmıştır. Derrida için Lacan, Batı geleneğinin sözmerkezciliğe tutsak düşmesinin bir temsilcisidir. Sözmerkezcilik kendini çeşitli şekillerde ortaya koyar yazının sözden, teleolojinin yayılmadan, erkekliğin kadınlıktan, Batı'nın Doğu'dan üstün tutulması gibi. Çarpıcı çalışmalarıyla bu gelenekte öteki olanı (konuşma, kadın, hiperbolik, vs.) açığa çıkaran Derrida hariç herkes böyle bir sözmerkezciliğe tutsak düşer. Bu durum Derrida'nın son derece zor denilebilecek kitabı Glas'da (Matem Çanı) tam anlamıyla görülebilir (1986). Glas' da tüm sayfalar ikiye ayrılmıştır. Sayfanın sol tarafı Batı'nın mükemmel sözmerkezci ﬁlozofu Hegel'den alıntılarla doludur, sağ tarafta ise Fransız yazar Jean Genet'ye göndermeler yer alır. Genet toplumun sınırlarında yaşayan bir eşcinseldir Derrida onun düşüncelerini, Hegel'in metnini yıkan sahici bir öteki olarak alır. The Post Card Şarklı tarzda yazılmış bir metin olarak değerlendirilebilir, Glas'daki iki sütunun ise Batılı ve Doğulu yazı ve varoluş biçimlerine gönderme yaptığı düşünülebilir. Batı sözmerkezci, rasyonel, düzenli ve teleolojik Doğu ise sapkınlık derecesinde hiperboliktir. Genet'nin kendisi de Şark gibi yıkıcı ve sapkındır. Burada asıl sorulacak soru Derrida'nın projesinin gerçekte ne kadar eleştirel olduğudur. Sözün ve hiperbolün böyle yan yana koyulması Şarkiyatçılığın ta kendisi değil inidir. Akıl ve rasyonalitenin bu öteki si daima, en azından moderniteden bu yana, Şarkiyatçı fantazilerin bir parçası değil midir. Derrida Batılı sözmerkezciliğin Platon'dan beri hayatımızda olduğunu ve aynı şeyin bu geleneğin öteki si, yani Şarkiyatçılık için de geçerli olduğunu savunmuştur. Bu öteki sesin varlığını vurgulamanın yıkıcı bir yanı yoktur bunu yapmak esasen Batılı bir bakışı pekiştirmek anlamına gelir. Bu diğer sesin mevcudiyeti olan Şark, Batı sözmerkezciliği için ideolojik bir eklentiden başka bir şey değildir bir fantazidir. Bu Şarklılaşmış ses öteki , marjinal ya da bastırılmış değildir. Onu açığa çıkarmak için bir yapıbozumcu çabaya girmek gerekmez (Montesquieu'nün posta ekonomilerine odaklanan yapıbozumcu bir okuması için bkz. Bennigton 1884 240-58). Montesquieu'nün bu popüler kitabı bir yıl içinde on baskı yapmıştı (Betts 1973 19). Resmi olarak onaylanmama riski taşıyan 18). 18). Ancak kitap bugün de Şarkiyatçı söylemin klasik örneklerinden biri olarak anılmaktadır. Gelgelelim Acem Mektupları münferit bir başarı da sayılmazdı Montesquieu'nün zamanında yazılan kitapların yaklaşık yüzde otuzu Şark'ı konu alıyordu (Kaiser 2000 16). Acem Mektupları'ndaki en belirgin ses daha da zenginleşmek için Avrupa'ya giden zengin bir adama, Özbek'e aittir. Haremini hadımağasına emanet edip oradan ayrılır. Kitapta ayrıca Rika adlı bir İranlı gezginle de tanışırız. Bu iki adam çoğu zaman Montesquieu' nün kendi kişiliğinin iki yanı olarak yorumlanır Özbek aydınlanma peşinde meraklı bir adamdır, geleneksel bakış açılarıyla kısıtlanmış olan Rika ise Şarklılaşmış bir ﬁgürdür (McAlpin 2000 50). İkisinin anlatısı birlikte ele alındığında güncel meselelere dair çok yönlü, Montesquieu'nün Batı'yla Doğu'yu karşılaştırmasına olanak sağlayan bir eleştiri çıkar ortaya. Acem Mektupları yönetimden cinselliğe kadar her konuda uygulanabilecek bir altın kuralı vaaz etmesi bakımından son derece ahlakçıdır. Gerek sözde Doğu'ya mahsus olan özgürlüğün tamamıyla yadsınması, gerek Thomas Hobbes'un felsefesinin öncülü olan sınırsız özgürlük arayışı, acımasız bir saldırı altındadır. Haremdeki kadınlar ve hadımağalar cinselliklerini doğal olmayan, son derece kısıtlanmış bir şekilde ortaya koyarlar (Montesquieu 1973 114. mektup). Batı'da uygulandığı şekliyle evlilik, erkek ve kadını bir araya getirmenin çok daha iyi bir yoludur. 116. ve 117. mektuplar 209-13). Bu çift taraﬂı çözümleme Montesquieu'nün ele aldığı tüm meselelerde kendini belli eder. Mektupları hem Acem hem Parizyen dir (Trumpener 1987 180). Odak noktasında Şark'ın eleştirisi yer alır Özbek akıl sayesinde bilgi, rasyonalite ve özgürlüğün kıymetini bilmeyi öğrenir. Gelgelelim burada, Fransa'da ayrıcalıkların kötüye kullanımı da üstü kapalı bir biçimde eleştirilmektedir. Fransa'da imparatorun yetkisini kötüye kullanmasının Şark despotizmini yansıttığı iddia edilir (Betts 1973 26-7 Grosrichard 1998 26-7). Şarkiyatçılık Said'in sıklıkla söylediği gibi sadece Şark'ı bastırmak için bir araçtan ibaret değildir, iki tarafı da keskin bir kılıçtır ve daima öyle olmuştur (Kaiser 2000). Bu Şarkiyatçı söylemde öne çıkan üç tema -din, cinsiyet ve siyaset- İslam ve Hıristiyanlık, sapkınlık ve heteroseksüellik, despotizm ve cumhuriyetçilik arasındaki ayrımı belirler (Grosrichard 1998). İslam, içsel inanç eksikliği üzerine kurulu sahte bir dindir. 85-119 Joubin 2000). 79. ve 96. mektuplar) üzerinedir. Sultan, yaşadığı yeri bir şehvet ve haz yuvasına, kadınların (ve erkeklerin) Sultan'a zevk vermek için getirildiği bir geneleve çeviren bir sapıktır. Ve son olarak Şark kuvvetler ayrılığı olmayan bir mekân olarak tarif edilmiştir. Her şey Sultan için vardır ve ona aittir hiçbir şey bağımsız bir biçimde var olamaz (Grosrichard 1998). 250 yılı aşkın bir süreden sonra, bu anlatıların Hamam gibi ﬁlmlerde tekrar ortaya çıktığına şahit oluruz. Hamam aynı zamanda, Montesquieu'nün Mektuplar'ı gibi müphem bir anlatıdır. Basmakalıp bir geri kalmış Doğu imgesinin yanı sıra çağdaş Batı toplumunun bir eleştirisini de içerir. Sahte tanrılar artık Batılıdır (tasarım, para ya da aşırı materyalizm). Bu bağlamda, Şarkiyatçılığın hiç değişmediğini savunmanın cezbedici bir tarafı vardır. Aslında Said'in Şarkiyatçılık'ta (Said 1978) vardığı sonuç da bu gibi görünüyor. Kültür teorisi kapsamında bir dizi analiz bu düşünceden yola çıkarak Batı'nın batılı olmayan dünyayı da inşa etme yöntemlerinin bir haritasını çıkardı. Bu analizler bize çok şey kazandırdıysa da bir şey hep eksik kaldı Araştırmacılar Şarkiyatçı söylemin müphemliğine dikkat göstermiyorlardı (Bhabha 1972). Şark ne yakın ne de uzaktır, fakat aynı anda hem yakın hem de uzaktır. Muhakkak olumlu ya da olumsuz değer yüklenmiş bir toplumsal topoloji değil, aynı anda hem bir ütopya hem de ters-ütopyadır. Bu müphemlik Montesquieu'nün Acem Mektupları'nın meşhur bitiş mektubunda (161.) açıkça görülür. Özbek'in sıkı denetimi olmayınca haremi yavaş yavaş, ancak kaçınılmaz bir şekilde dağılmaya başlar. Haremdeki kadınlar arasında lezbiyen ilişkiler yaşandığına dair işaretler vardır ve güç hiyerarşisi tepetaklak olmuştur (güç, hadımlardan çıkarcı harem kadınlarına geçmiştir). Daha 156. 156. mektup 276-7). Daha sonra Roxane'in Özbek'e intiharının sebeplerini açıkladığı 161. mektupta olaylar daha anlaşılır bir hal alır Evet, sana ihanet ettim. Hadımlarını kışkırttım, senin kıskançlığını alt ettim ve haremini tatlı zevklerle dolu bir yer haline getirmeyi başardım... Nasıl oldu da bana, bu dünyaya senin kaprislerine saygı duymak için geldiğimi düşünecek kadar güvendin. Sana her şey mübahken beni tüm arzularımdan mahrum bırakmaya hakkın olduğunu mu zannettin. 161. mektup). Montesquieu'nün kitabının tamamı gibi bu müphem mektup da iki şekilde okunabilir. İlk okuma daha çok coğrafya ve jeoﬁzikle ilgili unsurlar üzerinde durur. Montesquieu'nün iklim teorisine göre Şark' taki tüm güç inşaları daimi bir şekilde yozlaşmıştır. Gelgelelim Şark sistemi, yani despotizm ayrıca insan özgürlüğünü hiçe saymasından dolayı doğal değildir. Öyleyse Şark sisteminin devamlılığı nasıl açıklanabilir. Görülüyor ki cevaplaması zor bir soru bu, ama Montesquieu iklimin insanları tembelleştirdiğini ve tahakkümü kabul etmeye meyilli hale getirdiğini söyleyerek işin içinden çıkıyor Fiziksel doğa insan doğasını yozlaştırır. Dolayısıyla özgürlük ve özerklik gibi Batı ideallerini Şark'a öğretmek de mümkün değildir. Öğretildiği takdirde olumsuz etkilere yol açabilir. Özbek'in, efendinin yokluğunda ortaya çıktığı üzere, Şark'ta tam bir özgürlük söz konusu olamaz. Farklı bir feminist okumaya göre, kadının keyﬁ ya da sesi, Zorba'nın erişemeyeceği bir noktada var olmaktadır. Onun gücü asla bütün değildir. Dolayısıyla despotik güç imgesinin Şarkiyatçılığın ta kendisi olduğu iddia edilir. Kadınlar (yani Montesquieu'nün anlatısı içinde Roxane) bütünüyle kontrol altında değildir, hayatlarını kendi ellerine alma ve saltanatı yönlendirme olanakları her daim vardır. İlk okuma tam bir tahakküm ihtiyacı ve olanağı olduğunu, dolayısıyla Özbek'in yokluğunda Harem'in çökeceğini varsayarken, bu ikinci okuma efendi-köle diyalektiği üzerinde durur. Belki de sultan kendi rolüne tutsaktır, aslında yönetenler kadınlardır. Belki de kadınların gizli keyifleri ve gizli bir dili vardır. Bu bölümde yaptığımız şekilde Şarkiyatçı anlatının içeriğine odaklanıldığında, Şarkiyatçı temaların hem sürekli hem de müphem olduğu sonucuna varılabilir. Yukarıdaki tartışmayı söylemimizi Doğu ile Batı arasındaki ayrımlara göre düzenleyerek başlattık ve ardından daha karmaşık bir tablo çizerek devam ettik. Ancak ikili karşıtlıkların şeyleştirici mantığına göre düzenlenmiş bu metinsel evrende önemli bir şey eksik kaldı. Bu nedenle de bir sonraki bölümde çözümlememizi Lacan kökenli teorik bir şemaya göre yeniden inşa etmeyi hedefliyoruz. Bir Sıfır-Kurum Olarak Şark Avrupa'nın kimliği ötekisiyle , çoğunlukla da Şark'la ilişkisi doğrultusunda tanımlanır kültür incelemelerinde çoğunlukla tartışılan da budur. Kimlik nesnelerin, mekânların ya da kişilerin içkin özelliklerine yapılan göndermelerle değil, farklılıklar üzerine kurulu ilişkisel bir ağ aracılığıyla verilir. Buna göre Şark da Avrupa'nın ne olmadığına yoğunlaşır Normallik ve sapkınlık, kanun ve despotizm, zihin ve beden, akıl ve arzu arasındaki karşıt farklar mantığı aracılığıyla işleyen bir fotoğraf negatiﬁ gibidir (Neumann ve Welsh 1991 329, 331, 334). Dolayısıyla bu tür Şark imgeleri -bir arzu serası ve despotik gücün beşiği gibi- bize daha çok bizatihi Avrupa kimliğini anlatır. Bunlar Batılı bir bakış karşısında açılan imgelerdir. İktidar ve bilginin kesişiminde, Şark Batılı klişeler içinde sabitlenir. Öyleyse Montesquieu'nün ve Hamam'ın mektuplarını aynı doğrultuda ancak bilinen bir öykünün faklı versiyonları olarak mı okuyacağız. Biz bu ﬁkrin baştan çıkarıcılığına direnmek istiyoruz. 1978 yılında basılmış olmasından dolayı, Said'in Şarkiyatçılık'ı bu konuya standart bir yaklaşım haline gelmiştir. Ne var ki bundan bir yıl sonra Fransa'da Şark üzerine, bir o kadar ilgi çekici, fakat çok daha az bilinen bir kitap ortaya çıkmıştır Sultan'ın Sarayı Avrupalıların Doğu Fantazileri (Grosrichard 1998). Grosrichard'ın başlıca ilham kaynağının Foucault değil de Lacan olması önemli bir fark yaratır. Öncelikle, Batı ile Şark arasındaki ilişkinin sadece aynı uzamdaki iki unsur arasındaki ayrıma dayalı bir ilişkiden ibaret olmadığını öne sürüyoruz. Şark daha ziyade ayrımdan önce gelene işaret eder. Diğer bir deyişle ayrım erkek ile kadın arasında değil, (cinsel) ayrım ile ayrımsızlık arasındadır. Trumpener 1987). Benzer biçimde despotizm yalnızca monarşi, tiranlık ve demokrasi gibi bir siyasi biçimden ziyade apolitik bir biçimsizliktir zaten Şark da böyle bir biçimsizlikle tanımlanır (Grosrichard 1998 Boer 1996 46). Toplumsal ile siyasi arasındaki ayrımın geçerli olmadığı bir uzamdır. Nitekim cinsiyet ve iktidar söylemleri iç içe geçmiş durumdadır Şark simgesel düzene ait değildir simgesel olanın öncesinde ya da ötesinde bir anlatıdır. Lacancı bir bakış açısına göre Şark, toplumsalı hem koşullayan hem de ondan kaçan bir fantazi uzamı teşkil eder. Fantaziler arzu nesneleri üretir ama bu nesneler erişilmez gibi algılanır. Kanun, yani çeşitli eylemlerin yasaklanması kısıtlamaları aşma arzusu yaratır. Şark böyle bir ihlal arzusunun ürünüdür. Bu bakımdan tatmin edilmiş bir arzu sanrısı değil, bir sorunun cevabıdır Neden bu arzu. Kanun aracılığıyla, kanunun ötesi (ve kanun karşısında) fantazisi mümkün hale getirilir. Fantazi her şeyden önce semantik müdahaleler değil de ruhsal enerjiler, arzular ve dürtülerin yatırımı aracılığıyla sürdürülür. Fantazi arzuyu sahneler, sabit örüntüler halinde dondurur ve böylelikle keyﬁ uzak tutarak özneyi korur. Arzu nesnesi başka bir uzama aktarılır, Şarklılaşır böylece yüceltilmiş, yani erişilmez kalması sağlanır. Aslında, daha sonra ele alacağımız üzere, fantaziyi gerçekleştirmek çoğunlukla ona son vermekle birdir. Bununla beraber, toplumsal bağın iki cephesi vardır (Zi2ek 2001b 93). Kanunların etki alanındaki yaşam, yani iktidarın (siyasi ve ailevi, kadın ve erkek, vb.) ayrılmasıyla düzenlenen yaşam ihlal fantazileriyle sürdürülebilir. Bu gibi fantaziler sosyal bağın aşağı tarafını oluşturur ve üst tarafın gücünü garanti altına alır. Bu açıdan Batı rasyonalitesi, aklı ve ahlakı (üst taraf) ile onun karanlık, Şarklılaşmış aşağı tarafı aynı ekonominin parçalarıdır (Grosrichard 1998 137-8). Gelgelelim aşağı tarafın, işlevini sürdürebilmesi için reddedilmesi, Şarklılaşmış olarak kalması gerekir. Buna dayanarak, Said Foucault tarzı ve Grosrichard da Lacan tarzı farklı bir eleştiri biçimi geliştirmiştir. Bunların ilki söyleme dayalıdır ve ideolojik metnin bulgusal bir okumasına odaklanır. Metnin bir dizi heterojen değişken gösteren i birtakım düğüm noktaları etrafında düzenlediğini, bu sırada diğer gösterenleri değersizleştirerek sınıra ittiğini ve böylece bir alan inşa ettiğini göstererek, metnin anlamını yapıbozuma uğratır. Dolayısıyla toplumsal bağın üst tarafına, Batı ve Doğu arasındaki ikili karşıtlıkların inşasına ve klasik metinlerin sınırlarında okuma yaparken bu inşaların izlerinin nasıl ortaya çıkarılabileceğine odaklanır. Şimdiye kadar Şarkiyatçılığı da bu şekilde çözümledik. Buna karşılık ikinci çözümleme yöntemi keyﬁn çekirdeğini çıkarmayı, bir ideolojinin fantazide yapılandırılan ideoloji-öncesi bir keyﬁ -anlam alanının ötesinde ama aynı zamanda içindenasıl anıştırdığını, yönlendirdiğini, ürettiğini ifade etmeyi amaçlar (Zizek 1989 125). Biz de bu şekilde ilerlemek istiyoruz. Bu ikinci okumada Şark'a nasıl bir statü verilir. Bu soruyu cevaplamak için öncelikle, Slavoj Zizek tarafından ele alındığı biçimiyle (1994 25-6 2000a) Claude Levi-Strauss'un Yapısal Antropoloji'sine odaklanalım. LéviStrauss burada Winnebago kabilesinin davranışlarını anlatır. Bu kabile iki alt gruba (moiety) ayrılmıştır. Bir antropolog kuma kasabalarının mekânsal bir temsilini çizmelerini istediğinde, iki grup farklı resimler çizer. Bir grup kenti ortasında bir ev bulunan bir halka şeklinde algılar, diğer grup ise iki parçaya böler, Zizek bu iki grubu muhafazakâr korporatistler ve devrimci karşıtlar olarak sınıflandırır. Aslında bu iki taraf benzer biçimde sol ve sağ, erkek ve kadın diye de sınıﬂandırılabilir. Burada karşı konulacak eğilim, doğrudan Batı ve Şark'ın, Roma ve İstanbul'un kabilenin iki alt grubu gibi, aynı simgesel uzamdaki konumlar olduğunu iddia etmektir. Bilâkis bu iki konum, son derece önemli bir açmazı ele almanın iki farklı yolunu ifade eder. Bunlar travmatik bir çekirdeği sembolize etme çabaları, diğer bir deyişle başlangıçtan beri olan travmatik bir eksikliği örtmenin iki farklı yoludur. simgeleştiremediği, açıklayamadığı, içselleştiremediği , hesaplaşamadığı temel bir karşıtlığa- topluluğun kendisini uyumlu bir bütün olarak istikrarlı hale getirmesini engelleyen toplumsal ilişkilerdeki bir dengesizliğe gizli bir göndermeyi ifade eder. Zemin planına dair iki algı, bu travmatik karşıtlıkla baş etme, açtığı yarayı dengeli bir simgesel yapıyı dayatarak iyileştirme yolunda karşılıklı olarak birbirini dışlar (Zizek 2000a 112-3). Peki iki kabile nasıl bir araya getirildi. LeviStrauss'un deyimiyle sıfır-kurum sayesinde. 113). Simgesel olanın oluşturulmasını ve ayrımların temsil edilmesini sağlayan bir kurumdur. Ayrımın yokluğuyla kendini belli eden bir sıfır-kurum görevi yapan Şark toplumsal öncesine, ayrımdan önceki duruma dair bir fantazidir. Burada Levi-Strauss'un sıfır-kurum kavramını kelime anlamıyla almakta fayda var. Nesnel bir muadili olmaması bakımından Şark da sıfır sayısı gibi işler. Ne var ki bu haliyle, tüm sayıların (tüm ayrım dizilerinin kadına karşı erkek, hükmedilene karşı hükmeden, vb.) temelini oluşturur. Sıfır, gerçekten orada olmasa bile tüm sayı dizilerinde yer alır. Şark da siyasi düzenin sıfır derecesidir. Despotizm Montesquieu'nün düzenleme sisteminde sıfır derecesi işlevi görür (Boer 1996 47). Yine de bu kanunun ötesindeki , ayrımdan önce gelen travmatik Gerçek ancak simgesel olanla temsil edilebilir. Dolayısıyla bir sıfırkurum haline gelir. Mektup kavramı burada da faydalıdır. Mektuplar öteyi, hiçbir kısıtlamanın hissedilmediği o öteki uzamı temsil eder ve onunla bir köprü kurar. Onlar birer kurmaca ya da imgesel simülakradır Nitekim Hamam'ın fantazi mekânı ampirik bir İstanbul değil, daha ziyade Madam Anita'nın mektuplarıyla inşa edilen bir mekândır. Fakat mektubun malzemesi kelimenin tam anlamıyla harﬂer, gösterenlerdir mektup ayrımı gösterenler aracılığıyla yaratır ve bu bakımdan simgesel düzene aittir (Lacan 1977 146-78). Sonuç olarak fantazinin ikili, tayf gibi bir yapısı vardır (Zizek 1994). Burada Lacan'ın fantazi kavramı ile bildik ideoloji anlayışı arasındaki farkı belirtmek gerekir. Daha önce de bahsettiğimiz gibi fantazi arzunun sahnelenmesi açısından son derece önemlidir. Yalnızca travmatik bir dipsiz kuyuyu gizler. Batılı bakışın yakaladığı Şark'ın gerisinde gerçek bir Şark yoktur. Said'in Şarkiyatçılık'ı Avrupalı bakışın çarpıttığı gerçek bir Şark olduğunu ima eder. Oysa Lacancı bir bakışa göre Şark her yerde olabilir, her şey Şarklılaşabilir . Yalnızca Şarkiyatçı fantazilerin gerçek olup olmadığı sorgulandığında, ideolojik fantazileri yaşatanın hakikat değil de arzu olduğu unutulur. Dolayısıyla sıfır-kurumun tek işlevi şudur toplumsal kurumun namevcudiyeti ya da toplumsal öncesi kaosa karşı kurumun varlığına ve edimselliğine işaret etmek gibi negatif bir işleve sahiptir. Tüm kabile üyelerinin aynı kabilenin üyeleri olduklarını hissederek yaşamalarını sağlayan böyle bir sıfır-kurum referansıdır. Öyleyse bu sıfırkurum en saf haliyle ideolojinin kendisi değil midir yani içinde toplumsal karşıtlığın yok edildiği, toplumun bütün üyelerinin kendisini tanıdığı tarafsız ve kapsamlı bir uzam sağlama şeklindeki ideolojik işlevin doğrudan tecessümü değil midir. (Zizek 2000a 113). Fantazi ve ideolojiler gösterenlerin sabit olduğu söylem pratiklerindeki gibi çözümlenmelidir. Yukarıda bahsedilen ilk, Foucaultcu çözümleme tarzı da budur. Fakat bu gibi işlemler sadece daha temel bir düzeye referansla mümkündür. Fantazi ve ideolojiler arzu yoluyla sürdürülür. Şimdi buradan hareketle arzu ve toplumsal sınıﬂandırmaların bu etkileşimini tanımlamak istiyoruz. Öncelikle ﬁlmin ﬁnal sahnesinden yola çıkıyor ve ﬁlmi arzu, keyif, dürtü ve bunların toplumsal ortamlarıyla ilgili bir üstanlatı olarak ele alıyoruz. Ardından dört