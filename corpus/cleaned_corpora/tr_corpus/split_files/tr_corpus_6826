çevrilen bazı öyküleri bu ülke dillerinin antoloji ve dergilerinde basıldı. Ağıtın Sonu romanı 2015 Duygu Asena Roman Ödülü'ne değer görülmüştür. Kolesteril ester Bir kolesteril ester, kolesterolün bir asit ile tepkiyerek oluşturduğu bir esterdir. Lipit metabolizmasında kolesterol ester terimi yaygın olarak kolesterolün yağ asitleri ile oluşturduğu kolesteril asil esterleri için kullanılır. Kolesterolün esterleşmesi onun hücre içinde depolanmasını ve kanda taşınmasını sağlar. Aterotik plakaların oluşumu sırasında içlerinde kolesteril esterler birikmesi aterosklerozun ilk aşamalarındandır. Kolesteril esterler (KE) kolesterolden daha hidrofobiktir; kolesterolun sterol grubu hidrofobik olmasına karşın, hidroksil grubu hidrofilik oluğu için, kolesterol molekülleri suyla kısmen temas edebilecekleri hücre zarlarında ve lipoproteinlerin dış tabakasında yer alırlar. Kolesterol, bir yağ asidi ile esterleşince çok daha hidrofobik bir yapı kazanır, meydana gelen kolesteril ester molekülleri bir araya gelerek bir yağ damlası oluştururlar. Bu yüzden kolesteril esterler lipoproteinlerin hidrofobik iç kısmında yer alır. Çok miktarda kolesterolun depolanması veya taşınması gerektiği zaman kolesterol, yağ asitleri ile esterleşerek yağ esteri haline gelir. Kolesterolun esterleşmesi sayesinde kolesterol hücre zarlarına çözünmek (ve hücre zarının yapısını bozmak) yerine, sitoplazmada, kolesteril esterlerden oluşmuş yağ damlacıkları halinde birikir. Keza, kanda lipitlerin taşınmasına yarayan lipoproteinler de, temelde trigliserit ve kolesteril esterlerden meydana gelmiş yağ damlacıklarıdır, bunlar kendilerini saran fosfolipit tabakası ve apolipoproteinler tarafından "paketlenerek" stabilize olurlar. Sindirim sırasında absorplanan kolesterolun büyük bir kısmı ince bağırsak hücrelerindeki SOAT2 (ACAT2) enzimi tarafından esterleştirildikten sonra şilomikron adlı lipoproteinlere dahil edilir. Şilomikronlar salgılandıktan sonra içlerinde taşıdıkları trigliseritlerin bir kısmını lipoprotein lipaz enziminin etkisiyle kaybederler. Kalan, KE-zengini lipoproteinler, LDL reseptörü ve LDL reseptörü benzeri protein tarafından karaciğer hücrelerinin içine alınırlar. Hücre içine alınan kilomikronlardaki KE, lisozomlarda bulunan kolesteril ester hidrolaz tarafından hidroliz edilerek serbest kolesterole (SK) dönüşür. SK ve KE, bir esterifikasyon ve hidroliz döngüsü ile kolayca birbirlerine dönüşürler. SK, ACAT2 enzimi tarafından esterleştirilerek KE'ye dönüşür, KE, nötür kolesteril ester hidrolaz (NCEH kısaltmasıyla bilinir) tarafından SK'ye hidroliz olur. Karaciğerde TG ve KE, VLDL adlı liporpteinler içine yerleştirilip kana salgılanır. Kandaki VLDL, hepatik lipaz ve lipoprotein lipaz enzimlerinin etkisiyle önce IDL, sonra da LDL adlı lipoproteinlerine dönüşür. LDL'nin bir kısmı modifiye olup (örneğin oksitlenip) CD36 ve SRA adlı reseptörler tarafından makrofajların içine alınabilir. Bu ateroskleroz sürecinin başlangıcıdır. Karaciğerde SK ve KE arasındaki döngünün bir benzeri makrofajlarda, SOAT1 enzimi ve NCEH aracılığıyla meydana gelir. KE'nin hücre içinde birikimi makrofajın "köpük hücre"ye dönüşümüne yol açar. Aşırı SK'nin bir kısmı, apoA-I proteini ve fosfolipitlerden oluşan kompleksler tarafından hücre dışına taşınır ve orada HDL lipoprotein taneciklerini oluşturur. HDL'de bulunan SK, Lesitin kolesterol asiltransferaz (LCAT) enziminin etkisiyle KE'ye dönüşür. HDL'deki KE, karaciğerdeki SR-B1 adlı HDL reseptörü tarafından alınarak karaciğere geri taşınabilir. HDL'deki KE, ayrıca, CETP adlı taşıyıcı protein tarafından LDL, IDL ve VLDL'ye aktarılabilir. IDL ve LDL'deki KE'in bir kısmı karaciğerdeki LDL reseptörü aracılığıyla geri dönebilir. VLDL'deki KE'in de bir kısmı, VLDL reseptörü aracılığıyla karaciğere geri dönebilir. LDL ve HDL lipoproteinlerinin içinde yer alan kolesteril esterler LCAT enzimi tarafından üretilirler. Bu enzim fosfolipitlerden bir yağ asidi zincirini kolesterola aktarır: VLDL karaciğer hücreler içinde oluşmuş halde salgılanır. bu oluşum sırasında SOAT2 enzimi kolesterol ve yağ asitlerini birleştirip kolesteril ester molekülleri üretir. Kolesteril esterleri tasıyan iki protein vardır. Bunlardan kolesteril ester transfer proteini (İngilizce "cholesteryl ester transfer protein" kısaltması CETP olarak bilinir) dolaşım sisteminde, mikrozomal trigliserit transfer proteini (İng. "microsomal triglycerde transport protein", MTP) ise hücre içinde bulunur. Bu proteinlerin her ikisi de kolesteril esterlerin yanı sıra trigliserit ve fosfolipitleri de taşıma yeteneğine sahiptir. MTP, apoB proteini içeren lipoproteinlerin oluşumunda görev alır. CETP, KE-zengini lipoproteinler (HDL) ile TG-zengini lipoproteinler (IDL, LDL ve VLDL) arasında KE-TG değiş tokuşu yapar. Karaciğer dışındaki dokularda bulunan fazla kolesterol, KE'ye dönüştükten sonra CETP sayesinde, LDL aracılığıyla karaciğere taşınır. Tip 2 Diyabet oluşumu sırasında palmitik (16:0) asit oranı yükselir, linoleik (18:2 n-6) asit oranı azalır, diğer yağ asitlerinin dağılımı da delta-9 ve delta-6 desatüraz enzimlerinin etkinliğinin azaldığına işaret eder. Russell L. Ackoff Russell Lincoln Ackoff (12 Şubat 1919 - 29 Ekim 2009), Amerikalı bilim insanı. Yöneylem araştırmasının babası olarak tarif edilir. Sistem düşüncesi ve pratiği üzerine yaptığı çalışmalarla tanınır. Russell Lincoln Ackoff Pennsylvania Üniversitesi'nin Wharton okulunun Yönetim bölümünün en önemli profesörü, Amerikalı örgüt teorisyeni ve danışmanıdır. Ackoff yöneylem araştırması, sistem düşüncesi ve yönetim bilimi alanında öncülük eder. Russell L. Ackoff, 1919 yılında Philadelphia eyaletinde dünyaya geldi. İlk diplomasını 1941 yılında Pennsylvania Üniversitesi'nin mimarlık bölümünde aldı. Bu üniversitede bir yıl felsefe bölümünde araştırma görevlisi olarak kaldı. 1947 yılında felsefe bölümünde doktora aldığı zaman, Pennsylvania Üniversitesi'ndeki çalışmasına geri döndü. West Churchman'ın ilk doktora öğrencisi oldu. Daha sonra 1967 yılında Lancaster Üniversitesi'nde doktorasını aldı. 1947 ile 1951 yılları arasında Ackoff, Wayne Devlet Üniversitesi'nin felsefe ve matematik bölümünde profesör asistanlığı yaptı. 1951'den 1964'e profesör asistanlığını, Case teknoloji enstitüsündeki yöneylem araştırması profesörlüğünü ortak yürüttü. 1964'ten 1986'ya Pennsylvania Üniversitesi'nin Wharton okulunda sistem ve yönetim bilimleri profesörüydü. 1956-1957 yıllarında, Amerika Yöneylem Araştırması Birliği başkanıydı. 1967 yılında Lancaster Üniversitesi tarafından onur ödülüne layık görüldü. 1971 yılında Yöneylem Araştırması birliğinden gümüş madalya aldı. Diğer ödüllerini 1993 yılında Washington Üniversitesi'nde, 1997 yılında New Haven üniversitesinde, 1999 yılında Peru'da ve İngiltere'deki Lincolnshire & Humberside Üniversitesi'nde aldı. 1999 yılında sistem düşüncesi ve pratiği üzerine göze çarpan başarısı için İngiltere sistem topluluğu tarafından ödüllendirildi. Terminator: The Sarah Connor Chronicles Terminator: The Sarah Connor Chronicles ABD yapımı bilimkurgu ve macera türünde TV dizisi. Warner Bros. tarafından yapımcılığı üstlenilen dizi Terminatör serilerinin televizyon uyarlamasıdır. Sarah Connor ve John Connor karakterlerinin serüvenleri "" ile "" arasındaki bölümü kapsamaktadır. Mario Kassar ve Andrew G. Vajna'nın yardımcı prodüktörlüğünü yaptığı dizi filmin senaryosunu James Middleton, David Nutter ve Josh Friedman yazmıştır. Ayrıca dizi boyunca Cameron adındaki bir Terminatör ve John Connor'ın amcası Derek Reese kahramanlarımıza eşlik etmektedir. Dizi 1999 yılında, Sarah ve John Connor'ın Skynet'in gönderdiği terminatörden kaçmak için, direnişin ele geçirip yeniden programlarayarak John'ı korumak üzere gönderdiği Cameron isimli cyborg'la beraber 2007 yılına zaman yolculuğu yapmasıyla başlar. Sarah, John ve Cameron, 2007'de The Turk isimli şimdilik sadece satranç uzmanı olan yapay zekanın gelecekte Skynet'e dönüşmesini engellemek için, Skynet'le ve onları takip eden polislerle mücadeleye girerler. Bu mücadelede, onlara gelecekten gelen John'ın amcası Derek Reese de katılır. Kürt Sorununda Demokratik Çözüm Bildirgesi Kürt Sorununda Demokratik Çözüm Bildirgesi, PKK lideri Abdullah Öcalan'ın Haziran 1999'da Mem Yayınları tarafından yayımlanan savunma niteliğinde kitabı. 31 Mayıs 1999'da İmralı Adası'nda davanın başlamasından hemen sonra basılmış olan kitap 168 sayfadır. Öcalan kitabında "demokratik çözüm" kavramı üzerinde durmuştur. Yargıçlara hitaben yazılmış ve 29.5.1999 tarihi taşıyan "Barış Manifestosu"'nda PKK'nın varlığının yasal-siyasal zemine çekilmesi ve demokratik sistemle bütünleştirilmesi gereğini savunmuştur. Öcalan Turgut Özal'ın çağrısı üzerine gerçekleşen 15 Mart 1993 tarihli basın toplantısında "Biz, hemen Türkiye'den ayrılalım diye bir yaklaşım içinde değiliz." demiş olması ve 1 Eylül 1998 tek taraflı ateşkes ilanında "Biz bu şiddetin en zorlanan tarafıyız. Müthiş güç dengesizliği ortamında, sırf kendini savunmak, en meşru insan haklarımız, kimliğimiz, kültürümüz için eğer, sırf imha olmaktan kurtulmak için, zorunlu bir savunma yöntemi tercih etmişsek, bu, Birleşmiş Milletler Anayasası'nda hatta Türkiye Cumhuriyeti Anayasası'nda bir hak olarak vardır." şeklinde demeç vermiş olmasını delil göstererek "ayrılıkçı" iddialarını reddeder. PKK'nın eylemlerinin terörizm olarak değil, düşük yoğunluklu savaş olarak değerlendirilmesi gerektiğini savunur. Mustafa Kemal Atatürk'ün bir demokratik devrim yapmadığını, üst yapı reformlarıyla demokratik bir alt yapı oluşturduğunu ancak Demokrat Parti ile Cumhuriyetin demokrasi yerine oligarşiye yönlendirildiğini iddia eder. Kitapta Cumhuriyet tarihindeki Kürt isyanları ile PKK'nın eylemlerini kıyaslayarak PKK'nınkinin diğerlerine kıyasla uzun sürdüğünü ve dış kaynaklı olmaktan ziyade öz kaynaklı bir eylem olduğunu iddia eder. Hüseyin Meydanoğlu Hüseyin Meydanoğlu, (d. 1915, Senirkent, Isparta, Türkiye - ö. 17 Kasım 1981) Türk bürokrat. 1954 yılında Sinop, 1957-1960 yılları arasında Afyonkarahisar, 1963-1964 yılları arasında Erzurum, 1964-1966 yılları arasında Erzincan, 1966-1970 yılları arasında Kocaeli ve 1970-1971 yılları arasında Samsun valilikleri yapmıştır. Burhanettin Ã–zkul Burhanettin Özkul, (1922, Kütahya), Türk bürokrat. 1952 ile 1953 yılları arasında Ankara İl Emniyet müdürlüğü, 1961-1962 yılları arasında Afyonkarahisar vali ve belediye başkanlığı, 1964-1966 yılları arasında Trabzon, 1970-1971 yılları arasında Ordu valilikleri yapmıştır. Enna ili Enna Bağımsız Komünler Konsorsiyumu (İtalyanca: "Libero consorzio comunale di Enna" İtalya'da Sicilya Özerk Bölgesinde yer almış, yüzölçümü 2,574.7 km² (30.6.2016 tahminine gŏre) nüfusu 169,558 kişi olan; 20 komünden oluşan, başkenti Enna şehri olan bir yerel yönetim birimidir. "Bağımsız Komünler Konsorsiyumu" tipte yerel idare birimi olması 4 Ağustos 2015'te çıkartılan bir Sicilya Özerk Bölgesi meclisi kanunu ile ortaya çıkmıştır. Bu yerel idare birimi 2015'ten önce "Bölgesel Enna İli (Provincia regionale d'Enna)" yerel idare sistemi ile yönetilmekte idi. Enna Bağımsız Komünler Konsorsiyumu Sicilya adasının ortasında konumlanmış olup hiçbir deniz sahili bulunmamaktadır. Enna Bağımsız Komünler Konsorsiyumu kuzeyinde Messina Büyük Şehri; batısında Palermo Büyük Şehri ve Caltanissetta Bağımsız Komünler Konsorsiyumu; doğusunda Katanya Büyük Şehri ve güneyinde yine Caltanissetta Bağımsız Komünler Konsoriyomu ve Katanya Büyük Şehri bulunur. Enna Bağımsız Komünler Konsorsiyumu 2.562 km² lik bir alana ve (2016 yılı verilerine göre) 169,558 kişi nüfusa sahiptir. 20 adet komün (İtalyanca: "comuni") vardır. 30 Haziran 2005 tahmini nüfuslara göre ana komünler: Enna Bağımsız Komünler Konsorsiyumu pek çok ilgi çekici ulusal ve uluslararası turistik yerler ve olaylara sahiptir: DV (gazete) DV ("Dagblaðið Vísir") İzlanda'da günlük yayımlanan tabloid gazete. Vísir ve Dagblaðið gazetelerinin birleşmesiyle kurulmuştur. İzlanda standartlarına göre küçük boyutlarda sayılan gazete, editoryal olarak agresif bir tutum izlemektedir. DV Kemal Kılıçdaroğlu Kemal Kılıçdaroğlu (Kemal Karabulut; 17 Aralık 1948; Ballıca, Nazımiye, Tunceli), Türk siyasetçi, bürokrat ve Cumhuriyet Halk Partisi'nin (CHP) genel başkanı. 22 Mayıs 2010 tarihinden beri CHP genel başkanlık görevini sürdürmektedir. 2002–2014 yılları arasında yapılan genel seçimlerde İstanbul 2. bölge milletvekili olarak meclise girmiştir. Haziran 2015 ve Kasım 2015 genel seçimlerinde İzmir 2. bölge milletvekili olarak tekrar meclise girmiştir. Genel başkanlığı döneminde partisi katıldığı her seçimde ikinci parti olmuştur. Ankara İktisadi ve Ticari İlimler Akademisi’nden 1971 yılında mezun olan Kılıçdaroğlu, siyasete atılmadan önce 1992–1996 ve 1997–1999 yılları arasında Sosyal Sigortalar Kurumu'nun (SSK) genel müdürlüğünü yapmıştır. 2002 yılında CHP'ye katılmıştır ve ilk defa 2002 Türkiye genel seçimlerinde İstanbul 2. Bölge milletvekili olarak meclise girmiştir. Ardından 2007 Türkiye genel seçimlerinde de CHP milletvekili olarak meclise girmiştir. 2009 Türkiye yerel seçimlerinde İstanbul Büyükşehir Belediye Başkan adayı olmuştur fakat oyların %37'sini alarak ikinci sırada kalmıştır. 2010 yılında Deniz Baykal'ın genel başkanlık görevinden istifa etmesinin ardından yapılan 33. Cumhuriyet Halk Partisi Olağan Kurultayı'nda 1,189 oy alarak genel başkan seçilmiştir. 2011 Türkiye genel seçimlerinde partisinin oyunu %5,11 oranında artırmıştır. CHP’nin de desteklediği Ekmeleddin İhsanoğlu'nun 2014 Cumhurbaşkanlığı seçimlerini kaybetmesinden sonra parti içinde kendisine karşı yöneltilen eleştiriler artmıştır. Aynı yıl yapılan 34. Cumhuriyet Halk Partisi Olağan Kurultayı'nda tekrar genel başkan seçilmiştir. Kemal Kılıçdaroğlu, Alevi kökenli bir ailede tapu memuru Kamer Bey ile ev hanımı Yemuş Hanım'ın yedi çocuğundan dördüncüsü olarak 17 Aralık 1948′de Tunceli'nin Nazımiye ilçesine bağlı Ballıca köyünde dünyaya geldi. Kendisinden on dakika önce Adil adlı bir ikizi doğdu. Ailenin daha önce sahip olduğu ‘Karabulut’ soyadı, yaşadıkları köyde herkesin aynı soyadını taşıması nedeniyle, babası tarafından 1950’lerde ‘Kılıçdaroğlu’ olarak değiştirildi. Kemal Kılıçdaroğlu ilk ve ortaöğrenimini Erciş, Tunceli, Genç, Elazığ gibi Anadolu’nun çeşitli yerlerinde tamamladı. Elazığ Ticaret Lisesi′ni 1967′de birincilikle bitirdi. Yükseköğrenimini yapmak için girdiği Ankara İktisadi ve Ticari İlimler Akademisi’nden (şimdiki adıyla Gazi Üniversitesi İktisadi ve İdari Bilimler Fakültesi’nden) 1971 yılında mezun oldu. Kemal Kılıçdaroğlu'nun Nazimiyeli olan ailesi Horasan'dan göçerek Anadolu'ya yerleşen Tunceli aşiretlerinden Kureyşan aşiretine mensuptur. Kemal Kılıçdaroğlu’nun soyunun, Oğuzlar’ın Bozok kolunun Beğdili boyundan olduğunu ve Ehl-i Beyt’e kadar uzanan Seyyid soyuna uzanıyor olabileceği belirtilmiştir. Lisans öğrenimini tamamladığı 1971 yılında girdiği hesap uzman yardımcılığı sınavının ardından Maliye Bakanlığı′nda göreve başladı. Daha sonra hesap uzmanı olan Kemal Kılıçdaroğlu, bir yıl Fransa′da kaldı. Hesap uzmanlığını 1983'e kadar sürdürdü ve aynı yıl Gelirler Genel Müdürlüğü'ne atandı. Burada önce daire başkanı olarak görev aldı, daha sonra aynı kurumun genel müdür yardımcılığını yaptı. 1991 yılında Bağ-Kur′a atandı. Burada genel müdürlük yapan Kılıçdaroğlu, 1992 yılında Sosyal Sigortalar Kurumu Genel Müdürlüğü′ne geçti. Daha sonra kısa bir süre Çalışma ve Sosyal Güvenlik Bakanlığı′nda müsteşar yardımcısı olarak görev yaptı. 1994 yılında "Ekonomik Trend" dergisi tarafından "Yılın Bürokratı" seçildi. 1996 yılında, Çalışma ve Sosyal Güvenlik Bakanı Necati Çelik tarafından görevden alındı. Mahkemeye giderek yürütmeyi durdurma kararı, temyiz üzerine de Danıştay Genel Kurulu'ndan yine yürütmeyi durdurma kararı çıkartmasına rağmen Temmuz 1997'ye kadar görevine başlatılmadı. 1999′da kendi isteğiyle SSK Genel Müdürlüğü′nden emekli oldu. Sekizinci Beş Yıllık Kalkınma Planı çalışmalarında Kayıtdışı Ekonomi Özel İhtisas Komisyonu′na başkanlık eden Kılıçdaroğlu, Hacettepe Üniversitesi'nde de bir süre ders verdi. Daha sonra Türkiye İş Bankası′nda yönetim kurulu üyesi olarak görev yaptı. SSK Genel Müdürlüğü′nden emekli olduktan sonra adı "DSP′nin yıldızları" arasında anılan Kılıçdaroğlu, 1999 Türkiye genel seçimlerinde Genel Başkanlığını Bülent Ecevit'in yaptığı Demokratik Sol Parti'den (DSP) milletvekili adayı olacağı belirtildi ancak Ecevit tarafından aday gösterilmedi. Bir süre Vatandaşın Vergisini Koruma Derneği′nin genel başkanlık görevini üstlendi. Sadece iki partinin meclise girebildiği 2002 Türkiye genel seçimlerinde Cumhuriyet Halk Partisi (CHP) İstanbul milletvekili olarak meclise girdi. 2007 Türkiye genel seçimlerinde tekrar CHP İstanbul milletvekili olarak meclise girdi. Adalet ve Kalkınma Partisi (AK Parti) Genel Başkan Yardımcısı ve Sakarya Milletvekili Şaban Dişli'yi, Silivri'de bir arsanın imar durumunu değiştirme karşılığında 1 milyon dolarlık iş takibi ücreti talep etmekle suçladı. Bu iddiasını daha sonra Başbakan Erdoğan'a yönelik bir soru önergesiyle meclise taşıdı. Dişli, iddialar karşısında partisindeki görevinden istifa etti. Almanya'nın Frankfurt kentinde görülen Deniz Feneri e.V Davasının Türkiye ayağına ilişkin bazı belgeler açıkladı. Kılıçdaroğlu, 22 Eylül 2008 tarihinde düzenlediği bir basın toplantısında, "Baron" olarak adlandırdığı Adalet ve Kalkınma Partisi Genel Başkan Yardımcısı Dengir Mir Mehmet Fırat hakkında çeşitli iddialar ortaya attı. Fırat'ın en büyük ortağı olduğu Menas adlı şirketin ürünlerini yurt dışına götüren TIR'da 89 kilogram eroin yakalandığını ve Menas'ın hayali ihracat yaptığını iddia eden Kılıçdaroğlu, bu kez de 25 Eylül günü gazeteci Uğur Dündar tarafından yönetilen tartışmada Dengir Mir Mehmet Fırat ile bir araya geldi. Tartışma, televizyondan canlı olarak yayınlandı. Fırat, sağlık durumunu gerekçe göstererek 8 Kasım 2008 tarihinde istifa etti. CHP İstanbul milletvekili ve Grup Başkanvekili olan Kemal Kılıçdaroğlu, 2009 Türkiye yerel seçimlerine partisinin İstanbul Büyükşehir belediye başkan adayı olarak katıldı. Seçimi 2004 Türkiye yerel seçimlerinden beri İstanbul Belediye Başkanlığı görevini üstlenen AK Parti adayı Kadir Topbaş %44,7 oy alarak kazandı. Kılıçdaroğlu elde ettiği %36.80'lik oy yüzdesiyle, partisinin İstanbul Büyükşehir Belediye başkanlığı için aldığı oy oranını 2004 yerel seçimlerinde % 25'in üstünde bir oranda artırdı. Kılıçdaroğlu için özgün müzik sanatçısı Onur Akın bir şarkı da hazırlamıştır. Aynı zamanda Cumhuriyet Halk Partisi grup başkanvekili iken CHP Genel Başkanı Deniz Baykal'ın 10 Mayıs 2010 tarihindeki istifasının ardından yaptığı açıklamada parti olağan kurultayında aday olmayacağını belirtse de daha sonra 17 Mayıs 2010 tarihinde CHP Grup Başkanvekilliği'nden istifa ederek kurultayda aday olacağını açıklamıştır. 22 Mayıs 2010 tarihinde yapılan 33. Olağan CHP Kurultayı'nda, 1249 delegeden 1200'ünün imzasını alarak ve tek aday olarak girdiği kurultayda geçerli 1189 oyun tamamını alarak CHP'nin 7. genel başkanı olmuştur. CHP'nin de desteklediği Ekmeleddin İhsanoğlu'nun 2014 Cumhurbaşkanlığı seçimlerini kaybetmesinden sonra parti içinde kendisine karşı yöneltilen eleştiriler arttı. Kılıçdaroğlu bunun üzerine tüzükteki yetkisini kullanarak, olağanüstü kurultay için çağrı yaptı. 5-6 Eylül 2014 tarihlerinde Ankara'da gerçekleştirilen CHP 18. Olağanüstü Kurultayı'nda, kendisine rakip olan eski grup başkan vekili ve Yalova milletvekili Muharrem İnce'yle yarıştı. Kılıçdaroğlu 740 oyla tekrar genel başkan seçilirken, İnce 415 oy aldı. Genel Başkanlığını yaptığı CHP Haziran 2015 Türkiye genel seçimleri için kullandığı seçim kampanyası sloganı"Anadolu'nun Kemal'i" oldu. Seçim vaatleri arasında asgari ücretin 1500 TL olması ve emeklilere dini bayramlarda birer maaş ikramiye verilmesi yer aldı. 7 Haziran 2015 tarihinde yapılan seçimde partisi %24.95 oy oranıyla tekrar ikinci sırada kaldı. Seçim sonuçlarına ilişkin açıklaması “Seçimin kazananı ‘Demokrasi’, mağlubu ise Cumhurbaşkanı Tayyip Erdoğan” şeklinde oldu. “İstifa edecek misiniz?” sorusuna “Oy sonuçlarından memnunum istifa etmeyeceğim” cevabını verdi. Genel Başkanlığını yaptığı CHP Kasım 2015 Türkiye genel seçimleri için kullandığı seçim kampanyasının sloganı “Milletçe alkışlıyoruz" ve "Önce Türkiye" şeklinde oldu. Kılıçdaroğlu'nun şair Cahit Sıtkı Tarancı'nın “Memleket isterim" şiirini okuduğu reklam filmi televizyon kanallarında yayınlanmaya başlandı. 1 Kasım seçimleri için revize ettiği bildirgesine ekonomik temelli bir dizi yeni vaat ekledi. CHP bu seçimde %25,32 oy oranıyla yine ikinci sırada kaldı. Seçim sonrasında istifa sorusuna şu şekilde yanıt verdi: "“CHP'yi diğer partilere benzetmeyin. Demokrasiyi bu ülkeye getiren partiyiz. Kurallar neyi gerektirirse, o kurallar aynen çalışır. Oyumuz arttı, milletvekillerimiz arttı ama kendimizi başarılı görmüyoruz. Bizden çok ilgili partilerin kendi alanına girer oy düşüşleri. Önümüzdeki süreçte oy alanımızı göreceğiz.”" Kılıçdaroğlu, çeşitli isimlerin ve grupların katılımıyla büyüyen ve Ankara'dan İstanbul'a kadar "adalet" talebiyle gerçekleşen sivil yürüyüş olan "Adalet Yürüyüşü"nü 15 Haziran 2017–9 Temmuz 2017 tarihleri arasında gerçekleştirdi. Kılıçdaroğlu yürüyüş kararını, 14 Haziran 2017'de Millî İstihbarat Teşkilatı'na ait TIR'ların görüntülerini "Cumhuriyet" gazetesinin eski genel yayın yönetmeni Can Dündar'a verdiği suçlamasıyla yargılanan CHP İstanbul Milletvekili Enis Berberoğlu'nun yirmi beş yıl hapis cezası alması ve tutuklanmasına kararı verilmesi sonrasında aldı. Yürüyüşün nedenleri arasında 15-16 Temmuz 2016 tarihleri arasında Türk Silahlı Kuvvetleri bünyesinde kendilerini Yurtta Sulh Konseyi olarak tanımlayan bir grup asker tarafından gerçekleştirilen darbe girişiminden sonra çıkarılan kanun hükmünde kararnamelerin uzun süreli olması, bu yetkinin FETÖ ile mücadelenin önüne geçilip bütün muhalif kesimlerle mücadeleye dönüşmesi, milletvekillerin tutuklanması, üniversite hocalarının (barış bildirisine imza atanlar dahil) meslekten atılması da gösterildi. Yürüyüş, 15 Haziran 2017'de Ankara'da Güven Park'ta başladı ve 9 Temmuz 2017'de Maltepe'de sonlandı. 420 kilometrelik yolu 25 günde yürüyen Kılıçdaroğlu, yürüyüşün sonunda Maltepe'de bir miting de düzenledi. Yürüyüş; cumhurbaşkanı Recep Tayyip Erdoğan, iktidar partisi Adalet ve Kalkınma Partisi ve muhalefet partisi Milliyetçi Hareket Partisi tarafından eleştirilirken bir diğer muhalefet partisi Halkların Demokratik Partisi, yürüyüşe destek verdi. Yürüyüş boyunca yürüyüş rotasına gübre dökülmesi, yürüyenlere taşlı saldırıda bulunulması gibi çeşitli olaylar yaşandı. Adalet Yürüyüşü bittikten sonra yürüyüşle ilgili iki kitap yayımlandı. Ayrıca CHP tarafından "toplumun her kesiminden çok önemli çağrılar geldiği" söylenerek 26-30 Ağustos 2017 tarihleri arasında Çanakkale'de "Adalet Kurultayı" düzenlendi. Selvi Kılıçdaroğlu ile 1974 yılından beri evli olan Kemal Kılıçdaroğlu, ikisi kız biri erkek olmak üzere üç çocuk babasıdır. Bir yıl Fransa'da görev yapan Kılıçdaroğlu orta düzeyde Fransızca bilmektedir. Mal bildirimlerini 2003, 2005, 2007, 2009 ve 2010 yıllarında kamuoyuna açıklayan Kemal Kılıçdaroğlu’nun, Ocak 2010 itibarıyla kendi üzerine iki konut, bir arsa, üç kooperatif hissesi ve toplam 2.733 TL değerinde 8 tablo kayıtlıdır. Kemal Kılıçdaroğlu’nun yayımlanmış üç kitabı ve çok sayıda makalesi bulunmaktadır. Morgunblaðið Morgunblaðið ("Sabah gazetesi") İzlanda'da yayımlanan günlük gazete. Vilhjálmur Finsen tarafından kurulan gazete, ilk baskısını 21 Kasım 1913 tarihinde çıkardı. Altı yıl sonra 1919 yılında Árvakur şirketi gazeteyi satınaldı. Gazete, Soğuk Savaş boyunca muhafazakâr çizgi izleyen Bağımsızlık Partisi'nden uzak durdu. 1983 yılında Árvakur başkanı Geir Hallgrímsson, aynı zamanda Bağımsızlık Partisi başkanı da olunca ilişkiler yeniden kuruldu. Gazete zamanla partinin bir yayım organı gibi dursa da partiyi eleştirmektende geri kalmamaktadır. Fréttablaðið Fréttablaðið "(Türkçe: "Gazete" anlamında)" İzlanda'da yayımlanan günlük tabloid gazete. Fréttablaðið İzlanda'nın en geniş sirkülasyona sahip gazetelerinden biridir. "365 prentmiðlar" medya grubu tarafından çıkarılan gazete 2001 yılında kurulmuştur. Raman Dağı Raman Dağı, Güneydoğu Anadolu Bölgesi'nin doğusunda yer alan bir dağdır. Batman il sınırları içerisinde bulunan ve Batman şehir merkezine çok yakın olan Raman Dağı'nın yüksekliği 1.288 metredir. Bu dağ çok önemli bir geçmişe ve zenginliğe sahiptir. Türkiye'de ilk defa burada petrol bulunmuştur. 1940 yılında Maden Tetkik ve Arama Genel Müdürlüğü tarafından bu dağda petrol bulunmasıyla yörenin çehresi değişmiştir. Halen dağ üzerinde pek çok petrol kuyusu mevcut olup, bunların çoğu aktiftir. Petrol rezervlerinden dolayı dağ askeri birliklerce koruma altına alınmıştır. Meltem Pamirtan Meltem Pamirtan, (d.6.01.1977, Ankara) TÃ¼rk oyuncu. Hacettepe Üniversitesi Devlet Konservatuvarı Tiyatro Bölümü mezunu olan oyuncu, ilk olarak 1982 yılında "Adile Teyze" adlı sinema filminde rol aldı. Adile Naşit, Şener Şen gibi önemli oyuncuların rol aldığı bu sinema filminde, Pamirtan, çocuk yaşta yer aldı. 2005 yılında "Zeytin Dalı" adlı TV dizisinde yer aldı. Günümüzde Güllerin Savaşı adlı dizide Mesude karakterini canlandırmaktadır. Soyguncular (film, 1960) Soyguncular 1960 ABD yapımı filmdir. Özgün adı Ocean's Eleven dır. ABD'de Ocean's 11 adı ile gösterime sunulmuştur. Film Türkiye'de 1964 yılında gösterime girmiştir. Yapımcılığını ve yönetmenliğini Lewis Milestone'un yaptığı filmin senaryosunu Harry Brown ve Charles Lederer birlikte yazmışlardır. Senaryo George Clayton Johnson ve Jack Golden Russell'ın birlikte yazdıkları bir hikâyeden uyarlanmıştı. II. Dünya Savaşı'nda aynı birlikte savaşmış olan bir grup arkadaşın 15 yıl sonra tekrar bir araya gelerek Las Vegas'ta bir gecede 5 kumarhaneyi birden soyma planlarının anlatıldığı bu geniş kadrolu filmde Frank Sinatra, Dean Martin, Sammy Davis, Jr., Peter Lawford, Akim Tamiroff, Angie Dickinson, Henry Silva, Richard Conte ve Cesar Romero gibi devrin ünlü oyuncuları rol almışlardı. Ayrıca Shirley MacLaine'in de küçük bir rolü vardır. Bunlardan başka devrin tanınmış simaları, aynı zamanda da bu kumarhanelerin müdavimleri olan Red Skelton, George Raft, Norman Brooks gibi onlarca ünlü kişi de zaman zaman cameo rolleriyle görüntüye giriyorlardı. Film 1950'li ve 1960'lı yıllarda çok popüler olmuş ve kendilerine Rat Pack ("İng: Sıçan sürüsü") adını veren, gösteri dünyasından bir grup tanınmış insanın birlikte çevirdikleri ikinci filmdir. Rat Pack'in çekirdek kadrosundaki ikonik figürler arasında Frank Sinatra, Dean Martin, Sammy Davis, Jr., Peter Lawford ve Joey Bishop yer alıyordu. Sonradan bu gruba birçok ünlü girip çıkmıştı. Filmin 2001 yılında aynı adlı bir yeniden çevrimi yapıldı. Steven Soderbergh'in yönettiği bu filmin başlıca rollerinde George Clooney, Brad Pitt, Matt Damon ve Julia Roberts oynamışlardır. Mustafa Ã‡etin Mustafa Çetin, (d.5 Ağustos 1952, Eşme), Türk bürokrat. Ankara Üniversitesi Hukuk Fakültesi mezunudur. Hadim, Akçakale ve Pasinler İlçeleri Kaymakamlığı ve Belediye Başkanlığı, Mülkiye Müfettişliği, Teftiş Kurulu Başkan Yardımcılığı ve Bakan Müşavirliği, Gümüşhane Valiliği, İçişleri Bakanlığı Araştırma Planlama ve Koordinasyon Kurulu Başkanlığı, Başbakanlık Müsteşar Yardımcılığı, TBMM XXIII. Dönem Uşak Milletvekilliği, Akdeniz Parlamenter Asamblesi Türk Grubu Üyeliği, Türkiye - Slovenya Parlamentolararası Dostluk Grubu Başkanlığı yapmıştır. Evli ve dört çocuk babasıdır. Temmuz 2011 tarihi itibarıyla Ziraat Bankası Yönetim Kurulu Üyesidir. Ocean's Eleven (anlam ayrımı) The Washington Times The Washington Times ABD'de broadsheet olarak günlük yayımlanan gazete. Gazete, Washington'da basılmaktadır. 1982 yılında Unification Kilisesi "(Unification Church)" adına Sun Myung Moon ve yardımcısı Bo Hi Pak ve diğer kilise üyeleri tarafından kurulmuştur. Pak, "Washington Times Corporation (1982-1992)" şirketinin kurucu başkanı olmuştur. 2007 yılında "The Washington Times" 102.351 tiraja ulaşmıştır. Futbol oyunu Futbol oyunları, bilgisayar ya da diğer konsollar üzerinden futbolu oynayabilmeyi sağlar ve futbol oyunları genelde her sene çıkarılır. Lider futbol oyunu üreticileri EA Sports ve Konami'dir. EA, EA Sports adında bir yanşirket kurarak 1993'ten beri FIFA serisini geliştirmektedir. Diğer yandan Konami de EA'nin ezeli rakibi olarak 2000 yılından beri PES serisini çıkarmaktadır. Bazı futbol oyunları ise birebir futboldan çok strateji amacı güder. 2007'den bu yana FIFA 2008 oyunu Türkiye'de yaklaşık 8.000 adet satılarak rekor kırmıştır. 1993'ten beri EA Sports'un çıkarmış olduğu seridir, seri günümüze kadar çok büyük değişikliğe uğramıştır. Özellikle FIFA 10'un grafikleri günümüzün aşmış teknolojilerinden faydalanmaktadır. Önceki oyunlarda olmayan 3 Boyutlu çimler, seyirciler ve stadlar ile oyunun büyük ilgi göreceği düşünülmektedir. Serinin, Ekim ayında 17. oyunu olan FIFA 11 çıktı. Rusya kadın millî voleybol takımı Rusya kadın millî voleybol takımı, Rusya Voleybol Federasyonu (Vserossijskaya Federatsiya Volejbola, VFV) tarafından yönetilen ve Rusya'yı uluslararası kadın voleybol karşılaşmalarında temsil eden takımdır. 1949’dan 1991 yılına kadar Sovyetler Birliği adıyla, 1992 yılında Bağımsız Devletler Topluluğu adıyla uluslararası yarışmalara katılmıştır. Antrenörü Vladimir Kuzyutkin’dir. 30 Kasım 2009 tarihi itibarıyla FIVB dünya sıralamasında 6. sırada bulunmaktadır. Brezilya kadın millî voleybol takımı Brezilya kadın millî voleybol takımı, Brezilya Voleybol Konfederasyonu (Confederação Brasileira de Voleibol-CBV) tarafından yönetilen ve Brezilya’yı uluslararası kadın voleybol karşılaşmalarında temsil eden takımdır. Antrenörlüğünü José Roberto Guimarães yapmaktadır. 30 Kasım 2009 tarihi itibarıyla FIVB dünya sıralamasında ilk sırada bulunmaktadır. Brezilya kadın millî voleybol takımı 2010 FIVB World Grand Prix kadrosu. LabVIEW LabVIEW, Amerikan National Instruments firmasının geliştirmiş olduğu yazılım platformudur. 1986'dan beri mühendisler ve bilim adamlarınca sinyal işleme konularında sıklıkla kullanılmaktadır. Geleneksel metin tabanlı (text based) programlama dillerinden farklı olarak görsel bir programlama dilidir. Program geliştirirken codice_1 gibi yazı dili kullanmak yerine akış şeması (İng. "flow chart") çizilir. Sanal cihaz (İng. "virtual instrument") felsefesinde LabVIEW programları ön panel (İng. "front panel") ve blok çizelgesi (İng. "block diagram") olmak üzere iki kısımdan oluşur. Front panel, kullanıcılar tarafından görünen arabirimdir. Bu arabirimin arkasında şemalardan oluşan blok çizelgesi bulunur. Gerçek zamanlı, FPGA, Mobile, Embedded, Datalogging and Supervisory Control, Vision Development, Motion Control, Sound and Vibration, Statechart, Simulation gibi ek modülleri bulunmaktadır. İtalya kadın millî voleybol takımı İtalya kadın millî voleybol takımı, İtalyan Voleybol Federasyonu (Federazione Italiana Pallavolo-FIPAV) tarafından yönetilen ve İtalya’yı kadın voleybol müsabakalarında temsil eden takımdır. Antrenörü Massimo Barbolini’dir. 30 Kasım 2009 tarihi itibarıyla FIVB dünya sıralamasında 4. sırada bulunmaktadır. İtalya'nın 2008 Pekin Olimpiyat Oyunları'nda yer alan kadrosu. Janette Husárová Janette Husárová (d. 4 Haziran 1974, Bratislava), Slovak profesyonel tenisçi. Çiftlerde WTA'da pek çok başarıya imza atmıştır. Irak Krallığı Irak Krallığı, (Arapça:المملكة العراقية) Birleşik Krallık Mezopotamya Mandası'ndan sonra kurulan monarşik krallık. Ağustos 1921'de Faysal bin Hüseyin ilk kral olmuş ve 1958 tarihinde Abdülkerim Kasım'ın başbakan olması ile sonlanmıştır. Modern Irak, 1920’de Osmanlıların I. Dünya Savaşı’nda yenilmesiyle birlikte İngilizlerin Osmanlı eyaletleri olan Musul, Bağdat ve Basra’yı yeni bir politik oluşum olarak değiştirmeleri sonucu, Fırat-Dicle Havzasını kontrolü altına alan ve yakın bir bölge devleti tarafından yönetilmeyen yeni bir oluşumdur. İngilizler başta ülkeyi bizzat yönetmeyi düşünmüşlerse de ancak halkın sert muhalefetiyle karşı karşıya kalmışlardır. Çıkan isyanlarda özellikle Şii halk rol almışlardır. Şiilerin çoğunlukta olduğu Necef, bu dönemde isyanın merkezini oluşturmuştur. Sonuçta İngilizler tarafından İslam Peygamberi'nin soyundan gelen Kral Faysal Irak'ın başına geçirilmiştir. Bu yöntemle İngilizler hem Irak'a tamamen hakim olmak hem de Osmanlının ardından doğan halife boşluğunu bu şekilde doldurarak diğer İslam ülkelerine de etki etmeyi planlamıştır Kral Faysal başa geçmesiyle beraber yaşanan en önemli gelişme Arap ulusçuluğunun teorisyeni Sati el Hüsri'nin Irak'a getirilmesidir. Onun kurduğu Arap birliğine yönelik eğitim sistemi özellikle Şii grupların tepkisini toplamıştır. Kral Faysal güçlü ve bağımsız bir Irak kurabilmenin yolunun güçlü bir ordudan geçtiğini biliyordu. Bu nedenle bu tip bir ordunun oluşması için çalışsa da Iraklı Kürtler ve Şiilerin olumsuz tavrıyla karşılaşmış ve askere almalarda daima sorunlar çıkartmışlardır. Her iki topluluk da Sünni Araplara asker olarak hizmet etmeyi reddetmişlerdir. İlerleyen yıllarda Sünniler ile Şiiler arasındaki entegrasyon süreci yaşanmış karşılıklı evlilikler ve ticaret ilişkileri olmuştur. 1928 gelindiğinde 88 kişilik Irak parlamentosunda 26 Şii üye vardı. 1930 yılında Irak hükûmeti bağımsız bir devlet olma yolunda İngiltere ile 25 yıllık bir anlaşma imzalarken, 1932 yılında Milletler Cemiyeti'ne bağımsız bir devlet olarak katıldı. 1933 Kral Faysal'ın ölümünün ardından ülkede dinsel ve etnik çatışmalar arttı. 1935'te İtalyanların Habeşistan'ı işgali Orta Doğu ülkeleri arasında özellikle güvenlik endişesinin oluşmasına sebep olmuştur. İtalyanların Kuzey Afrika'da kurduğu bu hakimiyeti Yemenle yaptığı anlaşmayla Kızıldeniz'in çıkışını kontrol eder hale gelmesiyle Orta Doğu'ya taşımayı planlıyordu. Bu nedenle Ortadoğu ülkeleri arasında Sadabat paktı kuruldu. Irak II. Dünya Savaşı sırasında Mihver Devletler grubunda yer aldı. 1936 yılında Kürt kökenli bir Albay olan Bekir Sıtkı liderliğinde bir darbe gerçekleşti. 1941'de ise Mayıs harekatı olarak bilinen ikinci bir darbe oldu. 1945 yılında Arap ülkeleri bir araya gelerek, bir Arap Birliği örgütü kurdular. Arap Birliği harekatı Arap ülkeleri arasında milliyetçilik duygularının da artmasına sebep oldu. Bunu sonucu olarak da Irak, Suriye, Ürdün ve Lübnan bir tek ülke olarak birleşme düşüncesi ortaya atıldı. Arapların birleşme düşüncesini özellikle İngiltere destekliyordu. Bu birleşme ile İngilizler, Suriye ve Lübnan'daki Fransız hakimiyetini kaldırarak bu bölgeleri de kendi hakimiyeti altına almayı amaçlıyorlardı. Diğer güçlü bir Arap ülkesi olan Mısır'da bu birleşmeye karşı çıkıyordu. Onun endişesi ise Arap dünyasının en büyük ülkesi olma özelliğini yitirecek olması idi. Ortadoğu'da İngilizlerin etkisinin zayıflaması, İsrail devletini kurulması, Mısır'ın muhalefeti gibi nedenlerle bu birlik fikri hayata geçirilemedi. 1960'lı yıllarda Mısır ve Suriye'nin birleşmeleri dışında Arap ülkeleri arasında bir birleşme yaşanmadı. 1958 yılında gerçekleşen kanlı darbe ile Krallık devrilip, Cumhuriyet ilan edildi. General Abdülkerim Kasım cumhurbaşkanı oldu. Irak bu darbenin ardından Bağdat Paktı'ndan çekildiğini açıkladı. Irak'ta bu dönem özellikle komünizm ve etnik milliyetçiliğin hızla yayıldığı yıllardır. 1986-87 TÃ¼rkiye 1. Futbol Ligi Türkiye 1. Futbol Ligi 1986-1987 Sezonu, Türkiye 1. Futbol Ligi'nin 29. sezonudur. 23 Ağustos 1986'da oynanan ilk hafta maçlarıyla başlayan lig, 7 Haziran 1987'de oynanan 36. hafta maçlarıyla tamamlandı.Sezon sonunda 54 puan toplayan Galatasaray şampiyon olurken, Antalyaspor ve Diyarbakırspor küme düştüler. Henry Carey Henry Carey (veya Cary), 1st Baron Hunsdon of Hunsdon (4 Mart 1526 – 23 Temmuz 1596) Kral VIII. Henry'nin Mary Boleyn'den olan oğludur. Mary, ona oğlan verebilen ikinci sevgilisiydi. Yalnız Mary oğluna hamileyken Kral ablasına; Anne Boleyn'e aşık olmuş, Mary oğlunu doğurduktan sonra onunla birlikte olmuştur. Mary sonra kocasına geri dönmüştür. Ama kocası William Carey de vebadan ölmüştür. Mary ikinci evliliğini de bir asker olan William Stafford ile yapmıştır. Ailesinden kalan para ile sefa içinde bir yaşam sürmüşlerdir. Anneleri öldükten sonra Henry ve kızkardeşi Catherine Carey saraya geri dönmüşlerdir. Aksu (Ä±rmak) Aksu Nehri (Uygurca: ئاقسۇ دەرياسى , "Aqsu däryasi"; Çince: 阿克苏河, "Ākèsù hé") Kırgızistan'da ve Çin'de Tarım Nehri'nin bir kaynak ırmağıdır. Aksu'nun ana kaynağı Kırgızistan'da Narin şehrinin güneyinde Tanrı Dağlarından doğan Toşkan Nehri ve ikinci kaynağı olan kuzeyden gelen Kumarık Nehri'dir ve Kaladuwei yakınında iki nehir birleşirler ve Aksu Nehri ismini alır. Önceleri batıya doğru, sonra kıvrılıp güneye doğru yüksek dağları dolanır ve Çin'de Sincan Uygur Özerk Bölgesi'ni ve kuzey Tarım Havzası kısmından akar. Burada denizden 1.270 metre yükseklikte bulunan Aksu şehrinden ve Taklamakan Çölü'nün kuzey kısmından güneye doğru, Aksu şehrinin biraz ilerisinden Tarım Nehri ile birleşir. K1 Type 88 K1 ana muharebe tankı, Güney Kore Kara Kuvvetleri tarafından kullanılmaktadır. Tankın tasarımını General Dynamics, motorunu ise Hyundai üretmektedir. Güney Amerika'da Yılın Futbolcusu Güney Amerika'da Yılın Futbolcusu Ödülleri 1971 yılında itibaren Güney Amerika'da Güney Amerika ve Meksika takımlarında oynayan futbolculara verilen ödüldür. Başköy, Doğanhisar Başköy, Konya ilinin Doğanhisar ilçesine bağlı bir mahalledir. Hızla göç vermesi nedeniyle nüfusu hızla azalmıştır. Bilinen en eski adı "RUİS" dir. Cumhuriyet döneminde ise "BAŞKÖY" adını alarak gelen düzenlemeler ile kasaba iken mahalle olarak kayıtlara geçmiştir. Kültür, şive vb. özellikleriyle eski Anadolu köylerini,yaşamlarını aratmayan bir yapıya sahiptir. Rusya Basketbol SÃ¼per Ligi Rusya Basketbol Süper Ligi, (), Rusya'nın 2. Kademe profesyonel basketbol ligi. 2010 yılına kadar Rusya'nın en seçkin ve üst düzey ligiydi. Rusya Basketbol Süper Ligi, 2009-10 sezonundan sonra Rusya'daki basketbol ligleri içinde 2. Kademe lig haline geldi. 2010-11 sezonundan başlayarak başka bir 1. Kademe profesyonel lig ile değiştirildi. Süper Lig'in yerine gelen lig daha önceki gibi Rusya Basketbol Federasyonu tarafından kontrol edilmedi. Ayrı bir organ tarafından "Profesyonel Basketbol Ligi (PBL)" adında idare edildi. 2010-11 sezonundan itibaren, Süper Lig A ve Süper Lig B tek bir lig olacak şekilde birleştirildi. Birleştirilen bu lig Rusya'daki 2. Kademe basketbol ligi haline geldi. 2010-11 yılında bu ligde 11 takım mücadele etmekteydi. Erişim Tarihi: 9 Şubat 2013 The Daily Telegraph The Daily Telegraph, Birleşik Krallık'ta yayımlanan broadsheet formatında günlük gazete. Daily Telegraph, 1855 yılında "Albay Arthur B. Sleigh" (1821-1869) tarafından kuruldu. 1961 yılında kardeş gazete, The Sunday Telegraph yayın hayatına başladı. Ekim 2007 yılında Daily Telegraph, 882,413 okuyucu sirkülasyonu ile Birleşik Krallık'ta en yüksek satış rakamına ulaştı. MORI kuruluşu tarafından yapılan araştırmalarda Daily Telegraph okuyucularının % 61'nin Muhafazakâr Partiyi desteklediği sonucuna ulaşılmıştır. Londra merkezli gazetenin editörlüğünü William Lewis (d. 1969) yapmaktadır. Gazetenin sahipleri ikiz iş adamları "Sir David Barclay" ve "Sir Frederick Barclay" 'dir. (d. 1934) Neal Cassady Neal Leon Cassady (8 Şubat 1926 – 4 Şubat 1968) 1950'lerde Beat Kuşağı ve 1960'larda psikedelik akımın önemli bir simgesi, Jack Kerouac'ın Yolda (roman)'ının en önemli karakteri olan Dean Moriarty olarak tanınmıştır. Cassady, Maude Jean Scheuer (1892–1936) ve Neal Marshall Cassady (1893–1963) çiftinin oğlu olarak Salt Lake City, Utah'ta doğdu. Annesi Cassady on yaşındayken öldü,bundan sonra evsiz ve alkolik bir adam olan babasıyla büyüdü. Cassady çocukluğunun büyük kısmını babasıyla birlikte kenar mahalle otellerinde ve ıslahhanelerde geçirdi. 14 yaşında araba hırsızlıgından tutuklandı ve beş ayını ıslahhanede geçirdi. Bir yıl sonra tekrar tutuklandı, dükkân hırsızlığı ve araba hırsızlıgından suçlandı. 1944'te çalınmış altınları almaktan dolayı 6 Haziran tutuklandı. Cassady, bir yıl on bir ay boyunca hapse mahkûm oldu, 1945 Nisan'ında serbest bırakıldı. Kasım 1945'te LuAnne Henderson ile evlendi. 1946'da Cassady ve eşi New York şehrine taşındı. BK Zenit BK Zenit Saint Petersburg (eski adı ile Dynamo Moscow Region BC), Sankt-Peterburg, Rusya merkezli profesyonel basketbol takımı. Takım, PBL ve EuroLeague'te mücadele etmektedir. Maçlarını Sibur Arena'da oynamaktadır. Kulüp resmi olarak 2003 yılında, "BC Dynamo Moscow Region" adıyla kurularak, Rusya Basketbol Süper Ligi'nde mücadele etmeye başladı. Kulüp merkezi aynı zamanda, Lyubertsy'de yer almaktaydı. 2007 yılında, "Dynamo Moscow Region" kulübü dağıldı ve yeni ismi olan şimdiki Triumph Lyubertsy Moscow Region şeklini aldı. Triumph Lyubertsy, "Dynamo Moscow Region" 'un bütün geçmişini ve başarılarını devraldı. 2011-12 sezonunda EuroChallenge Kupası'nda Macaristan'da düzenlenen final-four'da yarı final oynadılar ve yarı finalde Fransız temsilcisi Elan Chalon'a yenildiler. 3. lük mücadelesinde Macaristan temsilcisi ve ev sahibi Szolnoki Olaj KK takımını yenerek 2011-12 Sezonu EuroChallenge Kupası'nda 3. oldular. Temmuz 2014'te kulübün adının Zenit olarak değiştirildiği ve Lyubertsi'den Sankt-Peterburg'a taşındığı açıklandı. Zenit, Triumph Lyubertsy kulübünün tüm haklarını satın aldı. Küba kadın millî voleybol takımı Küba kadın millî voleybol takımı, Küba Voleybol Federasyonu (Federación Cubana de Voleibol-FCV) tarafından yönetilen ve Küba’yı kadın voleybol müsabakalarında temsil eden takımdır. Antrenörlüğünü Juan Carlos Gala yapmaktadır. 30 Kasım 2009 tarihi itibarıyla FIVB dünya sıralamasında 5. sırada bulunmaktadır. Küba'nın 2008 Pekin Olimpiyat Oyunları'nda yer alan kadrosu. Japonya kadın millî voleybol takımı Japonya kadın millî voleybol takımı, Japonya Voleybol Federasyonu tarafından yönetilen ve Japonya’yı uluslararası kadın voleybol karşılaşmalarında temsil eden takımdır. Antrenörü Masayoshi Manabe’dir. 30 Kasım 2009 tarihi itibarıyla FIVB dünya sıralamasında 7. sırada bulunmaktadır. Japonya'nın 2008 Pekin Olimpiyat Oyunları'nda yer alan kadrosu. Bilgili, Eruh Bilgili, Siirt ilinin Eruh ilçesine bağlı bir köydür. Siirt iline 50 km, Eruh ilçesine 25 km uzaklıktadır. Tamamlayıcılık (moleküler biyoloji) Moleküler biyoloji ve biyokimyada tamamlayıcılık, veya komplementerlik, iki molekülün birbiriyle temas ettikleri yüzeylerindeki şekillerin uyumu sayesinde birbirlerine sıkı bir şekilde bağlanarak bir bütün oluşturma özellikleridir. Tamamlayıcılık, nükleik asitler ve birbirine bağlanan protein-ligand ikilileri için kullanılır. Tamamlayıcılık ayrıca, birbirini tamamlayan nükleik asitlerin dizileri için de kullanılır. Moleküler biyolojide tamamlayıcılık DNA ve RNA gibi çift iplikli olabilen nükleik asitlerin, ayrıca DNA:RNA ikililerinin bir özelliğidir. Bu iki iplik birbiri ile baz çifti oluşturabilirse bunların tamamlayıcı olduğu söylenir. İplikleri bir arada tutan baz çiftlerinin her biri iki veya üç hidrojen bağı ile birbirlerine bağlıdır. DNA ve RNA'da bulunan bazların her birinin tek bir tamamlayıcısı olduğu için bir iplikten yararlanarak onun tamamlayıcı ipliğini inşa etmek mümkündür. DNA ikileşmesi için bu esastır. Ters transkriptaz enzimi kullanılarak RNA molekülünden tamamlayıcı DNA sentezlenebilir. Kimyasal anlamda tamamlayıcılığın yanı sıra, bu ipliklerin baz dizilerinin de tamamlayıcı olduğu söylenebilir. Örneğin, dizisinin tamamlayıcısı: Nükleotitlerin birbirine bağlanması yönlüdür, yani bir dizi ile onun tersten okunuşu kimyasal olarak aynı değildir. İki iplikli bir nükleik asitte bir iplik öbürünün tersi yönünde akar. Bu yüzden dizilerin tamamlarken tersini de almak gerekir. Yukarıda verilen örneğin yazılış yönü göz önüne alınırsa, dizisinin ters tamamlayıcısı olarak yazılır. Bir antikor bir antijene bağlandığında, antijenin bağlanma yüzeyi antikorunkini tamamlayıcı bir şekle sahiptir. Yani, bir taraftaki çıkıntılar öbür taraftaki girintilere oturarak geniş bir temas yüzeyi oluşturur. Hidrofobik ve van der Waals bağları kısa mesafeler üzerinden etki ederek tamamlayıcı şekilli iki yüzeyi birbirine bağlar. Ayrıca, yüklü gruplar arasındaki elektrostatik etkileşimler ve hidrojen bağları da bu bağlanmayı güçlendirirler. Antikorun antijene bağlanma bölgelerine "tamamlayıcılık belirleme bölgeleri" (İng., "Complementarity Determining Regions") denir. Enzimlerin substratlarının tanımasında da şekil tamamlayıcılığı rol oynar. Pek çok substrat atomu ile pek çok enzim atomu ile temas ettiği zaman Van der Waals göçlerinin bağlanmaya önemli bir katkısı olur. Ancak enzimlerin yapısı esnektir, bazı enzimlerin aktif merkezinin şeklindeki tamamlayıcılık, substrat ile değil, onun geçiş halindeki şekli iledir. Artvin Ormanspor Artvin Ormanspor, Artvin Orman Bölge Müdürlüğü'ne ait 2004 yılında kurulan bir spor kulübüdür. Kulüp Hentbol branşı haricinde futbol ve güreş branşlarında da faaliyet göstermektedir. Hentbol branşında daha başarılıdır. Bunu 2007-2008 Türkiye Erkekler Hentbol İkinci Ligi'ni birinci sırada tamamlayıp, Türkiye Erkekler Hentbol Süper Ligi'ne çıkma başarısı göstermiştir. Kulübün renkleri yeşil ve beyazdır. Artvin ilini temsil eden Ormanspor kadrosunda 4 Gürcü hentbolcu bulundurmaktadır. İşaretler The Signs ("İşaretler") Altıncı His (film) ve Ölümsüz adlı filmleriyle Hollywood'un en dikkat çekici yönetmenlerinden biri haline gelen M. Night Shyamalan, önceki iki filminde olduğu gibi, doğaüstü olayların normal insanlar üzerindeki etkisini çok başarılı bir şekilde seyirciye sunuyor. Basit bir çiftçi olan Graham Hess'in (Mel Gibson) hayatı, bir gün tarlasına yapılmış garip dev işaretlerden oluşan mesajla değişir. Ardından kızı Bo'nun telsizinden uzaylıların iletişim sinyallerin bulurlar ve gerilim ondan sonra iyice artar. Daha sonra kardeşi Merrill (Joaquin Phoenix) ile birlikte gizemi araştıran Graham, öte yandan çok durgun ve mutsuz biridir. Çünkü geçmişte bir rahip olan Graham, karısını bir trafik kazasında kaybetmiş ve Tanrı'ya olan inancını yitirmiştir. Ama geriye kalan ailesi sayesinde toparlanıp uzaylılara karşı saklanmayı başarmıştır. Ancak Graham uzaylıların gittiğini fark edip yukarı çıkınca bir uzaylı saklanmış ve Morgan'ı zehirlemiştir. Filmin sonunda uzaylılar dünyayı terk eder. Hisarcılar Hisarcılar, Cumhuriyet dönemi Türk edebiyatı şiir ekolüne bağlı olan şair ve yazarlar topluluğudur. Hisarcılar ilk şiirlerini Çınaraltı dergisinde, Garip akımına karşı bir duruş sergileyerek yayınladılar. Daha sonra 1950 yılında çıkarılmaya başlayan ve 1980 yılına kadar aralıklı olarak 277 sayı çıkarılan Hisar dergisi etrafında toplandılar. "Bu gruptaki şairler; ölçü konusunda bir dayatmaya karsı olmuşlar, şiir olarak kalabildiği sürece aruzu da, heceyi de, serbest biçimli şiiri de kabul ettiklerini açıklamışlardır. Şiirin biçim özellikleri yönüyle, aruzda ve hecede alışılmış kalıpların çerçevesinden kurtulup yeni söyleyişlere ulaşmasını hedefleyen Hisarcılar, içerik özellikleri yönüyle de, şiirin konusunun sınırlandırılamayacağını, şiir feda edilmemek koşuluyla her konunun işlenebileceğini savunmuşlardır. Zira sanatın her şeyden önce bir bağımsızlık meselesi olduğunu dile getirmişler; ancak, dünyanın hiçbir yerinde ve hiçbir zaman mutlak hürriyet rüzgarı esmediğini ileri sürerek "hürriyet perdesi arkasında oynanan maksatlı oyunlara pabuç bırakmayacaklarını" da her fırsatta dile getirmişlerdir." Daily Mirror The Daily Mirror, Birleşik Krallık'ta tabloid olarak yayımlanan günlük gazete. Daily Mirror, 2 Kasım 1903 tarihinde "Alfred Harmsworth" (1865-1922) tarafından yayın hayatına sokuldu. Önceleri sadece kadınlara yönelik içerikle yayınlanan gazete başarı sağlayamayınca 1904 yılında "Daily Illustrated Mirror" adıyla daha çok resimlerden faydalanan bir yapıyla devam etti. Ancak bu da uzun sürmedi ve aynı yıl tekrar "The Daily Mirror" ismine dönüldü. Genel gazete içeriğine dönülünce satışlar arttı. Gazetenin kontrolünün Harold Harmsworth'un eline geçmesiyle 1930 yılında 1 milyon kopyadan fazla sattı ve Birleşik Krallık'ın en çok sirkülasyona sahip üçüncü gazetesi oldu. 1963 yılında sadece pazar günleri çıkan kardeş gazete "The Sunday Mirror" yayın hayatına başladı. Londra merkezli gazete İşçi Partisi'ne 1945 yılından bu yana destek vermektedir. Editörlüğünü Richard Wallace'ın yaptığı gazetenin sahibi 1999 yılında kurulan Trinity Mirror basın grubudur. Hannibal (film) Hanibal, 2001 yapımı Ridley Scott'un yönetmenliğini üstlendiği psikolojik gerilim filmi. Thomas Harris'ın aynı isimli Hannibal romanından uyarlanmıştır. 1991 yapımı Oscar Ödüllü Kuzuların Sessizliği filminin devam filmidir. Filmin başrollerini Anthony Hopkins, Julianne Moore ve Gary Oldman paylaşır. Film, Amerika Birleşik Devletleri ve İtalya'da geçmektedir. Dr. Lecter (Anthony Hopkins) hapisten kaçmış, sıcak iklimli bir ülkede özgürlüğüne kavuşmuştur. Floransa'da, İtalya'da saklanan Lecter, Amerika'da eski bir kurbanının, Mason Verger'in intikam alma isteği yüzünden zor durumdadır. Fiziksel olarak zor koşullarda yaşayan eski kurban, Lecter'ı saklandığı yerden çıkarmak için tek bir isim üzerine yoğunlaşmıştır: Clarice Starling (Juliana Moore). Lecter aynı zamanda kendisini yakalamak isteyen ve ona tuzaklar kuran Renaldo Pazzi ile de mücedele etmektedir. 2003-04 Türkiye Kupası Fortis Türkiye Kupası 2003-2004 Sezonu Türkiye Kupası turnuvasının 42. organizasyonudur. 2003-04 Türkiye Kupası'na profesyonel liglerde oynayan 48 takım katılmıştır. Türkiye Kupası 2003-04 Sezonu statüleri: - Tüm eşleşmeler tek maç üzerinden oynanmıştır. - Eşleşmelerde eşitliğin bozulmadığı durumlarda önce, gümüş golün uygulandığı 15 dakikalık birinci uzatma, sonrasında 15 dakikalık ikinci uzatma oynanmış, sonrasında seri penaltı atışlarına başvurulmuştur. Birinci kademe oynayan kulÃ¼pler: - 12 kulüp : 2002-03 2. Futbol Ligi B Kategorisi'nde gruplarında 1. - 4. sırayı alan takımlar: A grubundan; 1.Karşıyaka, 2.Marmaris Belediyespor, 3.Bursa Merinosspor, 4.Aydınspor, B grubundan; 1.Türk Telekom, 2.Zonguldakspor, 3.Sarıyer, 4.Ankara Demirspor, C grubundan; 1.Kayseri Erciyesspor, 2.Hatayspor, 3.Şanlıurfaspor, 4.Gaziantep Büyükşehir Belediyespor - 18 kulüp : 2002-03 2. Futbol Ligi A Kategorisi'nde oynayan takımlar: 1.Konyaspor, 2.Çaykur Rizespor, 3.Akçaabat Sebatspor, 4.Sivasspor, 5.Kayserispor, 6.Sakaryaspor, 7.Büyükşehir Belediye Ankaraspor, 8.Vestel Manisaspor, 9.Yimpaş Yozgatspor, 10.Adana Demirspor, 11.Antalyaspor, 12.Mersin İdman Yurdu, 13.İzmirspor, 14.İstanbul Büyükşehir Belediyespor, 15.Çanakkale Dardanelspor, 16.Erzurumspor, 17.Gümüşhane Doğanspor, 18.Şekerspor - 3 kulüp : 2002-03 Süper Lig'de 16. - 18. sırayı alarak küme düşen; 16.Altay, 17.Göztepe, 18.Kocaelispor. - Gaziantep Büyükşehir Belediyespor kura sonucu bir üst tura yükselmiştir. Birinci tur eşleşmeleri tek maç üzerinden 12 Kasım 2003 tarihinde oynanmıştır. 108 (sanatçı) 108 (d. 1978) İtalyan graffiti sanatçısı.. 108, graffiti sanatını geniş ve ilginç figürlerle halka açık sahalarda sergileyerek çizimlerini gösterdi.. Yapıtlarına isim ve imza olarak rakam kullanan ilk graffiti sanatçılarındandır.. İlk çalışmalarını değişik isimlerle çocuk yaşta Alessandria sokaklarında gerçekleştirdi. Milano, Paris, Londra, Berlin, New York sokaklarında çizimler yaptı. İlk çalışmaları enigmatik sarı şekiller iken, daha sonra labirentler, ölü ağaçlar, üç boyutlu objeler oldu.. Son yıllarda birçok uluslararası sergilere katıldı. Paris'te "Nusign 2.4", Milano'da "Urban Edge Show" , Zaragoza'da "Segundo and Tercer Asalto" sergilerine ve 2007 yılında Venedik Bienali'nde "(Biennale di Venezia)" "Walls" olarak adlandırılan projeye katıldı. Mart 2008 boyunca Nomadaz grubuna katıldı.Los Angeles'ta Eltono, Dem, Microbo ve diğer sanatçılarla graffiti sanatının örneklerini sergiledi. Gandzasar Manastırı Gandzasar Manastırı (Azerice: Gəncəsər məbədi, Ermenice: Գանձասար), Azerbaycan'ın Dağlık Karabağ bölgesinde (fiilen Dağlık Karabağ Cumhuriyeti'nin Mardakert bölgesinde) bulunan Alban manastırı. 1836 yılında Rusya İmparatorunun fermanı Alban Katolikliğini iptal ederek tamamen Ermeni Apostolik Kilisesinin yönetimine geçirmiştir. 1991-94 Dağlık Karabağ Savaşı sonucunda Gandazasarın yerleştiği arazi Ermenistan Silahlı Kuvvetleri'nin desteğindeki Ermeni güçlerin kontrolü altındadır. Osroene Osroene (Yunanca: Όσροηνῆ; Süryanice: ܡܠܟܘܬܐ ܕܒܝܬ ܥܣܪܐ ܥܝܢܐ / Malkuṯā d-Bēt ʿŌsrā ʿĪnē), MÖ 132 ile MS 244 yılları arasında Mezopotamyada yerleşmiş ve tarihte Hıristiyanlığı kabul etmiş ilk devlet. Aynı zamanda başkenti olan Edessa (bugünkü Şanlıurfa, Türkiye) adı ile de bilinir. Arap asıllı sülalenin idaresi altında olan Osroene MÖ 132'de Selevkos İmparatorluğu'ndan bağımsızlığını kazanmıştır. Hükümdarları Abgar ve Manu adlarını taşımış ve kentlerde yaşamış Arap şeyhlerinden olmuştur. Anasayfa (biliÅŸim) Anasayfa (İng. ' ya da '), İnternet sitelerinin kök adresinin tarayıcılara girilmesiyle otomatik olarak yüklenen URL'nin genel adıdır. Bu özel URL'nin en genel ve yaygın kullanımında sayfanın dosya adı "index.shtmldir. Birçok modern HTTP sunucusu, değişik ve ayarlanabilen anasayfa dosya adlarını ve uzantılarını desteklemektedir. Eğer bir sunucu ' scriptlerini desteklemek için ayarlanmış ise, sitenin Web sayfasının açılışında "default.asp", "index.shtml", "index.php" gibi dosya adlarını da anasayfa olarak yükleyebilecektir. Matt Dallas Matthew Joseph Dallas (d. 21 Ekim 1982), Amerikalı oyuncu. Matt, ABD'nin Arizona eyâletinin en büyük şehri olan Phoenix'de dünyaya geldi. Kısa süre, Arizona Sanat Okulu'nda okudu. İlk oyunculuk deneyimini, 12 yaşında, büyükannesinin teşvikiyle, Çirkin Ördek Yavrusu'nda yaşadı ve bu tarihten itibaren, bir oyuncu olmaya karar verdi. 18 yaşına geldiğinde, Kaliforniya eyâletinin Los Angeles şehrine taşındı ve burada sanat dünyasının basamaklarını bir bir tırmanmaya başladı. Ancak asıl şöhretini, ABC televizyonunda yayınlanan Kyle XY dizisinde kavuştu I. Ferdinand (Kutsal Roma imparatoru) I. Ferdinand (10 Mart 1503, Alcalá de Henares - 25 Temmuz 1564, Viyana), Habsburg Hanedanı'ndan olan Kutsal Roma Cermen İmparatoru. Doğumdaki unvanı Avusturya Arşidükü babası tarafından; Kastilya Krallığı prensliği, León, Aragon ve Navarre prensi unvanları ise annesi tarafından gelmektedir. Habsburg Hükümdarlığını sahip olduğu "Avusturya Arşidükü" unvanıyla kendisinden büyük olan kardeşi V. Karl ve İspanya Kralı'nın emir ve buyruğuyla yönetti. Ferdinand 1521-1564 den beri Avusturya Arşidükalığı'nın arşidüküydü. Üvey kardeşi II. Lajos ölümünden sonra Bohemya ve Macaristan'ı Kral olarak yönetti (1526-1564).Charles kendi isteğiyle 1556 yılında görevinden ayrıldığında, Ferdinand Kutsal Roma İmparatorluğu'nun mirasçısı haline geldi.(fiilen (de facto), 1556, yasal olarak (de jure) 1558), İspanya, İspanya İmparatorluğu, Napoli, Sicilya, Milano, Hollanda ve Franche-Comté Charles'in oğlu II. Felipe'e gittiler. Ferdinand'ın vecizesi Fiat justitia et pereat mundus "Bırakınız adalet yapılsın, dünya mahvolsa bile") idi. Almanca, Çekce, Slovakça, Hırvatça: "Ferdinand I."; Macarca: "I. Ferdinánd"; İspanyolca: "Fernando I." Linz, 25 Mayıs 1521 Avusturya, Ferdinand II. Vladislav ve onun eşi Anne de Foix'ın kız çocukları Bohemya ve Macaristan Kraliçesi Anna (1503-1547) ile evlendi. On beş çocuk sahibi oldular: ! İsim || Doğum || Ölüm || Notlar George O'Brien George O'Brien; (d. 19 Nisan 1899, San Fransisco, Kaliforniya - ö. 4 Eylül 1985, Broken Arrow, Oklahoma) Amerikalı sinema oyuncusu. O'Brien sessiz sinema döneminin ve 1930'lu yıllarda sesli filmlerin ilk örneklerinde oynayarak kısa sürede popüler bir vestern oyuncusu oldu. 1899 yılında San Fransisco,'da doğan oyuncunun anne ve babası Daniel J. and Margaret L. (Donahue) O'Brien idi. Babası Polis Şefiydi. 1917 yılında I. Dünya Savaşı'na katılan oyuncu, ABD Donanmasında denizaltı avcısı gemilerde görev aldı. Savaş sonrası Hollywood, Kaliforniya'ya gelen O'Brien, bir kameramanın yanında asistan olarak çalışmak ve bir kameraman olmak istiyordu. Neticede Tom Mix ve Buck Jones gibi olmak isteğiydi. İlk rolleri küçük roller ve dublörlük oldu. 1924 yılında ilk başrolünü "The Man Who Came Back" adlı filmde İngiliz oyuncu Dorothy Mackaill ile birlikte oynadı. Aynı yıl ünlü yönetmen John Ford tarafından The Iron Horse adlı filmde oynamak üzere seçildi. O'Brien, filmin başarısı üzerine Ford'la 9 filmde daha oynadı. 1920'li yıllar boyunca aranılan başrol oyuncusu olan oyuncu, 1933 yılında oyuncu Marguerite Churchill "(1910-2000)" ile evlendi. Üç çocukları olan çift, 1948 yılında boşandı. II. Dünya Savaşı'nda Donanmaya hizmet verdikten sonra, John Ford'la sonraki yıllarda da çalışmaya devam eden oyuncu, 1981 yılında yatalak hasta olduktan sonra 1985 yılında Broken Arrow, Oklahoma'da öldü. Sanatçının "Hollywood Yıldızlar Yolu"nda bir yıldızı bulunmaktadır. 1985-86 TÃ¼rkiye 1. Futbol Ligi Türkiye 1. Futbol Ligi 1985-1986 Sezonu Türkiye 1. Futbol Ligi'nin 28. sezonudur. Bu sezon, 1. Lig'in 18 takımla oynanması planlanmışken, Denizlispor'un ligde kalması sonucu 1. Lig, 19 takımla oynandı. Ayrıca, 1980-81 Türkiye 1. Futbol Ligi sezonunda MKE Ankaragücü'nün Türkiye Kupası'nı kazanması üzerine yürürlüğe konan statü doğrultusunda kupa şampiyonu Bursaspor ligden düşürülmedi. 1983-84 TÃ¼rkiye 1. Futbol Ligi Türkiye 1. Futbol Ligi 1983-1984 Sezonu, Türkiye 1. Futbol Ligi'nin 26. sezonudur. Turgut Atakol Turgut Atakol, (1915, İstanbul - 9 Nisan 1988, İstanbul, Türkiye), Türk basketbolcu, hakem ve spor yöneticisi. Spora Alman Lisesi'nde başladı.Galatasaray'da basketbol ve kürek dallarında forma giydi.Galatasaray'ın "geçilmez" olarak bilinen dört tek kürek takımında yer aldı.Basketbol hakemliği yaptı.Uluslararası alanda, aralarında Çekoslovakya ile Macaristan takımları arasında oynanan 1955 Avrupa Basketbol Şampiyonası finali de dahil, toplam 79 maç yönetti.1946-1958 yılları arasında Spor Oyunları Federasyonu Basketbol Sorumlusu üyeliği, 1958-1964 yılları arasında da Türkiye Basketbol Federasyonu'nun ilk başkanlığı yaptı.FIBA Teknik Komite üyeliği yaptı, Komite üyeliği sırasında "Basketbol Hakem Tekniği" isimli kitabı FIBA tarafından, dünya hakemleri için kılavuz kitap kabul edildi.İzmir'de düzenlenen 1971 Akdeniz Oyunları direktörlüğü ve Türkiye Millî Olimpiyat Komitesi (TMOK) başkanlığı yaptı (1982-1988). Türk Spor Vakfı'nı kurdu.Uluslararası Olimpiyat Komitesi başkanı Juan Antonio Samaranch tarafından aday gösterilerek bu kuruluşun genel kurul üyeliğine seçildi (1984). Alevi Devleti Alevi Devleti ya da Alevi Özerk Bölgesi; (Arapça: العلويين) Fransızlar tarafından Alaouites "(Aleviler)" diye de bilinen Nusayrîler tarafından I. Dünya Savaşı'ndan sonra Fransız Suriye Mandası içinde kurulmuş devlet. Nusayri yerine Alevi ismi Fransız Mandası tarafından erken dönemden itibaren tercih edilmiştir. 31 Ağustos ve 1 Eylül 1920 tarihlerinde yine Beyrut yüksek komiserliğinden çıkan kararlarla İskenderun Sancağı'nın güneyinde ve Büyük Lübnan'ın kuzeyinde bulunan, Nusayra Dağları diye de anılan Lazkiye civarındaki bölge ""Alevi Özerk Bölgesi"" diye anılmaya başlamıştır. 16 Ekim 1922 tarihinde ise "Kadi'l-kudat" (Kadılar kadısı) adı verilen kendi kadılarının atanması ile kendi mezheplerine (Arap Aleviliği'ne) uygun mahkemelere sahip oldular. 29 Eylül 1923 tarihinde bölge Nusayrileri bağımsızlığını ilan etmiştir. Bölgenin "Alavi Devleti" adını alması ise 1925 yılını bulur. Bölge halkı Fransızların teşvik ettiği Birleşik Suriye fikrine sıcak bakmamıştır. Bölge 1930 yılında Lazkiye Sancağı adını almış, 1936'da bağımsızlığını ilan eden Suriye'ye katılmasıyla özerkliği devam etse de devlet olarak varlığı resmen sona ermiştir. 1939 yılında tekrar Suriye'den ayrılmış, ""Özerk Alavi Bölgesi"" haline gelmiştir. Bölgenin Suriye sınırlarına tekrar dahil olması, Suriye sınırlarının ilan edileceği 1944 yılının haziran ayında gerçekleşti. Volen Siderov Volen Nikolov Siderov (Bulgarca: Волен Николов Сидеров) (doğum yılı 19 Nisan 1956) tartışmalı bir Bulgar politikacı ve aşırı sağcı ATAKA partisinin başkanıdır. Bulgaristan'daki azınlıklara bilhassa Türkler ve Romanlara karşı sert tavırlarıyla ün yapmıştır. Siderov 2003 yılında Sofya belediye başkanlığı için aday oldu. 1,728 oy aldı(toplam oyların %0.45'i) (). Siderov'un bu girişimi kamuoyu tarafından fazla önemsenmemiştir. 2005 meclis seçimleri için ATAKA partisini kurdu. Zaten o zamana kadar SKAT adlı milliyetçi televizyon kanalında "ATAKA" adında bir talk show'u vardı ve halkın dikkatini çekmişti. Seçimde tüm oyların %8.14'ini (296,848 oy) alarak meclisteki 4. parti oldu. (Kaynak: Central Elections Committee.) KÃ¼rt edebiyatÄ± Kürt edebiyatı, (), Kürtçe ile yaratılmış sözlü ve yazılı edebi eserleri kapsayan edebiyat. İslam öncesi Kürt edebiyatına dair hiçbir bilimsel bulgu ve bilgi yoktur. Kürt anlatılarının büyük bir kısmı sözlü şekilde yayılmış ve bu sözlü edebiyat bugün de sürmektedir. 20. yüzyılın başına kadar olan yazılı edebiyat ise şiir şeklindedir. Nesirin gelişmesi ise daha çok politik ve sosyal gelişmeler sayesinde olmuştur. Kürt edebiyatı 20. yüzyıl'da onyıllar süren sınırlamalar ve yasaklamalarla karşılaşmıştır. Avrupa ülkelerine göçün artmasıyla birlikte yüzü kendi topraklarındaki gelişmelere dönük olan yeni bir tür sürgün edebiyatının da geliştiği görülmektedir. 20. yüzyıla kadar Kürtçe edebiyatı şiire dayanmaktaydı ve diğer Müslüman halklara benzer şekilde Arap vezin ve ifade biçimlerine bağlı kalmıştır. Edebi ürünler daha çok dini kesimler ve sufi tarikatlarıyla sınırlı kalmıştır. Ancak 1920 sonrasında bu klasik şiir biçimine ek olarak değişik edebi türler ortaya çıkmaya başlamıştır. 1920'lerin başında, şiirde klasik biçimi koruyan, fakat politik ve sosyla temaları işleyen klasisizm akımı doğdu. 1930'dan sonra ise Arapça vezin, pençe (beşli) denilen ve o ana kadar sözlü edebiyatta kullanılan vezinle değiştirildi. Aynı dönemde serbest vezin de ortaya çıktı. Hikâye Kürt edebiyatında 1920'lerin ortalarında ortaya çıktı ve önemli bir adım oldu. Kürt edebiyatında hikâyenin ortaya çıkmasının ilişkin iki hipotez ileri sürülmüştür. Birinci hipoteze hikâye, göre halk masallarının yeni bir türe evrilmesidir. İkinci hipotez ise 19. yüzyılda Avrupa'da ortaya çıkan yazın türlerinin etkisi olduğu şeklindedir. Sözlü geleneğe referansta bulunmayan ilk hikâyeler, daha çok sosyal ve politik durumun eleştirisi niteliğindedir. Irak'ta yayınlanan ilk hikâye Cemil Saib'in Le Xewma (Rüyamda) adlı hikâyesidir. Bu hikâye Şeyh Mahmud'un iktidarı sırasındaki (1922) sosyal hayatı anlatır. Hikâye 26.6.1925 tarihli Jiyaname dergisinde yayınlandı. İkinci hikâye ise 1926'da A. Muhtar Caff'la yazılan ve 1970'te yayınlanan, şehir kurumlarının yozlaşmasının bir eleştirisi olan Meseleyi Wijdan (Vicdan Meselesi)'dir. Buna karşılık 1930'lu yıllarda yazılan hikâyeler, kaynaklarını genellikle folklorik temalarda aramaktaydı. Hem folklorik temaların çekiciliği hem de Arap vezninin bırakılıp gelenksel Kürt veznine geçilmesi bu dönemde gelişen Kürt milliyetçi düşüncesinin bir yansıması olarak değerlendirilmiştir. Bilinen ilk Kürt şairleri Abdussamed Babek, Ali Hariri, Melayê Batê, Molla Ahmed-i Cezirî, Faki Tayran ve Ahmed-i Hani'dir. A. Babek 10. A. Hariri 11. yüzyıl, diğerleri ise 15. ve 17. yüzyıl arasında yaşamış ve Kürtçe'nin Kurmanci lehçesiyle yazmışlardır. Bu dönemde Kürtlerin edebi merkezi Botan emirliği ve başkenti Cizre idi. Cizre'nin yanında Süleymaniye ve Senendec şehirleri diğer önemli edebi merkezlerdi. Baban emirliğinin başkenti olan Süleymaniye'de ise Irak Kırmançisi pek gelişmezken, bugün Irak'ta resmî dil olan Sorani lehçesi gelişti. Diğer önemli bir edebiyat dili de Gorani'dir. Gorani'nin hamiliğini Ardalan emirliği ve Senendec yapmıştı. Goran edebiyatı zamanla etkisini yitirdi. Bu edebiyat İran'a çok yakın olması sayesinde Kırmançi etkisinden çok Pers edebi tarzına yakındı. En iyi bilinen ve yaygın destanlar Meme Alan'ın türküleri ve epik şiirleri ile Siyabend ile Xecê destanıdır. Bu destan ve öyküler dengbejler ve çirokbejler (öykü anlatıcıları) tarafından destanlar, kılamlar, stranlar gibi sözlü ürünlerle bugüne kadar aktarıla gelmiştir. Osmanlı İmparatorluğunun yıkılması ile Kürtlerin yaşadığı bölgeler birden çok devlet (Türkiye, Irak, İran ve Suriye) arasında paylaşıldı. Kürt edebiyatının gelişmesi Kürdistan'ın her parçasında farklı oldu. Farklı lehçeler konuşulduğu ve farklı alfabeler kullanıldığı için ortak bir dil ve edebiyat gelişmedi. Kürt edebiyatı buna rağmen Avrupa'daki göçmenlerin sınırlı mali desteği ile düzenli şekilde gelişti. Irak'ta dil ve kültürün gelişebilmesi için daha uygun koşullar bulunduğu için, Kürt edebiyatı bu bölgede daha çok gelişme olanağı buldu. Türkiye Cumhuriyetinin kurulmasından ve yeni Türk politikasından sonra birçok Kürt aydını Irak'a kaçtı. Bu aydınlara Refik Hilmî, Tevfik Wehbî, Pîremêrd ve Mehmed Emin Zeki gibi örnekler verilebilir. Burada 1939 yılında Gelawêj adında bir gazete ortaya çıktı ve modern Kürt nesirinin temelleri atıldı. Gelawêj'in önemli isimleri Aladdin Seccadi, İbrahim Ahmed ve Şakir Fattah'dir. Bugün Güney Kürdistan'daki üniversitelerde Kürt dili ve edebiyatı eğitimi yapılmaktadır. Sovyetler Birliği'nde yaşayan Kürt yazarlar ise 1930 yılında Erivan'da SSCB hükûmetinin desteği ile latin alfabesinde yayınlanan Riya Teze adında bir gazete çıkardılar. Bu listeye Emînê Evdal, Erebê Şemo ve Hecîyê Cindî'nin kitaplarını da dahil etmek gerekir. Kürt edebiyatı 1960'larda Fêrîkê Ûsiv, Emerîkê Serdar, Wezîrê Eşo, Sîma Semend, Tosnê Reşîd, Ahmedê Hepo ve Ezîzê Îsko gibi yazarlarla en yüksek noktasına ulaşmıştır. Kürtlerin büyük çoğunluğunun yaşadığı Türkiye'de, onyıllar boyunca süren sınırlamalar ve yasaklar Kürt edebiyatına damga vurdu. Bu yüzden Kürt yazarlar ancak yurtdışında Kürtçe yazabildiler. Fakat Türkiye'nin Avrupa Birliği'ne yakınlaşmasıyla birlikte bu durum belirgin şekilde değişti ve rahatladı. Buna rağmen Türkiye'deki Kürt edebiyatı hala Irak'taki kadar gelişmiş değildir. Bunların dışında Kürt kökenli olup nesir tarzı ürünleriyle ünlü olan ve Kürtçe değil Arapça, Türkçe ve Farsça yazan yazarlar da vardır. Örneğin Muhittin Zengane, Mahmud Taymur ve Salim Barakat Arapça, Nezir Bülbül Almanca, Ali Eşref Derwişan ve Mansur Yakutî Farsça, Yaşar Kemal, Suzan Samancı ve Bekir Yıldız ise Türkçe eserler vermiştir. Kürt tarihine ilişkin en önemli kaynaklardan Bitlisli Şeref Han'ın Şerefname adlı eserinde hiçbir Kürt şairine rastlanmaz. 17. yüzyılda yaşamış olan tanınmış Kürt şairi Ahmed-i Hani ise eserlerinde Ali Hariri (1009-1080), Molla Ahmed-i Cezirî (1570-1640) ve Faki Tayran'dan (1590-1660) bahseder. Sufi olan Ahmed Cezirî ismini memleketi olan Cizre'den almaktadır; nitekim yıllarca Cizre'deki Kızıl Medrese'de (Medresa Sor) ders vermiştir. Divanı, Dîwanî Melayê Cezîrî, bugün hâlâ okunmaktadır ve 100'den fazla şiir, birkaç tane de rubai barındırır. Bugüne ulaşmış tek eseri olan divanı, yoğun Sufi imgeler taşır ve oldukça metafiziksel bir şiir örneği sunar ki şiirleri bu tür (metafiziksel konulu) yazında ünlü olan İranlı şair Hafız'ın eserleriyle karşılaştırılmıştır. Ahmed-i Hani'nin zikrettiği bir diğer isim olan Faki Tayran Ahmed Cezirî ile aynı dönemde yaşamıştır ki bu iki şairin birbirleriyle tanıştığı bilinmekte, Hakkârili olan Faki Tayran'ın Cizre'de Ahmed Cezirî'den ders aldığı düşünülmektedir. Eserlerinde özellikle Kürt folkloründen öğeler ağırlıkta olan Faki Tayran'ın "Qewlê Hespê Reş" (Siyah Atın Ölümü), "Şêxê Senan" (Senan Şeyhi) ve "Qiseya Bersiyayî" (Bersiyay'ın Öyküsü) adındaki eserleri en önemli yapıtlarıdır. Faki Tayran'ın 17. yüzyılda Kürtler ile Safeviler arasında gerçekleşmiş olan Dimdim Savaşı'na dair eseri ise birçoğuna göre bu savaşın ilk edebî anlatısıdır ve bugün hâlen okunan epik bir eserdir. Hanî, Hariri, Cezirî ve Tayran gibi isimleri, Kürt edebiyatının en ünlü eserlerinden olan, "Mem ü Zîn" ("Mem ve Zin") isimli klasik, epik şiirinin önsözünde zikreden Ahmed-i Hani veya "Ehmedê Xanî", Kürt edebiyatı açısından çok önemli bir rol oynamış ve genel kanıya göre eserlerinde Kürt bağımsızlığından bahseden ilk Kürt şairi olmuştur. Şairin ünlü eseri Mem ü Zîn, Mem ile Zîn isimlerindeki iki aşığı konu eden bir mesnevidir ki Sufi öğeler de taşır. Bunların dışında, dinî bir akım olan Ehl-i Hakk tarafından tercih edilen Gorani dilinde (Goranicede) Kürt edebiyatı açısından önemli birçok eser kaleme alınmıştır. Özellikle bugünkü İran Kürdistanı'nda kalan bölgede etkin olmuş bağımsız Kürt liderleri Goraniceyi öncelemiştirler ki bu da bu dilde edebî eserlerin verilmesine ve bu dilde yazmayı tercih eden şairlerin türemesi yardımcı olmuştur; örnek olarak 14. yüzyılda yaşamış ve bu dilde eserler vermiş Molla Perişan ("Mele Perîşan") zikredilebilir. Nitekim bu dil etkinliğini uzun bir süre devam ettirmiş ve örneğin 19. yüzyılda yaşamış olan bir başka şair Molla Abdurrahim Mevlevi (1806–1881) de bu dilde eserler vermiştir. Ayrıca, Batı'da Süleymaniye ve çevresinde de 18. yüzyılla birlikte bölgedeki egemen Kürt siyasi isimlerin teşvikiyle Sorani dilinde edebî bir gelişim ortaya çıkmıştır. 19. ve 20. yüzyıllarda Kürt edebiyatı, Kürt dili ile birlikte, özellikle yazılı Kürt edebiyatı, çok büyük bir ilgi ve gelişmeye sahne olmuştur. Bunda 19. yüzyılda temelleri atılan Kürt basınının önemli bir payı vardır. İlk Kürt basın yayını, dergisi, "Kürdistan" Kahire'de 1898 yılında yayımlanmıştır. Birinci Dünya Savaşı sonrasında Kürtlerin yaşadığı toprakların Türkiye, İran, Irak ve Suriye sınırları içerisinde kalmasıyla birlikte Kürt dili ve edebiyatı farklı bir döneme girmiş ve her Kürt topluluğu içinde bulunduğu ülkedeki eğilimlerden etkilenmiş ve bu etkileşim dile ve edebiyata da yansımıştır. Örneğin Kürtçenin yazımında 1920'lere kadar Arap harfleri tercih edilmişken, 1920'lerle birlikte bölgedeki ülkeler Batıcı politikaları benimsemeye başlayınca, birçok Kürt topluluğu Latin harfleriyle Kürtçeyi yazmaya başlamışlardır. Buna verilebilecek bir örnek ise, Celadet Ali Bedirhan tarafından yayımlanmış ve 1932 yılından 1943 yılına kadar toplam 57 adet basılmış olan basılı ilk Kürtçe edebiyat dergisi olarak görülen Hawar dergisinin ilk 23 sayısının hem Latin, hem Arapça harflerle basılıp daha sonra sadece Latin harflerle basılmasıdır. Ek olarak, Kürt edebiyatının bu topraklardaki gelişim süreci ve Kürt edebî eserlerinin ortaya çıkması sıklıkla bu ülkelerdeki azınlık politikalarıyla doğrudan ilgili olmuş; örneğin zaman zaman bu ülkelerde Kürtçenin yasaklanmasıyla birlikte Kürt edebiyatının yavaşladığı, bu tip yasaklamaların kalktığı veya rahatladığı zamanlarda ise hızlı bir şekilde geliştiği ve yeni eserlerin ortaya çıktığı gözlemlenmiştir. 20. yüzyılda Irak'ta Abdullah Süleyman (1904-1962) ve İbrahim Ahmed gibi isimler öne çıkarken, Suriye'de İkinci Dünya Savaşı sonrasında Suriye'nin bağımsızlığını almasına dek, başta Emir Celadet Bedirhan ve kardeşi Emir Kâmuran'ın gayretlerinin etkisiyle Kürt edebî faaliyetleri yoğunluğunu korumuştur. İkinci Dünya Savaşı sonrası Suriye'de Kürtlerin haklarının birçoğunu kaybetmesiyle edebî faaliyetler de durma noktasına gelmiştir. Türkiye'de Kürtçe yasağı sebebiyle uzun yıllar Kürt edebiyatında fazla çalışma yapılamamış olsa da, özellikle 90'larda siyasi iradenin Kürtçe üzerindeki yasakları kaldırması ve Kürtçe yayıncılığın rahatlamasıyla birlikte Kürt edebiyatı hızlı bir şekilde gelişmeye başlamıştır. Ayrıca çeşitli baskılar ve ihtilaflar sebebiyle Kürdistan bölgesinden ayrılıp başta Avrupa olmak üzere farklı yerlere göç eden Kürtlerden oluşan Kürt diasporası Kürt edebiyatı açısından 20. yüzyılda birçok önemli başarıya imza atmıştır. Başta devletin azınlıklara basın ve yayın alanında maddi yardımlarda bulunduğu İsveç olmak üzere birçok Avrupa ve Kuzey Amerika ülkelerinde yaşayan Kürt toplulukları kendi basın yayın kuruluşlarını kurmuşlardır. "Zaroken Ihsan" ("İhsan'ın Çocukları"), "Helin" ("Yuva"), "Gundike Dono" ("Dono Köyü") gibi eserleriyle tanınan Mahmut Baksi ve "Tu" ("Sen"), "Mirina Kaleki Rind" ("Yaşlı Rind'in Ölümü"), "Siya Evine" ("Yitik Bir Aşkın Gölgesinde") gibi eserleriyle tanınan Mehmed Uzun gibi tanınmış Kürt yazarları ortaya çıkmış ve örneğin bu iki yazar da İsveç Yazarlar Birliği Yönetim Kurulu'nda yer almışlardır. Çağdaş dönemdeki diğer bazı Kürt yazarlar ise şunlardır: Pîremêrd, Abdulla Goran, Osman Sabri, Şêrko Bêkes, Şeyhmus Dağtekin,Yekta Uzunoğlu. [19]Firoozeh Papan-Matin. "Beyond Death: The Mystical Teachings of ʻAyn Al-Quḍāt Al-Hamadhānī". p. 97-98 The famous Kurdish medieval bigrapher Abū Al-ʿAbbās Aḥmad ibn al-Khallikān.. 2004 Avrupa Futbol Şampiyonası Finali 2004 Avrupa Futbol Şampiyonası Finali, Portekiz ile Yunanistan arasında 4 Temmuz 2004'te Lizbon'daki Işık Stadyumu'nda oynanan ve 2004 Avrupa Futbol Şampiyonasının şampiyonunu belirleyen maç. Grup aşamasında da A Grubu'nda karşılaşan iki takım, turnuvanın açılış maçında da karşılaşmıştı ve o maçı Yunanistan 2-1 kazanmıştı. Buna rağmen turnuvanın ev sahibi olan Portekiz bu maça favori olarak çıkmış ancak Yunanistan Angelos Charisteas'ın 57.dakikada attığı golle maçı 1-0 kazanmış ve büyük bir sürprize imza atarak 2004 Avrupa Futbol Şampiyonasının şampiyonu olmuştur. Skat (TV Kanalı) Skat (TV Kanalı) () bir Bulgar kablolu televizyon kanalıdır. 2005 senesinde ATAKA'nın propagandasını yapması nedeniyle uyuşmazlığın merkezi haline geldi. Bulgar Helsinki Komitesi ve Euroroma siyasi partisi muhtelif Skat şovlarının ırkçılık üzerine olduğunu dile getirdiler. Bunun üzerine, Council for Electronic Media ("CEM") Temmuz-Ağustos 2005 tarihleri arasında TV kanalına karşı soruşturma başlattı. Çin kadın millî voleybol takımı Çin kadın millî voleybol takımı, Çin Halk Cumhuriyeti Voleybol Federasyonu tarafından yönetilen ve Çin’ni uluslararası kadın voleybol karşılaşmalarında temsil eden takımdır. Antrenörlüğünü Bin Cai yapmaktadır. 30 Kasım 2009 tarihi itibarıyla FIVB dünya sıralamasında 3. sırada bulunmaktadır. Çin Halk Cumhuriyeti'nin 2008 Pekin Olimpiyat Oyunları'nda yer alan kadrosu. Raks MÃ¼zik Raks Müzik Yapım, 1964'te kurulan elektronik şirketi Raks'ın bir parçasıdır. Özellikle 90'lı yıllarda oldukça aktif olan firma, başka yapım şirketlerine bağlı olan, dönemin önemli şarkıcılarını kendi bünyesine katmakla beraber; İbrahim Tatlıses, Serdar Ortaç, Çelik, Sibel Tüzün, Bendeniz, Ebru Gündeş, Ahmet Kaya ve Kerim Tekin gibi önemli isimleri de müzik dünyasına kazandırmıştır. Aslında bir kaset ve CD fabrikası olan Raks, 80'li yıllardan itibaren başladığı dağıtım işi boyunca birçok müzik yapım şirketinden çıkan kasetlerin dağıtımlarını üstlenmiştir. 1992 yılında Adalet Sertan Ayhan tarafından kurulan Raks Müzik Yapım şirketi bu itibaren faaliyetlerine müzik prodüksiyonlarını da eklemiştir. Bu arada Türkiye'nin ilk sosyal sorumluluk projesi olan, UNICEF ve TBMM'nin desteklediği "Sev Dünyayı" gerçekleştirmiştir. Adalet Sertan Ayhan'ın önderliğinde, sözlerini Cem Karaca ve Can Ayhan'ın yazdığı ve İsviçre'de yaşayan ünlü Türk besteci Atilla Şereftuğ tarafından bestelenen "Sev Dünyayı" projesine Türkiye'nin en ünlü sanatçıları katılmıştır. Bu şarkı, New York Birleşmiş Milletler Binasında dünyanın her ülkesinden gelen 2.500 çocuk tarafından da seslendirilmiştir. Raks Müzik şirketinin anlaşmalı ilk yabancı sanatçısı Celine Dion olmuştur. 1995 yılının ikinci yarısından itibaren kendi içinde Marş Müzik, Plaza Müzik, Tempo Müzik, Karma Müzik, S Müzik ve Neşe Müzik olarak altı prodüksiyon şirketine bölünmüştür. Albümlerini Raks Müzik'ten çıkarmaya devam eden sanatçılar, belli kıstaslar dahilinde bu prodüksiyon şirketlerine dağılmışlardır. Bu dönem içinde yayınlanan tüm albümlerde, Raks Müzik logosuyla birlikte prodüksiyon şirketinin logosu da yer almıştır. Ayrıca Şahin Özer Müzik, BMG, Klip Müzik, EMI, 1 Numara Plakçılık ve Kalan Müzik gibi daha pek çok şirketin de CD ve kasetlerinin dağıtımlarını üstlenmiştir. Bu dönemde Türkiye’nin ilk zincir mağazaları olan RAKSOTEK mağazaları kurulmuştur. Daha sonra bu mağazalar zincirlerinde gazete ve kitapların da satılmaya başlamasıyla Doğan ve Raks isimlerinin ilk harflerinden oluşan D&R zincirlerine dönüştürülmüştür. D&R şirketinin İlk yönetim Kurulu Adalet Sertan Ayhan, Mehmet Ali Yalçındağ ve Kadri Önel’den oluşmuştur. Raks Müzik, 1998 yılında Hollanda kökenli yapım şirketi PolyGram'la ortaklık kurmuştur. Ancak PolyGram'ın 1999 yılında Universal Music Group'a satılması nedeniyle, ülkemizdeki ismi de Universal Müzik Türkiye olarak değişmiştir. 1995'te Raks Müzik döneminde faaliyete başlayan prodüksiyon şirketlerinden Tempo Müzik, Universal ile olan anlaşmasını noktalamıştır. Plaza Müzik, tüm haklarını Universal Müzik'e devrederek isim ve logo aktivitesini bitirmiştir. Sezen Aksu'ya ait Karma Müzik, faaliyetlerine devam etmektedir. Marş Müzik, S Müzik ve Neşe Müzik ise Universal Müzik Türkiye'ye sattı. 2000 yılında MÜYAP meslek birliğini kuran dokuz şirketten 5'i Raks şirketlerinden oluşmaktaydı. Raks Müzik şirketinin Başkanı Adalet Sertan Ayhan 4 yıl MÜYAP denetleme Kurulu Başkanlığı yaptı. Raks Müzik, Raks Müzik Prodüksiyonları unvanıyla Adalet Sertan Ayhan'ın başkanlığında prodüksiyon çalışmaları devam etmektedir. Yang Manchun Yang Manchun ismi, 640'larda Ansi Kalesi'nin Goguryeolu komutanı tarafından verilmiştir. Ansi kalesi, Goguryeo-Çin sınırında muhtemelen bugünkü Haicheng'de kurulmuştur. Yang, Tang kuvvetlerinin kaleye baskınlarını geri çevirmesiyle krallığı koruyarak saygınlık kazanmıştır. Yang Manchun'un gerçek ismi olup olmadığı bilinmemektedir. Kim Busik, Samguk Sagi ("Üç Krallık Vakayinamesi")'de Ansi Kalesi'nin sadık komutanının adının bilinmemesinden dolayı hayıflanmaktadır. Tang İmparatoru Taizong, ünlü ve zeki görülen bir hükümdar değildi. Yine de en azından iki eski Kore kaynağı Yang Manchun'u tanır. Usta Dongchungdang'ın Derlenmiş Eserleri'nde Song Jun-gil'in yazılarıyla ve şiirleriyle toplanmış ve 1768'deki ilk derlemesinde şu paragrafı dahil etmiştir: "Birisi sordu, 'Ansi Kalesi Komutanı'nın adı neydi?' Jungil "O Yang Manchun'du. O Taizong'un ordusunu ustaca engelledi ve iktidar onu seonsu seongja ("kalenin yetenekli savunucusu") ilan etti. Ayrıca Yeolha Ilgi "Ansi Kalesi'nin komutanlığına getirildi, Yang Manchun, bir okla Sarı İmparatoru ("Taizong'dan bahsedilmektedir") gözünden vurdu. İmparator, kale komutanına, kaleyi cesurca korumasını övmek için askerleriyle beraber kale duvarlarının altına askerleriyle ipek gönderdi." O devirde Yang Manchun generalliğe gelince Ansi Kalesi'nin koruyucusu olarak adlandırıldı. 642'de Yeon Gaesomun, Kral Yeongnyu'yu öldürdü ve orduyu ele geçirerek ülkeyi kontrol altına aldı. Yine de Yeon çok kısa sürede ülkenin kontrolünü ele geçirdi. Yang Manchun ise Ansi Kalesi'ni