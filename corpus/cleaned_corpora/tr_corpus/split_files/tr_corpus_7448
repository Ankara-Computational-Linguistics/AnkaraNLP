Yahudiydi. 11. yüzyıldan başlayarak Yahudiler aleyhine bazı pogromlar gerçekleşti. Bir Endülüs şehri olan Granada'da gerçekleşen 1066 Granada katliamı bu pogromlara bir örnektir. Ortaçağda, Kuzey Afrika'da ve Mısır, Suriye,Yemen gibi Arap ülkelerinde Yahudilere karşı saldırılar düzenlendi. 15. yüzyıldan başlayarak Yahudiler, Fas'ta mella denen gettolarda yaşamaya zorlandılar. Şehirlerde "mella"lar duvarlarla çevrelenmişken kırsal bölgelerde sadece Yahudilerin yaşadığı köyleri temsil ediyordu. Muvahhidler 1172'de İberya'nın kontrolünü ele geçirdiklerinde Murabıtlara kıyasla daha köktendinci olduklarından "zimmilere" karşı daha sert davrandılar. Yahudiler ve Hristiyanlar Fas ve Müslüman İspanya'dan kovuldular. Zimmilere ölüm veya din değiştirme seçenekleri verilince Rambam'ın da aralarında bulunduğu bazı Yahudiler daha hoşgörülü Müslüman toprakları olan güneye ve doğuya kaçtılar; bir kısmı da kuzeyde yeni gelişmekte olan Hristiyan krallıklara yerleştiler. 1400'de, Halep Yahudileri, Orta Asya İslam fatihi Timur tarafından sinagoglarında toplanıp katledildiler; genç kadınlara tecavüz edildi. 1465'te vezirin bir Yahudi yetkilisinin Müslüman bir kadına "saldırgan bir tavır" sergilediği gerekçesiyle Fes'te Arap güruh tarafında binlerce Yahudi katledildi ve sadece 11 kişi hayatta kalmayı başardı. Cinayetler bir dalga gibi Fas'ın geneline yayıldı. 1492'de Ture Muhammed eskiden hoşgörülü olan Timbuktu bölgesinde başa geçince fetva verip Yahudilerin İslam'a geçmesini ya da terketmesini emretti; Katolik İspanya ile Mali'de aynı sene içinde Yahudilik yasadışı ilan edildi. Osmanlı İmparatorluğu, özellikle İslam hakimiyeti sonrasında İspanya ve ona bağlı topraklardan kovulan Yahudiler için bir sığınak oluşturdu. Aynı durum Kuzey Afrika'nın Mağrip bölgesinde de gerçekleşti; büyük Arap şehirlerinde mellalar oluşturuldu. Ardından Marrano denen gizli Yahudiler de Katolik Kilisesi'nin engizisyonlarından kaçtı. 1656'da, Yahudilerin genel kanı olarak kirli olduklarına inanıldığından Yahudiler İsfahan'da zorla İslam'a geçirildi, din değiştirmeyenler kovuldu. Din değiştirmiş Yahudilerden bazıları Yahudiliklerini gizlice devam ettirdi. Yahudilerden yoksun İsfahan cizye toplayamayınca hazinesine zarar geldi ve 1661'de din değiştirmiş Yahudilerin kendi öz dinlerine dönmelerine izin verildi fakat yine de onların Yahudi olduğunu belirten özel kıyafetler giyme zorunluluğu bulunuyordu. Gettolarda tutulan Buhara Yahudilerin temel hakları ellerinden alınıp zorla İslam'a geçirildiler. Müslümanlardan ayırt edilebilmeleri için siyah ve sarı giysi giyme zorunlulukları vardı. Zeydi hakimiyeti altında Yemen Yahudileri kirli sayılıyordu bu sebeple Müslümanlara veya onların yemeğine dokunmaları yasaktı. Bir Müslümanın önünde boyun eğmek, sol tarafından yürümek, ve selam veren ilk kişi olmak gibi zorunlulukları vardı. Müslümanların evinden daha büyük bir ev inşa etmeleri, deveye veya ata binmeleri yasaktı. Katıra veya eşeğe sadece yan oturarak binebilirlerdi. Müslüman mahallesine girdiklerinde ayakkabılarını çıkarmaları gerekmekteydi. Müslüman gençler tarafından yumruklanır veya taş atılırsa karşı koymaya hakları yoktu, seçeneği ya oradan kaçmak ya da insaflı bir Müslümanın araya girip sataşmayı durdurmasıydı. Bağdat'ta 1828 yılında Yahudilere karşı bir katliam gerçekleşti. 1839'da doğu Pers şehri olan Meşhed'de bir güruh Yahudi mahallesine dalıp sinagogu yaktılar ve Tevrat tomarlarına zarar verdiler. Zorla din değiştirtirilerek katliamın eşiğinden dönüldü. Bu olay tarihte Allahdad olayı olarak bilinir. Barfuruş'ta da 1867'de bir katliam gerçekleşti. Yahudi seyyah J. J. Benjamin'in kaleminden İran Yahudilerinin hayatı şöyle aktarılmıştır: ""... pis yaratıklar olarak sayıldıkları için şehrin ayrı tarafında yaşamak zorundadırlar... Pis oldukları mazeretiyle şiddet dolu muamelelere maruz kalıyorlar, bir Müslüman sokağına girmeye dursunlar, oğlanlar tarafından taş ve sopa yağmuruna tutuluyorlar... Aynı sebeple yağmurda dışarı çıkmaları yasak; yağmur onların kirlerini silip Müslümanların ayaklarına dolar diye... Eğer bir Yahudi sokakta görülürse en büyük aşağılamalara maruz kalıyor. Yoldan geçen biri yüzüne tükürür, bazen de döver... insafsızca... Eğer bir Yahudi bir dükkana girerse mallara göz atması yasaktır... Yanlışlıkla bir ürüne dokunursa satıcının istediği miktarı ödeyip malı almak zorundadır... Bazen Persler Yahudilerin evlerine girip canının istediklerini alıyorlar. Eğer mal sahibi malını korumaya çalışırsa bu durumu canı pahasıyla ödeme tehlikesiyle karşı karşıyadır... Eğer... bir Yahudi Katel (Muharrem)'in üç günü sokakta görülürse öldürülür."" 1840'ta, Şam Yahudilerine iftira atılıp Hristiyan bir rahip ile Müslüman yardımcısını öldürdükleri ve kanlarıyla Pesah ekmeği yaptıkları söylendi. Bir Yahudi berbere olayı "itiraf" edene kadar işkence yapıldı; iki Yahudi işkenceler sebebiyle öldü ve bir Yahudi İslam'a geçerek hayatını kurtardı. 1960'larda, Libya Yahudilerine, Gilbert'in tanımıyla "ceza vergisi" uygulandı. 1864'te Fas'ın Marakeş ve Fes şehirlerinde 500 Yahudi öldürüldü. 1869'da Tunus şehrinde 18 Yahudi öldürüldü, Arap güruh Yahudi ev ve dükkanlarını yağmaladı, Cerbe Adası'ndaki sinagogu yaktı. 1875'te Fas'ın Demnat şehrinde 20 Yahudi öldürüldü ve ülkenin diğer yerlerinde gün ortasında sokakta Yahudiler öldürüldü. 1897'de Trablus'ta sinagoglar yağmalanıp Yahudiler öldürüldü. 1940'larda, Avrupa işgaliyle Arap milliyetçiliğinin artması, Kuzey Afrika'da Nazi kontrolündeki bölgelerde Nazi ideolojisinin etkisi ve Birleşik Krallık Filistin Mandasının bölgede yarattığı sorunlar nedeniyle Müslüman ülkelerdeki Arap Yahudilerinin durumunun kötüye gidişi hızlandı. 1948 Arap-İsrail Savaşıyla huzursuzluk doruğa ulaştı. Çoğu Arap ükesi Yahudilere karşı ayrımcı kanunları yürürlüğe soktu. Birkaç on yıl içinde Yahudiler Müslüman topraklardan başta yeni kurulan İsrail olmak üzere Fransa, ABD, Büyük Britanya'ya ve İMT gibi ülkelere kaçtı. 1945'te Arap dünyasında 758,000 ila 866,000 Yahudi yaşamaktaydı. Bugün ise sayıları 8000'den azdır. Bazı Arap ülkelerinde hiç Yahudi kalmamışken bazılarında nüfusu sadece birkaç yüzdür. Örneğin bir zamanlar toplam nüfusunun %3'ünü Yahudilerin oluşturduğu Libya'da bugün Yahudi bulunmamaktadır. Müslüman ülkelerin içinde en büyük Yahudi cemaati İran ve Türkiye'dedir; ve bu ülkeler Arap değildir. Bu iki ülkede dahi Yahudi nüfusu tarihlerindeki Yahudi nüfusuna oranla çok düşüktür. İslam ülkelerindeki Yahudilerin etnisiteleri çoğunlukla Sefarad, Mizrahi ve Temani'dir. Yahudiler Anadolu'da 2400 yıldan daha uzun bir süredir yaşamaktadır. Anadolu'daki ilk Yahudiler Helenistik dönemde buraya yerleşmiştir, 5 ila 11. yüzyıllar arasında Bizanslılar tarafından bu bölgeden de sürülmüştür. Malazgirt Meydan Muharebesiyle Müslüman Selçuk Bey'in Anadoluyu işgal etmesi Yahudileri beraberinde getirmiştir. Selçuk ve Osmanlı hakimiyetinde Yahudi toplumu büyüyüp gelişti. Selçuk, Osmanlı ve devamı olan Türkiye zulüm gören Yahudiler için bir sığınak oluşturmuştur, bugün dahi bir Yahudi nüfusu bulunan Türkiye 26,000 kişilik Yahudi nüfusuyla İran'dan sonra ikinci en kalabalık Yahudi nüfusu barındıran Müslüman ülkedir. Yahudilik, İran'da halen var olan en eski ikinci dindir (ilki Zerdüştçülüktür). Bugün İran Yahudilerinin çoğu (1993 verilerine göre) 75,000 kişilik nüfusuyla İsrail'de yaşamaktadır (bu sayıya ikinci nesil İsrailliler de dahildir). Bunu, çoğu Los Angeles'ta olan 45,000 kişilik nüfusuyla ABD takip etmektedir. İran'da ise, çeşitli varsayımlara göre, çoğu Tahran ve Hamedan'da olmak üzere 11,000 ila 30,000 Yahudi bulunmaktadır. Ayrıca, Batı Avrupa'da da küçük cemaatler vardır. Antik çağlarda İran Yahudilerinden ayrılıp kendi ayrı cemaatlerini kuran Buhara Yahudileri ve Dağ Yahudileri de mevcuttur. Yahudiler, 1951-1952'de gerçekleşen İsrail'e yapılan son toplu göçten önce yüzyıllar boyunca Kürdistan diye anılan bölgede yaşamaktaydı. Yahudiler uzun yıllar boyunca Osmanlı İmparatorluğu ve Pers İmparatorluğunda, I.Dünya Savaşı'ndan sonra ise çoğunlukla Irak, İran, Türkiye ve bazıları da Suriye'de yaşadı. Yahudiler, Irak Kürdistanı'nda Akra, Dohuk, Erbil, Zaho, Süleymaniye, Amadya'nın; İran Kürdistanı'nda Sakız, Bana ve Uşno'nun; Türkiye Kürdistanı'nda Cezire, Nisebin, Mardin ve Diyarbakır'ın; Suriye Kürdistanı'nda Kamışlı şehirlerinin merkezinde yaşadılar. Ayrıca yüzlerce kırsal bölgedeki köylerde az sayıda Yahudi yaşayıp köy ağaları için dokumacılık yapmıştır. Mordechai Zaken'in kitabına göre köy ağaları koruma talep eden Yahudileri himayesine almış karşılığında Yahudiler hediyeler ve hizmetler sunmuştur. Kitapta, zorba ve açgözlü ağaları Yahudilerin nasıl idare ettiğinin yanı sıra Yahudileri kayıtsız şartsız koruyan ağaların hikâyeleri anlatılmaktadır. Küçük Murat Reis Küçük Murat Reis (Jan Janszoon van Haarlem) Hollanda kökenli korsandır. İslam dinine geçmiş, bundan dolayı o dönemde Türk korsanı olarak bilinmiştir. 1627 senesinde Cezayir Limanı'ndan 15 pâre gemi ile yelken açıp, Cebelitarık'tan çıkmış ve kuzeye soğuk ve sisli denizlere yönelmiştir. Bu filo önce İspanya, Portekiz ve Fransa kıyılarını izleyip kuzeye çıkmıştır, ardından İrlanda, İskoçya, Hollanda, Danimarka, Norveç ve İzlanda'ya seferler düzenlemiştir. 1631'de de İngiliz limanlarını yıllık vergiye bağlamıştır ve İngiltere'nin Bristol, Plymouth, Southampton ve İrlanda'nın Cork ve Baltimore gibi birçok limanlana saldırı düzenlemiştir. Murad Reis'in Atlas Okyanusu'na yapmış olduğu seferlerin en ünlüsü, 12'si kadırga olan 15 parçalık bir filo ile 1627 yılında yapılan İzlanda Seferi'dir. Murat Reis, bu harekata Manş Denizi'ni geçerek başlamış, Kuzey Denizi boyunca Danimarka ve Norveç kıyılarına taarruz etmiş, 20 Haziran 1627 tarihinde İzlanda açıklarında demirlemiştir. Bu bölgede 16 Temmuz tarihine kadar 26 gün kalan Türk denizcileri, Lundy adasını kontrol altında tutmuş, 400 esir ve büyük bir ganimetle Cezayir'e geri dönmüştür. Yaklaşık 2800 deniz mili olan geri intikal seyri 27 günde tamamlayabilmiştir. 1631 yılında İrlanda kıyısındaki Baltimore adlı yerleşkeyi yağmalamıştır. Baltimore Talanı'nda 109 kişiyi Cezayir'e köle olarak getirmiştir. Opiat Opiat , afyondan türetilen bir ilacı ifade etmek için farmakolojide klasik olarak kullanılan bir terimdir. Opioid , daha modern bir terimdir, hem doğal hem sentetik olarak, beyindeki opioid reseptörlere (antagonistleri dahil olmak üzere), bağlanan bütün maddeleri ifade etmek için kullanılır . Opiatlar doğal olarak afyon haşhaş bitkisi "Papaver somniferum'da" bulunan alkaloid bileşiklerdir. Afyon bitkisinde bulunan psikoaktif bileşikler arasında morfin , kodein ve tebain bulunur . Opiatlar orta ile yüksek kötüye kullanım potansiyeli olan ilaçlar olarak kabul edilir ve Amerika Birleşik Devletleri'nin Tek Düzenli Kontrollü Maddeler Yasası altında çeşitli "Madde Kontrol Programları" nda listelenmiştir. 2013 yılında, 13-20 milyon insan rekreasyonel opiatı kullandı (15 ila 65 yaş arasındaki küresel nüfusun% 0,3 ile % 0,4'ü). Opiatlar büyük biyosentetik grup benzilizokinolin alkaloitlerine aittir ve afyon haşhaşında bulunan, doğal olarak oluşan alkaloitler oldukları için bu şekilde adlandırılırlar. Ana psikoaktif afyonlar morfin , kodein ve babailerdir. Papaverin, noskapin ve yaklaşık 24 başka alkaloit de afyon içinde bulunur, ancak insan merkezi sinir sistemi üzerinde etkisi yoktur veya çok azdır ve bu nedenle opiat olarak kabul edilmez. Nadir durumlarda afyon analizlerinde çok az miktarda hidrokodon ve hidromorfon tespit edilir; bitki tarafından belirli koşullar altında ve şu anda anlaşılmayan ve bakterilerin etkilerini içerebilen işlemlerle üretildiği görülmektedir. Dihidrokodein , oksimorfol , oksikodon , oksimorfon , metopon ve muhtemelen başka morfin ve / veya hidromorfon türevleri de afyon içindeki eser miktarlarda bulunur. Tıbbi olarak en önemli opiat morfin olmasına rağmen, çoğu morfinden sentezlenen daha büyük miktarlarda kodein tıbbi olarak tüketilir. Kodein daha büyük ve daha öngörülebilir oral biyoyararlanıma sahiptir, bu da dozu titre etmeyi kolaylaştırır. Kodein ayrıca morfinden daha az suistimal potansiyeline sahiptir ve daha zayıf olduğu için daha büyük dozlarda kodein gerekir. Opiat yoksunluk sendromu etkileri ani durma veya uzun süreli afyon kullanımının azalması ile ilişkilidir. Opioidlerin naftokinondan (Gates sentezi) veya diğer basit organik başlangıç malzemelerinden tam sentezi mümkün olmakla birlikte, meşakkatli ve ekonomik olmayan süreçlerdir. Bu nedenle, bugün kullanılan opiat tipi analjeziklerin çoğu, "Papaver somniferum'dan" ekstrakte edilir veya bu opiatlardan, özellikle de bainden sentezlenir. 2015 yılında yapılan araştırmalar genetiği değiştirilmiş maya kullanılarak yapılan başarılı bir tebain ve hidrokon biyosentezi olduğunu bildirmiştir. Ticari kullanım için ölçeklendirildiğinde işlem, üretim süresini bir yıldan birkaç güne indirecek ve maliyetleri %90 oranında azaltacaktır. 2016 yılında uyuşturucu kullanıcılarının küresel tahminleri (milyonlarca kullanıcı olarak) Eroin, morfinden elde edilen yarı sentetik opioidlerden biridir. Bazen opiat olarak kabul edilmese de, doğrudan doğal afyondan türetilmedikleri için, genellikle opiat olarak adlandırılırlar. Eroin (diasetil morfin) bir morfin ön ilacıdır; uygulamadan sonra karaciğer tarafından morfine metabolize edilir. Eroin ana metabolitlerinden biri olan 6-monoasetil morfin (6-MAM) aynı zamanda bir morfin ön ilacıdır. Nikomorfin (morfin dinikotinat), dipropanoilmorfin (morfin dipropionat), desomorfin (di-hidro-desoksi-morfin), metildezorfin , asetilpropionilmorfin , dibenzoilmorfin , diasetil - dihidroorfin ve morfinden elde edilen diğerleri. Ağuçan Ağuçan Ocağı ya da Ağuiçen Ocağı, Dersimli Alevi ocaklardandır. Ağuçan Ocağı'nın merkezi konusunda, Elazığ ilinde bulunan Sünköy ile Tunceli ilinde bulunan Karabakır köyü ("Bargini") arasında bir ihtilaf söz konusudur. Ağuçan Ocağı'nın icâzetnâmesi Seyyid Temîz adına Kûfe'de düzenlenmiş olup Zülhicce 990/ Aralık 1582 tarihlidir. Ağuçan Ocağı, Hacı Bektaş Veli'nin annesi Hatem (Hateme)'in babası Şeyh Ahmet'in soyundan olduklarını savunurlar. ClearType ClearType, özellikle LCD ekranlarda kullanılan, yazı tiplerinin daha net bir biçimde görünmesini sağlayan ve çözünürlüğü artıran bir teknolojidir. Metnin daha kolay okunmasını sağlar, gözleri ve zihni daha az yorar. Clear Type teknolojisinin, geliştirilme amacı, ekrandaki herhangi bir metnin daha kolay ve uzun süre okunabilmesini sağlamaktır. Başka bir deyişle anti-aliasing denilebilir. Windows XP ile geliştirilmeye başlanmıştır. Office 2007 ve Internet Explorer 7 ile geliştirilmiş bir biçimde kullanıcılarının karşısına çıkmaktadır. Winodws Live Messenger de bu listeye dahildir. Windows Update Windows Update ("Windows Güncelleştirmesi"), Microsoft'un, Windows işletim sistemlerinde kullandığı internet üzerinden yapılan bir güncelleştirme biçimidir. Bu sayede işletim sistemi veya herhangi bir program ("Office, Silverlight" vb.) Windows Update sitesinden, kullanıcıların isteği doğrultusunda inen güncelleştirme dosyaları sayesinde güncellenir. Güncelleştirmelerin çoğu güvenlik içindir ve indirilmesi tavsiye edilir. Güncelleştirmeler bilgisayar kapanırken yüklenir ve bilgisayar, güncelleştirmeler yüklendikten sonra kapatılır. Şu anda sadece Windows Vista, Windows 7, Windows 8, Windows 8.1 ve Windows 10 için güncelleştirme desteği vardır. Ayrıca güncellemeler Service Pack (SP) adı verilen paketlerde toplanırlar. Windows Vista için SP1 ve SP2, Windows 7 için ise sadece SP1 paketi bulunmaktadır. Karabağlar Atatürk Mesleki ve Teknik Anadolu Lisesi İzmir Atatürk Anadolu Teknik Lisesi, Türkiye'nin en büyük mesleki ve teknik liselerinden biri olan İzmir Atatürk Anadolu Teknik, Teknik ve Endüstri Meslek Lisesi içerisinde yer alan okullardan birisidir. İzmir'in Karabağlar ilçesi, Eski Çamlık semtinde kurulmuştur. Ortaokul üzerinde öğretim veren Anadolu Teknik Liseleri'nde bazı derslerin öğretimi yabancı dille yapılmakta olup, öğretim süresi 4 yıldır. Bu okullarda ilgili bölüme ait meslek dersleri ile birlikte bütün orta öğretim kurumlarında ortak olan zorunlu genel bilgi derslerinin tamamı okutulmaktadır. İlgi ve yetenekleri doğrultusunda seçenekleri ile öğrenciler, öğrenimleri süresince kazandıkları meslekî bilgi ve beceri ile hayatta iş alanlarına ve yüksek öğrenime hazırlanma imkânına sahip bulunmaktadırlar. İzmir Atatürk Teknik ve Endüstri Meslek Lisesi içerisinde şu alanlar bulunmaktadır: Ä°mparatorluk Kuranlar İmparatorluk Kuranlar ya da Schmurz (Fransızca: Les Bâtisseurs d'empire ou le Schmürz), Fransız yazar Boris Vian’ın en tanınmış oyunlarından birisidir. 3 perdelik oyun, burjuvazi değerlerine bağlı bir ailenin yaşadıkları “gürültü”den kaçış öyküsünü kara mizah yoluyla anlatır. Yazarın kaleme aldığı son oyun olan eser, 1957 yılında yazılmış; 1959 yılında yayınlanmış ve sahnelenmiştir. Ayberk Erkay tarafından Türkçe’ye çevrilen ve 2009-2010 sezonunda İstanbul Devlet Tiyatrosu tarafından tek perdeye indirgenerek sahnelenen oyun, 2010 yılında 3 dalda Afife Tiyatro Ödülü’ne layık görülmüştür (en başarılı yönetmen, ışık tasarımcısı, sahne tasarımcısı dallarında). Kafes (oyun) Kafes, dünyaca ünlü İtalyan asıllı Amerikalı oyun yazarı Mario Fratti'nin 1963 yılında yazdığı tiyatro oyunudur. Dünyanın pek çok ülkesinde sahnelenmiş olan oyun, Özcan Özer tarafından Türkçeye çevrildi. Türkiye'de ilk defa 2008-2009 sezonunda İzmir Devlet Tiyatrosu tarafından Barış Eren rejisi ile sahnelenen eser, yazarın Türkiye'de sahnelenen ilk oyunudur. Oyun, 2009-2010 sezonunda İstanbul Şehir Tiyatroları tarafından sahnelendi. 14. Afife Tiyatro Ödülleri'nde, "Yılın En Başarılı Prodüksiyonu" ve "Yılın En Başarılı Kadın Oyuncusu" ödüllerini kazandı. Dünyadaki olumsuz gelişmeleri, yaşamın ve bireylerin yozlaşmasını, her şeyin çıkar üzerinde biçimlenmesini protesto etmek amacıyla, evinde kendini bir kafese kapatan Christiano, bir yanıyla da Anton Çehov'un yapıtlarından yola çıkarak, yaşamı anlamaya, kavramaya ve değerlendirmeye çalışmaktadır. Kadından, gündelik sorunlardan, aile içi ya da dünyasal çatışmalardan uzak kalmaya çalışan Christiano, aynı evde yaşayan ağabeyi Pietro'nun mutsuz evlilik sürdüğü Chiara'ya ilgi duymaya başlar. Onu kafesten çıkarmak için o zamana kadar çaba gösteren Anne, bu "duygusal" ilişkiyi gözlemesi sonucu, kararını değiştirir, kafesin anahtarını sürekli ondan uzak tutmaya ve Chiristano'nun kız kardeşiyle birlikte bir çeşit onları kollamaya başlar. Bir gün eve gelen Pietro, eşiyle ve Christiano ile tartışır, ardından da şiddete yönelince, kafesten onu yakalayan Christiano, bir süredir yöneldiği güç sporları sonucu onu boğarak öldürür. Bunu fırsat bilen Chiara, onun "deli" olduğu için cezalandırılmayacağı düşüncesinden hareketle, özgür olabileceği düşüncesine ulaşır.. FOX Sports (TÃ¼rkiye) Fox Sports Türkiye NCAA, NFL, NHL, MLB, Nascar, Golf, Futbol gibi Spor müsabakalarına yer veren spor kanalıydı. 1 Mart 2020 tarihinde yayını sona ermiştir. Theodora Komnini Theodora Komnini ÅŸu anlama gelebilir: Celal GÃ¶le Celal Göle, (d. 1948, Amerika Birleşik Devletleri), Türk profesör. Orta öğrenimini TED Ankara Koleji'nde tamamladıktan sonra 1969 yılında Ankara Üniversitesi Hukuk Fakültesi'nden mezun olmuştur. 1982 yılında da Doçent unvanını almış ve 1989'da ise profesörlüğe yükseltilmiştir. Ankara Üniversitesi Siyasal Bilgiler Fakültesi'ndeki akademik faaliyetleri yanında 1991-1993 yıllarında Bilkent Üniversitesi İktisadi, İdari ve Sosyal Bilimler Fakültesi'nde Hukuk derslerini vermiştir. 1989-1993 yıllarında da Siyasal Bilgiler Fakültesi'nde Dekan Yardımcılığı görevinde bulunmuştur. 2005-2010 yıllarında Kırgızistan-Türkiye Manas Üniversitesi Mütevelli Heyeti üyeliğini sürdürmüştür. 2007-2009 yılları arasında da Basın İlan Kurumu Denetleme Kurulu üyeliği yapmış; 2009 yılında ise Basın İlan Kurumu Yönetim Kurulu üyeliğine ilgili Kurumun Genel Kurulunca seçilmiştir. Halen Ankara Üniversitesi Siyasal Bilgiler Fakültesi'nin Ticaret Hukuku Anabilim Dalı Başkanıdır ve 1993 ile 2012 yılları arasında dekanlık görevini de sürdürmüştür. Sosyolog Nilüfer Göle'nin ağabeyi, eski CHP'li Kars milletvekili Turgut Göle'nin oğlu, eski Yargıtay Birinci Başkanı Mustafa Fevzi Bozer'in torunudur ve eski Dışişleri Bakanı Ali Bozer ile eski Hacettepe Üniversitesi rektörü Yüksel Bozer de dayılarıdır. Ayrıca Celal Göle'nin eşi İnci Göle ise Kemal Derviş'in kuzenidir. Şölen (oyun) Şölen (İngilizce: Dinner), İngiliz yazar Moira Buffini'nin 2002'de yazdığı tek perdelik tiyatro oyunudur. Dünyada ilk defa 18 Ekim 2002'de Londra'da sahnelenen oyun, Ahmet Levendoğlu tarafından Türkçeye çevrildi. Türkiye'de ilk defa 2009-2010 sezonunda Tiyatro Stüdyosu tarafından Ahmet Leventoğlu rejisiyle sahnelendi. Oyun, verdiği davetlerle tanınan Paige’in, kocası Lars’ın yeni kitabını kutlamak amacıyla düzenlediği bir akşam yemeğinde yaşananları anlatan bir karakomedidir. Üst orta sınıfın kibirli bireyleriyle o dünyaya ait olmayan ‘sıradan’ bir insanı (Mike) bir araya getirerek aşırılığın, gösteriş budalalığının, sınıf farklılıklarının altını çizilir. oyuncular Şölen (anlam ayrımı) Şölen, aşağıdaki anlamlara geliyor olabilir: Dayton, Ohio Dayton, Ohio; Amerika Birleşik Devletleri'nin Ohio eyaletinin altıncı büyük şehri. Dayton, 1 Nisan 1796 tarihinde kuruldu. Dayton Şehri Ohio eyaletinin güney-batısında Miami Nehri vadisinde konumlanmıştır. Şehir Cincinattı'den 79 km; Columbus'tan 105 m ve Indianapolis'ten 169 km uzaklıktadır. Birleşik Amerika Sayım Bürosu istatistiklarine göre Dayton Şehri yüzölçümü 146.3 km² (kara yüzölçümü 144 km ve su yüzeyi yüzölçümü 2,3 km) olmaktadır. Dayton'un ikliminde yaz ayları sıcak ve nemli sıkıntılı ve kış ayları soğuk ve kuru geçmektedir. İklim sınıflandırılmasına göre Dayton iklimi ya '"Koppen Cfa (nemli subtropik iklim) veya "Koppen Dia (nemli kıtasal iklim) tipi olarak nitelenmiştir. Dayton Şehri meteoroloji gözlemevi Dayton Enternasyonal Havaalanı'nda bulunmaktadır. Bu gözlem mevki 304,9 m irtifada Dayton şehir merkezinin kuzeyinde 16 km uzaklıkta ve Miami Vadisi içinde bulunduğu için gözümlene verilere şehir coğrafyacıları şehir temsil edici olarak bakmamaktadırlar. Örneğin şehir merkezinin ortalama ısıları bu gözlemevinde toplanan verilerden daha yüksek olduğu iddia edilmektedir. Havaalanı gözlemevi istatistiklerine göre yıllık ortalama ısılar Ocak'ta −2,5 °C olup Temmuz'da 23,4 °C'dir. Bu gözlemevinde kayıtlanan en yüksek ısı 22 Temmuz 1901'de 42 °C ve kayıtlanan en düşük ısı 13 Şubat 1899'da −33 °C olmuştur. Ortalama olarak gündüz ısı birbirini takip eden 14 gün 32 °C ve civarında ve 4,5 gece ısı en düşük olarak −18 °C civarında gözlenmiştir. Kar yağışları mutedil olup normal olarak kış mevsiminde düşen toplam kar yüksekliği , genellikle kar yağışı Kasım-Mart arasında, 59 cm olmaktadır; ama çok zamanlar Mart'ta ve nadiren de Ekim'de kar yağış gözlemlenmiştir. Yıl içinde yağmur yıllık olarak 1,040 mm olmaktadır. Mayıs ayında yağmur yağışı bir zirve noktasına erişmekte ve bundan sonra yağış azalmaktadır. Dayton Şehri Birleşik Amerika'nın Orta-Batı bölgesinde alışılagelmiş olarak bazen çok ciddi fırtına şartları ile karşılaşmaktadır. İlkbahardan sonbahara kadar dönemde "Tornado rüzgarları" beklenmektedir. Zaman zaman seller, tipi fırtınaları ve gayet sert şimşekli elektrik fırtınalar ortaya çıkmaktadır. Dayton Şehrinin nüfusunun gelişmesi ABD Nüfus Sayım Bürosu'nun 10 yıllık sayımlarına göre 1870 ile 2010 arasında aşağıda görülen grafikte verilmiştir: Dayton şehir nüfusu 1960-2010 arasındaki 50 yıllık dönemde 262,332 kişiden 141,527 kişiye düşmüştür. Bunun başlıca nedeni, Dayton'daki imalat sanayisinin büyük bir kısmının kaybolmasıdır. Şehrin orta sınıfı, şehri çevreleyen, Oakwood, Englewood, Beavercreek, Springboro, Miamisburg, Kettering ve Centerville gibi muhitlere göç etmişlerdir. Şehrin en önemli etnik grubunu teşkil eden "Beyazlar" nüfusunun toplam şehir nüfusuna olan oranı 1960-2010 döneminde %78.1'den %51.7'ye düşmüştür. Fakat bu trend değişmiştir ve bu oran 50 yıldır ilk defa %1.3 artış göstermiştir. Dayton'un beş adet kardeş şehri vardır: Sonsuz Sokaklar HisarkÃ¶y, Mut Hisarköy, Mersin ilinin Mut ilçesine bağlı bir mahalledir. Mersin merkezine 142, Mut merkezine ise 25 km uzaklıktadır. Hocalı, Mut Hocalı, Mersin ilinin Mut ilçesine bağlı bir mahalledir. Mersin merkezine 125, Mut merkezine ise 35 km uzaklıktadır. IrmaklÄ±, Mut Irmaklı, Mersin ilinin Mut ilçesine bağlı bir mahalledir. Mersin merkezine 145, Mut merkezine ise 14 km uzaklıktadır. Dosya Gezgini Microsoft Windows işletim sistemlerinde, Windows 95'ten beri çalışan bir dosya yöneticisidir. Türkçe adı Windows Gezgini'dir. Kısacası Windows'ta açılan her pencere aslında Windows Gezgini'dir. Dosyalar için, kullanıcı arayüzü erişimi sağlar. Görev çubuğu üzerinde bulunur. Görev yöneticisindeki adı 'explorer.exe'dir. Bu işlemi sonlandırdığınızda, ("tavsiye edilmez") görev çubuğunun kaybolduğunu görürsünüz. Eğer görevini sonlandırırsanız görev yöneticisinden yeni komut çalıştır sekmesine "explorer.exe" yazarsanız ve Enter tuşuna basarsanız görev yeniden başlayacaktır. Işıklar, Mut Işıklar, Mersin ilinin Mut ilçesine bağlı bir mahalledir. Mersin merkezine 220, Mut merkezine ise 55 km uzaklıktadır. Ä°brahimli, Mut İbrahimli, Mersin ilinin Mut ilçesine bağlı bir mahalledir. Mersin merkezine 195, Mut merkezine ise 30 km uzaklıktadır. Otis Redding Otis Redding (d. 9 Eylül 1941 Dawson, Georgia - ö. 10 Aralık 1967 Madison, Wisconsin) Amerikalı müzisyen. Redding 1960'lı yılların en etkili Soul şarkıcısıydı. Bir protestan papazının oğlu olarak doğan Redding, çok genç yaşlarda soul müziğe karşı bir sempati duymaya başlar. Genç bir delikanlı iken, Dawson'da kilise korosunda şarkı söylemeye başladı. 15 yaşında, Sam Cooke kadar çok sevdiği Little Richard (Richard Penniman)'ın doğum yeri olan Macon, Georgia'da liseye başladı ve şarkı söyleme tarzını bu iki sanatçının etkisinde kalarak geliştirdi. Öğrenimini yarıda bırakıp Little Richard'ın o zamanlardaki orkestrası The Upsetters'a katıldı. 1960 yılından itibaren Johnny Jenkins and the Pinetoppers grubu ile çalışmaya başladı ve bu grupla birlikte, aynı yılın temmuz ayında, ilk plağı "She's all right" şarkısını Otis and the Shooters adı ile kaydetti. Özellikle bu plağa okuduğu ilk şarkısında ve yine 1960 yılında çıkardığı "Shout Bamala" şarkısında Little Richard'ın etkisi altında kaldığı çok açık bir şeklide belli olmaktaydı. Solo kariyerine 1962 yılında ulaştı. Ekim 1962 tarihinde Otis Redding, Johnny Jenkins and the Pinetoppers grubu ile girdiği stüdyoda, başarısız geçen bir kayıt gününde, kalan zamanı kendi plağını kaydetmek için kullanma şansını elde etti. Kendi bestesi "These Arms of Mine" şarkısı kayda alındı ve yayınlandığı Kasım 1962'de listelerde yerini aldı (US-R&B 20, US-Pop 85). Bu kayıt, 60'lı ve 70'li yıllarda Soul müziğinde çok önemli bir yeri olan Memphis, Tennessee'de bulunan Stax Records tarafından gerçekleştirildi. Otis Redding, genç yaşında gerçekleşen ölümüne kadar bu firmanın en önemli sanatçılarından birisiydi ve o tüm çalışanların görüşlerine göre, diğer çalışan herkesin müziksel ruhu ve kalbiydi. Otis Redding, Memphis Soul müziğine yön veren bir sanatçıydı. Diğer single çalışmaları 1963 ve 1964 yıllarında, R&B listelerinde ortalarda yer aldıktan sonra, "Mr. Pitiful" şarkısı ile 1965 yılının başlarında ilk Top-10'a girmeyi başardı. Bu başarıyı 1967 yılına kadar yayınladığı diğer şarkıları ile listelerde Top-10 ve Top-20 içerisinde yer alarak sürdürdü. Redding şarkılarının çoğunu kendisi, bazılarını ise Steve Cropper ile birlikte yazmıştır. 1967 yılında gerçekleşen bir Avrupa turnesinde, ilk defa beyaz hayranlarının olağanüstü sevgisiyle karşılaştı. Daha sonra aynı yıl,beyaz müzikseverler arasında çok popüler olan, ünlü Monterey Pop Festivali'nde sahne aldı. Bu festival çiçeğin gücü hareketinin ilk büyük festivaliydi. Giriş parasızdı; fakat bu festival o zamanlar, müzisyenlerin kitleler tarafından tanınması için büyük bir fırsattı. O festivalde Jimi Hendrix ve Janis Joplin gibi sanatçılar da ilk büyük konserlerini vermişlerdi. Orada bulunanların söylediklerine göre, Otis Redding insanları kendilerinden geçmiş bir hale sokmuş. Otis Redding'in müzik yaşamı, o zamanlar kendisine eşlik eden The Bar Kays grubunun 4 üyesi ile birlikte geçirdiği bir uçak kazası sonucu, 10 Aralık 1967'de çok hazin bir şekilde sona erdi. Cleveland, Ohio'da katıldığı bir televizyon programından sonra, Madison, Wisconsin'de bir konsere katılmak üzere bindiği 2 motorlu Beechcraft tipindeki uçağı, iniş yaparken buz tutmuş Monona gölüne çarptı. Kazadan sadece bir kişi kurtuldu. Redding'in cenazesine 4500 kişi katıldı. Yaşadığı süre içerisinde R&B listelerinde yakaladığı başarıyı pop listelerinde yakalayamadı. 7 Aralık 1967 tarihinde kayıt ettiği "(Sittin On) The Dock of the Bay" şarkısı ölümünden sonra yayınlandı ve 1968 yılı başlarında R&B listesinde 1 numaraya yükseldi. Bu Otis Redding'in ilk kez 1 numara oluşuydu ve bu şarkı pop listesinde de büyük bir başarı elde etmişti. Bu şarkı, Redding'in o zamanlar yaptığı şarkılara göre, daha pop tarzındaydı ve soul tınısı azdı. Otis Redding bu şarkıyı San Francisco'da yaz tatili yaparken, deniz kenarında yazmıştı. Kayıt öncesi Lenf bezlerini aldırmıştı. Kayıt esnasında orada bulunanların hepsi, onun şarkı söyleme açısından hayatının tarzını yakaladığını söylemişlerdi. Otis Redding, bu çalışması için 1969 yılında, ölümünden sonra Grammy ödülünü aldı. Ölümünden sonra, 1970 yılına kadar, şimdiye kadar yayınlanmamış birçok şarkısı single ve LP olarak piyasaya sürüldü ve bu şarkılar R&B listelerinde Top-10 ve Top-20'ye kadar yükseldi. Bu şarkıların birçoğu ölümünden önceki sezonda kaydedilmişti. Otis Redding'in çalışmaları, 1965 yılında çıkardığı "Otis Blue" albümü ile birlikte 8 uzunçalardan oluşmaktadır. Redding 1965 yılında kendi plak şirketi Jotis'i, John Whitehead ve diğerleri gibi yeni sanatçılara bir şans vermek için kurmuştu. 1969 yılında The Doors, "The Soft Parade" isimli albümünde Robby Krieger'ın yazdığı ve Reddings'in ölümünü anlatan "Runnin Blue" şarkısına yer verdi. (""Poor Otis dead and gone / left me here to sing his song"") Otis Reddings'in oğulları Dexter Redding (Bas gitar, Vokal) ve Otis II Redding (Gitar) 70'li yıllarda, kuzenleri Mark Lockett (Bateri ve Keyboard) ile birlikte "The Reddings" isimli orkestrayı kurdular. Ölümünden sonra yayınlanan albümler: Bunların dışında, daha birçok Best-of ve canlı yayın albümleri de yayınlanmıştır. NextStep Kapalı kaynak kodlu NeXTStep, NeXTcube gibi özel iş istasyonu bilgisayarları yelpazesini çalıştıracak NeXT Computer tarafından geliştirilen nesne tabanlı, çoklu işletim sistemidir. Daha sonra bilgisayar mimarileri olmuştur. NeXTStep'in 1.0 1986'den başlayarak birkaç önizlemelerinden sonra, ilk kararlı sürümü 18 Eylül 1989 tarihinde yayımlanmıştır. NeXTStep doğrudan şu anki Apple Mac OS X işletim sisteminin de doğrudan atası olarak gösterilebilir.Kısacası şimdiki adıyla Mac OS X işletim sisteminin ilki NeXTStep'ti NeXTStep şu şekilde tanımlanabilir: NeXTStep, C ve Objective C dilleri ile kodlandığından, diğer işletim sistemlerine göre daha kolay ve daha hızlı yazılım üretilebiliyordu. Bu nedenle de diğer işletim sistemleri kurulu olan bir bilgisayara göre NeXTStep kurulu bir bilgisayarın daha hızlı kalkınabileceğini söylemişlerdir. Bunun yanında NeXTStep, daha önce bu kadar net sunulmamış olan Dock fikrini, daha güçlü bir görsel arayüzü ve rafine edilmiş bir görünümü kullanıcılarına tanıttı. Sevilen fikirler daha sonradan Mac OS X'de de kullanıldı. Bugün hala Dock, Mac OS X 'de kullanılıyor ve sistemin ayrılmaz bir parçası. Ayrıca sistem genelnde kullanılabilen büyük boyutlu ve renkli ikonlar, sürükle bırak özellikleri, 3D ayrıntılar ve sistem genelinde hizmet veren ayrıntılı şekilde basit gösterimlerle hoş görünen dosya sistemini de kullanıcılarına sunmuştur. Şeffaflık, Renk gösterimleri ve Pencere-Sürükleme özellikleri de bunlar arasındaydı. Apple'dan belli nedenlerle ayrılan Steve Jobs, kendi firması olan NeXT'i kurdu ve Mac OS X'in temelleri olan NeXTStep adlı İşletim Sistemini yaptı. Çok geçmeden gelişti ancak Apple, batmak üzereyken Steve Jobsu CEO olarak işine getirdi. Çok geçmeden Steve Jobs, bu firmayı da kurtardı ayrıca NeXTStep'i yeni Mac OS olarak düşünmeye başladı. Richard Holbrooke Richard Charles Albert Holbrooke (24 Nisan 1941 - 13 Aralık 2010) Amerikalı diplomat, büyükelçi, dergi yayımcısı, yazar, öğretim üyesi ve yatırım bankacısıydı. Richard Holbrooke 24 Nisan 1941 tarihinde New York kentinde doğdu. 1962 yılında Brown Üniversitesi'nden mezun olarak ABD dışişleri bakanlığı hizmetine girdi. Vietnam Savaşı'nın devam ettiği 1962-1969 yılları arasında Washington'da Vietnam'la ilgili çalışmalarda bulundu ve Vietnam'da görev yaptı. 1972-1976 yılları arasında Foreign Policy ve Newsweek dergilerinde editörlük görevini üstlendi. 1977-1981 yılları arasındaki Jimmy Carter hükümetinde Dişişleri Bakan Yardımcılığı yaptı. 1981-1993 yıllarını finans sektöründe geçiren Richard Holbrooke 1993 yılında başkan Bill Clinton tarafından Almanya Büyükelçiliğine atandı. 1994-1996 yılları arasında Avrupa ve Kanada işlerinden sorumlu Dışişleri Bakan Yardımcısı olarak görev yapmakta iken Bosna Savaşı ve Kosova Savaşı'nda arabulucuğu görevini üstlendi. Richard Holbrooke 1995 yılında Sırbistan, Hırvatistan ve Bosna arasında imzalanan Dayton Anlaşması'nın mimarı olarak bilinir. Ayrıca 1996 yılının Ocak ayında Türkiye ve Yunanistan arasında ortaya çıkan Kardak Krizi 'nin yatıştırılmasına büyük bir rol oynamıştır. 1999-2001 yılları arasında ABD'nin Birleşmiş Milletler nezdinde büyükelçisi görevini sürdüren Holbrooke 2001-2008 yılları arasında özel sektörde çeşitli görevlerde bulundu ve New York'taki Council on Foreign Relations adlı kurumun yönetim kurulunda görev yaptı. 3 Kasım 2003 tarihinde Washington Yakın Doğu Araştırmaları Enstitüsü tarafından düzenlenen 6. Turgut Özal'ı Anma Konferansı'nda konuşmacı olarak yer almıştır. 2009 yılında Barack Obama tarafından tekrar Dışişleri Bakanlığında göreve çağrılan Holbrooke 2009-2010 yıllarında ABD'nin Afganistan-Pakistan özel temsilcisi olarak hizmet yaptı. 13 Aralık 2010 tarihinde aort damarında oluşan bir yırtılmadan dolayı Washington'da öldü. Paolo Bacigalupi Paolo Bacigalupi (d. 1972), Amerikalı bilimkurgu yazarı. 2 tane basılmış romanı ve "Salon.com", "The Magazine of Fantasy and Science Fiction", and "Asimov’s Science Fiction Magazine" gibi dergilerde ve çeşitli antolojilerde yayınlanmış hikâyeleri bulunmaktadır. Bacigalupi yazdığı eserlerle Hugo ve Nebula ödülleri başta olmak üzere 10 ödül aldı. Çıkış romanı "Kurma Kız", "TIME " dergisi tarafından 2009 yılının en iyi 10 romanından biri olarak gösterildi. Memduh OÄŸuz Memduh Oğuz (d. 1948, Nevşehir, Türkiye), Türk bürokrat. Avanos, Çayeli, Afşin, Derinkuyu, Dicle, Hayrabolu kaymakamlığı, iki yıl Hayrabolu belediye başkanlığı görevlerinde bulundu. 1982 yılında Mülkiye Başmüfettişi oldu. Bu görevde iken İçişleri Bakanlığı Genel Sekreterliğine atandı. Ardından sırasıyla Burdur, Tekirdağ, Kocaeli, Kırklareli valiliği görevlerini yürüttü. 15 Aralık 2010 tarihli Resmi Gazete'de yayımlanan valiler kararnamesi ile Isparta valiliğine atanmıştır. Ağustos 2013'te emekli olmuştur. Kendisi Adalet ve Kalkınma Partisi'nden Isparta Belediye Başkanlığına adaylık başvurusu yapmıştır. 2016 Türkiye askerî darbe girişimi ardından FETÖ/PDY operasyonları kapsamında tutuklanmıştır. İslamiyet öncesi Türk edebiyatı İslamiyet öncesi Türk edebiyatı ya da Destan dönemi Türk edebiyatı, Türklerin İslamiyeti kabulünden önceki dönemlerde oluşturdukları edebiyata verilen isimdir. İslamiyet öncesi Türk edebiyatı M.Ö 4000'li yıllardan başlayarak Türklerin İslamiyeti kabul ettiği XI. yüzyıla kadar sürmektedir. Bu dönem edebiyatı genellikle sözlü ürünlerden oluşmuştur ve yazılı ürünler yok denecek kadar azdır. İslamiyet öncesi Türk edebiyatında M.S VI. yüzyıla kadar olan dönem sözlü edebiyat dönemi olarak adlandırılırken, ilk yazılı eserlerin verilmeye başlamasından sonra yazılı edebiyat dönemi başlamıştır. Eski Türklere ait olan en eski yazılı belgeler ise Orhun Yazıtları'dır Bu yazıtlar Türklerin bilinen ilk alfabesi olan Orhun alfabesi ile Göktürkler tarafından yazılmış yapıtlardır. Genel olarak Orhun Yazıtları'ndan önceki dönem sözlü edebiyat, sonrası ise yazılı edebiyat olarak nitelendirilmiştir. Henüz yazının bulunmadığı dönemlerdeki ürünlere sözlü edebiyat ürünleri denir. Türk edebiyatında sözlü edebiyatın oluşması dinsel temellere dayanır. Eski Türkler ilk sözlü edebiyat ürünlerini dini tören ve şölenlerde vermiş, nesilden nesile aktararak da devam etmesini sağlamışlardır. Edebiyat türleri arasında önemli bir yeri olan şiir, sözlü edebiyatında ilk türlerinden biri olmuştur. Eski Türklerde şaman, kam, baksı, ozan, gibi dini liderler kopuz adını verdikleri çalgılarıyla ilk şiir örneklerini vermişlerdir. Bilinen ilk Türk şairleri: Çuçu, Arpın Çor Tigin, Kül Tarkan, Pratyaya Şiri gibi isimlerdir. İslamiyet öncesi Türk şiirleri hece ölçüsüyle yazılmıştır. Bu şiirlerde yedili, sekizli, on ikili, ölçülere sık rastlanılır. Eski Türk şiirlerinde kafiye oldukça önemlidir, şiirlerin nazım birimi dörtlük, uyak düzenleri ise yarım uyak şeklindedir. Bu dönemde yabancı dillerin etkisi az olduğundan dildeki sözcük sayısı azdır. Şiir konuları arasında: kahramanlık, yiğitlik, ölüm, savaş, binicilik, at sevgisi, askerlik ve aşk gibi kavramlar ön plandadır. Şiirler; sığır adı verilen av şölenleri, yuğ adı verilen yas törenleri ve şölen adı verilen toplu ziyafetlerde söylenmiştir. Genel olarak anonim olan bu ürünler yalın bir Türkçe ile söylenmiştir. Türkler İslamiyet öncesi belli dönemlerde, "sığır töreni" adı verilen av törenlerinde, "Toy / Şölen" adı verilen kurban törenlerinde ziyafetler ve kazanılan savaşlar sonunda, tüm boyların erkekleri bir araya gelerek eğlenirdi. Bu eğlencelerde söylenen çoklukla aşk, doğa ve yiğitlik konularını işleyen ve "kopuz" adı verilen sazla birlikte söylenen şiirlere "koşuk" adı verilir. Koşuklar İslamiyet sonrası edebiyatta yerini; Halk edebiyatında koşmalara, Divan edebiyatında ise gazellere bırakmıştır. Koşuklar dörtlük biçiminde yazılmış ve hece ölçüsüyle söylenmiştir. Uyak düzenleri: aaab, cccb, dddb şeklindedir. Sagu, ölen bir kişinin ardından söylenen bir tür ağıt şiiridir. Genelde ölen kişinin erdemlerini ve yiğitliklerini konu alır. Edebi sanatlara yer verilir. Dörtlük esasına dayanır. Ölen kişinin kahramanlıklarını, başarılarını, erdemlerini; kalanların acısını ve duyulan üzüntüyü dile getirir. Sagu, nazım şekliyle söylenir. Bu şiirlere İslâmiyet sonrası Halk edebiyatında ağıt, Divan edebiyatında ise mersiye denir. Yuğ denilen ölüm törenlerinde söylenir. Divân-ı Lugati-t Türk'teki Alp Er Tunga (Saka Türklerinin yazdığı) sagusu bu türün önemli örneklerindendir. Sav; atasözü niteliğinde, az sözle çok şey anlatan, anlam yoğunluğu bulunan, özlü sözlerdir. Kaşgarlı Mahmut'un Divân-ı Lügati't-Türk adlı eserinde pek çok sav vardır. Bugünkü atasözlerinin karşılıklarıdır. Biçim olarak cümle veya iki dize şeklinde söylenmiştir. Destan, milletlerin hayatında büyük yankılar uyandırmış tarihî, toplumsal (savaş, göç, istilâ gibi) veya doğal (yangın, salgın hastalık, sel, deprem gibi) olayların anlatıldığı, hayal unsurlarıyla süslenmiş uzun manzum eserlerdir. Destanlar ait oldukları ulusların özelliklerini yansıtır. Destanlarda anlatılan olaylar toplumlarda derin izler bırakmıştır. Destanlardaki kişiler genellikle seçkin zümreden oluşur. Destanlarda zaman zaman tanrının olaylara müdahale ettiği gözlenir. Destanlar oluşumları bakımından doğal ve yapay destan olmak üzere ikiye ayrılırlar. Doğal destanlar toplumu derinden etkileyen olaylar sonucunda halk arasında kendiliğinden oluşmuşlardır. Bunlar daha sonraları bir şair tarafından derlenip düzenlenmişlerdir. Destanlar ulusların yazı öncesi dönemlerini aydınlatabilmek için önemli bir kaynak sayılırlar. Türklerde doğal destanlara: Alper Tunga Destanı örnek verilebilir. Yapay destanlar ise: bir ulus için önemli olan bir olayın yıllar sonra destan özelliklerine bağlı kalarak bir yazar tarafından kaleme alınmasıdır. Türklerde yapay destanlara: Kayıkçı Kul Mustafa'nın yazdığı Genç Osman Destanı ve Fazıl Hüsnü Dağlarca'nın yazdığı Üç Şehitler Destanı örnek verilebilir. Türk destanları sözlü edebiyat ürünleri oldukları için destanlar hakkındaki bilgiler oldukça kısıtlıdır. Türk destanlarının bugün var olan kısımları diğer ulusların kaynaklarından derlenmiştir. Bunlardan bir kısmı Çin, Arap, İran ve Yunan kaynaklarından derlenip yazıya aktarılırken bir kısmı ise halk arasında süre gelen hikâyelerin derlenip yazılmasıyla oluşmuştur. Eski Yunan ve İran destanları ile Türk destanları arasında çeşitli benzerlikler vardır. Türk destanlarındaki mitolojik öğeler genel olarak ışık, rüya, ağaç,demir, altın, yay, at,kurt, geyik, mağara ve sihir gibi şeyler olmuştur. İslamiyet öncesi Türklere ait olan Alp Er Tunga Destanı'nda Türkler ile İranlılar arasında geçen savaşta Saka Türkleri'nin hakanı olan Alp Er Tunga'nın yiğitlikleri ve kahramanlıkları anlatılır. Bu destana ait bilgiler Firdevsi'nin Şehname adlı eserine dayanmaktadır. Şehname'de Alper Tunga'dan Afrasyap olarak bahsedilir. Saka Türklerine ait olan Şu Destanı'nda ise Makedonyalı İskender ile Saka Türkleri arasındaki mücadeleler anlatılmaktadır. Hun Türklerine ait Oğuz Kağan Destanı'nda ise Oğuz Kağan'ın savaşları ve yaşamı anlatılmaktadır. Destanda Oğuz Kağan doğuştan güzel olan biri olarak tasvir edilmektedir. Destanda diğer konular ise Oğuz Kağan'ın kırk gün sonra büyüyüp gelişmesi ve halka eziyet eden canavarı öldürmesi olayıdır. Destandaki Oğuz Kağan karakterinin gerçekte Asya Hun İmparatoru olan Metehan'ın olduğu düşünülmektedir. Bozkurt Destanı ile Ergenekon Destanı ise Göktürk Kağanlığı'na aittir. Bozkurt Destanı'nda savaşta yaralanan bir Türkün dişi bir kurt tarafından kurtarılması, koruması ve Türklerin çoğalıp eski güçlerine ulaşmaları anlatılmaktadır. Ergenekon Destanı'nda ise Türklerin bir yenilgi sonrasında Ergenekon'a çekilmeleri ve orada çoğalarak demir bir dağı eritip kurtulmaları anlatılır. Türk destanlarından Türeyiş ve Göç Destanı ise Uygur Türkleri'ne aittir. Türeyiş Destanı'nda Uygur hakanının üç kızını bir insanla evlendirmek istemeyerek Tanrı'ya kızları ile evlenmesi için yalvarması anlatılır. İlerleyen dönemlerde Tanrı bir kurt görünümüyle hakanın kızlarıyla evlenir ve Uygur Türkleri bu evlilikle beraber çoğalır. Göç Destanı'nın konusu ise: Uygurların çektikleri çileler ve bulundukları topraklardan göç etmeleridir. Ayrıca destanda Uygur hakanının oğluna bir Çin prensesi alması ve buna karşılık Kutul Dağı'nı vermesi anlatılır. İslamiyet öncesi Türk edebiyatına ait bilinen yazılı ürün sayısı oldukça azdır. İslamiyet öncesi Türk edebiyatının en önemli eserleri Orhun Yazıtları ile Uygur Metinleri'dir. Orhun Yazıtları Türklerin bilinen ilk alfabesi olan Göktürk alfabesi ile Göktürkler tarafından yazılmış yapıtlardır. Yabancı dillerin etkisinden uzak ve yalın bir dil tercih edilmiştir. Bu yazıtlarda Göktürklerin bağımsızlıkları için Çinlilerle olan mücadeleleri anlatılmaktadır. Ayrıca Türk ulusuna seslenerek birlik beraberlik içinde yaşamaları gerektiği öğütlenmiştir. Bu yazıtların ilkini bilge Tonyukuk, iki ve üçüncüsünü ise Yolluğ Tigin tarafından yazılmıştır. Bilge Tonyukuk'un yazdıkları daha sade bir yapı gösterirken, Yolluğ Tigin'in yazdıkları ise söylev tarzında olmuştur. Bu yazıtlar günümüzde Moğolistan sınırları içerisinde bulunmaktadır. Uygur Metinleri ise Uygur alfabesi kullanılarak yazılmıştır. Bu yazıtlarda Budizm ve Maniheizm dininin ilkeleri anlatılmaktadır. Bu yazıtlar Türkistan'ın Kara Hoço kenti yakınlarında olan Turfan'da yapılan kazılar sonucunda ortaya çıkmıştır. Uygurlardan günümüzde ulaşan eserlere örnek olarak Irk Bitig, Sekiz Yükmek ve Altun Yaruk sayılabilir. Les Christidis Leslie Christidis (d. 30 Mayıs 1959), kısaca Les Christidis olarak tanınan Avustralyalı kuş bilimci. Asıl araştırma alanı kuşların evrimi ve kuş sistematiğidir. 2004'ten 2009'a kadar Sydney Australian Museum'un müdür yardımcısıydı. China Miéville China Tom Miéville (d. 6 Eylül 1972), İngiliz yazar. 8 tane basılmış romanı ve çeşitli antolojilerde yayınlanmış hikâyeleri bulunmaktadır. Miéville yazdığı eserlerle Hugo ve Nebula ödülleri başta olmak üzere 11 ödül almıştır. Akademisyen olarak Marksizm ve uluslararası hukuk konusunda yazdığı bir kitabı da yayınlamıştır. Amerika gürgeni Amerika Gürgeni ("Carpinus caroliniana"), gövdesi 10-12 metreyi bulabilen Kuzey Amerika'ya özgün bir gürgen ağacı çeşididir. Ortalama kuru ağırlığı 785 kg'dir. Yoğunluluğu ve dayanıklılığı nedeniyle çalışması zordur. Karakteristik bir kokusu yoktur. Şiddetli alerjilere sebep olmamakla birlikte ciltte tahrişe neden olduğu durumlar gözlemlenmiştir. Daunorubisin Daunorubicin ya da daunomycin (daunomycin cerubidine) bazı kanser türlerinin tedavisinde kullanılan antrasiklin ailesine mensup bir kemoterapiktir. Genel olarak bazı lösemi, (akut miyeloid lösemi ve akut lenfositik lösemi) tedavisinde kullanılır. İlk olarak "Streptomyces peucetius"dan yalıtılmıştır. ABD'de daunomisinin lipozomal bir bileşimi DaunoXome adıyla satılmaktadır. Daunorubisin mutlaka hızlıca damardan infüzyon yoluyla verilmelidir. Kas içi ya da cilt altı yollarla verilince ilerleyici doku hasarına sebep olabilmektedir. İntartekal (doğrudan spinal kanal içine) verilmesi sinir sisteminde ilerleyici hasara ve hatta ölüme sebep olabilir. Takrolimus Takrolimus (diğer adı FK-506 ya da Fujimycin), allojenik organ naklinden sonra hastanın bağışıklık sistemini baskılayarak organ reddi tehdidini azaltmaya yönelik bağışıklık baskılayıcı bir ilaçtır. T hücrelerinin interlökin-2 yapımını azaltır. Prograf 1 mg 50 Kapsül ilacının etkin maddesi olan Takrolimus, orijinal ismiyle Tacrolimus maddesinin Milli Tıp Kütüphanesi kayıt numarası (CAS No) 104987-11-3 olup, molekül ağırlığı 804.01816 g/mol, formülü ise CHNO dir. Takrolimus maddesinin hamilelik / gebelik kategorisi C'dir, bu etkin madde bulunan ilaçlar ağız, damar içine enjekte ve vücut yüzeyine uygulama yollarından biriyle alınır. Antineoplastik ve İmmünomodülatör Ajanlar - İmmünsupresif Ajanlar - İmmünsupresif Ajanlar - Kalsinörin İnhibitörleri - Takrolimus Leyland sayısı Sayılar Teorisinde, 1'den büyük "x" ve "y" tam sayıları için "x" + "y" biçimindeki sayılara Leyland sayısı denir. İlk birkaç Leyland sayısı aşağıda listelenmiştir: Denklemde "x" ve "y"'nin 1'den büyük olması koşulu önemlidir, aksi takdirde her tam sayı, "x" + 1 formunda bir Leyland sayısı olurdu. Ayrıca, toplamanın birleşme özelliği sebebiyle; Leyland sayılarının tekrarlanmaması için "x" ≥ "y" koşulu da eklenir. Yani 1 < "y" ≤ "x". İlk birkaç asal Leyland sayıları toplamlarına karşılık gelen Haziran 2008 itibarıyla bilinen en büyük asal Leyland sayısı, 22050 rakamdan oluşan 6753 + 5122 toplamıdır. Bileşik Leyland sayılarını çarpanlarına ayırmak için XYYXF isimli bir proje yürütülmektedir. Kambriyen Ã¶ncesi Kambriyen öncesi (kısaca pЄ ) Anklot devir olarak da bilinen karanlık dönemin son zamanlarından oluşur. Ayrıca tüm dönemlerin en uzun sürenidir. İlk tortul kayaçların oluşmasından hemen önceki iki devirden ilki olup hiçbir yaşamsal faaliyete karşı bir iz bulunamayan bu devirde yerkürenin yarısından fazlasının hâlen daha erimiş lav ve küllerle kaplı olduğu sanılmaktadır. Alan Wright Alan Geoffrey Wright (d. 28 Eylül 1971; Ashton-under-Lyne), İngiliz eski futbolcudur. Blackpool'da antrenörlük yapmaktadır. Kariyeri boyunca Blackpool, Blackburn Rovers, Aston Villa, Middlesbrough, Sheffield United, Derby County, Leeds United, Cardiff City, Doncaster Rovers, Nottingham Forest ve Cheltenham Town formalarını giymiş, 620'nin üzerinde lig ve kupa maçında görev almıştır. Profesyonel futbol kariyerine Blackpool'da başlayan Wright, Nisan 1989 ile Ekim 1991 ayları arasında formasını giydiği takımla 98 lig maçında görev aldı. Blackburn Rovers'ın yeni göreve gelen teknik direktörü Kenny Dalglish, ilk transferini Wright'ı alarak yaptı. 500.000 sterlin karşılığında gerçekleştirilen transferle, zaman itibarıyla Blackpool tarihinin en pahalı oyuncu satışı gerçekleşmiş oldu. 4 sezon boyunca mavi-beyazlı formayı giydi ve 74 lig maçında görev aldı. 1993'te takıma, kendisiyle aynı mevkiide oynayan Graeme Le Saux'nun katılımıyla daha az forma şansı buldu. 1994-95 sezonunda kazanılan lig şampiyonluğunun ardından 1.000.000 sterlin karşılığında Aston Villa ile anlaştı. Villa formasıyla ilk maçına 19 Ağustos 1995'te, Villa Park'ta Manchester United karşısında çıktı. Maç, Villa'nın 3-1'lik galibiyetiyle sonuçlandı. Bordo-mavili formayla ilk golünü ise 1 Ocak 1996'da, 2-0 biten maçta Middlesbrough karşısında kaydetti. 2 Mart'ta, Leeds United ile oynanan ve 3-0 kazanılan maçta kaydettiği golle 1995-96 sezonundaki gol sayısını ikiye çıkardı. 24 Mart'ta Lig Kupası finalinde tekrar Leeds ile karşılaşan Villa, maçı yine 3-0 kazandı ve kupanın sahibi oldu. Maçta sol bekte görev alan Wright, kariyerinin tek Lig Kupası şampiyonluğuna ulaştı. 1996-97 sezonunda 38 maçta görev aldı ve sadece 9 Nisan 1997'deki 2-0'lık Wimbledon maçında gol atabildi. Ertesi sezon ise çıktığı 39 lig maçında golle tanışamadı. 2001-02 sezonuna kadarki sezonlarda 30 maçın üstünde forma giydi. 2000'de FA Cup finaline kadar yükselen kadroda olsa da finalde Chelsea'ye 1-0 kaybeden takım, ikincilikle yetindi. Gitgide daha az forma şansı bulmaya başlayan Wright, 2002-03 sezonu sonunda kulübüyle sözleşme yenilemediğinden serbest kaldı. Ağustos 2003'te ise Middlesbrough ile bir yıllık sözleşme imzaladı. Middlesbrough formasıyla sadece iki maçta görev alan Wright, 31 Ekim 2003'te kiralık olarak gittiği EFL Championship ekiplerinden Sheffield United'a 12 Ocak 2004'te bonservisiyle birlikte transfer oldu. Sheffield formasıyla ilk maçına 1 Kasım 2003'te Stoke City karşısında çıktı. Ligdeki ilk golünü ise 3 Nisan 2004'te oynanan ve 2-1 kaybedilen Nottingham Forest mücadelesinde kaydetti. 2003-04 sezonunda 23 maçta görev alırken, bu sayı 2004-05 sezonunda 17'ye, sonraki sezon ise 9'a geriledi. 2006'da, Derby County'e kiralandı. Burada ise 7 maçta forma giydi. Ertesi sezon Leeds United'a da kiralansa da Leeds ekibiyle yalnızca bir maça çıktı. Aynı sezonda Cardiff City, Doncaster Rovers ve Nottingham Forest'ta da kiralık olarak oynasa da fazla forma şansı elde edemedi. Mayıs 2007'de Sheffield tarafından sözleşmesi feshedildi. Temmuz 2007'de Oldham Athletic'te denense de, 8 Ekim'de Cheltenham Town kadrosuna dahil oldu. Kısa süre sonra 2007-08 sezonu sonuna kadar süren anlaşmaya imzasını attı. Cheltenham formasıyla tek golünü 27 Ekim 2007'de, Crewe Alexandra ile oynanan ve 2-2 sonuçlanan maçta kaydetti. Temmuz 2009'da, Conference North ekiplerinden Fleetwood Town ile anlaştı. İlk sezonunda 30'un üstünde maçta oynama şansı elde etti. 2009-10 sezonunu Southport'un sadece bir puan gerisinde tamamlayan takım, Conference National'a yükselmek için play-off karşılaşmaları oynamak zorunda kaldı. Üç mücadelede de forma giyen Wright, kulüp tarihinin en büyük başarısını elde edip Conference National'da oynamasına hak kazanmasında rol sahibi oldu. 2010-11 sezonunda takımla olan sözleşmesinin sona ermesinin ardından serbest kaldı. Haziran 2011'de, profesyonel futbol kariyerine başladığı Blackpool'da antrenör olarak görev almaya başladı. Wright, Nisan 2006'da Blackpool taraftarlarının oylarıyla belirlenen kulüp tarihinin en iyi oyuncuları listesinde yer aldı. Ä°oannis Aksuh İoannis Aksuh ya da Axouchos, ayrıca Axuch olarak da tercüme edilir, (, yaklaşık 1087 - yaklaşık 1150), İmparator II. İoannis hükümdarlığında ve oğlu I. Manuil hükümdarlığının ilk dönemlerinde "Megas Domestikos" ("Bizans Ordusu komutanı"). İoannis doğumu itibarı ile Türktür. (anakronistik olarak İoannis Kinnamos İranlı olduğunu belirtir) 1097 yılında bebekken İznik kuşatması sırasında haçlılar tarafından ele geçirilmiştir. I. Aleksios'a hediye edilmiş, imparatorluk koruması altında büyümüştür. Büyüme çağında Aleksios'un velihattı İoannis Komninos'un değişmez arkadaşıydı. 1118 yılında II. İoannis olarak tahta geçtiğinde, İoannis Aksuh'u "Megas Domestikos" olarak atadı. İmparatorun tek yakın arkadaşı ve sırdaşıydı, tüm imparatorluk ailesi ona saygı gösterirdi. II. İoannis'in hayatı ve tacına karşı, kızkardeşi Anna Komnini ile kocası ve daha sonradan komploya katılmaktan vazgeçen Nikiforos Bryennios tarafından düzenlenen komplonun bozulması sonrası, II. İoannis kız kardeşinin varlığını, Aksuh'a vermek istedi. Ancak Aksuh, imparatorluk ailesi ile ilişkilerini bozacağı, yüksek aristokraside popülaritesini azaltacağını düşünerek, akıllıca davranarak bu teklifi reddetti. Ayrıca Aksuh, Anna için merhamet diledi ve iki kardeşi en azından bir derece barıştırdı. İmparatorun aktif bir asker olması ve sıklıkla sefere çıkması nedeniyle Aksuh, bu faaliyetlerinde eşlik ederdi. Laodicea'nın Selçuklulardan 1119 yılında alınması sırasında, Aksuh kuşatmayı yönetti. Bu kuşatma II. İoannis'e zafer kazandırdı ve adını duyurdu. Bu sefer, Anadolu boyunca Antalya ve Kilikya'ya kadar yolları açmıştır. 1122 yılında Balkanlarda Peçenekler ile savaşırken, Aksuh bacak ya da ayağından yaralandı (Beroia Muharebesi) Aksuh, ayrıca 1137-1138 yıllarındaki Kilikya, Antakya ve kuzey Suriye seferlerinde aktif rol oynadı ve tekrar yaralandı. 1143 yılında, II. İoannis'in Kilikya'da bir av kazası sonucu ölmesi üzerine İoannis Aksuh, İoannis'in seçtiği, en genç yaşayan oğlu I. Manuil için Konstantinopolis'i, her ikisininde adı İsaakios olan muhtemel diğer adaylar büyük ağabeyi ve amcasına karşı güvenlik altına aldı. Aksuh'un ölmekte olan imparator II. İoannis'e velihat olarak daha başarılı bir aday olarak İsaakios'u seçmesi için ikna etmeye çalıştığı söylenir. Bazı diğer din, saray ve asker mensubu da bunu desteklesede, İsaakios genç kardeşi lehine tahtan vazgeçti. Bazı kaynaklar, Aksuh'un, en azından Manuil'in hükümdarlığının çok erken döneminde, İsaakios lehinde çok fazla bağlanmasının, Manuil'in, İsaakios ile Aksuh arasında gizli işbirliği olduğu konusunda şüpheye düşmesine neden olmuştur. Fakat, Manuil gücü tamamen ele aldıktan sonra, Aksuh'un "megas domestikos" unvanını devam ettirmiştir. 1145-1146 yıllarındaki bir seferde, imparatorun masasında, ateşli bir tartışma yaşandı. Konu Manuil ile babasının askerî yeteneklerinin karşılaştırılmasıydı. İoannis Aksuh, saldırgan bir şekilde II. İoannis'i, Manule'e karşı övdü ve Manule'in kardeşi İsaakios'a desteğini yüksek sesle dile getirdi. Gerginlik, İsaakios'un geleceğin imparatoru Andronikos kılıçla saldırması ile tepeye ulaştı. İmparator diğer akrabalarının yardımı ile olayı sakinleştirdi. Aksuh, imparatorluk mührünün ayrıcalıklarının elinden alınması ile cezalandırıldı. Bu olay, Aksuh'un imparatorluk ailesi ile ne kadar iç içe olduğunun göstergesidir. 1145-1146 yıllarından önce imparatorluk mührüne sahip olması, imparatorluğun sivil iadresininde başı olduğunun göstergesidir. O zamanlar "mesazon" olarak bilinen ve vezir ya da 'başbakan' unvanına karşılık gelen gayriresmî bir unvandır. 1148–1149 yıllarında bir önceki Bizan komutan "Megas doux" Stefanos Kontostefanos'un ölümünden sonra Sicilya'nın Norman Krallığına karşı Korfu kuşatmasına komutanlık etmiştir. Bizans askerleri ile müttefik Venedikliler arasında yaşanan kavgayı çözmeye çalışmıştır. Bu sorunu bastırmak için korumalarını yollamıştır. Aksuh'un kuvvetleri açlık nedeniyle, 1149 yılında Normanlara boyun eğerek, istihkamlarını terk ederek adadan geri çekilmişlerdir. İoannis Aksuh, bu kuşatmadan kısa bir süre sonra, yaklaşık 1150 yılında öldüğü düşünülmektedir. I. Aleksios tarafından büyütülmüş birisi için sürpriz bir şekilde, Aksuh gayet eğitimli birisidir. Teoloji ile ilgilenmiştir. teolog Methonelı Nicholas'ın "havarilerin içine Kutsal Ruh'un nüfuz etmesi" konusunun tabiyatı hakkındaki sorusu üzerine araştırma yaptığı bilinmektedir. II. İoannis, hükümdarlığı süresince tüm önemli seferleri kişisel olarak yönetmiştir, bu yüzden Aksuh, döneminin tarihçi ve vakanüvislerinin dikkatini çekmiş bu dönemde yaşayan birkaç Bizans komutanından biridir. Bizans tarihçisi Nikitas Honiatis, İoannis Aksuh'un nitelikleri hakkında aşağıdaki tanımı verir: İoannis'in Aleksios Aksuh isimli bir oğlu olmuştur. Aleksios, II. İoannis'in en büyük oğlu, ortak imparator ve 1142 yılında ölen Aleksios Komninos'un kızı ile evlenmiştir. Aleksios Aksuh Bizans Ordusunda en güçlü ikinci pozisyon olan "protostrator" olmuştur. 1167 yılında ihanetle suçlanmış ve manastıra kapanmaya zorlanmıştır. İoannis Aksuh'un kızkardeşi Eudokia, I. Aleksios'un büyük yeğeni Stefen Komninos ile evlenmiştir. Çok yüksek ihtimalle, İoannis Aksuh, Trabzon İmparatorluğu'nun ilk imparatoru I. Aleksios'un karısı Theodora Aksuhina'nın atasıdır. Bu çiftin en büyük oğlu I. İoannis, Aksuh ismini kullanmıştır. Birincil Ä°kincil Orontid HanedanÄ± Orontid Hanedanı veya Yervanduni Hanedanı (Ermenice: Երվանդունիների հարստություն / "Yervandunineri Harstutrun"), MÖ 6. yüzyılda kurulan Ermenistan Satraplığı'nı yöneten İrani kökenli Ermeni hanedandır. Kadıköy, Mut Kadıköy, Mersin ilinin Mut ilçesine bağlı bir mahalledir. Mersin merkezine 167, Mut merkezine ise 6 km uzaklıktadır. Rif Åžam Şam Kırsalı İli, (Arapça: مُحافظة ريف دمشق, İngilizce: Governorate Of Rif-Dimashq), Suriye'nin on dört ilinden birisidir. Başkenti ve en büyük şehri Şam'dır. 2009 Suriye nüfus sayımlarına göre nüfusu 2,656,000 kişi civarındayken, 2010'daki global verilere göre nüfusu 2,831,738 kişidir. Yüzölçümü ise 17,654 km² ve 6,8 milkaredir. Nüfus ve yüzölçümü bilgilerine göre, nüfus yoğunluğu, kilometrekareye 160,40, milkareye 415,4 kişi yapar. İlde zaman, Doğu Avrupa Zaman Dilimi UTC +2 formatında, yazın ise Doğu Avrupa Yaz Zamanı UTC +3 formatında bulunur. İlin ISO Kodu, "SY-RD" 'dur. Resmi dil ise Arapça (Suriye)'dır. İlin sınırları, Şam İli'ni tamamen kaplar ve bu sebeple Şam Kırsalı İli'nin de başkenti Şam olarak kabul edilmektedir. Şam Kırsalı İli, 9 ilçeye bölünmüştür. ("manatiq, mıntıka") Bu ilçelerde ? sayıda bucaklara (nahiyelere) ayrılır. ("nawahi") Karacaoğlan, Mut Kadıköy, Mersin ilinin Mut ilçesine bağlı bir mahalledir. Mersin merkezine 225, Mut merkezine ise 65 km uzaklıktadır. Fındık gürgeni Fındık gürgeni ("Ostryopsis"), anavatanı Çin ve Moğolistan olan, 5 metreye kadar büyüyebilen, Betulaceae familyasının "Ostryopsis" cinsinden bitkilerin ortak adı. 3–8 m uzunluğunda çalımsı bitkilerdir. Fındığa benzeyen karşılıklı dizilmiş yapraklar 2–7 cm uzunluğunda olup kenarları çift dişlidir. İlkbaharda görülmeye başlayan çiçeklerde erkek ve dişi kedicikler aynı bitki üzerinde fakat ayrı yerlerde bulunur. Salkım biçimindeki meyve 3–5 cm uzunluğundadır ve içerisinde 6-10 kadar tohum yer alır. Tohumlar 4–6 mm uzunluğunda küçük fındıksı tohumlar tamamen kılıfla çevrelenmiş bir yapının içerisinde bulunur. Judith Rakers Judith Rakers (d. 6 Ocak 1976, Paderborn, Almanya), Alman Televizyon Spikeri 2011 Eurovision Şarkı Yarışması'nı Anke Engelke ve Stefan Raab ile birlikte sunmuştur. Anke Engelke Anke Engelke (d. 21 Aralık 1965; Montreal), Alman komedyen, oyuncu ve sunucu. 2011 Eurovision Şarkı Yarışması'nı Judith Rakers ve Stefan Raab ile birlikte sunmuştur. Kadri Ecvet Tezcan Kadri Ecvet Tezcan, (d. 16 Haziran 1949, İstanbul), Türk diplomat. İstanbul Üniversitesi İktisat Fakültesi İşletme Bölümü mezunudur. 1989-1993 yılları arasında Hamburg Başkonsolosu, 1993-1994 yıllarında Dışişleri Bakanlığı Orta Doğu ve Magreb Ülkeleriyle Ekonomik İlişkiler Dairesi Başkanı, 1994-1995 yıllarında Dışişleri Bakanlığı İstihbarat ve Araştırma Dairesi Başkanı, 1995-1998 yılları arasında Dışişleri Bakanlığı İstihbarat ve Araştırma Genel Müdür Yardımcısı, 1998-2001 yılları arasında Azerbaycan Nezdinde Bakü Büyükelçisi, 2001-2003 yılları arasında Dışişleri Bakanlığı Teftiş Kurulu üyesi, 2003-2005 yılları arasında Dışişleri Bakanlığı İstihbarat ve Araştırma Genel Müdürü, 2005-2008 yılları arasında Polonya Nezdinde Varşova Büyükelçisi, 2008-2009 Dışişleri Bakanlığı Çok Taraflı Siyasi İşler Müsteşar Yardımcısı ve 15 Ekim 2009-15 Ekim 2011 arasında da Avusturya Nezdinde Viyana Büyükelçisi olarak görev yapmıştir. 25 Ekim 2011 tarihinde Paris'te bulunan OECD Daimi Temsilciliği görevine başlamış ve 15 Kasım 2013'e kadar bu görevi yürütmüştür. Fransızca ve İngilizce bilen Tezcan, evlidir ve iki çocuk babasıdır. Turgut Tülümen Turgut Tülümen, (d. 27 Ağustos 1929, İstanbul - ö. 15 Temmuz 2016, İstanbul), Türk diplomat. Galatasaray Lisesi'ni ardından 1952 yılında Ankara Üniversitesi Siyasal Bilgiler Fakültesi'ni bitirmiş ve sonrasında Dışişleri Bakanlığı'na girmiştir. 1978-1980 yıllarında Tahran Büyükelçisi, 1980-1984 yıllarında Varşova Büyükelçisi, 1984-1986 yıllarında Başbakanlık Basın Yayın ve Enformasyon Genel Müdürü, 1988-1994 yılları arasında da Karakas Büyükelçisi olarak görev yapmış ve 1994 yılında emekli olmuştur. Furkan Şeker (d. 17 Mart 1992, Göksun) Sağ bek, stoper, Ön Libero mevkinde forma giyen Türk futbolcudur. Hatayspor'da oynamaktadır. Furkan Şeker, Kahramanmaraş'ta dünyaya geldi ve 2 yaşında ailesiyle birlikte İstanbul'a taşındı. Futbola Beşiktaş'ta başladı. 2004 yılında amatör olarak oynamaya başladığı kulüpte çeşitli seviyelerde forma giydi. 2007-08 sezonunun ikinci yarısında Fikret Demirer tarafından A2 takımında oynatılmaya başlandı. 2008-09 sezonunda A2 takımında ilk 11'de yer buldu. 2009-10 sezonu başında Mustafa Denizli tarafından A takımın ilk idmanlarında yer buldu. 2010-11 sezonu öncesi Portekiz takımı SC Braga ile anlaşmak üzereyken, menajerinin Beşiktaş kulübü ile yaptığı bir görüşme sonrası takımda kaldı ve 17 Ağustos 2010'da Beşiktaş ile 5 yıllık profesyonel sözleşme imzaladı. Sezon içinde A2 takımında forma giyen Şeker, Beşiktaş'ta sakatlıklar yüzünden yaşanan kadro sıkıntısı nedeniyle Bernd Schuster tarafından A takım idmanlarına çıkartıldı. 15 Aralık 2010'da Rapid Wien ile oynanan Avrupa Ligi maçında ilk kez ilk 18'e dahil edildi ancak forma şansı bulamadı. 22 Aralık 2010'da ise Konya Şekerspor ile oynanan Türkiye Kupası maçında ilk kez Beşiktaş formasını giyip 90 dakika sahada kaldı. 3 Mart 2011'de Gaziantep Büyükşehir Belediyespor ile oynanan Türkiye Kupası çeyrek final ikinci maçında da son yarım saat forma şansı yakaladı. 2011-2012 Sezonunun başında tecrübe kazanması için 1. Lig ekiplerinden Denizlispor'a 1 yıllığına kiralanmıştır. Denizlispor formasıyla 26 maça çıkıp 1 gol atmıştır. Oynadığı bütün maçlarda 90 dakika forma giyen futbolcu, kariyerinin ilk golünü İstanbul Güngörenspor'a atmıştır. 2012-13 sezonu öncesi Beşiktaş'a geri dönen futbolcu, teknik direktör Samet Aybaba tarafından Avusturya kampına götürülen gençlerden biri olmuş ancak Aybaba tarafından takımda düşünülmemiştir. 24 Eylül 2012 tarihinde Göztepe A.Ş.'ne toplam 275.000. TL'sı fesih bedeli ile transfer olmuştur. Göztepe'de kısa sürede formayı kapan futbolcu, Kasım ayına dek takımın en önemli oyuncularından olmuştur. Ancak millî takımda geçirdiği sakatlık nedeniyle sezonu erken kapamak zorunda kaldı. 2013-14 sezonunda 1. Lig ekibi Ankaraspor'da mücadele eden oyuncu takımı ile Play Offa yükselse de yarı finalde Samsunspor'a elendiler. 2016 yılında Denizlispor ile sözleşme imzaladı. 2 sezon Denizlispor ile 1. Ligde oynamasının ardından takımdan ayrıldı. 2016-2018 arası 2 sezon Boluspor forması giyen oyuncu 2017-18 sezonunda takımı ile Play Offa yükselmesine rağmen yarı finalde Gazişehir Gaziantep'e elendiler. 3. kez Denizlispor'a gelen oyuncu 2018-19 sezonunda takımı ile 1. Ligde Şampiyon olarak Süper Lige yükseldi. Hatayspor 2019-20 sezonunda Hatayspor'da mücadele eden oyuncu bir önceki sezon olduğu gibi 1. Ligde Şampiyonluk yaşayarak Süper Lige yükseldi. Furkan Şeker, millî kariyerine 2007'de U-16 millî takım forması giyerek başladı. 2008'de Ege Kupası kazanan kadroda her maç ilk 11'de yer aldı. Bu turnuvadan bir buçuk ay sonra düzenlenen Easter Turnuvası'nda da şampiyonluk gören Şeker, turnuvada her maç oynadı ve ilk kez millî takım seviyesinde gol kaydetti. 2008 Ağustos'unda U-17 seviyesine geçti. 2009 Avrupa 17 Yaş Altı Futbol Şampiyonası'nda eleme grubu ve elit grupta oynanan 6 maçta da forma giydi ve takımın şampiyonaya katılmasını sağlayan isimlerden biri oldu. Mayıs ayında Almanya'da düzenlenen turnuvaya katıldı. 3 maçta da 90 dakika forma giydi. İlk iki maçta yenilen Türkiye, son maçında İngiltere ile mücadele etti. Türkiye maçı 74. dakikada Furkan'ın attığı golle kazandı. Böylece turnuvanın en iyi 6 takımı arasına girerek Dünya Kupası'na katılmaya hak kazandı. Furkan, bu turnuvadan sonra U-18'da forma giymeye başladı. Ekim-Kasım 2009'da Nijerya'da düzenlenen FIFA 17 Yaş Altı Dünya Kupası'nda millî takım kadrosunda yer aldı. İlk iki grup maçında 90 dakika oynayan Furkan Şeker, iki maçta da sarı kart gördüğü için son grup maçında oynamadı. 2. turda BAE'yi 2-0 yenen Türkiye'nin ilk golünü Furkan kaydetti. Çeyrek finalde oynanan Kolombiya maçında da 90 dakika forma giydi. Penaltılara giden maçta Furkan, Türkiye'nin ikinci penaltısını kaçırdı. Maçta başka penaltı kaçmayınca Türkiye, turnuvadan elendi. Ağustos 2009'da U-18 kariyeri başladı. Ocak 2010'da düzenlenen Valentin Granatkin turnuvasında üçüncü olan kadroda yer alıp, tüm maçlarda 90 dakika forma giydi. Eylül 2010'dan beri formasını giydiği U-19 takımı ile 2011 UEFA Avrupa 19 Yaş Altı Futbol Şampiyonası elemelerinde forma giydi ve turnuvaya katılmaya hak kazandılar. Şeker, bu turnuvaya katılan kadroda yer aldı ve iki grup maçında 90 dakika forma giydi. Ancak ikili averaj nedeniyle gruplardan çıkamadılar. Mayıs 2012'de Toulon Turnuvası'na katılan Türkiye A2 millî futbol takımı kadrosuna dahil edildi. Yarı final ve final maçlarında 90 dakika forma giyip, ikincilik yaşadı. Eylül 2012'de ise Türkiye 21 yaş altı millî futbol takımına yükseldi. 14 Kasım 2012'de Almanya ile oynanan hazırlık maçında çapraz bağlarının kopması ile sezonu kapadı. ZiM ZiM (Rus.: «ЗиМ» ya da ГАЗ-М-12 /GAZ-M-12) 1956 yılından itibaren GAZ-12, bazı zamanlarda ZiM-12 adı verilirdi - sovyet 6 kişilikli hafif araç sedan karoser ile, seri olarak Gorkovsky Avtomobilny Zavod (daha önce Rus: Завод Имени Молотова / Zavod İmeni Molotova) 1950 - 1959 yılları arası (bazı modifikasyonlar 1960 y. kadar) üretilirdi. Hazırlık 1948 yılında başlandı ve kısa süre ayrıldı - hazırlığa 29 ay verildi. Tribe Seattle'lı progressive rock grubu Queensryche'ın 22 Temmuz 2003 tarihinde yayınladığı sekizinci albümüdür. Albümün kayıtları sırasında, grubun kurucularından olan eski gitarist Chris DeGarmo gruba geri dönmüştür. DeGarmo, albümdeki bazı şarkıların yazım aşamalarında yardım etmiş ve gitar bölümlerini çalmışsa da, kayıtların tamamlanmasından sonra gruptan tekrar ayrılmıştır. "Queensryche", "Tribe" turnesine gitarist Mike Stone ile devam etmiştir. "Tribe" albümünün konseptinin oluşmasında, 11 Eylül 2001 tarihinde New York'taki İkiz Kulelere saldırının etkisi büyük olmuştur. 11 Eylül Olayı'ndan sonra Amerikan toplumunun sosyal ve siyasal olguları daha eleştirel bir bakış açısıyla sorgulamaya başlaması, bu dönemde "Queensryche" elemanlarında da görülmektedir. "Queensryche", bu albümde "uygarlık", "insanlığın evrim süreci", "Amerikan toplumunun yeni binyıldaki durumu", "medeniyetler arasında süregelen çatışma" gibi konulara değinmiştir. Grup, "Tribe" albümünden sadece "Open" isimli şarkıyı tekli (single) olarak yayınlamıştır. Albüm genel olarak pek bir ticari başarı göstermemiştir. Queensryche, 2003 yılında Dream Theater ile ortak turne de düzenlemiştir. The Art Of Live ismiyle CD ve DVD formatında da yayınlanan bu konserde "Queensryche" ve "Dream Theater", Pink Floyd grubundan Comfortably Numb, The Who grubundan ise Won't Get Fooled Again isimli şarkıları birlikte yorumlamışlardır. Ayrica Triber adında bir albüme de sahip olan grup, bu albümlerini atarlı-tripli insanlara adadıklarını açıklamışlardır. The Art of Live The Art of Live, Seattle'lı progressive rock grubu Queensryche'ın 2003 yılında Tribe albümünün turnesi sırasında Dream Theater ile ortak düzenledikleri konserdir. Bu konserde seslendirilen şarkılar 20 Nisan 2004 tarihinde DVD fromatında, 8 Haziran 2004 tarihinde ise CD formatında yayınlanmıştır. Konserde seslendirilen Anybody Listening? isimli parça, CD'ye alınmış, fakat DVD'ye alınmamıştır. Konserde My Global Mind, Roads To Madness, Della Brown gibi şarkılar akustik gitarlar eşliğinde "unplugged" olarak seslendirilmiştir. "Queensryche" ve "Dream Theater" bu konserde, Pink Floyd grubundan Comfortably Numb isimli parça ile The Who grubundan Won't Get Fooled Again isimli şarkıyı birlikte seslendirmiştir. Bu iki şarkı ise, sadece DVD'de yayınlanmıştır. Cherie Priest Cherie Priest (d. 30 Temmuz 1975), Amerikalı yazar. Dokuz tane basılmış romanı, çeşitli antolojilerde ve dergilerde yayınlanmış hikayeleri ile edebiyat alanında makaleleri bulunmaktadır. Romanları dokuz dile çevrilen Priest, Hugo ve Nebula Ödülü'ne aday gösterilmiş ve "Boneshaker" romanı ile Locus Ödülü kazanmıştır. Yazarlığın yanı sıra "Subterranean Press" bünyesinde yardımcı editör olarak çalışmaktadır. Rahman SoyudoÄŸru Rahman Soyudoğru (d. 6 Ocak 1989, Ravensburg, Almanya), Türk-Alman futbolcudur. FV Ravensburg forması giymektedir. Rahman Soyudoğru futbola SC Freiburg takımında başladı. 2007-08 sezonunda takımının U-19 kadrosunda yer aldı. U-19 liginin Güney/Güneybatı grubunda ikinci olarak finallere kaldılar. Rahman, 26 maçta 21 gol kaydederek takımın en önemli ismi oldu. Sezon içinde tüm maçlarda oynayan Rahman, 9 maçta arka arkaya gol atma başarısını gösterdi. Yarı finalde kendi sahalarında 1.FC Köln U-19'u 3-1 yendiler. Rahman, bu maçta bütün golleri atarak hat-trick yaptı. İkinci maçta da 2-2 berabere kalarak finale yükseldiler. Finalde VfL Wolfsburg U-19'u Wolfsburg'da 2-0 yenerek şampiyon oldular. Rahman, bu maçta da takımının ilk golünü attı. Bu şampiyonluk SC Freiburg tarihinde bir ilk oldu. Soyudoğru da ligin gol kralı oldu. 2008-09 sezonunda SC Freiburg II takımına yükseldi ve yerel lig Regionalliga Süd'de forma giymeye başladı. 22 maçta forma şansı bulabilen futbolcu 7 gol kaydetti. Böylece orta saha oyuncusu Daniel Caligiuri ile birlikte takımının en golcü ismi oldu. 1. FC Eintracht Bamberg takımına hat-trick yaptı. Sonraki sezon ise takımda fazla forma şansı bulamadı. Sezonun sonlarına doğru daha sık forma şansı bulsa da devre arasında takımdan ayrıldı. 7 maç oynadığı sezonda golle buluşamadı. 29 Ocak 2010'da Türkiye'ye gelen Soyudoğru, Sivasspor ile 1,5 senelik sözleşme imzaladı. Muhsin Ertuğral yönetimindeki takımda pek şans bulamayan Soyudoğru, 14 Mart 2010'da Antalyaspor karşısında 76. dakikada Mehmet Yıldız'ın yerine oyuna dahil oldu. Sezon içinde başka şans bulamayan Soyudoğru, bir Sivasspor A2 maçında da görev yaptı. Nisan'da apandis ameliyatı geçirerek bir süre futboldan uzak kaldı. Ağustos ayında takımla yolları ayrıldı. 1 Eylül 2010'da 2. Lig takımlarından Göztepe ile 3 yıllık sözleşme imzaladı ancak sezon içinde forma şansı bulamadı. 2011 Kış transfer döneminin sonlarında Avusturya Birinci Ligi ikincisi olan ve Bundesliga'ya çıkmaya çalışan Avusturya ekibi SC Rheindorf Altach ile uzatma opsiyonlu 6 aylık bir sözleşme imzaladı. 8 Mart 2011'de First Vienna FC karşısında son dakikalarda oyuna girerek ilk maçına çıktı. Hazır olduğu düşünülmeyen Soyudoğru, 19 Mart'ta yerel ligde oynayan Altach II takımıyla sahaya çıktı. Takımı maçı 2-0 kazanırken, frikikten golünü kaydetti. Ancak 57. dakikada sakatlanıp oyundan çıktı ayrıca sezonu kapattı. Sahalara geri dönmesi ise sonraki sezonun sonlarını buldu. Ancak A takımda forma şansı bulamayan futbolcu ikinci takımda iki maça çıktı. 2012-13'te tekrar Almanya'ya dönen futbolcu Almanya'nın beşinci seviye ligi Oberliga'da mücadele eden FC Singen 04'e transfer oldu. İlk haftalarda oyuna yedekten dahil olsa da kasım ayının sonlarında ilk 11'e girmeye başladı ve ilk golünü 1 Aralık 2012'de FC Nöttingen'e attı. FC Singen, sezon sonunda küme düştü. Soyudoğru ise aynı ligde mücadele eden FV Ravensburg'a transfer oldu. 2008'de Avrupa 19 Yaş Altı Futbol Şampiyonası'na katılan Almanya U-19 kadrosuna çağrıldı. Horst Hrubesch tarafından oluşturulan Almanya kadrosunda yer alan 3 Türk asıllı oyuncudan biriydi. İspanya ile oynanan ilk grup maçında 89. dakikada Richard Sukuta-Pasu'nun yerine oyuna girdi. İkinci maç olan Bulgaristan maçında ise 39. dakikada oyuna girdi. Almanya, turnuvayı kazanarak FIFA 20 Yaş Altı Dünya Kupası'na gitmeye hak kazandı. 3 Eylül 2009'da ise kariyerinde ilk kez Almanya U-20 kadrosunda yer aldı. Avusturya U-20 ile oynanan maçın ilk 45 dakikasında forma giyip yerini Manuel Schäffler'e bıraktı. 9 Eylül 2009'da İsveç karşısında son kez U-20 forması giydi. Tolga CiÄŸerci Tolga Ciğerci, (d. 23 Mart 1992, Nordenham) Türk-Alman orta saha futbolcusu. Süper Lig ekiplerinden, Fenerbahçe'de forma giymektedir. Ciğerci, futbola doğduğu şehir Nordenham'ın takımlarından SV Phiesewarden'de başladı. 1998-2000 arası bu takımın altyapısında forma giydikten sonra Arminia Vöhrum altyapısına geçti ve 5 sene burada forma giydi. 2005'te ise VfL Wolfsburg'nu altyapısında forma giymeye başladı. 2008-09 sezonunda Wolfsburg U-17'de forma giymeye başladı. U-17 Bundesliga'da Kuzey/Kuzeybatı liginde birinci olurlarken yarı finalde Bayern Münih U-17'ye elendiler. Aynı sezon kariyerinde ilk kez U-19 takımında da iki lig maçında forma giydi. 2009-10 sezonunda Wolfsburg U-19 formasını giyen Ciğerci, grup ikinciliği gördü. 2010-11 sezonunun sonunda son kez U-19'da oynayan futbolcu 3 maçta 1 gol atarak, takımının grup birincisi olmasına destek oldu. Finallere kalan takımı yarı finallerde 1 gol 3 asist ile sırtladı. Finalde de 90 dakika forma giyen futbolcu Almanya şampiyonluğu yaşadı. Kariyeri boyunca U-17'de 28 maçta 8 gol, U-19'da ise 35 maçta 5 golle oynadı. Ciğerci, 2010-11 sezonuna VfL Wolfsburg II takımıyla başladı. Regionalliga Nord'da mücadele eden takım ile ilk maçını 20 Ağustos 2010'da BFC Türkiyemspor 1978 karşısında oynadı. 9 maçta forma giyen Ciğerci, bir de gol kaydetti. Sonraki sezon da 11 maçta bu takımın formasını giydi. Altyapılardaki iyi performansının ardından Ciğerci, teknik adam Steve McClaren tarafından A takıma yükseltildi. 28 Kasım 2010'da 1. FC Köln karşısında RheinEnergie Stadyumu'nda oynanan maçta ilk 11'de yer aldı ve 90 dakika forma giydi. Profesyonel kadrodaki en genç futbolcu olan Tolga, 6 lig maçı bir kupa maçında forma şansı buldu. Ancak teknik direktör değişikliği sonrası önce Pierre Littbarski sonra da Felix Magath döneminde forma şansı bulamadı. 2011-12 sezonu döneminde Magath'ın takıma birçok transfer yapması sonucunda forma şansını iyice kaybetti. 3 Ocak 2012'de Bundesliga ekiplerinden Borussia Mönchengladbach'a 1,5 yıllığına, satın alma opsiyonu ile birlikte kiralandı. İlk yarım sezonu genellikle dördüncü ligdeki Mönchengladbach II'de geçirdi. Sonraki sezon ise daha fazla forma şansı buldu. Sezon başında ilk Avrupa maçına çıkıp UEFA Şampiyonlar Ligi eleme maçında forma giydi. Takım, Şampiyonlar Ligi'ne kalamasa da yoluna UEFA Avrupa Ligi'nde devam etti. Grup maçlarının üçünde forma giyen futbolcu, sonraki turda SS Lazio karşısındaki iki maçta da forma giydi. Ayrıca grup maçlarında Fenerbahçe SK'yı 3-0 yendikleri maçta gol attı. 2013-14 sezonu başında sakatlanan Alexander Baumjohann'ın yerine Hertha Berlin tarafından kiralandı. Kısa zamanda takımın ilk 11'inin değişmez elemanlarından biri olan Ciğerci, 8 Aralık 2012 tarihinde Eintracht Braunschweig karşısında bulduğu golle Bundesliga kariyerinin ilk golünü de atmış oldu. Sezonun ikinci yarısında ise geçirdiği sakatlıklar nedeniyle aralıklarla forma şansı bulabildi. Buna rağmen Hertha Berlin tarafından sezon sonunda transfer edilmek üzere girişimlerde bulunuldu. 8 Ağustos 2016 tarihinde Tolga, Galatasaray ile sözleşme imzaladı. Transferinden 5 gün sonra Beşiktaş ile oynanan Süper Kupa maçına ilk 11'de Selçuk İnan'ın partneri olarak başladı ve penaltılara giden 120 dakikanın tamamında forma giydi. Takımının 3. penaltı atışını gole çevirerek kupanın alınmasına katkıda bulundu. Ligde oynanan Kardemir Karabükspor, Akhisar Belediyespor, Kayserispor, Çaykur Rizespor ve Beşiktaş maçlarının tamamında oynamıştır. Bu maçların hepsinde Galatasaray'ın en çok topla buluşan, en çok pas yapan ve top kazanan oyuncusu olmuştur. Galatasaray ile sözleşmesini karşılıklı fesheden Ciğerci, 31 Ağustos 2018 tarihinde Fenerbahçe'ye transfer olmuştur. 2 Eylül 2010'da Almanya U-19 takımının Hollanda U-19'la yaptığı hazırlık maçına çağrıldı. 90 dakika forma giyen Ciğerci, 2-2 biten maçta Almanya'nın ikinci golünü attı. Avrupa 19 Yaş Altı Futbol Şampiyonası eleme grubunda 3 Almanya maçında da oynayan Ciğerci, takımının bir üst eleme turuna çıkmasına yardım etti. Bir üst turda ise sadece Türkiye U-19 karşısında forma giydi ancak şampiyonaya katılamadılar. 31 Ağustos 2011'de Polonya karşısında forma giyerek Almanya U-20 millî takımına yükselmiştir. 2012 yılında teknik direktör Abdullah Avcı'nın çabasıyla Türkiye'yi tercih etmiştir. İlk kez 5 Mart 2014'te İsveç ile oynanan hazırlık maçında teknik direktör Fatih