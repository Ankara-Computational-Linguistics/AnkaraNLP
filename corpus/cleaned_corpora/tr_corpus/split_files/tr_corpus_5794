bağlı olmaktan ya da kazanın tam altına yerleştirilmekten çıkmasıyla birlikte, çeşitli parçaları bir arada tutacak bir çerçevenin yapılması gerekti. ilk defa İngiliz lokomotiflerinde kullanılan çubuk çerçeve, çok geçmeden ABD’de de uygulandı ve dövme demir yapımından, dökme çelik yapımına geçildi. Silindirler, çerçevenin dışına monte ediliyordu. İngiltere’deyse, çubuk çerçevenin yerini plaka çerçeve aldı. Bunda, silindirler çerçevenin içinde yer alıyor ve çerçeveler için yaylı süspansiyonlar (sarmal ya da yaprak biçimli), dingilleri tutmak içinse dingil yatakları (yağlanmış yatak)bulunuyordu. 1860’tan sonra çeliğin kazan yapımında kullanılma a başlanmasıyla, daha yüksek basınçlarda çalışma olanağı bulundu. 19. yüzyılın sonuna doğru, 12 bar basınç lokomotiflerde yaygınlaştı; birleşik lokomotiflerdeyse 3,8 bar basınç kullanılmaya başlandı. Bu basınç, buhar çağında 17,2 bara çıktı. 1890 yıllarında ekspres lokomotiflerinin silindirleri, 51 cm çapında ve 66 cm strokunda yapıldı. Daha sonraları ABD gibi ülkelerde silindir çapı 81 cm′ye yükselirken hem lokomotifler, hem de vagonlar daha büyük yapılmaya başlandı. İlk lokomotifçilerde akstan güç alarak çalışan pompalar vardı. Ne var ki bunlar, yalnızca motor işlerken çalışıyordu. 1859’da enjektör bulundu. Kazandan gelen buhar (ya da daha sonraları egzoz buharı), koni biçimli iri memeden (difüzör) fışkırarak suyu daha yüksek bir basınçta bulunan kazana dolduruyordu. Bir çek valf, buharı kazanın içinde tutuyordu. Kuru buhar, ya kazanın tepesinden alınıp delikli bir boru içinde ya da kazanın tepesindeki bir noktadan alınıp buhar damı içinde toplanıyordu. Bu kuru buhar, daha sonra bir regülatöre aktarılıyor ve regülatör, kuru buharın dağıtımını denetliyordu. Buharlı lokomotiflerde ortaya çıkan en önemli gelişme, aşırı ısıtmanın kullanılmaya başlanması oldu. Bir gaz borusu aracılığıyla buharı önce ocağa, daha sonra da kazanın ön ucundaki bir toplayıcıya taşıyan eğimli boru, Wilhelm Schmidt tarafından bulundu ve başka mühendisler tarafından da kullanıldı. Yakıtta, özellikle de suda elde edilen tasarruf, hemen kendini gösterdi. Mesela, 12 bar basınçta ve 188 °C sıcaklıkta ‘doymuş” buhar üretiliyordu; bu buhar, 93 C daha ısıtılarak, silindirlerde hızla genleşiyordu. Böylece, 20. yüzyılda lokomotifler, %15 gibi kısa kesme zamanlarında bile yüksek hızlarda çalışabilecek hale geldi. Çelik tekerlekler, fiberglas kazan kaplamaları, uzun adımlı piston supapları, dolaysız buhar geçitleri ve aşırı ısıtma gibi gelişmeler, buharlı lokomotif uygulamasının son aşamasına katkıda bulundu. Kazandan gelen buhar, başka amaçlarla da kullanılıyordu. Çekiş gücünü artırma amacıyla, akıtma yerine, 1887’de sürtünme kuvvetini artıran buharla “kumlanma” kullanılmaya başlandı. Ana frenler, makineden el de edilen bir vakumla ya da bir buhar pompasının sağ ladığı basınçlı havayla çalıştırıldı. Ayrıca borularla vagonlara taşınan buharla ısıtma sağlanıyor ve buharlı dinamolardan (jeneratör) elektrik ışığı elde ediliyordu. Buharlı lokomotifler, tekerleklerinin sayısına göre sınıflandırılır. Manevra istasyonlarında kullanılan küçük lokomotiflerin dışında, bütün modern buharlı lokomotiflerin ön tekerlekleri, bir mille, bojiye ya da vagon şasisine bağlanır. Bu tekerlekler, lokomotifin virajları almasını sağlar. Arkadaki tekerleklerse, ocağın ağırlığının taşınmasına yardım eder. ABD’de standart lokomotifler, yıllar boyu 4-4-0 tipindeydi; yani dört tane ön tekerlekleri ve dört tahrik tekerlekleri vardı; arka t yoktu. Ayrılık Savaşı’nda kullanılan General adlı ünlü lokomotif de bu türdendi. Daha sonra, Mikado tipi 2-8-2 sınıfından yük lokomotifi ortaya çıktı. Avrupa’daysa, sınıflandırma yapmak için, tekerleklerin yerine, dingillerin sayısı belirtilir ve tahrik tekerleklere sayı yerine harf verilir. Böylece mesela ABD’de 2-6-2 sınıfından bir lokomotif, Almanya’da 1D1 diye sınıflandırılır. Büyük buharlı lokomotifler eklemlidir. Bunlarda, iki grup tahrik tekerleği ve silindir, aynı kazandan beslenir. Lokomotifin virajları dönmesi için, tahrik tekerleği grupları bir eklemle ayrılır. Buharlı lokomotifler oldukça dayanıklı ve güçlüdür. Ama artık yerlerini, elektrikli lokomotifler, özellikle de dizel lokomotifler almıştır. Isıl yitimler ve yakıtın bütünüyle yakılamaması nedeniyle, buharlı lokomotiflerin verimi, genellikle %6’nın üstüne çıkamaz. Dizel lokomotifler çoğunlukla,dizel elektrik tahrikli lokomotiflerdir. Bunlarda bir dizel motoru,Bir dinamoyu çevirerek elektrik üretir; Bu elektrik tahrik tekerleklerini çeviren elektrik motorunu çalıştırmak için kullanılır.Hareket genellikle dişlinin çevrilmesiyle iletilir. İlk dizel lokomotif 1913te yapılmıştır. II. Dünya Savaşı'ndan sonraysa, demir yollarının elektriklenmesinin ekonomik olmadığı yerlerde,dizel lokomotifler bütünüyle buharlı lokomotiflerin yerini almıştır. Dizel lokomotifleri,elektriği kendileri ürettikler için tahrik motorları dalgalı değil, doğru akımlıdır. Elektrik gücüyle çalışan ilk lokomotif, 1834′te yapıldı. Ama, ilk elektrikli lokomotifler, bataryayla çalışıyordu. Bataryalar ağırdı ve sık sık şarj edilmeleri gerekiyordu. Günümüzdeki elektrikli trenler, Kendi elektrik kaynaklarını kendileri taşımazlar; yani elektriği ya üstlerinde yer alan elektrik tellerinden ya da altlarında yer alan üçüncü bir raydan alırlar. Lex Luthor Lex Luthor, DC Comics evrenindeki hayalî karakterlerden biridir. Superman'ın azılı düşmanıdır. Sinemada ve televizyonda defalarca kez vücut bulmuştur ve hemen her seferinde hikâyesi farklı olmuştur. Kendini 'yaşayan en büyük dahi', 'zamanımızın suç dehası' olarak tanımlamaktadır. Birçok hikâyede Superman'i yenmeye çok yaklaşmış olsa da onu hiçbir zaman yenememiştir. Çizgi romanda, sinemada ve televizyonda hep benzer bir görünümle tasvir edilir. Zamanının moda anlayışına göre çok şık giyinen, karizmatik ve genelde Superman'den sonra (filmdeki ya da dizideki) en yakışıklı ikinci kişidir. Her zaman kel olarak canlandırılmış, saçı olsa da sonradan onun peruk olduğu ortaya çıkmıştır. Smallville'de Clark Kent yani Superman'in samimi dostlarından biri olsa da zamanla değişmeye ve kötülüğün simgesi olmaya başlamıştır. Superman çizgi romanlarında önemli bir yer tutmaktadır. Ayrıca Clark Kent'in ilk aşkı olan Lana Lang'a da aşık olmuştur ve onunla evlenmiştir. Babası Lionel Luthor tarafından baskı altında yetiştirilmiştir. Her zaman onun büyük bir hayal kırıklığı olduğunu düşünen babasına karşı kendini ispatlama arzusu beslemiştir. Babasını öldürünce ortaya gerçek kötü anlamından Lex Luthor çıkmıştır. Clark Kent'in sırrını çözmeyi saplantı haline getirmiştir. Bu dizide Michael Rosenbaum tarafından canlandırılmıştır.Yüksek zekalı bir teknoloji dahisidir, Metropolisin Patronu olarak bilinir. Sinemada ise ilk kez 1978 yapımı Superman filminde karşımıza çıkmıştır. Luthor Şirketleri'nin ve büyük bir yeraltı suç örgütünün başındaki isim olarak tasvir edilir. Zekasıyla Superman'ı daha ilk filmde neredeyse yenmiştir. 1978-1987 arasında çekilen 4 filmlik serinin üçünde yer almış ve Gene Hackman tarafından canlandırılmıştır. 2006 yapımı Superman Dönüyor'da ise Kevin Spacey tarafından canlandırılmıştır. Yine Superman'i zekasıyla yenmenin eşiğine gelmiştir. Yaşam Başka Yerde Yaşam Başka Yerde (özgün adı: "Život je jinde"), Milan Kundera'nın yazdığı bir romandır. Ana karakterin adı Jaromil'dir. Babasının ve annesinin arasındaki sorunların sonucunda annesine fazla bağlı bir çocukluk geçirir. Köpek kafalı insan vücutları çizmeye başlar, bunu fark eden annesi onu tatilde tanıştıkları bir ressamdan ders almaya ikna eder. O zamanlar daha çocuk olan Jaromil annesi ve ressamın arasındaki aşk ilişkisini sonradan anlar. Annesi de ressamın neden kendisini sevdiğini anlamamaktadır zaten. Gençliğinde kendine uygun bir arkadaş grubu bulmaya çalışır ve kendini kalabalık içinde rahat hissettiği için ilgi ister. Eve daha az uğrar ve annesi onun için endişelenmeye başlar. Yeni arkadaşlarıyla beraber Jaromil kendini komünizmi savunmaya adar. Yazar olaylardan çok Jaromil'in düşüncelerine ağırlık vermiştir. Sadece bir delikanlının yaptıklarını değil, komünizm yanlısı gençlerin tavırlarından da bahseder. Bir Kayıp Denizci Bir Kayıp Denizci; Gabriel García Márquez'in Luis Alejandro Velasco adlı denizcinin başından geçenlerin hikâyesini anlattığı eseridir. 28 Şubat 1955'te Antiller denizinde fırtınaya tutulan Kolombiya Deniz Kuvvetlerine bağlı 'Caldas' adlı bir muhripten denize düşüp kaybolan sekiz kişiden birinin hayatta kalma hikâyesidir. Romandan çok kısa hikâye sayılabilecek bu eserde batan bir gemiden tek başına kurtulan ve günlerce bir salda, nerede olduğunu bilmeden sürüklenen denizcinin (Velasco) başına gelenler anlatılmıştır. Günlerce aç bir şekilde güneşin altında kalan denizci zaman kavramını yitirir. Ölen denizci arkadaşlarından birini yanında görmeye başlar. Onunla konuşur. En sonunda karaya vurur, garip köylüler tarafından bulunur. Sonradan ayakkabı reklamlarına bile konu olan bu denizci reklamda açlıktan ayakkabılarını yemeye çalıştığını ama başaramadığını söyleyerek para kazanacaktır. Fade to Black Amerikalı heavy metal topluluğu Metallica'nın ikinci albümü Ride the Lightning'de yer alan dördüncü parça. Fade to Black, görüntünün kararması, siyah ekrana (karanlığa) geçiş yapmak anlamına gelir. Grubun en sevilen parçalarından biridir. Annesinin ölümünden hemen önce solist/ritim gitarcı James Hetfield'e hediye ettiği çok ender bulunan bir amplifikatör dahil olmak üzere grubun tüm ekipmanlarının Boston Channel Club'da 14 Ocak 1984'te çalınmasından sonra yazılmıştır. Bu durum Metallica'yı turnenin geri kalanı için beraber çaldıkları Anthrax grubundan ekipmanlarını ödünç almak zorunda bırakmıştır. Metallica'nın albümünde yer verdiği ilk "yumuşak (soft)" şarkıdır. Akustik Gitarla çalınmış bir giriş bölümüyle başlar, ilerledikçe sertleşir. Şarkının yaratıcıları albüm kapağında Hetfield / Ulrich / Burton / Hammett olarak belirtilmiştir. Annihilator Annihilator, Kanadalı gitarist Jeff Waters tarafından 1984'te kuruldu ve ilk albümleri 'Alice in Hell' ile -başta prodüksiyon şirketleri olmak üzere- tüm dikkatleri üzerine topladı. Bu albümle thrash metal dünyasındaki yerini hala koruyor. Bir yıl aradan sonra 2. albümlerini; 'Never, Neverland'ı çıkardı. Gruptaki pek çok üye değişikliğinin ve 3 yılın ardından vokalde Aaron Randall, basta Wayne Darley, bateride Mike Mangini, gitarda Neil Goldberg ve tJeff ile 'Set the World on Fire' albümleri 93'te piyasaya çıktı. 94 gitarların yanında vokalde de Jeff Waters'ın olduğu 'King of the Kill' ve Phantasmagoria ve The Fun Palace gibi parçalarında da içinde bulunduğu 'Bag of Tricks' albümleri çıktı. 96'da yine iki albümle geldi. Bunlardan biri 'Refresh the Demon' diğeri ise 89-90'da çıktığı turne kayıtlarının olduğu 'In Command'(live 1989-1990). Bunu takip eden yıllarda ise grup 1997'de 'Remains', 1999'da 'Criteria for a Black Widow', 2001'de 'Carnival Diablos', 2002'de 'Waking the Fury', 2003'te 'Annihilation(live)', 2004'te 'The One(EP) ve 'All for You', 2005'te 'Schizo Deluxe' albümlerini piyasaya çıkardı. Özellikle son çalışmalarında thrash metalden çok Thrash/core a yakın oldular. 'Alice in Hell'den beri sürekli bir kadro değişikliği yaşandı ve neredeyse her albümde farklı elemanlarla çaldılar. Charles Lindbergh Charles Augustus Lindbergh, Jr. (d. 4 Şubat 1902 - ö. 26 Ağustos 1974), "Şanslı Lindy" ve "Yalnız Kartal" adlarıyla da bilinen Amerikalı pilottur. 1927 yılında Atlas Okyanusu'nu uçakla tek başına geçen ilk pilottur. Charles Augustus Lindbergh 4 Şubat 1902 yılında Detroit'te doğdu. Minnesota'nın Little Falls şehrindeki bir çiftlikte büyüdü. Babası Charles Augustus Lindbergh, Sr isimli bir avukat annesi ise Evangeline Lodge Land isimli bir öğretmendi. Babası 1907'de Amerikan Senatosu'na Minnesota'dan seçilerek 1917'ye kadar orada kongre üyeliği yaptı. Lindbergh, çocukken makinelere karşı çok büyük bir ilgi duyuyordu. 18 yaşına geldiğinde Wisconsin Üniversitesi'ne girdi. Üniversitede iki yıl mühendislik okuduktan sonra uçaklara olan ilgisi yüzünden okulu terk ederek yeni gelişmekte olan havacılık alanına girdi. Kasaba fuarlarında havada uçmakta olan uçakların kanatlarında yürümek, yüksek hızla uçan uçaklardan aşağı sarkmak ve paraşütle uçaktan atlamak gibi o günler için çok yeni ve tehlikeli olan gösteriler yapmaya başladı. Gözü pekliğiyle ünlendi. 1923 yılında babasının kefilliğiyle bankadan 900 dolar krediyle ordudan çıkma bir Curtis JN-4 model, 90 beygir gücünde bir uçak satın aldı. 1924'te Lindbergh pilot olmak için orduya yazıldı. 1925'te Ordu'nun uçuş eğitim okulunu birincilikle tamamlayarak mezun oldu. Uçuş okulundan mezun olduktan sonra Robertson Aircraft Corporation adlı firmada posta uçağı pilotu olarak işe başladı. St. Louis'den Chicago'ya posta taşıdı. 1919 yılında, Raymond Orteig adında bir Fransız asıllı Amerikalı otel sahibi New York'tan Paris'e kesintisiz uçan ilk pilota 25.000 dolar vadetti. Orteig ödülünü kazanmaya çalışan birkaç pilot da hayatlarını kaybetti. 1927 yılına gelindiğinde hala kimse Orteig ödülünü kazanmaya başaramamıştı. Bu arada, Lindbergh doğru uçakla bu işi yapabileceğine yani Atlas Okyanusu'nu tek başına geçip Paris'e inebileceğine inandı. Fakat yeni bir uçak alabilmesi için para gerekliydi. Gerekli olan parayı da dokuz St. Louisli iş adamından buldu. Lindbergh, eğer Atlas Okyanusunu geçecekse bunun bir tek motorlu uçakla mümkün olabileceğine inanıyordu ve böyle bir uçak inşa ettirmek istedi. Görüşme yaptığı bazı uçak üreticileri onun bu fikrini gerçekçi bulmadı ve uçağın güvenlik açısından iki veya daha fazla motorlu olması gerektiğini söylediler. Buna karşılık Lindbergh iki motorun riski ikiye katlayacağına inandığı için bu önerileri kabul etmedi. Şubat 1927’ de beklediği teklif Ryan Havayoları adlı San Diego, Kaliforniya'da bulunan bir uçak üreticisinden geldi. Lindberg hemen Kaliforniya'ya giderek firmayı ziyaret etti. İlk başta firmayı beğenmese de firmanın sahibi ve baş mühendisiyle yaptığı toplantıdan sonra ikna oldu. The Spirit of St. Louis (uçak ismini yatırım yapan iş sahiplerinin yaşadığı şehirden aldı) bu firma tarafından inşa edilecekti. Olağanüstü özverili bir çalışmadan sonra uçak iki ay sonra 28 Nisan 1927'de bitirildi. Lindbergh’ün isteği üzerine uçakta bazı değişiklikler yapıldı. Yakıt deposu uçağın arkası yerine ön tarafa motorun hemen arkasına konuldu. Bunun nedenini ise Lindbergh: "uçuş sırasında zorunlu iniş yapmak mecburiyetinde kalırsam motorla yakıt deposu arasında sıkışıp kalmak istemem" diye açıkladı. Bu yüzden de uçağa ön cam takılmadı. Uçarken önünü görmek için ya periskobu kullandı ya da başını camdan çıkarmak suretiyle ilerisini görmeye çalıştı. Lindbergh uçağını 10-11Mayıs, 1927’de San Diego’dan New York'a 20 saat 21 dakika da uçarak test etti. Aynı zamanda bu kıtaiçi hız rekoruydu. Bu arada 10 Mayıs’ta Charles Nungesser ve François Coli (yön bulucu) isimli iki Fıransız ödülü kazanmak için Paris’ten New York’a doğru uçuşa geçti. İşte bu anda Lindbergh bütün umutlarının kaybolduğunu hissetti. Fakat kalkıştan sonra bu ikiliden bir daha haber alınamadı. Bu haberden sonar Şanslı Lindy’nin bu uçuşu yapabilme umudu hala devam ediyordu. Lindbergh, New York’un Long Island bölgesinde bulunan Curtis Havaalanına 12 Mayıs’ta indi ve Garden City Oteli'ne yerleşti. Kıtalararası uçuşunu hava şartlarından birkaç kez ertelemek zorunda kaldı ve havanın düzelmesini beklemeye başladı. Bu arada rakiplerinin de her an bu uçuşu gerçekleştirebilecekleri haberlerini alıyor, acele etmesi gerektiğini hissediyordu. Hava şartları uygun olmadığı halde 20 Mayıs 1927’de uçuşu denemeye karar verdi. 19’u akşamı oteldeki gazeteciler ve kalabalıktan uyuyamadı. Ertesi sabah uykusuz bir şekilde sisli ve buzlu bir havada Long Island’da bulunan Roosevelt Havaalanı’ndan (Şu anda bu pistin yerinde "Roosevelt Mall" adında bir alışveriş merkezi yükselmektedir) tek başına Paris’e gitmek üzere havalandı. 21 Mayıs 1927, saat 10:22:30’da Paris’in Le Bourget Havaalanı’na indi. "The Spirit of St. Louis" onu 33,5 saatte 5.800 km taşımıştı. Bu kıtalararası uçuş onu aniden dünyada en tanınan insanlardan biri haline getirdi. Fakat Atlas Okyanusu’nu tek motorlu bir uçakla geçmesi hiç de kolay olmamıştı. Uykusuz başladığı bu 33,5 saatlik uçuş sırasında zaman zaman uykusuzluğa yenik düşmüş, zaman zaman da yağmur ve fırtınalar atlatmış, hatta halisülasyonlar görmüştü. Okyanusa çok yakın uçması ve kontrolünün hassas olması sayesinde Lindbergh uykuya daldığı zaman uçağın tekerlekleri su yüzeyine çarparak onu uyandırmış ve kontrolü tekrar ele almasını sağlamıştır. Uçuşun zorluklarından bir başkası ise, gideceği istikameti sadece bir pusula yardımıyla bulmuş olmasıdır. Bu uçuşun dünyada yarattığı büyük heyecanın sebepleri; Lindbergh'in gençliği ve daha önce haftalar süren Atlas Okyanusu geçişini saatlerle ölçülen bir süreye indirmesidir. Amerikan Hükümeti Lindbergh’ün bu ününden yararlanmak için onu iyi niyet elçisi olarak davet edildiği ülkelere göndermeğe başladı. Latin Amerika ülkelerine düzenlediği gezinin Meksika durağında Amerikan Konsolosunun kızı olan Anne Spencer Morrow’la tanıştı ve 1929 yılında evlendi. Bu evliliğinden 6 çocukları oldu; Charles Augustus Lindbergh III (1930-1932), Jon Lindbergh (d. 1932), Land Morrow Lindbergh (d. 1937), Anne Lindbergh (1940-1993), Scott Lindbergh (d.1942) ve Reeve Lindbergh (d.1945). 1 Mart 1932’de Charles Augustus Lindbergh III, daha 20 aylıkken New Jersey’deki evlerinde beşiğinde uyurken çocuğun yatak odası penceresine dayanan bir merdiven vasıtasıyla bilinmeyen bir kişi tarafından kaçırıldı. 10 hafta süren arama ve fidye pazarlıklarından sonra oğlunun cesedini evlerinden birkaç kilometre ötesinde buldular. Bruno Hauptmann adındaki bir Alman göçmeni oğlunun katili olarak yakalandı. Mahkeme edilip suçlu bulunduktan sonra 1938’de idam edildi. Katili yakalayan Amerikalı Albay Norman H. Schwarzkopf daha sonraları İran başkenti Tahran da jandarma kurmakla görevlendirildi. Bu dava basının ve halkın ilgisinden dolayı "yüzyılın davası" olarak tarihe geçti. Bu davanın görülmesinden sonra Lindberghler kamuoyunun gözlerinden uzak kalabilmek için İngiltere’ye yerleştiler. Lindberghler Avrupa’da yaşarken, Fransa ve Almanya havacılık alanındaki katetmiş oldukları endüstriyel gelişmeleri göstermek için Lindberg’ü ülkelerine davet ettiler. Lindbergh özellikle Nazi Almanyası'nın havacılık endüstrisinde yapmış olduğu gelişmelerden çok etkilendi. ABD ordusunun isteğiyle, Lindbergh, Alman havacılığını rapor etmek için 1936 ile 1938'de Almanya'ya birkaç kez gitti ve Alman Hava Kuvvetlerini (Luftwaffe) ziyaret etti. Lindbergh, Alman havacılık tesislerini gezdi. Hermann Göring ve Ernst Udet'in onayı ile Luftwaffe'nin en yeni bombardıman ve Almanya'nın en ön saflarda yer alan savaş uçağı olan Junkers Ju 88 ve Messerschmitt Bf 109'u incelemesi için izin verilen ilk Amerikalı oldu. Bu ülkedeyken 1938 yılında Hermann Göring tarafından Almanya şeref madalyası ile taltif edildi. Lindbergh ve ailesi 1939 yılında Amerika’ya geri döndüler. Lindbergh’de babasının Amerika’nın gönüllü olarak I. Dünya Savaşına girmesini protesto etmek için Amerikan Kongresinden istifa ettiği gibi, o da Amerika’nın gönüllü olarak II. Dünya Savaşına katılmasını önlemek için Önce Amerika Komitesine katıldı ve komitenin baş konuşmacısı oldu. Franklin D. Roosevelt’i, Yahudileri ve İngilizleri gereksiz yere ABD’yi savaşa sürüklemekle suçladı. Fakat Japonların 7 Aralık 1941’de Pearl Harbor Saldırısı üzerine bu aktivitelerini durdurup orduya yazılmak istedi. Bu isteği yetkililer tarafından kabul edilmedi. Lindbergh’de ülkesine hizmet edebilmek için Ford Motor Company ve United Aircraft Corporation’ın kendisine teklif ettiği teknik danışmanlık ve test pilotluğu görevlerini kabul ederek ABD’nin Büyük Okyanusunda bulunan uçak filolarını denetlemek ve teknik danışmanlıkta bulunmak üzere buraya gitti. Böylece, Lindbergh ABD'nin Büyük Okyanus'ta Japonlara karşı yaptığı savaşta yerini aldı ve gayri resmi olarak 50 uçuş görevine katıldı ve Japonlara karşı en ön saflarda savaştı. Savaştan sonra Lindbergh kendi kabuğuna çekilerek çeşitli havacılık firmaları için danışmanlık yaptı. Boeing 747 jetinin tasarımına yardım etti. Başkan Dwight D. Eisenhower ona itibarını iade etti. 1953’te Lindbergh, 1927’deki Atlas Okyanusunu tek başına geçişini anlatan The Spirit of St. Louis isimli kitabını yayınladı. Bu kitapla 1954’te Pulitzer Ödülünü kazandı. 1960’ların sonunda Lindbergh çevre koruması faaliyetlerine ayırarak geçirdi. Son yıllarını Hawaii adalarından biri olan Maui’de geçirdi. 26 Ağustos 1974’te aynı ada da kanserden öldü ve burada gömüldü. Ölmeden önce, gömüleceği yerin ve mezarının tasarımını ve tabutunu kendi yaptı. Ride the Lightning (şarkı) Ride the Lightning ("Şimşeğe Bin"), thrash metal grubu Metallica'nın 1984 yılında yayımladığı ikinci albümüne isim veren parça. Şarkının orijinal versiyonu Dave Mustaine ve Ron McGoveny'yle birlikte hazırlanmış olan "Horseman of the Apocalypse" ("Mahşerin Atlıları") isimli tanıtıcı kopyada bulunmaktadır. Cliff Burton'un gruba sonradan katılmasıyla albümde şarkı bir miktar değiştirilmiştir. Bu yüzden şarkının yapımcıları Hetfield, Ulrich, Mustaine ve Burton olarak geçer. Şarkının teması elektrikli sandalyede idam edilecek bir adamın hikâyesi üzerine kuruludur. Kendisinin suçunu açıklayarak başlar, ancak hakime kimin onu suçlu ilan edip öldürme yetkisini verdiğini sorgular. İlerleyen kısımda adam, elektrikli sandalyenin hazırlanması sırasında korku hisseder ve kendisinin bu sandalyede ne aradığını sorgular. Şarkının sonunda kabullenmeye varılır. Parçanın son satırlarının anlamı net değildir. "Wakened by a horrid scream, freed of this frightening dream." ("korkunç çığlıkla uyandırıldı, bu korkutucu rüyadan serbest bırakıldı") satırlarındaki korkunç çığlığın elektrikli sandalyedeki mahkûmun son çığlığı, serbest bırakılmış rüyanın hayat olduğu, idamın bu hayattan özgürleşme olduğu ima edilmiş olabilir. For Whom the Bell Tolls (şarkı) "For Whom the Bell Tolls" ("Çanlar Kimin İçin Çalıyor"), heavy metal grubu Metallica'nın 1984 yılında yayımladığı ikinci albümleri Ride the Lightning'den bir parça. Giriş bölümü elektrogitar sanılsa da aslında Cliff Burton tarafından wah pedalı ile çalınmış bas gitardır. Şarkıya giriş ritmini veren çan, başlangıçta 15 kez, çıkış kısmında ise 10 kez çalmaktadır. Parça, Ernest Hemingway'in İspanyol İç Savaşı'nda geçen "For Whom the Bell Tolls" (Çanlar Kimin İçin Çalıyor) kitabında, beş cumhuriyetçi askerin çalıntı atlarıyla faşistlerden kaçmaya çalışırken kıstırıldıkları bir tepede düşman uçakları tarafından öldürüldükleri bölümü anlatır. Şarkı, Ride the Lightning'den başka, San Francisco Senfoni Orkestrası ile beraber yapılan 1999'daki S&M albümünde de yer almıştır. Canlı versiyonlarda şarkı, genelde Cliff Burton anısına bir bas gitar solosuyla açılır. Şarkının sonunda ise Kirk Hammett tüm konserlerinde geleneksel olarak temaya uygun bir solo atar. Bu solonun ana notaları aynı olmakla beraber Kirk her seferinde soloyu biraz daha farklı çalmaktadır. ESP Gitarları ESP gitarları 1975 yılında Hisatake Shibuya adlı Japon müzisyen ve girişimcinin Tokyo kentinde bir dükkân açması ile üretimine başlamıştır. ESP isminin açılımı 'Electric Sound Products' (elektrikli ses ürünleri) olan İngilizce bir cümleden gelmektedir. 1976 yılından itibaren Japonya'da ünlenmeye başlayan firma ana olarak elektrik gitar yedek parçaları üretmesine rağmen yalnızca bir sene içinde ülke çapında hızla artan popüleritesine güvenerek, yine 1976 yılında ESP ve Navigator adında 2 adet model ile elektrik gitar üretmeye başlamıştır (yalnızca Japonya için). ESP gitar ve yedek parçalarının uluslararası müzik marketinde adını duyurması, 1983 yılında Amerika Birleşik Devletleri'nin New York kentinde bir dükkân açması ile olmuştur. 1984 - 1985 yılları arasında toplam olarak 2003 adet profesyonel kayıt ve performans amaçlı gitar üretilmiştir; bu gitarların tamamı el yapımıdır ve şu andaki değerleri oldukça yüksektir. Bahsi geçen bu bir sene süresince Helmet grubundan Page Hamilton, Living Color grubundan Vernon Reid, KISS grubundan Bruce Kulick ve Rolling Stones grubundan Ron Wood özel olarak ESP gitarı tasarlanan ünlü müzisyenlerden yalnızca birkaçıdır. ESP gitarlarının tüm dünyada tanınması ise tamamen bir tesadüften ibarettir. 1986 yılında ünlü gitarist George Lynch Tokyo turnesi sırasında bir adet yedek gitar sapına ihtiyacı olmuştur. Lynch bizzat gittiği lokal ESP dükkânında tesadüfen firmanın gitaristlere istekleri doğrultusunda kişisel gitarlar yaptığını öğrenir. Sonuç olarak George Lynch'ın istekleri doğrultusunda Kamikaze adında bir model yapılır. Tüm turnelerinde bu gitarı kullanmaya başlayan George Lynch sayesinde ESP gitarlarının adı 1986-1987 arasında tüm dünyada duyulur ve firma seri üretimine başlar. İlk üretilen modeller M1, Horizon elektrik gitarlar ve Surveyor adlı bas gitardır. ESP gitarları neredeyse tüm orijinal Japon yapımı gitarlar gibi (örneğin Ibanez, Yamaha ve Aria gitarları) malzeme ve ses özellikleri yüksek kalitede enstrümanlardır. Bu sebeple de ESP gitarları da Fender, Gibson gibi pahalı enstrümanlar olarak ün yapmıştır. 1996 yılından itibaren yine çoğu Japon firması gibi ESP firması da insan iş gücünün ve kaliteli malzemenin ucuz olduğu Kore ve Endonezya'da yan üretime geçmiş ve LTD adlı markayı yaratarak ana ESP üretim serisine şekil olarak benzer ancak malzeme yönünden daha farklı gitarları çok daha uygun fiyatlarla satışa sunmuştur. Firma aynı zamanda Japonya iç marketine yönelik Edwards ve Grass Roots adlı iki markanın daha sahibidir. ESP gitarlarının modelleme şeması aşağıda verilmiştir. Tablo Türkiye'de satışta olan modeller için kullanılabilir ve satış öncesi alıcıya fikir vermesi açısından önemlidir. The Black Album The Black Album, ÅŸu anlamlara gelebilir: Yamaha Yamaha, Torakusu Yamaha adlı müzisyen ve girişimci tarafından 1887 yılında kurulmuş olan bir Japon şirketidir. Firma günümüzde müzik aletlerinden motor sanayine kadar oldukça geniş bir yelpazede üretim yapmaktadır. Elektronik klavye alanında önemli başarılara imza atan Yamaha, Tyros serisi, özellikle Türkiye'de yoğun ilgi görmüştür. Piyano sektöründe de oldukça başarılı işlere imza atarak büyümeye devam eden Yamaha, günümüzde akustik ve yeni nesil elektronik piyoları ile tüketicilerin ve klasik müzik severlerin büyük ilgisini çekmektedir. Gibson Les Paul Gibson Les Paul, 1950'lerin başlarında üretilmeye başlanmış bir solid gövde elektro gitar modelidir. Les Paul orijinal olarak Ted McCarty tarafından tasarlanmış, onay görmüş ve Amerikalı caz/pop gitaristi Les Paul tarafından kullanılmıştır. Bu model Gibson gitar üreticisinin ve pop yıldızı, elektronik mucidi, başarılı caz gitaristi olan Les Paul'un tasarım iş birliğiyle ortaya çıkmıştır. 1950 yılında, Fender Telecaster'ın müzik piyasasına takdim edilmesinden sonra, elektro gitarlar bir moda ikonu haline gelmiştir. Bu duruma reaksiyon olarak, Gibson gitar başkanı Ted McCarty, Les Paul'a şirketinde danışman olarak yer vermiş ve 1951 yılında yapılan tasarım iş birliğiyle Gibson Les Paul'un üretimine başlanmıştır. Bir süre üretimi durdurulmuş, fakat birçok ünlü sanatçının bu gitarı tercih etmesiyle tekrar üretimine devam edilmiştir. Arakonak, Solhan Arakonak, 24 Aralık 1995 tarihinde belde sıfatını alan, Bingöl'ün Solhan ilçesi sınırları dahilinde en büyük yerleşim yeri ve tek beldesidir. Arakonak Beldesi; Bingöl ili merkezine 67, Solhan ilçesine 7 km uzaklıkta yer alır. Doğuda; Muş iline bağlı Çengelli Köyü, kuzeyde; Karlıova ilçesine bağlı İsa Köyü, batıda; Solhan İlçesi ve Göksu Köyü, güneyde ise Şimşirpınar Köyü sınırı ile çevrilidir. Ayrıca köyün güney bölgesinde yeleşim yeri ile Kıban Düzlüğü arasında karayolu geçmektedir. Beldenin yüzölçümü yaklaşık 165 km²’dir. Deniz seviyesinden 1620 mt. yüksekliktedir. Beldenin arazisi genelde engebeli ve dağlıktır. Yer yer 2.500 metre yükseklikte olan dağlar bulunur. Çevrenin en önemli yaylalarından ALOPİN Yaylası havası ve soğuk sularıyla hayati önem taşır. Kıban Düzlüğü ise dağlarla çevrilidir. Ova tamamen susuzdur. Genelde otu biçildikten sonra başıboş bırakılır ve hayvanlar tarafından otlatılır. Alopin dağlarından doğan en büyük su Hazar Deresi’dir. Bu dere kasabanın ortasından güneybatıya doğru akar. Solhan ilçesinden Bazmanan Deresi ve daha sonra Hazarşah’tan gelen su ile birleşerek Masalla Çayı’nı oluşturur. Daha ileride Turna İstasyonu’nda Murat Nehri’ne karışır. Beldedeki yaylanın volkanik dağların üzerinde oluşan birçok göl vardır. Bu göllerin en önemlisi Ördekler Gölü’dür. Belde nüfusu 2007 Yılı Genel Nüfus Sayımına göre 2.562’dir. 2006 yılı itibarıyla hane sayısı 445’dir. İbrahimşeyh, Reşadiye İbrahimşeyh, Tokat ilinin Reşadiye ilçesine bağlı bir köydür. Reşadiye İlçe Merkezinin kuzey dogusunda , 16 km uzaklikta , 76 haneli, 174 nüfuslu, Çal dagi etegine kurulmus bir köydür. Tarihçesi kesin olarak bilinmeyen köy, adını köyün güzlesi olan Çal'daki tarihi mezarlıkta bulunan İbrahim Şeyh'ten alır.Çevrenin en yüksek yeridir. 1656 metre rakima sahiptir. Ibrahim'in mezarinin Nebi ( Nebişeyh ) ve Hasan ( Hasanseyh ) 'in mezariyla ayni hizada (paralel) bulunmasi dikkat çeken bir özelliktir.Nebi, Hasan, Cimsadi (Cimi Tekke), Seyh Yakup gibi Alperen olan Ibrahim'de Anadolu'nun Türkleşmesi zamanında Sultan Alparslan'in oglu Melik Şah'ın uç beyi olarak görev yapan bir komutandır. Horasan'dan geldikleri söylenen ancak ne zaman geldikleri bilinmeyen Anadolu'da "Horasan Erenleri" diye anilan bu akinci gazi ve mutasavviflarin seyhi Horasanli Ahmet Yesevi'dir.Ibrahimin Seyh'ligininde Buradan geldigi düsünülmektedir.Ibrahim komutasindaki askerleriyle birlikte düsmanlariyla çarpisirken sehid olmuş ve şehid oldugu yere gömülmüstür. Ibrahimle birlikte gelenlerin kurmus olabilecegi bu köyede Ibrahimseh adini almistir. Köyün ilk kurulus yerinin su andaki yerinin güneydogusunda 1,5 km uzaklikta "Belen" veya "Eskiköy" olarak bilinen yer oldugu söylenmektedir. Gerçeğe bakılırsa köyün adına ait bilgi vardır. Şu anda elimde olmayan ancak daha başkaları ile de paylaştığım bir Osmalıca metinde şu bilgiye rastlamıştım. "İskefsür nahiyesine tâbi [İbrahimşah karyesi]" deniliyordu. Eski tapu tahrir defterlerine bakılınca ismin orada olduğu görülecektir.Bu belgede Köy içine dair bir yazı vardı ama şimdi bulunamıyor. (sabri doğan) köyün gelenkeleri elbette vardır.çayırda damat tıraşı ve arkasından oynanan oyunlar.(tabi düğünlerin köyde yapıldığı zamanlar) vb.yemeklerinden Helle çorba sı ile keşkek meşhurdur. Tokat iline 111 km, Reşadiye ilçesine 16 km uzaklıktadır. Sevgiliye Sevgiliye ÅŸu anlamlara gelebilir: Firuzabad Firuzabad (Farsça: فيروز آباد), İran’ın Fars Eyaleti'nde şehirdir. Eyaletin aynı isimli Firuzabad şehristanı'nın yönetim merkezi olan şehrin 2006 yılı resmi nüfusu 58.210 kişi ve 12.888 hanedir. Şiraz’a 115 km. uzaklıkta bulunan şehir Khoja Nehri'nin suladığı verimli bir ovanın içinde yer alır. Şehir çamurdan yapılmış surlarla çevrilidir ve 4–5 km. kuzeybatısında antik şehrin harabeleri bulunur. Harabeler içerisinde I. Ardeşir'in ünlü ateş tapınağı da yer almaktadır. Firuzabad'ın bulunduğu ovayı sulayan Khoja Nehri, dağların arasından geçen dar bir boğazdan ovaya girer ve yine dar bir boğazdan ovadan çıkar. İranlı tarihçilere göre şehri ele geçirmeyi başaramayan Büyük İskender, bu boğazın üzerinde bir baraj kurdurtur ve oluşan baraj gölüyle ovayı ve şehri sular altında bıraktırır. 3. yüzyılın sonuna kadar kalan baraj Sasani hanedanlığının ilk hükümdarı I. Ardeşir tarafından yıktırılır. Ova ve şehir böylece bu tehlikeden kurtarılmış olur. Ardaşir, aynı zamanda eski şehrin yerine Gur adı verilen yeni bir şehir inşa ettirir. Şehre, daha sonra Ardeşir’in ardıllarından biri olan Firuz kendi adını verir. Buğday ve pirinç bölgede üretilen önemli tarım ürünlerindendir. Ä°dris İdris (Arapça: إدريس), Kur'an'da adı geçen peygamberlerden biri ve Şit'in oğlunun oğludur. İlk kez onun döneminde insanların hayvan derileri giymekten kurtuldukları söylenir. Kumaşı bulduğu ve yazı yazmayı geliştirdiği söylenir. İslam mitolojisinde 4. kat gökte yaşamaya devam etmektedir. Ayrıca Antik Yunan mitolojisi ndeki Hermes' ve Antik Mısır mitolojisindeki Thot'un Kur'an'daki İdris ile aynı kişi olduğu ve MÖ 14.000 civarında yaşadığı iddia edilir. Orhan Hançerlioğlu İdris'i şöyle anlatmaktadır;" Günümüzden beş bin yıl önce Mısır’da bir terzi yaşadı. Terzi, Mısır papirüslerinde Hermes Tut adını taşıyor. Kuran’a göre o, Adem ve oğlu Şit’ten sonra gelen üçüncü peygamber İdris’tir. Kalemle yazı yazan ve elbise diken ilk insan odur. Terzi Hermes’in, kendinden sonraki bütün düşünsel akımlara ışık tutan düşüncesi şudur: İnsanlar ölümlü tanrılar, tanrılar ölümsüz insanlardır." İdris'in Tanah'taki Hanok veya (İbranice: חנוך) ile aynı zat olduğu iddia edilir. Hanok Adem'in oğlu Şit'in zürriyetindendir ve 365 yıl yaşar. Yaşamının sonunda tanrı ile birlikte yürüyerek gözden kaybolur, yani ölmez. Yunanlara göre O trimegistustur (Üç kere ermiş) Astroloji ve simyanın kurucusu olmasının yanında kalemle yazı yazan ve dikiş diken ilk insandır. İdris, Hermes hürmüz bir ve aynı kişilikler olarak görüldüğünde İdris karakteri Zülkarneyn olarak da bilinen Büyük İskenderin Andreas ismindeki aşçısı, Zerdüştlüğün i, Budizmin Budası, İbranilerin 'u üzerinden Akhenaton veya Osiris ile de bağlantılı görülür. Culfa, Doğu Azerbaycan Culfa (Farsça: جلفا; Azerice: Culfa veya جولفا), İran'ın Doğu Azerbaycan Eyaleti'nde şehir. Eyaletin aynı isimli Culfa şehristanı'nın yönetim merkezi olan şehrin 2006 yılı resmî nüfusu 4.983 kişi ve 1.365 hanedir. Tebriz'in kuzeyinde Azerbaycan'ın özerk cumhuriyeti Nahçıvan sınırında yer alır. İran için önemli bir gümrük kapısıdır. İran'ı Kafkaslara bağlayan demiryolu buradan geçer.Halkı Azeridir ve şehirde Azerice konuşulmaktadır. Sovyetler Birliği’nin yıkılmasından önce, İran’ın, Doğu Avrupa, İskandinavya ve Sovyet Cumhuriyetleri ile yaptığı tüm ithalat ve ihracat mallarının geçtiği bir gümrük şehriydi. Karabağ sorunu nedeniyle İran-Kafkas demiryolu’nun kapanmasıyla bir dönem canlılığını yitirse de günümüzde hâlen İran Körfezi’ni Kafkaslara ve Rusya’ya bağlayan demiryolu’nun en önemli gümrük merkezi olma özelliğini sürdürmektedir. Kentte 9. yüzyılda inşa edilmiş Aziz Stefanos Katedrali bulunmaktadır. Maigari Bello Bouba Maigari Bello Bouba,1947 doğumlu Kamerunlu politikacı. Bouba, 6 Kasım 1982'den 22 Ağustos 1983'e kadar Kamerun'un başbakanlığını yapmıştır. Koşullu olasılık Koşullu olasılık kavramı, bir olayın gerçekleşme olasılığının hesaplanmasında ek bilginin kullanılmasına olanak tanır. Örneğin bir kişinin iki çocuğu olduğunu düşünürsek, her ikisinin de kız olma olasılığı 1/4 olur. Ancak birinin kız olduğunu önceden bilirsek, bu olasılık 1/3 olarak değişir. Ama herhangi biri değil de birincisi (yaşça büyük olan) kız olduğu biliniyorsa olasılık 1/2 olur. Yani bu iki durumda, her iki çocuğun da kız olma olasılığı, birinin kız olması koşullu olarak hesaplanır . Olasılık kuramında, "A" olayının, bir diğer "B" olayına koşullu olasılığı (veya "B" biliniyorken "A"'nın olasılığı), "P"("A" | "B") olarak tanımlanır; Aynı kavramı ifade etmek için P(A) hali de kullanılabilir. Bu tanımda formula_2 veya P(A,B), "A" ile "B" olaylarının ortak olasılıklarını, yani her ikisinin de gerçekleşme olasılığını ifade eder. "A" ve "B" olayları birbirlerinden bağımsız olduklarında, birinin gerçekleştiğini bilmek doğal olarak diğerinın olasılık hesabına etki etmez. Bu durumda ortak olasılıkları basit bir çarpım halini alır: dolayısıyla: ve Bu durumda, her iki olayın birlikte gerçekleşme olasılığı sıfırlanır. Yani Dolayısıyla: ve 1899 ve 1907 Lahey Sözleşmeleri 1899 ve 1907 Lahey Sözleşmeleri Hollanda’nın Lahey şehrinde gerçekleşen bir dizi uluslararası toplantılar ve bildiriler serisinin adıdır. İlki 1899 yılında, ikincisi de 1907 yılında gerçekleşmiştir. Cenevre Sözleşmeleri ile birlikte bu sözleşmeler, savaş ve savaş döneminde işlenen suçlarla ilgili düzenlenmiş ilk laik uluslararası dokümanlar arasındadırlar. Bu serinin üçüncüsü 1914 yılında planlanıp, sonradan 1915 yılına ertelendiyse de, I. Dünya Savaşı’nın patlak vermesiyle gerçekleşemedi. Birinci Lahey Sözleşmesi 18 Mayıs 1899 tarihinde Hollanda’nın Lahey kentinde gerçekleşti. İkinci Lahey Sözleşmesi, 18 Ekim 1907 tarihinde yine Lahey kentinde kara savaşı talimatnamesi, kara ve deniz savaşı hukuku, tarafsız ülkelerin hak ve ödevleri, savaşın başlatılması, düşmanlıkların açılması hakkında imzalanan antlaşmadır. Uluslararası görüş ayrılıkları, zorunlu hakemlik ilkesinin bir konvansiyonla tespitine imkân vermedi. 1885'te olduğu gibi, 1907'de de devletler, silahlanmanın sınırlanması meselesinde uluslararası bir anlaşmaya varamayıp yalnızca bazı eylemlerde bulunulmasını yasaklamakla yetindiler. Bu belgelerle, savaşanların hak ve yükümlülükleri kodifiye edilmiş (düzenlenerek yasal hale getirilmiş), bazı silah ve maddelerin kullanımı yasaklanmış ve savaşan ile savaşmayan devletler arasındaki ayrım belirtilmiştir. Lahey Sözleşmesi Lahey Sözleşmesi şu anlamlara gelebilir: AcÄ± Hayat Acı Hayat aşağıdaki anlamlara gelebilir: Ä°slam'da siyasi mezhepler İslam'da siyasi mezhepler, İslam tarihi boyunca, siyasi tartışmalar ve görüş farklılıkları sonucu ortaya çıkan mezheplerdir. İslam'da Sünnilik, Şiilik ve Haricilik olmak üzere üç ana mezhep vardır. Bu mezhepler de çeşitli açılarından kendi içinde alt mezheplere sahiptir. En önemlilerinden biri ve ilk olarak şekilleneni, halifelik tartışmaları sonucu ortaya çıkan Şia'dır. Haricîler ve Vahhâbîler de sayılabilir. İslâm dünyası içerisinde Sünniler %83'lük kısmı, Şiiler %15'lik kısmı ve Hariciler ise %2'lik kısmı oluşturmaktadır. Sünniler günümüzde i'tikadî açıdan Mâtûridîyye ve Eş'ârîyye, fıkhî açıdan da sırayla Hanefî, Şâfiî, Mâlikî ve Hanbelî mezheplerine bağlıdırlar. Bu dört mezhepten ilki olan Hanefîlik, Mâtûridîliğe diğer üç mezhep "(Şâfiî, Mâlikî ve Hanbelî)" ise Eş'ârîliğe bağlıdır. Bu mezhepler dışında, Sünnîlik'te icma-i ümmete, kıyasa ve re'ye başvurulmasını kabul etmeyen, her sorunun çözümünü Kur'an'da, Sünnette, sahabe ve tabiunun görüş ve uygulamalarında arayan bir grup daha vardır. Bunlar; Selefiyye veya Selefiyyun "(geçmişe bağlılar)" olarak anılır. Bu düşünceye bağlı olanlar ortaya çıkan yeni sorunlara çözüm bulmakta yetersiz kaldıkları için fazla taraftar bulamamışlardır. Hanbelîlik, Selefiyye anlayışına en yakın görüşe sahip olan Sünnî fıkıh mezhebidir. Ayrıca günümüz Sünnî âlimleri tarafından i'tikadî bakımdan Selefî düşünceye sahip olanlar, Sünnî olarak kabul edilmeyip, i'tikaden Mücessime'den oldukları farz edilmektedir. Tarihte "Müşebbihe" ve "Mücessime" anlayışına yakın birçok "Gulat-ı Şiâ" fırkasının varlığından söz edilmektedir. Ama bu fırkaların çoğu günümüze ulaşamamıştır. Ayrıca Gulat-ı Şiâ fırkaları günümüzde olduğu gibi geçmişte de günümüzde varlığını koruyan Şiiliğin çoğunluk mezhebi İsnaaşeriyye tarafından İslam dışı kabul edilmekteydi. Şiîler'in günümüzde bağlı olduğu en büyük fırka ise İmamiye Şiası'ndan olan "İsnaaşeriyye"'dir. Bunun dışında sayıları az olmakla birlikte "Zeydîyye" fırkası, bazen İmamiye'nin bir kolu olduğu da farz edilen "İsmâilîyye" ve Gulat-ı Şiâ'dan "Nusayr’îyye" fırkası da günümüze ulaşmıştır. Bâtınîliğin ilk teşkilâtlandırıcılarından Meymûn’ûl-Kaddâh’ın da İsmâilîlik ve Gulat-ı Şiâ i'tikatları üzerinde büyük etkisi olmuştur. Haricîler'in ise günümüze ulaşmış olan tek fırkası "İbadiyye"dir. Ä°shak İshak (), Yishak () veya Isaac (), İsrailoğulları'nın üç temel patriğinden biri olan İbrani din büyüğü ve atası. Yahudilik, Hristiyanlık ve İslam dahil olmak üzere İbrahimî dinlerde önemli bir yere sahiptir. Yakup ve Esav'un babası, Yehuda'nın dedesi ve İbrahim ile Sarah'ın oğludur. İshak'ın adı Tanah'a göre, Tanrı tarafından İbrahim ve Sarah'a "’çocuklarınız olmayacak‘" dendiğinde şaşkınlık ile karışık gülerek tepki vermelerine itafen "gülecek" anlamına gelmektedir. Adı sonradan değiştirilmeyen ve Kenan'da doğup, Kenan'da ölen tek din büyüğü olarak bilinir. Yine Tanah'a göre 3 din büyüğünün en uzun ömürlüsü İshak'tı, 180 yaşında öldü. "İshak" isminin kökeni, İbranice'de "Yiṣḥāq" (יִצְחָק) "Gülüyor / gülecek" teriminden geliyor. MÖ 13. yüzyıldan kalma Ugaritik metinler, Kenan tanrısı El'in hayırsever gülümsemesine atıfta bulunur. Bununla birlikte Tekvin, gülüşmeyi, El'den ziyade İshak'ın ebeveynleri olan Abram ve Sarah'a atfeder. Sarah ve İbrahim ileri yaşta oldukları için çocuklarının olması mucizeydi. Sarah, Rab'bin üç elçisinin sözünü yenilediğini duyunca, aynı nedenden ötürü içten güldü. Tanrı İbrahim'i bu konuda sorguladığında Sarah gülmeyi reddetti. Birgün, bir patrik İbrahim'e, bir oğlu olacağı ve isminin İshak olması gerektiği konusunda kehanette bulunuldu. İbrahim yüz yaşında iken, bu oğul ilk eşi Sarah tarafından doğuruldu. Böylece İshak, İbrahim'in ikinci oğlu, Sarah'nın ise ilk ve tek çocuğu oldu. Doğumundan sonraki sekizinci günde İshak, hem ev halkındaki tüm erkekler olduğu için hem de Yahveh'in sözleşmesine uygun olması için edildi. Sarah, İshak'ın sütten kesilmesinden sonra, alaycı olduğunu gördüğü İsmail ve annesi Hacer'i, İbrahim'e dışarı attırttı. Böylece İshak, İbrahim'in tek varisi olurdu. İbrahim ilkte tereddüt etti, fakat Tanrı'nın emriyle eşinin isteğini dinledi. İshak 40 yaşından önceyken İbrahim, yeğeni Bethuel’in ailesinden, İshak için bir eş bulmak adına yaveri Eliezer’yı Mezopotamya’ya gönderdi. Eliezer, İshak için Arami olan Rebekah'ı seçti. İshak'la yıllarca evli kaldıktan sonra, Rebekah hâlâ bir çocuk doğurmamıştı ve kısır olduğunu düşünüyordu. İshak onun için dua etti ve gebe kaldı. Daha sonra Rebekah, ikiz erkek çocukları Esav ve Yakup'u doğurdu. İshak, iki oğlu doğduğunda 60 yaşındaydı. Gelecek yıllarda İshak Esav'ı, Rebekah ise Yakup'u daha çok destekledi. Acun Firarda Acun Firarda, televizyon programcısı Acun Ilıcalı tarafından yapılmış bir gezi-eğlence programı. 1999 yılında Show TV'de Televole programı içerisinde 15 dakikalık kesit halinde yayınlanan Acun Ilıcalı ile Maraba programının devamıdır. Program 2001 yılında Acun Ilıcalı'nın Televole dışında ayrı bir program yapmak istemesiyle ve 2002 FIFA Dünya Kupası'na basın kartı olmadığı için muhabir olarak katılamaması gibi nedenlerle 1 yıllık aradan sonra Acun Firarda adıyla Show TV'de 9 Temmuz 2002'de ayrı bir programa dönüştürüldü. Program yeni olduğu için ilk bölüm başladığında Çarşamba, sonraki birkaç bölüm Salı, 2002 sonlarına doğru, 2003 ve 2004 yılları arasında Cumartesi, 2005 yılında ise Pazar günleri yayınlandı. 2006 yılında ise ismi Acun Tatilde'ye dönüştürüldü ve formatı yurtdışı gezileri yerine Türkiye'nin tatil yerleri olan bölgelerini tanıtan bölümler yayınlandı. Yaz mevsiminin bitmesiyle bu programda sona ermiştir. Programda her hafta dünyanın farklı yerlerinden ilginç görüntüler sunulmuştur. Program içerisinde Ben Nerdeyim? adlı bir mini-yarışma/programda düzenlenmiştir. Konusu ise Acun Ilıcalı her hafta gittiği ülkeden Türkiye'de bulunan ünlü isimlerden birini arayıp Ben Nerdeyim? diye soruyor ve sorduğu ünlü nerede olduğunu bilirse ona hediye gönderiyordu. 2005 yılında ise her hafta farklı ünlü yerine ekibe katılan Tanem Sivar'a Ben Nerdeyim? diye soruyor ve her ne kadar bulamasa da Tanem Sivar, Acun'u bulmak için ülke ülke geziyordu. Programda Acun Ilıcalı'ya kameraman Feridun lâkaplı Hamdi Özden, Mustafa Kazan, Alpay Kazan, Çaykun Ertan ve Esat Yontunç yardımcı olurken, 2005 yılında Tanem Sivar da katılmıştır. Program özellikle gençler tarafından takip edilen ve sevilen bir program hâline gelmiştir. 2002'de Doritos Dippas, 2003'te Gilette, 2004'te ise Siemens Mobile firması programa sponsor olup destek vermiştir. Programın en beğenilen bölümleri Sony Music tarafından VCD olarak çıkarılmış ve 2006 yılında ekranlara veda etmiştir. Daha sonra Acun Ilıcalı bu programda ve hayatında yaşadığı ilginç anlarını 2004-2005 yılları arasında Acun Sahnede adıyla 30 Nisan 2007'den itibaren Avea sponsorluğunda Avea Acun Show adıyla devam eden stand-up gösterisinde Türkiye genelindeki üniversitelerde gençlerle paylaşmıştır. Ayrıca programın ismi Acun Ilıcalı'nın kendisinin de rol aldığı 2002 yapımı Mumya Firarda filminden esinlenerek oluşturulduğu Acun Ilıcalı tarafından katıldığı bir programda ifade edilmiştir. Florent Malouda Florent Johan Malouda ( ; d. 13 Haziran 1980), Orta sahada görev yapmış Fransız eski millî futbolcudur. Malouda'nın futbola ilgisi sokak futbolu ile başladı. 10 yaşına kadar sokak futbolu oynayan Malouda, Fransız kulübü Châteauroux'un izleme kurulu tarafından beğenildi ve ailesinin Fransız Guyanası'nda yaşamasına karşın Paris'e yerleşip Châteauroux'a katıldı. Malouda burada futbol gelişiminin yanı sıra eğitimini de tamamladı. Châteauroux ile 57 maça çıkan oyuncu, ilk profesyonel maçına Fransa Ligue 2'de 16 yaşındayken çıktı. Malouda, Châteauroux'dan sonra bir Ligue 1 takımı olan Guingamp ile sözleşme imzaladı. Burada oynadığı göze hoş gelen futbol ile birlikte öne çıktı. Guy Lacombe'nin Didier Drogba ile birlikte forma verdiği gençlerden biri olan Malouda, Fransa'nın önde gelen kulüplerinin ilgisini çekmeyi başardı. Malouda'nın Guingamp'taki performansıyla 2002-03 futbol döneminde Olympique Lyonnais tarafından transfer edildi. Bu dönemde Lyon takımının göze çarpan oyuncuları arasında Juninho, Michael Essien, Grégory Coupet ve Mahamadou Diarra da yer alıyordu. Malouda, hücuma dönük sol kanat oyuncusu olarak mücadele ettiği bu dönemde; Lyon ataklarının organize edicilerinden biri oldu. Oyuncu buradaki oyunuyla birlikte Fransa adına millî takıma çağrıldı. 2006-07 futbol döneminde Lyon'un UEFA Şampiyonlar Ligi'nde Real Madrid'e karşı oynanan maçta maçın adamı seçilmesi ve aynı yıl Ligue 1'de üst üste 6. şampiyonluğunu yaşayan takımına önemli bir skor desteği vermesi (10 gol); Malouda'nın uluslararası tanınırlığını artırmıştır. Yine aynı yıl Malouda, Fransa'da yılın futbolcusu seçilmiştir. 2006-07 döneminden sonra Malouda, Lyon'dan ayrılmak istediğini açıklamıştır. Bu dönemde basında Chelsea, Liverpool ve Real Madrid'in onunla ilgilendiğine dair haberler çıkmıştır. 29 Haziran 2007'de, Malouda Lyon merkezli bir gazete olan "Le Progres"te Chelsea'ya gitmek istediğini belirtmiş, Chelsea'nın kendisi için 17 milyon avroluk bir teklif yaptığını belirtmiştir. 5 Temmuz 2007'de, Chelsea İcra Kurulu Başkanı Peter Kenyon "Sky Sports News"'e verdiği bir demeçte, Chelsea'nın dönem öncesinde ABD'de yapacağı çalışmalardan önce Malouda'yı renklerine bağlamak istediğini söylemiştir. 8 Temmuz 2007'de, Lyon Başkanı Jean-Michel Aulas, Malouda için Chelsea'nin yaptığı teklifi kabul ettiğini açıkladı. Ancak teklifin ne kadar olduğu kamuoyuna açıklanmadı. Ancak, teklifin 20 milyon dolar civarında olduğu basına sızdı. Chelsea 9 Temmuz'da Malouda'yı kişisel koşulları görüşmek ve sağlık kontrolünden geçmek üzere Londra'ya davet etti. Malouda takımıyla ilk maçına dönem öncesi hazırlık maçında, CF América'ya karşı çıktı. Malouda'nın eşitlik golünü attığı maçta, Chelsea'ya galibiyet golünü John Terry kazandırdı. Chelsea'nın penaltılar ile Manchester United'a kaybettiği 2007 FA Community Shield mücadelesi ise Malouda'nın ilk İngiltere içi maçı oldu. 2009'a gelindiğinde, Chelsea oyuncuya yeni bir sözleşme önerdi. Yine bu dönemde FC Barcelona ve AC Milan Malouda ile ilgileniyordu. Ancak Malouda 23 Haziran 2009'da, Chelsea ile dört yıllık yeni bir sözleşme yaptı. 2011-12 sezonunda ise Chelsea takımıyla UEFA Şampiyonlar Ligi kupasını kaldırdı. Malouda 2012-13 sezonunda hiçbir maçta forma giyemese de bu sezonun sonunda takımıyla birlikte UEFA Kupasını müzeye götürdü. Malouda ile bu sezon sonunda sözleşme yenilenmedi ve adı birçok İngiliz kulübüyle anılan Malouda, Chelsea'dan ayrılarak Türk takımı Trabzonspor ile transfer görüşmelerine başladı. 2012-13 futbol dönemi sonunda Chelsea tarafından serbest bırakılan Malouda, 16 Temmuz 2013'te Trabzonspor ile transfer görüşmeleri yapmak üzere kulübün kiraladığı özel bir uçakla Trabzon'a hareket etti. Aynı gün Trabzonspor KAP'a oyuncu ile transfer görüşmelerine başlandığını bildirdi. Oyuncu sağlık kotrolünden geçti. Akşam saatlerinde ise yine KAP'a yapılan açıklamada "Profesyonel futbolcu Florent Johan Malouda ile 2 (iki) yıllık (2014-15 futbol sezonu sonuna kadar) anlaşma sağlanmıştır. Anlaşmaya göre futbolcuya,n2013-14 futbol sezonu için 2.500.000€ garanti ücret, 2014-15 futbol sezonu için 2.500.000 € garanti ücret ödenecektir. Kamuoyuna saygıyla duyurulur." açıklamalarında bulunulmuştur. Malouda imzaladığı sözleşme sonrası Mehmet Ali Yılmaz Tesisleri'ni gezerek, diğer futbolcularla tanıştı. İlk maçına 1 Ağustos 2013 günü Dinamo Minsk karşısında UEFA Avrupa Ligi elemelerinde çıktı. Süper Lig'de ise Beşiktaş JK karşısında ilk maçına çıkan Malouda, sezonun 2.maçında Trabzon Avni Aker Stadyumu'nda Rizespor ile oynanan maçta yaklaşık 30 metreden 134KM/H hızla çektiği şut sonucunda topu ağlarla buluşturarak ilk golünü attı ve bu gol Trabzonspor adına sezonun en güzel golü seçildi. Ayrıca bu gol Süper Lig ile Pierro ile ölçülmüş en sert şut olarak tarihe geçti. 6.haftada oynanan Konyaspor maçında ilk lig asistini yapan Malouda, art arda Kasımpaşa, Elazığspor ve Gençlerbirliği maçlarında da asist yaptı. 13.haftada oynanan Kayseri Erciyesspor maçında ise 2 gol atan Malouda, maçın yıldızı seçildi. Sonraki haftada da Gaziantepspor'a bir gol attı. 17.hafta oynanan Antalyaspor maçında da 1 gol ve 1 asistle oynadı. Sezonun 2.yarısında ise Mustafa Reşit Akçay'ın takımdan ayrılmasının ardından Hami Mandıralı takımın başına geçti ve Malouda'nın da içinde bulunduğu birkaç oyuncuyu kadro dışı bıraktı. Malouda sezon sonuna kadar forma giyemedi. O sezon FK Kukësi, Apollon Lemesu maçlarından birer gol atan Malouda, SS Lazio, Legia Warszawa ve Apollon Lemesu maçlarında toplam 4 asist yaparak o sezon UEFA Avrupa Ligi'nde takımı adına Olcan Adın'dan sonra skora en çok etki eden isim oldu. Malouda, 2014-15 sezonunda Vahid Halilhodžić'in takımın başına getirilmesiyle tekrar kadroya alındı. Óscar Cardozo, Kevin Constant gibi isimleri transfer eden takımda tüm hazırlık maçlarında süre alan oyuncu, Ağustos ayında teknik direktör ile antrenmanda kavga edince kadro dışı bırakıldı. 29 Ağustos 2014'te sözleşmesi karşılıklı olarak feshedilmiştir.Buna göre Kap bildirimi:Profesyonel futbolcumuz Florent Malouda ile kulübümüz arasındaki profesyonel futbolcu sözleşmesi, karşılıklı olarak feshedilmiştir. Anlaşmaya göre, futbolcuya, 150.000.-EUR'su hakediş bedeli ve 600.000.-EUR'su erken fesih bedeli olmak üzere toplam 750.000.-EUR ödenecektir. Ayrıca Malouda "Bizum Hoca" adlı bir filmde Bosingwa ile birlikte oynamıştır. Malouda Trabzonspor ile yollarını ayırdıktan sonra, League 1 ekiplerinden Metz ile anlaşmıştır. 17 Kasım 2004 tarihinde Malouda Fransa millî takımı formasını ilk kez Polonya'ya karşı giydi. Millî takım için ilk golünü 31 Mayıs 2005 tarihinde Macaristan'a karşı attı. 2018 Ocak'ta Lüksemburg ekibi FC Differdange 03 ile anlaştı. Lyon Chelsea Malouda'nın kardeşi Lesly Malouda'da Ligue 2 ekiplerinden Dijon takımında forma giymektedir. Satranç (anlam ayrımı) Ä°stanbul metrosu İstanbul metrosu, Türkiye'nin İstanbul şehrinde hizmet veren metro sistemidir. 3 Eylül 1989'da hizmete girdiğinde Türkiye'nin ilk metro sistemiydi. İstanbul Büyükşehir Belediyesi iştiraki olan Metro İstanbul tarafından işletilen sistemde, altı metro hattı (M1, M2, M3, M4, M5, M6) ve seksen altı istasyon bulunmaktadır. İstanbul metrosu bu özelliği ile ülkenin en büyük metro ağı konumundadır. M1, M2, M3 ve M6 hatları Avrupa Yakası'nda, M4 ve M5 hatları ise Anadolu Yakası'nda hizmet vermektedir. M1, M3, M4 ve M5 metro hatlarının uzatma inşaatları devam etmektedir. M7, M8, M9, M10, M11, M12, M13 metro hatlarının ise inşaatları devam etmektedir. İnşa edilmekte olan M7, M9, M11 hatları Avrupa Yakası'nda, M8, M10, M12, M13 hatları Anadolu Yakası'nda yer alacaktır. İstanbul metrosu, tarihi çok eskilere dayanan bir düşünce olmasına karşılık ancak 20. yüzyılın sonlarında gerçek anlamıyla hayat bulmuştur. İstanbul, 1876'da yapılan Tünel ile toplu taşımada metronun öncüleri arasındaydı. İstanbul şehri için kamu yararı ve ulaşım rahatlığı göz önüne alınarak 1912'den bu yana çeşitli ülke firmaları tarafından yapılmış öneriler olduğu bilinmektedir. İstanbul'da geniş kapsamlı bir metro yapılması fikrinin 1908'de ortaya çıktığına dair kayıtlara İETT arşivinde rastlanıyor. "Mecelle-i Umur-ı Belediye"nin 3. cildinde Mecidiyeköy ile Yenikapı arasında bir metro imtiyazı verildiğine dair kayda rağmen, projenin gerçekleşmediği anlaşılıyor. Yine 1912'de bir Fransız mühendisin Karaköy-Şişli arasında bir hat önerdiği ve Kurtuluş'a doğru bir giriş yaptığı anlaşılıyor. İlk etraşı proje ise 1912'te rastlıyor. İstanbul Teknik Üniversitesi Müzesi'nde, son senelerde eski kitaplar arasında bulunarak sergilenen, Avant Projet d'un Métropolitain à Constantinople (İstanbul'da bir metro ön projesi) Mühendis L. Guerby imzasını taşıyor. Projenin eldeki mavi ozalit kopyası 1/5.000 ölçeğinde. Güzergâh üzerindeki 24 istasyon Topkapı suriçi tramvay durağından başlayarak Şişli' tramvay durağında son buluyor. İstasyonlarda peron uzunlukları 75 m; en uzun ara 975 m, en kısa ara 220 m olarak önerilen proje, 10 Ocak 1912 tarihini taşıyor. Şehri imar etmek gayesiyle 1936'da davet edilen Fransız şehirci Prost, bu ihtiyacı hissederek Taksim-Beyazıt arasında bir metro hattı kurulmasını önermiştir. Taksim'den başlayacak olan hat İstiklal Caddesi ile Tarlabaşı Bulvarı arasından geçerek İngiliz Sarayı ve Tepebaşı'ndan sonra Tünel'e, oradan Şişhane'ye ve Galata Kulesi'nin doğusundan Karaköy'e inecekti. Hattın Tünel, Karaköy, Taksim arasndaki kot farkı yüzünden helezoni bir güzergâh veya kremayerli (dişli tekerlekli) bir sistem ile Karaköy'e düz inebileceği düşünülüyordu. Haliç Tahmis Sokağı hizasında 50 m'lik bir köprü üzerinden viyadük ile geçilerek İstanbul yakasında Rüstem Paşa Camii'nin batısında kurulacak hat, 9 kotunda tekrar yeraltına girmekteydi. Buradan Mahmutpaşa yoluyla Kara Mustafa Paşa Türbesi önlerinde tramvay caddesine varmakta ve Beyazıt'a ulaşmaktaydı. Prost, bu son güzergahtaki kot farkının doğurduğu yüzde 8'lik meyli de kremayerli bir sistem ile aşmayı düşünmüştü. Öneri, Sandal Bedesteni'ni metro istasyonu olarak gösteriyordu. Ayrıca Haliç'in köprü üzerinde bir viyadükle aşılması Yeni Cami'yi gölgeleyecekti. Prost'un bu önerisi ancak ön proje olabilmiş, daha ileri gidememiştir. Yabancı Memleketlerde Bayındırlık işleri Hollanda Teknik Müşavere Bürosu "Nedeco", İstanbul şehrinin seyrüsefer meselesi hakkında bir incelemeyi Ekim 1951'de vilayete vermişti. Haliç'in iki yakasındaki tıkanıkları bertaraf etmek üzere sınırlı bir "metropoliten" olarak ileri sürülen teklif "kabili takbik ve karlı bir işletme" şeklinde önerilmişti. Mevcut ulaşım zorluklarının en kolay hal çaresi gibi gösterilen Nedeco önerisi 1951 şartlarına cevap vermek üzere, o zamanki Prost planı esas alınarak hazılanmıştı. Nedeco teklifinde, Taksim - Beyazıt arasında teklif edilen güzergahta eğimlerin yüzde 4'ü geçmemesi için katarın devamlı olarak yolların altından gitmeyip sağlı sollu kavisler çizmesi öngörülmekteydi. Taksim'deki terminüs durağından başlayarak bir miktar Sıraselviler Caddesi'ni takiple İstiklal Caddesi'ne yönelmekte Galatasaray istasyonundan sonra gene binaların altına girip Tepebaşı istasyonuna varmakta, tekrar bir kavisle İstiklal Caddesi'ni kat edip caddenin doğusunda bir istasyondan sonra bir "S" çizerek Şişhane istasyonuna, oradan da gene bir "S" ile Tünel çıkışının batısına Karaköy istasyonuna gelmekte; sonra yerüstüne çıkmakta, hem metro hatlarını, hem de gidiş ve geliş ayrı iki yolu taşıyan 45 m'lik bir yüzer köprü ile karşıya geçmekteydi. Eminönü'nde, Mısır Çarşısı ile Rüstem Paşa Camii arasında tekrar yeraltında giren hat, büyük bir kavisle Babıali ile Ebussuud caddeleri kavşağında bir istasyon yaparak gene yapı adalarının altından Sultanahmet Meydanı'ndaki istasyona çıkmakta, daha sonra bugünkü İstanbul Adalet Sarayı'nın altından geçerek Binbirdirek civarında bir istasyon yaparak Çarşıkapı istasyonuna gelmekte ve nihayet tramvay yolunu takiple Beyazıt terminüsünde son bulmaktaydı. Bu güzergahtan başka gene ilk aşamada inşa edilmek üzere, ileride Boğaz irtibatını yapacak hattın başlangıcı olarak Karaköy - Tophane parçası da teklif edilmiştir. Ayrıca, daha sonraki gelişmeler için Taksim'den Şişli'ye Beyazıt'tan Topkapı ile Edirnekapı yönlerine yol altlarını takip eden güzergahlar bu teklifi tamamlamaktaydı. Nedeco teklifi bir bütün olarak ele alındığında, İETT İdaresi tarafından davet edilmiş olan Paris Nakliyat Müstakil Reji İdaresi Etüt Dairesi Direktörü ve Paris Metropoliten Şimendifer Kumpanyası Fahri Genel Müdürü Yüksek Mühendis Mr. Marc Langevin ve ortağı Yüksek Mühendis Mr. Louis Meizzonet'in vermiş oldukları rapor, İstanbul'un ulaşım konusunu ciddi bir şekilde incelemekte ve teklişerde bulunmaktaydı. 14 fasıldan ibaret olan bu rapor, metrodan başka İstanbul'un genel ulaşım ve taşıma ilerine de çözümler getiren teklişeri bir araya topluyordu. Bu teklişerin fasılları şöyleydi: İstanbul Metrosu ile ilgili yapılan son proje IRTC kapsamında 1987'de gerçekleştirilen çalışmadır. Bu konsorsiyum İstanbul Metrosu ile birlikte "Boğaz demiryolu tüneli" projesini de birlikte hazırlamıştır. Bu etütte metro güzergâhı 16.207 m olup istasyonları Topkapı-Şehremini-Cerrahpaşa-Yenikapı-Unkapanı-Şişhane-Taksim-Osmanbey-Şişli-Gayrettepe-Levent-4.Levent olan bir hat önermiştir. Bu projenin Yenikapı - Hacıosman arası M2 koduyla açılmış olup, kalan kısımları inşa hâlindedir. Şu anki planlara göre hat İncirli - Hacıosman olarak hizmet verecektir, Bakırköy'e kadar uzatılması da düşünülmektedir. 2005 Yılında temeli atılan Kadıköy - Kartal arasında yer alan M4 hattı Ağustos 2012'de, yine aynı yıl temeli atılan M3 hattı da 10 Eylül 2012'de gayri resmî olarak, 14 Haziran 2013'te resmî olarak hizmete girmiştir. Haliç Metro Köprüsü ise 2014'te açıldı. 2016 yılında M4 hattı, Kartal'dan Tavşantepe'ye uzatılmıştır. 3 Ekim 2016 tarihinden itibaren M3 hattında sadece hafta içi pik saatlerde direkt M3 Kirazlı - Olimpiyat seferleri yapılmaktadır. 15 Aralık 2017'de Türkiye'nin ilk sürücüsüz metrosu olan M5 Üsküdar-Ümraniye (Yamanevler) hattı açılmıştır. Hattın Çekmeköy istasyonunda son bulan ikinci etabının hizmete giriş tarihi 21 Ekim 2018'dir. İstanbul metrosunda seksen altı istasyon bulunmaktadır. Kirazlı, Levent ve Yenikapı istasyonlarından birden fazla hat geçmektedir. Ayrılık Çeşmesi, Üsküdar ve Yenikapı istasyonlarından Marmaray'a aktarma yapılabilmektedir. Sistem (cuma gecesini cumartesi sabahına ve cumartesi gecesini pazar akşamına bağlayan geceler dışında) haftanın her günü son istasyonlardan sabah 6.00'da kalkan ilk trenden gece 00.00'da kalkan son trene kadar hizmet vermektedir. Hafta sonları ve resmî tatillerde 00.00 ile 06.00 arasında yirmi dakikada bir ek seferler düzenlenmektedir. Metro yolcularından İstanbulkart aracılığıyla ücret alınmaktadır. Koronavirüs hastalığı 2019 sebebi ile gece metrosu seferleri iptal edilmiştir. Pasta Pasta, içine katılmış çeşitli maddelerle özel bir tat verilmiş, fırında veya başka bir yolla pişirilerek hazırlanmış hamur işi tatlı. Türkçede pasta sözcüğü ile genellikle "yaş pasta" kastedilir. Krema kaplı, genellikle çikolata ve yaş meyvelerle yapılan, içi nemli pastalara yaş pasta denir. Yaş pastaların hamurunu kabartmak için maya katılmaz, karbonat ya da hamur kabartma tozu kullanılır. Yaş pasta günümüzde doğum günü, Sevgililer Günü ve Yılbaşı gibi kutlamalarla özdeşleşmiş bir tatlıdır. Çikolatalı pasta, çikolata veya kakao ile hazırlanan bir yaş pasta çeşididir. Malzemeler bir kaseye konarak karıştırılır. Ardından bu karışım bir kek kalıbına dökülür ve fırında tam pişene kadar pişirilir. İsteğe bağlı olarak soğuyunca dondurma konulabilir. Çikolatalı pasta evde yapılmış tarifle ticari dükkânlarda satılmaktadır. Çikolatalı pasta doğum günlerinde yaygınca servis edilen bir tatlıdır. Çikolatalı pastanın kullanılan çikolata çeşidine ve tarifine göre değişik varyasyonları vardır. Tuzlu veya tatlı, kremasız, küçük çöreklere kuru pasta denir. Meyveli veya çikolata aromalı olabilir. Bazen meyve parçaları veya reçel ile süslenir. Kek Kek, ana maddeleri yumurta, un ve şeker olan, içi yaş pastaya nazaran daha kuru ve daha kabarık olan bir tür tatlı çörektir. Batılı dillerde kek sözcüğü yaş pasta anlamında da kullanılır. Giuditta Negri Pasta Giuditta Negri Pasta (d. 26 Ekim 1798, Saronno - ö. 1 Nisan 1865, Como), İtalyan şarkıcı. Milano Konservatuvarı'nda okudu. Venedik, Milano, Paris (1821), Londra (1822) ve Petersburg'da birçok başarı elde etti. Üstün bir yorumcu olan Giuditta Negri Pasta, birçok eserde özellikle de Bellini'nin eserlerinde ("La sonnambula", "Norma", "Beatrice di Tenda", vb.) başarı kaydetti. Legendre dönüşümü Legendre dönüşümü, bir fonksiyonu başka değişkenlerle ifade etmenin bir yoludur. Örnek olarak bir f(x) fonksiyonunun Legendre dönüşümü incelenebilir. formula_1 fonksiyonunun tam diferansiyeli alınırsa, formula_2 Dönüşüm için bir g fonksiyonu tanımlansın bu, formula_3 ÅŸeklinde verilsin. g fonksiyonunun tam diferansiyeli, formula_4 biçiminde verilir. Dolayısıyla g fonksiyonu f fonksiyonundan farklı olarak x ve y değişkenleriyle değil, u ve y değişkenleriyle ifade edilmiş olur. Bu g fonksiyonu tanımı f' in bir Legendre dönüşümüdür. Bunun dışında iki eşitlik arasında bir ilişki de gözlenebilir. x ve y değişkenlerinin çarpanları u ve v için ilk denlemden, formula_5 ve formula_6 ifadeleri yazılabilir. Legendre dönüştürülmüş fonksiyon için aynı şekilde ifadeler yazılırsa, formula_7 ve formula_8 ifadeleri elde edilir. Legendre dönüşümleri özellikle istatistik mekanikte kullanılır. Helmholtz ve Gibbs serbest enerjileri birer Legendre dönüşümüdür. Bunun dışında Lagrange mekaniğinden Hamilton mekaniğine geçiş yapılırken yazılan Hamilton denklemleri de aslen birer Legendre dönüşümüdür. Dolunay Soysert Dolunay Soysert (d. 25 Mart 1973, Adana), TÃ¼rk sinema, dizi ve tiyatro oyuncusu. 25 Mart 1973 yılında Adana'da doğmuştur. Ortaokul ve lise eğitimini Özel Moda Koleji'nde bitirmiştir. İstanbul Üniversitesi Sanat Tarihi ve Arkeoloji Bölümü ve Müjdat Gezen Sanat Merkezi Tiyatro Bölümü mezunudur. İstanbul Şehir Tiyatroları'nda çalışmıştır. Kamerayla ilk tanışması Cumhuriyet filminde Latife Hanım'ı canlandırmasıyla olmuştur. Daha sonra Nebraska Üniversitesi, Drama ve Tiyatro Bölümü'nü bitirmiştir. Amerika Birleşik Devletleri'nden döndükten sonra Sultan Makamı ve Omuz Omuza dizilerinde rol almıştır. Tiyatro sahnesinde "Buluşma" adlı oyunda Marilyn Monroe'yu ve "Ayşe" müzikalinde Ayşe karakterini canlandırmıştır. Akıllarda kalan rolü Bir İstanbul Masalı adlı dizide canlandırdığı "Derya" karakteri ve Özgü Namal ile birlikte 'Bebeğim' adlı dizide canlandırdığı "Leyla" karakteridir. İstanbul Halk Tiyatrosu'nun ilk oyunu olan ve on bir oyundan oluşan Can Tarlası adlı oyunda yer almıştır. 26. Uluslararası İstanbul Film Festivali açılış töreni sunuculuğunu Sinan Tuzcu ile 19. Ankara Uluslararası Film Festivali açılış töreni sunuculuğunu Emre Karayel ile yapmıştır. Dünyanın en büyük buz gösterisi topluluğu olduğu düşünülen Holiday On Ice'ın sunumu, ünlü çocuk romanı Peter Pan hikâyesinin Türkçe dublajında yer almıştır. 14. Kral TV Video Müzik Ödülleri töreninin sunuculuğunu yapan Soysert, Sinan Tuzcu ile beyaz eşya reklamında, İlker Aksum ile kredi kartı reklamında, bir GSM şirketi reklamında da Aysel rolünü oynadı. Adanalı dizisine dahil oldu. Ardından TRT 1'de yayınlanan "Başrolde Aşk" adlı dizide rol almıştır. Almanya'da oyuncu eğitmenliği de yapmıştır. AKUT'un 20.yılı için hazırlanan 'Sesimi Duyan Var' sloganıyla gösterilen videoda gönüllü olarak yer alıp, eşiyle araba kazası geçirmiş bir kazazedeyi canlandırmıştır. 2018 yılında yazar Seray Şahiner’in imzasını taşıyan tek kişilik "Kul" oyununu sergilemiştir. 9 Temmuz 2006'da oyuncu Sinan Tuzcu ile evlenmiştir. 2016 yılında, bu evliliklerini sonlandırmışlardır. Aslı Enver ve Ceyda Düvenci gibi isimlerle yakın arkadaştır. Bazalt Bazalt, volkanik kaya kütlelerinden biri. Siyah renkte ve kesif yığınlar halindedir. Doğada kütle, damar ve akıntı halinde bulunur. Başlıca özelliklerinden birisi, altıgen prizmalar biçiminde, büyük sütunlar meydana getirmesidir. Bu sütunlar, mağma akıntılarının soğuyup büzülmesinden ileri gelmiştir. Sert ve dayanıklı bir taş olduğundan kaldırım, yapı taş, demiryolu, köprü malzemesi olarak kullanılır. Yeryüzünde çok bol olan bazalt, bazı memleketlerde, binlerce kilometrekarelik yerleri örter. Birleşik Krallık'ın kuzeyi, İrlanda, Almanya ve Amerika Birleşik Devletleri'nde büyük Hindistan'da Dekkan bölgesindeki bazalt yığınları 300.000 kilometrekarelik geniş bir bölgeyi kaplar. Tanım olarak, bazalt genellikle% 45-53 silika (Si02) içeren afanitik (ince taneli) magmatik bir kayadır. Bu tanım, Uluslararası Jeoloji Bilimleri Birliği (IUGS) sınıflandırma şemasının tanımına göre belirlenmiştir. İzlanda, Faroe Adaları, Réunion ve Hawaiʻi adaları da dahil olmak üzere birçok okyanus ortası adadaki ana volkanik kayanın yanı sıra, okyanus kabuğunun önemli bir bileşeni olan bazalt Dünya'daki en yaygın volkanik kaya türüdür.Bazalt genellikle görünür mineral tanelerle serpiştirilmiş olan çok ince taneli veya camsı bir görünüme sahiptir. Ortalama yoğunluğu 3,0 g / cm3'tür. Bazalt genellikle gri veya siyah renktedir ancak mafik (demir açısından zengin) minerallerinin diğer demir oksitlere ve hidroksitlere oksitlenmesi nedeniyle hızlıca kahverengi veya pas kırmızısına dönüşmektedir. Ayrışma veya yüksek konsantrasyonlarda plajiyoklaz nedeniyle, bazı bazaltlar oldukça açık renkli olabilmektedir.Bazalt, büyük mineral kristallerinin büyümesi için çok hızlı bir şekilde erimiş kaya soğuması nedeniyle ince taneli bir mineral dokuya sahiptir; genellikle daha ince taneli bir matrise gömülmüş daha büyük kristaller (fenokristaller) içerir. Veziküler bir dokuya sahip bazalt, kaya yapısı çoğunlukla katı olduğunda veziküler bazalt olarak adlandırılır; veziküller bir numunenin hacminin yarısından fazla olduğunda ise scoria denir. Hadean, Archean ve Dünya tarihinin erken Proterozoik dönemlerinde, olgunlaşmamış magmaların kimyası, astenosfer farklılaşması nedeniyle bugününkinden önemli ölçüde farklıdır. Silika (Si02) içeriği% 45'in altında olan volkanik kayalara genellikle komatiit olarak adlandırlmaktadır. "Bazalt" kelimesi Eski Yunan βασανίτης (bazanitler) 'den ithal edilmiş "çok sert taş" anlamından türetilmiştir. Toleitik bazalt silika bakımından zengindir ve sodyum açısından fakirdir. Bu kategoriye okyanus tabanının çoğu bazaltları, çoğu büyük okyanus adaları ve Columbia Nehri Platosu gibi karasal sel bazaltları örnek verile bilir. Yüksek ve düşük titanyum bazaltlar: Bazalik kayalar bazı durumlarda yüksek Ti ve düşük ti çeşitlerinde titanyum (Ti) içeriklerinden sonra sınıflandırılır Okyanus ortası sırt bazalt (MORB) genellikle sadece okyanus sırtlarında kendini gösteren toleitik bir bazalttır Zenginleştirilmiş Okyanus ortası sırt bazalt Normal Okyanus ortası sırt bazalt Tükenmiş Okyanus ortası sırt bazalt Yüksek alümina bazalt silika doymamış veya aşırı doymuş şeklinde olabilir. Alkali bazalt, silis bak覺m覺ndan fakir ve sodyum bak覺m覺ndan zengindir. Okyanus Adası Bazaltı Ay bazaltı Bazaltın mineralojisi, kalsik plajiyoklaz feldspat ve piroksenin baskınlığı ile karakterize edilir. Alkali bazaltlar tipik olarak ortopiroksen içermeyen ancak olivin içeren mineral yapılarına sahiptir. Toleitik bazaltların çoğu, manto içerisinde yaklaşık 50-100 km derinlikte oluşur. Birçok alkali bazalt daha büyük derinliklerde, belki de 150-200 km kadar derinlikte oluşabilir. Yüksek alümina bazaltın kökeni, birincil eriyik olup olmadığı veya diğer bazalt tiplerinden fraksiyonasyonla türetilmiş olduğu konusunda anlaşmazlıklarla tartışmaya devam etmektedir . En yaygın magmatik kayaçlara göre bazalt bileşimleri, TASO sınıflamasına göre MgO ve CaO bakımından zengin ve Na2O + K2O bakımından düşüktür. Okyanus ortası sırt bazaltları (MORB) , okyanus ortası sırtlarında oluşan karakteristik magmatik kayaçlardır. Bazaltlarda stronsiyum, Neodimyum, kurşun, hafniyum ve osmiyum gibi elementlerin izotop oranları, Dünya'nın mantosunun evrimi hakkında bilgi edinmek için çok fayda sağlamıştır. Kısmi eriyikler için kaynak kayalar muhtemelen peridotit ve pirokseniti içerir (örneğin, Sobolev ve ark., 2007). Bir bazaltın şekli, yapısı ve dokusu, nasıl ve nerede patlak verdiği hakkında bilgi verir. Örneğin Hawaii bazalt püskürmelerinin nasıl ve nerede patladığını teşhis eder. Açık havada bazalt patlaması sonucu, üç farklı lav türü veya volkanik tortu oluşturur: scoria; kül ve lav akıntısı. Subaerial lav akışları sonucu konilerinin üst kısımlarındaki bazalt, genellikle kayaya hafif bir "köpüklü" doku kazandıracaktır. Bazaltik küller genellikle kırmızıdır ve demir açısından zengin minerallerden oksitlenmiş demir ile renklendirilir. Bazaltik tüf veya piroklastik kayalar az bulunur fakat varlıkları bilinmemektedir. Bazalt patlayıcı lav döküntüleri oluşturmak çok sıcak ve akışkandır, Hawaiʻi'nin Mauna Loa yanardağı 19. yüzyılda, Yeni Zelanda Tarawera Dağı 1886 yılında şiddetli bu şekilde patlamıştır. Kalın bir lav akışının soğuması sırasında, kırıklar oluşur. Bu akış nispeten hızlı bir şekilde soğursa, önemli daralma kuvvetleri oluşur. Sütunların boyutu gevşeme oranına bağlıdır; çok hızlı soğutma olursa çok küçük (<1 cm çap) sütunlara neden olabilirken, yavaş soğutma ise büyük sütunlar üretme olasılığı daha yüksektir. Bazalt su altında patladığında veya denize aktığında, su ile temas etmesi sonucu yüzeyi söndürür ve lav içinden başka bir yastık oluşturmak için kırıldığı zaman ayırt edici bir yastık şekli oluşturur. Bu" yastık " doku sualtı bazaltik akışlarda çok yaygındır ve antik kayalarda bulunan bir sualtı patlama ortamının teşhisidir. Tipik olarak camsı bir kabuğa sahip ince taneli bir çekirdekten oluşmuştur. Bireysel yastıkların boyutu 10 cm ile birkaç metre arasında değişir. Atlantik Okyanusu'ndaki surtsey Adası, bir bazalt yanardağdır. Bu patlamasının ilk aşaması, magmanın oldukça akışkan olduğundan patlayıcı bir özelliğe sahip ve kayanın bir tüf oluşturması için kaynar buhar tarafından parçalanmasına neden oldu. Bu daha sonra tipik bir davranışa geçti. Volkanik cam, özellikle lav akışlarının hızla soğutulmuş yüzeylerindeki kabuklar olarak mevcut olabilir ve yaygın olarak sualtı patlamaları ile ilişkilidir. Yastık bazaltı ayrıca bazı yer altı volkanik patlamaları tarafından da üretilir. Sualtı volkanik bazaltın yaygın korozyon özellikleri, bazaltik kayaçlar ve deniz suyu arasındaki kimyasal değişiminde önemli bir rol oynayabileceğini göstermektedir. Bazaltik kayaçlarda bulunan önemli miktarda demir, Fe (II) ve manganez, Mn (II), bakteriler için potansiyel enerji kaynakları sağlar. Bakterilerin bazaltik camın ve deniz suyunun kimyasal bileşimini değiştirmedeki etkisi, bu etkileşimlerin yaşam kökenine hidrotermal menfezlerin uygulanmasına yol açabileceğini düşündürmektedir. Dünyada, bazalt magmalarının çoğu, mantonun dekompresyon erimesiyle oluşmuştur Okyanustaki tektonik plakalarının kabuk kısımları ağırlıklı olarak bazalttan oluşur. Bazalt, dünyanın en yaygın kaya türlerinden biridir. Bazalt, büyük magmatiklerin en tipik kayasıdır. Bazaltın en büyük oluşumları okyanus tabanındadır. Deniz seviyesinin üstündeki bazalt, sıcak nokta adalarında ve volkanik yayların etrafında yaygındır. Bununla birlikte, karadaki en büyük bazalt boylar taşkın bazaltlarına karşılık gelir. Kıta taşkın bazaltlarına örnek olarak Hindistan'daki Deccan Tuzakları, Britanya Kolombiyası, Kanada'daki Chilcotin Grubu, Brezilya'daki Paraná Tuzakları, Rusya'daki Sibirya Tuzakları, Güney Afrika'daki Karoo sel bazalt eyaleti, Washington'un Columbia Nehri Platosu'nda olduğu bilinmektedir. Bu bazalt robotik Rus Luna programı tarafından keşfelip ve ay göktaşları arasında temsil edilmiştir. Ay bazaltları, temel olarak ağırlıkça yaklaşık% 17 ila 22 FeO arasında değişen yüksek demir içeriklerinde Dünya'daki diğer bazaltlardan farklıdır. Aynı zamanda, ağırlıkça yaklaşık% 13 oranında değişen çok çeşitli titanyum konsantrasyonlarına (mineral ilmenitinde bulunur) sahiptirler. Geleneksel olarak, ay bazaltları titanyum içeriğine göre sınıflandırılmıştır. Bu sınıflar yüksek Titanyum, düşük Titanyum ve çok düşük Titanyum olarak adlandırılmıştır. Ay'ın bazaltlarının çoğu 3 ila 3,5 milyar yıl önce ortaya çıkmış olup ancak en eski örnekler 4,2 milyar önce keşfedilmiş ve en genç akışların 1,2 milyar yıl önce patladığı tahmin edilmektedir. Bazaltlar, metamorfik koşullar hakkında hayati bilgiler verebildikleri için önemli kayalardır. Metamorfize edilmiş bazaltlar, altın yatakları, bakır yatakları, volkanojenik masif sülfür cevheri yatakları ve diğerleri dahil olmak üzere çeşitli hidrotermal cevher yatakları için önemli noktalardır. Dünya yüzeyinde bulunan diğer kayalara kıyasla, bazaltlar nispeten hızlı ayrışır. Bazalt,havada hızla oksitlenir, kayayı demir oksit (pas) nedeniyle kahverengiden kırmızı renge dönüştürür. Kimyasal ayrışma ayrıca bazaltik bölgelere asitleşmeye karşı güçlü bir tepki veren kalsiyum, sodyum ve magnezyum gibi suda çözünür katyonları da serbest bırakır. Bazalt, inşaatta (örneğin yapı taşları veya zemin işlerinde), parke taşları yapımında ve heykel yapımında kullanılır. = Ayrıca Bakınız = Slentekeler Slentekeler. Vücutları Gastrula safhasında kalmış ve hepsi de suda yaşayan hayvanlardır. Genel olarak ışınsal simetrileri vardır. Vücutları dışderi ve içderi olmak üzere iki tabakadan yapılmıştır. Bir kısmı suda serbest olarak yüzer. En önemli tipleri medüz ve polip'tir. Bakalorya Bakalorya, orta öğrenimi bitirme imtihanı ya da üniversitelerin verdiği en aşağı akademik paye. Avrupa ve Amerika'daki bazı yüksek okullarda, bitirme imtihanını vermeden yapılan bazı imtihanlara bakalorya denmektedir. Bu üniversitelerin bazı fakültelerinde çeşitli imtihanlarda başarı kazanan öğrencilere, başarı kazandığı dersle ilgili akademik payeler verilmektedir. Türkiye'de ilk defa Galatasaray Lisesi'nde uygulanmıştır. İkinci Meşrutiyet devrinde, liselerle denk olan o zamanki idadileri bitirenlerin yüksek okullara ve üniversitelere girmeleri, bakalorya denilen imtihanı vermeleri ile mümkün olmuştur. 1926 - 1935 yılları arasındaki lise bitirme imtihanları ile 1935 yılından beri yürürlükte olan olgunluk imtihanları, bakalorya özelliğinde olan imtihanlardır. Bamya Bamya ("Abelmoschus esculentus"), ebegümecigiller (Malvaceae) familyasından ılık iklimlerde yetişen bir yıllık bitki türü. Sapı, ılık iklimlerde 70–90 cm, sıcak iklimlerde 1-2 metredir. Yaprakları el ayası şeklinde, kökleri oldukça derinde, meyvesi ince uzun piramit şeklinde tohumları yuvarlak, oval ve yeşil renktedir. Kuraklığa dayanabilen bamya bitkisi, dondan kötü bir şekilde etkilenir. Mide ve bağırsakların düzenli çalışmasını sağlayarak sindirim sistemine yardımcı olur. Lif oranı yüksek bir besin olan bamya, idrar söktürücüdür ve kabızlığı gidermekte faydalıdır. Mineraller açısından da zengin bir sebze olan bamya, halsizliğe iyi gelir. Çiçekleri ezilip kaynatılarak suyu içilirse göğsü rahatlatır ve yumuşatır. Bamya, yaş ve kuru olarak tüketilebilir. Tazeyken toplanmalı ve tüketilmelidir, çünkü olgunlaştıkça kartlaşır. Bamyanın kurutulması, çiçek açar açmaz toplanıp ipe dizilerek güneş altında bekletilmesi ile olur. Bamya, çok değişik mutfaklarda kendine yer bulur. Bunlar arasında Akdeniz ülkeleri, Hindistan, Japonya ve Amerika'nın güney eyaletleri sayılabilir. Bamyanın yapılış şekli de ülkeden ülkeye değişir. Türkiye'de ve genel olarak Akdeniz ülkelerinde sebze yemeği olarak ya da etli tüketilen bamya, Türkiye'de çok tercih edilmese de kızartılarak da tüketilmektedir. Türkiye'de özellikle, Ege ve Marmara bölgelerinde bamya yetiştiriciliği yoğunlaşmıştır. Ancak Karadeniz ve Akdeniz bölgelerinde de yaygınlık kazanmıştır. Bu durum da, zamanla iklimle uyum sağlayan yerel bamya çeşitlerinin oluşmasına neden olmuştur. Özellikle kurutmalık olarak değerlendirilir. Çok küçük toplanmasından dolayı da, çiçek bamyası adını almıştır. Çiçekler açılarak döllenme tamamlandıktan bir süre sonra hasat yapılır. Ortalama 1 cm büyüklüğündeki meyveler şekil olarak sultani bamyaya benzer ancak çok küçüktürler. Çiçek bamyası, genellikle kurutmalık olarak değerlendirilir. Türkiye'de yetiştirilen 21.000 ton bamyanın 2 trilyonluk yıllık üretimi Amasya'nın Taşova ilçesinde yapılmaktadır. Ancak, yetişme alanları Orta Anadolu'ya kadar uzanmaktadır. Afrika ve Asya'dan bütün dünyaya yayılmıştır. Köleler bamya tohumlarını kulaklarının arkasında saklayarak Afrika ve Asya'ya getirip ekmişlerdir. Bakla Bakla, baklagiller (Fabaceae) familyasına adını veren, gıda ve yem bitkisi olarak tarımı yapılan tek yıllık bir bitkidir. Bu familyada fasulye, bezelye, börülce, mercimek ve nohut gibi proteince zengin taneleri için yetiştirilen diğer sebzeler de