kahramanlıklarını konu alan yapıt, yer yer İspanyol şair Alonso de Ercilla'nın ünlü "La Araucana" (1569-1589; Arokanlar) şiirine dayanır.Oña'nın öbür yapıtları arasında, "Aziz Ignacio de Cantabria" (1639; Cantabria'lı Ignacio) adlı dinsel şiirleriyle "Temblor de Lima en 1609" (1609 Lima Depremi) yer alır. Lucius Marcius Philippus Lucius Marcius Philippus Roma'nın senatör ailelerinden birinin üyesiydi. Roma Kralı Ancus Marcius'un soyundandı. MÖ 60'ta praetordu ve MÖ 59'da Suriye'nin propraetoru oldu. Aynı yıl Jül Sezar'ın yeğeni Atia Balba Caesonia ile evlendi. Philippus'un önceki bir evliliğinden bir oğlu ve sonradan Genç Cato'nun karısı olacak olan Marcia adında bir kızı vardı. Bu evlilik karısının ölümü yüzünden son ermişti. Atia'nın önceki kocası Gaius Octavius Roma'ya dönerken ölmüş ve geride iki çocuk bırakmıştı. Bunlar Küçük Octavia ve Gaius Octavius (geleceğin Roma İmparatoru Augustus) idi. Philippus üvey evlatlarını kendi çocukları gibi bağrına basmıştı. MÖ 56'da Gnaeus Cornelius Lentulus Marcellinus ile birlikte konsüldü. Sezar ile evlilik yoluyla olan bağlantısına rağmen Philippus Senato'da Sezar karşıtı yasa geçirmiş, Pompey ile olan iç savaşta Sezar'ın tarafında yer almamıştır. Bu nedenle o yıl kendisine yönetmesi için bir eyalet verilmemiştir. Bu imalı horlamayı fark eden Philippus Sezar'dan savaşın dışında kalmak ve bu süre boyunca İtalya'da kalmak için talepte bulundu. Sezar bu talebi onayladı. Philippus savaşın dışında kalan bir diğer isim Cicero ile yakın arkadaş oldu. Philippus'un tüm yaşamı boyunca çatışmadan kaçınmış olduğu aşikardır. Üvey oğlu Octavius Sezar'ın varisi ilan edildiğinde Philippus Marcus Antonius tehlikesinden ötürü kendisini veraseti kabul etmeketen vazgeçirmeye çalışmıştır. Genç adamı vazgeçirmek için Atia'yı araya sokmuş ama işe yaramamıştır. Marcus Antonius'a karşı olmasına rağmen Philippus Mutina'da Antonius'a gönderilen heyette yer almış ve taleplerini Senato'ya iletmiştir. Cicero bu yüzden kandisine çıkışmıştır. Atia MÖ 43'ün Ağustos ya da Eylül ayında öldü. Ovid'in aktardığına göre Philippus daha sonra Atia'nın kız kardeşlerinden biriyle evlendi. Uzun yaşadı ve Augustus kendisine olan sadakatinden ötürü zaferlerden elde ettiği ganimetle ödüllendirdi. Cengiz Tangör Cengiz Tangör (d. 26 Ağustos 1973, Edremit), tiyatro, sinema ve dizi oyuncusu. 1996 yılında Anadolu Üniversitesi Devlet Konservatuvarı Tiyatro Bölümü'nden mezun olan Cengiz Tangör, Şehir Tiyatroları kadrosunda yer almakta olup, birçok oyunda rol almıştır. Tiyatronun yanı sıra sinema ve dizi filmlerde de oynayan sanatçı, ayrıca sunuculuk ve seslendirme çalışmaları yapmaktadır. Sevgili Öğretmenim (film, 1967) Sevgili Öğretmenim 1967 Birleşik Krallık yapımı filmdir. Özgün adı To Sir, with Love dır. Senaryosunu Guyanalı siyahi eğitimci yazar E.R. Braithwaite'in 1959 tarihli aynı adlı romanından James Clavell'ın uyarlayıp yazdığı filmin yapımcılığını ve yönetmenliğini yine James Clavell yapmıştır. Filmin önemli rollerinde Sidney Poitier, Christian Roberts, Suzy Kendall, Judy Geeson ve Lulu oynamışlardır. Aynı zamanda bir şarkıcı olan Lulu filmin ünlü tema şarkısı, filmle aynı adı taşıyan "To Sir, with Love"'ı da söylüyor, yani "Öğretmenime, sevgilerimle". Asıl mesleği olan mühendislikle ilgili bir iş bulamayan Mark Thackeray (Sidney Poitier) mecburiyet karşısında Londra'nın kenar mahallelerinden birindeki bir lisede öğretmen olarak işe başlar. Bu genç, deneyimsiz üstelik de siyahi olan yeni öğretmenle, her biri başka okullardan kovularak buraya gelmiş disiplinsiz öğrenciler arasında beklenen sürtüşme başlar. İdealist öğretmen Thackeray zor yolu seçererek, çekip gitmek yerine öğrencilerin sorunlarına eğilerek onlarla arkadaş olmayı dener. Bu mücadelesinde meslektaşlarından Gillian Blanchard (Suzy Kendall) onu yalnız bırakmaz. Filmin "Soundtrack" albümünde yer alan parçalar şöyle sıralanıyor; "To Sir With Love" 'ın kısa bir bölümünü dinlemek için Dimitri Psathas Dimitri Psathas (1907, Trabzon - 1979, Atina) Dimitri Psathas, 1907 Trabzon doğumludur. 1923 tehcirinde ailesiyle birlikte Atina'ya göç etmiştir. “Adalet Keyifli” ve “Adalet Öfkeli” adlı iki mizah eseriyle ün kazanmıştır. Alman işgali dönemini konu alan ve 1945’te yayınlanan “1941 Kışı” ve “Direnme” isimli eserleriyle 1946 yılında yayınlanan “Bir Dönemin Gülmecesi” isimli eserleri ününü daha da yaygınlaştırmıştır. Toplumsal sorunlara yaklaşımı ve muhalif tavrı ile Yunanistan’ın Aziz Nesin’i olarak tanımlanabilecek bir çizgiye ve populariteye sahiptir. Ülke dışına yaptığı seyahatlerinde edindiği izlenimlerini aktardığı 1950 tarihli “Gökdelenlerin Altında” isimli eseri, çeşitli dillere çevrilmiş, uluslararası düzeyde tanınmasını sağlamıştır . Kasım 1989’da Atina’da ölen yazarın birçok eseri, ölümünün ardından filmlere konu olmuştur. Suharto Suharto (d. 8 Haziran 1921 - ö. 27 Ocak 2008), Endonezyalı asker ve siyasetçi. 1967-1998 yılları arasında Endonezya devlet başkanı olarak görev yaptı. Suharto, ülke siyasi yaşamına, 30 Eylül 1965 tarihinde 6 generalin suikasta kurban gitmesiyle yaşanan kaos ortamında yaptığı darbe ile girdi. Suharto, Batılılaşma projesinin Güneydoğu Asya’daki modeli Endonezya’da, modern ulus devlet projesini yerleştirmek için devlet mekanizmasını -halka rağmen- sonuna kadar kullandı. Bu hedefe ulaşmak için ülke insanlarını aktif katılımcı ve aktör bireyler kılmak yerine, “ben bilirim”ci, faşizan ve diktatoryal bir korku ağı ile “Endonezyalı kullar” yarattı. Baskıcı rejimin en şiddetli savunucusu ve uygulayıcısı olarak devleti tek başına yönetti. Suharto, gücünü iki kurumdan alıyordu. Birincisi kendi kurduğu devlet partisi Golkar Partisi. İkincisi, ise içinden çıktığı ordu. Golkar’ın manipülasyonuyla gerçekleşen demokratik seçimlerle ulusal ve uluslararası arenada meşruiyetini sağladı. Ordu ise, bir zamanlar ordu mensubu olan Suharto’yu desteklemekten geri kalmadı. Suharto, Golkar’la siyasi arenada meşruiyetini sağlarken, orduya biçtiği yeni rol ile asker desteğini 32 yıl boyunca arkasına almayı başardı. Aslında karşılıklı çıkar ilişkilerinin bir ürünü olan bu siyasi oyun, ülkede genel anlamda sivil toplumun önünü açmaya yönelik her türlü talebi reddeden, eleştiriye kapalı “modern Cavalı bir kral” edasıyla hareket eden Suharto’nun yarattığı rejimi meşrulaştırdı. Suharto 1965’deki askeri darbe ile selefi Sukarno ve onun oluşturduğu “eski düzen” dönemine son verdi. Generalleri katledenlerin Komünist Parti mensupları olduğu şaiasının yayılmasıyla ülkede askerler öncülüğünde komünistlere karşı olan hemen her kesimin katılımıyla bir şiddet ortamı başlatıldı. Suharto, “komünist karşıtlığı” etrafında bir araya gelen çeşitli siyasi ve sivil kurumlar nezdinde bir anda ülkede birlik ve beraberliğin sembolü oldu ve böylece meşruiyetini pekiştirdi. Komünistlere karşı ülkenin dört bir yanında destek bulan Suharto, 1968 yılında resmen devlet başkanı oldu. Ancak kıyımlar bununla bitmedi. Zamanla diğer muhalifler de Suharto’nun dahice planlanmış diktatörlük hesabında yerini aldı. Suharto ve kurduğu “yeni düzen”e muhalif hangi etnik ve dini yapı varsa, şu veya bu şekilde komünistlerin akıbetine maruz kaldı. Suharto, içinden çıktığı orduyu sürekli kontrolü altında tutmayı başardı. “Yeni düzen” adıyla anılan tek adam yönetimini benimseyen Suharto, ekonomik kalkınmayı da, bir anlamda şansı yaver giderek, ülkenin çeşitli yerlerinde keşfedilen doğal kaynakların Batılı şirketlerce işletilmesi sonucu sağlamış oldu. Altyapı çalışmalarına -özellikle de Cava Adası’nda- hız verilirken, hedeflenen ekonomik ve sosyal kalkınmanın sadece askerler eliyle yapılması kararlaştırıldı. Böylece “yeni düzen” içerisinde Suharto’dan sonra önemli rol oynayan ordu, “dual fungsi” yani ikili işlevi ile savunma ve güvenlik gibi bir ordudan beklenecek öncü görevinin yanı sıra, bu dönemde daha çok ülkedeki ekonomik varlıkların işletmesini üstlendi. Ağaç sansarı Ağaç sansarı ("Martes martes"), sansargiller (Mustelidae) familyasından kedi iriliğinde bir memeli türü. Uzunluğu 23 cm, ağırlığı 1.5 kg olur. Postu kahverengidir. Kışın postu daha uzun ve daha kabarık olur. Ağaç sansarları, sık çam ormanlarında yaşar. Yuvalarını ağaç kovuklarına veya açık yerlerde kazdıkları çukurlara yaparlar. Yaşamlarının büyük bölümü ağaç tepelerinde geçer. Çok iyi tırmanmakla beraber yerde çok hızlı koşarlar. Gece aktiftirler. Gelişmiş işitme duyuları vardır. Küçük memeliler (fare, sincap ve yarasa gibi), kuşlar, böcekler, kurbağalar ve leşle beslenirler. Ayrıca meyve, yumurta ve bal yedikleri de bilinir. Bölgelerini dışkılarıyla işaretlerler. Ağaç sansarının baş düşmanları kartallar ve tilkilerdir. 1976 Yaz OlimpiyatlarÄ±'nda voleybol 1976 Yaz Olimpiyatları voleybol dalına erkeklerde Mısır’ın çekilmesiyle 9, bayanlarda 8 takım katıldı. Maçlar 18-30 Temmuz 1976 tarihlerinde yapıldı. Erkeklerde A grubunda 5, B grubunda 4 takım yer aldı. A Grubunda tüm maçlarını kazanan Polonya birinci, sadece Polonya’ya yenilen Küba ikinci olarak yarı finale yükseldi. B Grubunda tüm maçlarını kazanan Sovyetler Birliği birinci, sadece Sovyetler Birliği’ne yenilen Japonya ikinci olarak yarı finale yükseldi. Yarı finalde A grubu birincisi Polonya, B grubu ikincisi Japonya’yı, B grubu birincisi Sovyetler Birliği, A grubu ikincisi Japonya’yı yenerek finale çıktı. Üçüncülük maçında Küba Japonya’yı yenerek bronz madalyanın sahibi oldu. Final maçında Polonya Sovyetler Birliği’ni yenerek altın madalyayı kazandı. Bayanlarda takımlar dörderli iki gruba ayrıldı. A Grubunda Japonya yenilgisiz, Macaristan tek yenilgiyle yarı finale yükseldi. B Grubunda Sovyetler Birliği yenilgisiz, Güney Kore tek yenilgiyle yarı finale yükseldi. Yarı finalde takımlar çapraz olarak eşleştiler. Sovyetler Birliği Macaristan’ı, Japonya Güney Kore’yi yenerek finale çıktı. Üçüncülük maçında Güney Kore Macaristan’ı yenerek bronz madalyayı kazandı. Final maçında Sovyetler Birliği’ni yenen Japonya, 1964 Tokyo’dan sonra ikinci kez şampiyonluk kürsüsüne çıktı. Havuz (sigorta) Sigorta havuzu (İngilizce pool kelimesi de kullanılır) , bir grup sigortacının bir araya gelerek kabul ettikleri risklere ortak teminat vermesi. Bir havuz, genellikle sadece kendi üyelerinin kabul ettiği riskleri devralır, dışarıdan risk devralmaz, doğrudan sigorta teminatı vermez. Böylece havuzlar bir reasürans hizmeti görür, riskin dağıtılmasını sağlar. Bir havuzun tüzel kişiliği yoktur, çeşitli sigorta veya reasürans şirketlerinin bir araya gelmesiyle kurulur. Genellikle bu şirketlerden biri, havuzun idaresini üstlenir. Havuz üyelerinin her birinin belli bir katılma oranı vardır. Bir havuza devredilen primler, genellikle üyelerine katılma oranlarında devredilir. Gerçekleşen hasarlar, havuz idarecisi tarafından üyelerden yine katılma oranlarına göre toplanır ve ödenir. Türkiye'deki sigorta ve reasürans şirketlerinin katıldığı bazı havuzlar şunlardır: Artos Dağı Artos Dağı ya da Çadır Dağı (Ermenice: Արտոս, Ardos), Van'ın Gevaş ilçesi sınırları içerisindeki 3.550 metre yüksekliğindeki sönmüş yanardağdır. Güneydoğu Torosların devamı niteliğindeki dağa görünümünden dolayı Çadır Dağı da denir. Fazla avlanmadan dolayı doğal hayvan varlığını büyük ölçüde kaybetmiştir, ancak ayı, tavşan, keklik ve kurt gibi hayvanlar halen yaşamaktadır. Dağda kurşun cevheri bulunur. Aynı zamanda hızlı esen rüzgârdan dolayı rüzgâr türbinleri kurmak için müsait bir alandır. Kelebek çeşitleri bakımından dünyanın en önemli yerlerinden biri olan Artos, dağcıların da gözdesi. Kükürt yataklarına sahip dağ, kelebek popülâsyonu nedeniyle de doğa meraklıları ve botanikçiler tarafından sıkça ziyaret edilir. Ayırca dağın adı Ermenistan'da erkek ismi olarak da kullanılır. 1956 Kış Olimpiyatları 1956 Kış Olimpiyat Oyunları 1956'da Cortina d'Ampezzo, İtalya'da düzenlenen tarihteki 7. kış olimpiyatı. SSCB ilk kez olimpiyatlara katılmış ve diğer tüm ülkelerden daha fazla madalya kazanmıştır.SSCB 7 altın, 3 gümüş ve 6 bronz olmak üzere toplamda 16 madalya kazanmıştır. Alp disiplininde yarışan Toni Sailer tüm kategorilerde (İniş, Slalom ve Büyük slalom) altın madalya kazanmıştır. Olimpiyatlara 32 ülke katılmıştır. Bolivya, İran ve SSCB ilk kez kış olimpiyat oyunclarına katılmıştır.1952 Kış Olimpiyatları'na katılmayan Kore, Lihtenştayn ve Türkiye bu oyunlarda yer almıştır.1952 Kış Olimpiyatları'na katılan ülkelerden Arjantin, Danimarka, Yeni Zelanda ve Portekiz bu olimpiyatlarda temsil edilmemiştir. Batı Almanya ve Doğu Almanya sporcuları United Team of Germany adıyla olimpiyatlarda yer almıştır. Bu uygulama 1960 ve 1964 oyunlarında devam etmiştir. Santiago de los Caballeros Santiago de los Caballeros, Dominik Cumhuriyeti’nin kuzeyinde bir şehir olup 555.904 kişilik nüfusu ile (2005) Santo Domingo’dan sonra ülkenin en büyük ikinci şehridir. Santiago de los Caballeros Domini Cumhuriyetinin kuzeyindeki verimli 'Cibao" Vadisi’nde aynı adlı eyalet Santiago’nun başkentidir. Ortalama ısı 26,0 °C, olup, yıllık yağış 952 Milimetredir. Santiago de los Caballeros, İspanyol aristokratlar (İsp. "Caballeros") tarafından 16. yüzyılın başında kurulur. 1562 ‘deki şiddetli bir depremin ardından daha güneyde satranç tahtası planında yeni bir şehir kurulmasına karar verilir. Şehir Dominik Cumhuriyeti’nin kuzeyinin önemli bir ekonomi merkezi konumunda olup ve yine tütün endüstrisinin merkezidir. Aynı zamanda Üniversite ve çeşitli yüksek okulların yönetimleri burada bulunur. Cali Santiago de Cali Kolombiya eyaleti Valle del Cauca'nın başkenti ve nüfusa göre ülkenin en büyük ikinci şehridir. Cali, Güneybatı Kolombiya'da ekonomik, endüstriyel ve tarım merkezi oluşturur. 1536 yılında kurulan Cali Amerika'nın en eski şehirlerinden biridir. Şehir "Salsa'nın başkenti" ya da "Sucursal del cielo" (yaklaşık tercüme: cennetin şubesi) olarak da adlandırılır. Cali ülkenin batısında yaklaşık 1000 m rakımda, Rio Cauca'nın Rio Cali nehirlerinin birleştiği yerdedir. Ortalama ısı 26,8 °C olup, Ekvator yakınında olduğundan mevsimsel ısı oynamaları büyük değildir. çerçevesinde, demir- ve kömür içerikli tepeler bulunur ki, pas kırmızısı renkleri Ekvator'a özgü bitkilerin dolgun yeşil renkleriyle çevreye karakter verirler. Cali kuzeyde Yumbo ve La Cumbre, doğuda Palmira (Kolombiya) ve Candelaria, güneyde Jamundí ve batıda Buenaventura ve Dagua komünleri ile komşudur. Cali Francisco Pizarro'nun fetih ordusunda bulunan İspanyol subay Sebastián de Belalcázar tarafından "Santiago de Cali" adıyla kurulur. Şehir, yoğun olarak tarıma dayanan bir bölge olan Cauca Vadisi'nin merkezidir. Ağırlık noktası şeker kamışı üretimidir. Cali çevresi bölgesinin ekonomisini az sayıdaki aile domine eder. Banco de Occidente (Batı Bankası) Cali de kurulmuş eski ve iyi tanına bir banka olup ağırlıklı olarak Valle del Cauca bölgesinde olmak üzere tüm ülke genelinde hizmet vermektedir. Coğrafi konum itibarı ile Cali nin Buena Ventura limanının (Kolombiya nın Pasifik okyanusundaki en büyük limanı) yanında olması Cali ye bir ayrıcalık vermiştir. Şehir, Medellín Karteli ile birlikte kokain ticareti yapan dünyanın en önemli ve kudretli uyuşturucu kartellerinden biri olan, Cali Karteli ile ünlenmiştir. Uyuşturucu ticareti ve uyuşturucu ile bağlantılı şiddet suçları, kartelin dağılmasına rağmen hala daha önemli rol oynamaktadır. Şehirde, çok sayıda gecekondu mahallesi bulunur. Sorunlu semtlerden bazıları, Rio Cauca nehrinin sulak dere yatağında bulunan "Aguas Blancas" ve batıdaki dağ yamaçlarında bulunan "Siloe" 'dir. Halkın geniş bir bölümü devlet okullarında eğitim almaktadır. Şehirde 1 devlet 7 özel üniversite bulunmaktadır. Koppen iklim sınıflandırma kapsamında, Cali savana tropikal iklime sahiptir. Cali deki ortalama sıcaklığı 25 °C (77 °F) dir. Ortalama en düşük sıcaklık 18.5 °C (65 °F) ve ortalama en yüksek sıcaklık ise 31 °C (88 °F) dir. Cali, América de Cali ve Deportivo Cali gibi Kolombiya’nın en başarılı futbol kulüplerine ev sahipliği yapar. ALMANYA: GERHARD FRIDRICH WILHELM THYBEN Fahri Konsolos AVUSTURYA: HAROLD ZANGEN Fahri Konsolos BELÇİKA: ERIC JEAN PAUL VAN DEN HOVE Fahri Konsolos BRAZÄ°L CARLOS FERNANDO LIZARAZO ÁLVAREZ Fahri Konsolos ŞİLİ: MARÍA VICTORIA IRRAGORI HORMANAZA Fahri Konsolos DANÄ°MARKA: VAGN AAGE KNUDSEN RAMOS Fahri Konsolos EL SALVADOR: JUSTO LOURIDO MUÃ‘OZ Fahri Konsolos FİNLANDİYA: MARIO ANTONIO CÃ“RDOBA CHEDE Fahri Konsolos FRANSA: GEORGES BERNARD BOUGAUD VILLANUEVA Fahri Konsolos İSRAİL: MOISES BACALZWEIMAN Fahri Konsolos Ä°TALYA: GIULIANO MORINI CALERO Fahri Konsolos JAPONYA: RODRIGO LINCE TENORIO Fahri Konsolos LÜBNAN: CARLOS JURI FEGHALI Fahri Konsolos MEKSÄ°KA: JUAN ANTONIO ZACCOUR NADER Fahri Konsolos NORVEÃ‡: RODRIGO OTOYA DOMÍNGUEZ Fahri Konsolos HOLLANDA: GERRIT DIRK VAN DE LEUR Fahri Konsolos PANAMA: DANIEL QUIJANO REISSNER Fahri Konsolos PERU: FERNANDO GUIDO CASTAÃ‘EDA PINASCO Fahri Konsolos POLONYA: MAXI STROH AKERSTAINS Fahri Konsolos ÇEK CUMHURİYETİ: CARLOS MANUEL FLÓREZ VÉLEZ Fahri Konsolos DOM力N力K CUMHUR力YET力: ANA LUCIA PAZ TENORIO Fahri Konsolos ROMANYA: ERNESTO DE LIMA BOHMER Fahri Konsolos İSVEÇ: LILIAN HELENA JENSEN MOSQUERA Fahri Konsolos İSVİÇRE: EDUARDO HERRERA BOTTA Fahri Konsolos TÜRKİYE: M.CEM GÜLDEN Türkiye Cumhuriyeti Fahri Başkonsolosu MÃ– 59 MÃ– 56 MÃ– 60 Pakize Ã–zcan Pakize Özcan. Türk Çocuk kitapları yazarı. 1951 yılında Karabük'te doğmuştur. Türk Çocuk kitapları yazarı. Kastamonu Kız İlköğretmen Okulu'nu bitirdikten sonra Anadolu Üniversitesi Eğitim Önlisans Programı'nı tamamladı. Türkiye'nin çeşitli yörelerinde yirmi altı yıl öğretmenlik yaptı. Çocuklar ve gençler için roman, öykü ve masallar yazan Özcan, "Gücünü Yitiren Kral" adlı çocuk öyküsü ve "Gülkız" adlı masal kitabıyla ödüller aldı. Mersin ve İstanbul'da yaşayan yazar evli ve iki çocuk annesidir. Fotosolunum Fotorespirasyon ya da fotosolunum (Oksidatif fotosentetik karbon döngüsü veya C fotosentez olarak da bilinir) RuBP' nin RuBisCO enzimi tarafından oksitlendiği (oksijen ekleme-oksijenasyon) bir bitki metabolizması süreci. Bu süreçte fotosentez tarafından üretilen enerjinin bir kısmını israf edilir. Aslında arzu edilen reaksiyon, Calvin-Benson döngüsünün kilit bir basamağı olan RuBP'ye ( karboksilasyon ) karbon dioksit ilavesidir, ancak RuBisCO tarafından reaksiyonların yaklaşık% 25'i bunun yerine RuBP'ye oksijen ekler (oksijenasyon) ve bu reaksiyonun sonucunda Calvin-Benson döngüsündekullanılamayacak bir ürün (2-fosfoglikolat) oluşturur. Bu işlem, C3 bitkilerde fotosentez verimliliği azaltır. Fotorespirasyon, kloroplastlar, yaprak peroksizomları ve mitokondriler arasında metabolit alışverişinde bulunan karmaşık bir enzim reaksiyonları ağı içerir. RuBisCO'nun oksijenlenme reaksiyonu israfi bir işlemdir, çünkü 3-fosfogliseratın (G3P) bu yolla üretimi, RuBP' nin karboksilaz (karbondioksit ekleme) aktivitesine kıyasla daha düşük bir hızda ve daha yüksek metabolik maliyette gerçekleşir. Fotosolunumsal karbon döngüsü, en sonunda G3P oluştursa da, fotorespirasyon ile sabitlenmiş karbonun yaklaşık% 25'i olarak. Fotosolunumda karbondioksite ek olarak amonyak formunda fazladan nitrojen salınımı da gerçekleşir. Amonyak daha sonra hücreye önemli bir maliyetle detoksifiye edilmelidir. Fotosolunum ayrıca doğrudan bir ATP ve bir NAD (P) H'nin maliyetini de beraberinde getirir. Tüm süreci fotorespirasyon olarak adlandırmak yaygın olmasına rağmen, teknik olarak terim sadece oksijenasyon reaksiyonunun ürünlerini (fosfoligliko) kurtarmak için çalışan metabolik ağı ifade eder. Ribuloz-1,5-bisfosfata moleküler oksijenin eklenmesi, 3-fosfogliserat (PGA) ve 2-fosfoglikolat (2PG veya PG) moleküllerinin üretimi ile sonuçlanır. PGA normal karboksilasyon ürünüdür ve Calvin döngüsüne girer. Bununla birlikte fosfoglikolat, fotosentetik karbon fiksasyonunda yer alan bazı enzimleri inhibe eder (bu nedenle genellikle 'fotosentez inhibitörü' olduğu söylenir). Geri dönüşümü de nispeten zordur: daha yüksek bitkilerde (daha karmaşık yapıda olanlar), sırasıyla peroksizom, mitokondri ve tekrar peroksizomdaki bir dizi reaksiyonla bu istenmeyen ürünün gliserata dönüştürülmesi ile bu bileşikten kurtulunur. Gliserat, glikolatı transfer eden taşıyıcı ile kloroplasta tekrar girer. 1 ATP'nin harcanması ile, kloroplast içindeki gliserat 3-fosfogliserata (PGA)' ( Fosforilasyon ) dönüşebilir ve daha sonra Calvin döngüsüne tekrar girmekte özgürdür. Bu metabolik yolla ilgili birkaç maliyet vardır; peroksizomda hidrojen peroksit üretimi (glikolatın glikolat'a dönüşümü ile bağlantılı) bunlardan biridir. Hidrojen peroksit, katalaz enzimi tarafından derhal suya ve oksijene bölünmesi gereken tehlikeli derecede güçlü bir oksidandır . Glisinin (2 x 2 Karbon) serine (3 Karbon) dönüştürülmesi kilit bir adımdır ve mitokondride glisin-dekarboksilaz enzimi tarafından gerçekleştirilir. Bu dönüşümün sonucunda ve NH serbest kalırken NAD NADH' a yükseltgenmiş olur. Böylece, her 2 molekülü (ikisi RuBisCO'dan ve biri peroksizomal oksidasyonlardan türetilir) için 1 molekül üretilmiştir. NH asimilasyonu GS - GOGAT döngüsü vasıtasıyla bir ATP ve bir NADPH bir maliyetle gerçekleşir. Siyanobakteriler, 2-fosfoliglikolatı metabolize edebilecekleri üç olası yola sahiptir. Fotorespirasyon hızını dramatik bir şekilde azaltması gereken bir karbon yoğunlaştırma mekanizmasına sahip olmasına rağmen, bu üç yolun tümü de kesilirse büyümezler (aşağıya bakınız) . Oksidatif fotosentetik karbon döngüsü reaksiyonu RuBP oksijenaz aktivitesi ile katalize edilir: 1980 Yaz OlimpiyatlarÄ±'nda voleybol 1980 Yaz Olimpiyatları’na voleybol dalında erkeklerde 10, bayanlarda 8 ülke katıldı. Takımlar erkeklerde beşerli, bayanlarda dörderli iki gruba ayrılarak tek devreli lig usulü karşılaştılar. Maçlar 20-31 Temmuz 1980 tarihlerinde oynandı. Erkekler A grubunda tüm maçlarını kazanan Sovyetler Birliği birinci olarak yarı finale yükseldi. Tek yenilgisini Sovyetler Birliği’nden alan Bulgaristan, ikinci sırada yarı finale yükseldi. B Grubunda Polonya, Brezilya’dan aldığı tek yenilgiyle ve averajla birinci sırada yarı finale yükseldi. Tek yenilgisini grup birincisi Polonya’dan alan Romanya ise averajla ikinci sırada yarı finale yükseldi. Yarı finalde A grubu ikincisi Bulgaristan, B grubu birincisi Polonya’yı yenerek finale yükseldi. A Grubu birincisi Sovyetler Birliği de B grubu ikincisi Romanya’yı yenerek finale yükseldi. Üçüncülük maçında Romanya bu kez Polonya’yı yendi ve bronz madalyanın sahibi oldu. Final maçında ise Sovyetler Birliği, Bulgaristan’ı bir kez daha yenerek olimpiyat şampiyonluğuna ulaştı. Bayanlar A grubunda tüm maçlarını kazanan Sovyetler Birliği ilk sırada yarı finale yükseldi. Tek yenilgisini Sovyetler Birliği’nden alan Doğu Almanya, ikinci sırada yarı finale yükseldi. B Grubunda üç takımın iki galibiyeti, bir yenilgisi vardı. Bu takımlar averajla sıralandılar ve Bulgaristan birinci, Macaristan ikinci sırada yarı finale yükseldi. Romanya tek setle yarı final şansını kaçırdı. Yarı finalde A grubu birincisi Sovyetler Birliği, B grubu ikincisi Macaristan’ı, A grubu ikincisi Doğu Almanya da B grubu biricisi Bulgaristan’ı yenerek finale yükseldi. Üçüncülük maçında bu kez Bulgaristan Macaristan’ı yendi ve bronz madalyayı kazandı. Final maçında ise ev sahibi Sovyetler Birliği, Doğu Almanya’yı bir kez daha yenerek üçüncü olimpiyat altın madalyasını kazandı. Hilmi Ä°leri Hilmi İleri, (d. 1907, Lefkoşa - ö. 17 Eylül 1968, İstanbul), Türk mühendis, akademisyen. 1907 yılında Kıbrıs'ın Lefkoşa şehrinde doğdu. 1924 yılında Kıbrıs Türk Lisesi'ni bitirip İstanbul'a geldi. 1926 yılında Sultanahmet Sanat Okulu'nun elektrik şubesinden mezun oldu. 1926 yılında İstanbul Yüksek Mühendis Okulu'na kaydolmuştur. Üçüncü sınıfı bitirdiğinde Zürih Teknik Üniversitesi ETH'ya gönderildi. 1934'te makine bölümünün tekstil kısmını bitirerek "Dipl. Ing. E.T.H." pâyesi ile mezun oldu. 1936 Öğretmen yardımcısı olarak yüksek mühendislik okulunda göreve başladı. 1938-1939 yıllarında Yıldız Teknik Okulu'nda makine bölümünün kuruluşunda çalıştı. 1944 yılında İstanbul Teknik Üniversitesi'ne dönüştürülen Yüksek Mühendis Okulu'nun makine fakültesinin gerekli program hazırlıklarını yaptı ve aynı yıl makine fakültesi, makine elemanları kürsüsüne profesör olarak atandı. 1953 yılında Aachen Teknik Üniversitesi'ne misafir profesör olarak davet edildi. Orada aşınma konusunda bir doktora yaparak Almanca "doktor mühendis" mânâsına gelen "Dr.- Ing." pâyesini aldı. 1957'de ordinaryüs profesörlüğe terfî etti. Hilmi İleri, İ.T.Ü.'nün ilk yabancı dil laboratuvarının da kurucusudur. 5 tanesi telif olmak üzere 14 kitap, 2 monografi, telif veya tercüme 25 adet makalesi, Almanya'da yayınlanmış 3 orijinal çalışması vardır. 1976 yılında Türkiye Bilimsel ve Teknik Araştırma Kurumu (TÜBİTAK) tarafından "Hizmet Ödülü" verildi. Yazar Selim İleri'nin babasıdır. OsmanlÄ± Cumhuriyeti Osmanlı Cumhuriyeti, komedyen ve dizi oyuncusu Ata Demirer'in başrolünde oynadığı tarihi bir film. Diğer oyuncuları ise Vildan Atasever, Sümer Tilmaç, Ruhsar Öcal, Kerem Kupacı, Ali Düşenkalkar, Belma Canciğer ve Sezen Aksu gibi kişilerdir. Yönetmenliğini ve senaryo yazarlığını ise Gani Müjde yapmaktadır. Film, 21 Kasım 2008'de vizyona girdi. Filmin çekimleri, Topkapı Sarayı, Yıldız Sarayı, İstanbul Üniversitesi Rektörlüğü, Aya İrini, Sepetçiler Kasrı, Karaköy, Nakkaştepe ve Fatih başta olmak üzere 23 farklı mekanda beş buçuk haftada çekilen filmde yaklaşık 1500 kişi görev almıştır. Film, Türkiye'nin yanı sıra Avrupa'da da gösterime girmiştir. Film, 1888 yılında başak tarlasında koşan ve sonra Mustafa Kemal olduğu anlaşılan çocuğun bir ağaca tırmanıp, kafesteki bülbülü alırken kafasının üzerine düşmesiyle başlıyor. Ardından filmin kararması ile 2008 yılına geliniyor. Bu tarihte Türk Kurtuluş Savaşı gerçekleşmemiş ve Türkiye kurulmamıştır. Bununla birlikte Mustafa Kemal Atatürk adında bir önder de ortaya çıkmamış ve Ankara başkent olmamıştır. Osmanlı İmparatorluğu, yaşadığı ağır toprak kayıpları sonucunda Anadolu'nun batısına kadar gerilemiş, sonucunda Amerikan mandasına girmiştir. Sadrazamı dahil çevresindekiler AB yanlısıdır. Film esnasında Padişah 7. Osman aşık oluyor ve sonunda birkaç olay geçirerek kendisinin başkaları karşısında bir kukla olduğunu trajikomik bir şekilde anlıyor. Filmin ikinci yarısında ise Atatürk’ün var olduğu bir cumhuriyet anlatılmaktadır. Filmin galası Lütfi Kırdar Kongre ve Kültür Merkezi'nde yapıldı. Etkili bir şekilde süren sağanak yağışa rağmen galaya gelen çok sayıda davetli, mehteran takımı ile karşılanmıştır. Galada salon görevlilerinin, filmde olduğu gibi "ginger" adı verilen iki tekerlekli akülü ulaşım aracını kullanarak görev yapması dikkat çekmiştir. Filmde, özellikle Atatürk'ün karga kovalarken öldüğü sahnesi çok konuşulmuştur. Bununla ilgili en büyük tepkiyi Profesör Toktamış Ateş vermiştir. Toktamış Ateş: " “Atatürk’ün karga kovalarken ölmesini fevkalade münasebetsizce buldum. Halk ne der, espri olarak kabul eder mi, hoş görür mü açıkçası bilemiyorum. Ancak kendisini Atatürkçü olarak tanımlayan bir insanın böyle bir sahneden rahatsız olacağını, böyle bir sahnenin hoşa gitmeyeceğini tahmin ediyorum. Karga kovalarken öldüğü sahneyi çok dramatik bir an olarak göstermiş olsa dahi bunu bile münasebetsiz bir şey olarak görüyorum. Kabul edilebilir bir durum değil.”" demiştir. Fakat, Gani Müjde: "“Film Atatürk’ün çocukluğunun geçtiği Selanik’te başlıyor. Filmin başında Atatürk’ün 7-8 yaşlarında karga kovalarken ölümünü konu ediyoruz. Bunun yanlış yorumlanacağını hiç sanmıyorum. Çünkü biz sonrasında değişen tarihi sorguluyoruz, dalga geçmiyoruz. Bu sahne aslında bir dramın başlangıcı. Kimse benim ne denli Atatürkçü olduğumu sorgulayamaz. Filme gelenleri bekleyen başka bir sürpriz daha var ama söylemem. Bu hikâyenin samimiyetine inanan herkesin Atatürk düşmanı bile olsa filmi merakla izleyeceğini düşünüyorum. Filmde sert bir gönderme yapmıyorum. Benim Atatürk sevgim filmin her karesine sinmiştir. Kuşkum, çekincem hiçbir zaman olmadı. Olumsuz yorumlar ancak filmi henüz seyretmeyenler açısından olabilir. İnsanlar salondan bu filmi alkışlayarak ayrılacaklar.”" diye karşı çıkmıştır. Murat Özer: " “Kahpe Bizans’ı aratıyor. Keşke ‘Kahpe Bizans’taki gibi parodi üzerinden giden bir film çekseymiş. Senaryodan kaynaklanan sorunlar var, anlatımdan kaynaklanan sorunlar var, oyunculuktan kaynaklanan sorunlar var. Son zamanlarda kabaran milliyetçilik damarımız üzerinden de giderek biraz ajitatif bir film haline getirmiş.”". Kerem Akça: " "Fikir bazındaki başarısını birçok konuda yerine getirerek günümüz hükümetini ‘Atatürk olmasaydı işte böyle olurdu!’ mesajıyla sarsan alegorik bir yapı kurmada bir hayli başarılı. 2008 Türkiye’sinde Ankara başta olmak üzere bütün yan öğeler ve karakterler üç boyutlu ve zekice kurulmuş. Padişahın ne hallere düştüğünü anlatan durumlar ve olay örgüsü de iyi yerleştirilmiş. Yani filmin senaryo adına fazla bir sorunu yok. Yine de bazı eksikleri olduğunu kabul etmek gerek. Murat Erşahin: " “Ben filmi beğendim. Çok dört başı mamur olmamakla birlikte beklediğimden iyi çıktı. Sulu sepken bir şey değil. Ciddi bir şeyler söylemeye çalışıyor kendince ve bunu bir tutarlılık içinde yapıyor. Tam bağımsızlık uğruna güzel şeyler söylüyor. Ben Gani Müjde’nin sağlam bir film çektiğini düşünüyorum. Özet olarak kötü film değil.”". Şenay Aydemir: " “Bence ne olduğuna tam karar verememiş; komedi mi, drama mı? Bu yüzden hiçbir şey yerli yerine oturmuyor. Film boyunca padişahın hikâyesini komedi unsurlarıyla bezeyip film sonunda bu kadar drama yüklendiği zaman ne komedinin ne de dramanın anlamı kalıyor. Her şey ciddiyetini kaybediyor. Trajikomik bir olaya dönüşüyor. Filmin en büyük problemi bu.”". Esin Küçüktepepınar: " “Şu andaki memleketin karmaşık hissiyatı gibi olduğunu düşünüyorum filmin. Ama bu karmaşıklığın bilinçli olduğunu düşünmüyorum. Biraz niyeti konusunda kafası karışmış bir film. Bir komedi drama olamamış, yetersiz kalmış. Getirdiği yeni bir şey yok. Bir sinema yapıtı olarak beklentileri vermiyor. Dönem filmi de değil, komedi filmi de değil. Dolayısıyla ironisinin arkasında düşünülmüş bilinçli bir fikir de yok. Bir kaynaştırma bir taraf tutma metodu da çok anlaşılmıyor. Sinemaseverler bir şekilde eğlenecektir.”". Cüneyt Cebenoyan: " “Gülmeyi umuyordum, gülemedim. Komedi filmi olduğunu düşünmüyorum, milliyetçi ulusalcı duyarlılığa hitap eden bir film olduğunu düşünüyorum. Antiemperyalist duyarlılık bende de olan bir şey, katılıyorum ama bu hali çok geri. Çocukça hatta. Aydınımızın, entelektüelimizin en büyük sorununu yansıtıyor; Kemalizm’in başöğretmen tavrı ... Öğreten adam konumunda görmüş kendisini yönetmen ve senarist; öğretiyor, bize bir şeyler bildirmeye çalışıyor.”". Nil Kural: " “Komedi filmi gibi lanse edildi ama bu bir komedi filmi değil. Distopya ya da ütopya diyebileceğimiz, bir fikirden yola çıkan, gelecek nasıl olurdu tahayyülü üzerine kurulmuş bir film. Komedi, küfür gibi şeylerle girmesine rağmen, ağırlıklı olarak bir distopya. Filmin hem ülkenin politik atmosferinde ortaya koyduğu çok ataerkil bir toplum portresiyle, hem de şiddet ve milliyetçilik açısından, ülkenin kuruluşuna dair Mustafa’nın yarattığı tartışmaları arttıracağını düşünüyorum. Bir yandan da film kendine bir komedi olarak değil, bir distopya olarak yer verdiği için, verdiği fikirleri de kafası karışık ve tehlikeli buluyorum.”" Fırat Yücel: " “‘Osmanlı Cumhuriyeti’, “Ya Atatürk olmasaydı” fikrini, bugünün siyasi gündemine dair spesifik öğelerle yeterince beslemiyor, ilkokullardaki haliyle bırakıyor. ‘Liboşluk’, ‘Amerikan yandaşlığı’, ‘vatan hainliği’ gibi zaten insanların yıllardır birbirlerini karalamak için kolayca kullandıkları, içi boş bir etikete dönüşmüş sıfat ve konumlar, filmde yeniden üretiliyor. Mizah, sosyal hayatın nasıl da kaba ve sert kalıplar üzerine kurulu olduğunun farkına vardırır ve insanların bu kalıpları/stereotipleri/çatışma noktalarını sorgulamalarını sağlar. Osmanlı Cumhuriyeti ise bu kalıpları, olduğundan da daha kaba bir halde tekrar önümüze sunuyor. Üstelik ‘ne ABD, ne Avrupa Birliği, ne IMF’ şeklinde özetlenebilecek ucuz ve naif bir milliyetçiliğe savrulyor ve hatta ‘Türk’ün Türk’ten başka dostu yoktur’ raddesine kadar ulaşıyor.”". YÃ¶netmen: Senaryo YazarlarÄ± Yapımcı Görüntü Yönetmeni Kurgu Köstüm Tasarım YapÄ±m Ekibi YÃ¶netmen Ekibi Sanat YapÄ±m Mikadonun Çöpleri Mikadonun Çöpleri, Melih Cevdet Anday tarafından 1967 yılında yazılmış olan iki perdelik oyun. İlk kez 1967 yılında Kent Oyuncuları tarafından oynandı. Aynı yıl İlhan İskender armağanı kazanan eser, 1971-1972 sezonunda Devlet Tiyatroları'nca da sergilenerek, Sanatseverler Derneği tarafından yılın en iyi oyunu seçildi. 1996 yılında Şehir Tiyatroları tarafından oynanan "Mikado'nun Çöpleri"'nde, başrolleri Mehmet Gürhan ve Tomris İncer paylaştılar. En son Zeliha Berksoy tarafından sahneye konan ve Timuçin Esen ile Devin Özgür Çınar'ın oynadıkları oyunun yapımı Beşiktaş Belediyesi Kültür Sanat Platformu Prodüksiyon Tiyatrosu tarafından gerçekleştirildi. Melih Cevdet Anday, oyunda; insanların boşa çıkmış yaşam beklentileri, burukluklar, aykırılıklar, çekinmeler, kırılmışlıklardan oluşan mutsuzluklarını, hüzünlerini, yerli yersiz öfke patlamalarını, ender neşe anlarını, bilinçli olarak kurguladıkları 'oyun'lardan oluşan dünyalarını sahneye getirir. İnsan kişiliklerinin derinliklerinde yatan çatışmaları, 'öteki'yle ilişkilerde yaşanan karşılıklı kaypaklıkları, yalanları inandırıcı kılmak için takınılan maskeleri oyunun yapısına özgü bir mantıkla yüzeye çıkarır ve sergiler. Aulus Hirtius Aulus Hirtius (d. MÖ 90 civarı - ö. MÖ 43) Jül Sezar'ın hemen ardından Roma konsülü olmuştu. Ayrıca askerî konular üzerine yazardı. MÖ 54 yılından beri Sezar'ın legatusu olmasıyla bilinirdi. MÖ 50'de Pompey'e elçi olarak hizmet vermişti. Roma'nın iç savaşları sırasında Hispania'da görev yapmıştı. MÖ 48'de tribün olmuş olabilir. MÖ 47'de Antakya'daydı. MÖ 46'da praetor ve MÖ 45'te Narbon Galyası valisi oldu. Sezar MÖ 43'te Hirtius ve Pansa'yı konsül olarak aday göstermişti. Sezar'ın öldürülmesinin ardından karşıt tarafların manevralarında yoğun bir şekilde yer almıştır. Başlangıçta Marcus Antonius'u destekleyen Hirtius arkadaşı Cicero tarafından ustalıkla ikna edilmiş ve Hirtius senatodan yana taraf değiştirip Mutina'yı kuşatmış olan Antonius'a saldırmak üzere bir orduyla yola çıkmıştı. Octavius ile birlikte Antonius'u geri çekilmeye zorlamış ancak çatışma sırasında (25 veya 27 Nisan) öldürülmüştü. Kendisinden birkaç gün önce öldürülen Gaius Vibius Pansa Caetronianus ile birlikte devlet töreniyle onurlandırılmıştır. Sezar'ın "De Bello Gallico" serisine sekizinci bir kitap eklemiştir. Ayrıca muhtemelen "De Bello Alexandrino"'nun da yazarıdır. Hirtius'un Cicero ile olan yazışmaları dokuz kitap halinde basılmış ama günümüze kalmamıştır. C3 karbon tutulumu mekanizması C3 karbon tutulumu mekanizması, fotosentezdeki karbon tutulumu mekanizmalarından biridir. Bu süreçle karbondioksit ve ribulozbifosfat (RuBP, 5 karbonlu bir şeker), aşağıdaki reaksiyonla 3-fosfogliserata dönüştürülür: Bu reaksiyon bütün bitkilerde Kalvin döngüsünün ilk adımı olarak meydana gelir. 1984 Yaz OlimpiyatlarÄ±'nda voleybol 1984 Yaz Olimpiyatları'na voleybolda erkeklerde 10, bayanlarda 8 ülkenin ulusal takımı katıldı. Maçlar 29 Temmuz-11 Ağustos 1984 tarihleri arasında oynandı. Takımlar erkeklerde beşerli, bayanlarda dörderli iki gruba ayrılarak tek devreli lig usulü karşılaştılar. Gruplarında ilk iki sırayı alan takımlar yarı finale yükseldiler ve çapraz olarak eşleştiler. Galipler altın, mağluplar bronz madalya için karşılaştılar. Erkeklerde ABD, bayanlarda Çin altın madalyanın sahibi oldu. The Net 2.0 The Net 2.0, Nikki DeLoach'ın baş rolünü oynadığı ve The Net adındaki filmin ikinci bölümü zannedilen fakat bunun tam tersine yeniden yazılan ve çekilmiş aksiyon filmi. Filmin büyük bir bölümü İstanbul'da çekilmiştir ve Türk oyuncular da görev almıştır. Amerika'da yaşamakta olan Hope Cassidy adında güzel bir bilgisayar uzmanı İstanbul'dan iş teklifi alır ve uçakla Türkiye'ye gelir. İşe başlar fakat bir anda kendisini gizli bir tehlikenin içerisinde bulur. Amerikalılar tarafından kimliği esrarengiz bir şekilde değiştirip başka birisi onun yerine geçip Hope Cassidy olmuştur. Yeni kimliği hapisten kaçan bir bilişim suçlusudur. Artık Hope, yeni kimliği ile İstanbul'da Emniyet tarafından aranan bir suçludur. Bu nedenle tek yapabileceği kaçmaktır. Senaryo: Bob Covan Oyuncular: Nikki DeLoach Demet Akbağ Güven Kıraç Selma Ergeç Şebnem Dönmez GÃ¶khan Seyhan Osman Soykut Yapım Yılı: 2005 Ãœlke: ABD Hisseli Harikalar KumpanyasÄ± Hisseli Harikalar Kumpanyası, ilk kez 3 Mart 1980'de, İstanbul Şan Sineması'nda sahnelenmiş bir müzikaldir. Seyfi Dursunoğlu için yazılan bu müzikal için ilk olarak sanatçılara teklif götürülmüştür. Hisseli Harikalar Kumpanyası, o dönemde Türkiye'nin birçok yerinde sergilenmiştir. Müzikalin 1980 versiyonunun video kaydı önce TRT, ardından pek çok kanalda yayınlanmış, devam niteliğinde çekilen dizi ise pek başarılı olamamıştır. Egemen Bostancı ve Haldun Dormen tarafından sahneye konan müzikalde; Erol Evgin, Nevra Serezli, Mehmet Ali Erbil, Adile Naşit, Ayşen Gruda, İlyas Salman, Belkıs Dilligil, Asuman Arsan, Turgut Boralı ve Kartal Kaan gibi oyuncular rol aldı. Erol Evgin'in popüler olduğu döneme rastlayan bu müzikalde, "Hep Böyle Kal" ve "Söyle Canım" şarkıları da dönemin pop müziği içerisinde önemli bir yer edindi. Haldun Dormen'in yazıp yönettiği, şarkı sözleri Çiğdem Talu'ya, besteleri Melih Kibar'a, düzenlemeleri ve müzik yönetimi Esin Engin'e ait olan müzikal, Türkiye'de 600'den fazla sahnelenmiştir. 2007 Haziran ayından itibaren tekrar sahnelenmeye başlamıştır. Müzikalin yeni versiyonunda, eski kadrodan Erol Evgin, Ayşen Gruda ve Kartal Kaan'ın yanı sıra, Ruhsar Öcal, Nazlı Tosunoğlu, Nuri Gökaşan, Umut Kurt, Metin Keçeci, Ethel Mulanis Araf, Pelin Öztekin, Jinet Bahar, Barış Berker, Ezgi Mola, Cem Akkaş ve Nevin Özlem gibi sanatçılar rol almıştır. 13 Haziran 2009 tarihinde New York'taki Beacon Tiyatrosu'nda sergilenerek Broadway'de sahnelenmiş Türkiye'den ilk müzikal olmuştur. 24 Mayıs 2012 tarihinde Özel Seymen Eğitim kurumları Drama öğrencileri ile yaklaşık 60 kişilik kadroyla Süleyman Demirel Kültür Merkezi Kocaeli'de seyircilere sunulmuştur. En son Denizli Mustafa Kaynak Anadolu Lisesi öğrencileri 6 Haziran 2012 tarihinde 31 kişilik kadrosuyla Pamukkale Üniversitesi Morfoloji Salonu'nda oyunu sergilemişlerdir. Simon Stephens Simon Stephens (d. 1971), İngiliz oyun yazarı. Stockport, Cheshire'lı olan Stephens, İngiliz tiyatrosunda gün geçtikçe daha fazla dikkat çeken bir oyun yazarıdır. Oyunlarında aile hayatını insancıl bir yaklaşımla inceler. Acımasız bir yazı üslubuna sahip olsa da, eserlerindeki optimist ve hakiki hava, Stephens'ı diğer In-yer-face akımı yazarlarından ayırır. Stephens 2005'ten beri Londra'daki Royal Court Theatre'ın edebi biriminde çalışmaktadır. Ayrıca tiyatronun genç yazarlar programının liderliğini yürütmektedir. Gaius Vibius Pansa Caetronianus Gaius Vibius Pansa Caetronianus (ö. MÖ 43) MÖ 43'te Roma Cumhuriyeti'nin konsülüydü. İç savaş sırasında Jül Sezar'ı desteklemiştir. MÖ 51 yılında tribün olan Pansa, Jül Sezar ve Pompey arasındaki iç savaşta Sezar yandaşlarının tarafında yer aldı. Ancak Sezar'ın öldürülmesinin ardından Cumhuriyetin önde gelen taraftarlarından biri oldu. MÖ 43 yılında Aulus Hirtius ile birlikte konsül seçildi. İkili senato lejyonlarının komutasını aldı ve o sırada artık Roma Senatosunun düşmanı olan Marcus Antonius ile savaşmak üzere kuzey yürüdü. İki taraf 14 Nisan MÖ 43 günü karşı karşıya geldi. Senato kuvvetleri savaşı kazandıysa da Pansa savaşta yaralandı ve birkaç gün sonra öldü. Acara armasÄ± Acara arması, Acara Özerk Cumhuriyeti'nin resmî armasıdır. 2008 yılında Acara Yüksek Şurası tarafından kabul edilmiştir. Armanın kullanımı Acara Anayasası ve bazı özel yasalara göre düzenlenmektedir. Arma dalgalı bir çizgi ile ikiye ayrılmış durumdadır. Armanın orta kısmında Gürcistan armasında da bulunan, atının üstünde kılıcıyla bir ejderhayı öldürmekte olan Aziz George amblemi vardır. Üst kısımda yeşil zemin üzerinde bir kale, alt kısımda ise mavi zemin üzerinde üç adet sarı daire bulunmaktadır. 26 Haziran 2000 tarihinde Acara Özerk Cumhuriyeti Yüksek Şurası tarafından kabul edilen armanın ortasında kanatlarını açmış bir kartal bulunmaktadır. Kartalın üst kısmında 7 tane yıldız vardır. Çemberin alt kısmında zeytin dalları, üst kısmında da devletin Gürcüce adı yazmaktadır. 2004 yılındaki Gül Devrimi ile Aslan Abaşidze'nin başbakanlığı sona ermiş, Acara bayrağı ile bu arma yürürlükten kaldırılmıştır. 17 Haziran 2008 tarihinde güncel amblem kabul edilmiştir. Kashiwa Reysol Kashiwa Reysol 1940 yılında Japonya'nın Kashiwa kentinde kurulmuş bir futbol kulübüdür. J1 League'de mücadele etmektedir. Maçlarını 15.900 kişilik Hitachi Kashiwa Stadyumu'nda oynamaktadır. Acara bayrağı Acara bayrağı, Gürcistan'na bağlı Acara Özerk Cumhuriyeti'nin resmî bayrağıdır. 2004 yılında Acara Yüksek Şurası tarafından kabul edilmiştir. Bayrağın üzerinde dördü mavi üçü beyaz toplam yedi şerit bulunur. Mavi şeritler Karadeniz'i, beyaz şeritler saflığı sembolize eder. Bayraktaki Gürcistan ulusal bayrağı, Acara'nın ülkenin bir bölgesi olduğunu ifade eder. Sovyet Birliği dönemindeki Acara Özerk Sovyet Sosyalist Cumhuriyeti bayrağı, 1921-1950 ve 1978-1991 tarihleri arasında farklıydı. Gürcistan Sovyet Sosyalist Cumhuriyeti ve აასსრ (AASSR) harflerinden oluşuyordu. 26 Temmuz 2000 ile 20 Temmuz 2004 tarihleri arasında, Aslan Abaşidze tarafından farklı bir bayrak kullanılıyordu. Bu bayraktaki koyu mavi zemin Karadeniz'i, yedi yıldız ise Acara'nın iki kenti (Batum ve Kobuleti) ile beş idari bölgesini (Batum, Kobuleti, Keda, Şuahvi ve Hulo) temsil ediyordu. Porto Riko todosu Porto Riko todosu ("Todus mexicanus"), todogiller (Todidae) familyasından "Todus" cinsine bir kuş türü. Porto Riko'da endemiktirler. Sarı bir böğürle yeşil tüylere sahip olmasıyla tanımlanabilir, hemen hemen beyaz parlak sarı bir karnı, kızıl boğazı ve daha aşağı alt çene ve uzun bir gagası vardır. Çok küçük bir kuştur, ve takımı kuzgunkuşları'nın en küçük temsilcisidir. Ortalama 11 cm uzunluğunda ve 5-6 gram ağırlığındadırlar. Erkekler ve dişiler, gözlerinin renkliliği ile ayrılabilirler. Erkeklerin, gri gözleri, dişilerin ise beyaz gözleri vardır. Yiyecekleri, Tettigoniidae üyeleri, çekirgeler, cırcır böceği, Dermaptera üyeleri, yusufçuklar, Diptera üyeleri, kın kanatlılar, örümcekler ve bazen küçük kertenkelelerdir. Porto Riko adası boyunca bulunabilirler. Dişiler, 1-4 parlak beyaz yumurtaya koyar (daha çok 2-3 yumurta). Hem erkek hem de dişi, yumurtaları kuluçkaya yatırır. Kuluçka dönemi, ortalama 21 gün sürer. Diğer erişkinler, civcivlerin gelişme sürecinde yardım edebilir. Türkiye Çevre Eğitim Vakfı Türkiye Çevre Eğitim Vakfı TÜRÇEV, merkezi Ankara'da olan bir sivil toplum kuruluşudur. Kısa adı Türçev olan Türkiye Çevre Eğitim Vakfı, 1993 yılında Turizm Bakanlığı'nın girişimiyle Mavi Bayrak Programı'nın Türkiye'de de başlatılabilmesi amacıyla kurulmuş olup, başta Antalya İzmir ve Muğla olmak üzere ülke çapında etkinlik göstermektedir. Vakıf, Uluslararası Çevre Eğitim Vakfı (Foundation for Environmental Education, FEE) üyesidir. Bulunduğumuz Dünya'yı çevrece zenginleştirmek ve korumak.Uluslararası çevre örgütleriyle birlikte çalışıp Türkiye'nin doğal güzelliklerini tanıtmak amacıyla kurulmuştur. Kurtuluş (dizi) Kurtuluş, ilk kez 1994 yılında yayımlanan ve Türk Kurtuluş Savaşı'nı konu alan televizyon dizisi. Dizinin metinlerini Turgut Özakman yazmıştır. Mustafa Kemal Paşa'yı Rutkay Aziz, İsmet Paşa'yı Savaş Dinçel canlandırmıştır. Kurtuluş Savaşı'nın II. İnönü Muharebesi'nin sonundan (1 Nisan 1921), Mudanya Mütarekesi'ne (11 Ekim 1922) kadar uzanan yaklaşık 1,5 yıllık kesiti anlatılmaktadır. Ağustos 1991'de başlanan "Kurtuluş" dizisinin çekimleri yaklaşık 2 yıl sürdü. Gerçek mekanların kullanılmasına özen gösterilen dizide, Tuzla, İstanbul sahili, İzmir kordonboyu ve I. TBMM Binası gibi mekanlar, çekim platolarında 1921'deki görünümlerine benzer biçimde yeniden inşa edildi. Çekimlerinde yaklaşık 300 aktör ve 400 bin figüranın rol aldığı 6 bölümlük dizinin toplam maliyeti 37.6 milyar TL oldu. 6 bölümlük bu dizide 103 konuşmalı rol vardır. Bunlar: "Not: Sütun başlıklarına tıklayarak sütunları alfabetik sıraya sokabilirsiniz" 4chan 4chan, İngilizce dilini kullanan resim tabanlı forumdur. Kullanıcılar genellikle anonimdir ve yeni gönderiler sayfada diğer gönderilerin üstünde yer almaktadır. 4chan, kendi içeriği ve kuralları olan çeşitli bölümlere ayrılmıştır. Kayıt olmak gerekli olmamakla beraber mümkün de değildir. (Çalışanları hariç.) 1 Ekim 2003'te faaliyete başlayan ve Japon resim tabanlı forumları örnek alınarak hazırlanan site, ilk başlarda manga ve anime resimlerinin paylaşıldığı ve tartışmalarının sürdürüldüğü bir platform olarak hizmet veriyordu. Kısa sürede popüler olan ve yayılan site, içeriğinde hâlâ bolca otaku, anime ve diğer Japon kültürü etkilerini barındırmaktadır. Sitenin İnternet altkültürü ve aktivizm ile ilişkisi bulunmaktadır. Bunun en kayda değer örneği Project Chanology’dir. 4chan kullanıcıları lolcatler, Rickrolling, "Chocolate Rain", Pedobear ve diğer pek çok internet memelerinin yaratımında veya popüler olmasında önemli rol oynamıştır. Sitenin “Random” (Rastgele) bölümü, diğer adıyla “/b/“, sitenin ilk oluşturulan ve en çok ziyaret edilen bölümüdür. Adından da anlaşılacağı üzere Random bölümü, yüklenen içerik konusunda en az kuralın yer aldığı bölümdür. Gawker bu durumu “/b/‘yi okumak beyninizi eritecektir.” diyerek esprili bir şekilde açıklamıştır. Sitenin anonim topluluğu ve kültürü sıklıkla medyanın dikkatini çekmektedir. Medya planlamacıları için bu girişim, “yaratıcılığın her yerde bulunduğunun ve yeni medyanın reklam ajansları için daha az erişilebilir olduğunun kanıtıdır.” 4chan, şaka amacıyla internet sitelerine saldırı konusunda bir araç olarak da kullanılmaktadır. Aranılan sayfa yerine Rick Astley’nin resimlerinin gösterilmesi; internet kullanıcılarına ve internet sitelerine karşı koordineli saldırılar düzenlenmesi; şiddet konulu girdilere gösterilen tepkilerin sitede yayımlanması bu duruma örnektir. The Guardian, 4chan topluluğunu “çılgınca, çocukça… zekice, saçma ve endişe verici” olarak tanımlamıştır. Hersek Sancağı Hersek Sancağı veya Hersek Mutasarrıflığı (Boşnakça: Hercegovački sandžak), Osmanlı İmparatorluğu'na bağlı bir sancaktır. 1833-1851 yılları arası müstakil sancak olarak idare edilmiştir. Osmanlı kuvvetlerinin Hersek bölgesine ilk girişi ve Bosna kuvvetleriyle ilk teması 1386 yılında oldu. 1388'de Şahin Paşa'nın kumandasındaki Osmanlılar bölgeye ikinci bir sefer düzenledi ve Vlatko Vuković tarafından Bileća'da yenilgiye uğratıldılar. İlerleyen dönemlerde, Hersek ile aynı coğrafyada bulunan Bosna Krallığı Osmanlı Devleti'ne vergi vermeyi kabul etti ve Bosna Kralı Stephen Tomašević'in Semendire Kalesi üstünde hak iddia etmesi üzerine 1463'te II. Mehmed tarafından fethedildi. Gerçekleştirilen bu sefer ile, Hersek de alındı; ancak Osmanlı kuvvetlerinin buradan çekilmesini müteakip Hersek Dükü Stjepan Vukčić Kosača, topraklarını geri aldı. Hersek Düklüğü'nün bir kısmı 1465-1466 yıllarında fethedildi ve alınan topraklar yeni bir sancağın teşkiline kadar Bosna Sancağı'na bağlı kaldı. 1470 yılında burada Rumeli Eyaleti'ne tabi olarak Hersek Sancağı kuruldu. Düklüğün geriye kalan toprakları ise 1482'in başlarında fethedilip bu sancağa dahil edildi. 1522'de sancağın merkezi Foça'dan Mostar'a taşındı. Sancak, 1580'de Rumeli Eyaleti'den ayrıldı ve aynı yıl kurulan Bosna Eyaleti'ne bağlandı. Hersek Sancağı, Ocak 1833'te Bosna Eyaleti'nden ayrılarak müstakil sancak hâline getirildi ve Ustolça Kaptanı Ali Paşa Rızvanbegoviç'in yönetimine bırakıldı. Çünkü Ali Paşa, 1831 yılında Bosna'da çıkan isyanın bastırılması için emek sarf etmişti. Söz konusu isyan II. Mahmut döneminde yapılması planlanan yeniliklere, özellikle de orduyu yeniden düzenleme girişimlerine karşı doğmuştu. "Bosna Ejderi" lakabıyla da bilinen Gradaçaclı Hüseyin Kaptan'ın liderlik ettiği ve Bosnalı Müslüman ayanlar başı çektiği isyancılar, özerklik ve kendi vezirlerini seçme hakkı talep etmişlerdi. Ali Paşa ise başlangıçtan beri isyancılara karşı durmuştu. Hersek'te Yeniçeri Ocağı'nı kaldırmış ve Asakir-i Mansure-i Muhammediyye tarzında yeni askeri birlikler oluşturmuştu. Sadrazam, isyanı Ali Paşa'nın yardımları sayesinde bastırabilmişti. Hersek Sancağı ile ödüllendirilen Ali Paşa, uzun bir süre boyunca beri icraatlarını merkezin bilgisi haricinde uygulamıştır. İcraatları arasında Hersek'te sulama kanallarının yapılması, tarımsal üretimin artması için faaliyetlerde bulunulması ve yabancıların bölgedeki madenleri işlemek için Hersek'e davet edilmesi vardır. Hatta merkezden bağımsız olarak yabancı devlet adamlarıyla yazışmalarda bulunmuştur. Ocak 1833 (Şaban 1288)'de buradaki görevine başlamıştır. Bağımsız hareket etmesi üzerine Ömer Paşa tarafından Mayıs 1851 (Recep 1267)'de görevinden alınıp idam edilmiştir. Ardından Hersek Sancağı'nın ileri gelenleri Bâb-ı Âli'ye dilekçe göndererek Hersek Sancağı'nın Bosna Eyaleti'ne bağlanmasını istemişlerdir ve Hersek Sancağı yeniden Bosna Eyaleti'ne bağlanmıştır. 1878 yılında Bosna Vilayeti ile imtiyazlı sancak haline gelmiştir. 1878'de imzalanan Berlin Anlaşmasıyla Nikšić kazası Karadağ'a verildi. 5 Ekim 1908 yılında Avusturya-Macaristan'ın bölgeyi ilhakı ile böylece Bosna Vilayeti ve Hersek sancağı ortadan kaybolmuştur. Alaca, Kars Alaca, Kars ilinin Merkez ilçesine bağlı bir köydür. Köyün eski adı, 1207 yılı kayıtlarında Arçoariç olup, Ermenice'de "ayı ariç" anlamına gelmektedir. Köy, 1902'den beri aynı adı taşımaktadır. Köy,10 Nisan 2002 tarih ve 24722 sayılı Resmî Gazete'de yayımlanan İçişleri Bakanlığı'nın 8.4.2002 tarih ve 2002/2736 sayılı sınır tespit kararı ile Digor ilçesinden ayrılarak Kars'ın Merkez ilçesine bağlanmıştır. Köy, Kars il merkezine 30 km uzaklıktadır. Arazoğlu, Kars Arazoğlu, Kars ilinin Merkez ilçesine bağlı bir köydür. Köyün eski adı 1889 yılı kayıtlarında Arazoğlu, 1918 yılı kayıtlarında Arakeğ olarak geçmektedir. Köy, Kars il merkezine 42 km uzaklıktadır. Makedonya (Roma eyaleti) Makedonya eyaleti ("Macedonia") Romalı general Quintus Caecilius Metellus'un Makedon Andriskos'u MÖ 148'de yenilgiye uğratmasının ve bölgede Roma tarafından kurulmuş dört kukla cumhuriyetin dağılmasının ardından MÖ 146 yılında kuruldu. Eyalet Epirus, Tesalya, İllirya'nın bazı bölümleri ve Trakya'dan oluşuyordu. Diocletianus'un 3. yüzyılın sonlarında yaptığı reformalrın ardından Epirus eyaletten ayrıldı ve 4. yüzyılda Makedonya eyaleti güneyde "Macedonia Prima" ve kuzeyde "Macedonia Salutaris" olarak ikiye ayrıldı. Bu eyaletlerin hepsi de 318'de İlliryum idari bölgesine dahil edilen üç psikoposluktan biri olan Makedonya psikoposluğuna bağlıydı. 379'da İlliryum idari bölgesi Batı ve Doğu İmparatorlukları arasında bölündü. Makedonya eyaletleri Doğu İlliryum'a dahil edildi. 395'te imparatorluğun ebediyen bölünmesinin ardından Doğu Roma İmparatorluğu'nun içinde kaldı. QFT notasyon Uzayzamanda 2 nokta düşünelim formula_1 ve formula_2 3-boyutlu uzaydaki uzaklık kavramını genişleterek formula_3 simgesiyle göstereceğimiz uzayzaman aralığı kavramına ulaşırız. formula_4 bu yazılışa göre uzayzaman aralığı 3 ayrı kategoride düşünelibilir 3-boyutlu uzaydaki uzaklık formula_8 dönüşlerden etkilenmez çünkü pozitif reel sayıldır (vektör değildir). Özel görelilik kuramı 4-boyutlu Minkowski uzayzamanı içindeki değişmezlik'leri (invariant) ya da bakışım'ları (symmetry) inceler. Bu kuramda yandeğişken yöney (covariant vector) ve karşıdeğişken yöney (contravariant vector) kavramları vardır. aralıklarını yazarsak Notasyon kuralına göre formula_3 uzayzaman aralığı yandeğişken yöney ve karşıdeğişken yöney aralıklarının iççarpım'ından elde edilir. formula_14 Burada Einstein toplam uzlaşımı notasyonu kullanılır, yani formula_15 simgesinde tekrar eden endeks formula_16 yöney elemanlarının "iççarpım" işlemi sırasında her endeks için elde edilen çarpımın toplandığını simgesel olarak gösterir. Notasyonun amacı kuramsal açıklamaları en kısa simgesel yazım ile anlatmaktır. Bir başka amacıda formula_17 simgesini form olarak formula_18 simgesine benzer kılmaktır. yandeğişken aralık ve karşıdeğişken aralık şu şekilde birbirine dönüşür: Dönüşümü sağlayan dizeye metrik tensör denir ve Minkowski uzayında metrik tensör formula_21 ve karşıtı formula_22 birbirine eşittir. formula_27 d'Alembertian operatörü olarak bilinir ve bir Lorentz değişmezi'dir. Eulalie Eulalie ya da Eulalie-Bir Şarkı, Edgar Allan Poe tarafından yazılmış bir şiirdir. İlk olarak "The American Review"´un Temmuz 1845 sayısında yayınlanmış, hemen ardından 9 Ağustos, 1845'te "Broadway Journal"´da yeniden basılmıştır. Şiir, Eulalie isimli güzel bir kadınla evlenerek kederlerinden kurtulan bir adamı anlatan bir evlilik şarkısıdır. Kadının aşkının adam üzerinde dönüştürücü bir etkisi olur. Adam böylece "acıların dünyasından" kurtularak mutluluğa kavuşur. Şiir, Poe'nun eserlerinde en sık rastlanan tema olan "güzel bir kadının ölümü" teması üzerine kurulmuştur. Bu tema Poe'ya göre "dünyadaki en şiirsel konudur." Bu temanın sıklıkla kullanılmasının ardında otobiyografik nedenler olduğu düşünülmektedir. Biyografi yazarları ve eleştirmenlere göre bu neden, Poe'nun annesi Eliza Poe ve manevi annesi Frances Allan da dahil olmak üzere hayatındaki kadınları arka arkaya kaybetmesidir. Otobiyografik açıdan bakıldığında şiirin, Poe'nun, eşi Virginia ile olan ilişkisine ait izler taşıdığı görülebilir. Virginia, Poe'nun moralini düzeltmiş, yalnızlık duygusundan kurtulmasını sağlamıştır. Virginia'nın 1845'teki ölümünden sonra Poe, "Eulalie"nin el yazması bir kopyası üzerine, daha sonra ""Deep in Earth"" adıyla tanınacak olan şiiri yazmıştır. Bunun, Poe'nun "Eulalie" şiirine eklemek istediği bir not mu, bitirilmemiş yeni bir şiir mi, yoksa sadece kişisel bir not mu olduğu anlaşılamamıştır. "Eulalie" isminde, Poe'nun diğer kadın karakterleri "Annabel Lee," "Lenore," ve "Ulalume'de olduğu gibi "L" harfi vurgulanmaktadır. Şiir ilk defa "Eulalie - Bir Şarkı" adıyla "The American Review"´un Temmuz 1845 sayısında yayınlandı. Bu şiir o yıl Poe'nun yayınladığı tek şiirdir. Deggial Deggial, İsveçli senfonik metal topluluğu Therion'un 2000 yılında çıkardığı albümdür. Topluluğun birçok albümünde olduğu gibi bu albümde de bir orkestra ve bir koro gruba eşlik ediyor. Dolce stil novo Dolce Stil Novo ya da Dolce Stil Nuovo (Tatlı Yeni Üslup), 13. yüzyılın sonları ile 14. yüzyılın başları arasında gelişme gösteren önemli bir İtalyan şiiri akımıdır. "Dolce Stil Novo" nitelemesi Dante’ye aittir. Araf’ın 24. Kantosunda, Sicilya Okulu şiirinin Orta İtalya’ya aktarılmasında önemli bir rol üstlenmiş olan şair Bonagiunta’nın Dante’ye yönelttiği: “Söyle bana, burada gördüğüm kişi, / ‘Siz aşkı bilen kadınlar’ dizesiyle başlayan / yeni şiirleri yazan kişi midir?” sorusuna; Dante: “Ben, Aşk bana esin verdiğinde / not alıp, onun dikte ettirdiğince / dizeler yazan birisiyim” yanıtını verir. Bunun üzerine Bonagiunta’nın söyledikleri, Dante'nin yanı sıra Guido Guinizelli, Guido Cavalcanti, Lapo Gianni, Gianni Alfani, Dino Frescobaldi ve Cino da Pistoia’nın oluşturduğu bir şairler grubunun adı olarak edebiyat tarihine geçecektir: che â€™l Notaro e Guittone e me ritenne di qua dal dolce stil novo châ€™i odo! di retro al dittator sen vanno strette, Noter, Guittone ve beni alÄ±koyan şu duyduğum tatlı yeni üsluptan! dikte ettireni yakından izlediğini, bizimkilerin elbette izleyemediği...” Dante’nin en seçkin temsilcilerinden olduğu bu yeni lirik hareket: Dante, Araf’ın 26. Kantosunda “tatlı ve zarif aşk dizeleri yazan ben ve benden daha iyi öteki şairlerin babası” dizeleriyle, Guido Guinizelli’yi bir anlamda bu yeni hareketin kurucusu olarak nitelendirecektir. Gerçekten de, Guinizelli’nin "Al cor gentil rempaira sempre amore" şiiri, edebiyat tarihçileri tarafından da Tatlı Yeni Üslup’un manifestosu olarak görülür. Bu şiirde grubun poetikasının bazı temel öğeleri yer alır: Provans şiiri ile Sicilya Okulu şairlerinin şiirlerinde de rastlayabileceğimiz bu öğelere Guinizelli’nin şiiri farklı bir yoğunluk kazandırır. Dante’nin sert bir dille eleştirdiği ve yeni akımın öncüleri arasında görmek istemediği Guittone d’Arezzo’nun da yeni şiir oluşumunda etkisi olduğu kesindir. En azından Guinizelli bir şiirinde ona “sevgili babam ve ustam” diye seslenmiştir. Tatlı Yeni Üslup’un önceki şiir hareketlerine göre bazı ayırt edici özellikleri vardır. Levent Bıçakcı Levent Bıçakcı (d. 1953, Ankara), Türk hukukçu ve spor yöneticisi. Ortaokul ve lise eğitimini Almanca eğitim veren İstanbul Erkek Lisesi'nde okudu. 1974 yılında mezun olduğu İstanbul Üniversitesi Hukuk Fakültesi'nde Medeni Hukuk Kürsüsü'nde asistanlığını sürdürdü. 22 Temmuz 2004 ile 19 Ocak 2006 tarihleri arasında Türkiye Futbol Federasyonu Başkanlığı yapmıştır. 1989'dan itibaren UEFA Tahkim Kurulu'nda görev yapmaktadır. 2002'de FIBA Dünya ve Avrupa Basketbolu Hukuk Kurullarına seçildi. Arda Kural Arda Kural (d. 12 Nisan 1980, Yalova), TÃ¼rk sinema ve dizi oyuncusu. Yalova Endüstri Meslek Lisesi'nde kimya okudu. 2 yıl dramaturji ve sinema eleştirmenliği eğitimi aldı. 1999’da kendi kurduğu Tiyatro Roman Tiyatrosu'nda profesyonelliğe adım attı. Bu tiyatroda ve daha sonra kurduğu Siyah Oyuncular Tiyatrosu'nda kendi yazdığı Belirtisiz Nesneler, Ben Değil Kendim, Dokuz Köyden Kovulmak, Siyah Mizah ve Aşk gibi oyunlarda rol aldı. Kral TV’de VJ’lik yaptı. İlk olarak 1999’da Eyvah Kızım Büyüdü dizisinde Altay rolüyle kamera karşısına geçti ve bu dizide Leonardo DiCaprio'ya olan benzerliğiyle tanındı. İkinci çıkışı ise 2003’te Lise Defteri dizisindeki Ediz rolüyle oldu. Son olarak, 2005'te Emret Komutanım dizisindeki Posta Ferit rolü ile geniş beğeni topladı. Son olarak oynadığı Kubilay filmindeki 21.990 dolar alacağını alamadığından maddi çöküntüye girerek psikoz belirtileri göstermeye başladığından 28 Aralık 2012 tarihinde Bakırköy Ruh ve Sinir Hastalıkları Hastanesi'ne kaldırılmıştır. 21 Ocak 2013 tarihinde taburcu olmuş ve oyunculuğu bıraktığını söylemiş; ancak bu kararı hastayken verdiğinden dolayı tekrar yeni bir festival filmiyle döneceğini söyleyerek kararından vazgeçmiştir. Uzun bir süredir annesiyle birlikte Büyükçekmece'de kalan oyuncu, evin giderlerini karşılayamadıkları için ev sahibi tarafından 9 Temmuz 2015 tarihinde evden çıkarıldılar. Abisinin yanına taşınan annesinin bütün isteklerine rağmen annesiyle gitmeyip binanın bahçesinde kalmayı tercih eden Kural, komşuların polise "çocuklarımızı korkutuyor" şikayetleri üzerine bahçeden de kovuldu. Bir arkadaşının yardımıyla Büyükçekmecede bir kafede kalmaya başladı. Kural, kendisiyle röportaja gelen gazetecilere "Evim yok artık. O yüzden sevdiğim Büyükçekmece insanlarını yakından görebileceğim bu kafede yaşayacağım. Sadece burada da değil, her yer benim evim. Şezlong dolu Büyükçekmece. Buralarda uyuyorum, ama mutlu uyuyorum" dedi. Olaydan birkaç gün sonra Büyükçekmece Belediyesi Kural ailesinin tüm ihtiyaçlarını karşılayacaklarını belirtti. Ancak o zamandan sonra ortalıktan kaybolduğu anlaşıldı. Annesinin onu her yerde aradığı duyuldu. Güneş Yılları Güneş Yılları. J. R. R. Tolkien’in, çoğu eserinin konusunu teşkil eden hayalî Orta Dünya evreninde, çeşitli zaman dilimlerinden biridir. Orta Dünya evreni, gerçek dünya tarihinin unutulmuş kadim zamanları olarak kurgulanmıştır (Odiseus’un serüvenleri gibi). Orta Dünya’nın ilk uyanan halkı olan elfler tarafından Orta Dünya’nın güçleri olarak bilinen Valar’ın Güneş’i yaratmasından sonraki yıllara Güneş Yılları denildi. Güneş yaratılmadan önce, Ağaçlar Çağı yaşanıyordu. Orta Dünya evreninin en kötü varlığı olarak bilinen Melkor, kendisi ile ittifak halindeki dev örümcek Ungoliant ile beraber Ağaçları öldürdü ve uzun bir karanlık dönem başladı. Güneş yaratılana kadar bu şekilde devam etti. Güneş Yılları, Arda’nın ("Elfçe"; Dünya) üç büyük farklı zaman diliminden en sonuncusudur. Öncesinde sırayla Lambalar Çağı ve Ağaçlar Çağı gelir. Güneş Yılları ise, günümüze kadar devam eden çağlar serisinden oluşur. Güneş Yılları, Ilúvatar’ın Çocukları’nın Birinci Çağı’nın sonuna doğru başladı. İkinci, Üçüncü, Dördüncü ve sonraki çağlarda da devam etti. Tolkien, şu anda altıncı ya da yedinci çağı yaşamakta olduğumuzu tahmin ettiğini belirtmiştir. Aşık Fakiri Sındı Aşık Fakiri Sındı, Rusçuk doğumlu şair, destancı. Doğum tarihi uzun yıllar öncesine dayanmasa da kesin bir tarih vermek yanlış olur. Yazdığı bazı destan kaynaklarına ve savaşları baz alırsak 1830'lu yıllar diyebiliriz. Bunun kaynağı ise Kırım Savaşı'nı anlatan, askerlerin ve savaşın seyrinden izlenimler veren destanıdır. Osmanlı Padişahı II. Mahmud döneminde kurulan Asakir-i Mansure-i Muhammediye (Muhammed'in yenilmez\zafer kazanmış askerleri) ordusunda halk ozanı olduğuna dair varsayımlar mevcuttur. Arda Arda ÅŸu anlamlara gelebilir: Arda (Orta DÃ¼nya) Arda, J. R. R. Tolkien'in -gerçek dünya tarihinin kadim geçmişi olarak kurgulanan- kurgusal Orta Dünya evreninde dünyaya verilen isim. Arda yeryüzü (Ambar) ve çevresindeki yakın göğü (uzayın gök cisimlerini içeren kısmını) içerir. Orta Dünya tarihindeki olayların büyük kısmı Arda'daki Orta Dünya kıtası üzerinde gerçekleşir. Arda'da, Orta Dünya dışındaki diğer kıtalar Aman, Karanlık Diyarlar, Númenor ve ismi Tolkien tarafından hiç zikredilmeyen birkaç başka kıta ve ayrıca birkaç tane okyanus ve deniz yer alır. Arda'da çeşitli akıllı türler vardır: ("Elfler","İnsanlar", "Cüceler", vd.). Arda'nın şekli hep ilk yaratıldığı çağdaki gibi kalmamıştır. Çağlar geçtikçe, Valar tarafından göğe yıldızlar yerleştirilmiş ve küçük çapta değişikliklerle gelişmiştir. İkinci Çağ'ın sonundaki tufanla birlikte çok büyük değişiklikler geçirerek günümüz dünyası ve günümüzdeki uzaya benzer bir hâle gelmiştir. Vidin DestanÄ± Vidin Destanı, Aşık Fakiri Sındı'nın yazmış olduğu destandır. Destanın asıl adı: "Destan-ı Muharebe-i Vidin"dir. Vidin Savaşı Destanı manasına gelir. Destan üç ayrı kaynağa göre; 22, 23, ve 26 dörtlüktür. Ayrıca destan, Silistre ve Plevne destanlarıyla büyük ölçüde benzerlik göstermektedir. Bu destan henüz yakın tarihimizde ışığa çıkarılmıştır ve Bulgaristan Türkleri Edebiyatı için önem teşkil etmektedir. Kırım Savaşı'nın Balkanlarla olan uzantısı, Türk ordusunun kahramanlıkları, komutanlar, mücadele ve zafer ele alınmaktadır. On bir heceli klasik şiirin 6/5, bazen 4/4/3 kalıbı kullanılmıştır. Aaab uyak sistemine göre kurulmuş, tunç ve tam uyaklar öncelik göstermiştir. Mehmet Çavuş - Türk Dünya Araştırmaları - Mehmet Halid Bayri - Tarih Dünyası dergisi EnverÃ® Enverî, asıl adı Nureddin, 16. yüzyıl ümmî şairidir. Doğum tarihi ve yeri hakkında kesin bilgiler olmasa da, bazı kaynaklar İstanbullu olduğunu göstermektedir. Divan Edebiyatı ümmî şairidir. Kasideleriyle tanınan şair. Kendisi okuma yazma bilmemektedir. Yalnız çok fazla beceresi bulunmakla beraber, en iyi bilinen özelliği mürekkep yaparak satmasıdır. Ayrıca bir kaynağa göre de Bit Pazarında nakış işlemeleri satmıştır. Kendisi patlayıcı maddelere karşı çok ilgilidir. Ayrıca ateşle değişik gösteriler yapmıştır. Başıbuyruk yaşadığı sanılan Enveri, Sultan Süleyman için saray gösterileri yapmıştır. 1542 ya da 1543 yılında vefat ettiğini sanılmaktadır. Mezarınınsa nerede olduğu bilinmemektedir. Şair, hiç okuma ve yazma bilmemektedir. Buna rağmen şiirlerinde çok akıcı bir uslub kullanmıştır. Kendisi alaylı ve şakacı bir şair, divan şairi olmak için Arapça-Farsça tahsilinin gerekmediğinin kanıtıdır. Ayrıca kaynaklara göre iyi bir sanatkardır. Şiirlerinde ahiret kaygısı görülmemektedir. Şiirlerinde daha çok beşeri aşkı dile getirmiştir. Gününü güt etme düşüncesi vardır. Divan şiirinin ince ayrıntılarını ve okuma-yazmayı bilmese de, usta şairlerin sanat oyunları yazım şekillerini Enveri'de de görürüz. Coşkucu ve akıcı şiirler bırakmıştır. Şairin çok ilgi çekici benzetmeleri vardır. Bir örneği: Kaynak: Fatih Devri Kaynaklarından Düsturname-i Enveri, (haz. Necdet Öztürk), İstanbul 2003. Gazavâtnâme Gazavâtnâme veya diğer kullanımıyla gazânâme, Türk edebiyatında ordunun akınlarını, savaşlarını, kahramanlıklarını ve zaferlerini, düz yazı ya da şiir biçiminde anlatan edebî tür. İlk gazavâtnâme örnekleri 15. yüzyılda yazılmaya başlanmıştır. Kâşîfi'nin Gazaname-i Rum'u bu türün örnekleri arasındadır. Arapçada gaza, cenk etmek anlamına gelen "gazavât" ile, Farsçada destan anlamına gelen "nâme" kelimelerinin birleşimiyle oluşmuştur. Arap edebiyatında "magazi" diye bilinir. Ayrıca Türk edebiyatınde kırkı manzum olmak üzere iki yüz elliden fazla gazavâtnâme mevcuttur. Gazavâtnâmeler tarih için büyük önem taşımaktadır. Çünkü belli bir döneme ışık tuttuğundan ve ayrıntılı olarak işlediğinden dolayı araştırma için niteliklidir. Ümmî Ümmî, kelime anlamı itibarıyla ümm Arapçada anne, ümmî ise anneden doğduğu gibi, tahsil ve eğitim almamış anlamında kullanılır. İslâm peygamberi Muhammed'in, okur-yazar olmadığını belirtmek için kullanılan ifadedir. Bu anlamda ifade bir eksiklik ifadesinden üstünlük ifadesine dönüşür. Okuma-yazma ve eğitim sıradan insanlar için ilerleme, ufkunu açma, yeni bilgiler edinme aracı iken, bilgi ve ilhamını Allah'tan alan bir peygamberde zihni kirleten bir işlev üstlenir; Diyanet İşleri başkanlığı kelimeye "kitâbî bilgilerle zihni doldurulmamış, doğal hali üzerine kalmış, okuyup yazarak tahsil görmemiş kimseye denilmektedir." anlamını vermiştir. Kuran ve bazı hadislerde Muhammed için kullanılan "ümmî" kelimesi geleneksel olarak okuma-yazma bilmeyen şeklinde anlaşılır. Bu görüşte Ankebût-48, A'raf -158, ve Cuma-2 gibi ayetler Muhammed'in okuma yazma bilmediğin şeklinde yorumlanır. Vahiy meleği Cebrail 'in ilk vahyi getirip "oku" dediğinde, Muhammed’in "Ben okuyan biri değilim." dediğini anlatan hadisler, Muhammed'in yetiştiği toplumda okuma yazma oranı ve tahsil görme imkânının düşük oluşu bu görüşü destekleyen diğer argümanlardır. Kur’ân’da : ""(Ey Muhammed!) Sen bundan önce bir kitap okumuyordun, elinle de onu yazmıyordun, öyle olsaydı, (Allah'ın sözünü boşa çıkarmaya çalışan) iptalciler şüphelenirlerdi."" (Ankebût Suresi: 48) ifadeleri bulunur. Bazı değerlendirmelere göre, İslami literatürde kullanılan ümmî kelimesi okuma yazma bilmeyen değil, mevcut dinlerin kutsal kitaplarını okumamış anlamında kullanılan bir ifadedir. Türk edebiyatında da, özellikle 16. yüzyılda divan edebiyatında, yer bulmuştur/kullanılmıştır. Birçok ümmî şairden bahsetmek mümkündür. Riyâzî, Enverî, Latifî sadece bazılarıdır. Rûşeni Ömer Dede Rûşeni Ömer Dede, Rûşeniyye Tarîkatı'nın şeyhidir. Asıl adı Ömer Ali B. Umur Bey'dir. Doğum yeri hakkında iki olasılık vardır; Güzelhisar'ın Rûşen köyünde veya Aydın'ın Yenice köyünde dünyaya gelmiştir. "Rûşeni" lakabıyla tanınır. Tahsil hayatına doğduğu yerde başlamıştır ve devam ettirmek için Bursa'ya gitmiştir. Orada tahsilinin tamamladıktan sonra müderris atanmıştır. Adı bir aşk dedikodusuna karıştığından dolayı Bursa'yı terkederek Karaman'a bağlı Lârende kasabasına gitmiştir. Dedikodudan duyduğu pişmanlık yüzünden abisinin önerisi üzerine Halvetî adında bir tarikata katılır. Daha sonra Azerbaycan'a giderek tarikatın ikinci priden el almıştır ve onun vefatı üzerine birçok yerde irşadla meşgul olmuştur. Birçok müridinin arasında İbrahim Gülşenî de vardır. 1487 yılında Tebriz'de vefat etmiştir. Resmi kayıtlarda 1503 olarak görünmektedir. Kendisi zamanın güçlü şairlerinden birisidir ve dini\tasavvufi birçok şiir yazmıştır. Bu şiirlerin bazıları bestelenmiş ve tekkelerde okutulmuştur. Rûşenilik Rûşeniyye Tarikatı, Rûşeni Ömer Dede'nin şeyhi bulunduğu tarikattır. Bilinen müridlerinden İbrahim Gülşenî gösterilebilir. Bu tarikata göre; ibadetin esası zikirdir. Tam olarak, Allah'ın adlarını anmayı esas tutan bir yoldur. Buna göre Rûşeni Ömer Dede'nin şu ayeti rivayet ettiğine inanılır: ""Haberiniz olsun ki Allah'ın velîleri için hiçbir korku yoktur. Onlar mahzun da olacak değillerdir."" Sicilya Okulu Sicilya Okulu, 13. yüzyılda, II. Friedrich ile oğlu Manfredi'nin sarayında toplanan Sicilyalı, Güney İtalyalı ve Toscanalı şairler grubunun; özellikle de, onların başlattıkları şiir hareketinin adıdır. Sicilya Okulu'nun ana esin kaynağı, Provans şiiridir: Güney Fransa sarayında doğan ve saraylı aşkı ("fin amor") kavramı üzerine kurulu Ortaçağ Provans Şiiri, önce Germen topraklarına (Minnesänger) ve Kuzey Fransa’ya, daha sonra İspanya ve İtalya’ya yayılmıştır. Önde gelen Sicilya Okulu şairlerinin adlarını şöyle sıralayabiliriz: Rinaldo d’Aquino, Guido delle Colonne, Pier della Vigna ve Giacomo da Lentini. Giacomo da Lentini'nin başı çektiği bu topluluğun üyeleri, 1230 ile 1266 yılları arasında üç yüzden çok şiir yazmıştır. Başlattıkları hareket, II. Friedrich'in ölümünden sonra, oğlu Manfredi tarafından devam ettirilmiştir. Sicilya şiiriyle, Dolce Stil Novo’nun işleyerek zenginleştireceği temaların birçoğu belirginlik kazanmış olur. Bu temaların neler olduğu, örneğin Giacomo da Lentini’nin ünlü şiiri “Meravigliosamente”den yola çıkılarak sıralanabilir: Grubun en ünlü ve olasılıkla en iyi şairi Giacomo da Lentini aynı zamanda sone biçiminin yaratıcısı olarak bilinir. Sicilyalı şairler, Sicilyalı niteliğini korumakla birlikte, Provans dilinden (ve zaman zaman Fransızcadan) alınmış sözcük, yapı ve deyişleri içeren bir şiir dili oluşturmayı başarmış; Dante’nin "De vulgari eloquentia"'da sözünü edeceği “seçkin halkdili” ("volgare illustre") kavramının bir ilkörneğini oluşturmuşlardı. Sicilya şiiri kısa bir süre sonra Kuzey İtalya şairleri tarafından örnek alınmış; özellikle Guittone d’Arezzo ve Guido Guinizelli aracılığıyla yeni bir şiir hareketinin başlamasını sağlamıştır. Her ne kadar Kuzey İtalya’da 13. yüzyılın başlarında Eski Provans dilinde yazan şairler var ise de; Dolce Stil Novo şairleri onları değil, Sicilya Okulu şairlerini örnek alacaklardır. Nokul Nokul mayalı hamurla yapılan bir çeşit poğaça. Rulo şeklinde yapılması en ayırt edici özelliğidir. Haşhaşlı, tahinli fındıklı, sakızlı türleride mevcuttur. Bayram sofralarının vazgeçilmezlerindendir. İçine genelde, Karadeniz Bölgesi'nin tipik bir ürünü olan fındık ve kuru üzüm konulur. Ancak tahinli ve haşhaşlı şekilleri de yaygındır. Bu tatlıya karakterini veren içine dövülüp karıştırılan karanfil baharatıdır. İçine konulan fındık olarak belirtilmişse de ceviz de yakışır. Hamuru tatlı olduğu gibi tercihe göre fındık veya ceviz, toz şeker ile karıştırılarak daha lezzetli hale getirilebilir. Dini bayramların vazgeçilmez ikramıdır. Şekersiz hamurdan yapılır, genellikle içine tahin ve ceviz konulur, ancak içine sadece haşhaş konularak da yapılabilir. Fiat Linea Fiat Linea, İtalyan otomobil üreticisi Fiat'ın ürettiği, Brezilyalı Fiat do Brasil ve Türk TOFAŞ'ın Fiat'la beraber tasarladığı otomobil modelidir. 2006 İstanbul Auto Show otomobil fuarında tanıtıldı. 2 Ekim 2006'da ilk duyurusu yapılmış, 6 Mart 2007'de satışa sunulmuştur. Ruby Ruby, nesneye yönelik, dinamik, reflektif ve esnek bir programlama dilidir. Ruby dili, Yukihiro Matsumoto tarafından Japonya'da tasarlanmaya ve geliştirilmeye başlanmıştır. Sözdizimi olarak, Ada, Perl, Smalltalk, Lisp, Eiffel gibi programlama dillerinden etkilenen Ruby; Python ile kimi ortak sözdizimi özelliklerine sahiptir. Fonksiyonel, nesneye yönelik, dinamik, reflektif gibi çoklu programlama paradigmalarını destekler. Özgür bir yazılım olan Ruby; GPL ve Ruby lisansı ile lisanslanmıştır. Ruby dilinin temelleri 1993 yılında atılmıştır. Bu dönemde nesneye dayalı bir betik dili arayışı içinde olan Japon yazılımcı Yukihiro "Matz" Matsumoto; Perl, Python gibi mevcut programlama dillerini araştırmasına rağmen aradığını bulamayınca yeni bir programlama dili tasarlamaya başladı. Şubat 1993'te Matz, bir arkadaşı ile yaptığı çevrim içi sohbet esnasında arkadaşının bu yeni dil için önerdiği Ruby ismini uygun buldu ve bu isimle dili geliştirmeye başladı. Aralık 1995'te Ruby'nin 0.95 ile ilk genel sürümü yayınlandı. Aynı ay içerisinde peş peşe 3 sürüm daha yayınlandı. Bu sürümler Japonya'da yerel haber gruplarında duyuruldu. İlk genel sürümden tam bir yıl sonra, Aralık 1996'da Ruby 1.0 yayınlandı. Anavatanı Japonya'da hızla tanınan ve yayılan Ruby, 1999'da İngilizce yazıların yayınlanması ile tüm dünyaya açılma olanağına kavuştu. 2000 yılında Japonya'da Python'dan daha popüler bir dil haline gelen Ruby'nin İngilizce ile yazılan ilk kitabı , "Programming Ruby" adıyla aynı yılın Ekim ayında yayınlandı. Bununla beraber Ruby içindeki UTF-8 desteği sınırlıdır. Ruby'nin sözdizimi günümüzde de yoğun olarak kullanılan Perl ve Python ile büyük benzerlikler gösterir. Sınıf ve metot tanımlamaları anahtar kelimelerle belirlenir. Ruby'de Perl'in aksine, değişken adlarının başında belirleyici karakterler ($, @@, % gibi) kullanmak bir zorunluluk değildir. Python'un tersine girintilerin dilin sözdiziminde bir etkisi yoktur. Ruby, tek çoklu kalıtıma Java gibi izin vermemesine rağmen mixin adı verilen nesnelerle bir çeşit arayüz tanımlama imkânı verir. Ayrıca paketler üzerinden de bu sınırlama geçiştirilebilir. Ruby'nin tasarımında dikkate alınan diller Ada, Eiffel, Lisp, Perl ve Smalltalk'dur. Dolayısıyla bir betik dili yapısına da sahiptir. Ruby, nesneye yöneliklilik açısından tamamen öyle olan Java ile Smalltalk arası olup yüzde yüz bu paradigmayı uygulamamaktadır.. Ruby yorumlayıcısı birçok işletim sistemi için yazılmıştır. Hemen hemen tüm işletim sistemlerinde çalışabilir. Bunlardan bazıları şunlardır: Tiziano Sclavi Tiziano Sclavi (d. 3 Nisan 1953, Broni), İtalyan çizgi roman yazarı, gazeteci ve romancı. 1986 yılında, İtalya'nın ünlü çizgi roman yayıncısı Sergio Bonelli Editore adına ilk Dylan Dog kitabının yayınlanmasıyla dünya çapında büyük ün kazandı. Dylan Dog ilk yayınlandığı sayısından itibaren, her sayısıyla milyonlara yaklaşan satış rakamlarına ulaştı. Tiziano Sclavi, sinema ile de yakın ilişki içinde bulunan bir yazardır. Nero (1992)'da yazar ve senarist olarak katkıda bulunurken; Dellamorte Dellamore (1994)'ta da aynı adlı romanından uyarlama yapılmıştır. Dellamorte Dellamore filmi, Dylan Dog'la içerik ve şekil olarak ilginç benzerlikler taşır. Filmin en ilginç yönü ise, Dylan Dog'a da model olan Rupert Everett'in başrolde olmasıdır. Limuzin Limuzin bir çeşit motorlu araçtır. Otomobil'e benzer ancak daha uzun ve lükstür. Daha çok işadamları ve sanatçılar tarafından kullanılır. Ancak genellikle düğünler, film festivalleri gibi özel günlerde kullanılmak üzere kiralanırlar. Genellikle siyah veya beyaz renkte olurlar. Limuzin kelimesi Fransa'da bir bölge olan "Limousin"'den türetilmiştir ve bir zamanlar buradaki çobanlar tarafından kullanılan uzun pelerinlerden gelmektedir. Juvenil kronik artrit Juvenil kronik (idyopatik) artrit her 1000 çocuktan birinde görülen nadir bir iltihaplı romatizmal hastalıktır. Juvenil romatoid artrit olarak da adlandırılır. Eklemlerde kişinin alışık olduğundan (zorlayıcı egzersizler, stes, viral rahatsızlıklar ve hatta soğuğun neden olduğu) daha fazla bir ağrı ve acı vardır. Eklemlerden herhangi biri aylarca inflame kaldığı ve başka bir neden bulunamadığı zaman, kronik artritten şüphe edilebilir. Rhadamistus Rhadamistus () Ermenistan'ı 51'den 53'e ve 54'den 55'e kadar yöneten İberya'lı/Gürcü prens. Tahta hile ile geçen bir despot olduğu düşünülen Rhadamistus, Parthia tarafından desteklenen bir isyan hareketi ile tahttan indirildi. Georg Friedrich Handel, "Radamisto" (1720) operasında libretto olarak, Domenico Lalli’nin uyarlanmış Rhadamistus ve Zenobia hikâyesini kullanmıştır. Şuursuz ve yaralanmış Zenobia'nın nehir kenarında bulunuşu ise, Bouguererau, Paul Baudry ve Nicolas Poussin'in klasik çizimlerine konu olmuştur. Erich Topp Erich Topp (d. 2 Temmuz 1914, Hanover, Almanya - ö. 26 Aralık 2005, Süßen, Almanya), II. Dünya Savaşı'nda Kriegsmarine'ye bağlı U-bot komutanı ve savaştan sonra Bundesmarine'nin subayı ve amirali (Konteramiral). Savaşta 35 gemi batırmış, toplamda 197.460 GRT (groston)'a ulaşmıştır (U-bot komutanları başarılarını ölçmek için ton hesabı kullanıyordu). 1937 yılında önce Karlsruhe kruvazöründe göreve başladı. Daha sonra U-46 denizaltısında gözlem subaylığı yaptı. Kendi denizaltısına 5 Haziran 1940'ta U-57 ile kavuşmuştu. U-57 denizaltısında ilk 2 seferinde 6 gemi batırmayı başardı. Fakat 3 Eylül 1940'ta U-57'yi Norveç'te başka bir gemiye çarpması sonucu battı. Daha sonra kendisine dönemin en üstün Uboot Type VIIc sınıfı U-552 tahsis edildi. U-552 ile Atlantik Okyanusu'nda 30 gemi batırmayı başardı. İzlanda açıklarında Şilep konvoyuna eşlik eden USS Reuben James destroyerini torpido fırlatmış ve attığı torpido geminin ön kısmına isabet edip cephaneliğini uçurmuştur. Bu onun batıracağı tek savaş gemisi olarak kalacaktı. Savaşın sonlarında kısa bir sürede olsa yeni jenerasyon elektro Uboot Type XXI kaptanlığı yapmıştır. 8 Mayıs 1945'te Norveç'te teslim oldu. Savaştan sonra 1969 yılına kadar Federal Almanya Donanması'na Tuğamiral olarak hizmet verdi. 2001 yılında "Silent Hunter 2" adlı bir denizaltı simülasyonu için teknik danışmanlık yaptı. Yaşayan son denizaltı komutanı olarak 26 Aralık 2005 tarihinde Süßen'de 91 yaşında vefat etmiştir. Kendisi İkinci Dünya Savaşı'nda en çok gemi batırmış üçüncü kaptanıdır. Muazzez Tahsin Berkand Muazzez Tahsin Berkand asıl adı Meryem Muazzez (d. 1900, Selanik - ö. 4 Ekim 1984, İstanbul) Türk romancı, yazar. Cumhuriyet devrinin popüler romancılarındandır. Aşk romanları ile tanınır.