ve orada 1947'ye kadar kalmıştır. II. Dünya Savaşı sırasında New York Şehri belediye idaresinin İstatistik Departman'ında çalışmıştır. Diğer zamanlarda "Cowles İktisadi Araştırma Komisyonu"'unda araştırmacı olarak iktisat, istatistik ve ekonometri üzerinde üstün çalışmalar göstermiştir.. 1944'te bitirmis olduğu "Ekonometri'ye İstatistiksel Yaklaşım" adlı tez çalışması ile 1946'da Ph.D. doktora derecesi kazanmıştır. 1947'de Norveç'e dönmüş ve 1947-48'de Norveç Ticaret Bakanlığı'nda daire başkanı olarak görev yapmıştır. 1948de Oslo Üniversitesi'ne İktisat ve İstatistik Profesörü olarak atanmıştır. Bu makamda 1979'da emekli oluncaya kadar kalmıştır. Trygve Haavelmo ekonometri bilim dalının kurucularindan sayılmaktadır. Makroekonomi üzerinde yapmış olduğu araştırmalar hükümetlerin mekroekonomiyi idare etmelerine ana kaynak sağlamış ve İkinci Dünya Savaşı'ndan 1970'li yıllara kadar iktisadi politikaların temeli olmuştur. "Denk bütçe çarpanı" hakkında yazdığı makale en tutucu denk bütçe kurallarına uyan hükümetlerin bile iktisadi dalgalanmalara müdahale edebileceklerini açıklayıp fertleri kapitalist piyasaların acımasız iniş buhranlarında çaresiz bırakılmaması gereği için önemli bir teorik dayanak olmuştur. Hans Memling Hans Memling, ("Jan van Menninghen") (d. 1430, Selingenstadt – ö. 11 Ağustos 1494, Brugge), İlk Dönem Flaman Resmi ressamlarındandır. Jan van Eyck ve Rogier van der Weyden'in takipçisi ve 15. yüzyılda aşağı ülkelerdeki en tanınmış ressamlardan biridir. Almanya'da Frankfurt yakınlarındaki Selingenstadt'ta doğmuştur. Doğum tarihi kesin olarak bilinmemekle beraber 1430 ila 1440 arasında olduğu tahmin edilmektedir. İsmi çeşitli kaynaklarda farklı şekillerde geçer, bunlardan bazıları şunlardır; "Memlinc", "Memlinck", "Mamlinc", "Memmelinge", "Memmeling", "Memmelingen". İlk ismi "Jan" veya ve çalıştığı yer itibarı ile "Hans van Brugge" olarak da geçer. Annesi Luca Styrn ilk olarak Henricus Appel ile evlenmiştir. İkinci evliliğini ise sanatçının babası Hamman Momilingen ile yapmıştır. Kvas Kvass ya da kvas (Rusça "Квас"), kelimesinin etimolojik kökeni eski doğu slav dilinde "maya" anlamına gelen "квасъ, kvasŭ, kelimesine dayanır. Belaruscada: квас, kvas, сиривець, siriviets; Litvanyacada: gira; Rusçada: квас, kvas; Ukrayincede: квас, хлібний квас or сирівець, kvas, khlibnyy kvas ya da syrivets; (Lehçede kwas; 16. yüzyılda "asit" anlamında kullanılmaktaydı.) İngilizcede zaman zaman "Ekmek İçeceği" olarak adlandırılmıştır. Ukrayincede kvass kelimesi bölgeler arasında değişerek "ekşi" ya da "mayalamak" anlamlarına gelmektedir. Bir zamanlar komünist kola diye adlandırılan Kvas, esmer ya da normal çavdar ekmeğinin mayalanması ile üretilen bir içecektir. Böyle adlandırılmış olsa da tarihi komünizmden çok daha eskidir. Rusya, Beyaz Rusya Ukrayna, Litvanya, Polonya, tüm eski Sovyet bloku ülkeleri ve orta Avrupa ülkelerinde oldukça popüler bir içecek olan Kvas, 0.05-1.44% oranında alkol içermektedir. Alkol içeriğinin düşüklüğü nedeniyle Rus standartlarında, alkolsüz içecekler arasında gösterilmektedir. Görünümü ve rengi üretiminde kullanılan ekmeğin çeşidine bağlıdır. Rusya'nın votkadan sonra millî içeceği Kvas, Rus içecekleri arasında en popüler olanlardan birisidir. Kvas kullanımı o kadar popülerdir ki, insanların sudan daha fazla tercih ettikleri içecek olarak gösterilir. Kvas Doğu Avrupa'da antik çağlardan bu yana yaygın bir içecektir. Antik Sümer ve Mısır'da arpadan mayalanarak üretilen Bira, Afrika'da "Millet" adı verilen tahıl grubundan mayalanan "Millet Birası", Asya'nın pirinç şarapları, manyok ve mısır bitkileri ile mayalanan (Cassava ve Chicha) Amerika içecekleri ve Türklerin at sütünden mayaladıkları Kımız ve bulgurdan mayalanan Boza ile kıyaslanabilir. Kvas'ın adına ilk defa 989 yılından kalma eski Rus tarih kayıtlarında rastlanır. "Büyük Petro" döneminde her sınıftan Rus arasında yaygın bir içecekken, 19. yüzyıldan itibaren daha çok köylüler, alt tabaka ve keşişler tarafından ve "sudan daha çok" içildiği belirtilmektedir. Hem evlerde hem de ticari olarak üretilegelmiştir. Genellikle "Slav" halkları arasında ve eski Sovyet bloğu ülkelerinde popülerdir ve bu ülkelerde hemen her yerde sokak satıcıları tarafından sunulmaya devam etmektedir. Günümüzde Kvas üretimi multi milyon dolarlık bir endüstri halini almıştır. Moskova'nın batısında yer alan Zvenigorod kasabası, Ortodoks manastırının bodrumunda üretilen, otantik ve koruyucu içermeyen Kvas'ı ile tanınmaktadır. Orijinal Kvas çavdar ekmeğiyle yapılsa da, buğday ya da arpa ekmeklerinin mayalanmasıyla da üretilmektedir. Üretiminde üzümsü meyveler, çilek ve huş ağacı usaresi aromatik bileşen olarak kullanılabilmektedir. Modern ev yapımı Kvas çoğunlukla küçük doğranmış ve fırınlanarak kurutulmuş "Suhari" adı verilen esmer ya da normal çavdar ekmeği, şeker ve aromatik olarak da meyve ya da kuru üzüm eklenerek yapılmaktadır. Üretim sırasında bu bileşenlere maya kültürü ve "Zakvaska" adı verilen mayalanma başlatıcısı eklenir. Ticari üretimde ve özellikle de ucuz olan türlerde sadece şeker, karbondioksit ilaveli su, malt özütü ve tatlandırıcılar kullanılmaktadır. İyi markalar ve özellikle de bira üreticileri tarafından üretilen daha kaliteli Kvaslar ise geleneksel yöntemler uyarlanarak ve mayalanarak üretilmektedir. Kvas geleneksel olarak filtre edilmeden ve içeriğindeki mayadan kaynaklanan yüksek B vitaminini ve özel tadını kaybetmeden tüketilir. Filtre edilmemiş maya ve yüksek B vitamini içeriğiyle Kvas, antioksidant ve immün sistemi desteği olarak özel bir içecektir. Rus kültüründe Kvas köklü bir geleneğe sahiptir. Ve bu gelenek Rus edebiyatında kendini ortaya koyar. Bir Rus tarafından yazılıp da Rusları anlatan bir edebiyat eserinde Kvas'a rastlamamak zordur: Fyodor Dostoyevski Karamazov Kardeşler romanında, akşam yemeği sırasında içilen ve civarda ünlü olan "Manastır Kvasından" bahseder. Ve bir başka yerde de sadece bir parça ekmek yemiş ve bir bardak da "Kvas" içmiş olan Alyoşa gururundan dolayı babası Fyodor Pavloviç Karamazov'un akşam yemeği teklifini reddeder. Ezilenler'de ılık şampanyayı kafasına diken Sizobryuhov: ""Sen buna şampanya mı diyorsun? Daha çok Kvas'a benziyor."" der. Kvas Leo Tolstoy'un birçok eserinde yer alır: Anna Karenina'sında Kvas satıcısı bir çocuk gözlerini tren istasyonundaki Anna'dan ayırmaz. Çocukluğum'da kendisine bir bardak Kvas doldururken sürahiyi devirip masa örtüsünü kirletir. Kroyçer Sonat'ta ana karakter Pozdnişev tren yolu inşasında çalışan mujiklerden bahsederken ""Köylülerin neyle beslendiğini bilirsin."" der. ""Ekmek, kvas ve soğan""... Diriliş'te Nehludov köylülerin hayatını merak eder. Konuştuğu yaşlı kadın eksik dişlerini gösterir. ""Yemeklerimiz iyidir. İlk öğünde ekmek ve kvas ve bir sonrakinde ise kvas ve ekmek..."" Savaş ve Barış'ta Türklerle yapılan barış için şükran ayininden sonra kalabalık katedralden çıktığında Kvas, zencefilli ekmek ve haşhaş tohumu tatlısı satan işportacılar kalabalığa doğru üşüşür. Maksim Gorki'nin Foma Gordeyev adlı ilk romanında Rus usulü öğlen başlayan bir zengin sınıf akşam yemeği anlatılır. ""Önce İçinde çavdar peksimetiyle etsiz, yağlı bir ekşi kabak çorbası sunulur. Sonra aynı çorba, içinde ufak doğranmış etle birlikte tekrar servis edilir. Sonra fırınlanmış etler (domuz,kaz, dana ya da işkembe) yulaf lapasıyla yenir. Sonra bir kase daha şehriyeli çorba ve genellikle tatlı takip eder. Yabanmersini, ardıç meyvesi ya da sade ekmekle yapılan kvas içerler. Antonina İvanovna her zaman çeşitli türlerde Kvas stoğu bulundurur."" Niluşka adlı kısa öyküsünde, babasının hala sarhoş olup olmadığı sorulan çocuk: ""Hayır ayık. Tek içebildiği Kvas ve kabak çorbası."" der. Anton Çehov'un Vişne Bahçesi oyununun başlarında Tüccar Lopahin karakteri hizmetçi Dunyaşa'ya ""Çok narinsin Dunyaşa. Bir hanımefendi gibi giyiniyorsun ve saçlarının şekli de bir hanımefendininki gibi. Böyle yapmamalısın. Konumunu bileceksin."" der ve birazdan ekler. ""Bana biraz Kvas getir."" Oyunda kendini hasta hisseden memur Yepihodov hastalığının belirtilerinden birisi olarak ""Mesela biraz Kvas içsem aldığım tat neden tahta kurusu gibi geliyor."" der. Kvas'a benzer düşük alkollü ve mayalı geleneksel içecekler: Ursula Andress Ursula Andress (19 Mart 1936, Bern), Altın Küre ödüllü sinema aktrisi olan Andress 1960'ların "Seks Sembolü" olarak anılıyordu. 1962 yapımı James Bond serilerinin ilk filmi olan Dr. No (film)'ndeki Bond Kızı "Honey Ryder" rolüyle tanındı. Ursula Andress ayrıca İngilizce, Almanca, Fransızca ve İtalyanca biliyor. Vesenniy caz Vesna (Türkçesi: Bahar Cazı), "The Tolmachevy Twins" kız kardeşler tarafından söylenmiş ve 2006 Eurovision Çocuk Şarkı Yarışmasında 154 puan alarak 1. olmuş şarkıdır. Dili Rusçadır. Resimler & Hayaller Resimler & Hayaller, Gökhan Özen'in beşinci stüdyo albümü. Albümde 10 şarkı ve iki şarkının remixleri yer alıyor. Ayrıca albümün CD basımında ise; ikisi akustik versiyonlar olan 3 tane bonus şarkı yer alıyor. Diğer bonus şarkı ise önceki albümden "Aslında" şarkısının ikinci versiyonu. Söz ve müziğin yine Gökhan Özen'e ait olduğu, albümün çıkış şarkısı "Tövbeliyim"; çıkışının üzerinden 6 yıl geçtikten sonra, 2013 yılında İspanya'nın Marca gazetesinde yer aldı. Gazete, milyarlarca müzik arasından seçtiği, güftesi ve bestesi bizzat Gökhan Özen'e ait olan şarkıya videoda yer vermiştir. Albümün ismini taşıyan "Resimler & Hayaller" şarkısı, söz/müzik/düzenlemesinin bizzat kendisine ait olmasının yanısıra, Gökhan Özen'in sadece pop müzikle sınırlı olmadığının müzikal olarak yelpazesinin genişliğine en büyük kanıt oldu. Şarkı ile ilgili tespitler: Albümdeki; "Seni Özledim", "Kalsın", "İkimiz de Kaybettik" (bi sevdadan daha fazla) isimli şarkıları, klipleri olmamasına rağmen dikkat çekmişlerdir. "Özen", albümü çıkardığında aynı zamanda; 2006 yılında Sevda Çiçeği dizisi ile başlamış olduğu oyunculuk serüvenine yenisini eklediği bir televizyon dizisinde rol almaktaydı. Albüme son anda giren "Yalan Dünya" şarkısı, başrolünü üstlendiği ikinci dizisinin jenerik müziği idi. Albümün çıkış şarkısı olan "Tövbeliyim"e Mustafa Uslu tarafından klip çekildi. İkinci video ise "Ağlamak Sırayla" adlı şarkıya geldi. Murat Gönüllü tarafından çekilen klipte dans da eden Özen, değişik bir tarzda dinleyicilerinin karşısına çıktı. Albümün son videosu ise hayranları tarafından belirlenen "İnkar Etme" oldu. Murad Küçük tarafından çekilen klipte, manken Patrisya da Özen'e eşlik etti. Albüm 2008 yılında, Mü-yap tarafından 100.000'in üstünde satış rakamına ulaşan albümlere verilen altın plak ile ödüllendirildi. Albümün prodüktörlüğünü Gökhan Özen üstlenmiştir. Müzik direktörlüğünü Erhan Bayrak'la paylaşan sanatçı bu albümünün fotoğraf çekimleri için Kemal Doğulu'yla çalışmıştır. Albümde Gökhan Özen'in yanı sıra Erhan Bayrak ve Suat Aydoğan aranjörlük yapmıştır. Corona (bira) Corona, Meksika'ya özgü açık sarı renkli bir bira türü (lager). 1925 yılından itibaren üretilmektedir. Atlantik ötesi biradır; Meksika'nın hafif birası, şerbetçi otunun az kullanıldığı, yeşil limon eşliğinde içilen Corona, Grupo Modelo'un ürettiği 150'yi aşkın ülkede satılmakta olan üst sınıf bir biradır. Hafif içimli bir bira olan Corona, genellikle limon dilimiyle içilmektedir. En pahalı biralardan olan Corona, light bir biradır. Corona Gökhan Özen Ahmet Gökhan Özen (d. 29 Kasım 1979, Ankara), Türk şarkıcı, şarkı yazarı, besteci, oyuncu, müzisyen, aranjör, müzik direktörü, prodüktör ve eski radyo/tv programcısı. Albümlerindeki hemen hemen bütün şarkılarının söz, müzik, düzenlemelerini bizzat kendisi yapmaktadır. Aynı zamanda enstrüman gitar piyano vs. çalmaktadır. Aslen Trabzon Beşikdüzülüdür. 1979 yılının Kasım ayında Ankara'da doğmuştur. Dört kişilik bir çekirdek ailenin son üyesidir. Ağabeyiyle arasında iki yaş vardır. İlk ismi olan "Ahmet", dedesinin (annesinin babası) ismidir. "Gökhan Özen", 6 yaşında Ankara Devlet Opera ve Balesi Çocuk Korosu imtihanlarında yüksek başarı göstererek ilk müzik eğitimine burada çok sesli koroda başlamıştır. Dünya çapında klasikleşmiş opera eserlerini 3 sene boyunca gerek yurt içinde gerekse yurt dışında birçok kez koro ile birlikte sahnede sergiledi. Aynı zamanda Ankara Radyosu'nda da eğitim almıştır. İlkokul, ortaokul, lise olarak TED Ankara Koleji çıkışlı "Gökhan Özen", okul döneminde almaya başladığı yabancı dil eğitimine 15 yıl ağırlık vermiştir. Aldığı eğitimlerin hakkını vererek müthiş bir yabancı dil aksanına sahip olmuştur. İngilizce'yi ana dili gibi konuşmaktadır. Müziğe olan büyük tutkusu uğruna okul zamanlarında sık sık okuldaki müzik odasına girer, piyano çalarmış. İlk bestesini o sıralar yapmış. İlk üniversite sınavını başarıyla geçmesinin sonucunda, Yıldız Teknik Üniversitesi'ne büyük bir başarıyla girmiş ve İstanbul'a gelmiştir. Lise mezuniyeti sonrası üniversite sınavını kazanarak geldiği bu koskoca şehirde, bir başına, kendi ayakları üzerinde durarak küçük yaşta radyo programcılığı yapmaya başlamış ve dikkatleri üzerine çekmiştir. 2003 yılında, üçüncü albümünü çıkardığı sırada tekrar sınava girmiş ve Bilgi Üniversitesi'ni seçmiştir. Konserlerinde; Türkçe şarkıların yanı sıra İspanyolca, İngilizce şarkılar da söylemektedir. Küçük yaşlarda çeşitli enstrüman eğitimleri almıştır. Üniversite sebebiyle geldiği İstanbul'da bir dönem gitar hocalığı yapmıştır. Ankaralı Annesi; "Tülay Nadire Özen", arkeologtur. Trabzonlu Babası; "Osman Nuri Özen" yüksek makina mühendisidir. Ağabeyi; "Özgehan Özen", şehir ve bölge plânlama alanı mezunudur ve Odtü'de öğrencilere eğitim vermektedir. 2000 yılında Özelsin isimli ilk albümünü piyasaya çıkardı ve sadece 1 video klip Üşüyorum ile uzun yıllar boyunca satışı devam etti ve tirajı yarım milyon satış rakamına ulaştı. Bu albüm içerisinde, günümüzde hâlâ dinlenilen; "Dayanamam", "Yüreğinden Uzaklarda", "Nerdesin", "Özel Kız", "Aşkım" gibi klipsiz hit olmuş şarkıları barındırmaktadır. Ardından 2001 yılında, çoğu beste ve aranjelerin kendisine ait olduğu Duman Gözlüm albümü ile Aramazsan Arama, Tabir-i Caizse, Dön Çarem, Ayaz gibi hitler çıkardı. Bu albümle de klipsiz hit olmuş şarkılarına yenilerini ekledi. "Duman Gözlüm", "Ezberimsin" klipsiz hitlere örnektir. 2001 senesinde Özen’in ünü ülke sınırlarını aştığında henüz 20 yaşında idi. 2002 yılında ise bu albümdeki şarkıların remixlerinden oluşan Duman Gözlüm remix albüm yayımlanmıştır. 2003 yılında çıkarttığı, içerisinde Her Şeyde Biraz Sen Varsın, "Aman Boşver", gibi şarkılarının bulunduğu Civciv adlı albümü ile satış rekorları kırdı, albümü çıktığı gün itibarıyla 3 günde 300 bin satış rakamına ulaşmayı başarmıştır. Mü-yap'ın Diamond ödülüne layık görülmüştür. Ayrıca bu albümdeki 12 şarkının da söz müzikleri kendisine aittir. Bu albümle de klipsiz hit serisine devam etmiştir: "Beni de Gör Yarabbim", "Masum Kedi", "Yemezler", "Bir Veda Hikâyesi", "Dönemem" vs. 21 yaşında çıkardığı bir önceki albümü "Duman Gözlüm" ve 2003'te çıkardığı bu albümle birlikte, albüm satışı milyonları bulan en genç son sanatçı ünvanına erişmiştir. 2004 yılında çıkarttığı içerisinde "Sana Yine Muhtacım", "Birtanesisin", "Dayanamam"ın yeni versiyonunun bulunduğu Aslında albümüyle başarısını pekiştirdi. "Sana Yine Muhtacım" şarkısı klibi çekilmeden önce hit olmuştur. 2005 yılında kayıtlarını Londra’da yaptığı ve kariyerinde ilk kez İngilizce bir şarkıyı seslendirdiği Londra merkezli dünyaca ünlü starlara sayısız hit parça hazırlamış Ministry Of Sound - Gökhan Özen işbirliği ile içerisinde; sözü müziği Nazan Öncel'e ait olan "Benim İçin N'apardın" şarkısının da bulunduğu Kalbim Seninle - One More Time isimli maxi single çıkardı. İlk kez, bestesi kendisine ait olmayan bir şarkıyla çıkış yapmıştır.(Benim İçin N'apardın). Şarkının düzenlemesi kendisine aittir. Bu maxi single ile de Mü-yap satış ödülünü aldı. Kariyerindeki ilk singleıdır. Maxi singleı, o yıl içerisinde çıkan çoğu albümden daha fazla satmıştır. 2006 yılında, müzik kariyerinin yanısıra, gelen dizi tekliflerini değerlendirerek oyunculuğa adım attı. Kendisini bu alanda da kanıtladı. Bknz: Sevda Çiçeği, başrolünü üstlendiği dizi yaz boyu en çok izlenen dizi oldu. Müzisyen kimliğinin yanına aktörlüğü de eklemiş oldu. Öyle ki dizisi, yazlık olmasına rağmen, beş sene sonra yurt dışına açıldı. 2007 yılında, "Yalan Dünya" isimli dizide ikinci kez başrol üstlendiği sırada; içerisinde "Tövbeliyim", "Ağlamak Sırayla", "İnkâr Etme" gibi parçaların da olduğu ve klipsiz hit serisine yine devam ettiği "Seni Özledim", "Kalsın", "İkimiz de Kaybettik" gibi şarkıları bulunduran Resimler & Hayaller albümünü çıkardı. Bu albümle de müyap satış ödülünü aldı. Albümün ismini taşıyan şarkı Resimler & Hayallerin söz/müzik/aranjesinin bizzat kendisine ait olmasının yanısıra, "Gökhan Özen"in sadece pop müzikle sınırlı olmadığının müzikal olarak yelpazesinin genişliğine en büyük kanıt oldu. Bu albüme ait olan "Tövbeliyim" şarkısı ise, çıkışının üzerinden geçen 6 yıl sonra, bir ilke imza atmıştır. Şarkı 2013 yılında; İspanya'nın en çok satan Marca gazetesinde yer aldı. 2008 yılında ise içerisinde klipsiz hit olmayı başaran "Öldürür Sevdan" isimli şarkıyı barındıran Bize Aşk Lazım maxi single’ı ile yine herkesin diline şarkılarını dolamayı başardı. Maxi singlenın ismini taşıyan "Bize Aşk Lâzım" şarkısı da klibi çekilmeden hit olmuştur. Bu maxi single ile de Mü-yap satış ödülünü aldı. Yine o yıl içinde çıkan çoğu albümden daha fazla sattı. 2010 yılında Daha Erken single ve Başka albümünü çıkarmıştır. Bu albümde, 6 yaşından beri eğitimini aldığı TSM tarzına yer vermiştir. Daha önce Zeki Müren'in seslendirdiği Türk Sanat Müziği tadındaki "Sen Beni Unut" isimli şarkıyı coverlayarak şarkının keşfedilmesinde pay sahibi olmuştur. Ayrıca bu albüme ait "Aşk Yorgunu" isimli şarkısı, Japonya'nın SKY Perfect TV isimli kanalında yayınlanan, Japonya'nın müzikal şirketlerinden Takarazuka Theather Revue Company'nin "Luna Rossa" isimli müzikalinde yer almıştır. Japon yetkililer Şarkının telif hakları için Özen'le irtibata geçmişlerdir. 2012 yılında, Demet Akalın'ın albümünde bulunan; sözü, bestesi, aranjesi Özen'e ait olan Yıkıl Karşımdan şarkısında ilk kez düet yapmıştır. Ve şarkı bir ilke imza atmıştır. Çıkışının üzerinden 7 yıl geçtikten sonra, şarkı tekrar gündem olmuştur. 2013 yılının en başarılı albümlerinden Milyoner’i sevenleri ile buluşturdu, albümün çıkış şarkısı Budala çok büyük ilgi gördü. Albümdeki Ne Fark Eder isimli slow şarkısı klipsiz olmasına rağmen 2013'ün yaz mevsiminde dahi en çok dinlenen şarkılardan biri oldu. Kariyerinde 2000 - 2013 yılları arasında çıkan 10 albümle neredeyse 5 milyon albüm satışına ulaştı. 7 Temmuz 2010'da, Selen Sevigen ile evlendi. 16 Temmuz 2012'de Ada Deren Özen, 28 Temmuz 2015'te ise Derin Su Özen isimli kız çocukları oldu. Çift, Kasım 2016'da, yazılı bir basın açıklaması yaparak boşandıklarını duyurdu. Şiirsel gerçekçilik Şiirsel Gerçekçilik ("Fransızca:" Réalisme poétique, "İngilizce:" Poetic realism) 1930'larda Fransa'da ortaya çıkmış ve II. Dünya Savaşı'nın sonuna dek etkisini sürdürmüş sinema akımına verilen addır. Türkçede bazen "Şairane Gerçekçilik" olarak da geçer. 1920'lerin sonunda sesin sinemaya girmesi ile Avrupa Avantgarde Sineması'nın sonu gelmişti ve sesin olanaklarından da yararlanarak yönetmenler özellikle müzikaller, melodramlar ve tiyatro uyarlamalarına yöneldiler. Ancak bu uzun sürmedi. 1929'da başlayan ve 30'lu yıllar boyunca bütün dünyada olduğu gibi Fransa'da da etkisini tüm ağırlığıyla gösteren Büyük Ekonomik Buhran'ın bir sonucu olarak yaşanan toplumsal ve siyasi kargaşa ortamında bu yeni sinema akımı doğdu. Çalışan sınıfların sorunlarını, bireyin mutsuzluğuna ve çaresizliğine vurgu yaparak Amerikalı Kara Filmlerine benzer çarpıcı bir atmosfer içinde karamsar bir üslupla ve şiirsel bir duyarlılıkla anlatan ve "Şiirsel Gerçekçilik" adı verilen bu tarz Fransa'da popüler oldu. "Şiirsel gerçekçilik" akımına dahil edilen filmler adındaki gibi "gerçekçi" idi, çünkü filmdeki karakterler hayatın tüm acımasız yönleriyle sürekli olarak yüz yüze geliyorlardı, çoğunlukla umutsuzdular, çaresizdiler. Ekonomik çöküntü beraberinde suç artışını da getirmişti, sefalet her zaman hissedilebiliyordu, konuların geçtiği mekanlar sefil mekanlardı. Ama aynı zamanda bu filmler "şiirsel" di de, karakterlerin davranışları melankolikti, karamsar ve hüzünlüydüler, zaman zaman intihara meyilli olabiliyorlardı, nihilisttiler. Filmin odağındaki bu marjinal karakterler genelde aşk için son bir şansı yakalarlar ama onu da sonunda ellerinden kaçırırlardı. Alt sınıftan insanların bunalımlı öykülerinin anlatıldığı bu filmler daima mutsuz sonla bitiyordu. Mekanların loş ışıklandırılması, kapalı gökyüzü ve sıklıkla yağan yağmur veya bastıran sisin yarattığı flu görüntüler de şiirselliğe katkı sağlıyordu. Görüntü yönetmenleri estetizme özellikle önem veriyorlardı. Bu akımın yapımcı ve yönetmenleri senaryo ve diyaloglara da çok önem veriyorlardı, akımın önemli senaristlerinden biri de Marcel Carné'nin birçok filminin senaryosunu yazmış olan ünlü şair Jacques Prévert'di. II. Dünya Savaşının sona erdiği 1945 yılından sonra "Şiirsel gerçekçilik" akımı yerini İtalya'da ortaya çıkacak olan İtalyan Yeni Gerçekçiliği akımına bırakacaktı, zaten başta Luchino Visconti ve Antonioni olmak üzere yeni gerçekçi birçok İtalyan yönetmen sinema kariyerlerine "şiirsel gerçekçi" Fransız yönetmenlerin yanında çalışarak başlamışlardı. Bu iki yönetmen de Jean Renoir'ın asistanıydılar. Hatta Şiirsel gerçekçilik İtalyan Yeni Gerçekçilik Akımından sonra gelecek olan Fransız Yeni Dalga akımını da etkilemiştir. Senaryosunu Attilâ İlhan'ın yazdığı ve Lütfi Akad'ın yönettiği 1959 yapımı Türk filmi Yalnızlar Rıhtımı gösterime girdiği günlerde bazı eleştirmenler senaryosunun Marcel Carne'nin yönettiği Jean Gabin'li Sisler Rıhtımı (Le Quai des Brûmes) (1938) adlı filminin etkisiyle kaleme alındığı ileri sürmüşlerdi. Bu iddia o tarihte filmin senaristinin de dahil olduğu bir tartışmayı başlatmıştı. Söz konusu bu filmin senaristi de Attilâ İlhan gibi bir şair olan Jacques Prévert'di. "Yalnızlar Rıhtımı" da Sisler Rıhtımı gibi "Şiirsel Gerçekçilik" akımına daha yakın duruyordu. O günlerde senaryoyu yazan şair Attilâ İlhan gazetelerde bu eleştirilere yanıt vermişti. Bu arada özellikle Marcel Carné ile çalışmış olan set tasarımcısı dekoratör Alexandre Trauner'den de bahsetmeden geçilmemelidir. Türkçe Rock Top 20 "Billboard" dergisinin ve internet sitesinin Billboard Türkçe Rock Top 20 listesinde bir numara olmuş şarkıların listesidir. Diyakoz Diyakoz (veya diyakon); Katolik, Anglikan ve Ortodoks kiliselerindeki üç yüksek ruhban derecesinin ilk basamağı olan diyakozluk rütbesini haiz kişidir. Diğer iki rütbe ise sırasıyla papazlık (vaizlik) ve piskoposluktur. Kelimenin etimolojik kökeni Grekçe, "hizmetli", "hizmetçi", "yardımcı", "haberci" manalarına gelen "diakonos"tur. Günümüzde "diyakoz" kısaca papaz yardımcılarına verilen isimdir. Diyakozluk diğer ruhban derecelerini almak için ilk temeldir. Yani peder olmak isteyen kişi önce diyakoz olmak zorundadır. Sadece ruhbanlık gizemi ile pederlik derecesini almış kişiler piskopos ve papaz olabilirler. Diyakozlar evlenseler dahi bu görevlerinde kalabilirler. Taye Taiwo Taye Ismaila Taïwo (d. 16 Nisan 1985,Lagos) defans mevkiinde forma giyen Nijeryalı futbolcudur. Finlandiya ligi takımlarından Rovaniemen Palloseura'de oynamaktadır. Özellikle uzun şutları ve duran toplardaki kabiliyeti ile tanınmaktadır. Taiwo sol bek mevkiinde oynamaktadır. Taiwo, Nijerya Premier Ligi takımlarından Gabros International'da futbola başladı. 2003 yılında Lobi Stars'a transfer oldu ve burada bir sezon oynadı. 2005 yılında 20 yaşında Fransız kulübü Marsilya'ya transfer oldu. Taiwo o dönem FC Bayern München'e giden Lizarazu'nun boşluğunu doldurmak için alındı. 23 Nisan 2011 tarihinde Coupe de la Ligue finalinde Montpellier ile oynanan maçta galibiyeti getiren golü attı. Taiwo, maç sonrası yapılan kutlamalarda kameralar önünde eline mikrofonu alarak, takımının ezeli rakibi Paris Saint-Germain FC’e alenen küfür eden bir tezahürat söyledi ve bir maç ceza aldı. 9 Mayıs 2011 tarihinde Milan teknik direktörü Massimiliano Allegri, Philippe Mexes ile birlikte Taiwo'nun alınmasını onayladı. Ve 2011-2012 sezonunda Milan formasını giydi. Milan formasıyla ilk maçına 24 Eylül 2011 tarihinde Cesena ile yapılan maçta Antonini'nin yerine oyuna girerek çıktı. 2011 Aralık ayında Fransız spor gazetesi L'Équipe'e verdiği röportajda, Milan'daki ilk sezonunun kendisi için bir hayal kırıklığı olduğunu ve artık tribünde değil sahada olmak istediğini belirtti. Her ne kadar yedek kulübesinde uzun zaman geçirse de Milan'da kalmak istediğini yineledi. Taiwo, 24 Ocak 2012 tarihinde devre arasında 3.5 milyon sterlin karşılığında Queens Park Rangers'a kiralık olarak gitti. İlk maçına 1 Şubat 2012 tarihinde Aston Villa ile yapılan maçta çıktı. Queens Park Rangers ile oynadığı iki maçın ardından, burada kalmak istediğini söylediQueens Park Rangers ile ilk golü ise Sunderland ile oynanan maçta 27 metre uzaktan attığı fantastik frikik golü oldu. Taiwo 31 Temmuz 2012 tarihinde 1 yıllığına FK Dinamo Kyiv'e kiralık gönderildi. Ve 2012-2013 sezonunu burada geçirdi. 6 Temmuz 2013 tarihinde 3 yıllık anlaşma ile Bursaspor'a transfer oldu. Bursaspor'da ilk golünü UEFA Avrupa Liginde Sırbistan ekibi FK Vojvodina takımına karşı atmıştır. Taiwo 23 Ağustos 2015 tarihinde HJK takımı ile sözleşme imzaladı. Taiwo, 30 Ocak 2017'de 2016/17 sezonunun sonuna kadar Lausanne takımına imza attı. "son güncelleme:25 Kasım 2012" Marsilya AC Milan Scan chain Scan chain ya da Tarama zinciri , IC dizaynı için bir test dizaynı tekniğidir. Buradaki amaç IC içerisindeki her flip-flop davraşını test etmeyi kolaylaştırmaktır. Bu teknik basitçe şu şekilde izah edilebilir. Test, testi başlatmak için, dışarıdan girilen scan enable sinyali ile başlatılır. Bu sinyal girildiğinde IC içerisindeki test edilmesi amaçlanan tüm flip-flop'lar uzun bir shift register'a bağlanır. IC'nin clck sinyali ve keyfi bir data kullanılarak flip-flopların çıkışı okunur ve gerekli karşılaştırma yapılır. Eğer çıkan sonuç beklenen sonuç ile aynı ise üretimde bir hatanın olmadığı kanısına varılır. Rogier van der Weyden Rogier van der Weyden, veya Rogier de le Pasture (1399/1400 – 18 Haziran 1464) Flaman ressam ve Jan van Eyck'in yanı sıra İlk Dönem Flaman Resmi'nin en büyük temsilcisi. Tournai'de doğmuştur, babası Henri de le Pasture ve Agnes de Watrélos'dur. Babası bıçak yapımcısı idi. 2 Mart 1436'da Brüksel Şehir ressamı görevine getirildi. O zamanlar bu görev, Brüksel'in Burgonya Dükalığı'nın en önemli ikamet yerlerinden biri idi. Rogier Felemenkçe konusan kısmına taşındıktan sonra isminin Felemenkçe tercümesi olan "Rogier van der Weyden" ismini kullanmaya başladı. Genelde sunak resimleri (kiliselerde sunakları süsleyen) ve portreleri ile tanınmıştır. Burt Reynolds Burton Leon Reynolds, Jr. (11 Şubat 1936 - 6 Eylül 2018), Amerikalı oyuncu, yönetmen, yapımcı ve seslendirme sanatçısı. Burt Reynolds, 11 Şubat 1936'da Lansing, Michigan'da Harriet Fernette ve Burton Milo Reynolds çiftinin oğlu olarak dünyaya geldi. 1946 yılında ailesiyle birlikte Riviera Beach, Florida'ya taşındı. 1954 yılında Palm Beach Lisesi'nden mezun oldu. Futbol bursuyla Florida Devlet Üniversitesi'nde iki sene okudu. Sakatlanınca 1958 yılında futbolu ve okulu bırakarak sinema oyuncusu olmak için New York'a gitti. 1966 yapımı Navajo Joe filminde başrol oyuncusu olmasına rağmen, kendisinin atılım filmi 1972 yapımı Deliverance filminde canlandırdığı Lewis Medlock karakteri ile olmuştur. İlk yönetmenlik deneyimini 1976'da çıkan Gator filmi ile yaptı. 1978-1982 yılları arasında listelerde bir numara olmasını korudu. 1963-1965 yılları arasında İngiliz aktris Judy Carne ile evli kaldı. 1971-1976 yılları arasında Amerikalı şarkıcı Dinah Shore ile bir ilişki içerisindeydi. 1988-1994 yılları arasında Amerikalı aktris Loni Anderson ile evli kaldı. Quinton adında bir evlat edindiler. 6 Eylül 2018'de Jupiter, Florida'da 82 yaşında kalp krizinden hayatını kaybetti. 20 Eylül 2018'de eski eşi Loni Anderson ve evlatlık oğulları Quinton; North Palm Beach, Florida'daki bir cenaze evinde Reynolds için özel bir anma töreni düzenledi. Katılımcılar arasında Sally Field, Bobby Bowden, Lee Corso ve Doug Flutie gibi isimler de vardı. Fiziksel sabit Fizik sabitleri, evrenin her yerinde aynı olduğu varsayılan ve zaman boyunca değişmez olan sabitler. Sabit bir sayıdan ibaret olan matematik sabitlerinden farklı olarak fiziksel bir ölçü birimini içerirler. Aşağıda bazı fizik sabitleri verilmiştir Claude Louis Hector de Villars Claude Louis Hector de Villars, Prince de Martigues, Marquis ve Duc de Villars ve Vicomte de Melun (d. 8 Mayıs 1653 – ö. 17 Haziran 1734), XIV. Louis dönemi Fransasının son generalidir. Fransız askeri tarihinin en ünlü generallerinden olan Villars Fransa'nın altı mareşalinden biri olup, Maréchal général des camps et armées du roi() unvanına sahiptir. Villars, Fransa'nın Allier bölgesindeki Moulins'te doğmuştur. Soylu ancak fakir bir aileden gelen Villars 1671 yılında Fransız ordusuna katıldı. Kendini yirmi yaşında Fransa-Hollanda Savaşında, Maastricht kuşatmasında tanıttı. Kanlı Seneffe Savaşı'ndan bir yıl sonra ise süvari alayı eğitim kampına albay olarak atandı. Sonraki terfisi Turenne, Le Grand Condé ve Luxembourg gibi aristokrat kökenli ailelere mensup askerlere rağmen geldi. 1687 yılında mareşal oldu. Hollanda ile yapılan savaşlar sırasında Augsburg'un oluşturulmasında, askeri dehası ve diplomasideki nezaketi sayesinde Bavyera bölgesinin gayriresmî bir diplomatı olma misyonunu üstlenerek, görüşmelerde II. Maximilian Emanuel (Bavyera elektörü)'e eşlik etti. 1690 yılında Fransa'ya döndü ve Flanders süvarilerinin komulantlığına getirildi. Fakat Dokuz Yıl Savaşı'nın sonuna doğru Viyana büyükelçiliğine atandı. Ülkelere göre Müslüman nüfusu İslam, Hristiyanlık'tan sonra dünyanın en çok inanılan ikinci dinidir. Bir demografik araştırmaya göre, İslam nüfusu dünya nüfusunun 1.57 milyar inananı ile %23'ünü oluşturmaktadır. İslam, Kuzey Afrika'da, Orta Doğu'da ve Asya'da yaygın bir dindir. Büyük Müslüman toplulukları ayrıca Çin'de, Balkanlarda ve Rusya'da bulunmaktadır. Dünyanın diğer bölgelerinde de büyük Müslüman azınlık nüfusu bulunmaktadır. Örneğin; Batı Avrupa'da %5'lik bir nüfus ile İslam, Hıristiyanlıktan sonra gelen ikinci din konumundadır. Yaklaşık 50 ülkede Müslüman çoğunluk bulunmaktadır. Dünyadaki Müslüman nüfusun yaklaşık %62'lik kısmı Asya'da yaşamaktadır. Endonezya en kalabalık Müslüman ülkesidir ve Müslüman nüfusu 216 milyon (%90) civarlarındadır. Müslümanların yaklaşık %20'si Arap ülkelerinde yaşamaktadır. Orta Doğu'da Arap olmayan ülke olan İran'ın büyük çoğunluğu Müslümandır.Avrupa'da ise Türkiye,Kosova ve Bosna Hersek'in nüfuslarının büyük bölümü Müslümandır.Buna rağmen Avrupa nüfusunun çoğu Hristiyandır. Mısır ve Nijerya Afrika'nın en kalabalık Müslüman nüfusa sahip ülkeleridir. 2009 yılı Ekim ayında Pew Araştırma Merkezi tarafından yapılan bir demografik çalışmada, dünyada yaklaşık 1.57 milyar Müslüman insan yaşamaktadır. Araştırmalara göre Müslümanların çoğunluğu Sunni, Müslümanların %10-13 arasında da Şii nüfusu bulunmaktadır. Baby Boy (Beyoncé şarkısı) "Baby Boy", Amerikalı R&B şarkıcısı Beyoncé'nin R&B/dancehall tarzdaki bir şarkısı. Sanatçıya vokallerde Jamaikalı şarkıcı Sean Paul eşlik etmektedir. Parça; Beyoncé Knowles, Scott Storch, Robert Waller, Jay-Z ve Sean Paul tarafından Beyoncé'nin "Dangerously in Love" adlı ilk solo albümü için yazılmıştır ve yapımcılığını Scott Storch üstlenmiştir. "Baby Boy", Amerika Birleşik Devletleri'nde albümün ikinci teklisi olarak 14 Ekim 2008 tarihinde yayımlanmıştır. Ayrıca, Kanada'da CD olarak 4 Mayıs 2003'te ve Avustralya'da 9 Eylül 2003'te piyasaya sunulmuştur. Şarkı, ABD "Billboard" Hot 100 listesinin toplam 9 hafta boyunca bir numarasında kalmıştır. ABD'de platin plak kazanan bu şarkı, Beyoncé Knowles'ın 2007 yılında çıkan "Irreplaceable"dan sonra, ABD'de en uzun süre bir numarada kalan ikinci şarkısıdır. "Baby Boy", dünyanın birçok ülkesinde ilk ona girmeyi başarmış ve Avustralya'da platin plak kazanmıştır. Şarkı ayrıca, eleştirmenlerden de övgüler almıştır. Aynı zamanda ASCAP (American Society of Composers, Authors, and Publishers) tarafından da, 2005 yılının en iyi şarkılarından biri olarak kabul edilmektedir. "Baby Boy"un video klibi İngiliz yönetmen Jake Nava yönetmenliğinde çekilmiştir. 7-8 Ağustos 2003 tarihlerinde Miami, Florida'da kaydedilmiştir. Video klibin tanıtımı MTV'deki "Total Request Live" programında 25 Ağustos 2003'te yapılmıştır. Listeye 10 numaradan giren bu video, listenin zirvesine ulaşmıştır. Plymouth porseleni Plymouth porseleni, sert hamurlu porselendir. William Cookworthy adlı bir kimyacı St. Austell yakınlarında kaolin ve porselen taşı (Çin taşı) yatakları bularak deneyler yapmaya başladı. Yaptığı ilk porselenler defoluydu ancak sonraları hamuru ve bezemeleri geliştirdi. Aeroelastisite Aeroelastisite, bir akışkan içinde hareket eden esnek, katı bir yapının üzerine etki eden yapısal, aerodinamik ve ataletsel kuvvetlerin birbiriyle etkileşimini inceleyen bilim dalıdır. Aeroelastisite problemleri iki ana kategori altında incelenebilir. Statik aeroelastisitede zamana bağlı fiziksel ögeler probleme dahil edilmez. Zamana bağlı fiziksel ögelere örnek olarak atalet kuvvetleri verilebilir. Bu durumda atalet kuvvetlerinin yapıya olan etkileri ihmal edilmekte, sadece aerodinamik ve yapısal kuvvetlerin etkileşimi incelenmektedir. Statik aerolastisite problemlerine, diverjans, kontrol yüzeyleri etkinliği ve kanatçık tersliği, esnek taşıma yüzeylerine etki eden aerodinamik yüklerin değişen dağılımlarının hesaplanması örnek olarak gösterilebilir. Dinamik aeroelastisitede zamana bağlı fiziksel ögelerin de probleme dahil edilmesiyle ataletsel, yapısal ve aerodinamik kuvvetlerin etkileşimi incelenmektedir. Dinamik aeroelastisite problemlerine, kendinden uyarımlı titreşimler, kanat çırpınması, kontrol ve itki sistemleriyle olan etkileşimler, geçici titreşimlere tepki örnek gösterilebilir. KPSS (anlam ayrımı) Diğerleri (Lost) Diğerleri ya da Onlar, "Lost" adlı Amerikan televizyon dizisinde, adada yaşayan kurgusal karakterlerdir. Sayid Jarrah'a göre yaklaşık 50 kişiler. Diğerleri ismi ilk olarak Danielle Rousseau tarafından Sayid'e bebeğinin kaçırılma hikâyesini anlatırken ortaya çıktı. 815 kazazedeleri tarafından düşman olarak görülmelerine rağmen, Diğerleri'nin lideri olan Ben Linus, kendilerini "iyi insanlar" olarak tanımlamaktadır. Ben, emirleri Jacob'tan almaktadır ayrıca Diğerleri'nden sadece Richard Alpert Jacob ile konuşmuştur. Diğerleri, ağzı sıkı ve gizemli kişilerdir. Kazazedeleri kaçırmaları, öldürmeleri, korkutmaları gibi nedenlerden dolayı kazazedeler ve Diğerleri arasında uzun bir süre çatışma başlar. Fakat Kahana ekibinin adaya girmeye çalışmalarından dolayı Diğerleri ve kazazedeler birlikte kendilerini savunmaya başlarlar. Ben'in Orkide istasyonu tarafından adadan uzaklaştırılması ile John Locke, Diğerlerinin lideri olur. İlk dönem Flaman resmi İlk Dönem Flaman Resmi, 15. yüzyıl ve 16. yüzyıl başında Aşağı Ülkeler adı verilen bölgede, Gent ve Brugge etrafında ortaya çıkmış bir grup ressamı ve bunların eserlerini içeren dönemi veya akımı tasvir etmek için kullanılır. Aynı zamanda "Geç Gotik", İngilizcede "Early Netherlandish Painting" (Erken Dönem Aşağı Ülke Resmi) olarak anılır. Bu grup ressamların içinde Jan van Eyck, Rogier van der Weyden, Hugo van der Goes, Hans Memling, Dirk Bouts ve Gerard David sayılabilir. Bu dönem ressamlarının adlandırılması Fransızca'dan diğer dillere "Les Primitifs flamands" in birebir çevrilmesinden gelmiştir. Buradaki "primitif" sözü "erken" ve "ilk" manasında anlaşılır. Halihazırda Flandre adını verdiğimiz bu bölgeler o dönemde Burgonya Dukalığı ve Habsburg Hanedanlığının denetimi altında idi. Brugge ve Gent uluslararası ticaret, bankacılık ve sanat merkezi olduğundan burada yaşayan ve Flaman olarak anılan insanların hepsi yörede doğmuş kişiler değildi. Bu sebepten "Flaman" adlandırması ile "Aşağı Ülkeler'e ait olma", bu bölgede bulunan zamanın önde gelen şehirleri temel alınarak, birbirinin yerine kullanılabilen kelimeler haline geldi. Nits Nits, 1974'te kurulmuş; Henk Hofstede, Rob Kloet ve Robert Jan Stips'ten oluşan Hollandalı bir müzik topluluğudur. Şarkılarını ingilizce yazan grup uluslararası alanda da kısmen başarılı olmuştur. Özellikle Finlandiya, İsviçre, Fransa, Belçika ve Hollanda olmak üzere Batı Avrupa'da oldukça tanınmış bir topluluktur. Yaptıkları müzik yıllar içinde büyük ölçüde değişime uğramış olsa da genel çizgi olarak klasik rock olarak tanımlanabilir. Şarkıları çoğunlukla sıradışı konuları ele almaktadır ve şarkı sözlerinde karmaşık ve hatta gerçeküstü öğelere rastlanabilir. Cesaret Cesaret, aynı zamanda yiğitlik, kararlılık, ataklık, ve dayanıklılık özelliklerini de içeren, korku, acı, risk, belirsizlik veya tehdit ile başa çıkabilme yeteneği. "Fiziksel cesaret" fiziksel bir acı, zorluk veya ölüm tehlikesi ile yüzleşme sırasındaki cesareti tanımlarken, "ahlaki cesaret" çoğunluk muhalefeti, utanç, skandal veya şevk kırıcılığı karşısında etik davranmayı ifade etmektedir. Wilma Elles Wilma Elles (18 Ekim 1986), Alman sinema, dizi, tiyatro oyuncusu ve moda tasarımcısı. Wilma Elles, beş çocuklu bir ailenin ikincisidir. Elles'in iki erkek ve iki kız kardeşi vardır. 10 yaşından beri okulda tiyatro oyunlarında oynadı ve oyunculuk, gitar, müzik ile dans dersleri aldı. Aynı zamanda Köln Üniversitesi'nde çalışmalar yapmıştır. 2004 yılında Köln'de "Theaterschule Celan", "Arturo Schauspielschule"den mezun olan Wilma Elles, 2008 yılından "Türk Usulü" , "The End" ve "Das Weinen davor" adlı sinema filmlerinde başrolde görev almıştır. Kanal D'nin 2010-2013 sezonundaki dizisi "Öyle Bir Geçer Zaman ki"de Caroline rolünde oynadı. Çekimlerin başında Türkçe konuşamadığından, daha fazla Türkçe öğreninceye kadar rolünü ezberledi. Wilma Elles'e, Avrupa Kalite Ödülleri'nde 2011 ve World Consumer Ödülleri'nde 2012 En İyi Kadın Oyuncu ödülü verilmiştir. 2013'te EMÖ En İyi Kadın Oyuncu ve 2015'te Altın Palmiye En İyi Kadın Oyuncu ödülü verilmiştir. Türkiye'yi çok sevdiği bilinen Wilma Elles, Türk vatandaşı olup ve bir Türk ismini adına eklemek istemiştir. Başka kültürlere ilgisinin çok olduğunu bildiren sanatçı, Köln Üniversitesi'nde Siyaset Bölümü'nde İslâm Bilimleri'ni birincilikle bitirmiştir. Elles, 2013-2014 yılları arasında Gurbette Aşk dizisinde başrol karakteri Helga'yi oynamış ve 2015 yılında Filinta dizisinde Anita diye bir ajanı canlandırdı. 2016 yılında atv kanalında Yeter dizisinde başrol karakteri İdil'i canlandırmıștır. 2019-2020 yılları arasında Kanal D`de yayınlanan Arka Sokaklar dizisinde Nadya karakterini canlandırdı. Wilma Elles, 21 Temmuz 2015'te sevgilisi iş adamı Kerem Göğüş'le olan birlikteliğinden ikiz bebek dünyaya getirmiştir. Mart 2019'da ise ayrıldıklarını ifade etmiştir. Elles, anadili Almanca'nın dışında İngilizce, Fransızca ve Türkçe konuşabilmektedir. Wilma Elles yabancı kültürlere ilgisini anlattı. Nisan 2016 yılı itibarıyla Alman vatandaşlığının yanında Türk vatandaşlığına geçti ve yeni kimliğini Instagram sayfasından takipçileriyle paylaştı. Not: Oyuncunun sinema filmleri, televizyon filmleri ve dizileri aynı başlık altında yer almıştır. Comelico Superiore Comelico Superiore İtalya'nın Veneto bölgesi Belluno ili içinde bir belediye olup, Venedik'in yaklaşık 130 km kuzeyinde ve Belluno'nun ise yaklaşık 60 km kuzeydoğusunda yer alıp Avusturya sınırı üzerindedir. 2004 yılı 31 Aralık tarihine göre 2.420 kişilik bir nüfusa ve 95,9 km² lik bir alana sahiptir. Comelico Superiore aşağıdaki belediyelerle sınırdır: Auronzo di Cadore, Danta di Cadore, Karintiya (Avusturya), San Nicolò di Comelico, Sexten-Sesto. Danta di Cadore Danta di Cadore İtalya'nın Veneto bölgesi Belluno ili içindeki bir belediye olup, Venedik'in yaklaşık 130 km kuzeyinde ve Belluno'nun da yaklaşık 50 km kuzeydoğusunda yer alır. 2004 yılı 31 Aralık tarihine göre 532 kişilik bir nüfusa ve 8,0 km² lik bir alana sahiptir. Danta di Cadore aşağıdaki belediyelerle sınırdır: Auronzo di Cadore, Comelico Superiore, San Nicolò di Comelico, Santo Stefano di Cadore. Uzunlu, Kilis Uzunlu Köyü Kilis'in ilk köylerinden biridir. Köy, Kilis iline 15 km, G.antep iline ise 45 km mesafededir. Köy nüfusunun çoğu İstanbul, Kilis, Gaziantep gibi şehirlere göç etmiştir. Köy 75-80 haneden oluşmaktadır. Hollanda Festivali Hollanda Festivali (İngilizce: Holland Festival) her haziran ayında Hollanda'nın başkenti Amsterdam'da düzenlenen ülkenin en eski ve büyük sanat festivalidir. Festival kapsamı tiyatro, modern dans, opera ve müzikten oluşmaktadır. Son yıllarda festivale çoklu ortam, görsel sanatlar ve filmler de festival kapsamına alınmıştır. Festival 1947 yılından bu yana düzenlenmekle beraber, festivale dünyaca tanınmış sanatçıların yanı sıra daha az tanınmış sanatçılar da katılmaktadırlar. Festival kapsamında düzenlenen organizasyonlar şehir tiyatrosu, operası, Concertgebouw ve Muziekgebouw'de düzenlenmektedir. Modern bir bakış açısıyla festivalde, klasik ve modern bir arada yer almaktadır. Roland TR-808 Roland TR-808 Rhythm Composer, yaygınca 808 () olarak da bilinir, Roland Corporation tarafından 1980 ve 1983 yılları arasında imal edilen davul makinesi. Önceden hazırlanmış motifler kullanmak yerine ritim programlamaya izin veren ilk davul makinelerinden biridir. Dönemindeki daha pahalı rakibi Linn LM-1'den farklı olarak TR-808, ses örnekleri çalmak yerine analog sentezleme yöntemiyle ses üretir. Elektronik müzik ana akım olmadan önce piyasaya sürülen TR-808, gerçekçi olmayan davul seslerinden ötürü karışık eleştiriler almış ve ticari başarı elde edememiştir. Yaklaşık 12.000 birim ürettikten sonra Roland, yarı iletkenlerinin bulunması imkansız hale geldikten sonra makinenin üretimini durdurmuş ve 1983'te devam niteliğinde olan TR-909'u piyasaya sürmüştür. TR-808 1980'ler boyunca yeraltı müzisyenleri arasında ekonomikliği, kullanım kolaylığı ve kendine has sesleri (özellikle derin ve "patlayan" bas davulu) sayesinde bir kült takipçi kitlesi elde etmiştir. Döneminde gelişmekte olan elektronik, dans ve hip hop tarzlarının mihenktaşı olmuş ve Marvin Gaye'nin "Sexual Healing" ve Afrika Bambaataa ile Soulsonic Force'un "Planet Rock" şarkıları ile popülerleşmiştir. TR-808 diğer tüm davul makinelerinden daha fazla hit şarkıda kullanılmıştır. Hip hop müzikte, Fender Stratocaster'ın rock müzikteki etkisine benzer olarak büyük bir etki yaratmış ve popüler müzikteki en etkili buluşlardan biri olmuştur. Makinenin sesleri çeşitli müzik yazılımları ve modern davul makinelerinde yer almış, ayrıca çok sayıda klonu üretilmiştir. 1960'ların sonunda Hammond Organ Company, Amerikalı bir müzisyen ve mühendis olan Don Lewis'ı, Japon Ace Tone şirketinin tasarladığı yerleşik bir davul makinesine sahip bir elektronik orgun da dahil olduğu ürünlerinin demonstrasyonunu yapması için işe aldı. O dönemde davul makineleri çoğunlukla ev orglarına eşlik etmesi için kullanılıyordu, sadece bossa nova gibi hazır motiflere sahiptiler ve ritim programlamaya izin vermiyorlardı. Circuit bending olarak adlandırılan enstrüman "hack'leme" yönteminin popüler hale gelmesinden çok uzun süre önce kendi modifiye ettiği elektronik enstrümanları kullandığı performanslarıyla bilinen Lewis, Ace Tone davul makinesine kendi ritimlerini oluşturarak ve perküsyona vurgu eklemek için cihazı orgunun expression pedalına bağlayarak geniş çaplı modifikasyonlar yaptı. Kendisinin tasarladığı makineyi kullanarak ürettiği sesleri nasıl başardığını merak eden Ace Tone genel müdürü ve kurucusu Ikutaro Kakehashi, Lewis'a ulaşır. 1972'de Kakehashi, Roland Corporation'ı kurar ve davul makineleri tasarlamada yardım etmesi için Lewis'ı işe alır. 1970'lerin sonlarında mikroişlemciler Roland MC-8 Microcomposer gibi enstrümanlarda yer almaya başladığında, Kakehashi bunların davul makinelerini programlamada da kullanabileceğini fark eder ve 1978'de kullanıcıların kendi motiflerini yazabileceği, kaydedebileceği ve yeniden çalabileceği ilk davul makinesi olan CompuRhythm CR-78 piyasaya sürülür. Daha sonra Roland, profesyonel pazarı hedef alarak çoğunlukla demolar oluşturmakta kullanılacağını düşündükleri TR-808'i geliştirdi. Roland'ın konsepti; kullanıcıların akortlama, decay ve volüm gibi parametreleri düzenleyebileceği ve sesleri sıralayabileceği bir "davul synthesizerı" oluşturmaktı. Roland mühendisleri başta ses örnekleri kullanarak perküsyon seslerini taklit etmeyi amaçladılar fakat bu durum bellek fiyatını çokça yükselteceği için ses üretici bir donanım tasarlamaya karar verdiler. Kakehashi cihaza özgü "cızırtılı" sesleri elde etmek için bilerek arızalı transistörler satın aldı. Başmühendis Makato Muroi, analog ses devrelerini tasarlayan kişi olarak "Mr. Nakamura"yı ve yazılımı tasarlayan kişi olarak "Mr. Matsuoka"yı göstermiştir. TR-808'deki "TR"ın açılımı olan "Transistor Rhythm"in de belirttiği analog sentezleme yöntemiyle; bas davulu, trampet, tom-tom (tiz, orta ve pes), konga (tiz, orta ve pes), kasnak vuruş, klave, el çırpma, marakas, inek çanı, halile ve hi-hat (açık ve kapalı) perküsyonlarını taklit eder. Makinenin kasnak vuruş ile klave, el çırpma ile marakas ve tiz-orta-pes tom-tom ile tiz-orta-pes konga sesleri arasında geçiş özelliği vardır. Aralık sıralayıcı ile azami 32 motif ve 768 ölçü programlanabilir ve vuruşlara ayrı ayrı vurgular eklenebilir (vurgu ekleme özelliği CR-78 ile tanıtılmıştır). Kullanıcılar ayrıca tempoyu ve ölçü işaretini ayarlayabilir ( ve gibi olağan dışı işaretler de dahil). TR-808, kullanıcıların bir perküsyon bölümünü baştan sona programlayabildiği ve break'ler ve roll'lar ekleyebildiği ilk davul makinesidir. Makine ayrıca her ses için volümü ayarlayan potansiyometre düğmeleri, çeşitli ses çıkışları ve Digital Control Bus arayüzünü kullanarak diğer cihazlarla senkronize edilebilmesini sağlayan çığır açıcı olarak nitelendirilmiş bir DIN sync girişi (MIDI'nin öncülü) içerir. Makinenin sahip olduğu üç tetikleyici çıkış, makinenin synthesizerlar ve diğer ekipmanlarla senkronize edilmesini sağlar. TR-808'in perküsyonu andırmayan gerçek dışı sesleri "tıkırtılı ve hipnotize edici", "robotik", "uzaysı", "oyuncaksı" ve "fütüristik" olarak tanımlanmıştır. "Fact" dergisi makinenin sesleri hakkında "synth tonları ve beyaz gürültünün birleşiminden oluşuyor ve düzgün bir ritim kesitinden çok BBC Radiophonic Workshop'tan çıkan patlamaları andırıyor" şeklinde yazmıştır. TR-808, bir sinüs osilatörüyle üretilen ve düşük frekans geçirici filtre ve voltaj kontrollü amplifikatörle modifiye edilen güçlü bas davulu sesiyle bilinir. Bas davulundaki decay kontrolü, kullanıcıların sesi uzatmasına izin vererek zaman içinde hafifçe bemolleşen ve büyük ihtimalle makinedeki bir tasarım hatasından kaynaklanan eşsiz düşük frekanslar yaratır. "The New Yorker" bu konuya atıfta bulunarak TR-808'i "mühendislik ürününden çok bir doğal afet" olarak tanımlamıştır. TR-808 $1195 USD'lik bir liste fiyatı ile satışa sunulmuştur. Roland, TR-808'i Linn Electronics tarafından imal edilen ve gerçek davul ses örnekleri kullanan Linn LM-1 Drum Computer'a ekonomik bir alternatif olarak pazarlamıştır. TR-808, Linn LM-1 ile kıyaslandığında daha basit ve sentetik görülüyordu; elektronik müzik henüz ana akım olmamıştı ve müzisyenler ve prodüktörler gerçekçi davul makinelerini tercih ediyorlardı. Çoğu raporda belirtilene göre bir incelemede TR-808'in sesleri "marş yürüyüşü yapan karıncalara" benzetilerek olumsuz bir eleştiri yapılmıştır ancak bu eleştirinin TR-808'den önceki makinelere yönelik olma ihtimali daha yüksektir. "Contemporary Keyboard", TR-808'in "gelecekteki ritim makineleri için bir standart haline geleceğini" belirten olumlu bir inceleme yazmıştır. Bazı erken benimseyenler de olmasına rağmen TR-808 ticari bir başarısızlıktı ve 12.000'den az sayıda birim imal edildi. Roland makinenin tasarımında önemli bir rol oynayan arızalı yarı iletkenlerin bulunması imkansız hale geldiği için 1983'te üretimi durdurmuştur. TR-808 ticari açıdan başarı yakalayamasa da popüler müzikte kalıcı bir etki bırakmış ve diğer tüm davul makinelerinden daha fazla hit parçada kullanılmıştır. Roland, makinenin ilk canlı performanstaki kullanımının 1980'de Yellow Magic Orchestra'nın "1000 Knives" şarkısı ile olduğunu belirtmiştir. TR-808'in ilk kullanıldığı eserler 1981'de yayımlanan Yellow Magic Orchestra'nın "BGM" albümü ve The Monitors'un "Nobody Told Me" şarkısıdır. 1982'de Amerikalı R&B sanatçısı Marvin Gaye TR-808'in kullanıldığı ilk hit single olan "Sexual Healing"i yayımlamıştır. Gaye, enstrümanı diğer müzisyenlere veya prodüktörlere gereksinim duymadan müzik yapabilmesini sağladığı için seçtiğini belirtmiştir. Roland, TR-808'in 1983'te üretimini durdurduğunda cihaz ikinci el pazarında yaygınlaşmıştı ve çoğunluğu 100$'ın altında bir fiyata satılıyordu. Kullanım kolaylığı, ekonomikliği ve kendine has sound'u cihaza yeraltı müzisyenler ve prodüktörlerden oluşan bir kült takipçi kitlesi getirdi ve cihaz, gelişmekte olan elektronik müzik ve hip hop tarzları için bir mihenk taşı haline geldi. 1982'de Afrika Bambaataa ve Soulsonic Force, TR-808 kullanarak "dans pistlerinde popülerlik kazanan garip, fütüristik perküsyonu" yaratan parçalardan biri olan "Planet Rock"u yayımladı. Bu parça elektronik ve hiphop müziğin ve Miami bass ile Detroit tekno gibi alt tarzların gelişiminde büyük bir rol oynadı ve TR-808'in "fütüristik sound'un temel bir elementi" olarak popülerleşmesini sağladı. "Slate" dergisi "Planet Rock"ın post-disko dans müziğini yeniden yönlendirdiğini yazmıştır. TR-808 sonradan Beastie Boys, Run-DMC, LL Cool J ve Public Enemy gibi hip hop hareketleri tarafından da kullanılmıştır. "Wired" ve "Slate" dergileri TR-808'i rock müziğin gelişiminde büyük rol oynayan Fender Stratocaster'in hip hoptaki muadili olarak tanımladı. TR-808'in özellikle bas davulu sesi hip hopun temel ögelerinden biri haline gelmiştir. The Bomb Squad prodüksiyon ekibinin üyesi Hank Shocklee TR-808'in bas davuluyla ilgili olarak "o ses olmadan hip hop olmaz" şeklinde konuşmuştur. "The New Yorker" ise "Amerika'nın kültürel DNA'sının bir parçası" şeklinde yazmıştır. Doğu Yakası hip hop prodüktörleri 1990'larda makineyi kullanmayı bıraksa da Güney Yakası hip hop müziğinde temel bir unsur olarak kalmaya devam etti. TR-808'in sınırlı sayıda motif depolayabilmesi sanatçıları makinenin sınırlarını zorlamaya yöneltti. "Slate" dergisi bu durumun sanatçıları yaratıcılığa sürüklediğini belirtmiştir. TR-808'in bas davulu sıkça yeni sesler üretmek için manipüle edilmiştir, örneğin Strafe'in 1984 single'ı "Set it Off"ta bas davulu sesi bir yer altı nükleer silah denemesini taklit etmek için kullanılmıştır. Müzik yapımcısı Rick Rubin, bas davulunun decay kontrolünü uzatarak ve farklı perdelerde akortlayarak bassline'lar üretme tekniğini popülerleştirmiştir. TR-808 ayrıca hip hop dışında da yaygınca kullanılmıştır. Makinenin pop müzikte kullanımına Whitney Houston'ın 1987 hit şarkısı "I Wanna Dance With Somebody (Who Loves Me)" örnek olarak verilebilir. Phil Collins, makinenin ritimleri uzun zaman aralıklarında döngüye alma konusunda kullanışlı olduğunu ve bateristlerin böyle durumlarda varyasyonlar ve fill'ler eklemeden duramayacağını söylemiştir. "The New Yorker," "Roland'ın sihirli kutusu, tartışmasız pop müziğin 1983–1986 arasındaki büyük karışıklık çağının big bang'idir." şeklinde yazmıştır. TR-808'in Birleşik Krallık'ta popülerleşmesi; ismini TR-808'den alan ve eserlerinde kapsamlı bir şekilde kullanan 1984'te kurulan elektronik müzik grubu 808 State sayesinde olmuştur. 808 State'in üyelerinden Graham Massey, Roland cihazlarının "dünyayı birbirinden daha az kopuk bir hale getirdiğini" söylemiş ve "müziğin Esperantosu" benzetmesini yapmıştır. Acid house'un öncüsü rave kültürünün Birleşik Krallık'ta yükselişiyle TR-808 Britanya radyolarında sıkça duyulur hale gelmiştir.Nine Inch Nails'ın 1994 single'ı "Closer"da TR-808 kullanılmış ve şarkının Kuzey Amerika alternatif rock radyo istasyonlarında sıkça çalması 808 sound'unun popülerliğini artırmıştır. Kanye West 2008'de yayımladığı "808s & Heartbreak" albümünün bütün parçalarında TR-808'i kullanmıştır. "Slate" dergisi bu albümü "cihaza yazılan müstehcen bir aşk mektubu" olarak tanımlamıştır. TR-808'i kullanan diğer sanatçılardan bazılarına Damon Albarn, Diplo, Fatboy Slim, Talking Heads, David Guetta ve New Order örnek olarak gösterilebilir. Ayrıca Beastie Boys, Outkast, Kelis, TI, Lil Wayne, Britney Spears, Beyoncé, R Kelly ve Robbie Williams gibi sanatçıların şarkı sözlerinde cihaza atıflar yapılmıştır. Bas davulu; Madonna, Rihanna, ve Kesha gibi sanatçıların şarkılarında kalp vuruşu için bir metafor olarak kullanılmıştır. TR-808 popüler müzikteki en etkili icatlardan biri olarak kabul edilir. TR-808 sample'ları modern müzik yazılımlarında yaygınca kullanılır. "Sound on Sound" dergisi cihazın "klonlar ve sample kütüphanelerinden oluşan bir endüstri yarattığını" yazmıştır. "Flavorwire," "808'in her yerde duyulur olması beat'lerini neredeyse kendi içinde bir dil haline getirdi, bir davul makinesinin ne olduğuyla ilgili hiçbir fikriniz olmasa bile sesleri tanırsınız ve birisi o seslerde oynamalar yaparsa veya sıra dışı bağlamlarda kullanırsa bunu fark edersiniz" şeklinde yazmıştır. 2015'te "The New Yorker" TR-808'in özellikle trap müziği kapsayan "sokak-gençlik kültürünün soundtrack'i"nin ana kayası olduğunu ve dans müziğiyle retro hip hop'ın karışımı "eskinin sokak müziğini kucaklayan ve fetişize eden" yeni bir kültürü etkilediğini yazmıştır. TR-808'in 1983'te üretimi durdurulduktan sonra ses örnekleri kullanan ilk Roland davul makinesi olan TR-909 üretilmeye başlamıştır. TR-808 gibi TR-909 da popüler müzikte ve tekno, house ve acid house gibi elektronik müzik tarzlarında etkili olmuştur. Roland 1990'larda ürettiği Groovebox'ları, 2014'te ürettiği TR-8 ve 2018'de ürettiği TR-8S'i de kapsayan diğer cihazlarında TR-808'in ses örneklerine yer vermiştir. 2017'de Roland, TR-808'in minyatürleştirilmiş hali olan ve LED ekran, MIDI ve USB giriş/çıkışı, genişletilmiş sıralayıcı kontrolü ve yerleşik hoparlör içeren TR-08'i piyasaya sürdü. 2018'de TR-808 ve TR-909'ın ilk resmî yazılım emülasyonları yayımlandı. Malin Reitan Malin Reitan (d. 8 Ağustos 1995 Trondheim Norveç) Norveçli şarkıcı. 2005 Eurovision Çocuk Şarkı Yarışmasında Norveçi Sommer og Skolef adlı şarkısı ile temsil etmiş ve 123 puanla 3. olmuştur. Bu derece Norveçin Eurovision Çocuk Şarkı Yarışmasındaki en iyi derecedir. Malin bugüne kadar 3 tane albüm çıkarmıştır. Bunların 2 tanesi 2006 yılına ait olamkla birlikte 2008 yılında da yeni bir albüm çıkarmıştır.2012 yılında Melodi Grand Prix'e katılmıştır. Kosova ve Metohiya Özerk Bölgesi Kosova ve Metohiya Özerk Bölgesi ( / Autonomna Pokrajina Kosovo i Metohija) veya kısa kullanımda Kosova ve Metohiya ( / Kosovo i Metohija) Sırbistan’ın devlet yapısı içinde yer alan özerk bölge, istatistiksel bölgelerinden biridir. Kosova ve Metohiya fiilen yürürlükte olmayan bir idari bölgedir. De facto olarak Kosova adıyla kısmen tanınan bir bağımsız devlet yapısıdır. Kosova ve Metohiya, 17 Şubat 2008 itibarıyla bağımsızlığını ilan etmiştir. Halihazırda Kosova ile Şumadiya ve Batı Sırbistan ve Güney ve Doğu Sırbistan arasında sınır hattı mevcuttur, fakat Sırbistan hükûmeti tarafından sadece idari hat olarak tanınmaktadır. Kosova ve Metohiya Özerk Bölgesi, 1998 yılında başlayan çatışmalar sonucunda 1999 yılından itibaren fiilen Sırbistan idari yapısından kopmuştur. 2008 yılında tek taraflı bağımsızlığını ilan ederek, uluslararası tanınma süreci devam eden ayrı bir devlet olmuştur. Dolayısıyla Kosova ve Metohiya’daki idari birimler fiilen yoktur. Kosova ve Metohiya, Sırbistan’ın istatistiksel bölgelerinden biridir. Sırbistan’ın en üst idari düzeyini istatistiksel bölgeler oluşturur. 2009 yılında Sırbistan Millî Meclisi ülkeyi 7 istatistiksel bölgeye ayıran “Eşit Bölgesel Kalkınma Kanunu” çıkarmıştır. 7 Nisan 2010 tarihinde Kanun tadil edilmiş, bölge sayısı 5 olarak düzenlenmiştir. III. MÃ¼tevekkil III. Mütevekkil Tam Adı: Muhammed bin Yaʿkûb "el-Mûtevekkil ʿalâ ʾl-Lâh es-Sâlis el-Halit bin Usain Bu'rag-gat Bis Mulaşım Er-igli" (ö. 1543) 73. İslam Halifesi. Abbasi soyundan gelen son halifedir. Memlük Devleti himayesi altında 1508 ile 1517 yılların arasında halifelik yapmıştır. Memlük Devleti'nin Osmanlı tarafından yıkılması sonrasında halifelik Osmanlı hanedanına geçmiştir. Armyansk Armyansk (Rusça "Армянск"; Ukraynca "Армянськ"; Kırım Tatarcası: "Ermeni Bazar"), Kırım Yarımadası'nın kuzeyinde Kırım'ı anakaraya birleştiren Or Boynu'nun üzerinde yerleşmiş şehirdir. 18. yy başlarında Orkapı'dan göçen Ermeni ve Rumların kurduğu bir şehirdir. Ermeni Bazar adı 1730'dan 1921'e kadar kullanıldı. 1921'de Armyansk adı verildi. Şehir statüsü 1993'te verildi. Madencilik ve boya sanayi vardır.Bununda dışında demirbeton da vardır. Åžehirde 1996 FIVB DÃ¼nya Grand Prix 1996 World Grand Prix, 30 Ağustos-29 Eylül tarihlerinde oynandı. Dördüncü World Grand Prix’ye sekiz ülke katıldı. Maçlar Sendai, Cakarta, Osaka, Pekin, Honolulu ve Makao’da yapıldı. En fazla puan toplayan dört ülke final grubuna yükseldi. Şanghay’da yapılan final grubunda en fazla puan toplayan Brezilya, 1996 World Grand Prix’nin şampiyonu oldu. Atropatena Atropatena () veya Medya Atropatena, MÖ 4. yüzyılda çoğu bugünkü İran Azerbaycanı ve İran Kürdistanı olarak bilinen bölgede kurulmuş ve başkenti Gazaka kenti olmuş eski bir krallık. Günümüzdeki Azerbaycan'ın tarihi adı Atropatena'dan kaynaklanmıştır. MÖ 323'te Büyük İskender'in ölümü sonrasında, kurduğu imparatorluğun toprakları İskender'in diadokları (ardılları) arasında bölünmüştür. Eski Ahameniş İmparatorluğu'nun bölgesi olan Medya iki eyalete bölünmüştür: güneyde yer alan Büyük Medya (Medya Magna) ve kuzeyde yer alan Küçük Medya (Medya Atropatena). Küçük Medya, tüm Medya'nin eski Ahemeniş valisi ve İskender tarafından atanmış naip Perdikas'ın kayınpederi Atropat'ın kontrolüne geçmiş ve Atropat bölgeye öz ismini vermiştir. Kısa süreden sonra Atropat Selevkos İmparatorluğu'na sadakat ödemeden vazgeçmiş ve Medya Atropatena'yı bağımsız bir krallık yapmıştır. Daha sonra Medya önekini kaybederek, sadece Atropena olarak tanımıştır. Atropat'ın Hanedanı bölgeyi birkaç yüzyıl boyunca, önce bağımsız, sonra Arşaklılar Hanedanı'nın vasal'ı gibi yönetmıştir. Sonunda Arşaklılar tarafından ilhak olunmuş Atropatena daha sonra Sasani İmparatorluğu'nun kontrolüne geçmiş ve Sasaniler bölgeye yeniden "Aturpatakan" adını vermiştir. 639 ve 643 yılları arasında Atropatena, Dört Büyük Halifelerden Ömer ibn Hattab'ın yönettiği Hilâfetin kontrolüne geçmiştir. Bu dönemde ayrı bir eyalet oluşturan Atropatena/Aturpatkan, stratejik bakımdan büyük önem taşımış ve son olarak Arapçanın etkisiyle "Azerbaycan" şeklinde değişime uğramıştır. 1997 FIVB DÃ¼nya Grand Prix 1997 World Grand Prix, 8-31 Ağustos 1997 tarihlerinde oynandı. Beşinci World Grand Prix’ye sekiz ülkenin ulusal takımları katıldı. Maçlar Makao, Suwon, Taipei, Hong Kong ve Gifu’da oynandı. En fazla puanı toplayan üç takım ve ev sahibi Japonya, Kobe’deki final grubuna katıldılar. Buradaki maçlarda rakiplerine üstünlük sağlayan Rusya, 1997 World Grand Prix şampiyonu oldu. Şehzade Alemşah Şehzade Alemşah (ö. 1502-03), Osmanlı şehzadesi. II. Bayezid'in oğlu, Yavuz Sultan Selim'in kardeşi. II. Bayezid ve Gülruh Hatun'un oğlu olarak dünyaya gelmiştir. Kimi tarihçilere göre 1502, kimilerine göre 1503'te vefat etmiştir. Şehzade Alemşah, Muradiye Külliyesi'ndeki Cem Sultan Türbesi'ne gömülmüştür. Alemşah'ın oğlu Çankırı Beyi Osman (ö. 1502), Yavuz Sultan Selim tarafından öldürülmüştür; Gülruh Sultan Türbesi'ne gömülmüştür. Türbede ayrıca 1502'de vefat eden Gülruh Kamer Sultan ve 1522'de ölen Alemaşah'ın kızı Fatma gömülüdür. Ä°pek Tenolcay İpek Tenolcay, (d. 12 Temmuz 1970, İstanbul), Türk manken, sinema ve dizi oyuncusu. Uzun süre mankenlik yaptıktan sonra 1996 yılında "Şehnaz Tango" adlı televizyon dizisinde rol aldı. Tenolcay, ayrıca sunuculuk da yaptı. "Örümcek" dizisindeki baş rolü, onun büyük kitlelerce tanınmasını sağladı. İyi derecede İngilizce bilen oyuncu, bir çocuk annesidir. İdris-i Bitlisî İdris-i Bitlisî veya Bitlisli İdris (1452-57 - 1520), kürt kökenli Osmanlı devlet adamı. Çok yönlü bir bilim ve siyaset adamıdır. Özellikle Yavuz Sultan Selim devrinde Osmanlı Devleti’nin doğu siyasetinde rol oynamıştır. Tıp kozmografya, felsefe, tasavvuf, siyaset, ahlâk ve tarih gibi değişik alanlarda, çoğu Farsça olmak üzere Arapça ve Türkçe telif, tercüme ve şerh niteliğinde birçok eseri vardır. Asıl ününü Osmanlı sultanı II. Bayezid’in emri ile Farsça kaleme aldığı, tarih alanındaki "Heşt Behişt" adlı eseri ile elde etmiştir. Bu eserle, Osmanlı tarih yazıcılığında İran ekolünü başlatmış; tarihe edebiyatı sokup süslü yazma geleneğinin ilk temsilcisi olmuştur. Adı bazı kaynaklarda “"İdris-i Bitlisî"”, bazılarında “"Mevlânâ İdris"” bazılarında da “"Molla İdris"” şeklinde geçer. “"Hakîmüddin"” ve “"Kemâleddin"” unvanlarıyla da anılmaktadır. Farsça, Arapça ve Türkçe yazdığı bütün şiirlerinde kendi adını (İdris) mahlas olarak kullanmıştır. Etnik kökeni hakkında çelişkili bilgiler vardır. Kimi çevrelerde Hakkâri veya Bitlis Kürtlerinden "Hüsameddin Ali" adlı bir ulemanın oğlu olduğu kabul edilir; kimi çevrelerde ise Türk olduğu ileri sürülür. Akkoyunlu Devleti döneminde yaşamış olan Hüsameddin Ali el-Bitlisî, milliyeti ile ilgili özel bir beyanda bulunmamıştır ancak "Selim-Şahname" adlı eserinde Osmanlı Devleti'nin bir temsilcisi olarak Kürt beylerini ziyaret ettiğini ve bu beylerle etnik bağlarının olduğunu ifade etmesinden hareketle Bitlisi'nin Kürt asıllı olduğu söylenir. Doğum tarihi hakkında kesin bilgi olmamakla birlikte 1452-1457 yılları arasında dünyaya geldiği kabul edilmektedir. Eserlerinde kendisinden “"İdris b. Şeyh Hüsâmeddin Ali el-Bidlisî"”' olarak bahsedilir. Bitlis'in alim ve şeyhlerinden olan babası Hüsameddin Ali, Diyarbakır’da Bayındırlı Uzun Hasan’ın sarayında hizmet vermiş, Devleti’nin merkezi Tebriz’e nakledilince oraya gitmişti; annesi hakkında ise bilgi bulunmamaktadır. Kimi kaynaklarda “"Bitlisî"” nisbesinden ötürü Bitlis’te doğduğu öne sürülür; bazılarında ise babasının Akkoyunlu sarayında bulunmuş olmasından dolayı İdris’in Diyarbakır’da doğmuş olabileceği belirtilir. Son araştırmalarda Ragıp Paşa Kütüphanesi’nde bulunan bir zayiçenin sonunda İdris-i Bitlisî’ye ait olduğu belirlenen el yazısıyla yazılmış ifadede doğum tarihinin 21 Safer 861/ 18 Ocak 1457 Salı günü; doğum yerinin ise Tahran’ın hemen güneyinde bulunan Rey’in Sulukân Kasabası olduğu belirtilmiştir. Çocukluk ve gençliğinin başlangıcında iyi bir eğitim aldığı düşünülür. Kimlerden ve nerelerden ilim tahsil ettiği kaynaklarda belirtilmemiştir. 1469’da Uzun Hasan’ın başkentini Tebriz’e taşımasıyla İdris babasıyla bu şehre taşındı. Uzun Hasan’ın ölümünden sonra Akkyounlu sultanları Yakup Bey, Rüstem ve Elvend Beylerin yanında nişancı ve divan kâtibi olarak çalıştı; bu sırada bazı hükümdar çocuklarına lalalık yaptı. Safevî Hanedanı’nın Şah İsmail önderliğinde ortaya çıkması ve Akkoyunlu Devleti’ne son vermesinden sonra Safevîlerin takibatına maruz kaldı ve Osmanlı Devleti’ne iltica etti. Osmanlı Sultanı II. Bayezid, kendisini daha önce Akkoyunlu hükümdarı Yakup Bey adına yazdığı tebrik mektubuyla tanıyor ve takdir ediyordu. İdrisî’yi iyi bir şekilde karşıladı ve maaş bağladı. İdrisî , Osmanlı sarayında II. Bayezid için özel kâtiplik ve nişancılık yaptı. II. Bayezid’in Osmanlı hanedanına yakışır büyük bir Farsça tarih yazmasını istemesi üzerine kaleme aldığı "Heşt Behişt" adlı eserini otuz ayda tamamladı; 1506’da padişaha sundu. Eser, devlet erkanı tarafından boş yere uzatıldığı ve edebi kısımların önceki alimlerin kitap ve risalelerinden çalındığı eleştirisine uğradı. Devlet erkanı ile arası bozulan İdris, kendisine haksızlık yapıldığı, eserinin gerçek karşılığına alamadığı düşüncesine kapıldı ve Hac yolculuğuna çıkarak saraydan uzaklaşmak istedi. Hac yolculuğu iznini ancak 1511’de alabildi. Kahire’ye ulaşınca bir süre burada kaldı. Memluk Sultanı Kansu Gavri ve Mısır uleması ile görüştü. Bazı çalışmalarını Mısır sultanına sundu Şah İsmail’in yöreye hakim olmasından sonra Tebriz’den kaçıp Mısır’a yerleşmiş olan İbrahim Gülşeni’nin hizmetinde bulundu. Memlük Sultanı’nın her yerde kendisine kolaylık gösterilmesi konusunda verdiği ferman ve Sultanın yeğeni ile birlikte Mekke’ye geçti ve oraya yerleşmeye karar verdi. 1512’de II. Bayezid’in ölümü ve oğlu Selim’in Osmanlı tahtına geçmesinden sonra yeni padişahın İstanbul’a dönmesi için kendisine bir ferman ve bir miktar altın gönderdiği İdris-i Bitlisî, Mekke’den ayrıldı. İstanbul’a vardığında , Mekke’de hazırladığı mukaddime ile hâtimeyi eseri Heit Behişt’e ekleyerek Sultan Selim’e sundu; II. Bayezid zamanında devlet erkânı olup da kendisine haksızlık edenleri şikâyet edip adalet istedi. Yavuz Sultan Selim’in maiyetinde itibarlı bir konuma geldi ve Osmanlı siyasetinde aktif bir rol oynadı. Safevilerin Anadolu’daki faaliyetlerine dikkat çekerek padişahın siyasetini bu bölgelere kaydırmasında etkili oldu. Çaldıran Seferi'ne katıldı. Zaferden sonra öncü birliklerle Tebriz’e gitti, halkı Osmanlı idaresine ısındırmaya çalıştı. Tebriz’de kurulan karakol ve gözlemci kuvvetlerin komutasını da üstlendi. İsmail taraftarları ile meskun bir bölgede kalmasını tehlikeli bulan I. Selim, kısa süre içinde Tebriz'i terk edip önce Nahçivan yoluyla Karabağ'a, daha sonra ise Batı Anadolu’ ya çekilmek zorunda kaldı. Bu arada Şah İsmail de ordusunu toparlayarak Tebriz'e dönmüş ve ünlü komutanlarından Karahan’ı Diyarbakır valisi tayin etmişti. İdris-i Bitlis’i, Yavuz’un İstanbul’a dönmesinin ardından maiyetindeki yerli gönüllü askerlerle Safevî kuşatması altındaki Diyarbakır’ı kurtarmaya gitti; bu şehrin kuşatmadan kurtarılmasında hizmeti geçti. Padişahın emriyle Fırat-Dicle Seferi başladı. İdris-i Bitlisi de Doğu ve Güneydoğu Anadolu’da aşiret beyleri ile görüşüp onları Osmanlı Devleti’ne katılmaya ikna için çalıştı. Bölgedeki Kürtlerin önce Akkoyunlular, sonra ise Safeviler ile olumsuz ilişkileri olmuştu; bu nedenle çoğunun desteğini almayı başardı. Kürt beylerini bir araya getirmeyi başaran İdris-i Bitlisi Farsça yazdığı "Selimname" eserinde "Kürtleri Kızılbaşlar ile savaşa teşvik ettiğini, onların da kılıç zoruna Anadolu'yu Kızılbaşlardan temizlemek için yemin ettiklerini ve bu arada 40 bin Kızılbaşın (Alevinin) öldürüldüğünü yazmıştır." İdris-i Bitlisî, 1515 yılında I. Selim'in verdiği yetkilere dayanarak Osmanlılar ile işbirliği yapmış olan Kürt beylerini vali olarak atadı ve bu dönemden de sonra onlara, valiliğin babadan oğula geçişi gibi ayrıcalık tanımış oldu. 1516 yılında oluşturulan ve merkezi Diyarbakır olan Arap ve Acem Kazaskerliği görevine getirilmesi ile Bitlisî’nin başarılı çalışmaları Osmanlı'nın en büyük rütbesi olan Kazaskerlik rütbesi ile ödüllendirildi. Bahsedilen kazaskerlik uzun ömürlü olmamış; bir süre sonra lağvedilerek Anadolu kazaskerliğine bağlanmıştır. Diyarbakır valisi Bıyıklı Mehmed Paşa’nın Mısır seferinde bulunduğu sırada İdris-i Bitlisî vekâleten Diyarbakır yönetimi ile görevlendirildi. Mercidabık Savaşı’ndan sonra Diyarbakır’a dönen Bıyıklı Mehmet Paşa, onun Diyarbakır halkı üzerindeki etkisinden hoşlanmadı veya kendisinin ya da Bitlisî’nin Diyarbakır’dan alınmasını talep etti. Bunun üzerine İdris-i Bitlisî, padişahın Büyük Mısır Seferi'ne danışman olarak çağrıldı. Maveraünnehir hanlarına yazılacak fetihnameleri kaleme aldı. Mısır’ın ilhakından sonra bölgede kalarak Mısır’a Osmanlı yönetiminin şekillenmesinde rol oynadı. Mısır’a kaldığı sürece İbrahim Gülşeni’nin hizmetinde bulundu.. Farsça yazılmış Hayâtü’l-hayavân (Hayvanların Hatı) adlı eserin tercümesini tamamladı ve halkın Rumeli Kazaskeri Zeyrekzâde’den şikayetlerini içeren bir kaside ile birlikte padişaha sundu. Padişahın onun maddi bir beklenti içinde olduğunu sanarak bin altın bağışlamasına sinirlendi ve altınları vezirler aracılığı ile Sultana iade etti. Bu olaydan sonra İstanbul’a dönecek olan donanmayla saraya çağrılan İdrisî, ömrünün geri kalanında İstanbul’da ilmi çalışmalarla geçirdi ve Kanuni devrinde padişaha şark seferi tavsiylerde bulundu. Kasım 1520’de İstanbul’da hayatını kaybetti. Mezarı Gümüşsuyu mevkiinde, Kerim Ağa Sokağı ile Gümüşsuyu Caddesi'nin birleştiği yerdedir. İdrisköşkü Caddesi üzerinde bir çeşmesi ile günümüzde mescit olarak kullanılan bir de sıbyan mektebi bulunmaktadır. Zeynep Hatun adında bir hanımla evli olduğunu bilinen İdris’in çocuk sayısı hakkında kesin bilgi yoktur. Zeynep Hatun'un Eyüp Sultan Gümüşsuyu mevkiinde bir camisi bulunmaktadır. Ebülfazl Mehmed Efendi (ö. 1574)İdris-i Bitlisi'nin oğlu olarak bilinir. Ebülfazl Mehmed Efendi, babası gibi bir alim ve I. Süleyman zamanında önemli mevkilerde bulunmuş bir devlet adamıdır. Hac yolculuğu sırasında Şam'da vefat eden Ebülfazl Mehmed Efendi'nin makam türbesi banisi olduğu Cihangir Defterdar Cami bahçesinden kaldırılarak Tophane, Kılıç Ali Paşa Cami haziresine nakledilmiştir. “Emîrek” mahlaslı Mustafa Çelebi isimli başka bir oğlundan da bahsedilir. Tıp kozmografya, felsefe, tasavvuf, siyaset, ahlâk ve tarih gibi değişik alanlarda, çoğu Farsça olmak üzere Arapça ve Türkçe telif, tercüme ve şerh niteliğinde birçok eseri vardır. Öğretici nitelikte Kaside ve mesnevilerinde Mevlânâ Celâleddîn-i Rûmî, Senâî, Abdurrahman-ı Câmî ve Şebüsterî’nin etkileri görülür. Asıl ününü nesir tarzında eserler ile yapmıştır. Fransa'daki TÃ¼rkler Fransa'daki Türkler, Türkiye Cumhuriyeti Çalışma ve Sosyal Güvenlik Bakanlığı Yurt Dışı İşçi Hizmetleri Genel Müdürlüğü'nün resmî verilere göre 31 Aralık 2006 tarihi itibarıyla çifte uyruklu vatandaş sayısı dahil olmak üzere 423.471, Fransa'nın 2006 sayımlarına göre ülkede 400.000 civarında Türk vatandaşı yaşamaktadır. Fransa'daki Türk nüfusunun önemli bir kısmı 1970'li yıllarda ülkeye yerleşmiştir. İnşaat, konfeksiyon, kunduracı veya kebapçılık sektöründe çalışmaktadırlar. Özellikle Fransa'nın başkenti Paris ve dolaylarında yaşarlar. Paris'e 20 km uzaklıktaki Val-d'Oise ilinin nüfusun %15'i etnik Türk asıllı Türk vatandaşı olan Türk, Kürt, Süryani ve Keldani asıllı Türk vatandaşları ile birlikte Val-d'Oise nüfusun %20'sini oluşturmaktadır. Seine-Saint-Denis'ye bağlı olan Clichy-sous-Bois ve Montfermeil banliyölerin nüfusunun önemli bir payını Türk vatandaşı oluşturmaktadır. AbdÃ¼lhalim Efendi Mevlana Abdülhalim Efendi (? - 1516) Osmanlı döneminde yaşamış alim, veli ve divan şairi Tam ismi Abdülhalîm bin Ali olup kısaca Halimi Çelebi diye de bilinir. Kastamonulu olup, doğum tarihi bilinmemektedir. İlk öğrenimini tamamladıktan sonra devrinin âlimlerinden ayrıca Molla Alâeddîn-i Arabî'nin hizmetine girdi ve ondan dini ilim dersleri aldı. Molla Alâeddîn-i Arabî vefât ettikten sonra, Arap ülkelerini dolaşarak hacca gitti. Hac görevini tamamladıktan sonra İran'a giderek sûfîyyenin ileri gelenlerinden Şeyh Mahdûmî'nin hizmetinde de bulundu. İran'da uzun süre kaldıktan sonra asıl memleketi olan Kastamonu'ya döndü. Kastamonu'da iken Yavuz Sultan Selim'in daveti ile Trabzon'a gitti. I. Selim'in hocası olarak da görev yapmıştır. Yavuz Sultan Selim kendisi çok ilgi gösterdi. Sultan Selim Han ile birlikte Mısır Seferi'ne de katılmıştır. Mısır Seferi dönüşünde 922/1516 senesinde Şam'da vefat etmiştir. Orada, Muhyiddin İbn Arabi'nin türbesine defnedilmiştir. Queen (albüm) Queen, İngiliz rock grubu Queen'in ilk albümü. 13 Temmuz 1973'te, Trident Studios tarafında piyasaya sürüldü. Albümdeki şarkılar hard rock, progressive rock, glam rock, heavy metal türlerini içermektedir. Mehmet Emin DalkÄ±ran Mehmet Emin Dalkıran, (ö.22 Aralık 1979), Türk siyasetçi. Gemlik ilçesinde 2 dönem Belediye Başkanlığı yaptıktan sonra 5.(XVI.)dönem Adalet Partisi Bursa milletvekili olarak TBMM'nde görev almıştır. Meclis'te geçirdiği kalp krizi sonucu 22 Aralık 1979 tarihinde vefat etmiştir. İlçeye hizmetlerinden dolayı ilçedeki kordon boyuna ""Emin Dalkıran Bulvarı"" ismi verilmiştir. Yaşama Uğraşı Yaşama Uğraşı ("italyanca: Il Mestiere Di Vivere"), İtalyan yazar Cesare Pavese'nin günce (günlük) türünde kitabı. Anadilinde 1952 yılında basılmış olan kitap Türkçeye Cevat Çapan tarafından çevrilmiş ve Can Yayınları tarafından ilk olarak 2000 yılında yayınlanmıştır. Cesare Pavese'nin 1935 yılından başlayarak ölümünden sekiz gün öncesine "(26 Ağustos 1950)" kadar yazmaya devam ettiği günlüklerinden oluşmaktadır. İntihar ettiği otel odasında yeşil bir dosyanın içinde beyaz bir sayfaya ""1935-1950 Ce. Pavese'nin Yaşama Uğraşı"" yazılı olarak bulunmuştur. Bu dosyanın dışında kalan bütün özel yazılarını intihar etmeden önce yok etmiştir. Basılan eserde çok hassas ve yaşayan kişilere ait olduğu anlaşılan, özel sorunlardan bahsedilen az sayıdaki bölüm zorunlu olarak çıkartılarak metne sadık kalınmaya çalışılmıştır. Eserde yazarın psikolojisine dair bölümlerin yanı sıra edebiyatçı ve eleştirmen yönüne de sıkça tanık olmak mümkündür. Can Yayınları - Yaşama Uğraşı / Günlükler 1935-1950 Yeniçeri ağası Yeniçeri ağası, Yeniçeri Ocağı'nın en yüksek rütbeli komutanı. Yeniçeri ağası, Yeniçeri Ocağı ile Acemi Ocağı işlerinden sorumludur. Sadrazamdan sonra gelen yeniçeri ağasının hem sivil, hem de askeri görevleri vardır. Esnafı denetlemesi de onun görevlerindendi. Başkentin güvenliği ile sarayın koruması da görevleri arasındadır. Aynı zamanda Divan-ı Hümayun üyesidir. Yeniçeri ağaları arasında vezirlik verilenler de vardır ve bunlar Ağa Paşa diye anılmıştır. Yeniçeri ağası, Ocağın kuruluşundan 1451 yılına kadar Ocaktan seçilirken; Fatih Sultan Mehmed döneminde bu tarihten sonra sekbanbaşılardan tayin edilmeye başlanmıştır. 1515’ten itibaren de saraya mensup ve güvenilir miriâlem, mirahur gibi padişaha daha yakın ağaların içinden atanması gelenekleşmiştir. Ayrıca, yeniçeri ağalarının azil ve tayini 1593'e kadar doğrudan padişah tarafından gerçekleştirilirken, bu tarihten itibaren veziriazamlar tarafından yapılmaya başlanmıştır. Neticede Yeniçeri Ocağı 18 Haziran 1826 yılında II. Mahmud tarafından ortadan kaldırılmıştır. Bu olaya Vaka-i Hayriye denir. Bu görevi daha sonra 1826 yılından sonra Seraskerlik, 1908 yılından itibaren ise Harbiye Nezareti makamı üstlenmiştir. The Sound of Perseverance The Sound of Perseverance Death grubunun 7. ve son albümüdür. Albüm 15 eylül 1998'de piyasa çıkmıştır. Albümde enstrümanlar etkili bir şekilde kullanılmış ve dinleyicilerden genel olarak iyi notlar almıştır. Bu albümde Chuck'tan farklı bir vokal duyuyoruz yani scream vokal yapmayı tercih etmiştir. Aslında Chuck'ın Control Denied adlı yan projesi olan grubunun parçalarından oluşan bir albümdür; ancak Nuclear Blast ile sözleşmesi gereği bu albümü Death adı altında piyasa sürülmüştür. Moment of Clarity adlı demoları da bunun bir belgesidir. Techinal death metal'in temellerini de atan bir albümdür. Albüm tamamen felsefik sözlerle yazılmış olup, Symbolic'teki gibi sorular sorup yine death dinleyicilerini hayatlarını sorgulamaya yöneltmiştir. Albümün en tanınmış hatta Death'in en bilinen parçası olarak Voice of the soul gibi parça yer almıştır. Albümde en çok dikkat edilen nokta, chuck'ın brutal vokalden scream vokale geçmesidir. Chuck, yunan hayranlarına verdiği bir röportajda, "Vokali kasıtlı olarak değiştirmedim, benim gırtlağım da değişiyor ve gelişiyor" diyerek scream vokale geçmesinin sebebinin tamamen gırtlağı ile alakalı olduğunu ve brutal vokali isteyerek değiştirmediğini vurgulamıştır. Chuck zaten ileri yıllarda scream vokalden nefret etmiştir ve hayalindeki melodik metal grubu olan Control Denied ile uğraşmaya ağırlık vermiştir. Chuck, scream vokal kullanmamak için Control Denied grubuna Tim Aymar'ı almıştır. 2000 yılında hastaneye düşen chuck, metal dergisine verdiği bir röportajda, "Yaptığım melodik işlerin üzerine çığlık atarak onları mahvetmek istemiyorum. Bu sebeble Control Denied'e ağırlık vereceğim" demiştir. Avrupa'daki TÃ¼rkler Avrupa'daki Türkler, Avrupalı Türkler ya da Avrupa Türkleri, Avrupa'nın çeşitli ülkelerinde yaşayan Türkiye Cumhuriyeti vatandaşları. II. Dünya Savaşı'ndan sonra Avrupa ülkeleri yabancı işgücü almaya başladı. 1950'lerde özel aracılarla bireysel girişimciler Avrupa'ya gitti. 1957'de Türkiye'den ilk stajyer kafile 10 kişiydi. Türk Alman Ekonomik İlişkilerini Araştırma Enstitüsü 1959'da kuruldu. 1960'larda ismen çağırma sistemiyle Avrupa'ya gidenler için ikili anlaşmalar yapıldı. Almanya İş ve İşçi Bulma Kurumu, Türkiye Cumhuriyeti Çalışma Bakanlığı ve Alman irtibat büroları vasıtasıyla ülkeler arasında anlaşmalarla işgücü hareketleri bir sisteme bağlandı. 31 Ekim 1961'de Almanya (bakınız: ), 1964'te Avusturya, Belçika, Hollanda, 1965'te Fransa, 1967'de İsveç ile Türkiye arasında işgücü anlaşmaları imzalandı. Türk işçileri konuk işçi (Gastarbeiter) sıfatıyla ve sadece erkekler kaydıyla alınıyordu. Dönüşüm ilkesine (rotation) göre işçiler bir yıl sonra ülkelerine döneceklerdi. Ama kimse dönmedi. İlk gidenler, birinci kuşak, heim'larda yani yurtlarda kaldı. Ağır, kimsenin çalışmadığı işlerde çalıştılar, aileler parçalandı. 1966-67'deki krizde 70.000 işçi işten çıkarıldığında bunların çoğu yurda dönmedi, Hollanda ve Belçika'ya gitti. 1970'lerde işçiler, konukluktan kalıcılığa yöneldiler. Sosyal haklar elde ettiler, dernekleştiler. Ancak 1973 krizinde işçi alımları durduruldu,