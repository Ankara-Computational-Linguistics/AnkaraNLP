şarkısı Fontana müzik firması yapımcılığında Achilles and his Heels tarafından yazıldı ve piyasaya sürüldü. Indie şarkıcı John Galland "Brigitte Bardot" adlı bir şarkısı da vardır. Bardot'dan birçok başka şarkıda da söz ediliyor, örneğin; "We Didn't Start the Fire" (Billy Joel), "I Shall Be Free" (Bob Dylan), "Warlocks" (Red Hot Chili Peppers), "You're My Favorite Star" (The Bellamy Brothers) ve "Big Wedge" (Fish). Sazhorozu Sazhorozu ("Porphyrio porphyrio"), yelvegiller (Rallidae) familyasından bir kuş türü. İngilizcede sultana bird (sultan kuşu) olarak da bilinir. Üreme habitatları, en güney Avrupa, Afrika, tropikal Asya'nın karşısında ılık saz yatakları, ve Avustralya'dır. Sazhorozu, altı veya daha çok alt türe otörler tarafından kuş tüyü renklerine göre ayrılmıştır, bunlar: Avrupalı kuşların genelde mor-mavi, Afrikalı ve güney Asyalı kuşların yeşil bir arka ve Avustralya ve Endonezya'ya ait kuşların siyah arkaları ve başları vardır. Filipinli alt tür, kahverengi bir arkayla soluk mavidir. Bu tavuk-boylarında kuş, kocaman ayakları, parlak kuş tüyü ve kırmızı gagasıyla ve alın siperiyle, yerli sahasında yanlış anlaşılmazdır. Her kuş, 3-6 benekli yumurtayı koyabilir. Toplumsal bir yuva 12'den fazla yumurta içerebilir. Kuluçka dönemi dönemi 24 gündür. Miraç Eronat Miraç Eronat (d. 28 Eylül 1970), Türk tiyatro, sinema, dizi oyuncusu ve seslendirme sanatçısı. Devlet Tiyatroları sanatçısı olan Miraç Eronat, kendisi gibi oyuncu olan Zeynep Eronat'ın kardeşidir. Daha önce Trabzon Devlet Tiyatrosu'nda görev yapıp, ardından Ankara Devlet Tiyatrosu'na geçmiş bulunan sanatçı, ayrıca sinema ve dizi filmlerde de rol almakta, seslendirme çalışmaları yapmaktadır. Gülsüm Kamu Gülsüm Kamu, tanındığı diğer adıyla Mine Gülsüm, doğum adıyla Emine Gülsüm Kefeli (d. 13 Ağustos 1944, Sürmene, Trabzon), Türk tiyatro, sinema ve dizi oyuncusu. Adını, annesinin amcası olan şair Kemalettin Kamu'dan alan sanatçı, komşusu olan Yıldız Kenter'den ilk eğitimlerini alıp, 1964 yılında ilk kez Nalınlar adlı oyunda başrolde Ses Tiyatrosu'nda sahneye çıktı. 1968'a kadar Kenterlerle çalışan Kamu, daha sonra Gülriz Sururi ve ardından Ankara Meydan Sahnesi'nde çalışmaya başladı. Tülay German'ın eşi Erdem Buri'nin teşvikiyle şarkıcılığa başladı. Dokuz yıl ses sanatçılığı yapan Gülsüm Kamu, tiyatronun dışında sinema ve dizi filmlerde oynamıştır. İranlı oyuncu Cihangir Gaffari'yle bir evlilik yapan Kamu, eşinden ayrılıp Türkiye'ye döndükten sonra bir ara kendi adına Kamu Tiyatrosu'nu kurdu. İflasının ardından butik işletip, terzilik yaptı. Bir süre sonra yeniden Kent Oyuncuları topluluğuna katıldı. Müşfik Kenter'le de kısa bir evlilik yapmıştır. 2005 yılında yeniden sahne yaşamına başladı. Şırnakspor Şırnakspor, Şırnak'ın futbol takımı olup, 1995 yılında kurulmuştur. Sarı-kırmızı renklere sahip olan kulüp, 7 sezon 3. Lig'de mücadele etmiştir. 2007-2008 sezonu sonuna kadar 3. Lig'de kalan Şırnakspor, 4 Mayıs 2008'de oynanan Nusaybin Demirspor-Şırnakspor maçında, tarafların müsabaka sonucu üzerinde anlaştıklarının tespit edilmesi üzerine 3. Lig 5. Grup'ta yer alan Şırnakspor'un, Türkiye Futbol Federasyonu tarafından amatör lige düşürülmesine ve lige eksi 6 puanla başlamasına karar verildi. En son 2009-2010 sezonunda Şırnak Amatör Ligi'nde mücadele eden kulüp, 2010'dan beri Şırnak Amatör Ligi'ne katılmamaktadır. Emrah YÃ¼cel Emrah Yücel, (d. 24 Mayıs 1968), Türk grafik tasarımcı. Hacettepe Üniversitesi Güzel Sanatlar Fakültesi Grafik Tasarımı 1989 yılı mezunu. Yüksek Lisansını Bilkent Üniversitesi Grafik Bölümünde tamamladı. Özellikle Hollywood sinemasının film posterlerini tasarlamasıyla tanınır. Annesi senaryo yazarı Sezer Yücel, babası ise film yönetmeni Hasan Yücel'dir. Emrah Yücel'in tasarladığı Hollywood filmlerinin afişleri arasında "Desert Saints, The Rules of Attraction, Charlotte Gray, The Guest, Bringing Out the Dead, The Barber, Suddenly Naked, Spy Kids, Billabong Odyssey, 28 Days, Path to War, Onegin, On the Line, O, No Good Deed, Lantana, Kiss of the Dragon, Framed, Enigma, Time Machine, Dangerous Lives of Altar Boys, Real Women Have Curves, 24 Hours, The Four Feathers, Rabbit-Proof Fence, Jersey Girl, Dreamcatcher, Chicago, 007 James Bond, Frida, The Hours, Karşınızda Peter Sellers, The Big Bounce, Mindhunters, Iron Jawed Angels, Soğuk Dağ" ve "Kill Bill" yer alıyor. Türk sinemasında ise "Mumya Firarda, Kurtlar Vadisi Irak, Asmalı Konak" ve "Vizontele Tuuba" filmlerinin afişlerini tasarladı. Türk gıda sektöründe ise Cola Turka'nın yeni logosunu ve ambalajını tasarlamıştır. Bernd Schuster Bernd Schuster (22 Aralık 1959 Augsburg) orta saha mevkiinde görev yapmış, Alman ünlü eski futbolcu ve teknik direktör. Batı Almanya'nın Ausburg şehrinde doğan Bernd Schuster, futbol hayatına 1971'de SV Hammerschmiede Augsburg'da başladı. 1976'de şehrin asıl takımı Augsburg'a transfer oldu. Altyapıdaki başarılı performansı ile 1978'de Bundesliga şampiyonu Köln'e transfer oldu. Burada şampiyonluk yaşayamasa da 1980'de Alman Kupası ikincisi ve 1979 UEFA Şampiyonlar Ligi yarı finali gördü. 1980'de dünya çapında ünleneceği Barcelona'ya transfer oldu. 1980'lerde Barcelona takımının en önemli parçalarından biri oldu ve orta sahada yönettiğim takımda birçok gole imza attı. Ancak bir yandan başkan Josep Lluis Nunez ve teknik direktörler Helenio Herrera, Udo Lattek, Terry Venables ve Luis Aragonés ile tartışmalar yaşadı. 21 yaşında Athletic Bilbao defansı Andoni Goikoetxea nedeniyle uzun süreli bir sakatlık dönemi yaşadı. FC Barcelona'da bir lig şampiyonluğu dahil olmak üzere birçok kupa kazanırken, 1981 ve 1985'te "Avrupa Gümüş Top", 1980'de ise "Avrupa Bronz Top" ödülünü kazandı. 1988'de FC Barcelona'nın ezeli rakibi Real Madrid'e transfer oldu. 1980'lerde şampiyonluklar yaşayan Madrid'in İspanyol oyuncuları ile anlaşamadı. 1990'de ise Atlético Madrid'e transfer oldu. 1991 ve 92'de Copa del Rey'i kazanırlarken, Schuster 1992 finalinde eski takımı Real Madrid'e gol attı. 1993'te Schuster memleketi Almanya'ya geri döndü ve 3 sezon boyunca Bayer 04 Leverkusen'de oynadı. Performansı şampiyonluğa yetmese de başarılı bulundu ve 1994 Dünya Kupası'na gitmesi için Alman halkından büyük destek gördü. 1996-97'de Meksika takımı Club Universidad Nacional'de bir sezon oynayıp futbolu bıraktı. Almanya millî takımında başarıyla mücadele eden Schuster, 10 kez , 1 kez ve 21 kez de Almanya Ulusal Takım olmak üzere toplam 32 kez millî formaya giymiş, bu maçlarda 4 gol atmıştır. Batı Almanya olarak 1980 Avrupa Futbol Şampiyonası'nı kazandılar. Turnuvanın en iyi 11'inde yer aldı. 1984 Avrupa Futbol Şampiyonası'na federasyon ile yaşadığı sorunlar nedeniyle katılmadı. Futbolu 1997'de bırakan Schuster, Alman 1. Ligi takımlarından Fortuna Köln'ü çalıştırmaya başladı. Bir sezon sonra ise şehrin asıl takımı olan, profesyonel futbola başladığı 1. FC Köln'e geçti. 2. Ligdeki Köln'ü Bundesliga'ya çıkaramayınca görevi bıraktı. 2001'de İspanya'nın güneyindeki küçük bir kulüp olan Xerez CD'yi çalıştırmaya başladı. 2 sezon boyunca çok başarılı sonuçlar olup, kulüp tarihinin en iyi 2. ve 3. sezonlarını geçirtti. J Kariyerini İspanya'da devam ettirmek istese de Ukrayna'dan uygun bir teklif alan Schuster, Shakhtar Donetsk'e transfer oldu. Sezon sonunda şampiyonluğu kazanamayınca kovuldu. Kovulduktan bir hafta sonra takımı Kubok Ukraniy'nı kazandı. 2004'te Valensiya şehrinin takımı Levante UD'ye transfer oldu. Ancak ligin sonlarına yakın bir pozisyonda olunca kovuldu. Schuster kulüpten ayrıldıktan sonra Levante bir maç bile kazanamayıp La Liga'dan düştü. 2005'te ise Madrid ekibi Getafe CF ile anlaştı. Geçirdiği sezon takım tarihinin en iyi sezonu oldu. İkinci sezon daha da ileri gidip ligde 7. oldular. Copa del Rey finalini oynayıp UEFA Kupası'na gitme hakkını kazandılar. 9 Temmuz 2007'de Real Madrid'in hocalığına getirildi. Getafe ile sözleşmesinde, sözleşme bitmeden ayrılırsa €480,000 ödeneceği yazıyordu. Schuster, Madrid'e gitmek için bu ücreti kendi cebinden ödedi. 2007-2008 sezonunda takıma büyük yıldızlar transfer ettirmiştir. FC Barcelona'dan Javier Saviola, Chelsea'den Arjen Robben, Manchester United'tan Gabriel Heinze, AFC Ajax'dan Wesley Sneijder gibi yıldızları Madrid ekibine gelmiştir. Real Madrid ile sezona çok iyi başlayıp, liderliği yakaladı. Ligin başından beri hiç yenilmediler. Ezeli rakipleri Barcelona'yı onların sahasında yendiler. Ancak Şampiyonlar Ligi'nde Roma'ya elenince Schuster'in gönderileceği dedikoduları çıksa da kulüp bunu reddetti. 4 Mayıs 2008'de Schuster ligin bitimine 3 maç kala, Real Madrid'e 31. şampiyonluğunu kazandırdı. 18 Mayıs'ta lig bittiğinde ise Real Madrid o zamana dek aldığı en yüksek puana (85 puan) ulaşmış ve Barcelona'nın rekorunu kırmıştı. 2008 Supercopa de España'yı da kazandılar. Sonraki sezon ise 4-3'lük Sevilla yenilgisi ile yönetimle sorunlar yaşayan Schuster, FC Barcelona'yı derbi maçında yenemeyeceklerını söyleyince kovuldu. Yerine Juande Ramos getirildi. Mustafa Denizli'nin sağlık nedenlerinden dolayı istifasını verdikten sonra 2010-2011 sezonu için Beşiktaş'la anlaşan Schuster 16 Haziran 2010'da kendisini Beşiktaş'ın antrenörü yapan imzayı attı.. Schuster, Beşiktaş ile 2010-11 sezonunda 2 yıllık sözleşme imzalamıştır.. Kendisinin gelmesiyle takıma Guti, Ricardo Quaresma, devre arasında ise Simao Sabrosa, Manuel Fernandes ve Hugo Almeida gibi ünlü yabancı futbolcular transfer edilmişti. Takıma atak bir futbol oynatmayı hedefleyen Schuster, ligde istediği sonuçları elde edemeyip ilk yarıyı beşinci olarak bitirse de, Beşiktaş'ı ilk kez katıldığı UEFA Avrupa Ligi'nde gruplardan çıkarmayı başarmış ve Türkiye Kupası'nda ise grup birincisi olarak çeyrek finale çıkarmıştı. Ancak ikinci yarıda alınan kötü sonuçlar ve Avrupa'dan takımın elenmesi sonucu 25. hafta alınan Manisaspor beraberliği sonrası 15 Mart 2011'de görevinden istifa etmiştir. Başta "Türkiye'de 1960'ların futbolu oynanıyor" eleştirisi olmak üzere yaptığı açıklamalarla basında tepki yarattı.Antrenmanda kendisini çeken kameramanlara edep yerini göstermesi, Maç sonrası yaptığı basın açıklamalarında kendisine soru soran gazetecilere alaycı bir şekilde cevap vermesi gibi ve en son olarak da Beşiktaş'ın UEFA Avrupa Ligi 2.tur ilk maçında FK Dinamo Kyiv'e BJK İnönü Stadyumu'nda 4-1 yenildiği maçta "Schuster İstifa" diye tepki gösteren taraftarlara "Beğenmeyen stada gelmesin gitsin evine" açıklamasıyla Beşiktaş taraftarlarını tepkisini çekmiştir. Başarısız sonuçlar almasına rağmen takımda genç oyuncular Cenk Gönen, Ersan Adem Gülüm, Necip Uysal, Ali Kuçik, Onur Bayramoğlu gibi isimlere şans verdi.Üst üste gelen mağlubiyetlerin sonucunda Bernd Schuster yönetime istifasını sunmuştur ve görevinden ayrılmıştır.İstanbul'dan ayrılırken havalimanında kendisini uğurlamaya gelen bir taraftarın bile olmaması dikkat çekmiştir.Onun yerine 9 haftalığına Beşiktaş'ın antrenörü ve eski futbolcusu Tayfur Havutçu getirildi. Bernd Schuster 14 Haziran 2013'te yeni Malaga teknik direktörü olarak açıklandı. Üç İstanbul Üç İstanbul, Mithat Cemal Kuntay'ın 1938 yılında yayımlanan tarihî romanı. Romanda İstanbul'un üç dönemi (İstibdat dönemi, İttihat ve Terakki dönemi ve Mütareke dönemi) 1936 yılından geriye dönerek anlatılır ve Osmanlı Devleti’nin hangi şartlar ve kişilikler altında çöktüğünü sergilenir. İstanbul'un esere konu olan üç dönemi romanın başkahramanı Adnan'ın yaşamındaki üç dönemi de kapsar; fakir ve idealist Adnan, zengin ve "önemli" Adnan, hasta ve bedbaht Adnan. Romanda Adnan dışında kırk kadar roman kişisi vardır. Buna karşılık romanın dayandığı hikâyenin arka planındaki üç isim Türk edebiyatının üç önemli şairidir: Namık Kemal, Abdülhak Hamid Tarhan ve Tevfik Fikret. Yazar, eseri 1936’ta tamamlamış; 1938’de yayımlanmıştır. Eserin ikinci baskısı 1976’da, üçüncü baskısı 1983’te gerçekleşti. Adnan, romanın başında veremli annesiyle fakir bir hayat süren, para kazanmak için gazeteye yazılar yazan, özel dersler veren ve yaşadığı dönemi romanlaştırmak (yazdığı romanın adı "Yıkılan Vatan"dır, zengin olduktan sonra yazmayı bırakır) isteyen genç bir yazardır. İlerleyen bölümlerde İttihat ve Terakki'nin önemli birkaç isminden biri ve ülkenin kaderinde söz sahibi, iktidar bağlantıları sayesinde zengin bir avukat olur. En sonunda ise ülkenin kaderinin belirlendiği Ankara'ya çağrılmayı ve eski itibarının iadesini bekleyen bedbaht bir avukat olarak ölür. Roman 1983 yılında TRT için dizi haline getirilmiştir. Senaryosunu Bülent Oran'ın yazdığı dizinin yönetmenliğini Feyzi Tuna yapmıştır. Yekaterina Gamova Yekaterina Aleksandrovna Gamova () (d. 17 Ekim 1980, Çelyabinsk), Rus millî kadın voleybolcu. Pasör çaprazı ve smaçör pozisyonlarında görev almaktadır. Dünyanın en uzun bayan sporcularından birisidir. 2016 yılında sakatlanarak aktif spor hayatını sonlandırdığıonda 36 yaşındaydı. Voleybola dokuz yaşında başladı. İlk takımı Çelyabinski, ilk antrenörü teyzesi Lyubov Gamova’ydı. On dört yaşında Metar takımına geçti. 1998 yılında ise Nikolay Karpol’un antrenörlüğünü yaptığı Uraloçka’ya transfer oldu. 1999 yılında ulusal takımda oynamaya başladı. 2003 yılında Uraloçka’dan Dinamo Moskova takımına transfer oldu. Bu takımda altı sezon oynadı ve takım kaptanlığına kadar yükseldi. 2008-09 Avrupa Bayanlar Voleybol Şampiyonlar Ligi'nde ikinci olurlarken, Gamova "En İyi Skorer" seçildi. Gamova, 2009 yılında Fenerbahçe Acıbadem takımına transfer oldu. Fenerbahçe'de bir sezon kaldı. Bu süre içerisinde Türkiye Bayanlar Voleybol Ligi'nde şampiyon oldular ve CEV Şampiyonlar Ligi'nde Volley Bergamo'ya yenilerek gümüş madalya kazandılar. Gamova, turnuvanın "En İyi Skoreri" seçildi. 2010-11 sezonunda Rusya'nın VBK Dinamo Kazan takımına transfer olmuştur. 2013-14 CEV Bayanlar Şampiyonlar Ligi'nde şampiyon oldular. Gamova, Rusya kadın millî voleybol takımı formasıyla 1999 Avrupa Şampiyonası, 1999 World Grand Prix, 2001 Avrupa Şampiyonası, 2002 World Grand Prix ve 2006 Dünya Şampiyonası’nda şampiyonluk yaşadı. Ayrıca 2000 World Grand Prix’de “en iyi blokör”, 2001 World Grand Champions Cup'ta “en skorer” ve “en iyi blokör”, 2003 Avrupa Şampiyonlar Ligi'nde “en skorer”, 2003 World Grand Prix’de “en skorer”, 2004 Atina Olimpiyat Oyunları’nda “en iyi blokör” ve “en skorer”, 2007 Avrupa Şampiyonlar Ligi'nde “en iyi servis”, 2007 Avrupa Şampiyonası’nda “en iyi servis”, 2009 Avrupa Şampiyonlar Ligi'nde "en skorer" ve 2010 Avrupa Şampiyonlar Ligi'nde "en skorer" ödüllerini aldı. Esra Gümüş Esra Gümüş Kırıcı (d. 2 Ekim 1982, Ankara) Türk millî voleybolcu. Voleybola 13 yaşında Ankara Vakıfbank takımında başladı. Bu kulübün kapatılması üzerine 2000 yılında Yeşilyurt’a geçti. 2004 yılında Eczacıbaşı'na transfer oldu ve kaptanlığa kadar yükseldi. 2015 yılında ise Nilüfer Belediyeapor'a transfer oldu ve orada da takım kaptanıdır. Hâlen Nilüfer Belediyespor'da voleybol yaşamını sürdürmektedir. Türkiye A Millî (kadın voleybol takımı)nın kaptanıdır. Kazasker (anlam ayrımı) Prana Yoga bilimine göre, Prana, evrende var olan tüm enerjinin toplamı olan kozmik evrensel enerjidir. Bu enerji, her ne kadar havanın kimyasal bileşiminde bulunuyorsa da akciğerlerimize soluduğumuz havada var olduğu kabul edilmektedir. Prana, soluduğumuz havada, yediğimiz besinde, içtiğimiz suda, güneş ışınlarında bulunur. İster hayvansal, ister bitkisel olsun, yaşamın her türü Prana'ya bağlıdır. Söylenene göre zihnini iradesinin denetimi altına alan yogi, Prana'yı da denetimi altına almış demektir. Bunu başarabilen yogi, kalbini durdurabilir, içtiği zehiri kanına karışmadan dışkı yolu ile bedeninden atabilir. Fransızların "guerisseur" olarak adlandırdıkları (tıp doktoru olmadıkları halde hastalara şifa veren) kişilerin, bilerek ya da bilmeyerek hastaların tedavisinde kullandığı güç ya da enerji, aslında Prana'dan başka bir şey değildir. Prana'nın varlığının en basit kanıtı olarak akciğerlerimizde aldığımız enerji gösterilir. Prana'yı zihinsel denetimi altına alabilmek için yogi kendisini çeşitli nefes çalışmalarıyla eğitir. Bu çalışmalardan oluşan bilime ("Prana", enerji ve "Yama", egemenlik anlamına gelen sözcüklerden türeterek) Pranayama denir. Prana, başta akciğerler olmak üzere tüm bedenin kullandığı enerjidir. Eğer beden gerek hastalıktan gerekse doğal yasalar çiğnendiği için Prana'yı "sindiremez" hale gelirse, bedendeki canlılık (aynı elektrik kesintisi sonucu yayın yapamayan radyo istasyonunda olduğu gibi) sekteye uğrar. Tüm bunlardan anlaşılıyor ki Parana, ister kozmik radyasyon, ister yaşam gücü olarak adlandırılsın, evrende onsuz hayat düşünelemez. Bu enerjinin bedenimizde olduğunun bir diğer kanıtı olarak ise, bizi nefes almaya mecbur eden güçtür. Prana hem "pozitif" hem de "negatiftir": sağ burun deliklerinden alınan, yani "Pindala"dan geçen güç "pozitif"; sol burun deliğinden alınan, yani "İda"dan geçen güç "negatiftir". Elektriğin keşfinden binlerce yıl önce yogiler, tüm evrenin süptil bir güçle titrediğini düşünmüşler ve insan bedenindeki enerji kaynağının Prana olduğunu ileri sürmüşlerdi. Bu enerjiye İbranice'de "Ruah"; Çince'de "Chi"; Yunanca'da "Pneuma" (Hipokrates "Medicatris Naturae"yi kullanırdı); Japonca'da "Ki"; Amerikan Kızılderi inanışında "Nayetoneyah"; Havaililerce "Mana"; Eski Mısır inanışında "Ka", Müslümanlıkta ise "Baraka" denir. Cilt:Cilt yaşayan bir organdır. Toksinlerin çoğu cildin gözeneklerinden ter yoluyla atılır. Güneşten alınan enerji cilt yoluyla bedene kavuşturulur. Yogilere göre cildi güneşlendirmek, enerjiyi kaynağından almaktır. Dil: Beden, besindeki enerjiyi, lokmalar iyi çiğnendiğinde, dilin altındaki guddelerden alır. Mideye ve bağırsağa giden besinin değeri düşüktür. Yogilere göre bunu kanıtlamak çok kolaydır: Sabahtan akşama kadar aç olduğunuzu farz edin. Mideniz kazınıyor ve halsizsiniz. Bir kap yemek yiyince hemen kendinize geliyorsunuz. Oysa mideye inen besinin enerji olabilmesi için en az üç saat gerekir. Bu da bize gerçek enerjinin dil yoluyla alındığını göstermek istemektedirler. Ancak, bu enerjiyi almak için her lokma iyice çiğnenmelidir. Her tat Prana'nın tadı değilse de, çiğnenen lokmada tat oldukça Prana da var demektir. Burun: Yogilere göre kozmik evrensel enerji en yüksek oranda bedene kavuşturan organ kuşkusuz burundur; çünkü burundaki sinir uçları bedenimizin çalışmasını sağlayan ve dengeleyen tüm sinir sistemiyle bağlantılıdır. Akciğer petekçikleri: Enerjinin bedendeki deposu akciğerlerdir. Solunumla alınan oksijendeki enerji (Prana) kana akciğerlerde karışır. Bedenimizde dolaşan enerjinin büyük bir kısmını içimize çektiğimiz havadan aldığımızı kabul edersek, o zaman nefeslerin önemini daha iyi kavramış oluruz. Yaşayan tüm varlıkların canlılığı solunuma bağlı olduğuna göre, solunum "yaşam" demektir. Yogiler hayatı yıl sayısıyla değil, soluk sayısıyla ölçerler. Yogilere göre dünyaya gelen her bireye belirli bir soluk sayısı bahşedilmiştir. Bir hareketi, bir kası ya da bir düşünceyi harekete geçirmek için yaşam gücü gerekir; yaşam gücü de nefesi gerektirir. Onlara göre gereksinim duyduğumuz enerjinin büyük kısmını, soluduğumuz havadan alırız, bunu doğru olarak kabul edersek- o zaman doğru nefes almanın önemini daha iyi kavramış oluruz. Evet gerçekten de nefes, bizi harekete geçiren, bizi sakinleştiren canlandıran bir unsurdur. Onun sayesinde yaşamımıza devam ederiz. Ve hiçbir canlı nefes almadan yaşayamaz. O yüzden yogilere göre nefes alırken içimize ne kadar kozmik enerji çekersek, canlılığımızda o oranda artar. Yogilere göre, tansiyondan kalpten, nefes darlığı gibi hastalıklardan yakınanlar doğru biçimde nefes uygulamaları yaparlarsa bu hastalıkların getirdiği sıkıntıları sona erdirirler. Ayrıca, onlara göre nefes alıştırmaları fiziksel yararlarından başka iradeyi güçlendirip dikkatin yoğunlaşmasını sağlarken beyin, "Pranayama" sayesinde daha iyi çalışır, kanı temizler ve uygulayışını ruhsal alanlara hazırlar. Yogiler kendi inançlarına göre , bu gücü bedeninde depolanmasını ve kullanmasını bilenler, bedensel ve zihinsel sağlığa erişirler. Onlara göre Pranayama'nın asıl amacı budur. MÃ– 483 MÃ– 563 Munis Düşenkalkar Munis Düşenkalkar, (d. 29 Mart 1967, İstanbul), Tiyatro ve dizi oyuncusu, seslendirme sanatçısı. İlköğretim ve Lise eğitimini KKTC'nde alan sanatçı, Mimar Sinan Üniversitesi, Güzel Sanatlar Fakültesi Devlet Konservatuvarı, Sahne Sanatları bölümü, Tiyatro Ana sanat dalı'ndan mezun olmuştur. "Bakırköy Belediye Tiyatrosu"`nda çalışan Düşenkalkar, tiyatronun yanı sıra tv reklamları, sinema ve dizi filmlerde oynamakta, seslendirme çalışmaları yapmaktadır. Ali Düşenkalkar'ın kardeşi olan sanatçı, 1994 - 1996 arasında radyoda "Kulis" adlı bir program yapmıştır. 1408 (anlam ayrımı) 1408 aşağıdaki anlamlara gelebilir: Tuvalet kâğıdı Tuvalet kâğıdı, tuvalette kişisel temizlik için kullanılan, özel olarak hazırlanmış, suda çözünebilen ince kâğıt ile üretilen temizlik aracı. Fabrikasyon olarak ilk üretimi 1857 yılında Amerikalı Joseph Cattey tarafından gerçekleştirilmiştir. 1880 yılından sonra da rulo olarak satılmaya başlanmıştır. Türkiye'de ilk üretim 1970 yılında Eczacıbaşı topluluğuna ait İpek Kâğıt tarafından yapılmıştır. 5N1K 5N1K, Cüneyt Özdemir ve Soner Yalçın'ın birlikte hazırladıkları, Cüneyt Özdemir'in sunuculuğunu yaptığı haber programıdır. Uzun süre CNN Türk'te yayınlanan program Özdemir'in Kanal D Ana Haber Bülteni sunucusu olması ile birlikte Kanal D'de yayın hayatına devam etti. Alfa işlemcisi Alfa işlemcisi, 64 bitlik RISC tasarım mimarisi kullanan mikroişlemciler grubundandır. DEC Alfa veya Alfa AXP olarak da bilinir. Digital Equipment Corporation tarafından üretilmiştir. İşlemcilerindeki "DEC" kısaltması da şirketin baş harflerinden gelmektedir."AXP" ise nereden geldiği bilinmemekte, sadece şirket yöneticileri tarafından bulunduğu düşünülmektedir. Bilgisayar sektöründe ise bu kısaltma şakayla karışık "Almost Exactly PRISM" (Neredeyse tamamen PRISM) olarak yer almaktadır. DEC firmasının diğer bir işlemcisi olan 32 bitlik VAX işlemcilerinin yerine tasarlanmıştır. İlk olarak DEC iş istasyonlarında ve sunucularda kullanılmıştır. Daha sonra anakartlara ve masaüstü bilgisayarlara uyarlı hale getirilmiştir. Alfa işlemcileri UNIX ve Linux işletim sistemlerini desteklemekle birlikte Microsoft'un Windows NT ve Windows NT 4.0 da Alfa işlemcileri ile kullanılabilmektedir. Windows'un daha sonra çıkan işletim sistemleri Alfa tarafından desteklenmemektedir. Alfa işlemcileri 1998 yılında Compaq'a satılmıştır. Daha sonra da Compaq'ın Intel tarafından satın alınması ile Alfa işlemcileri geri plana atılarak yavaş yavaş ortadan kalkmıştır. Intel firması Alfa işlemcilerini satın almasıyla Alfa işlemcilerinde bulunan iyi özellikleri o tarihlerde üretmiş olduğu IA-64 Itanium mimarisine katmıştır. Aynı dönemde Hewlett-Packard'ın Compaq'ı satın alarak, Alfa'nın var olan ürünlerini 2004 yılına kadar geliştirmiştir. Hewlett-Packard Ekim 2006 ya kadar Alfa tabanlı sistemleri satmaya devam etmek için bir anlaşma imzalamıştır. Kasım 2006 da ise bu anlaşmayı uzatarak 27 Nisan 2007 ye kadar ürünleri satacağını duyurmuştur. DEC firmasının üretmiş olduğu Alfa işlemcileri RISC mimarisinden önce yaratılmıştır. O zamanki ilk ismi de PRISM olarak belirlenmiştir. Firmanın o zamanki üretmiş olduğu DEC istasyonları MIPS mimarisi kullanmaktaydı. Bu sebeple yeni olan PRISM projesinde de MIPS mimarisi ile aynı özellikleri paylaşmaktadır. Ancak PRISM'in MIPS ile aynı özelliklerini paylaşmasının yanı sıra birçok farklı özellikleri de bulunmaktaydı. Bu özelliklerden bir tanesi mikro kod olarak bilinen epicode'un PRISM'de kullanılmış olmasıydı. Proje çalışmaları sürerken DEC yönetimi ani bir kararla 1988 yılında PRISM projesini sona erdirmiştir. Bu kararı mevcut olan VAX ve DEC istasyon mimarilerinin gelecekte yeni bir mimari ile yer değiştireceğini öngördükleri için verdiklerini açıklamışlardır. Projenin iptal edilmesinden sonra geliştirilen ikinci nesil RISC mimarisi kullanan yongalar(SPARC) VAX' a göre daha iyi bir fiyat performans oranı sağlamıştır. Daha sonra üçüncü nesil RISC mimarisi ile tasarlanan yongalar tamamı ile VAX'dan daha iyi bir performansa sahip olacağına kesin gözü ile bakılmaktaydı. Ancak fiyat performans oranının çok fazla yükselmesinden dolayı bu proje tamamlanmamıştır. Eğer proje tamamlanabilseydi, VMS işletim sistemini destekleyebilecekti. Daha sonra VMS ve VMS programlarının çalıştırılabilmesi için PRISM kavramına uygun yeni tasarımlar denenmiş olsa da girişimler başarısızlıkla sonuçlandı. Bu başarısızlıktan sonra 32 bitlik olan PRISM projesi 64 bitlik olarak yeniden tasarlanmaya karar verilmiştir. Bu değişim RISC sağlayıcıları tarafından da desteklemiştir. Ve bu dönüşüm sonucunda Alfa işlemcisi meydana gelmiştir. Alfa komutlarının mimarisi Dick Sites ve Rich Witek tarafından geliştirilmiştir. Bu tasarımda PRISM'de yer alan epicode ları Alfa'nın PALcode ları ile yeniden geliştirmişlerdir. Bu durum işlemciye yeni birçok özellik kazanmıştır. Alfa işlemcilerinin işlemci sanayisine ana katkısı kullanıcılar mükemmel bir performansa sunmasıdır. Ancak bunun nedeni mimarisinden değil, mükemmel bir uyarlamanın(implementation) sonucunda yaratılmış oluşudur. Alfa işlemcilerinin serileri DECchip 21x64 olarak isimlendirilmiştir. Serilerde "21" 21.yüzyıl, "64" ise 64 bitlik anlamına gelmektedir. Ortada bulunan "x" ise işlemcinin kaçıncı nesil Alfa işlemcisi olduğunu göstermektedir. Ayrıca Alfa işlemcileri EV numaraları ile de tanımlanmaktadır. Serilerde bulunan EV ise "Extended VAX" (Genişletilmiş VAX) anlamına gelmektedir. Alternatif olarak "Electric Vlasic" olarak da adlandırılmıştır. İlk birkaç Alfa yongası döneminin en yenilikçi yongası unvanına sahipti. Alfa'nın ilk sürümü olan 21064 veya EV4 ilk CMOS mikroişlemcisidir. İşlemcide yer alan yeni teknoloji ile o dönemdeki mini bilgisayarlar ve süper bilgisayarlar ile rekabet etmiştir. İkinci nesil olarak piyasaya sürülen 21164 veya EV5 de bir önceki nesil kadar yenilikçi olup, ikinci bir ön belleke sahip olan ilk mikroişlemcidir. Üçüncü sürüm olan 21264 veya EV6 karmaşık ve düzensiz işleri yüksek hızla gerçekleştiren ilk işlemcidir. 21364 veya EV7 olarak adlandırılan dördüncü sürüm, yüksek bir performansa sahip olmakla beraber "Integrated Memory Controller" içermektedir. Daha sonra üretilecek olan EV8 sürümü eş zamanlı çoklu kullanım sağlaycaktı. Ancak işlemcinin geliştirilme aşamasında şirketin Compaq'a satılmasıyla proje sona ermiştir. Daha sonra bir araştırma olan Tarantula Araştırma Projesinde bir araya gelen ekip EV9 işlemcisi üzerinde çalışmalarını sürdürmüşlerdir ve ilk güçlü vektörel çekirdekli işlemciyi meydana getirmişlerdir. Alfa işlemcilerinin sürümleri arasındaki gelişim süreci tahmin edildiği kadar uzun değildir. Alfa 21064 1992 yılında piyasaya sürüldüğünde ve saat sıklığı 192 MHzdir. İşlemci tasarımcıları birkaç ay içerisinde işlemciyi 0.75 µm den 0.675 µm ye küçülterek 200 MHz'e ulaşarak EV4S'i geliştirmişlerdir. 64 bitlik olan bu işlemcide kullanılan superscalar ve superpipelined tasarım ile dünyanın en hızlı(en yüksek saat sıklığı olan) işlemcisini üretmişlerdir. Bu işlemciden daha sonra işlemci pazarına giren Intel Pentium işlemcisi ise 66 MHz de çalışmaktaydı. 1995 yılında Alfa 21164 (EV5) ile işlemci saat sıklığını 333 MHz e çıkarmıştır. Bu işlemci tasarımcılar tarafından Haziran 1996 da 500 MHz saat sıklığına ulaşmıştır. Daha sonra 1998 yılında 666 MHz'e çıkarılmıştır. Alfa 21264 (EV6) 1998 yılında üretildiğinde saat sıklığı 450 MHz idi. 2001 yılında bu sayı 21264C/EV68CB sürümü ile 1.25 GHz'e yükselmiştir. 2003 yılında piyasaya sürülen EV7, sistem performansını arttırmak için bir adet EV68 çekirdeği ile işlemci iletişimi kurmak için 4 adet 1.6 Gigabayt/s lik bağlaçlar kullanılmaktadır ve işlemcinin saat sıklığı 1 ile 1.15 GHz arasında çalışmaktadır. 2000 yılının sonuna kadar yaklaşık 500.000 adet Alfa tabanlı sistem satılmıştır. 1999 yılında Alfa yongalarının lisansı Samsung Electronic Company tarafından alınmıştır. Daha sonra DEC'in Compaq tarafından satın alınmasıyla Alfa'nın birçok ürünü Samsung ile Compaq'ın ortaklaşa kurduğu API Network şirketi bünyesinde yer aldı. 2001 senesinin ekim ayında Microway şirketi API Network'ün Alfa tabanlı ürünlerinin satışlarını ve servis sağlayıcılığını devralmıştır. Compaq 25 Haziran 2005 tarihinde yaptığı açıklamada Intel'in Itanium işlemcisi ile yarışamadıklarını belirterek Alfa işlemcilerini yavaş yavaş sona erdireceklerini belirtti. Ve EV8 işlemcinin geliştirilmesini iptal etti. Intel firması bu fırsattan yararlanarak Alfa işlemcisinin geliştirme ekibini kendi takımına transfer etti. Aynı yıl Hewlett-Packard Compaq'ı satın alarak Alfa işlemcilerini geliştirmeye devam edeceğini açıkladı. Hewlett-Packard en son üretilen Alfa işlemcisi olan EV7'yi geliştirerek 1.3 GHz e çıkartarak EV7z olarak piyasaya sundu. Alfa işlemcilerin en son sürürümü olan 0.13 µm ile üretilen EV79 ise üretim aşamasında iptal edilmiştir. Hewlett-Packard 27 Nisan 2007 tarihine kadar OpenVMS ile Alfa sunucularını ve Tru64 UNIX'i satmıştır. 2012 yılına kadar teknik destek sağlayacağını açıklamıştır. 1. Matt Reilly (1999). Designing an Alpha Microprocessor Computer Volume 32, Issue 7, July 1999 Page(s):27 - 34. MÃ¼zayede Müzayede, mezat ya da açık artırma, taşınır ya da taşınmaz malların en yüksek meblağı teklif eden kişiye satıldığı bir satış yöntemi. Geleneksel müzayede, alıcıların birbirini izleyen artırma önerilerinin müzayede yöneticisi tarafından kabul edilecek en yüksek bedele ulaşması sürecidir. "Hollanda tipi" müzayedede ise satıcı mal için önerdiği bedeli giderek azaltır, her alıcının kabul ettiği bedele malı satar; bedel çok düşmüşse malı satıştan çeker. Katılmak isteyenlerin, satılacak malları müzayede başlamadan görmelerine izin verilir. Bu aşamada alıcı malın durumunu değerlendirir, kendine uygun gelen bir fiyat saptar. Satıcı, müzayede başlamadan önce mal için bir taban fiyat saptayabilir ve artırmada fiyat o değere yükselmezse en yüksek artırmayı kabul etmez, malı satıştan çeker. Birçok ülkede tarım ürünlerinin satışında müzayede büyük önem taşır. Malların, özellikle de çabuk bozulabilen ürünlerin bu yolla hızlı biçimde el değiştirmesi sağlanır. Müzayedeye en çok çıkarılan mallar arasında kullanılmış ev eşyası, kullanılmış tarım makineleri, sanat yapıtları, antikalar, pul, eski para, ender kitaplar ve mücevherler başta gelir. Bazen çiftlik ya da bina gibi taşınmazlar da müzayede yoluyla satılabilir. Hisse ya da mal değişiminde de müzayede yöntemi kullanılabilir. Tarihte mal ve araziden başka köleler de müzayede yoluyla satılmıştır. Eski Yunan'da kölelerin müzayedeyle satılması Homeros döneminde bile vardı. Bu uygulama Roma İmparatorluğu'nda da Hristiyanlığın ilk dönemlerinde sürdü. Avrupa'da ortaçağ sonlarında serflik kaldırılınca yeniden canlandı. 18. ve 19. yüzyıllarda Amerikan kolonilerine Afrika'dan getirilen köleler müzayedeyle büyük toprak sahiplerine satılırdı. Dünyadaki en büyük ve tanınmış antika ve sanat eserleri müzayede firmaları Christie's ve Sotheby's'dir. Değişen dünya şartları müzayedenin de ortamını değiştirmiştir. Günümüzde ebay gibi pek çok internet sitesi müzayedeyi sanal ortamda gerçekleştirmektedir. Ölçü (şiir) Ölçü, şiirde ritmi sağlamak için kullanılan bir tekniktir. Dizelerdeki hecelerin sayıca eşit olması kuralına dayanır. Ağırlıklı olarak halk edebiyatında kullanılmıştır. "Her görünen dost yüzü" "Ondan ayırmam gözü" "Gitmez dilimden sözü" "Gözleri süzer bizi" Dizelerdeki hecelerin kısalık-ortanca uzunluk ve yaprak esasına bağlı olan bir ölçü sistemidir. Sonu ünlüyle biten heceler kısa (.) ile gösterilir. Ünsüz ile biten heceler ve aslında uzun olan heceler (-) ile gösterilir. Aruz ölçüsü gereği dizenin son hecesi kısa da olsa uzun kabul edilir. Aruz kalıbına uyulmadığında imâle, zîhaf, ulâma, medd gibi kusurlar yapılır. Bu ölçü ağırlıklı olarak divan edebiyatında kullanılmıştır. Herhangi bir ölçüye uymadan, hatta bazen kafiyeye bile uymadan yazılan şiirlerdir. Cumhuriyetten sonra yaygınlaşmaya başlamıştır. Can DoÄŸan Can Doğan, (d. 24 Haziran 1964 - İstanbul), Türk tiyatro, sinema ve dizi oyuncusu, yönetmen, çevirmen, yapımcı ve eğitmen. Kabataş Erkek Lisesi'ni bitirdikten İstanbul ve Marmara Üniversitelerinde aldığı Türk Dili ve Edebiyatı eğitimini yarıda bırakarak Şehir Tiyatroları ve İstanbul Üniversitesi Devlet Konservatuvarı'na giren (1985) sanatçı, birçok oyunda rol almasından sonra 1990 yılında yönetmenliğe başladı. Özel tiyatrolarda da çalışan Doğan, Hür FM'de uzun süre "Sinekli Market" adlı programın yapımcılığı ve sunuculuğunu üstlendi. 1000'i aşkın filmi İngilizce'den Türkçeye çevirdi ve bu filmlerin önemli bir bölümünün seslendirme yönetmenliğini yaptı. Can Doğan, seslendirme çalışmaları da yapmanın yanı sıra birçok ülkede sergilenen Lirik Tarih" adlı Türkiye'yi anlatan gösterinin yardımcı yönetmenliği ve ışık tasarımcılığını da yapmıştır. Sanatçının Pollyanna, Ali Baba ve Kırk Haramiler ve Çizmeli Kedi uyarlamalarının bulunduğu "Çocuk oyunları" ile Shakespeare'den tercüme ettiği "Yaz Gecesi Rüyası", "Macbeth", "Hamlet", "Kral Lear", "Antonius ve Kleopatra", "Julius Caesar" "Fırtına" ve "Troilos ile Cressida" olmak üzere Mitos Boyut tarafından yayınlanmış sekiz de kitabı bulunmaktadır. Müjdat Gezen Sanat Merkezi ve Kadir Has Üniversitesi Konservatuvarlarında Reji Uygulaması dersleri veren, NTV Radyo'daki "1001 Gece" "Sahnedeki Ezgiler", "Star Wars Özel", "LongPlay" ve "Radyo Sineması", Radyovoyage'da Bi'Dünya Müzik programlarının da yapımcılığı ile sunuculuğunu yapan, Müjdat Gezen Tiyatrosu, Savaş Dinçel Sahnesi'nin yöneticiliğini yapan Can Doğan'ın iki çocuğu vardır. Yazdığı "Ali Baba ve Kırk Haramiler", 2010 yılında Turkish - American Art Society tarafından New York'ta sahnelenmiştir. Bu oyun Amerika'da sahnelenen ilk Türkçe çocuk oyunu olma özelliğine sahiptir. Mensubu bulunduğu İ.B.Şehir Tiyatroları'nın tarihini anlatan 4 bölümlük belgeselin ilk üç bölümünü ("İlk Çeyrek", "Altın Yıllar", "Zor Yıllar") çekmiştir. Albert Jorquera Albert Jorquera (d. 3 Mart 1979, Katalonya), İspanyol eski kaleci. Barcelona C, Barcelona B, AD Ceuta, Mataro, Athletic Bilbao ve Barcelona takımlarında oynamıştır. 2010 yılında futbolu bırakmıştır. Köşeyi Dönen Adam Köşeyi Dönen Adam, 1978 yapımı siyasi içerikli Türk filmi. ABD'deki amcasından kendisine büyük bir miras kaldığı haberi üzerine fakir odacı Adem (Kemal Sunal) birden mahallesinde ve çalıştığı yerde günün adamı olur.O zamana kadar kızı Şükran 'ı (Meral Orhonsay) vermeye razı olmayan babası (Ali Şen) Adem'in kayınpederliğini kabul eder.Bir süre sonra Amerika'dan miras gelir.Ancak sandığın içinden çıkan bir eşektir.Bunun üzerin mirastan beklentisi olanlar ademe sırt çevirirler, Adem de onlara oyun oynar. 1970'lerin Türkiye atmosferini en iyi biçimde yansıtan filmde sert siyasi ve toplumsal eleştiriler ve göndermeler de vardır. B覺ld覺rc覺n k覺lavuzu Bıldırcın kılavuzu ("Crex crex"), yelvegiller (Rallidae) familyasından bir kuş türü. Üreme habitatı, diğer su yelvelerinin çoğu gibi bataklıklar değildir, çayırlar ve tarımsal çiftliklerdir. Avrupa ve batı Asya boyunca görülürler, kışın Afrika'ya göç ederler. Erişkin bıldırcın kılavuzu, 22-25 santimetre uzunluğundadır ve çoğunlukla kahverengi olup, vücudunun üst kısmı yoğun biçimde beneklerle kaplı, başı ile boynu mavi-gri ve böğrü kırmızımsı çizgilidir. Kısa gagaları ve uçuşta gösterdiği kestane rengi kanatları ve uzun sarkık bacakları vardır. Eşeyler benzerdir ama olgunlaşmamış kuşta mavi-gri renk yerini kahverengimsi sarıya bırakır. Peter Riegert Peter Riegert, Bronx 1947 ABD doğumlu sinema oyuncusudur. 1994 yılında gösterime giren The Mask adlı filmde Teğmen Kelleway rolünü canlandırmıştır. Bayağı kılıçgaga Bayağı kılıçgaga ("Recurvirostra avosetta"), kılıçgagagiller (Recurvirostridae) familyasından bir kuş türü. Erişkinlerin, bir siyah başlığın dışında kuş tüyü beyazdır ve kanatlarda ve arkada siyah yama vardır. Uzun yukarıya dönük gagaları ve uzun mavimsi bacakları vardır. Çocuk kuşlarda, erişkinin siyah olduğu yerler kahverengidir ve çocuğun beyaz kuş tüyü, çoğunlukla daha gri yamalarla lekelidir. Üreme habitatı, hafif tuzlu suyla sığ göllerdir ve yalın çamur açıktır. Açık yerde çoğunlukla küçük gruplarla yuva yaparlar. 3-5 yumurta, doldurulmuş bir kazımaya veya bitki yaşamının bir yığınına koyulur. Yumurtalar yeşil, siyah beneklidir. Bu kuşlar, sığ hafif tuzlu suda veya çamur dairelerinde, suda kenardan kenara gagalarıyla yiyecek ararlar. Onlar çoğunlukla, kabuklular ve böcekleri yerler. Ötüşleri gürültülü bir "klute-klute-klute"dir. Ilımlı Avrupa ve batı ve merkezi Asya'da üreme gösterirler. Bu tür göçmendir ve kışın en çok Afrika veya güney Asya'da görülürler. Bazıları, sahalarının en yumuşak parçalarında kışa kalır, örneğin güney İspanya ve güney İngiltere'de. Kırgızistan Ulusal Marşı Kırgızistan Ulusal Marşı (Kırgızca: Кыргыз Республикасынын Мамлекеттик Гимни / "Kırğız Respublikasının Mamlekettik Gimni"), 1992'de kabul edilen Kırgızistan'ın ulusal marşı. Müziği Nasır Davlesov ve Kalyi Moldobasanov tarafından bestelenmiş, sözleri Cemil Sadıkov ve Eşmambet Kuluyev tarafından yazılmıştır. KÃ¶ln Radyosu Köln Radyosu, Almanya´nın Köln şehrinde WDR (Batı Alman Radyo ve Televizyon Kurumu)-COSMO bünyesinde yayın yapan bir radyo istasyonudur. Almanya'ya 1960'lı yıllarda gelen yabancılar için kurulan bu istasyon, değişik Dünya dillerinde yayın yapmaktadır. Türkçe yayınları ilk kez 2 Kasım 1964 tarihinde yayınlandı. Radyonun hedefi, Almanya´ya yeni gelen yabancılara yardım etmekti. Programlarda sürekli eğitici ve öğretici yayınların yanı sıra uzman kişilerin yardımına ihtiyacı olanlar için çeşitli programlar yapılmaktaydı. Bu istasyon ayrıca Türkçe müziklere de yer vermekteydi. Almanya´da hızla çoğalan Türk göçmenler için diğer istasyonlarda Türkçe programlar yayınlanmaya başlandı. Örnek olarak: HR (Hessen Radyo ve Televizyon Kurumu), SFB (Hür Berlin Radyosu) ve Radio Bremen (Bremen Radyosu) gösterilebilir. 2016'nın sonlarına doğru WDR, Funkhaus Europa'yı kapatıp COSMO radyo kanalını yayına başlattı. Bu kapsamda bir dizi düzenlemelere gidilirken, Türkçe yayın saatleri ise 8 saatten 2.5 saate düşürüldü. Tasarruf amacıyla yapılan bu süre kısıtlaması Almanya'daki göçmenler tarafından büyük tepki toplansa da WDR yönetimi kararını değiştirmemişti. Köln Radyosu´nun Türkçe yayınları hafta içi her akşam CET 18:00-18:30 saatleri arasında internette, CET 20:00-20:30 arasında ise COSMO radyosunda yayın yapmaktadır. "(CET) = Orta Avrupa Saati" KÃ¶ln Radyosu internet sitesi Ä°nert madde İnert madde terimi kimyada, kimyasal olarak aktif olmayan maddeleri nitelemek için kullanılır. Örneğin; soy gazlar, yani periyodik tablonun 8A grubunda yer alan elementler, hiçbir madde ile reaksiyon vermediklerinden dolayı "inert" maddeler olarak nitelendirilirler. İnert olan maddelerin hiçbir reaksiyona girmemelerinin nedeni de, son orbitallerinin tamamiyle elektron ile dolu olması olarak gösterilmektedir. Bu doluluk sonucunda da bu tür maddeler, elektron kaybetmek veya kazanmak istemezler ve bunun sonucunda da yanma, birleşme gibi hiçbir şekilde kimyasal tepkimelere girmezler. Bu tür moleküllerden elektron koparmak için yüksek derecede enerji gereklidir. Örneğin, bu enerji yüksek sıcaklık derecelerine ulaşılarak elde edilebilir. Bazı durumlarda katalizöre de gereksinim olabilir. Azot gazı da inert maddelere örnek bir maddedir. İki azot atomu arasında yer alan üçlü bağı kırmak için yüksek bir enerji gerekmektedir. Bu yüksek aktifleşme enerjisi molekülün tepkimeye girme yatkınlığını azaltır. İkinci nedeni ise HOMO (Highest Occupied Molecular Orbital) ve LUMO (Lowest Unoccupied Molecular Orbital) düzeyleri arasındaki enerji farkının büyük olmasıdır. Bir diğer etken ise küçük atomlardan oluşan N2 molekülünde elektronlar çekirdek tarafından kuvvetle tutulur. Polarlanabilirliği düşük olan molekülün polar hale geçmesi ve tepkime yatkınlığının artması güçtür. Klara Hitler Klara Hitler (kızlık soyadı Pölzl) (d. 12 Ağustos 1860, Spital, Weitra, Avusturya - ö. 21 Aralık 1907, Linz), eşi Alois Hitler'den olma Adolf Hitler'in annesi. Spital adlı Avusturya köyünde doğdu. Johann Pölzl ve Johanna Hiedler'in kızlarıydı. Büyükbabası Johann Nepomuk Hiedler veya büyük amcası, muhtemelen eşi Alois'in biyolojik babasıydı. Yazar Bradley F. Smith, Klara'yı "oldukça iri bir kız, neredeyse eşi kadar uzun boylu, kahverengi saçlı" diye tarif eder. Yetişkinliği, evine bakmak ve çocuklarını büyütmekle geçirdi. Yine Smith'e göre, Klara, çocuklarıyla çok ilgili değildi. Klara'nın altı çocuğu oldu. Bunlardan sadece Adolf ve Paula çocukluğun ardından hayatta kalabildi. Klara koyu bir Katolikti ve düzenli olarak kiliseye giderdi. Eşi 1903'te öldüğünde, Klara'ya emekli maaşı bağlandı. Bu maaş, Klara ve çocukları için yeterliydi. Ancak kocasının ölümünden dört yıl sonra, 47 yaşında, Klara çok acılı bir göğüs kanseri sebebiyle hayatını kaybetti. Ergenlik çağındaki çocukları Adolf ve Paula, anneleri ölürken onun yanındaydı. Bu ölüm, Adolf'u babasının ölümünden daha çok etkiledi. Ä°ngilizce Vikipedi, Klara Hitler maddesi. Bayağı uzunbacak Bayağı uzunbacak ("Himantopus himantopus"), kılıçgagagiller (Recurvirostridae) familyasından bir kuş türü. 33–36 cm büyüklüğündedirler. Uzun pembe bacakları, uzun ince siyah bir gagası ve koyu bir başlık ve koyu bir arkayla çoğunlukla beyazdırlar. Bu kuşun taksonomisi, hala tartışılmaktadır: bazı kaynaklar, beş ayrı tür olduğuna inanır; diğerleri ise bazılarını veya hepsini alt tür olarak düşünür. Bu beş form: Bütün formların üreme habitatı, bataklıklar, sığ göller ve gölcüklerdir. Yuva yeri, yerde yalın bir noktadır, suya yakındır. Bu kuşlar çoğunlukla, küçük gruplar halinde bazen kılıçgagalarla yuva yaparlar. Bazı populasyonlar göçmendir ve kışta okyanus kıyılarına hareket ederler. Bu kuşlar, kumdan veya sulardan yiyeceğini alırlar. Onlar çoğunlukla, böcekler ve kabukluları yerler. Habitat kaybı yüzünden tehlikededirler. Hawaii Adaları'nda üreme gösteren tek kıyı kuşudur. Uzunbacak, AEWA sözleşmesinde yer alan kuşlardan biridir. Kuzey Avrupalı ülkelerde üremek için ara sıra kalırlar, örneğin 1987'de Büyük Britanya'da. Teleütler Teleütler, Televütler ya da Teleutlar (kendilerince: Тадар "Tadar", Байат-пачат "Bayat-paçat", Тэлэңэт "Teleñet", Тэлэңут "Teleñut"; Rusça Телеуты "Teleutı"), Rusya'yın orta güney bölgesindeki Kemerovo Oblastında yaşayan Türk halklarından Altayların 2700 kişilik kabilesi. UNESCO'ya göre dilleri ve kültürleri yok olma tehlikesindedir. Teleütlerin dilleri Teleütçe (MultiTree "alt-tet"), Altaycanın "Güney Altaycası" denen lehçe grubuna girer ve bu gruptaki Altay-kiji ve Telengitlerin lehçelerine benzer. 1989 sayımında 2500 kişilik Teleüt nüfustan ancak çok ufak bir kısmı akıcı biçimde anadillerini konuşabilmekteydi. Potasyum klorür Potasyum klorür kimyasal bir bileşiktir. KCl simgesi ile gösterilir. Potasyum ve klor elementlerinin birleşmesi ile oluşur. Saf hali, kokusuzdur. Beyaz kristallerden oluşur. Bu kristallerde yüzey merkezli küp şeklinde istiflenerek dizilirler. Sulu bileşiklerinde iyonlaşıp klor anyonları verdiği için klor kaynağı olarak kullanılır. Bir tuz olan potasyum klorür, suda yüksek çözünürlüğe sahiptir. Telengitler Telengitler (bazen Telesler — bk. Teles gölü) (Rusça: Теленги́ты ve телесы — Rusya'nın denetimindeki bir Türk ülkesi Altay Cumhuriyeti'nde yaşayan bir Güney Sibiryalı Türk halkıdır. Altay Türklerini oluşturuan topluluklar arasında geçer. Dilleri Altayca'nın bir lehçesidir. Soyca, görünümce ve dilce bir Türk topluluğudur. Telengit dili — Altay Türkçesinin (Telengit şivesi)dir. Türkçenin Kırgız-Kıpçak dilleri hususiyetlerini içinde barındırır. Telengit toplumu günümüzde Altay Cumhuriyetinin güney bölgelerinde yaşarlar — Ulagan bölgesi, (Teles göl güneyinde yöredeki akarsulardan Çulışman ve onun kolu Başkaus) ve Koş ağaç bölgesi (Çuy) dolayında yaşarlar. Rusya Federasyonu 2002 nüfus sayımında Altay Cumhuriyetinde Telengit Türklerinin nüfusu 2.400 olarak geçer. Fakat Rusya topraklarında bütün Telengitlerin nüfusunun 15.000 kişi olduğu söylenir. 2002 yılında Telengit Türklerinin yerleşime göre nüfusu.: Altay Cumhuriyeti: Ulagan köyü 510 Balıktuyul köyü 394 Balıkça köyü 305 Saratan köyü 232 Koo köyü 191 Yazula köyü 105 İstanbul Süper Amatör Ligi İstanbul Süper Amatör Ligi (Kısaca SAL) İstanbul ilindeki en üst düzey amatör futbol ligidir. 2019-2020 sezonu statüsüne göre 8 grup halinde oynanacak ve gruplarında ilk iki sırayı alan takımlar Bölgesel Amatör Lig'e yükselmek için play-off grubu maçları oynarlar. Gruplarında son üç sırayı alan takımlar ise İstanbul 1. Amatör Lig'e düşerler. 2018-19 sezonunda Klasman A grubunu ilk iki sırada tamamlayan Beyoğlu Yeniçarşı ve Atlasspor ve Klasman B grubunu ilk iki sırada tamamlayan Ortaköyspor ve Arnavutköy Belediyespor Bölgesel Amatör Lige yükseldi. Klasma A grubu ve B grubu Şampiyonlarının karşılaştığı İl Şampiyonluğu maçında Beyoğlu Yeniçarşıspor, Ortaköyspor'u 1-0 yenerek İl Şampiyonu oldu. Sezonu ilk iki sıırada bitiren takımlar Bölgesel Amatör Lige yükselme maçları oynamak için Play Off grubuna yükseldi. Son 3 sırayı alan takımlar İstanbul 1. Amatör Lige düştü. *2019-2020 sezonu dahil 2010 yılında kurulan BAL'da şu ana kadar 56 farklı İstanbul takımı mücadele etti. Lige en fazla katılan 9 kez ile Sultangazispor. İstanbul'dan en fazla katılım 2017-18 sezonunda 15 takımla olurken, en az katılımsa 11 takımla 2013-14 sezonunda oldu. 2019-20 sezonunda ise ligde 13 İstanbul takımı mücadele etmektedir. |width="53%" valign="top"| Çulım Tatarları Çulım Tatarları (Tatarca: Чулым татарлары - Çulım tatarları) Rusya'nın Tomsk Oblastı'nda, Ob nehri ile Çulım nehirlerinin birleştiği yerin güneyinde, ve Krasnoyarsk Krayı'nda yaşayan bir Türk halkıdır. Bu bölge, Altay ve Tuva özerk bölgelerinin 400 km. kadar kuzeyindedir. Dilleri Türk dilleri grubuna ait Çulım Tatarcası'dır. Konuştukları dile "Ös" adını verirler. 2002 nüfus sayımına göre sayıları 1000'den azdır. Obi akarsuyu kollarından Çulım,akarsuyu boyunda yerleşimleri görülür. Tomsk oblastının Tegüldet ilçesi ve Krasnoyarsk krayının Tühtetskiy rayonunda Paseçnoye ve Çindat köylerinde ağırlıklı olmak üzere yaşamaktadırlar. Çulım Türklerinin nüfus yerleşimleri (2002 y.) Çulım Tatarları Çulım, Melets, Kezik, Melez gibi isimlerle de anılırlar. Haklarında en erken bilgiyi, bölgeye 16. yüzyılda gelen Rus sömürgecilerden alıyoruz. Çin ve Hint kaynaklarından elde edilen, daha erken tarihli bilgiler varsa da, doğrulukları şüphelidir. 16. yüzyılın sonlarında, Rus Çarlarına vergi ödemeye başladılar. 17. yüzyıl boyunca sayıları gitgide artan Rus yerleşimcilerin baskısı altında kaldılar. Nihayet 1720 yılında, zorla Hristiyan yapıldılar. 1822 yılında, “Rus asıllı olmayan” statüde “vatandaş” sayıldılar. Genellikle göçebe olan ve avcılık, balık avcılığı, hayvancılık ile geçinen Çulım Tatarları, Rus yöneticilerin baskıları ve koydukları ağır vergilere rağmen, 1930 yılına kadar eski yaşamlarını sürdürmeye devam ettiler. Bu tarihten sonra, Çulım Tatarları yerleşik hayata geçirildiler. Komünist yönetim tarafından bölgede kolektif çiftlik ("rusça:колхо́з; Kolhoz") kurulmaya başlandı. Bu çiftliklere malzeme sağlamak için, çok sayıda zengin Çulım Tatarının, mallarına el kondu ve mal sahipleri de aileleri ile beraber idam edildiler. Komünist yönetim, geleneksel yaşam tarzlarına son verdi. Özellikle dini konularda ağır baskı altında kaldılar. İbadetlerini yerine getirmelerine izin verilmedi. İşyerlerinde, okullarda, devlet dairelerinde Rusça zorunlu dil haline getirildi. Çulım Tatarları dillerini ancak köylerinde ve evde aile içinde kullanabildiler. Bu nedenle ve Ruslar ile evliliklerin artması sonucu, bilhassa genç nesil arasında günlük kullanım dili Rusçadır. Toplam nüfusun yarısından fazlası anadilini konuşamaz! Baraba Tatarlarının, Altay Türklerinin ve Hakas Türklerinin lehçelerine yakın bir Türkçe kullanırlar. Dillerini Hakas Türkleri gibi konuşup yazdıkları, ikinci konuşma ve yazma dillerinin ise Rusça olduğu biliniyor. Esmer, kısa boyludurlar. Erkekler, ortalama 160 cm. boyundadır. Rus kaynaklarında, sayıları için 1902 yılında, “500” gibi bir rakam verilirken, 1959 yılında yapılan sayımda, “4.500” kişi oldukları yazıyor. Ancak sayılarının günümüzde, “12.000” kişiye ulaştığını gösteren kayıtlar var. Rakamlar arasındaki büyük farkların sebebi, Diğer Tatarlar ile karıştırılmalarının yanı sıra, Ruslar ile yapılan evliliklerdir. Ankara (isim) Ankara, tarih boyunca pek çok değişik isimle anılmıştır. Şehir, Frigler, Galatlar ve Romalılar (Klasik, Helenistik ve Bizans dönemlerinde) tarafından gemi çapası anlamına gelen Ἄγκυρα (Klasik Yunancada "Angira" okunur) olarak adlandırıldı; bu ad Latin harfleri ile Batılı kaynaklarda Ankyra ve Ancyra olarak yazılmıştır. Ankara, Arapça kaynaklarda "Beldei-el Selasil", "Mamuriye" ve "Ma'muriye-i Selâse" olarak geçer. Klasik Yunanca "Anküra" şeklinde telaffuz edilen şehrin adı, Araplar tarafından korunmuştu. Türkler'in Anadolu'ya gelmesinden sonra bu ad "Ankara" ve "Engürü" olarak değişime uğradı, batı dillerine de "Angora" olarak geçti. "Engürü" adı, Arapça ekiyle Engüriye olmuştur. Ankara'yı egemenliğinde tutan devletler tarafından basılan sikkelerde kullanılan resmî ad, Selçuklular'da "Ankara", İlhanlılar döneminde "Engürü" ve "Engüriye", Osmanlı Devleti'nde "Engürü" ve "Ankara" olmuştur. Osmanlılar'da 16. yüzyıldan itibaren şehrin adı resmen Ankara (آنقره) olmasına rağmen, halk arasında "Engürü", Batılılar arasında ise "Angora" şeklinde kullanılmaya devam etmiştir. Türkiye'nin kuruluşundan sonra diğer adların kullanımı son bulmuş ve Ankara adı evrenselleşmiştir. Ankara civarında Hititler'den ve daha önceki medeniyetlerden kalma çeşitli arkeolojik siteler olmakla beraber bunların adları bilinmemektedir. Ankyra, Frigler zamanında önemli bir kentti. Pers İmparatorluğu'na giden Kral Yolu üzerinde bulunuyordu ve MÖ 333'te Büyük İskender'in III. Darius ile savaşmaya giderken Ankyra'dan geçtiği kayıtlarda yer alır. Tarihçi Pausanias’a göre Ankyra, Kral Midas’ın kurduğu kentti. Pausanias, "gemi çapası" anlamına gelen "Ankyra" adının, Frig kralı Midas'ın bir demir parçası bulduğu yere Anker (Yunanca gemi çapası anlamında) ismini vermesinden kaynaklandığını ve Kral Midas'ın, kente adını veren çapayı Zeus Tapınağı'nda sakladığını söylemektedir. 2. yüzyılın ortalarında yaşamış olan Lidyalı seyyah Pausanias, Galatlar'ın Anadolu’ya yerleşmeleri hakkında bilgi verirken, Ankara’dan da söz eder. "Ankyra" kentini Gordios'un oğlu Midas’ın kurduğunu ve Frigler'in bir kenti olduğunu anlatır. Yunanca ve Latince gemi çapası demek olan kentin ismi için açıklama yapma gereğini duyan Pausanias, Midas’ın bulduğu gemi çapasının, kendi dönemine kadar Jüpiter Tapınağı'nda saklandığını söyleyerek kentin isminin hikâyesini aktarır. Çapa, 2. yüzyıldan itibaren sikkelerin üzerine de işlenmektedir. Gene Pausanias, adı geçen metinde, Midas kaynağı adı ile bilinen ve üzerine öyküler yazılan su kaynağının Ankyra kentinde olduğunu bildirir ve ""İşte Galatlar bu Ankyra kentini aldılar"" der. 6. yüzyıl Bizans tarihçisi Stephanos Byzantinos, coğrafya sözlüğünde MÖ 2. yüzyılda Afrodisiaslı Apollonius'a dayandırarak Ankara'nın kuruluşuna dair bilgiler vermektedir. Bu bilgilere göre MÖ 278'de Anadolu'ya gelen Galatlar, Pontus kralı Mitridat ile birlikte Mısır'a karşı bir savaşa girer, onları mağlup ederek denize kadar sürer ve Mısırlılar'ın gemilerinden aldıkları çapaları da zafer nişânı olarak beraberlerinde yurtlarına getirir. Galatlar, bu zafer üzerine onlara verilen topraklar üzerinde bir kent kurar, adını da ""çapa"" anlamına gelen ""Ankyra"" koyarlar. Ankara'da MÖ 240 veya 239 yılında Selevkos İmparatoru Selevkos II Kallinikus ile kardeşi Antiokus arasındaki çarpışma "Ankyra Muharebesi" olarak tarihe geçmiştir. Kelt boylardan Tektosaglar, MÖ 1. yüzyılda Ankyra'yı ele geçirdiler ama daha sonra Romalıların kontrolü altına girdiler. MÖ 25'te Ankyra'nın bulunduğu Galatya resmen Roma İmparatorluğu'nun bir vilayeti hâline geldi. Tarihçi Strabon, ""Ankyra Kalesi Tektosaglara aittir. Burası Blaudos dolayındaki Lidya’ya doğru uzanan Phryg kenti ile aynı ismi taşır"" demektedir. (Galatya'daki Ankyra'dan başka, Frigya'da da bir Ankyra vardı.) Ankyra'nın nasıl adlandırıldığını Ankyra'da basılmış sikkelerdeki ibareleri inceleyerek takip etmek mümkündür. Roma istilasını izleyen yıllarda Ankyra ismi sikkelerde görülmedi. İşgal sonrasında Galatya, Roma resmî terimiyle bir koinon, yani bir birlik idi, Ankyra da bu koinonun resmî kimliği olmayan büyük bir kenti idi. O dönem Ankyra'da sikkeler basılır ama üzerlerinde ΚΟΙΝΟΝ ΓΑΛΑΤΙΑΣ veya ΤΟ ΚΟΙΝΟΝ ΓΑΛΑΤΩΝ (Galatya Koinon'u) yazardı. Galatya, resmen bir Roma eyaleti olduktan sonra Ankyra, Augustus zamanında saygıdeğer anlamına gelen "Sebaste" adı ile onurlandırıldı. Diğer iki eski Galatya şehri Pessinus ve Tavium'a da aynı onursal isim verildiğınden Ankyra için bu ada bir de "Tectosagon" (şehre eskiden sahip olan Galat boyunun adı) eklendi ve bunun ardından basılan sikkelerde ΣΕΒΑΣΤΗΝΩΝ ΤΕΚΤΟΣΑΓΩΝ (Sebastenon Tektosagon) ibaresi yer aldı. MS 80 yılında basılan sikkelerde ""Sebastene Tektosages"" ibâresi kullanılmasına karşın "Ankyra" yazılı değildi. Zirâ Ankyra hâlâ bir polis (şehir) değildi. Ancak, sonraki yüzyıllarda Ankyra gittikçe önem kazandı ve bu durum basılan sikkelerde şehrin adından da anlaşılabilmektedir. Nero (54-68), Ankyra'ya Metropolis unvanı verdi. Bu, gerek sikkelerde, gerekse Augustus Tapınağı'ndaki yazılarda ilân edilmiştir. Antoninus Pius (MS 138-161) döneminden başlayarak Gallienus dönemine kadar basılmış olan sikkelerin arka yüzlerinde MHTPOΠOΛIC THC ΓAΛATIAC ("Metropolis tes Galatias", Galatların Metropolisi) veya MHTPOΠOΛEΩC ANKYPAC ("Metropoleos Ankyras", Ankyra Metropolisi) ibaresi bulunmaktadır. Ankyra şehri, 211-217 yılları arasında imparator olan Antoninus Caracalla'nın şehre yaptığı pek çok iyilik nedeniyle onun döneminde "Antoniniana" unvanını almıştır. Örneğin bir madalyada ΑΝΤΩΝΕΙΝΙΑΝΗ ΑΝΚΥΡΑ ΜΕΤΡΟ (Antoniniana Ankyra Metro[polis]) yazar. Caracalla zamanında Ankara ayrıca "Neokoros" unvanını da almıştır. "Neokoros", bir eyaletteki tüm tapınaklardan sorumlu bir din adamıdır; bu din adamları imparatorlarını tanrılaştırma işlevini de üstlenince, imparatorlar adına tapınaklar inşa eden şehirler de Neokoros olarak adlandırıldılar. Neokoros olmak bir şehir için onur kaynağı idi. "Ἄγκυρα" kelimesi klasik Yunanca telaffuzla 'Anküra' okunur, Koini ve Bizans Yunancasında bu, 'Ankira' olarak değişmiştir. (Modern Yunancada ise 'Angyira' okunur) Yunan harflerinden Latin harflerine transliterasyonu yapıldığında, Batılı kaynakların bazılarında ""Ankyra"", bazılarında ise ""Ancyra"" olarak yazılır. Şehrin adı, klasik Latince kaynaklarda ""Ancyra"" şeklinde yazılmıştır. Klasik Latincede 'Ankira' olarak telaffuz edilen Ancyra'nın, Halk Latincesi ve ondan türeyen Romen dillerinde telaffuzu 'Ansira'ya dönüşmüştür. Almancaya geçen Eski Yunanca sözcüklerde ise k harfi korunmuştur, dolayısıyla "Ankyra" 'Ankira' olarak okunur. Ankyra, Araplar tarafından 8. yüzyılda iki kere ele geçirilmiş, her ikisinde de Bizanslılar tarafından geri alınmıştır. 7-11. yüzyıl arasındaki Bizans-Arap mücadelesi ile ilgili epik Bizans şiiri Digenis Akritis (9 ve 10. yüzyıldan kalma), "Ankyra" kalesinden bahseder. Bu mücadele Araplar tarafından da Battal Gazi Destanı'nda anlatılmıştır. Battal Gazi destanında şehrin adı "Mâmûriye" olarak geçer. Battal Gazi, 8. yüzyılda Emevi döneminde yaşamıştı. 11. yüzyılda yazılan Dânişmendnâme'de de Battal Gazi destanına değinilir. Her iki destanda da "Mâmûriye", "Engürî" ve "Engüriyye" adları eş anlamlı kullanılmıştır. Aynı dönemde Arapça kaynaklarda Ankara Kalesi'nin adı, "Kal'at üs-Selâsil"dir. Arapça "Selasil", zincirler ("silsile"nin çoğulu) demektir, yani kalenin o zamanki adı, "Zincirler Kalesi" anlamına geliyordu. Şehrin kalesinin kapısında bulunan muazzam örme zincirler gündüz kaldırılır, gece bir perde gibi indirilirdi. Kalesinden dolayı şehir de "Beldet üs-Selâsil", yani "zincirler beldesi" olarak anılıyordu. Şehir için "Ma'muriye-i Selâse" (zincirli bayındır yer) adı da kullanılmıştır. 14. yüzyılda Ankara Kalesi hâlâ "Selasil Kalesi" adıyla anılmaktaydı. Kösedağ Muharebesi'nden (1243) sonra Anadolu Moğol hakimiyetine geçmiş, 1290'da "Engürü" şehri, Ahiler tarafından idâre edilmeye başlanmıştı. Ahilerin 1361'de şehri Osmanlı sultanı I. Murad'a teslim etmeleriyle ilgili olarak, Mehmet Neşrî’nin Kitab-ı Cihannüma'sında, ”...Serhaddı Rûm'da, kaleyi selasil'e geldi, imdi oraya Engürü derler, ol diyârın müfsitleri kâm etti, ol vakit Kale-i Engüriyye ahiler elinde idi. Ahiler, istiklâl edüp kaleyi teslim ettiler.” yazar. Arap istilasını izleyen Türk fetih sürecinde, Bizans adlarına sahip olan küçük veya terk edilmiş şehirlere Türkçe yeni adlar verilmiş (Dorylaion - Eskişehir gibi), büyük şehirlerin adları ise, Türk halk etimolojisine uydurularak korunmuştur (örneğin, Caesareia - Kayseri, Iconium - Konya). Eski Arap coğrafyacıları ve tarihçileri, Ankara'nın eski Yunan telaffuzu olan Anküra'yı Angüra olarak muhafaza etmişlerdir. Bu ad Ankara ve Engürü olarak değişime uğramış, bunlardan sonuncusu Arapça ekiyle Engüriye olarak edebî ve resmî dilde de görülmüştür. Engüriye'yi Anguriya telaffuz edenler olmuştur. Moğol istilasından önce Anguriye isimi de görülür. Bu, Türkçeleşip Ungüri sonra da Ungüriye olmuştur. 12. yüzyılda Türkmenlerin gelmesiyle Batılı kaynaklarda şehir Angora diye anılmaya başlanır. Ankara'ya has olan Ankara keçisi, Ankara kedisi, Ankara tavşanı da, Batı ülkelerinde Angora keçisi, Angora kedisi ve Angora tavşanı olarak bilinir. Angora, ayrıca, Batı dillerinde Ankara tavşanından elde edilen yünün, Rusçada ise Ankara keçisinden elde edilen tiftiğin (moher) adıdır. Anadolu Selçuklu Devleti'nde, Ankara ismi sikkelerde ilk olarak II. Kılıçarslan'ın oğlu Ankara Meliki Mesud Şah (1095-1156) tarafından kullanılmıştır. 582-600 H. tarihleri arasında Ankara darplı sikkeleri vardır. Daha sonra II. Keyhüsrev 1237-1243 tarihlerinde Ankara darplı sikkeler basmıştır. Son olarak II. Keykavus H. 655 (M. 1257) tarihli Ankara darplı sikke basmıştır. Selçuklu adına başka Ankara darplı sikke basılmamıştır. 1243 Kösedağ Savaşı'nın ardından Moğollar Anadolu'yu istila ettiler. Büyük Selçuklu Devleti'nin yıkılmasından sonra Anadolu'nun büyük kısmı İlhanlıların eline geçti. İlhanlı hükümdarı Mahmud Gazan bir zamanlar Selçuk Sultanı’nın hâkimiyetinde olan Anadolu şehirlerinde kendi adına İlhanlı sikkelerini darbettirmiştir. Bu dönemde Mahmud Gazan tarafından Engür, onun halefi Ebu Said tarafından da Engüriye yazan sikkeler basılmıştır. Engürü ve Engüriye adları Osmanlı döneminde de kullanılmaya devam edildi. Osmanlı Devleti'nin kuruluş yıllarını anlatan Tevarih-i Al-i Osman'da, Tatarlara karşı savaşmak için Ertuğrul Bey'in I. Alaeddin Keykubad'a yardımını sunmasının karşılığı olarak, kendisine Söğüt bölgesinin verildiği, bunun üzerine Ertuğrul Bey ve aşiretinin yürüyüp Engüri'ye gittikleri yazar. Evliya Çelebi, seyahatnamesinde (1648) şehre Engürü denildiğini belirtirken "Padişah defterhanesinde adı Ankara’dır." diye ekler.. Örneğin, 16. yüzyıla ait çeşitli resmî evraklarda Ankara (انقره) adı geçmektedir. Aşağıda sikkelerle ilgili bölümde görüleceği üzere, II. Beyazıd döneminden itibaren darp edilen sikkelerde Ankara adı kullanılmaya başlanmıştır. Ankara'nın resmî ad olmasına rağmen, halk arasında Engürü olarak bilinirdi. Ermenicenin Ankara şivesinde de kentin adı "Engür" veya Angürya idi. 1791'de yayımlanan bir yasaknâmede, kadınların "Engürü şalisinden" (Ankara tiftiğinden yapılma bir cins ince kumaş) entari giyinmeleri kadınların vücut hatları belli oluyor diye yasaklanmıştı Aşağıda verilen halk edebiyatından alıntılar ve seyahatname alıntılarında görüleceği üzere Engürü kullanımı (ve benzerleri) Ankara adının resmîleşmesinden sonra uzun bir süre devam etmiştir. Madenî paralar şehrin resmî adının ne olduğunu gösterir. II. Murad döneminde sikkelerin basıldığı Anadolu'daki darphaneler arasında Ankara da bulunmakta idi. Engüriye adı II. Murad (1421-1451) mangırlarında belirmektedir. Ankara'da basılan sikkelerde, II. Mehmet'e kadar Engüriye, onu izleyen II. Beyazıd'dan sonra ise Ankara yazardı. Ankara darphanesinde Ankara ismi II. Bayezid döneminde, Hicrî 886'dan (1508'den) sonra basılmaya başlandı. Firdevsi-i Rûmî tarafından (1481-1521 yılları arasında) yazılan "Velayet-nâme-i Hacı Bektâş Velî" isimli el yazmasında Engürü ismi geçer. Eserde, Sultan Alâaddin Keykubad'ın Moğollar’a Aksaray’dan, Engürü’den tâ Sivas’a kadar olan bölgeyi verdiği yazar. Kezâ, Evliya Çelebi, 1648'de Ankara ziyaretinden bahsederken, gençliğinde "Engürüde Er yatır/Rumda Sarı Saltık" diye şarkı söylediğini belirtir. 17. yüzyılda yaşamış Karacaoğlan da bir türküsünde "Çıktım seyreyledim Niğde’yi Bor’u / Acap gezsem ela gözlüm var m’ola / Güzeller durağı Tokat, Engür’ü / Acep gezsem ela gözlüm var m’ola" der. Halk edebiyatındaki "Engürü" kullanımına karşın, İstanbullu olan Kâtip Çelebi, Takvîmü't-Tevârîh'te (1648) "Ankara" kelimesini kullanmıştır. Ankara'dan geçen seyyahların anıları şehrin halk tarafından nasıl adlandırıldığını göstermek bakımından fikir vericidir. Örneğin Ankara Muharebesi'nde (1402) Yıldırım Bayezid'in yanında bulunan ve savaş sonunda esir edilen Alman seyyah Johannes Schiltberger, anılarında şehrin (Almanca yazılışı ile) "Angury" veya "Engury" (Türkçe okunuşu ile Anguri veya Enguri) olduğunu belirtir. 1648'de şehri ziyaret eden Evliya Çelebi, seyahatnamesinde Ankara'yı Unguriye diye yazmıştır. 17. ve 18. yüzyıllarda Ankara'dan bahseden bazı Batılı seyyahlar da Batılılarca Angora olarak adlandırıldığını belirttikleri şehrin Türklerce adlandırılışını verirler. Anglosakson yazarlar şehrin yerel adının (muhtemelen İngilizce telaffuzla) "Angora" veya "Engere", resmen "Angara" olarak ama halk tarafından "Engüre" ve İngilizce yazılışı ile "Enguri" (Türkçe okunuşu ile "Engüri") olarak belirtirler. Başka yazarlar yerel adı Fransızca "Engur" (Türkçe "Engür") ve "Angouri" (Türkçe "Anguri"); ve Almanca "Ankarah" veya "Ankurijah" (Türkçe "Ankara" veya "Ankuriya") olarak belirtir. Bu yazarlar tarafından belirtilen isimlerdeki farklılıklar muhtemelen yerel telaffuzun yabancı dillere aktarılmasındaki ses kaymalarından kaynaklanmaktadır. 28 Mart 1930'da Türkiye Cumhuriyeti, yabancı ülkelerden Türk şehirleri için Türkçe adlarını kullanmalarını talep etti. Bu tarihten sonra posta idaresi "Angora" ve "Constantinople" olarak adreslenmiş mektupları Ankara ve İstanbul'a ulaştırmadı. Ancak, "Ankara" adının yerel ağızda ya da Anadolu'nun başka bölgelerinde kullanılan şivelerde "Angara" şeklinde söylendiği bilinmektedir. Latin harfleri kullanan diller arasında Ankara adını farklı yazan diller şunlardır: Portekizce (Ancara), Latince (Ancyra) ve Kürtçe (Enqere). 'R' sesi olmayan Mandarin Çincesinde Ankara (安卡拉), "Ānkǎlā" (Hanyu Pinyin yazım sistemiyle) olarak söylenir. Ankara ve Engürü isimlerinin kökeni hakkında genelde ses benzerliğine dayanan çeşitli teoriler mevcuttur. Bunların bir kısmı yanlıştır, diğerlerinin ise doğrulukları hakkında kesin delil bulunmamaktadır. Ankara şehrinin Hitit şehri Ankuwa (diğer yazılışları ile Ankuva, Ankuvva, Ankuwash) olduğuna dair bazı eski görüşler olmakla beraber, modern kaynaklar Ankuwa şehrinin ya Yozgat'taki Alişar Höyüğü ya da günümüzde Çorum'a bağlı Eskiyapar olduğunu savunmaktadır. Yukarıda Frigya bölümünde bahsedilen Kral Midas efsanesi Ankyra adının popüler açıklamalarının en eskisi olup şehrin Frigyalılar zamanında Ankyra olarak adlandırılmasını açıklar. Ancak, Ankara'nın denizden olan uzaklığı nedeniyle, böyle bir demir parçası bulunduysa dahi onun bir gemi çapası olamayacağı ve bu efsanenin Ankyra ismine bir açıklama getirmek için sonradan uydurulmuş olabileceği de öne sürülmüştür. Büyük İskender'in MÖ 333'te Ankyra'da durmuş olduğuna dair kayıtların varlığı göz önüne alınırsa, Galatların Mısırlılardan zafer ganimeti olarak MÖ 268'de getirdikleri gemi çapaları nedeniyle şehrin öyle adlandırıldığı (bkz. yukarıda Galatya bölümü), sonradan yakıştırılmış bir hikâye olsa gerekir. Daha sonraki yüzyıllarda Ankara'nın adıyla ilgili başka açıklamalar da getirilmiştir. Evliya Çelebi, seyahatnamesinde Ankara için "Mamur yer olup, üzümü çok olduğundan adına Engürü demişler" der. Ungür, Farsça bir kelime olup üzüm anlamına gelmektedir. Evliya Çelebi seyahatnamesinde "Bazıları, kalesi angarya ile yapıldığından Ankara denilmiştir, derler." diye yazar. Baykal Gölü'nün adı Türkçedir, "zengin göl" anlamındadır. Bu göle Yukarı Angara ve Turka ırmakları dökülür, gölün suları Angara Nehri tarafından boşaltılır. Gölün kıyısındaki sahalarda ise Türklere ait birçok kalıntı bulunmuştur. 1930'lu yıllarda Atatürk tarafından desteklenen Güneş Dil Teorisi'ne göre tüm diller Orta Asya'dan kaynaklanmaktaydı. 1937'deki İkinci Tarih Kongresi'nde İbrahim Necmi Dilmen, "Güneş Dil Teorisinin Tarih Tezinde Yeri" adlı sunumunda, Baykal Gölü'nü Yenisey Nehri'ne bağlayan Angara nehri ile, Ankara şehrinin yakınındaki Ankara Çayı arasındaki isim benzerliğine dayanarak "su" kavramı ile Ankara arasında bir bağlantı olması gerektiğini öne sürmüştü. Aynı yıl, 1937'de, Türkiye'yi ziyaret etmekte olan Yunanistan Başbakanı Elefterios Venizelos'un Atatürk ile bir görüşmesinde Atatürk, "Ekselans, 'Ankara' adının nereden geldiğini bilir misiniz?" diye sormuş ve aldığı olumsuz yanıt üzerine getirilen "Dünya Atlası"nın bir sayfasını açıp Baykal Gölü yakınındaki Angarsk kentini göstermiş ve "İşte buradan geliyor, Ekselans!" demiştir. 1920 Yaz Olimpiyatları madalya sıralaması 1920 Yaz Olimpiyat Madalya Tablosu, 2008 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1920 Yaz Olimpiyatları, Belçika'nın Anvers şehrinde düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. 1993 Fransa Bisiklet Turu 1993 Fransa Bisiklet Turu 1993 yılı 3 Temmuz-25 Temmuz tarihlerinde yapılan 80nci Fransa Bisiklet Turu'dur. Toplam 3.714,3 km mesafe üzerinden 20 etap içeren turda hız ortalaması 38,709 km/saatti. 1924 Yaz Olimpiyatları madalya sıralaması 1924 Yaz Olimpiyat Madalya Tablosu, 1924 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1924 Yaz Olimpiyatları, Fransa'nın başkenti Paris'te düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Kaşgar İli Kaşgar İli (Uygurca: قەشقەر ۋىلايىت , "Qeshqer Wilayiti", "K̡əxk̡ər Vilayiti", "Keşker Vilayiti", Çince: 喀什地区/喀什地區; Pinyin: Kāshí Dìqū), Çin'in Sincan Uygur Özerk Bölgesinin güneybatısında bir ildir. Kaşgar başşehridir. Kaşgar İli'ndeki şehir ve beldeler: Kaşgar İlinde yaşayan 2000 yılı sayımına göre Uluslar: Kaşgar vahası geç Tunç Çağından bu yana oturulan bir yerleşim yeridir. Bu çağda "Aketala-Kültürü" burada oluşmuş, Fergana'daki yayılmış olan "Tschust-Kültürü" ile ilişkileri olmuştur. Milattan sonra ilk yüzyılda burada çok güçlü merkezi Kaşgar olan bir Hükümdarlık kurulmuş, Tarım Havzasının batısında büyük bir bölümünü ve Pamir Dağlarını içine olan bölgeyi egemen olmuşlardır. 1928 Yaz Olimpiyatları madalya sıralaması 1928 Yaz Olimpiyat Madalya Tablosu, 1928 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1928 Yaz Olimpiyatları, Hollanda'nın başkenti Amsterdam'da düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Esenyayla, Akyaka Esenyayla, Kars ilinin Akyaka ilçesine bağlı bir köydür. Köyün eski adı 1928 yılı kayıtlarında "Uzunkilise" olarak geçmektedir. Köy, 4 Temmuz 1987 tarih ve 19507 sayılı Resmi Gazete'de yayımlanan 3392 sayılı ‘103 İlçe Kurulması Hakkında Kanun’un 1/58. Maddesi gereğince Arpaçay ilçesinden ayrılarak Kars'ın yeni kurulan ilçesi olan Akyaka'ya bağlanmıştır. Köy, Kars il merkezine 65 km, Akyaka ilçe merkezine 4 km uzaklıktadır. Kürşad Kahramanoğlu Kürşad Kahramanoğlu (d. 1951) Birgün gazetesi yazarı, felsefeci ve 1999'dan beri ILGA ("Uluslararası Lezbiyen ve Gey Birliği") başkanı. ODTÜ Endüstri Mühendisliği Bölümü'nden sonra felsefe öğrenimi için 1977'de İngiltere'ye gitti. 30 sene boyunca İngiltere’de yaşayan Kahramanoğlu üniversitede eğitim görevlisi ve profesyonel sendikacılık yaptı. Üniversitede etik okutan Kahramanoğlu, İngiltere'nin en büyük sendikasına insan hakları ve dış ilişkiler konularında danışmanlık yaptı. Dış ilişkiler konularında Orta Doğu, Arap/İsrail ilişkileri, Güney Afrika ve Latin Amerika ve Kıbrıs uzamanlık alanlarıdır. 1999 senesinde Uluslararası Lezbiyen ve Gey Birliği'nun (ILGA) genel sekreteri seçildi. Bu göreve 4 sefer daha seçilerek 7 sene yürüten Kürşad Kahramanoğlu, bu kuruluşun tarihinde en uzun genel sekreterlik yapmış aktivisttir. 2007 yılında Türkiye'ye döndü. Bilgi Üniversitesi, Hukuk Fakültesi İnsan Hakları Hukuku Yüksek Lisans Programı'nda öğretim görevliliği yapan Kahramanoğlu, Çarşamba günleri BirGün gazetesindeki köşesinde insan hakları merkezli yazıları yazmakta. Kahramanoğlu İstanbul'da yaşıyor. Atcılar, Arpaçay Atcılar, Kars ilinin Arpaçay ilçesine bağlı bir köydür. Köyün eski adı, 1889 yılı kayıtlarında "Troitskoye" olup, Rusça'da "teslis köyü" anlamına gelmektedir. Köy, Kars il merkezine 50 km, Arpaçay ilçe merkezine 18 km uzaklıktadır. Köyde 1886 yılında 216 Rus yaşamaktaydı. 1932 Yaz Olimpiyatları madalya sıralaması 1932 Yaz Olimpiyat Madalya Tablosu, 1932 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1932 Yaz Olimpiyatları, ABD'nin Los Angeles şehrinde düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Meydancık, Arpaçay Meydancık, Kars ilinin Arpaçay ilçesine bağlı bir köydür. Köyün eski adı, 1889 yılı kayıtlarında "Novopetrovka" olup, Rusça'da "yeni Petro kenti" anlamına gelmektedir. Köy, 1928'den beri "Meydancık" adını taşımaktadır. Köy, Kars il merkezine 45 km, Arpaçay ilçe merkezine 3 km uzaklıktadır. Köyde 1886 yılında 446 Rus yaşamaktaydı. 1948 Yaz Olimpiyatları madalya sıralaması 1948 Yaz Olimpiyat Madalya Tablosu, 1948 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1948 Yaz Olimpiyatları, İngiltere'nin başkenti Londra'da düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Hadımköy Hadımköy, İstanbul ilinin Arnavutköy ilçesine bağlı bir mahalledir. Önceden İstanbul ilinin Çatalca ilçesine bağlı bir beldeydi. 2008 yılında ilçe yapılacaklar arasında ismi geçmesine rağmen, Gaziosmanpaşa'dan ayrılan Arnavutköy ile birleştirilerek bir ilçe oluşturuldu. 2014 ADNKS'e göre 19.668 nüfus barındıran belde Bahçeşehir'e 10 km, Beylikdüzü'ne 15 km, Büyükçekmece'ye 15 km ve Avcılar'a 25 km uzaklıktadır. Edirne-İstanbul otoyolu (TEM) beldenin yakınından geçmektedir. 1952 Yaz Olimpiyatları madalya sıralaması 1952 Yaz Olimpiyat Madalya Tablosu, 1952 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1952 Yaz Olimpiyatları, Finlandiya'nın başkenti Helsinki'de düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Schmallenberg Schmallenberg, Almanya'nın kuzeybatısında, Kuzey Ren-Vestfalya eyâletinde (Land) bir kent. Aksu Ä°li Aksu İli (Uygurca: ("K̡ona Yezik") ئاقسۇ ۋىلايىتى, "Aqsu Wilayati", ("Yengi Yezik") "Ak̡su Vilayiti", Çince: 阿克苏地区/阿克蘇地區; Pinyin: Ākèsū Dìqū), Çin'in Sincan Uygur Özerk Bölgesinin orta-batısında, bir ildir. Aksu başşehridir. Aksu İli'ndeki şehir ve beldeler: Nüfusunun %80'sini Uygurlar, ve % 18'ni Han Çinlileri oluşturur. Aksu İlinde yaşayan 2015 yılı sayımına göre etnik gruplar;2015 Census Usunlar, güneyde Tarım Havzası'ında yaşayan diğer İnsanlarla sınırdılar.. Tanrı Dağları'nın kuzeyi, Karaşahr, Kuça, Aksu ve Uçturfan Usunlara aitti.. Erken Han Hanedanından (milattan önce 125 ile milattan sonra 23 yıllarında) Tang Hanedanlığı (618-907 milattan sonra) arasında, Aksu "Kumo" (姑墨, gūmò) isminde tanınırdı. O İpek Yolu'nun kuzey güzergâhı üzerinde en önemli durak yeri, Taklamakan Çölü'nün kuzey kenarında Kuçar ile Kaşgar arasında Tarım Havzasındadır. Budist Sanskrit içinde, Aksu "Bharuka" biliniyordu.. Eski Han Hanedanı boyunca, Gumo bir "Krallık" ("guo") diye adlandırılırdı, 4.500 ev halkı ve 24.500 birey (fert, kişi), 4.500 silah taşıyan yetenekli insanları kapsıyordu. Bakır, Demir ve Orpiment üretildiği söylenirdi. Xuanzang (Çince: 玄奘; pinyin: Xuán Zàng; Wade-Giles: Hsüan-tsang) Erken Tang döneminden tanınmış bir Çinli Budist rahip, bilgin, gezgin ve çevirmen, 629 yılında bu krallığı ziyaret eder ve ondan "Baluka" diye bahseder. O, bu krallıkta birkaç düzine Sarvastivada (Budist bir erken okulu) Budist manastırı ve 1000 üzerinde rahipin olduğu kayıt eder. Xuanzang krallığın doğudan batıya 600 "li", ve kuzeyden güneye 300 "li" büyüklükte olduğunu, Onun başkentinin 6 "li" çapında olduğunu söyler, ve şöyle aktarır; " "yerli ürünleri, iklimi, insanların gelenek, görenek, adet, alışkanlık, töre, örf ve adetleri, yazı dili ve yasaları Kuci ("Kuçar") gibi aynı olup ama konuşma dili biraz farklıdır." " O ince pamuktan ve kenevirden yapılma kumaşın komşu ülkelerden alındığını fark eder. 7., 8., ve erken 9. yüzyıllarda, bütün bölge kontrolü Çin Tang Hanedanı, Turfan imparatorluğu ve Uygur Kağanlığı; sık sık yarışılan bu şehirlerin kontrolü sık sık el değiştirmiştir. 1953 yılında Sincan Üretim ve İnşaat Kolordusu (XPCC Çince: basit 新疆生产建设兵团; geleneksel 新疆生產建設兵團; Pinyin: "Xīnjiāng Shēngchǎn Jiànshè Bīngtuán"), denilen birinci tarımsal bölümü kurulmuştur ve Aksu'dan yönetilir. XPCC 1954 yılında Mao Zedong emiri altındaki Wáng Zhèn (王震) tarafından kurulmuştur. Aksu ilinin Ekonomisi %57,4'nü Tarım ürünleri ve %14,6'sını Endüstri ürünleri kapsar. Tarım ürünlerinden en önemlisi pamuktur, bunun yanında pancar, pirinç, mısır, buğday, kavun, meyvelerden elma, ceviz, üzüm, armut önemli ürünlerdir, ayrıca İpek böceği yetiştirilir. Endüstri ürünleri dokumacılık, çimento ve kimyasal maddelerden oluşur. Aksu İlinde 1,97 milyar hektar ekilebilir alan, 5308,5 hektar doğal yeşillik, toplam 1.094 hektar Orman alanları vardır. "Karakul" Koyunları ile ün salmıştır. Aksu bölgesi, yer altı maden kaynakları bakımından çok zengindir, 79 çesit maden bulunmuştur. Bunlar Boksit, Fluorit, Antimon, Fosfat-kayaları, Aluminyumoksit, Bakır, Demir, Çinko, Manganez, Kadmiyum, Magnezyum'dur. 1956 Yaz Olimpiyatları madalya sıralaması 1956 Yaz Olimpiyat Madalya Tablosu, 1956 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1956 Yaz Olimpiyatları, Avustralya'nın Melbourne şehrinde düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Hotan Ä°li Hotan İli (Uygurca: خوتەن ۋىلايىت, "Hoten Wilayiti"; ), Çin'in Sincan Uygur Özerk Bölgesinin güneybatısında bir ildir. Hotan başşehridir. Hotan İli'ndeki şehir ve beldeler: Khotan ("Hetian") ile Tomşuk ("Maralwexi")'ta eski çağlarda bu bölgede yaşamış Sakalar (eski Farsça: Sakā, Antik Yunanca: Σάκαι; Sakai, Sanskritçe: शाक्य; Śaka)'dan kalma orta İran dillerinden olan Khotan Saka lehçesi ile yazılmış el yazıları bulunmuştur. 1982 yılında Sincan Üretim ve İnşaat Kolordusu (XPCC,