amatör balıkçıların maddi bir kazanç sağlamaksızın, belirlenen kurallar çerçevesinde, bu amaçla ayrılmış içsular ve denizlerde yaptıkları balıkçılık turizmi etkinliğidir. Balık ağı Balık ağı, balık avında kullanılan değişik ağ gözü açıklığına sahip uzatma ve serpme türleri olan ağlardır. Olta iÄŸnesi Olta iğnesi, olta balıkçılığında kullanılan, soru işareti (?) biçiminde ucu çengelli basit bir malzeme. Olta balıkçılığı daha çok hobi olarak yapılır. Olta ile balık avlama ya kıyılardaki kayalıklarda ya da açık denizlerde tekne üzerinde yapılır. Olta ile balık avlamak için seçilecek olta halkası ile olta halkasına takılacak yemin cinsi önemlidir. Anadolu topraklarında ilk olta, Karain Mağarası yaşayanlarından olan Çuka'nın kardeşi Anin tarafından günümüzden on bin yıl önce kullanılmıştır. KÃ¶stek (olta) Köstek, bedene bir veya birden fazla iğnenin bağlanmasını sağlayan, kalınlığı beden kalınlığından daha az olan, bir ucu bedene, diğer ucu olta iğnesine bağlı misina parçası. Livar Livar, tutulan balıkların salınmak veya alıkoyulmak üzere canlı olarak bekletildiği file, saz, kafes veya tekne bölmesi gibi, balığın yaşam ortamı ile su alışverişini doğrudan sağlayan bölmedir. Rotasyon tekniği ile polietilen malzemeden belli hacimlerde kare şekillerde üretilmiş tanklardır. Kapaklı ve kapaksız da kullanılabilir.Orkinos çiftliklerinde; dondurulmuş halde İspanya dan gelen sardalya,tirsi ve uskumru gibi balıkların en az bir gece önceden livarlarda bekletilerek sabah yemleyeme çıkıldığında orkinoslara da verilmektedir. Livarlar genellikl 200lt, 400 lt, 680 lt,1000lt ve 1400 lt ebatlarında üretilmektedir. Tankın iki duvarı arasında poliüretan malzeme doldurulup izolasyonu güçlendirmiştir. Ayrıca alttan tekerlekli modelleri de mevcuttur. Başarmak Başarmak, kişi veya topluluğun istediği düşünülen şey veya şeylere ulaşmasıdır. Bir kişi kendisinin başarısını doğrudan kendi istedikleriyle tartar. Benzer şekilde, bir kişi, başka bir insan ve toplumun başarısı hakkında düşünürken de kendi istekleri önemlidir. Çünkü başkasının veya başkalarının başarısından bahsederken, onların istekleri olduğunu düşünmeli ve bu isteklerin ne olduğu hakkında varsayımda bulunmalıdır -ki bu varsayımlar da kişinin kendi istekleriyle doğrudan alakalıdır. Buradaki ikinci öğe ise, başarının hakkında düşünüldüğü kişi veya toplumdur. Aynı kişinin başka kişi veya toplumlar hakkında düşünürken istekleri değişmemesine karşın, başarı kriterleri değişebilir. Çünkü farklı kişi veya toplumlar için farklı istekler varsayabilir. Pinter Pinter veya sepet, balık ve diğer su ürünlerinin avlanmasında veya yakalanmasında kullanılan kasnak ve ağlardan yapılmış tuzaklardır. Pinterler genelde nehir, dere, sazlık, göl ve drenaj kanallarında kullanılır. 3'ten fazla kasnak (demir veya ağır başka bir madde) üzerine baskı plastik ya da sentetik ip ile yapılmış ağın geçirilmesiyle yapılan konik yapıda av aracıdır.Yol ağını takip ederek içeriye giren balık (Balıklar akıntıya karşı yüzerler; bu suyun kaynağına gitme güdüsünden kaynaklanır.) geri dönmeye çalıştığında her kasnağın ağzında bulunan iç ağlar yüzünden bunu başaramaz. Yılanbalığı için daha küçük gözlüleri kullanılır. İç kısımdaki ağa fan adı verilir. Dikdörtgen, kapaklı ve küçük gözenekli örgü telden yapılır. Bu tipi genelde piknik amaçlı kullanılır. Silindirik pinterlerin yanlara doğru açılan kolları sayesinde orta büyüklükteki bir drenaj kanalı rahatlıkla kapatılabilir. Gelişimini tamamlamamış balıklar ile kaplumbağaların zarar görmemesi için pinterler her 4saatte bir kontrol edilmelidir. Başarı Başarı, aşağıdaki anlamlara gelebilir Kepçe Bahane (albÃ¼m) Bahane, Sezen Aksu'nun 10 Şubat 2005 tarihinde yayımlanmış olan on dokuzuncu stüdyo albümüdür. Albümde toplamda on altı şarkı yer alıyor olup on dört şarkının söz ve müziklerinde Sezen Aksu imzası vardır. Aksu, albümünde sözleri Yıldırım Türker' ait ilk sırada yer alan "Bahane" ve sözleri Murathan Mungan'a ait "Eskidendi, Çok Eskiden" adlı iki şarkıya yer vermiş her iki şarkının müzikleri de Aksu'ya aittir. DMC müzik etiketiyle yayınlanan albümde "Perişanım Şimdi", "Yanmışım Sönmüşüm Ben" ve "Eskidendi, Çok Eskiden" adlı şarkılar kliplendirilmiştir. Yalancı Yem Yalancı yem, tüy ve iplikten yapılan sinekler, bir veya daha çok uçlu iğne ile donatılmış yumuşak plastik yemler, muhtelif kaşıklar, döner kanatlı yemler, çeşitli şekillerde ve renkte yemlerdir. Bivalvia Midyeler (Latince Bivalvia ya da Bivalva, Pelecypoda, Lamellibranchia.), Yumuşakçalar şubesine ait bir sınıftır. Suyu filtre ederek suda bulunan gıdalarla beslenirler, vücudu bir menteşe ile birleşen iki kabuk içinde bulunurlar. Genellikle simetrik, iki kabuklu yumuşakçalar olarak bilinirler. Sınıf, tamamı tatlısu ya da denizlerde yaşayan 30,000 türü bulundurmaktadır. Kum midyesi, kara midye, kıllı midye, istiridye, akivades, kidonya gibi takımları vardır. Bivalvialar, diğer molluscalardan bir çift karbonatlı kavkı içerisinde yer alan yassı gövdeleriyle ayıklanırlar. Kavkıları genellikle iki kavkının birleştiği yerden geçen bir düzleme göre simetrik olup hayvanın sırt (dorsal) tarafından elastik boynuzumsu maddeden oluşan bir ligoment ile birleşirler. Kavkıları manto tarafından salgılanır ve eklenme yolu ile büyür. Kavkıların birleştiği taraf dorsal (sırt) karşı taraf ise ventral (karın) taraftır. Kavkıların kendileri sağ kavkı ve sol kavkı olarak tanımlanır. Ağızın bulunduğu taraf kavkının ön, anüsün bulunduğu taraf arka taraftır. Kavkılar genellikle caco3 bileşimli olup değişik özelliklerde gelişmiş olabilirler. Kavkıların birleştiği yere menteşe levhası denir.Bu levhada her iki kavkıda dişler ve diş çukurları bulunur. Bunlar karşılıklı olarak birbirleri içine geçecek şekilde düzenlenmişlerdir. Kavkı büyürken ilk oluşan kısım umbo`dur. Umbonun altındaki dişler kordinal dişler, yanlardakiler ise yan dişlerdir. Kapalı tohumlular Kapalı tohumlular, çiçekli bitkiler ya da anjiyospermler (), bitkiler aleminin çoğunluğunu kapsayan bir şubedir. Kara bitkileri içindeki en önemli topluluğu, "çiçekli bitkiler" oluşturmaktadır. Yeryüzünün en gelişmiş ve baskın bitkileridir. Morfolojik olarak, ot, çalı gibi değişik formları bulunur. Kapalı tohumluların en belirgin özelliği farkılaşmış çiçekleri ve meyveleridir. Tohum taslakları kapalı bir odacık içinde geliştiği için bu gruba "kapalı tohumlular" denilmiştir. Açık tohumlulardan şu özellikleriyle ayrılırlar: Uluslararası bitki bilimsel adlandırma kuralları, familya basamağının üstünde yer alan basamakların adlandırılmasında seçim serbestliği tanır ve bahsi geçen kuralların 16. maddesi, tanımlayıcı ya da içerilen bir cinse bağlı tanıtıcı (jenerik) adlara izin verir. Dolayısıyla, kapalı tohumluların da bölüm olarak adlandırılmasında geçerli olan ve birbirinin yerine kullanılabilen çeşitli bitki bilimsel adlar bulunmaktadır; bunlar şöyle sıralanabilir: Kapalı tohumlular, tohumlu bitkilerin iki topluluğundan biridir; diğer topluluğu ise Açık tohumlular oluşturur. Kapalı tohumluların en çok tür sayısı bulunan familyaları şunlardır: Çiçekli Bitkilerin Kökü Vardır. Ağ gözü açıklığı Ağ gözü açıklığı, Ağ ıslakken, ağ ipinin ve düğümünün kalınlığına bakılmaksızın, gergin halde bir ağ gözünün birbirine karşılıklı iki düğümü arasındaki mesafedir. Ağın akış yönü dikkate alınarak, birbirini takip eden yirmi ağ gözünde yapılan ölçümün ortalamasını ifade eder. Uzatma ağları Uzatma ağları, balıkların galsamalarından ağa takılması veya ağa vurdukları esnada yaptıkları hareketlerle ağlara sarılması ya da sık gözlü ağa çarparak seyrek gözlü ağda torba yapmak suretiyle yakalanmalarını sağlayan istihsal aracıdır. Bu ağlar çok çeşitli olup her balığın türüne göre ayrılır. Örneğin barbun ağları, sinarit fangri gibi iri balıklar için genellile derin sulara atılan kalın ağlar, köpek ağları, trança ağları, palamut ağları gibi fakat Ege kıyılarında genellikle kullanılan ve kallananların çoğu küçük balıkçıdır. 3-4 metre yükseklikteki uzatma ağlarıdır. Bu ağların seçilmesinin en önemli nedeni, her balığı yakalama özelliğine sahip olmasıdır. Fakat balığın büyüklüğü ve ağları kalınlığı çok önemlidir. Yaz Bitmeden Yaz Bitmeden, Sezen Aksu'nun 6 Ağustos 2003 çıkışlı on sekizinci stüdyo albümüdür. Gırgır ağları "'Gırgır ağları", Çevirme ağları grubunun ve tüm ağlar içinde pelajik balıkların avlanmasında kullanılan en etkin av araçlarıdır. Gırgır ağlarıyla sürü oluşturan pelajik balıklar avlanmaktadır. Çalışma ilkesi balık sürüsünün çevrilip hapsedilmesine dayanmaktadır. Bu çevirme hem yatay hem de dikey yönde olduğundan verimli bir av yöntemidir. Bir gırgır ağı tor denilen uzun ve derin bir ağ ile boci ya da bocilik denilen balığın sıkıştırıldığı bölümden oluşur. Ağın tekneye bağlı olan ucuna peçe denir. Mantar ve kurşun yaka halatları geniş gözlü sağlam sardon ağlarıyla esas ağa birleştirilir. Mapalar ağın altının büzülmesinde kullanılan istinga halatının içerisinden geçtiği metal halkalardır. Gırgır ağları iki tekne ve tek tekneyle kullanılanlar olmak üzere iki gruba ayrılır. İki tekneyle kullanılan gırgır ağlarında boci ağın ortasında, tek tekneyle kullanılanlarda ise ağın bir ucundadır. Tüm dünyada olduğu gibi Türkiye'de de 1970 li yıllara kadar iki tekneyle kullanılan gırgır ağları oldukça yaygınken günümüzde mekanizasyonun artmasıyla sadece tek tekne tipi gırgır ağları kullanılmaktadır. Şarkı Söylemek Lazım (albüm) Şarkı Söylemek Lazım, Sezen Aksu'nun 8 Mayıs 2002 çıkışlı on yedinci stüdyo albümüdür. Albüm Yaşar Gaga tarafından fotoğraflandırılmış, vokalde Levent Yüksel yer almıştır. Perküsyonda Arto Tunçboyacıyan yer alırken ses mikserleri Ender Akay, Alp Turaç ve Martin Gordon'a aittir. Sürütme ağları Sürütme ağları, insan gücü veya mekanik bir güçle istihsal alanının dibinden sürütülerek çekilmek suretiyle toplanıp karaya veya gemiye alınabilen su ürünleri istihsal vasıtası. Çökertme ağları Çökertme ağları, istihsal sahalarında suyun dibine veya içine çökertilmek suretiyle kullanılan su ürünleri istihsal vasıtası. Trol (ağ) Trol ağları, yelkenli gemilerden bu yana kullanılan av araçlarıdır. İlk tipleri Danimarka ığrıpları ve kirişli trollerdir. Daha sonra iki gemi ile çekilen troller ve en son olarak kapılı troller geliştirilmiştir. Günümüzde kullanılan trolleri Kapılı (tek gemi ile çekilen) troller ve Kapısız (iki gemi ile çekilen) troller olarak iki gruba ayırabiliriz. Trol gemileriyle balık avlamaya ise "Trollemek" ismi verilir. Kapılı trollerde ağın yatay açılımı kapılar aracılığıyla sağlanırken iki tekneyle çekilen trol ağlarında ağı her iki yandan çeken tekneler tarafından sağlanır. Diğer yandan trol ağlarını yapıları yönünden dip trolleri ve pelajik troller olarak da iki gruba ayırabiliriz. Hem dip trolleri hem de pelajik troller kapılı veya kapısız olabilirler. Diğer bir ifadeyle dip trollerinin ve pelajik trollerin hem tek tekneyle hem de iki tekneyle çekilen tipleri vardır. Trol donanımı; ırgat ve direkler, trol teli, kapılar, halat ve ağ olmak üzere çeşitli bölümlerden oluşur. Trol ırgatı; trol ağının denize atılıp çekilmesinde işlev görür. Gücünü ana ya da yardımcı makineden alır ve tel tamburları, fenerlikler, firen ve kumanda sistemlerinden oluşur. Trol teli iki adet olan tel tamburları üzerine sarılmaktadır. Yine iki adet olan fenerlikler ise palamar halatının toplanmasında kullanılır. Fren ve kumanda sistemleri sayesinde motordan kayış-kasnak sistemi veya hidrolik pompa aracılığıyla alınan gücün tel tamburuna ya da fenerliklere aktarılması, ırgatın çalıştırılıp durdurulması sağlanır. Ayrıca çağdaş trol teknelerinde ağ tamburları ve daha fonksiyonel trol ırgatları da kullanılmaktadır. Bu tür ırgatlar çoğunlukla hidrolik güç ile çalışır, bu nedenle kolayca kumanda edilebilir. Trol telinin toplanması ve tamburlara sarılması daha pratik ve düzgün biçimde yapılabilir. Trol teknesinin direk donanımı ana bom direğine bağlı iki matafora ile bir bumba (seren) dan oluşur. Çağdaş trol teknelerinde tekne kıç aynasında ağın güverteye alınmasını kolaylaştırıcı bir rampa ve üzerinde her iki bordayı bir köprü gibi birbirine bağlayan asma mataforalar bulunur. Kapılar; tek tekne ile çekilen trol ağlarının yatay ağız açıklığını sağlarlar. Trol teli ile palamar halatı arasında yer alır. Farklı trol tipleri için farklı kapılar kullanılır. Yaygın kapı tipleri klasik dikdörtgen, oval, V kapı ve süberkrüb kapıdır. Trol donanımında kapı ile ağ arasındaki bağlantıyı sağlayan halatlar trolün halat donanımını oluşturur. Palamar halatı; ağ ile kapıları birbirine bağlar. Derinlik arttıkça daha uzun, sığ sularda ise daha kısa palamar halatı kullanılmaktadır. Çağdaş ağlarda palamar halatı dışında baş halatı denilen maçadan ağa kadar uzanan halatlar bulunurken, klasik ağlarda palamar halatı ile maça arasında kalın (birkaç kat ve 30 mm kalınlığında) üçlük ya da üçleme halatları bulunur. Baş halatları kanat ağlarını maçanın sınırlamasından kurtararak trol ağının ağız yüksekliğinin artırılmasını sağlar. Üçleme halatı ise ağın deniz dibinden kalkmasını engeller. Gaydaroz halatı ağın parçalanmasını engelleme, ürünle dolan torbadan avlanan ürünü bölmelere ayırıp bölümler halinde tekneye alma ve torba ağzının bağlanmasında yardımcı olur. Maçalardan torbanın arkasına kadar devam eder. Maça ağaç ya da demirden yapılan ve baş halatlarını tutan bir ekipmandır. Çağdaş trol ağlarında maça yerine danleno denilen küremsi dengeleyiciler kullanılır. Trol ağları kanat, omuz, tünel (boru) ve torba bölümlerinden oluşur. Kanat ya da kol ağları avlanacak su ürünlerini ağa yönlendirir. Palamut ağı olarak da isimlendirilir. Genellikle geniş göz açıklığına sahip ağlardan yapılır. Klasik ağlarda tek parça düz dikdörtgen şeklinde ya da maçaya gelen kısmı dar omuza gelen kısmı geniş bir yamuk biçimindedir. Çağdaş ağların çoğunda iki ya da daha fazla parçalıdır. Omuz ağları kanat ağları ile tünelin arasında yer alır. Kurşun yakanın gerisindeki omuz bölümüne alt omuz ya da karın denilirken, mantar yakanın gerisindeki bölüm ise üst omuz olarak adlandırılır. Dip trollerinde alt omuz üst omuzdan daha geriden başlar. Böylece ağa girmekte olan balıklar kurşun yaka ile karşı karşıya geldikleri ve ağı gördükleri an ağ tarafından sarılmış olur. Omuz ile torbayı bir birine bağlayan ve ağın içerisine giren balıkların torbaya yönlenmesini sağlayan bölüme tünel denilir. Tünelin omuz ağlarına bağlandığı bölge geniş, torbaya bağlandığı bölge ise daha dar olduğu için bu bölüm tam bir koni görünümündedir. Ağ gözü açıklığı omuzdan dar, torbadan geniştir. Klasik ağlarda ise omuz, tünel ve torba bölümleri aynı göz açıklığındadır. Torba avlanan ürünün biriktiği bölüm olup, en küçük göz açıklığına sahip bölgedir. Tünele bağlandığı bölümden son ucuna kadar genişliği aynıdır. Torbada balıkların biriktiği son bölüm, deniz zeminine sürtünerek aşınmasını önlemek amacıyla daha kalın iplerden örülmüş geniş gözlü bir örtü (Katiküla) ile kaplanmıştır. Özellikle dip balıkları ve eklembacaklıların (karides vs.) avcılığında kullanılırlarsa da farklı tipleri semipelajik ve pelajik balıkların avcılığında da kullanılır. Bu ağların en önemli özelliği ağ çekimi sırasında ağın sürekli olarak deniz tabanıyla irtibatlı olmasıdır. İstenmeyen durumlar dışında ağ zeminden ayrılmaz. Farklı tipte dip trolü ağları vardır. Akdeniz ülkelerine özgü bir ağ türüdür, bu nedenle Akdeniz tipi kapılı klasik dip trolü olarak isimlendirilir. Yapımında ağ kesim tekniği ve çağdaş yapım kuralları uygulanmadığı için düşük verimli bir ağdır. Diğer ağlara oranla yapım ve kullanım maliyeti yüksek, av gücü düşük, seçiciliği yok denecek ölçüde az bir ağdır. Tüm Akdeniz ülkelerinde halen kullanılan en yaygın dip trolü ağıdır. Yüz yıldır kullanılmakta olup yapımı basittir. Çağdaş ağlara göre tek avantajı ağ yıprandığında tamirinin kolay olmasıdır. Akdeniz ülkelerinde genellikle klasik dip trollerinin küçük boyutluları karides avcılığında kullanılmaktadır. Bununla beraber balıkçılık ve her türlü teknolojide gelişmiş diğer dünya ülkelerinde karides avcılığında özel trol ağları kullanılır. Bu ağların başlıca özelliği küçük olmalarıdır. Genellikle 6-10 metre ağız genişliğine sahip 40–80 cm civarında ağız yüksekliğindedirler. Küçük yapılmalarının en önemli nedenleri kullanan teknelerin küçüklüğüdür ayrıca ağa balık girmesini engellemenin de en kolay yolu ağın küçük yapılmasıdır. Çoğu tipinde palamar halatı oldukça kısadır. Bazı tiplerinde kapılar direk baş halatlarına bağlanır. Küçük ağlar oldukları için bir tekneyle iki ya da daha fazlası bir arada çekilebilir. Çağdaş trol ağlarının en çok bilinenlerindendir. Dip balıklarından pelajik balıklara kadar pek çok türün avcılığında kullanılır. Seçici ve yüksek verimli bir ağdır. Ağız genişliği 12-20 metre yüksekliği 2,5- 8 metre arasında değişir. Bazı yüksek ağız açan dip trollerinde ağız açıklığını artırmak için mantar yaka üzerine açma uçurtması denilen üçüncü bir kapı kullanılır. Pelajik troller ortasu trolü adıyla da anılır. Genellikle hamsi, sardalya, uskumru, ringa ve istavrit gibi pelajik balıkların avcılığında kullanılır. İki tekneyle ve tek tekneyle kullanılan tipleri vardır. Ortasu trolleri Türkiye'de özellikle Samsun ve çevresinde hamsi ve çaça balığı avcılığında yoğun bir şekilde kullanılmaktadır. Balıkçılık teknolojisi gelişmiş ülkelerde sadece tek tekneyle çekilen ortasu trol ağları kullanılmasına rağmen Türkiye'de 1960 lı yıllardan bu yana yapılan çalışmalar sonunda ancak iki tekneyle çekilen ortasu trollerinin kullanılması yaygınlaştırılabilmiştir. İki tekneyle çekilen ortasu trol ağlarında kapı bulunmaz. Ağın yatay yönde (horizontal) açılması ağı her iki yandan çeken tekneler ile sağlanır. Ortasu trolleri çok büyük ağlardır. Ağız genişliği 30-60 metre, yüksekliği 10-50 metre olabilir. Çoğu ortasu ağlarında kanat ağı bulunmaz. Dip trollerinin mantar yakası kurşun yakadan daha önde gelirken ortasu ağlarında her iki yaka da çoğunlukla aynı seviyededir. Tüm trol ağlarında olduğu gibi seçiciliği düzenlenebildiği için yüzey balıkların avcılığında kullanılan diğer endüstriyel av aracı olan gırgır ağlarına göre balık stoklarının korunması yönünden daha faydalıdırlar. Öte yandan Karadeniz’in açık sularında bulunan çaça balığı stoklarının değerlendirilmesi yoluyla ülkemiz balıkçılık üretimini bugünkü düzeyinin beş katına çıkaracak bir potansiyele sahip olmasıyla geleceğin av aracı olarak kabul edilebilir. Trol ağını iki tekne kullanarak her biri diğer ucundan çekerek geniş bir alan taranabilse de genellikle tek bir geminin çaktığı trol daha popülerdir. Bunun için yatay bir genişlik elde etmeyi ağın ağız yapısı sağlar. Trol ağının giriş kısmı değişik ölçü ve şekillerde mevcuttur ve denizin dibi ile temas sağlaması için tasarlanmış veya suda belirli bir yükseklikte kalması için dizayn edilmiş olabilir. Her iki durumda da, ağın ağız yapısı yatay açılımı sağlamak için hidrodinamik şekli ile bir kanat gibi çalışır. Bütün kanatlar olduğu gibi, çekici tekne ağın düzgün bir şekilde ve işler kalması için sabit bir hızda ilerlemelidir. Bu hız değişir fakat genelde 2.5-4.0 deniz mili aralığındadır. Trol ağının dikey açılımı üst tarafın yukarı doğru suda durması ve ağ ağzının aşağı tarafının ağırlığını kullanılarak sağlanılır. Aşağı tarafın yapısı dibin şekli ile bağlantılıdır. Eğer suyun taban yapısı düzensiz eğri büğrü ise ağa gelecek hasarı önlemek için ağın taban yapısı daha sağlam olmalıdır. Trol ağlarının deniz dibine ve dolayısıyla deniz canlılarına verdiği zarardan dolayı 1380 sayılı kanunun bazı maddeleri değiştirilerek trol avcılığı Marmara Denizi'nde tamamen yasaklanmış, Türkiye'nin kıyı şeritlerinde ise ancak 3 milden sonra serbest bırakılmıştır. Deliveren Deliveren, Sezen Aksu'nun 16. stüdyo albümüdür. 2 Haziran 2000 tarihinde piyasaya çıkmıştır. Albümde beşinci sırada bulunan "Rumeli Havası" adlı şarkı bir Cihan Sezer bestesi olup şarkının sözleri Sezen Aksu'ya aittir. Yedinci sırada bulunan "O-kudum-da" adlı şarkının sözlerini Aysel Gürel'e, sekizinci sırada bulunan "Yine mi Çiçek?" adı şarkının sözleri ise Meral Okay'a aittir. Albümde diğer şarkıların sözleri Sezen Aksu'ya aittir. Şarkı düzenlemelerinde Aykut Gürel, Arto Tunçboyacıyan ve Ara Dinkjian ile çalışan sanatçının albüm dağıtımını ise Balet Plak yapmıştır. Albümde Sezen Aksu'nun ön kapak resmi için ayna karşısında makyajını temizlerken ve arka kapak resmi için ise makyajını temizledikten sonraki halini anlatan resimleri seçilmiştir. Albümde kliplenen şarkılar sırasıyla; ikinci sırada yer alan, klip yönetmenliğini Gül Oğuz'un yaptığı "Oh Oh", dördüncü sırada yer alan "Keskin Bıçak" ve onuncu sırada yer alan, klip yönetmenliğini Gül Oğuz'un yaptığı "Sarı Odalar" şarkıları olmuştur. Nehir ağzı Nehir ağzı, bir nehir ile nehrin döküldüğü su kütlesinin birleştiği yerdir. Nehir ağızlarında tortulanma biriktiği durumlarda delta, kıyı oku, sığlık gibi coğrafi oluşumlara rastlanmaktadır. Zoka Zoka balıkçılıkta, büyük balıkları tutmakta kullanılan ucu iğneli kurşun parçası. Marina Marina, küçük teknelerin ve yatların barınabilmeleri için özel bir mendirekle çevrilen veya bir liman içinde ayrılan deniz alanı, yat limanı. Serpme ağ Serpme ağ, balığın üstten atılan ağ ile kapatılmasını ve ağ içinde kalmasını sağlayan av aracı. İç su balıkçılığında en yaygın olarak kullanılan ve kullanılması çok basit olan bir ağ grubudur. Genellikle Sazan ve Alabalık bu ağlarla avlanmaktadır. Serpme ağlarının çeşitli şekilleri vardır. Genellikle Akarsularda, sabit cepli serpme ağı kullanılır. Bu ağ akarsu kenarından atılır. Balıklar ağdan kaçmak isterlerken yanlarda bulunan ceplere takılırlar. Ağ çekilmek suretiyle kurşun yaka birleşirken veya ağ açıkken bile balıklar dışarı çıkamaz. Serpme ağlarda diğer bir kullanma şekli göllerde ve sığ sularda kullanılan şekil alan büzmeli serpme ağı kullanımıdır. Sığ sularda kullanımda ağın dibe teması şarttır. Göllerde ise yoğun av sürüsü aranır. Ağ balığın üzerine bırakılır, bir müddet çökmesi beklenir ve süratle halatlar çekilmek suretiyle ağ büzülür. Ağ büzüldükçe büzülen kısmın üzeri torba halini alır. Serpme ağlarının, Yeşilırmak, Kızılırmak, Sakarya, Gediz, Fırat, Dicle, Büyük ve Küçük Menderes, Seyhan ve Ceyhan nehirleri gibi büyük nehirlerimizin dışındaki iç sularımızda sportif amaçlı bile olsa kullanımları Tarım ve Köy işleri Bakanlığınca yasaklanmıştır. Kardelen (albüm) Kardelen albümü Turkcell'in 1998 yılından bu yana Çağdaş Yaşamı Destekleme Derneği ile birlikte yürüttüğü, ailelerinin maddi yetersizliği nedeniyle eğitime devam edemeyen yaklaşık 10.000 kız çocuğuna burs imkânı sağlayan Kardelenler projesinden etkilenerek hazırlamış olduğu bir albümdür. Sezen Aksu 2005 yılı Eylül ve 2006 yılı Mart ayları arasında 17 farklı noktada verdiği 21 konser ile albümün tüm geliri de Kardelenler projesine aktarıldı. Albümün ismini taşıyan şarkıya'da 2005 yılında Mardin'de bir klip çekildi. Arboretum Arboretum ya da ağaç parkı, esasen ağaçlar ile ağaççık ve çalı gibi diğer odunsu bitkilerin yetiştirilmesine adanmış botanik bahçesidir. Böyle bahçeler bilimsel araştırma ve gözlemler için kullanılmakla birlikte, çeşitli canlı ağaç türlerinin derlemini (koleksiyonunu) barındıran birer müzedir. Bunun dışında, bir botanik bahçesinde bulunan ve ağaç, ağaççık ve çalıların dikimine ayrılmış olan bölüm de "arboretum" olarak anılabilir. Pinetum ise iğne yapraklı ağaçların yetiştirilmesinde özelleşmiş arboretumdur. Arboretum teriminin kökeni, Latince'deki "arboretum"dur. Bu sözcük, "ağaç" anlamına gelen "arbor" sözcüğü ile "belli bitkilerin yetiştirildiği alan" anlamındaki "-etum" son ekinin birleşmesinden oluşur. Pinetum terimi de Latince'dir ve "çam ağacı" anlamındaki "pinus" sözcüğü ile "-etum" son ekinin birleşmesinden oluşur. Türkiye'de bulunan arboretumlar şunlardır: Bahane Remixes "Bahane Remixes", Sezen Aksu'nun 23 Haziran 2005'te yayınlanan remiks albümüdür. Bahane albümü, tek CD olarak ilk yayınlandığında 30.000 civarında bir satış rakamına ulaşmıştı, daha sonra aynı albüm "Bahane Remixes" ismiyle içine yeni remiksler eklenerek çift CD formatında yayınlanarak çok büyük bir satış başarısı yakaladı ve yılın en çok satan albümü olarak MÜYAP Platinium ödülünü kazandı. Aynı yıl "İkili Delilik" Altın Kelebek ödüllerinde yılın şarkısı seçildi. Bu albümde yapılan bir kartonet hatası sebebiyle albümün belki de en popüler remikslerinden biri olarak öne çıkan ve klasikleşen "İkili Delilik" in Kıvanch K ve Cem Oyal tarafından yapıldığı sanılmaktadır oysa bu parça Can Bener ve Cem Oyal tarafından Unkapanı'ndaki Yonca Müzik stüdyolarında yapılmıştır. 2005 yılında Can Bener, o dönem Yonca Müzik (DMC'nin yani Sezen Aksu'nun plak şirketinin türkiye distributörlüğünü yapan plak şirketi)'in yönetici ortağıdır. Bahane albümü basılıp Yonca Müzik depolarına girdiği anda daha yayınlanmadan ilk dinleyişte İkili Delilik şarkısı dikkatini çeker. Orijinal albümde bossa-nova bir slow olan "İkili Delilik"'in remiksi yapıldığında çok büyük bir club hiti olabileceğini fark eder. Bu sırada Can Bener'in liseden arkadaşı olan Cem Oyal, Kıvanch K. ile "Bahane" albümüne remiks yapmak için görüşür. Şarkının orijinal kanallarını alır ve Can Bener'in Unkapanı'ndaki stüdyosuna getirir. "İkili Delilik" isimli şarkının remiksinin yapımı için Can Bener ve Cem Oyal tam 3 ay uğraşır. İlk 2 ay sayısız versiyonu deneyip hiçbirinden tatmin olmayan ikili, bir gece "Kosheen - Hide U" isimli parçanın riff'ini keyboard da çalarken, aslında bunun tam da "İkili Delilik"'e uyacağını fark eder. Şarkının geçiş kısmında da "Chicane - Don't Give Up" parçasının riff'inden esinlenirler. Bundan sonra şarkının prodüksyonu çok büyük bir hızla tamamlanır. İkili şarkıyı bitirdiğinde, yayınlandığı anda bunun Türkiye'ye mal olacak bir club hiti olacağının farkındadır. Bu şarkıyla beraber "Perişanım" ve "Eskidendi, Çok Eskiden" parçalarına da remiks yaparlar. Can Bener yaptıkları çalışmanın final halini tüm kanallarıyla CD'ye aktarıp ses teknisyenliği yapması için Kıvanch K.'ya teslim eder. Prodüksiyonu tamamlanarak ODEON CD fabrikasında basılan "Bahane Remixes" albümü Unkapanı İMÇ'de dağıtılmak üzere Yonca Müzik depolarına girer. Bu sırada Yonca Müzik şirketinin yöneticisi ve ortağı olan Can Bener, albümün kartonetinde kendi isminin geçmediğini, yerine Kıvanch K. isminin yazıldığını görür. Albüm çok yüksek miktarda basıldığı ve satış anlaşmaları önceden yapıldığı için albümün kartoneti değiştirilemez. Sezen Aksu'ya, Kıvanch K.'ya ve şirketine iletilen bu hata, Sezen Aksu'nun talimatı ile, eserlerinin telif haklarını koruyan MSG "(Musiki Eseri Sahipleri Grubu Meslek Birliği)" tarafından düzeltilir. MSG kayıtlarında İkili Delilik Remix parçasının telif hakları Can Bener, Cem Oyal ve Kıvanch K. üstünde görünmektedir. Aslında tüm prodüksiyon'u ve düzenlemesi Can Bener ve Cem Oyal 'a ait olan bu İkili Delilik, Perişanım ve Eskidendi Çok Eskiden isimli parçalar yukarıdaki sebeplerden ötürü Kıvanch K remiksi olarak bilinmektedir. Remix Maxi Single Parkorman hediyesidir. Piyasaya verilmemiştir. Albümde "Kahpe Kader" ve "Oh Oh" şarkılarının Kıvanch K'ya ait mix versiyonları bulunmaktadır. 01 - Kahpe Kader (Full Vox Mix) 02 - Oh Oh (Full Vox Mix) 03 - Kahpe Kader (Club Mix) 04 - Oh Oh (Club Mix) Sarı Odalar Sarı Odalar, 1999 yapımı Sezen Aksu albümüdür. Bu albümde "'Sarı Odalar" şarkısının dört farklı sürümü yer almaktadır. Söz ve müziği Sezen Aksu'ya ait şarkının düzenlemesini Kıvanç K yapmıştır. Albüm, Post Müzik tarafından piyasaya sürülmüştür. Adı Bende Saklı Adı Bende Saklı, Sezen Aksu'nun 20 Aralık 1998 çıkışlı on beşinci stüdyo albümüdür. Levent Semerci yönetmenliğinde hazırlanan albüm "Universal Müzik Yapım" etiketiyle Türkiye de yayınlanmış olan albüme ismini veren şarkının hikâyesini Sezen Aksu'nun dilinden Sabah gazetesi yazarı İzzet Çapa şöyle yorumlamıştır; Albümde ilk kliplenen şarkı Tutuklu olmuş, şarkının klip yönetmenliği Yannick Saillet tarafından yapılmış, temada şarkısını seslendiren Aksu, dans eden erkek ve teknede yalnız oturan adam figürlerine yer verilmiştir. Yannis Karalis'in "Eclipse" adlı şarkısının aranjmanı olup albümün kartonetlerine sanatçının adının yerine Yorgos Stavrianos adının yazılması üzerine Karalis'in Aksu'yu mahkemeye verip tazminat alma hakkı kazandığı ve bu nedenle diğer Aksu albümlerinden farklı olarak yeni baskısı yapılamayan, sözleri Sezen Aksu'nun ölümünün ardından "Gitti ömrümün geri kalanı, yetemedim" dediği can dostu olarak nitelendirdiği Meral Okay ile Aksu'ya, bestesi Yannis Karalis'e ait "Adı Bende Saklı"; Gül Oğuz yönetmenliğinde Galata Köprüsü ve Eminönü sahili gibi yerlerde kliplendirilmiştir. Yine bir Aksu, Okay çalışması olan albümde on dördüncü sırada yer alan sözleri her iki sanatçıya ait "Adı Menekşe" 1998 tarihindeki Levent Yüksel yorumunun ardından Aksu tarafından tekrar yorumlanmıştır. Albümde kliplenen diğer şarkı söz ve müzikleri Aksu'ya ait "Ruhuma Asla"dır. Erkekler Erkekler, Sezen Aksu'nun 27 Şubat 1998 tarihinde çıkardığı teklidir. "Erkekler" şarkısının sözü Sezen Aksu tarafından, "Helal Ettim Hakkımı" şarkısının sözü Sezen Aksu ile birlikte Meral Okay tarafından yazılmış, tüm şarkıların müzikleri Goran Bregović tarafından bestelenmiş, "Erkekler" şarkısının remiksleri Kıvanch K. tarafından yapılmıştır. Düğün ve Cenaze Düğün ve Cenaze, Sezen Aksu'nun 22 Aralık 1997 çıkışlı on dördüncü stüdyo albümüdür. 280.000 tirajla o güne kadar en az satan Sezen Aksu albümü olmuştur. Adını Goran Bregoviç'in aynı adlı orkestrasından alan albüm, çoğu Emir Kusturica filmlerinin müzikleri olmak üzere Bregoviç şarkılarının Sezen Aksu, Meral Okay ve Pakize Barışta'nın yazdığı Türkçe sözlerle yorumlanmasından oluşmuştur. Albümden Erkekler şarkısı farklı versiyonlarıyla tekli olarak yayınlamıştır. "Erkekler", "Hıdrellez" ,"Allah'ın Varsa" "Kalaşnikof" şarkılarına klip çekilmiştir. Albüm 1999'da "The Wedding and the Funeral" adıyla yurt dışında da yayınlanırken albümdeki "Gül" şarkısı 2000'de Bregoviç'in çıkardığı best of albümünde yer almıştır. Cumartesi Türküsü Cumartesi Anneleri'ne destek amacıyla hazırlanmış olan 2 şarkılık Sezen Aksu albümü. Albüm satışa çıkartılmamıştır. Aktüel dergisinin 5. yıl kutlaması için tasarlanmış ve dergi ile dağıtılmış versiyondur. 1996 yılında tasarlanmış ve dağıtılmıştır. Düş Bahçeleri Düş Bahçeleri, Sezen Aksu'nun 14 Temmuz 1996 tarihinde çıkan on üçüncü stüdyo albümüdür. Albüm Sezen Aksu tarafından aranjörü, bestecisi ve yakın dostu Onno Tunç'a ithafen 1995 yılında yapılmıştır.Onno Tunç 14 Ocak 1996 tarihinde Bursa'dan Yalova’ya dönerken, bindiği özel uçağının Selimiye köyü yakınlarına düşmesi sonucu arkadaşı Hasan Kanik ile birlikte hayatını kaybetmiştir. Sezen Aksu, Haziran 2008'de DMC etiketi ile "Deniz Yıldızı" adlı albümünü yayınlamış, “Sezen Aksu Kaybolmayan Yıllar Arşiv Serisi” arşivine ise "Düğün ve Cenaze" ve "Düş Bahçeleri" albümlerini de ilave etmiştir. 1996 yılında yayınlanan "Düş Bahçeleri" ve 1997 yılında yayınlanan "Düğün ve Cenaze" albümlerini yeniden satışa sunan sanatçı diğer albümlerindeki gibi yeni bir kartonet tasarım ve bilgi kitapçığı ile albümlerini arşivcilere sunmuştur. Albümde sekizinci sırada yer alan ve albüme de ismini veren "Düş Bahçeleri" adlı Onno Tunç ve Sezen Aksu ortak çalışması şarkı Azmi adlı televizyon dizisinin jenerik müziği olmuştur. Işık Doğudan Yükselir Işık Doğudan Yükselir, Sezen Aksu'nun 28 Haziran 1995 tarihinde çıkan on ikinci albümüdür. "Var Git Turnam" adlı şarkının bestecisi olarak CD kapağında A.İsahakian yazılmıştır. Fakat bu şarkı iki ayrı şarkının bir araya getirilmesi ile oluşmuş bir şarkıdır. İkisinin de bestecisi A. İsahakian değildir. A. İsahakian "Bingöl" adlı şarkının Ermenice sözlerini yazmıştır. Bu iki şarkının Ermenice adları "Yar ko parag boyin mernem" ve "Bingöl"'dür. Deli Kızın Türküsü Deli Kızın Türküsü, Sezen Aksu'nun 17 Eylül 1993 çıkışlı on birinci stüdyo albümüdür. Sezen Aksu'nun çok satan albümü, Gülümse'den sonra çıkmıştır. Sezen Aksu uzun zamandan sonra ilk kez Onno Tunç olmadan bir albüm yapmıştır. (Sadece "Tenna"nın bestesi Onno Tunç'undur.) Albümdeki bu eksiklik başta yoğun bir şekilde hissedilmiş ancak sindirildikçe albümün satışları giderek artmış ve Sezen Aksu'nun sevilen albümlerinden biri olmuştur. Şarkıların yapımlarında genelde Uzay Heparı ve Attila Özdemiroğlu ile çalışılmıştır. Aranjör olarak da iş yapan Uzay Heparı albümün çıkışından kısa bir süre sonra geçirdiği trafik kazası sonucu hayatını kaybetmiştir. Aslı MFÖ'nün 1990 tarihli Geldiler adlı albümünde bulunmaktadır. Tamamını Yeşua Aroyo (Koro Şefi) yönetimindeki İstanbul Oda Korosu Sezen Aksu'ya eşlik etmiştir. Albümde klibi olan ve en çok öne çıkan şarkılardan biridir. Günümüzde bir Türk pop müziği klasiği olmuştur. Meral Okay'ın, eşi Yaman Okay'ın ölümünün ardından Sezen Aksu'yla yaptığı ortak şarkı sözü çalışmalarının ilkidir. Akıl hastanesinde geçen esprili bir klibi vardır. Klipte Sezen Aksu ve Sertab Erener de hastalardan ikisini oynamıştır. "I Trata Mas I Kourelou" adlı İzmir şarkısından örneklenmiştir.Hardayi Lillora Sisoz Kiroz adlı şarkı ile de benzer müziğe sahiptir. Gülten Akın'ın aynı adlı şiirinden bestelenmiştir. Bu şarkıda ayrıca Erkan Oğur da çalmaktadır. Şarkının introsu David Darling'in Ode isimli parçasından alıntıdır. İzmirli olan Sezen Aksu bu şarkıda Türk - Yunan melodileri kullanıp, Ege Denizi ve kıyılarını anlatmıştır. Albüm kartonetinde, bu şarkı için, 'Marika'nın Şarkısı' notu vardır. Türk sanat müziği sazları kullanılmıştır. Klibinde Sezen Aksu'ya Sertab Erener, Mustafa Süder, Levent Yüksel ve Uzay Heparı eşlik etmiştir. Şarkının sözleri, Nâzım Hikmet'in bir rubaisidir. Albümdeki tek Onno Tunç bestesidir. Sezen Aksu bu şarkıyı doğaçlama olarak seslendirmiştir. Müziği anonim olan bu şarkı, 2 Temmuz 1993'te Sivas katliamında yakılarak öldürülen aydınlar için yazılmıştır. Sezen Aksu - Levent YÃ¼ksel ortak bestesidir. Klibinde Ferhan Şensoy oynamıştır. Melodik olarak ağır başlayıp sona doğru hareketlenen şarkıdır. Albümün bir diğer klasiği olan bu şarkı yalnızca piyano (Uzay Heparı) ve vokalden olmuşmaktadır. Uzay Heparı komadayken Sezen Aksu bu şarkıyı Heparı'nın kulağına söylemiştir. sezen-aksu com Gülümse Gülümse, Türk şarkıcı Sezen Aksu'nun onuncu stüdyo albümü. 16 Temmuz 1991'de Coşkun Plak ve Sahibinin Sesi tarafından yayımlandı. 2 milyondan fazla satarak Türkiye'de tüm zamanların en çok satan albümlerden biri olmuştur. Albüm, 1991 yılının Ocak ve Haziran ayları arasında İstanbul'da kaydedildi. Şarkı sözlerinin yazımının büyük bölümü, dört şarkıyla, Sezen Aksu tarafından gerçekleştirildi. Sezen Aksu albüm çıktıktan 13 gün sonra "Hadi Bakalım" adlı şarkısını yayınladı. Şarkı yayınlanır yayınlanmaz albümün satışları bir anda patladı. Klip televizyonlarda sıkça yayınlandı. Hem şarkı hem de albüm bir anda listelerin zirvesine yerleşti. Bu albüm Yonca Evcimik'in aynı yıl yayınladığı Abone albümüyle birlikte Türk pop müziği'nin patlama yaratmasına neden olmuştur. Albüm, Türk müziğinde çok büyük etki bırakmıştır. Albüm ayrıca Türkiye'nin en çok satan albümleri arasında da yer almaktadır. Albümdeki sekiz şarkının videosu yayınlandı. Videosu yayınlanan şarkıların tümü listelerde ilk 10'da yer alırken, çoğu şarkı da bu listelerin zirvesine oturdu. Albümün çıkış şarkısı dönemin siyasî partisi Anap'ın seçim şarkısı olmuştur. Sezen Aksu'nun 1989 yılında yayınlanan önceki albümü Sezen Aksu Söylüyor, eleştirel açıdan kayda değer yorumlar almıştı. "Sezen Aksu Söylüyor", ayrıca 1 milyondan fazla satarak 80'lerin müzik piyasasına göre önemli bir başarı elde etmişti. "Sezen Aksu Söylüyor" ve "Gülümse" albümünün çıkış yılları arasındaki zaman diliminde, Sezen Aksu'nun başından çeşitli olaylar geçmiştir. Öğrencisi Aşkın Nur Yengi'yi piyasaya kazandırmıştır. Diğer iki öğrencisi Sertab Erener ve Levent Yüksel'ide piyasaya kazandırmak için uğraş içindeydi. "Gülümse", albümü Onno Tunç ile birlikte çalıştığı son albümdür ve albümün kayıtları sırasında büyük kavgalar etmiştir. Sezen Aksu bu albümde yine Onno Tunç ve Aysel Gürel ile çalışmıştır. Albümdeki şarkılar günümüzde de popülerliğini korumaktadır, şarkıların tamamı çeşitli yorumcular tarafından tekrar seslendirilmiştir. "Gülümse", aynı zamanda Sezen Aksu'nun 1,5 milyon tirajını geçen son albümüdür. Sezen Aksu, albüm için daha önceki albümderinde çalıştığı Onno Tunç ve Aysel Gürel yer almıştır. Birçok şarkı üzerinde çalıştı, ancak bunların sadece on tanesi albüme dahil edildi. Albüm, 1991 yılının Ocak ve Haziran ayları arasında kaydedildi. Sezen Aksu, albümdeki "Vazgeçtim", "Her Şeyi Yak", "Seni Kimler Aldı?" ve "Güllerim Soldu" adlı şarkıları kendisi yazmıştır. Sezen Aksu, kayıt sırasında devamlı farklılıklar yaptığı için, Onno Tunç ile arasında gerginlikler yaşandı. Albümün kayılarında, Onno Tunç bazı şarkıların düzenlemelerini yapmıştır. Albümdeki "Hadi Bakalım ve "Her Şeyi Yak" şarkılarının geri vokalleri Sertab Erener, Levent Yüksel ve Seden Gürel olmuştur. Arto Tunçboyacıyan albümdeki vurmalı çalgıların olduğu şarkıları düzenlenmiştir. Ara Dinkjian altı şarkı için ud çalmıştır. Atilla Özdemiroğlu ise albümdeki yedi şarkının çalgılarını yönetmiş ve düzenlemelerini yapmıştır. MFÖ grubunun üyelerinden Özkan Uğur albümdeki dokuz şarkı için bas gitar çalmıştır. Bir diğer üye Fuat Güner ise akustik gitar ve çalgılar bölümünde yer almıştır. Albümün kayıtları sırasında bu kişilerin yanı sıra Ahmet Kadri Rizeli, Tamer Pınarbaşı, Celal Bağlan, Seyfi Hayta, Serdar Erbaşı, Reyhan Dinletir, İlyas Tetik, Ergin Kızılay, Sevingül Bahadır, Ercan Irmak ve Orhan Topçuoğlu gibi isimlerde yer almıştır. Albüme adını veren şarkı Kemal Burkay'ın şiiri olan "Gülümse" olmuştur. Albüme adını veren şarkı haricinde, dört slow şarkı yer almaktadır. Bu şarkılar içinden "Vazgeçtim" ve "Her Şeyi Yak" en çok ses getirenleri olmuştur. "Seni Kimler Aldı?" adlı parça daha sonra birçok kişi tarafından seslendirildi. Bir diğer slow parça ise "Tutsak" olmuştur. Slow parçalar o dönem çok büyük ilgi görmüştür. "Güllerim Soldu" adlı parça ise slow olmasına rağmen hareketli bir altyapıya sahiptir. Albümde bu parçaya klip çekilmese de en çok ses getiren parçalardan oldu. Sözlerini Aysel Gürel'in yazdığı haraketli parça ve albümün çıkış parçası olan "Hadi Bakalım" albümün en çok ses getiren ve en çok sevilen parçası oldu. Parça yayınlandığı sırada albümün satışları patladı ve albüm Türkiye'nin en çok satan albümleri arasına girdi. Albümdeki parçaların çoğu listelerde bir numaraya kadar yükseldi. Sözlerini, Aysel Gürel'in yazdığı bir diğer parça "Ne Kavgam Bitti Ne Sevdam" büyük derecede olumlu tepkiler almıştır. Albümün son şarkısı "Değer mi?", Sezen Aksu'nun 1986 yılında yayınlanan Git albümünde yer alan şarkının aynısıdır. Fakat bu albüm için şarkıya farklı bir aranje yapılmıştır. Gülümse, 16 Temmuz 1991'de satışa sunuldu. Albüm, ilk haftasında sakin bir satış grafiği çiziyordu. Albüm yayınlandıktan 13 gün sonra yayınlanan "Hadi Bakalım" adlı albümün ilk çıkış parçasından sonra albümün bir anda satışları patladı. Radyolarda, televizyonlarda, barlarda ve her yerde bir anda bu parça çalmaya başladı. Parça ve albüm listelerde bir numaralara kadar yükseldi. Parça listelerde haftalarca bir numarada kaldı. Daha sonra, şarkı Avrupa'da single olarak piyasaya sürüldü. Zirvede olduğu haftalar boyunca albüm, her hafta 25 bin kadar sattı. Böylece, albüm yayınlanan ilk şarkısıyla büyük bir çıkış yapmıştır. İlk şarkının yayınlanmasından dört ay sonra albümün ikinci şarkısı "Herşeyi Yak" yayınlandı. Yayınlanan ikinci parça slow bir parçaydı. İlk şarkının yarattığı etkiye ulaşamasa da döneminde çok beğenildi. Şarkı dilden dile dolanıyordu. Şarkı listelerin ilk on numarasına kadar girmeyi başardı. Eleştirmenlerden de olumlu tepkiler almayı başardı. 1991 yılının Kasım ayında "Seni Kimler Aldı?" adlı üçüncü parça yayınlandı. Bu şarkıda ikinci şarkı gibi slow bir şarkıydı. İyi bir çıkış yapan parça ikincisi gibi aynı tepkiyi almadı. Fakat listelere girmeyi de başardı. Albümün yayınlanan dördüncü şarkısı "Tutsak" olmuştur. 1992 yılının Nisan ayında yayınlanan şarkı yine bir slow parçaydı. Albümde yayınlanan ikinci ve üçüncü slow parçalar kadar ilgi görmemiştir. Parça, daha önce yayınlanan diğer iki parça gibi olumlu tepkiler almamıştır. Dördüncü parça yayınlandıktan bir ay sonra, "Ne Kavgam Bitti Ne Sevdam" adlı hareketli parça yayınlanmıştır. Bu şarkı yayınlanan ilk parça gibi çok iyi olumlu eleştiriler almıştır. Bir anda her yerde çalmaya başlayan bu şarkı yıla damgasını vurmuştur. Listelerde bir numaraya kadar yükselmiştir. Eleştirmenlerden olumlu tepkiler almayı başarmıştır. Bu başarılı parçanın sözlerini Aysel Gürel yazmıştır. Ayrıca, Gürel ilk parçanın sözlerini de yazmıştır. 21 Haziran'da "Gülümse" adlı slow parçayı yayınlamıştır. Albümün yayınlanan altıncı şarkısı olma özelliğini taşıyan bu parça ayrıca Kemal Burkay'ın şiirinden şarkıya çevrilmiştir. Albüme ismini veren bu parça olumlu eleştiriler almıştır. İnsanlar tarafından çok beğenilmiştir. O dönem radyolarda ise sıkça çalınmıştır. Haziran ayında yayınlanan altıncı şarkıdan sonra aynı ayın sonunda "Namus" adlı hareketli parça yayınlanmıştır. Daha önce yayınlanan iki hareketli parça kadar olmasa da yine olumlu tepkiler almıştır. Listelere giren bu şarkı eleştirmenler tarafından da olumlu karşılanmıştır. Ağustos ayının son günü albümün yedinci ve son şarkısı yayılandı. Yine bir slow parça olan şarkının adı "Vazgeçtim" idi. Şarkı albümdeki diğer slow şarkıların aksine farklı bir yer edindi kendine. İnsanlar ve eleştirmenler tarafından büyük derecede olumlu tepkiler aldı. Yıla damgasını vuran slow şarkılar arasında da yer aldı. Söz ve müziği Sezen Aksu'ya ait olan "Güllerim Soldu" adlı şarkıya klip çekilmemiştir. Fakat şarkı albümün en iyi şarkılarının arasında yer almıştır. Bu şarkıya klip çekilmese de bir televizyon programında klip tarzı bir şey ile yayınlanmıştır. İnsanların büyük beğenisini kazanan bu şarkı yıla damgasını vurmuştur. Slow bir parça olsa da aranjesi ile hareketli bir parçaya dönüşmüştür. Albümün son parçası ise, Sezen Aksu'nun 1986 yılında yayınlanan albümü Git'in içinde yer alan "Değer mi?" adlı şarkı olmuştur. Farklı bir aranje yapılarak albüme konulan bu parçaya klip çekilmemiştir. Sezen Aksu, birçok kişiye müzik sanayisindeki görünüşü ve duruşu değiştirdi ve aynı anda hem artistik, hem de kazançlı olabilmeyi başardı. Gülümse'nin yayımlandığı sıralarda Sezen Aksu, birçok sanayinin gelişmesinde rol oynadı. Albümün, 2 milyonluk bir satış rakamına ulaşmasıyla Unkapanı'nda zirveye yerleşmiştir. Basının albüm üzerindeki yoğun ilgisi de albüm satışları üzerinde büyük bir etken yaratmıştır. Müzik piyasası, 1980'lerin sonlarına doğru hareketlenmiş, değişen ve gelişen teknoloji müziği de etkilemişti. Akustik enstrümanlardan bilgisayar seslerine geçiş yıllarıydı bunlar ve yapılan düzenlemelerde artık bu yeni sesler kullanılıyordu. Albümün satışları ilk başta durgun gitmiştir. Fakat albüm yayınlandıktan tam 13 gün sonra sözlerini Aysel Gürel'in yazdığı "Hadi Bakalım" adlı parçanın klibi yayınlandı. Parçanın klibi yayınlandığı anda albüm satışları bir anda patladı. 1980'li yıllardaki hayatı ele veren bu parça o dönem herkesin diline dolandı. Şarkı o kadar büyük bir etki yarattı ki dönemin siyasi partisi ANAP'ın seçim müziği oldu. Sezen Aksu'nun yeni zihniyetle alay ettiği bu şarkı yeni zihniyetin seçim şarkısı oldu. Böylece bu şarkı hem 1990'lı yılların açılışını yaptı, hem de 1990'lı yıllardaki pop müzik patlamasının işaretini verdi. Sadece müzikte değil yaşamın her yönünde bir salgın yaşanmaya başlandı. Bu şarkıdan sonra Sezen Aksu albümündeki yedi şarkıya daha klip çekti. Albüm, aradan yıllar geçmesine rağmen halen olumlu eleştiriler almaktadır. Albümdeki sound'ların hala en iyilerin içinde yer alır. Albümdeki en iyi şarkıların "Hadi Bakalım", "Ne Kavgam Bitti Ne Sevdam", "Vazgeçtim" ve "Gülümse" olduğu üzerinde durulmaktadır. Albümün yıllar süren etkisinin ardından, Türkiye'nin en iyi ve en çok satan albümleri arasında yer almıştır. Sezen Aksu, bu albüm sayesinde 1992 yılında MÜ-YAP tarafından en çok satan kadın sanatçı ödülünü almıştır. Fauna Fauna veya direy, belli bir bölgede yaşayan hayvanların tümüne verilen addır. Yeryüzünde ekolojik olarak sınırlanabilir bir yaşam alanında bulunan hayvan türlerinin tamamıdır. Bakteriler gibi tek hücreli canlılar genellikle Flora (botanik) içinde değerlendirilir. Fenotip Fenotip ya da Dışyapı, genetik (genotip) ve çevresel etkenlerin yarattığı özelliklerin canlının dış görünüşündeki yansıması. Fenotip çoğunlukla genler tarafından belirlenir ancak bazı koşullarda diğer etkenler, fenotipin genotipe yüzde yüz uymasını engelleyebilir. Bu duruma "hipomorfizm" denir. Fenotip, zaman içinde değişebilir. Birden çok genle kontrol edilen özelliklerin fenotipleri de karmaşıklık gösterir. Genlerin durumuna göre çeşitlilik gösteren fenotip sınıflarına "pleitropik" fenotipler denir. Örneğin kıvırcık saçlı anne ile düz saçlı baba çiftleşirse doğacak çocuklar 1. kuşak olur. Kıvırcık saç, düz saça baskın olduğundan kıvırcık saçlı birey "AA" ve düz saçlı birey "aa" olur. Mendel'in de yaptığı gibi bireyler arasında çaprazlama yapılır. AA ve aa olan bireylerin harfleri çaprazlanır. A ile a, A ile a, a ile A ve a ile A genleri ortaya çıkar. Fakat baskın gen harfi (büyük harf) başa ya-zıldığından tüm bireyler %100 melez döl; fakat kıvırık saçlı doğar. Çünkü çekinik gen, baskın genin yanında özelliğini gösteremez. 2. kuşağın bireyleri ise şöyledir: Aa, Aa, Aa ve Aa 1. kuşak üyeleriydi. Bir Aa diğer bir Aa ile çiftleşirse: Aa, Aa bireyleri çaprazlanır ve 2. kuşak bireyleri AA, Aa, Aa ve aa olur. Yani 2. kuşak bireylerinin %25'i arıdöl ve kıvırcık, %50'si melez ve kıvırcık, %25'iyse düz saçlı doğar. Yani fenotip olarak 2. kuşağın bireylerinin %75'i kıvırcık saçlı ve %25'i düz saçlı doğar. Sezen Aksu Söylüyor Sezen Aksu Söylüyor, Sezen Aksu'nun 7 Temmuz 1989 çıkışlı dokuzuncu stüdyo albümüdür. Sezen Aksu ve Onno Tunç konseptinin yanı sıra Aysel Gürel, Zülfü Livaneli, Bülent Ortaçgil, Orhan Atasoy, Hümeyra, Selim İleri, Melih Cevdet Anday gibi isimlerin yer aldığı, hem Sezen Aksu diskografisinde hem de Popüler Türk müziğinde kilometre taşı sayılabilecek bir Aksu albümüdür. "Şinanay" sarkısının bestesinin Fuat Güner'e mi yoksa Onno Tunç'a mı ait olduğu konusunda şüpheler vardır. Genom Genom, bir kalıtım birimi. Bir organizmanın kalıtım materyalinde bulunan genetik şifrelerin tamamını simgeler. Canlıların en temel birimi olan hücrede fizikokimyasal özelliklerin ortaya çıkarılmasında kullanılan genetik talimatların hepsine de genom denilebilir. Her canlının hücrelerinin içine yerleştirilmiş genetik program, o canlının "genom"unu oluşturur. Furby Furby, 1990'ların sonunda Hasbro tarafından satışa sunulan, ışığa ve sese duyarlı, dışı peluş modeli bulunan bir robot oyuncaktır. Furby satışa çıkışından itibaren büyük ilgi topladı ve 40 milyon adet sattı. Bazı yerlerde bu oyuncağı satın alabilmek için uzun kuyruklar oluştu. Milyonlarca adet satan bu oyuncak 2005 ve 2012 yıllarında yeni özellikler eklenerek tekrar satışa sunuldu. 2005 yılında sunulan Furby ürününe ses tanıma ve daha karmaşık yüz hareketleri eklendi. 2012 yılında üretilen Furby'e ise LCD gözler ve akıllı telefon senkronizasyonu eklendi. Furby ve benzeri oyuncaklar duygusal oyuncak kapsamında nitelenen cihazlardır. Çok bilinen başka bir örnek Tamagotchi'dir. Yeni kurulan bir Furby, bu oyuncak için tasarlanan özel bir dili konuşur. Oyuncak zaman geçtikçe, önceden belirlenmiş bir insan dilini konuşmaya başlar. Bazı Furby dili ifadeleri aşağıdaki gibidir: Genetiği değiştirilmiş organizmalar Genetik mühendisliğinin çeşitli teknikler kullanarak yaptığı müdahalelerle kalıtımsal değişikliğe uğrattığı organizmalar günümüzde, G.D.O. (genetiği değiştirilmiş organizmalar) kısaltılmış adıyla ifade edilmektedir. Bu teknikler; rekombinant DNA ya da "rekombinant DNA teknolojisi" olarak bilinirler. Rekombinant DNA teknolojisi sayesinde DNA molekülleri tüpte (LN "vitro"), yani canlı organizmanın ya da hücrenin dışında, yeni bir tür yaratmak üzere bir molekül içinde bir araya getirilebilmektedir. Bu DNA da bir organizmaya aktarıldığında değiştirilmiş özellikleri ya da kendine özgü özellikleri olan bir canlının ortaya çıkmasını sağlamaktadır. 1970'lerde tarımsal ilaçlar ve kimyasal gübrelerin çevre ve insan üzerindeki olumsuz etkileri tartışılmaya başlanmıştır. Bu maddelerden birçoğunun sağlığa zararı kanıtlanmıştır. Ancak bu durum çevre ve insan üzerindeki tahribata engel olamamıştır. Bunun üzerine artan insan nüfusuna besin maddesi ihtiyacı konusunda sıkıntılar yaşanmıştır. Besin maddesi sıkıntısına yeni çözümler aranmasını beraberinde getirmiştir. 1972'de Paul Berg ilk kez genetiği değiştirilmiş rekombinant DNA molekülü üretmiştir. Bir yıl sonra 1973'te ilk kez genetiği değiştirilmiş bir bakteri yaratılmıştır. Bu olay bilimciler topluluğunda bu tür genetik uygulamaların potansiyel tehlikeleri olduğu konusunda kaygılara neden olmuş ve konu Pacific Grove’daki (Kaliforniya) Asilomar Konferansı’nda tartışmalara yol açmıştır. Rekombinant DNA teknolojisini kullanan ilk şirket Herbert Boyer tarafından kurulmuş ve şirket, 1978’de "escherichia coli" bakterisinin genetik manipülasyon yoluyla, insülin üreten bir türünü yarattığını açıklamıştır. 1983'te dört ayrı ekip genetiği değiştirilmiş bitkiler üzerine çalışmışlardır. 1995'te genetiği değiştirilmiş mısır ekimi yapılmıştır. Sonraki yıllarda bu alanda çalışmaların hızı artarak devam etmiştir. 1998 yılında genetiği değiştirilmiş organizmalar hakkında etiketleme kuralları belirlenmiştir. Günümüzde bu yolla yaratılan mikroplara transjenik ( rekombinant DNA yöntemleriyle kalıtımsal olarak değiştirilmiş) mikroplar, hayvanlara transjenik hayvanlar, bitkilere ise transjenik bitkiler denmektedir. Genetik bilgilerinin uygulamaları kısaca şöyle özetlenebilir: G.D.O. (genetik yapısı değiştirilmiş organizmalar) uygulamalarına karşı olanlar, özellikle çevrecilerin bir kısmı ve I.Asimov, J. Naisbitt, P Aburden gibi bazı araştırmacı yazarlar, bilime karşı olmamakla birlikte, genetikteki veri ve buluşların uygulanmasıyla ilgili bazı konularda huzursuz olduklarını ifade ederek, şu gelişmelere işaret etmektedirler: Bu gelişmelere işaret edenler ayrıca bazı tehlikelere dikkat çekerek şu soruları yöneltmekteler: Türkiye'de GDO üretimi ve gıdada kullanımı yasaklanmıştır. Dünyada bu konuda en katı kanunlara sahip ülkelerden biridir. 5977 sayılı Biyogüvenlik Kanunu ile GDO ile elde edilmiş ürünlerle ilgili Biyogüvenlik Kurulu karar alma yetkisine sahiptir. Türkiye'de GDO'lu hiçbir gıda ürününe kurul tarafından izin verilmemiştir. Biyogüvenlik Kurulu tarafından bazı yem ve yem hammedelerinde GDO kullanımına izin verilmiştir. GDO analizleri Tarım ve Orman Bakanlığı'nın Gıda Kontrol Laboratuvar Müdürlükleri tarafından yapılmaktır. Avrupa Birliği geneliyle ortak mevzuat uygulanmakta ancak gıdalarda etiketleme değil, kapsamlı olarak yasak uygulanmaktadır. %0.09 orana kadar GDO içeriği bulaşma olarak kabul edilmektedir. 2003 yılının başlarından itibaren Avustralya'nın bazı eyaletleri transgenik bitkilerin yetiştirilmesini engellemekte idi. Ancak 2007'nin sonlarıda New South Wales ve Victoria eyaletleri yasakları kaldırdılar. Güney Avustralya yasakları kaldırmazken, Batı Avustralya Aralık 2008'de yasağı kaldırdı. Tazmanya Kasım 2014'e kadar yasağı uzattı. Queensland eyaleti 1995 yılından beri transgenik bitki yetiştirilmesine izin vermekte ve hiçbir zaman yasak getirmemiştir. 2005 yılında Prince Edward Adası'nda (Prince Edward Islands - PEI) bir komite transgenik ürünlerin eyalet içinde yasaklanması için bir tasarı hazırladı. Tasarı kabul edilmedi. Ocak 2008'den beri PEA'daki transgenik ürünlerin kullanımı hızla artmaktadır. Kanada transgenik kanolanın en fazla üretildiği ülkelerden biridir. Yeni Zelanda'da GDO'lu ürünler yetiştirilmemekte ve genetiği değiştirilmiş canlı organizma içeren ilaçlar yasaktır. Ancak genetiği değiştirilmiş canlı organizma içermeyen ilaçların satışı yasak değildir. 2004 yılında Mendocino County, Kaliforniya GDO'yu yasaklayan ilk ilçe oldu. %57'lik güvenle yasak geçti. Kaliforniya'da, Trinity ve Marin ilçeleri GDO'lu bitkiler için yasaklar getirdiler, ancak Butte, Lake, San Luis Obispo, Humboldt, and Sonoma ilçelerinde ise yasaklamak başarısız oldu. Fresno, Kern, Kings, Solano, Sutter ve Tulare gibi tarımsal açıdan zengin ilçelerin uzmanları bu kararı uygulamalarla yok saydılar. Zambiya hükûmeti transgenik bitkileri de içeren biyoteknolojik çalışmaların faydalarına karşı farkındalığı artırmak ve eğitim amacıyla toplumun olumsuz düşüncesini değiştirmek kapsamında bir proje başlattı. Monsanto'nun MON810 mısırının kullanımı Fransız hükûmeti tarafından 9 Şubat 2008 tarihinde yasaklanmıştır . Bu ürün Fransa'da izin verilen tek üründü. Korunma önlemleri insan sağlığına etkileri öğrenilmesine göre alınacak. GDO içeren ürünlerde GDO oranı yüzde 1’in üzerinde ise etiketlenmesi zorunlu. GDO içeren ürünlerin etiketlenmesi isteğe bağlı. Almanya, Fransa, Macaristan, Avusturya, Lüksemburg ve Yunanistan’da GDO’suz ürünler ""GDO içermemektedir"" şeklinde etiketlenebiliyor. Gen aktarımı ile hayvanların, olumsuz çevre koşullarına karşı daha dayanıklı olması, en az maliyetle en verimli ürünü vermesi hedeflenir. Örneğin, daha fazla süt vermesi hedeflenen inekler, floresanslı ışıma yapan (balıklar, domuzlar vs.) hayvanlar bu şekildeki çalışmalarla daha verimli, kaliteli ya da gösterişli hale getirilmeye çalışılmaktadır. Pirinç gibi bazı tahılların vitamin değerlerinin artırılması ve bazı sebzelerin uzun süre taze kalmasını sağlamak, bitkilerde gen aktarımının hedefleri arasındadır. Bu şekilde gen aktarımı yapılmış bitkilere transgenetik bitkiler de denir. Transgenetik bitkiler genellikle tarımsal üretimde kullanılır. Tarım zararlılarına karşı dirençli olan bu bitkiler ilk bakışta avantaj olarak görülebilir. Ancak bu avantajlarının yanında çok fazla dezavantajları, zararları göze çarpar. Kısa vadede tarımsal üretimde fayda sağlasalar bile ileriki dönemlerde toprakları kısırlaştırarak, türü tehlikeye atar ve tarımsal üretimin şimdiki halinden çok daha kötü durumlara gelmesine neden olabilir. Bunun yanı sıra ekolojik dengeleri bozarak çevreye zarar verebilir. Ekolojik sistemde besin zincirirnin en temel katmanını oluşturan bitkilerin zarar görmesi diğer canlılarada olabileceğinden daha fazla zarara neden olabilir. Biyosfer Dünyada canlıların yaşadığı 16–20 km kalınlığında tabaka; "canlı yüzey" de denir. Bu ad ilk kez Fransız bilgini Lamarck tarafından ortaya atıldı ve 20. yüzyılın başında bilim dünyasınca benimsendi. Biyosferin atmosfer içindeki yüksekliği 10000 m'ye ulaşır. Bu yükseklikten öte bakteri ve mantar sporlarına rastlanmamıştır. Yerde yaşayan kara hayvanları için biyosfer 6500–6800 m, yeşil bitkiler için 6200 m, yüksekliğe kadar çıkabilir. Denizin altında 5000 m derinlikte canlıların yaşadığı saptandığından bu da biyosferin alt sınırını oluşturur. Biyosfer, bir gezegenin dış kabuğunun ; hava, toprak, kaya ve su (atmosfer, Kriyosfer, hidrosfer ve litosfer) içeren, içinde yaşam bulunan, biyotik dönüşümler ve çevirimler gerçekleşen bir bölümüdür. Jeofiziksel olarak bakıldığında, biyosfer yaşayan tüm canlı türlerini ve ilişkilerini; canlıların litosfer, hidrosfer ve atmosfer ile etkileşimini inceleyen evrensel ekolojik sistemdir. Biyosferin yaklaşık 3,5 milyar yıl önce bazı aşamalardan geçerek evrim geçirdiği düşünülür. "Biyosfer" kelimesinin bir sayı ile anılmasi genellikle aşağıdaki anlamlara denk gelmektedir: Beko Beko, Koç Holding bünyesinde etkinlik gösteren beyaz eşya ve elektronik markasıdır. Türkiye'nin yeni yeni sanayileşmeye başladığı 1950'li yıllarda, Koç Holding'in kurucusu Vehbi Koç, Türkiye'ye döviz kazandıracak bir ürün arayışındaydı. O yıllardaki ülke koşulları çerçevesinde, bir salça ve konserve fabrikası yatırımı için bu alanda tecrübe sahibi olan Bejerano ile ortaklık kurdu. 1954'te kurulan şirketin ismi, Bejerano'nun ve Koç'un ilk iki harflerinin birleşmesiyle Beko olarak tescil edildi. Ancak, ülkenin içinde bulunduğu durum nedeniyle, şirket faaliyete geçemedi. O yıllarda, General Elektrik ampullerinin satış ve bayiliğini kurma fırsatı doğunca, konserve şirketinin ismi Beko Ticaret A.Ş. olarak değiştirildi. Böylece, Anadolu'da ilk kez bayilik sistemi kuran Vehbi Koç, Arçelik ürünlerini de bu sistemle tüketicinin evine kadar ulaştırdı. 1977 yılında Arçelik distribütörlüğünü Atılım'a devreden Beko Ticaret, 1983 yılından itibaren güçlü tecrübe birikimi ile Beko markası adı altında Türkiye beyaz eşya sektöründe faaliyet göstermeye başladı. Koç Holding Dayanıklı Tüketim Grubu'nun 1990'lı yıllardan itibaren yurt dışı faaliyetlerine yönelmesiyle, Beko ihracat markası olarak belirlendi. 2000 yılına gelindiğinde ise Koç Holding Dayanıklı Tüketim Grubu'nun yeniden yapılanması sonucu Beko, Beko Ticaret A.Ş. bünyesinden çıkarak, Arçelik markası ile birlikte Arçelik A.Ş. çatısı altına girdi. Yurt dışına kendi markasıyla satış yapan ilk marka olma özelliğini taşıyan Beko, "Dünya Markası" olma hedefiyle yola çıktı. İlk başarısını Türkiye pazarında kazanan Beko, bu başarıyı yurt dışına da taşıyarak, bugün dünyanın 100'den fazla ülkesinde milyonlarca insanı markası ile tanıştırdı. Beko, birçok basketbol organizasyonuna sponsorluk yapmaktadır. Bunların dışında 2014 yılında İspanyol futbol kulüplerinden Barcelona'ya sponsor oldu. Sponsorluk anlaşması gereğince, Barcelona'nın 4 yıl boyunca formalarının sol kol kısmında Beko logosu yer alacak. Ayrıca 1988-2004 arası Beşiktaş ana forma sponsoru olan Beko, 2014-2015 sezonu için yeniden Beşiktaş'la forma sırt sponsoru olarak anlaşmıştır. Biyolojik mücadele (tarım) Biyolojik mücadele, zararlıların popülasyonlarını düşürmek için kimyasal maddeler yerine popülasyonlarını düşürecek diğer canlıların kullanılması. Kültür bitkilerinde zararlılar ve yabancı otlar aleyhine yaşayan organizmaları kullanmak suretiyle zararlı popülasyonu ekonomik zarar eşiği altında tutmak amacıyla yapılan çalışmalardır. Biyolojik mücadele veya biyokontrol, böcekler, maytlar, yabancı otlar ve bitki hastalıkları gibi zararlılarla başka organizmaları kullanarak mücadele yöntemidir. Av-avcı ilişkisi, parazitlik, otoburluk ve diğer doğal mekanizmalara dayanır ama genelde aktif bir insan idare rolünü içerir. Bütünleşik Zararlı Yönetimi programlarının önemli bir bileşeni olabilir. Biyolojik zararlı mücadelesi ile ilgili üç temel strateji vardır: Klasik (dışarıdan getirme), zararlının doğal bir düşmanı yerleşip kontrolü sağlaması umuduyla salınır; Çoğaltma, hızlı zararlı kontrolü için büyük miktarda doğal düşmanlar üretilir ve salınır; ve koruma, doğada zaten mevcut düşmanların normal süreçlerle yaşamasını sağlayacak önlemler alınır. Biyolojik mücadele etmenleri olarak da bilinen, zararlı böceklerin doğal düşmanları, avcılar, parazitoitler, patojenler ve rakipleri içerir. Bitki hastalılarının biyolojik mücadele etmenleri genelde "antagonistler" olarak adlandırılır. Yabancı otların biyolojik kontrol ajanları tohum avcıları, otoburlar ve bitki patojenlerini içerir. Özellikle bir mücadele etmeni, olası sonuçlar tam olarak anlaşılmadan olmadan salınırsa, biyolojik mücadelede kullanılan yöntemin hedef olmayan türlere saldırması gibi biyoçeşitlilik üzerinde yan etkilere neden olabilir. "Biyolojik mücadele" terimi ilk olarak Scottford, California'daki Amerikan Ekonomik Entomologlar Birliği'nin Pasifik Yamaç Şubesi'nin 1919 toplantısında Harry Scott Smith tarafından kullanılmıştır. Yaşamı boyunca narenciye bitki zararlıları üzerinde çalışan entomolog Paul H. DeBach (1914-1993) tarafından daha yaygın bir şekilde kullanılmaya başlanmıştır. Ancak, uygulama yüzyıllardır kullanılmaktadır. Bir zararlı ile mücadele etmek için bir böcek türünün kullanımına ilişkin yayınlanmış ilk rapor Çin Hanedanlığı (265-420) zamanında botanist "Ji Han" tarafından yazılmış "Güney Bölgelerinin Bitkileri" adlı eserdir. Eserde bu durumdan "Jiaozhi halkının ince pamuktan yapılmış zarflar gibi görünen çalıya asılı şekilde, normalden daha büyük kırmızı-sarı karıncaları yuvalarıyla beraber satarlar. Bu tür karıncalar olmadan, güney narenciye meyveleri büyük zarar görecek" şeklinde bahsedilir. Kullanılan karıncalar "huang gan" ("huang"=sarı, "gan"=turunçgil) karıncaları olarak bilinir. Uygulama daha sonra Ling Biao Lu Yi (geç Tang hanedanı veya erken Beş hanedanlık) tarafından rapor edildi. Ayrıca, " Zhuang Jisu " (Song hanedanı) tarafından "Ji Le Pia"da, "Yu Zhen Mu" (Ming Hanedanı) tarafından "Ağaç Dikme Kitabı"nda, "Guangdong Xing Yu" (17. yüzyıl) kitabında, "Wu Zhen Fang" (Qing Hanedanı) tarafından "Lingnan"da ve "Li Diao Yuan" tarafından "Nanyue Derlemeler"nde ve diğerlerinde rapor edilmiştir. Biyolojik kontrol teknikleri bugün bildiğimiz şekliyle 1870'lerde ortaya çıkmaya başladı. Bu on yıl boyunca, ABD'de Missouri Eyalet Entomologu C. V. Riley ve Illinois Eyalet Entomologu W. LeBaron mahsul zararlılarını kontrol etmek için parazitoidlerin eyalet içi yeniden dağıtılmasına başladı. Bir böceğin biyolojik kontrol ajanı olarak ilk uluslararası nakliyesi, 1873'te Charles V. Riley tarafından yapıldı ve Fransa’ya, yırtıcı akar “Tyroglyphus phylloxera” ı , Fransa’daki asma üzümlerini yok eden "asma phylloxera"sı ("Daktulosphaira vitifoliae") ile savaşmaya yardımcı olmak için gönderdi. Amerika Birleşik Devletleri Tarım Bakanlığı (USDA), 1881'de Entomoloji Anabilim Dalı'nın kurulmasını takiben klasik biyolojik kontrol alanında araştırmalara başlamış ve C. V. Riley Şef olarak görev yapmıştır. Parazitoidal arının Amerika Birleşik Devletleri'ne ilk ithalatı, 1883-1884 yıllarında, istilacı lahana beyaz kelebeği "Pieris rapae"i kontrol etmek için Avrupa'dan ithal edilen "Cotesia glomerata"dır. 1888-1889'da bir uğur böceği olan "Rodolia cardinalis", "Icerya purchasi" (torbalı koşnil) mücadelesi için Avustralya'dan Kaliforniya'ya getirildi. Bu, Kaliforniya'da yeni gelişen narenciye endüstrisi için büyük bir sorun haline geldi, ancak 1889'un sonunda torbalı koşnil popülasyonu zaten azalmıştı. Bu büyük başarı, ABD'ye faydalı böceklerin tanıtılmasının devamını sağlamıştır. 1905 yılında USDA, ilk geniş çaplı biyolojik kontrol programını başlattı ve çingene güvesi, "Lymantria dispar dispar" ve ağaç ve çalılıkların istilacı zararlısı, kahverengi kuyruklu güve, "Euproctis chrysorrhoea"'nın doğal düşmanlarını aramak üzere Avrupa ve Japonya'ya entomologlar gönderdi. Sonuç olarak, ABD'de dokuz adet çingene güvesinin parazitoidi, yedi kahverengi kuyruklu güve parazitoidi ve iki adet her iki güvenin mücadele etmeni yerleştirildi. Çingene güvesi bu doğal düşmanlar tarafından tam olarak kontrol edilmese de, salgınlarının sıklığı, süresi ve şiddeti azaltılmış ve program başarılı olarak kabul edilmiştir. Bu program aynı zamanda biyolojik kontrol programlarının uygulanması için birçok kavram, ilke ve prosedürün geliştirilmesine de yol açtı. Opuntia, 1788'den başlayarak Avustralya, Queensland'e süs bitkileri olarak tanıtıldı. Yılda 1 milyon hektar artarak 1920’ye kadar Avustralya’nın 25 milyon hektardan fazlasını kapsayacak şekilde hızla yayıldılar. Kazmak, yakmak ve ezmek tümüyle etkisiz kalmıştı. Bitkinin yayılmasını kontrol etmek için iki kontrol ajanı, kaktüs güvesi "Cactoblastis cactorum" ve torbalı böcek "Dactylopius" salımı yapıldı. 1926-1931 yılları arasında Queensland çevresine büyük bir başarı ile on milyonlarca kaktüs güvesi yumurtası dağıtıldı ve 1932 yılına gelindiğinde kaktüslerin çoğu tahrip edildi. Kanada'da klasik bir biyolojik kontrol girişiminin ilk bildirilen vakası parazitoidal yaban arısı "Trichogramma minutum" ile ilgilidir. 1882'de etmenler New York Eyaletinden alınıp Ontario bahçelerine saldıran kuş üzümü kurdu "Nematus ribesii" mücadelesi için eğitimli kimyager ve ilk Dominion Deneysel Çiftlikleri Müdürü William Saunders tarafından serbest bırakıldılar. 1884 ve 1908 arasında, ilk Dominion Entomolog, James Fletcher, Kanada'daki zararlıların kontrolü için diğer parazitoid ve patojenlerin tanıtımına devam etti. Üç temel biyolojik mücadele stratejisi vardır: dışarıdan getirme (klasik biyolojik kontrol), büyük miktarda zararlı düşmanının üretilip salınması ve konservatif yani doğal düşmanların kalmasını sağlayacak önlemler alınır. Dışarıdan getirme ya da klasik biyolojik mücadele bir zararlının doğal düşmanlarını normal olarak mevcut olmayan bir yere getirilmesi ile yapılır. İlk denemeler sıklıkla resmi değildi ve araştırmaya dayanmıyordu ve bazı türlerin kendileri ciddi zararlı haline geldi. Bir haşereyi kontrol etmede en etkili olabilmek, bir biyolojik mücadele etmeninin, zaman ve mekandaki habitat değişikliklerine ayak uydurabilecek şekilde kolonileşme yeteneği olmasını gerektirir. Eğer kontrol etmeni dayanıklı bir tür ise, mücadele en etkili halini alır çünkü hedef türlerin eksikliğinde bile popülasyonu koruyabilir. Aynı şekilde etmen fırsatçı bir tür ise, kısa sürede zararlı popülasyonu kontrol altına alacaktır. Joseph Nedham portakal ağaçlarının, zararlılara saldırıp öldüren kırmızı-sarı karıncalar tarafından korunduğunu mandarin dilinde açıklayan Hsi Han tarafından yazılmış bir Çin metninden bahseder. Turunçgil karıncası ("Oecophylla smaragdina") 20.yüzyılda tekrar keşfedilmiş ve 1958'den beri Çin'de portakal bahçelerini korumak için kullanılmıştır. En erken elde edilen başarılardan biri Avustralya'da bir tür uğurböceği olan "Rodolia cardinalis"i kullanarak "Icerya purchasi"nin (torbalı koşnil) kontrol edilmesidir. Aynı başarı Kaliforniya'da, uğurböceği ve bir parazitik sinek olan "Cryptochaetum iceryae" kullanılarak tekrar edilmiştir. Diğer başarılı sonuçlardan biri 1960'lı yıllarda Teksas ta "Antonina graminis"in "Neodusmetia sangwani" kullanılarak kontrol edilmesidir. Alfalfa da görülen bir buğday biti olan "Hypera Postica" kaynaklı zarar, doğal düşmanlarının salınması ile büyük oranda azaltılmıştır. Bu mücadele etmenlerinin salınmasından 20 yıl sonra, Kuzeydoğu ABD'de, buğday biti zararlısına karşı ilaçlanan alfalfa ekilen arazi yüzde 75 oranında azalmıştır. Alternanthera philoxeroides ABD'ye Güney Amerika'dan getirilmiştir. Sığ suda köklenir ve navigasyon, sulama ve su baskını kontrolü işlemlerini olumsuz etkiler. Agasicles hygrophila ve iki diğer biyolojik etmenin Florida'da salınması ile bu tür tarafından kaplanmış alan büyük ölçüde azalmıştır. Başka bir suda yaşayan bitki olan "Salvinia molesta" çok ciddi bir zararlıdır, su yollarını kapatır ve su akışını azaltır yerel türlere zarar verir. "Cyrtobagous salviniae" ve "Samea multiplicalis" kullanarak yapılan mücadele ılıman iklimlerde etkilidir, ve Zimbabwe de, iki yıl süre içerisinde zararlı otun % 99 oranında kontrolu gerçekleşmiştir. Ticari olarak yetiştirilen parazitik yaban arıları "Trichogramma ostriniae", ciddi bir zararlı olan "Ostrinia nubilalis"'e karşı sınırlı ve düzensiz bir kontrol sağlar. "Bacillus thuringiensis" bakterisinin dikkatli yapılmış formülasyonları daha etkilidir. Fiji'de, ciddi bir hindistancevizi zararlısı olan "Levuana iridescens" güvesi popülasyonu klasik biyolojik kontrol programı ile 1920'li yıllarda kontrol altına alınmıştır. Büyütme bölgede doğal olarak bulunan popülasyonları arttırmak için bölgeye doğal düşmanların ek olarak salınmasını içerir. İnokülatif bırakma, belli aralıklarla küçük miktarlarda mücadele etmeninin bölgede üremeleri için, tamamen tedaviden ziyade önleyici olarak, zararlıları düşük seviyede tutarak uzun vadede kontrol sağlama ümidiyle, salınmasını içerir. Aksine, "Inundative" bırakma ise, zaten ortaya çıkmış olan bir problemi çözmek üzere, büyük miktarların kısa sürede zararlı popülasyonunu etkisiz hale getirmesi umuduyla bırakılmasıdır. Büyütme etkilidir ancak işe yarayacağı garanti edilemez ve her zararlı ile mücadele etmeninin arasındaki etkileşimin kesin detaylarına bağlıdır. İnokülatif bırakmanın bir örneği bahçecilik üretimindeki birçok ekinin büyütüldüğü seralarda olur. Belirli aralıklarla parazitik yaban arısı "Encarsia formosa"nın salınması sera beyazsineğini, avcı mayt "Phytoseiulus persimilis" salınması ise iki benekli kırmızı örümceğin kontrolünde kullanılır. Yumurta paraziti "Trichogramma" sıklıkla inundatif olarak zararlı güveleri kontrol etmek için bırakılır. Aynı şekilde, "bacillus thuringiensis" ve diğer mikrobik böcek öldürücüler hızlı bir etki için bol miktarda kullanılırlar. Sebze ve Tarla ekinlerinde "Trichogramma" için tasiye edilen salınacak miktar haftalık olarak zararlı istilasının boyutlarına göre dönüm başına 5,000 ile 200,000 arasında değişir. Aynı şekilde böcekleri öldüren nematodlar, toprakta yaşayan bazı zararlı böceklere karşı dönüm başına milyonlar ve hatta milyarlarca adet bırakılır. Bir çevrede bulunan doğal düşmanları korumak biyolojik mücadelenin üçüncü yöntemidir. Doğal düşmanlar zaten habitata ve hedef zararlıya adapte olmuş durumdadır ve nektar üreten ekinlerin pirinç tarlalarının kenarında büyütülmesi gibi korumaları basit ve düşük maliyetli olabilir. Bunlar zıplayan zararlılara karşı parazitoit ve avcıları beslerler ve o kadar etkilidirler ki, çiftçilerin % 70 daha az böcek öldürücü ilaç kullanmasına rağmen verimde % 5 artış gözlenmiştir. İngiltere'de yaprak bitleri düşmanlarının, tarlaların kenarlarındaki otlarda bulunduğu ancak çok yavaş yayıldıklarından ortalara doğru gelemediği gözlemlenmiştir. Tarlaların ortasına 1 metre genişliğinde bant şeklinde otlardan dikilmiştir ve yaprak biti düşmanlarının kışı geçirebileceği ortam sağlanıp ortalara yayılması kolaylaştırılmıştır. Ekin sistemleri doğal düşmanlara avantaj sağlayacak şekilde modifiye edilebilir ve bu bazen habitat manipülasyonu olarak adlandırılır. Bir rüzgâr siperi, genellikle rüzgârı kesecek ve toprağı erozyona karşı koruyacak şekilde ekilmiş bir veya daha fazla sıra ağaç veya çalılıktan oluşan yapıdır. Bir çit bariyer oluşturmak veya bir alanın sınırlarını işaretlemek için dikilmiş veya eğitilmiş, yakın aralıklı çalılar ve bazen ağaçlardan oluşan bir yapıdır. Tarım ve bahçecilikte bir böcek bankası, biyolojik haşere kontrolünün bir şeklidir. Bitkileri ya da bahçeleri içine alan (ya da bitki çimleri) ve/veya çok yıllık bitkilerle ekilmiş, zararlı böcekler, kuşlar ve zararlı böcekleri avlayan diğer faunalar için habitat sağlayan bir şerit de kullanılabilir. Bu gibi yerler parazitik yaban arısı gibi faydalı böceklerin yaşaması için uygun ortamı sağlayarak doğal düşmanların popülasyonunun korunmasını mümkün kılar. Dökülmüş yapraklar veya "mulch" kullanmak gibi basit şeyler solucanlar için besin kaynağı olurken böcekler için barınak sağlar ve bunlarda kirpiler ve sivri fareler gibi faydalı memelilere besin kaynağı olur. Kompost yığınları ve ağaç dizileri omurgasız canlılar ve küçük memeliler için barınak imkânı sağlar. Uzun otlar ve göletler amfibi hayvanları destekler. Cansız yıllık bitkileri ve sert olmayan bitkileri sonbaharda temizlememek, böceklerin kış aylarında içi boş gövdelerinden faydalanmalarını sağlar. Kaliforniya da erik ağaçları bazen üzüm bağlarına ekilir çünkü bu çok önemli bir zararlı düşmanına kışı geçirebileceği ortamı sağlar. Özellikle bahçelerde biçilmiş alanları doğal düşmanlara daha cazip hale getirmek için ahşap sandıklar, kutular ve çiçeksaksıları gibi yapay barınaklarda kullanılır. Örneğin "dermapteralar", içi ahşap yünü ya da saman dolu saksıların ters çevrilip asılması ile bahçelere çekilebilen doğal düşmanlardır. Yeşil "lacewingler" içine karton yuvarlanıp konmuş ve altı açık plastik şişelerle çekilebilir. Kuşevleri böcek yiyen kuşlar için yuvalama imkânı sağlar; en faydalı kuşlar sadece o türün geçebileceği kadar bir büyüklük bırakılırsa çekilebilir. Pamuk üretiminde, antibiyotikleri, "Bt Pamuk" gibi seçici kontrol önlemleri ile değiştirmek, pamuk zararlılarının doğal düşmanları için, böcek ilacına maruz kalma riskinin azalmasından dolayı daha elverişli bir ortam sağlayabilir. Bu tip avcı ve parazitoitler "Bacillus thuringiensis"den etkilenmeyen zararlıları kontrol altına alabilir. Azaltılmış av kalitesi ve azaltılmış sayıya bağlı olarak, Bt pamuktan dolayı artan kontrol ayrıca bazı durumlarda doğal düşman popülasyonlarını dolaylı olarak azaltabilir, ancak Bt ve Bt olmayan pamukta yenen veya parazitlenen zararlıların yüzdesi genellikle benzerdir. Avcılar genellikle bütün hayatları boyunca büyük miktarlarda av tüketen özgür-yaşayan türlerdir. Birçok ekin için temel zararlının böcekler olduğu düşünülürse, biyolojik mücadelede kullanılan birçok avcı, böcek tüketen türlerdendir. Uğurböcekleri ve özellikle bunların kuzey yarımkürede Mayıs ve Temmuz ayları arasında aftik olan larvaları yaprak bitlerinin vahşi avcılarıdır ve aynı zamanda maytlar, kabuklu böcekler ve küçük tırtıllarla da beslenirler. Benekli uğurböceği ("Coleomegilla maculata"), Colorado patates böceğinin ("Leptinotarsa ​​decemlineata") yumurta ve larvalarıyla da beslenebilir. Birçok çiçek sineği türünün larvaları, temel olarak yaprak bitleriyle beslenir. Bir larva yaşamı boyunca 400 adete kadar tüketebilir. Ticari ürünlerdeki verimliliği ile ilgili henüz çalışma yapılmamıştır. Entomopatojenik nematod türlerinden birçoğu, böcek ve diğer omurgasız zararlıların önemli avcılarıdır. "Phasmarhabditis hermaphrodita", sümüklü böcekleri öldüren mikroskobik bir nematoddur. Karmaşık yaşam döngüsü, toprakta "Moraxella osloensis" gibi patojenik bir bakteri ile bağlantılı hale geldiği, serbest yaşayan, enfektif bir aşamayı içerir. Nematod sülük içine "posterir mantle" bölgesinden girip burada beslenir ve ürer ancak sülük aslında bakteriler tarafından öldürülür. Nematod Avrupa'da ticari olarak mevcuttur ve nemli toprağa sulama yaparak uygulanır. Örümcek akarlarını kontrol etmek için kullanılan türler arasında mayt türü "Phytoseiulus persimilis","Neoseilus californicus", ve "Amblyseius cucumeris", avcı "midge" "Feltiella acarisuga" ve bir uğurböceği türü olan "Stethorus punctillum" vardır. Böcek türü "Orius insidiosus", "Tetranychus urticae" ve "Frankliniella occidentalis"e karşı başarıyla kullanıldı. " Cactoblastis cactorum " (yukarıda belirtilen) 'de dahil avcılar, istilacı bitki türlerini yok etmek için de kullanılabilir. Başka bir örnek olarak, zehirli baldıranotu güvesi ("Agonopterix alstroemeriana") zehirl baldıranotunu ("Conium maculatum") kontrol etmek için kullanılabilir. Larva safhasında, güve sadece ev sahibi bitkisini, zehirli baldraotunu tüketir. Herbir bitkide yüzlerce larva var olabilir ve bu da baldıranın büyük bölümünü tahrip eder. Kemirgen zararlılar için kediler sığınakları azaltma yöntemi ile beraber kullanıldığında etkili bir biyolojik mücadele etmenidir. Kediler kemirgenlerin popülasyonunda patlamaları engellesede, daha önceden var olan ciddi istilaları ortadan kaldırmada etkili değillerdir. Baykuşlar da bazen biyolojik kemirgen mücadelesinde kullanılır. Baykuşların bu amaçla kullanılmasının verimliliğine ilişkin niceliksel bir çalışma mevcut olmasa da, kedilerin yerine ya da kedilerle beraber kullanılabilecek kemirgen avcıları oldukları bilinir. Yuva kutuları kullanarak bir bölgeye gelmeleri teşvik edilebilir. Parazitoitler yumurtalarını bir konukçu böceğin gövdesinin üzerine ya da gövdesinin içine bırakır, bu da larvaları geliştirmek için yiyecek olarak kullanılır. Konukçu sonuçta öldürülür. Böcek parazitoitlerinin çoğu arılar veya sineklerdir ve birçoğunun sınırlı konukçu portföyü vardır. En önemli gruplar çoğunlukla tırtılları konukçu olarak kullanan ichneumonid arıları; tırtıllar ve aphidlerde dahil olmak üzere birçok farklı böceğe saldıran braconid arıları; birçok böcek türünün yumurtasını ve larvalarını parazite eden chalcid arıları; tırtıllar yetişkin böcekler ve larvaları ve hemiptera dahil birçok farklı böceği parazite eden tachinid sinekleridir. Parazitoitler ençok konukçu organizmaların sınırlı sığınma yeri bulunduğunda zararlı nüfusunu azaltmada etkilidirler. Parazitoitler en yaygın olarak kullanılan biyolojik mücadele etmenleri arasındadır. Günlük olarak büyük miktarda parazitoit çıkaran kısa-dönem, günlük düşük miktar çıktılı uzun-dönem sistemler vardır. Çogunluk uygulamalarda, üretimin, şüpheli konukçunun gelişmesinin uygun bir safhada olduğu uygun salım tarihleri ile denk getirilmesi gerekir. Daha büyük üretim tesisleri yıl boyunca üretim yaparken bazıları sadece sezonluk üretim yapar. Yetiştirme tesisleri genel olarak etmenlerin kullanılacağı arazilerden uzak olur ve parazitoitleri üretim yerinden kullanılacakları yere taşımak problemlere sebep olabilir. Taşımacılık şartları çok sıcak olabilir ve hatta uçak ve kamyonlardan kaynaklanan titreşimler parazitoitleri olumsuz yönde etkileyebilir. "Encarsia formosa" küçük bir avcı "chalcid arısıdır" ve "beyazsineğin" bir parazitoitidir. Beyazsinek bitki özsuyu ile beslenen bir böcektir ve sera sebzelerinde ve süs bitkilerinde solmaya ve is hastalığına neden olur. Uzun bir süre koruma sağlayarak en çok küçük çaptaki istilalara karşı etkilidir. Arı yumurtalarını beyazsineğin pullarının içine bırakır ve parazit larvaları pupa safhasına geçtiğinde pullar kararmaya başlar. "Gonatocerus ashmeadi", Fransız Polinezyası'nda "Homalodisca vitripennis" adlı zararlıyı kontrol etmek için bırakılmıştır ve zararlı popülasyonunun % 95'ini kontrol etmeyi başarmıştır. "Choristoneura fumiferana", fir ve ladin ormanlarında zararlı