Firavun IV. Amenemhat'ın ölümü üzerine MÖ 1806 - MÖ 1802 tarihleri arasında 4 yıl hüküm sürmüştür. Ensar Beyt el-Makdis Ensar Beyt el-Makdis (, ), Mısır'da faaliyet gösteren radikal İslamcı örgüt. Örgüt 4 Kasım 2014 tarihinde Irak ve Şam İslam Devleti'ne biat ettiğini açıklamıştır. Örgüt ilk olarak Gazze'de kurulmuştur fakat Hamas ile olan sorunlar sebebiyle tünelleri kullanarak Sina'ya geçmiştir. Örgüt Mısır, Birleşik Arap Emirlikleri, Birleşik Krallık, ve Amerika Birleşik Devletleri tarafından terör örgütü olarak tanınmaktadır. Firavunlar KanalÄ± Firavunlar Kanalı Nil Nehri'ni, dolayısıyla Akdeniz'i Kızıldeniz'e bağlayan antik kanal. Firavun 3. Senusret devrinde yapımına başlanmış, Mısır'ı fetheden Pers İmparatoru I. Darius devrinde açılmıştır. Orta Krallık Orta Krallık (Güney ve Kuzey Mısır'ın birleşme dönemi olarak da bilinir.) MÖ 2050 - MÖ 1650 yıllarında Mısır'da hüküm sürmüş firavun hanedanlarının dönemine verilen isim. Ieng Thirith Ieng Thirith (née Khieu; ; 10 Mart 1932 – 22 Ağustos 2015) , Kızıl Kmerler'in üst düzey isimlerinden Kamboçyalı kadın politikacı. Khieu Thirith olarak da bilinen Ieng Thirith, Paris'teki Sorbonne Üniversitesi'nde eğitim görmüş, Kızıl Kmer rejimi sırasında "Sosyal İşler Bakanlığı" yapmıştır. Rejimin Dışişleri Bakanı olan eşi Ieng Sary ile 2007'de tutuklanan Thirith, soykırım, insanlığa karşı suç işlemek ve 1949 Cenevre Savaş Esirleri Sözleşmesi'nin ciddi ihlaliyle suçlanıyordu. Thirith, sağlık durumunun kötü olması nedeniyle Kızıl Kmer rejiminin liderlerine karşı açılan ve halen devam eden davada hiç hakim önüne çıkmadan 2012'de serbest bırakılmıştır. Kamboçya'da 1970 yıllarında hüküm süren Kızıl Kmer rejiminin en üst düzey kadın liderlerinden olan Ieng Thirith, Pailin eyaletinde 83 yaşında öldü. Guy Lacombe Guy Lacombe (d. 12 Haziran 1955), Fransız eski futbolcu ve teknik direktör. Profesyonel kariyerine 1975 yılında Albi kulübünde başladı. Daha sonra sırasıyla Nantes, Lens, Tours, Toulouse, Rennes, Lille, Cannes kulüplerinde oynadı. Sonrasında teknik direktörlük kariyerinde; Cannes, Toulouse, Guingamp, Sochaux, Paris Saint-Germain FC, Rennes, Monaco ve Al Wasl takımlarını çalıştırdı. Fransa formasıyla 1984 Yaz Olimpiyatları'nda futbolda altın madalya sevinci yaşadı. Türkiye'de boşaltılan Kürt köyleri Türkiye'de boşaltılan Kürt köylerinin 3,000 civarında olduğu tahmin edilmektedir. 1984'ten beri, Türk Silahlı Kuvvetleri, PKK'lı militanların ikmal hatlarını kesmek ve yaşam alanını sınırlandırmaya çalışmaktadır. 1980'li yıllardan beri iki milyon Kürt kökenlinin çatışmalardan dolayı göç ettiği tahmin edilmektedir. Türk hükümetleri, Güneydoğu bölgesindeki vatandaşları Diyarbakır, Van, ve Şırnak başta olmak üzere belli noktalara göndermiş veya Batı illerine; ek olarak Batı Avrupa ülkelerine gitmelerine yardımcı olmaya çalışmıştır. Göç ettirme politikasının sebepleri, Türk Silahlı Kuvvetleri'nin operasyonları, PKK'nın Kürt aşiretlerine saldırıları ve Güneydoğu'daki ekonomik sorunlar olarak belirtilmiştir. İnsan Hakları İzleme Örgütü, Türk Silahlı Kuvvetleri'nin köylülerin evlerine dönmelerini engellemek için evleri yıktığını ve eşyaları tahrip ettiğini belirtmiştir. 3,000 Kürt köyünün haritadan silindiği belirtilmiştir. Bu rakam 378.000 insana denk gelmektedir. İnsani Hukuk Projesi isimli örgüte göre, Türk hükûmeti tarafından 2,400 Kürt köyü yıkılmış ve 18,000 Kürt öldürülmüştür. Diğer rakamlara göre yıkılan Kürt köyü sayısı 4,000 civarındadır. 3,000,000 insanın (çoğunlukla Kürt) yerinden edildiği belirtilmiştir. 2009 itibarıyla 1,000,000 insan ülke içinde yer değiştirmek zorunda kalmıştır. Nepal İç Savaşı Nepal İç Savaşı, 1996 ile 2006 yılları arasında Nepal'de bulunan Maoist gerillaların Nepal Krallığına karşı başlattığı ayaklanmadır. Maoistler "Nepal Halk Cumhuriyeti'ni" kurmak için "Nepal halkının Savaşı'nı" başlattı. 2001 yılına gelince Rolpa, Rukum ve Sindhuli gibi birçok yer direnişçilerin eline geçmesi üzerine devlet, özel polis grubunu oluşturdu. Ancak bu önlemler yetmeyince barış görüşmeleri başlatıldı. Görüşmeler başarısız olunca Maoist gerillalar 42 ilçede saldırı düzenledi. Bunun üzerine o yıl kral olan Gyanendra, askeri devreye sokarak ülkede olağanüstü hal ilan etti. Durumun kötüye gittiğini anlayan Amerikan kongresi, 2002 yılında Nepal Krallığı'na 12.000.000 $ gönderdi. Bunun yanında birçok 5000 M-16 tüfek verilmiştir. 2003 yılında ise Amerika, Nepal'e trenler dolusu silah yolladı. Amerika'nın yardım yaptığı zamanlarda Belçika'da faaliyet gösteren silah fabrikası FN Herstal, Nepal hükümetine 5500 tüfek yolladı. Ancak bu yardımlar Nepal hükümetinin 2006 yılına kadar bir dizi yenilgisine engel olamadı. Bu esnada ülke çapında gerçekleşen grev ve gösteriler yürütülen barış müzakeresinde Maoistler'in elini güçlendirerek masada da zafer kazanmasına yardımcı oldu. Restitutio ad integrum Restitutio ad integrum, "eski hâlin iâdesi" anlamına gelen Latince terim. Ortak hukuk sisteminde tazminatla ilintili işlemlerde temel ilke olarak uygulanır. Mısır'ın on beşinci hanedanı Mısır'ı MÖ 1600 - MÖ 1550 tarihleri arasında yöneten firavun hanedanı. Hanedan'Ä±n bilinen firavunlarÄ±: Erzin (anlam ayrımı) Erzin ÅŸu anlamlara gelmektedir: Bienno Rosso Bienno Rosso (Türkçe: "İki Kızıl [yıl]"), 1919-1920 yıllarında I. Dünya Savaşı'nın ardından meydana gelen yüksek işsizlik ve siyasi istikrarsızlık ile, savaşın sonunda ekonomik krizin baş göstermesinden dolayı işçilerin bu iki yıl arasında kesintisiz bir şekilde greve gitmesidir. Bu işçi grevlerin bir diğer nedeni ise Rusya'daki işçilerin iktidarı ele geçirmeleridir. Gerçekleşen kitlesel grevlerin ardından işçi kitlelerin en yoğun olduğu Torino ve Milano'da işçi konseyleri kurularak öz yönetim ilan edildi. Kitlesel işçi hareketleri uzun zaman boyunca bir netice elde edilememesinden ve bir takım haklar alınmasından dolayı bitmişti. Bu devrimci dönemin ardından İtalya'da karşı-devrimciler dönemi başlamış ve Ulusal Faşist Parti'nin lideri Benito Mussolini 1922 yılında iktidara gelmiştir. Jessica Parker Kennedy Jessica Parker Kennedy (d. 3 Eylül 1984) Kanadalı aktris. CW dizisi The Secret Circle'da Melissa rolüyle yer aldı. Smallville, Undercovers ve Kaya dizilerinde de oynadı. Starz dizisi Black Sails'de oynamaktadır. İtalyan, Rus ve Afrika kökenlidir. Kennedy, Plastique rolüyle Smallville'de oynamıştır. Komedi filmi Another Cinderella Story filminde Tami rolü ve 2007 MTV dizisi Kaya'da yan karakter Natalee olarak oynamıştır. Kennedy en başta J.J. Abrams'in yönettiği ajan-drama dizisi Undercovers'da oynaması düşünülse da daha sonra değiştirilmiştir. Kennedy, The Secret Circle'da oynamıştır. Dizi sevilmesine rağmen Mayıs 2012'de ilk sezonun ardından kapatılıncaya kadar Melissa rolünde oynadı. Adapazarı Saat Kulesi Adapazarı Saat Kulesi, Sakarya ilinin Adapazarı ilçesinde bulunan saat kulesi. 1882 yılında dikilen kule zamanla yok olmuştur.II. Abdülhamid'in tahta çıkışının 25. yıldönümündeki saat kulesi inşa silsilesinin öncesi inşa edilmiştir. Akçakoca Saat Kulesi Akçakoca Saat Kulesi, Düzce ilinin Akçakoca ilçesinde bulunan saat kulesi. Kule eski Akçakoca Merkez Camii minaresine 1954 yılında saat eklenmesiyle oluşmuştur. Orijinal minare mimarisinin korunduğu kulenin kenarları dar, cepheleri sekizgen planlı ve kubbesi kurşundur. Akdeniz Üniversitesi Olbia Kültür Merkezi Saat Kulesi Akdeniz Üniversitesi Olbia Kültür Merkezi Saat Kulesi, Antalya ilinin Konyaaltı ilçesinde bulunan saat kulesi. 1999 yılında Akdeniz Üniversitesi Olbia Kültür Merkezi projesi çerçevesinde yaptırılmış olan bu yapının inşasında taş malzeme kullanılmıştır. Çağdaş saat kuleleri arasında ince işçiliğiyle nadir bir örnek olan saat kulesinin saatleri dairesel yapıda ve kadranlarında Arap rakamları yer almaktadır. Alaca Saat Kulesi Alaca Saat Kulesi, Çorum ilinin Alaca ilçesinde bulunan saat kulesi. Fuat İstanbullu'nun belediye başkanlığı sırasında 2001'de inşa edilen kule kare planlı dikdörtgen bir yapıdadır ve dairesel kaide üzerinde yükselmektedir. AltÄ±noluk Merkez Camii Altınoluk Merkez Camii, Balıkesir ilinin Edremit ilçesinde bulunan cami. Altınoluk'un eski yerleşim biriminde yer alan cami 1884 ya da 1885 yılında yaptırılmıştır. Caminin yapıya bağdaşık bir saat kulesiyle birlikte inşa edildiği bilinmektedir. Günümüzde son cemaat yerinin orta kubbesinde silindirik bir görünüm olmakla beraber bu silindirik kulevari görünüş çatıda sonlanmaktadır. Kulenin de bu mahfil kısmından yükseldiği bilinmekle beraber kule yapısı zamanla yok olmuştur. Aya Fotini Kilisesi Aya Fotini Kilisesi, İzmir ilinin Konak ilçesinde artık var olmayan tarihî kilise. 1793 yılında tamamlanan kilise aynı zamanda metropolitlik merkeziydi. Kilisenin son piskoposu Hrisostomos Yunan İşgali sırasında öldürülmüş, kilisenin kendisi ise 1922 İzmir Yangını'nda yanarak harabeye dönmüş ve yıkılmıştır. Günümüzde İzmir'de aynı adı taşıyan modern Ortodoks kilisesinin aynı adı taşıması dışında bu yapıyla bir bağı yoktur. Kilisenin çan kulesi İsa'nın 33 yaşında ölmesine atfen 33 metre yüksekliğinde inşa edilmiştir ve inşa edildiği dönemde İzmir'in en yüksek yapısı unvanını almıştır. 1893 yılında monte edilen saatle saat kulesi olarak da kullanılmaya başlayan kulenin İzmirdeki yıkılışından sonra günümüzde Yunanistan'ın Nea Smirni (yeni İzmir) kentinde yeniden inşa edildi. Ayios Konstantinos ve Ayia Eleni Kilisesi Ayios Konstantinos ve Ayia Eleni Kilisesi, İstanbul ilinin Beyoğlu ilçesinde bulunan kilise. 25 Mart 1856 yılında inşasına başlanan yapı 9 Nisan 1861 tarihinde Patrik II. İohakim'in kutsamasıyla ibadete açılmıştır. Yapı Hristiyanlığı devletin resmî dini yapan Doğu Roma İmparatoru Konstantin ve annesi Helena'ya atfedilmiş, ismini de bu kişilerden almıştır. Barok ağırlıklı eklektik bir üsluba sahip kilise, bazilika ve Yunan haçı planlarının uyumlu bileşimiyle oluşan bir plana sahiptir. Doğu eksenindeki yarım yuvarlak iç apsis ve doğu tarafındaki yarım yuvarlak üç apsis dışa doğru çıkıntılıdır. Yapının batı cephesinde yüksek çan kuleleri bulunmakta ve aynı zamanda çatı kısmında kulevari bir bir çıkıntıda saat yer almaktadır. Kule yapının iki yanındaki çan kulesini dengeleyen bir görüntü içerisindedir. Ayvalık Saat Kulesi Ayvalık Saat Kulesi, Balıkesir ilinin Ayvalık ilçesinde bulunan saat kulesi. Fevzipaşa Mahallesi'nide bulunan kule Agios Yannis Kilisesinin çan kulesi üzerinde yükselmektedir. 1870 yılında inşa edilen kule kare planlı çan kulesinin üzerinde yine kare planlı şekilde inşa edilmiştir. Bahadın Saat Kulesi Bahadın Saat Kulesi, Yozgat ilinin Sorgun ilçesinde bulunan Bahadın beldesinde yer alan saat kulesi. Yozgat Saat Kulesi'nden esinle inşa edilen yapı kare prizma gövdeli, ikiz penceresi bulunan köşklü ve sivri kubbelidir. Yapılış tarihi bilinmemektedir. PÄ±rdino Pırdino, TRT Çocuk ekranlarında yayınlanan Türk yapımı bir canlı aksiyon/animasyon çizgi filmdir. Dizide gerçek ve animasyon karakterler bir arada yer almaktadır. Yapımcılığını, Türkiye'deki ilk reel animasyon sinema filmi İksir (film)'in de yapımcısı olan Siyahmartı Animation Studios üstlenmiştir. Yönetmenliğini Günay Köker, senaristliğini Arzu Yurtseven ve Murat Ferhat, animasyon yönetmenliğini ise Osman Sentatoglou yapmaktadır. Dizide, Tarık ve arkadaşları olan Pırdino, Sansar, Porsuk ve Ela'nın komedi-macera dolu hikâyeleri işlenmektedir. Gerçek mekanlarda gerçek kişilerle yapılan çekimlerin stüdyo ortamında animasyon karakterlerle bir araya getirilmesiyle oluşturulmaktadır. Okulların kapanmasıyla yaz tatili için dedesinin yanına giden Tarık, orada tanıştığı küçük dostları Sansar ve Porsuk ile çok güzel ve eğlenceli vakitler geçirmiştir. Artık Sansar ve Porsuk'u çok sevmektedir. Yaz tatili bitmek üzereydi. Tarık'ın babası Burak , Tarık'ı almak için gelmişti. Tarık küçük dostlarıyla vedalaşıp arabaya biner. Ama bilmediği bir şey vardır! Küçük dostları Sansar ve Porsuk Tarık'ı çok sevmişlerdir. Porsuk'un macera aşkı da Sansar'ı zor durumda bırakmıştır. İkisi birlikte arabanın arkasına saklanıp şehre doğru yolculuğa başlamışlardır. Sansar ve Porsuk artık şehirde Tarık'ın yanındalardır... Bundan sonrası uzun ve macera dolu bir hikâyedir. Pırdino, TRT Çocuk ekranlarında 104 bölüm yayınlandıktan sonra sevenleriyle maceralarına 'Sürpriz Yumurta' sinema filmi ile devam edecek. Filmin çekimleri 2015 ilkbaharında tamamlanmıştır. Kadroya ise var olan karakterlerin dışında Gökçer Genç'te dahil olmuştur. Filmin vizyon tarihi 20 Kasım 2015'tir. Siyahmartı Animation Studios Web Page PÄ±rdino - TRT Web Page Batman Saat Kulesi Batman Saat Kulesi, Batman ilinin Merkez ilçesinde bulunan saat kulesi. Batman-Kurtalan karayolunda yer alan kule Batman'ın simgelerinden biridir. İki katlı kulenin giriş karında dairesel kemerle yer almakta, üst katta dairesel kemerlerle çevrili dairesel kadranlar yer almaktadır. Kule 2003 yılında dikilmiştir. Bayburt Saat Kulesi Bayburt Saat Kulesi, Bayburt ilinin Merkez ilçesinde bulunan saat kulesi. 29 Ekim 1924'te saatleri çalıştırılan kule Millî Mücadele sırasında farklı bölgelerde savaşan Bayburtluların bulundukları yerlerde gördüğü saat kulelerinden esinle inşa edilmiştir ve mimari tarz olarak Çorum Saat Kulesi'ne benzemektedir. Dairesel kaide üzerinde yükselen kulenin gövdesi sekizgen, köşkü ise kare planlıdır. Boğaziçi Üniversitesi Albert Long Hall Kültür Merkezi Boğaziçi Üniversitesi Albert Long Hall Kültür Merkezi, İstanbul ilinin Beşiktaş ilçesinde bulunan ve Boğaziçi Üniversitesine ait yapı. 1862 yılında Robert Kolej'in kurucularından Cyrus Hamlin'in oğlu Afred Hamlin tarafından yaptırılan bina Albert Dwight Foster Hamlin mimarlığında Robert Kolej için inşa edilmiştir. Robert Kolej Yüksekokulu'nun 1971 yılında Millî Eğitim Bakanlığına devri sonrasında Boğaziçi Üniversitesine tahsis edilmiştir. Boğaziçi Üniversitesi Albert Long Hall Klasik Müzik Etkinlikleri başta olmak üzere birçok kültürel etkinliğe ev sahipliği yapmaktadır. Bina cephesinde yer alan dairesel kadranlı ve Arap rakamlarını içeren saat 1892 yılında yapıya eklenmiştir. Mustafa Şem'i Pek tarafından yapılan saat günümüzde hâlen çalışmaktadır. Bolu Saat Kulesi Bolu Saat Kulesi, Bolu ilinin Merkez ilçesinde bulunan saat kulesi. Tam tarihi bilinememekle birlikte hisarın batı ucunda 1810 yılından önce yapılan orijinal kule zamanla yıkılmış ve mevcut kule 1989 yılında Yıldırım Bayezid Camii yanındaki park içerisine dikilmiştir. Boyabat Saat Kulesi Boyabat Saat Kulesi, Sinop ilinin Boyabat ilçesinde bulunan saat kulesi. Boyabat Kalesi karşısındaki park içerisinde bulunan yapı 1982 ile 1983 yıllarında inşa edilmiş çokgen gövdeli ve minare görünümündedir. Bozcaada Saat Kulesi Bozcaada Saat Kulesi, Çanakkale ilinin Bozcaada ilçesinde bulunan saat kulesi. Meryem Ana Kilisesinin çan kulesine 1897 saat eklenmesiyle oluşan yapı 28 metre yüksekliğindedir. Burdur Saat Kulesi Burdur Saat Kulesi, Burdur ilinin Merkez ilçesinde bulunan saat kulesi. 1830 ya da 1836 yılında dikilen orijinal kule 1914 yılındaki deprem sırasında yıkılmış ve mevcut kule 1937 yılında aynı noktada yeniden inşa edilmiştir. Büyükada Saat Kulesi Büyükada Saat Kulesi, İstanbul ilinin Adalar ilçesine bağlı Büyükada'da bulunan saat kulesi. Meltem Cansever kulenin 1923 yılında dikildiğini belirtirken, Hakkı Acun 1912 yılında Bostancı İskelesi ile birlikte dikildiği tahmininde bulunmaktadır. Ã‡anakkale Saat Kulesi Çanakkale Saat Kulesi, Çanakkale ilinin Merkez ilçesinde bulunan saat kulesi. Vitalis Gaptiorele'nin finansmanıyla Sancakbeyi Cemil Paşa tarafından 1896'da yaptırılan kule 20 metre yüksekliğinde olup beş katlıdır. Mevcut yapı, kare planlı olup aşağıdan yukarı doğru incelen bir formdadır. Kesme taş ile inşa edilmiş yapı, beş kat üzerine yaklaşık 20 m. yüksekliğindedir. En üstte saat çanının bulunduğu çokgen gövdeli ve kubbeli köşk bölümü vardır. Çeşmenin bulunduğu ilk kat diğerlerinden daha yüksek ve enlidir. Kulenin gövdesi enine silmelerle beş kata ayrılmıştır. İlk kattaki silme diğerlerine göre daha enli olup hemen üzerinde ikinci katın balkonunu destekleyen konsollar yer alır. İkinci ve sonradan ilave edilen dördüncü katta bu süslemelerin daha küçük boyutlu paralelleri görülür. Üçüncü katta ise kirpi saçak benzeri basit bir silme altı süslemesi dikkati çeker. Sonradan ilave edilen dördüncü kat diğerlerinin aksine köşelerde dört sütuncenin dekoratif birer unsur olarak kullanıldığı bir biçimlenişe sahip olup, dairesel kadran her yüzde yer alır. Sekizgen beşinci katın soğanvârî bir kubbesi vardır ve her yüzünde yer alan açıklıklar, son onarımlar sırasında turkuaz renkli Çanakkale seramikleriyle kapatılmıştır. Kulenin ikinci ve üçüncü katının her yüzünde birer açıklığı yer alır. Bunlar üçüncü katta sivri kemerli daha küçük boyutlarda olup taş sövelidir. İkinci kattakiler, iki iri kaval silmeyle üç yönden kuşatılmış sivri kemerli kapılardır. İlk katın güney yüzünde sivri kemerli iki silmeyle çevrili, yüzeyden içerlek tutulmuş bir kapı, kuzey yüzünde ise çeşme nişi yer alır. Diğer yüzler sağırdır. Çeşme nişi üç ince kaval silmenin U biçiminde çeşmeyi kuşattığı sivri kemerli bir biçime sahip olup yüzeyden içerlek tutulmuştur. Beyaz mermerden çeşmenin, dikdörtgen biçimli süslemesiz bir aynası ve yalağı ile son onarımlar sırasında yenilendiği anlaşılan bir lülesi bulunur. Yapının kitabesi ise çeşme alınlığında yeşil bir zemin üzerine altı satır ve yirmi dört kartuş içerisinde verilmiştir. Kitabe metninin hemen üzerinde II. Abdülhamit’in tuğrası yer alır. Kulenin kitabesinde şu gazel yer alır: Bir şehinşâhın zülâl-i himmeti Eyledi reyyân mülk ü milleti Bâreka'llâh hazret-i Abdülhamid Oldu her ferdin medar-ı râhatı Yâ İlahi sen bağışla millete İştimâl etti cihâna ni'meti Munteşir envar-ı şâdî ser-te-ser Herkesin artmakta mes'Ã»diyeti O mâkarim-pîşe hayr-endişenin Ola bir yıl ömrünün her saati Bunda saat var rasad var nâzırâ Çeşme var âyine var kıl dikkati Bir de âfât-ı savâ'ikden masûn Eylemek üzre konuldu âleti Bâ-husûs itdi Cemil Paşa gibi Bende-i gayret-veri Ã§ok hizmeti Hazreti Mevla mÃ¼yesser eylesin Nice ömr âna o âlî hasleti Hâme-rân ol Zevkiyâ şükran ile Asdikânın işte budur zimmeti Altı tezyîl eyleyip tarihini Söyle yahu geldi eşref saati Sene 1313 Ketebehu Recep Yesari Çankırı Saat Kulesi Çankırı Saat Kulesi, Çankırı ilinin Merkez ilçesinde bulunan saat kulesi. Kulenin bulunduğu noktadaki ilk saat kulesi 1869 yılında yapılmış, 1901 yılında dikilen mevcut saat kulesi ise 1948 yılında bugün bulunduğu noktaya taşınmıştır. İlk saat kulesinin akıbeti belirsizdir. Çatalca Hükûmet Konağı Çatalca Hükûmet Konağı, İstanbul ilinin Çatalca ilçesinde bulunan tarihî bina. Türkiye döneminde uzunca süre kaymakamlık binası olarak hizmet veren bina günümüzde jandarma bölük komutanlığı olarak kullanılmaktadır. Yatay dikdörtgen planlı, iki katlı ve kesme taştan yapılan bina ekseninde iki taraflı merdivenleri ve üçgen alınlıklı bir girişi vardır. Giriş üzerinde yükselen iki metre yüksekliğindeki saat kulesinin cephesinde yuvarlak kadranlı ve Roma rakamlarının yer aldığı bir saat bulunmaktadır. Kadran basık yuvarlak kemerli ve profillidir. Tracks of My Years Tracks of My Years, Bryan Adams'ın 2014 yılında çıkan 12. stüdyo albümü. Adams bu albümde çeşitli rock parçalarını yeniden yorumladı. Albümdeki 11 parçanın 10'u Bob Dylan, Ray Charles, The Beatles gibi sanatçı ve müzik gruplarına aittir. Sadece "She Knows Me" adlı şarkı bu albüm için Adams ve Jim Vallance tarafından yazıldı. Ã‡erikli Saat Kulesi Çerikli Saat Kulesi, Kırıkkale ilinin Delice ilçesine bağlı Çerikli beldesinde bulunan saat kulesi. Kırıkkale il genelindeki tek saat kulesi olan yapı İzmir Saat Kulesi örnek alınarak inşa edilmiştir. 1991'de dikilen kule Çerikli Cumhuriyet Meydanı içerisinde parkta yer almaktadır. Çınarcık Saat Kulesi Çerikli Saat Kulesi, Yalova ilinin Çınarcık ilçesinde bulunan saat kulesi. Kent meydanına 2005 yılında dikilen kule ilçenin simgesi haline gelmiştir. Kare planlı yapının kaidesi aynı zamanda çeşme olarak hizmet vermektedir. Kızıl Hafta (Hollanda) Kızıl Hafta (Felemenkçe: De Roode Week), Kasım 1918 yılında Hollanda'da meydana gelen komünist ayaklanmadır. Ayaklanma 9 Kasım'da (asıl olaylar 11 Kasım'da başladı) başlayıp 14 Kasım'da başarısız bir şekilde bitmiştir. komünistler'in lideri Pieter Jelles Troelstra'dır. Bu hareket Rusya'daki Bolşevik Devrimden ve özellikle de Alman Devriminden esilenmiştir. İsyan I. Dünya Savaşı sırasında meydana gelen sosyal ve ekonomik koşullar ve 1918 grip salgının neden olduğu yoksulluk, işsizlik ve gıda kıtlığından dolayı meydana gelmiştir. İlk ayaklanma aslında 25 Kasım'da Harskamp askeri kampında gerçekleşmiş olup çabucak bastırılmıştı. Daha sonra sosyalist partiler bir araya geldi. Pieter Jelles Troelstra, nihai ayaklanmanın sırası olduğunu belirtsede Sosyal Demokrat İşçi Patisi (SDAP), henüz doğru zamanın gelmediğini belirtmişti. Ancak bu görüş pek tutulmamıştı. Zaten koşullar ayaklanma için musaitti. 9 Kasım'da Alman İmparatoru II. Wilhelm istifa etmiş ve Almanya'da devrim başlamıştı. Bunun üzerine komünistler harekete geçerek eylem yapmaya başlayarak 500.000 broşür dağıttı. Devlet ise çabuk tepki göstererek polis memurlarını hemen Utrecht ve Amsterdam'da bulunan kraliyet ailesienin yanına göndererek onları koruma altına aldı. Bunun ardından kraliyet ordusunu harekete geçirdi. 12 Kasım'da ise başbakan Charles Ruijs de Beerenbrouck bir konuşma yaptı. Günlük ekmek 200 gramdan 280 grama kadar artış olacağını söyledi. Ruijs de Beerenbrouck, aynı zamanda bu ayaklanmanın komünistler için yıkıcı olacağını iddia ederek eğer şartlara uyulmasa artışında gerçekleşmeyeceğini belirterek halkı tehtit etti. Konuşmanın ardından ayaklanmanın lideri Troelstra, mecliste düzenlediği uzun konuşmada işçilerin hükümeti ele geçirmesinin tam zamanı olduğunu belirtti. Ancak göreve çağrılan ordu ayaklanmanın etkin olduğu Rotterdam, Amsterdam ve Lahey'e gelerek ayaklanmayı sonlandırdı. Ã‡orum Saat Kulesi Çorum Saat Kulesi, Çorum ilinin Merkez ilçesinde bulunan saat kulesi. Yapı, Çorum İl Kültür ve Turizm Müdürlüğü ile Meltem Cansever'e göre 1894, Hakkı Acun'a göre 1896 yılında yapılmıştır. Yedi Sekiz Hasan Paşa tarafından yaptırılan kule 27,5 metre yüksekliğinde ve 3,9 metre çapındadır. DÃ¼zce Saat Kulesi Düzce Saat Kulesi, Düzce ilinin Merkez ilçesinde bulunan saat kulesi. Tonyalı İbrahim Usta tarafından Cedidiye Caddesi yakınlarında 1901 yılında inşa edilen ve 1925 yılındaki yangında harabeye dönen eski kulenin yerini alan yeni kule 2009 yılında Anıtpark Meydanı'na inşa edilmiştir. Erbaa Saat Kulesi Erbaa Saat Kulesi, Tokat ilinin Erbaa ilçesinde bulunan ancak günümüzde ayakta olmayan saat kulesi. 1902 yılında dikilen kule zamanla yok olmuştur. Erzincan Askerî Ortaokulu Erzincan Askerî Ortaokulu, Erzincan ilinin merkez ilçesinde bulunan eski eğitim kurumu. 1891 ve 1892 yıllarında Hamidiye Kışlası ile birlikte inşa edildiği düşünülen yapının 1939 yılındaki depremle ya da 1940'taki bir diğer depremle birlikte yıkıldığı düşünülmektedir. Okulun müdüriyet binası üzerinde yükselen üç katlı ahşap saat kulesi yukarı doğru daralan bir yapıya sahipti. En üst katının dört cephesinde Roma rakamlarıyla ifade edilen dairesel kadranlar bulunan kulenin tepe noktasında yuvarlak bir küre yer almaktaydı. Erzincan Dördüncü Ordu Evrak Mahzeni Saat Kulesi Erzincan Dördüncü Ordu Evrak Mahzeni Saat Kulesi, Erzincan ilinin Merkez ilçesinde bulunan eski saat kulesi. 1892 yılında inşa edilen yapı 1939 yılında meydana gelen depremle birlikte yıkılmıştır. Erzincan Askerî Ortaokulunun saat kulesine benzer bir mimariye sahip olan, ahşap inşa edilen ve binanın giriş kapısı üzerinde yükselen kulenin benzerinden farkı ise iki katlı olmasıdır. Esenli Saat Kulesi Esenli Saat Kulesi, Yozgat'ın Esenli beldesinde bulunan saat kulesi. İş insanı Bilal Şahin tarafından finanse edilerek ve Yozgat Saat Kulesi örnek alınarak inşa edilen yapı 1994 yılında belde merkezine dikilmiştir. Eskişehir Saat Kulesi Eskişehir Saat Kulesi, Eskişehir ilinin Odunpazarı ilçesinde bulunan saat kulesi. Ne zaman ve kim tarafından yaptırıldığı bilinmeyen kule 1928 depremi ile yok olmuştur. Ebubekir Sami PaÅŸa Ebûbekir Sâmi Paşa (ö. 1813, Eğriboz), Osmanlı devlet adamı, şâir. Babası Eğribozlu İbrahim Paşa'dır. Dedesi Osman Paşa derya beylerinden olup Nisan 1724’te Azak Kalesi’ne memur edilip orada vefat etmiştir. I. Abdülhamid döneminde vezirlik yaptı. Mora (1788), Bosna (1789-1790), Rumeli, Selânik (1797) ve Silistire valiliklerinden sonra 1798'de hem sadaret kaymakamı hem de Anadolu valisi oldu. 1799'da Anadolu valiliğinden ayrıldı. 1799'da borçluları sıkıştırdığından dolayı vezirliği kaldırılarak Tekirdağ'a sürüldü. Sonra vezirlikle 1801'de Eğriboz, aynı sene Eylül'de Bosna, Mayıs 1802'de Tırhala, Silistire, 1806'da ikinci defa Anadolu valiliği yaptıktan sonra 1813'te memleketi Eğriboz'da vefat etti. Ebubekir Sâmi Paşa aynı zamanda 18. yüzyıl divan şairidir ve divanı vardır. 18. asır şair kadrosu bakımından klasik edebiyatın en geniş ve zengin dönemi olarak kabul edilir. Böyle bir ortamda eser veren Ebûbekir Sâmî Paşa devrinin şairleri tarafından beğenilen, tasavvufa meyilli, sadık, maarifperver ve usta bir şairdir. Şiirleri ağırlıklı olarak tasavvufî ve didaktik mahiyettedir. Pakistan Pavyonu Pakistan Pavyonu veya Evkaf Vakıflar Pavyonu, Türkiye'nin İzmir şehrinde, Kültürpark içerisinde yer alan bir binadır. Pakistan Pavyonu, 1938'de mimar Harbi Hotan tarafından Kültürpark içerisinde yapıldı. Vakıflar İdaresi tarafından yaptırıldığı için başlangıçta Vakıflar Pavyonu olarak anılan bina, yıllarca İzmir Enternasyonal Fuarı sırasında Pakistan tarafından kullanıldı ve bugünkü adını aldı. Parkın simgesel yapılarından olan bina, "kültürel miras yapısı" olarak değerlendirilmektedir. Bina içerisinde Mart 2007'de Türkiye'nin ilk doğal taş müzesi olan Doğal Taş ve Teknolojileri Müzesi açıldı. Müzede sergilenen 300 doğal taş, Türkiye'nin çeşitli yerlerinden getirildi. Pakistan Pavyonu, oryantalist ve eklektik tarzda inşa edildi. Binanın üst katındaki seyir terası, hünkâr köşkü biçimindedir. Binada tek şerefeli minare görünümünde bir saat kulesi de bulunmaktadır. Kulenin saati Alman İmparatoru II. Wilhelm'den madalya alan saat ustası Mustafa Şem'i Pek tarafından üretildi ancak 1970'lerde çalındı. Günümüzde kulede saat bulunmamaktadır. Gelibolu Saat Kulesi Gelibolu Saat Kulesi, Çanakkale ilinin Gelibolu ilçesinde bulunan saat kulesi. 1901 yılında dikilen kulenin Çanakkale Savaşı sırasında yıkıldığı tahmin edilmektedir. Seyyid Mustafa PaÅŸa Seyyid Mustafa Paşa, Osmanlı devlet adamı. 1802 senesinde rikâbı hümayûn kaymakamı olmuştur. Seyyid Mustafa Paşa'ya Anadolu Eyaleti arpalık olarak verilmiş ve mütesellimliğinde bulunan Nasuhoğlu Nasuh'un hastalığına binaen yerine Germiyanzâde Hacı Ali Ağa mütesellim olmuştur. Gerede Saat Kulesi Gerede Saat Kulesi, Bolu ilinin Gerede ilçesinde bulunan saat kulesi. Gerede Cumhuriyet Meydanı'nda yer alan yapı 1882 yılında dikilmiştir. Çam ahşaptan imal edilen kule 12 metre yüksekliğindedir. Gerze Saat Kulesi Gerze Saat Kulesi, Sinop ilinin Gerze ilçesinde bulunan saat kulesi. 1980 ile 1981 yılları arasında inşa edildiği tahmin edilen kule günümüzde ayakta olmamakla beraber kulenin bulunduğu noktada Gerze horozu maketi bulunmaktadır. Göynük Saat Kulesi Göynük Saat Kulesi, Bolu ilinin Göynük ilçesinde bulunan saat kulesi. Kaymakam Hurşit Bey'in teşvikiyle Millî Mücadele anısına inşa edilen kule üç katlı ve sekizgen kaideli, altıgen gövdeli ve sivri kubbelidir. Ödüllü "Akrebin Yolculuğu" adlı filmin geçtiği mekân olan kule 2001 yılında farklı bir filmin çekimleri sırasında yanmış ve yenilenmiştir. Gümüşhacıköy Saat Kulesi Gümüşhacıköy Saat Kulesi, Amasya ilinin Gümüşhacıköy ilçesinde bulunan saat kulesi. 1900 yılında dikilen orijinal kule 1943 yılındaki deprem sırasında yıkılmış, 1948'de aynı yerde ahşap bir kule daha inşa edilmiş, 1971'de bu kule yol çalışmaları kapsamında yıkılarak bir kule daha inşa edilmişse de bu kule de yıkılmış ve 2009 yılında günümüzdeki kule dikilmiştir. Çelebi Ömer Paşa Çelebi Ömer Paşa, Osmanlı devlet adamı, vezir. Filibe âyanlığından yetişmedir. 1802 senesinde Çermen muhafızlığından Anadolu Beylerbeyi oldu ve Şubat 1803'te ayrılarak yerini Gürcü Osman Paşa'ya bıraktı. Anadolu valiliği sırasında kendisinin atadığı Germiyanzâde Hacı Ali Ağa'yı halka çok zulüm ettiği gerekçesiyle görevinden azledip mallarını müsadere ettikten sonra Aralık 1802'de idam ettirmiştir. Kendisi de bu olaylardan sonra vezirliği elinden alınıp İzmir'e ikamete mecbur edilmiştir. Get Up! Get Up!, Bryan Adams'ın 2015 yılında çıkan 13. stüdyo albümü. Albümün yapımcılığını Jeff Lynne üstlendi ve "Do What Ya Gotta Do" adlı şarkıyı Adams ile birlikte yazdı, Jim Vallance ise albümdeki 13 şarkının 12'sinin yardımcı yazarlığını yaptı. Albümde 9 yeni şarkı yer alırken, 4 eski şarkının akustik versiyonu yer aldı. Sivaslı Alaeddin Paşa Sivaslı Alâeddin Paşa, Osmanlı devlet adamı. Aslen Sivaslı'dır. Ağustos 1803'te Erzurum valisi iken Gürcü Osman Paşa ile becayiş edilmişlerdir. Zevcesi Hibetullah Sultan'ın bir müddet İstanbul'da ikameti uygun bulunmuş, Alâeddin Paşa'nın mütesellimliğine Germiyanzâde Mehmet Ağa tayin edilmiştir. Alâeddin Paşa, Haziran 1807 senesinde ikinci ve 1817 Ağustos ayında üçüncü defa Anadolu Eyaleti valisi oldu. Son valiliğinde Nasuhoğlu Nasuh'un tedibine memur edildiyse de görevi yüzüne gözüne bulaştırdığından vezirliği alınarak Sivas'ta ikamete memur edildi (Mayıs 1818) 2015 Afrika Uluslar Kupası 2015 Afrika Uluslar Kupası, Afrika ülkelerinin ulusal futbol takımları arasında, Afrika Uluslar Kupası'nın 30. organizasyonu olarak Afrika Futbol Konfederasyonu (CAF) tarafından düzenlenen futbol şampiyonasıdır. 16 takımın katıldığı turnuvada Fildişi Sahili, finalde Gana'yı penaltılarla mağlup ederek organizasyon tarihindeki ikinci şampiyonluğunu elde etti. Yankee Doodle Yankee Doodle, Yedi Yıl Savaşı yıllarını anlatan ünlü Anglo-Amerikan şarkısı. Şarkının ilk sözleri şöyledir: Brother Ephraim sold his Cow And bought him a Commission; And then he went to Canada To fight for the Nation; But when Ephraim he came home He proved an arrant Coward, He wouldn't fight the Frenchmen there For fear of being devoured. Bu ilk versiyonu 1755 yılına ait olduğu düşünülüyor. Bu versiyonun söylenişi ve anlamı: Söylenişi: BradÄ±r Efreym sold his kavv End bout him a Komişın End den hi vent tu KenÄ±da Tu fayt for dı Neşın Bat ven Efreym hi keym hom Hi pruvd en erınt kaovırd, Hi vudınt fayt dı frençmın der For fiır of biying divort Anlamı: Ephraim birader ineğini sattı Kendine Komisyon satın aldı Ve sonra Kanada'ya gitti Milleti için savaşmak için Fakat Ephraim eve döndüğünde Katıksız bir korkak olduğunu ispatladı Burada Fransız ile savaşamayacaktı Yiyip bitme korkusundan Çevrilemeyen sözleri bulunmakta bunlar: Doodle: Ahmak anlamına gelir Dandy: Orta sınıftan olup üst sınıf gibi (bkz:Küçük burjuva) davranana denir Makaroni: (bkz:Makaroni (moda)) Şarkı sanıldığının aksine Amerikalıları küçümser. İngilizler tarafından sözleri yazılmış bu şarkının amacı Fransız-Kızılderili savaşına İngiliz-Kızılderili tarafına katılan Britanya Amerikası'nın sözünü verdiği 1 milyon askeri vermemesinin artı da verdiği askerlerin savaşa giden Kızılderililerden ve İngilizlerden daha kötü savaşmasından dolayı yazılmış olduğunu sanılıyor. 1. kıtasında Yankilerin şapkanın üzerine tüy takmayı Makaroni modası sanmasını ve midilliye binmeyi moda yapmasını anlatıyor. 2. kıtasında Yankilerin ülkelerinin kaderinden çok zevke düşkün ve üst sınıf gibi davranmalarını eleştiriyor, kızları tavlamakta iyi olduklarını fakat diğer işlerde kötü olduklarını anlatıyor. 3. kıtasında Amerikalıların kilolu olmasını anlatıyor. 4. kıta 2. kıta ile aynı. 5. kıtada George Washington'ın lükse düşkünlüğü ve İngiltereye verdiği 1 milyon adam sözünü tutmamasını anlatıyor. Fakat Amerikalıların bu şarkıyı bağımsızlık savaşı sırasında marşları olmadığı için marş yerine çalmasından dolayı Amerikalılar "Vatansever olduğunu" idaa eder. Sony Xperia Z5 Premium Sony Xperia Z5 Premium, Japon telefon üreticisi Sony Mobile şirketi tarafından tasarlanan, geliştirilen ve pazarlanan Android işletim sistemli bir akıllı telefondur. Xperia Z3+'in halefidir. Xperia Z5 Premium, 2 Eylül 2015 tarihinde Xperia Z5 ve Xperia Z5 Compact ile birlikte IFA konferansında düzenlenen bir etkinlikte tanıtılmıştır. Krom, Altın ve Siyah renk seçenekleriyle üretilmektedir. Xperia Z5 Premium, seleflerinden farklı olarak daha keskin kenarlı ve ekranın kasaya oranı daha büyük bir tasarıma sahiptir. Güç tuşu parmak izi okuyucu eklendiğinden dolayı değiştirilmiş, ses açma kapama tuşu daha aşağıda konumlandırılmış ve kamera tuşu ufak bir farkla büyütülmüştür. Ayrıca telefonun sol alt kısmında "Xperia" baskısı yer almaktadır. Arkasında ise ayna görünümlü materyaller kullanılmıştır. Bu sayede Z5'e estetik bir görünüm kazandırılmış ve arka kamera özçekimleri kolaylaşmıştır. Ön yüzünde iki adet yenilenmiş Hi-Fi hoparlör bulunmaktadır. Xperia Z5'ten %6 oranında daha kalın, %23 oranında daha ağırdır. Sony, Xperia Z5 Premium'da daha çok kamera ve müzik deneyimleri üzerinde çalışmıştır. Xperia Z3+'tan %56 daha yüksek hafıza kartı imkânı, %11 daha detaylı çekim, 4 kat daha yüksek ekran çözünürlüğü, %12 daha büyük ekran, %89 daha keskin ekran oranları selefiyle arasındaki başlıca farklardır. Ayrıca, diğer Xperia modellerinden farklı olarak Z5 Premium'da çift ısı borusu kullanılmış, bu sayede ısınma sorunu büyük ölçüde giderilmiştir. Xperia Z5 Premium'un kamerası ve video dengeleme sisteminde önemli değişiklikler olmuştur. Arka kamera geniş açılı 23 MP, ön kamera geniş açılı 5.1 MP olarak güncellenmiştir. Arka kamerası 0,03 sn netleme hızıyla Xperia Z5 ve Z5 Compact ile birlikte en hızlı netleme yapan akıllı telefondur. Ayrıca Xperia Z5 Premium, yeni tasarlanan yüksek çözünürlüklü, gürültü engelleyicili kulaklıklarla birlikte satışa sunulacaktır. Bizimkiler bölümleri listesi 1989-2002 yılları arasında TRT 1, Star TV ve Show TV gibi kanallarda yayınlanan, Türk televizyon tarihinin en uzun süren dizilerinden biri olan Bizimkiler'in bölüm listesidir. İskenderun Adalet Sarayı İskenderun Adalet Sarayı, Hatay'ın İskenderun ilçesinde yer alan adliye binası. 1925 yılında Fransızlar tarafından postane binası olarak Ayvazyan adlı bir Ermeni tarafından inşa edilen bina 1939'da Hatay Meclisinin kararıyla Hatay'ın Türkiye'ye ilhakı sonrasında adliye olarak kullanılmaya başlanmıştır. 2011 yılına dek adliye olarak hizmet veren bina bu yılda adliyenin yeni binaya taşınması sonrası atıl kalmıştır. Restore edilerek müze yapılması planlanmakla birlikte bu konuda henüz fiili bir çalışma yoktur. Binanın çatısından üç metrelik bir çıkıntıdan müteşekkil olan saat kulesinin üzeri basık piramit şeklinde kubbeyle örtülmüş olan üst kısmında kuzey ve güney cephe taraflarında iki kadran yer almaktadır. Dikdörtgen silme alınlıkların altında yer alan kadranlar Charvet tarafından Lyon'da üretilmiştir. 38 duruşma salonu yer alan ve 22 milyon liraya mal olan bina Mart 2011'de Başbakan Erdoğan tarafından açılışı yapılarak hizmet vermeye başlamıştır. Kim Smith Kimberly Katherine "Kim" Smith (3 Mart 1983) AmerikalÄ± manken ve aktris. Smith, Amerika Birleşik Devletleri Houston kentinde doğmuştur. Teksas Permian High School lisesinde eğitim almıştır. Golf en sevdiği spor dalıdır. Arkadaşının katılmak üzere gittiği güzellik yarışmasın da arkadaşının yanında misafir olarak bulunurken, yarışmanın başkanı David Mogul’un dikkatini çekmiştir.Clipse Model & Talent Management ile anlaşma imzalayarak modellik mesleğine başlamıştır. 2000 yılında Guess Dergisine verdiği pozlardan sonra üne kavuşmuştur. Victoria's Secret, Mac and Jac, Abercrombie & Fitch, Harper's Bazaar gibi ünlü markaların yüzü olmuştur. Smith, 2000 yılında Amerikan pop müzik grubu olan 'N Sync’ in "Bye Bye Bye" ve "It's Gonna Be Me" parçalarının kliplerin de rol almıştır. Ayrıca Grammy ödüllü Amerikalı rock müzik grubu Maroon 5 ‘in Wake Up Call ve 2002 yılında Amerikan rock grubu Aerosmith’in ‘’ Girls of Summer’’ adlı parçasının kliplerin de yer almıştır. 2001 yılının Ağustos ayında Zeki Triko’nun katalog çekimleri için Türkiye’ye gelmiştir. Marmara depreminden sonra Adapazarı’nda depremzedeleri ziyaret etmiştir. 2002 yılında yönetmenliğini Walt Becker ‘in yaptığı Van Wilder adlı filmde Casey adlı karakteri canlandırmıştır. Baş rolünde Halle Berry’nin oynadığı 2004 yapımı Catwoman filminde Drina rolü ile rol almıştır. 2005 yılında Maxim dergisinde fotoğraf ve makalesi yayınlanmıştır. Dergide künye ve kamuflaj şapka ile poz vermiştir. Maxim dergisinin ilk yüz sıralamasında 91. Sırada yer almıştır. 2007 yılında Friday Night Lights adlı Amerikan dizisinde oynamıştır. 2008 yılında 944 Magazin ve moda dergisinin kapağı olmuştur. Baba Rahman Abdul Rahman Baba (d. 2 Temmuz 1994), Chelsea takımında defans pozisyonunda görev yapan Ganalı futbolcudur. Profesyonel kariyerine 2011 yılında Asante Kotoko kulübünde başladı. Daha sonra sırasıyla Greuther Fürth, Augsburg ve Chelsea kulüplerinde oynadı. Graham Rogers (oyuncu) Graham Rogers (d. 17 Kasım 1990), Amerikalı oyuncu. Komedi filmi Struck by Lightning'deki (2012) Scott Thomas, NBC'nin bilim kurgu dizisi Revolution'daki (2012–13) Danny Matheson, Love and Mercy'deki (2014) Al Jardine ve Careful What You Wish For'daki (2015) Carson rolleriyle tanınmaktadır. 2015'te Rersident Advisors'da Tyler Stone karakterini canlandırdı. Rogers, West Chester, Pensilvanya'da doğmuştur. 18 yaşındayken oyunculük eğitimi almaya başladığı Los Angeles'a taşınmıştır. State Farm Insurance'ın reklamındaki "Can I get a hot tub? (Sıcak bir küvet alabilir miyim?)" sözüyle tanınmıştır. Ayrıca TNT drama dizisi Memphis Beat'da konuk oyuncu olarak oynamıştır. 2012'de Struck By Lightning'de Scott Thomas rolüyle oynamıştır. Rogers, 2013 yılında Long Time Gone olarak da bilinen Crazy Kind of Love filminde Henry Iris rolüyle oynamıştır. NBC bilimkurgu dizisi Revolution'da Danny Matheson rolüyle oynamıştır. Rogers, Nisan 2013'te şarkıcı Nick Jonas ile birlikte bağımsız film "Careful What You Wish For" 'da rol almıştır. Haziran 2013'te, The Beach Boys'dan şarkıcı-şarkı yazarı Brian Wilson'un hayatini ele alan biyografik film Love And Mercy'de oynayacağını Twitter üzerinden duyurmuştur. 2015'te Hulu komedi dizisi Resident Advisors'da Tyler Stone olarak oynadı. Rogers yine 2015'te ABC drama dizisi Quantico'da Caleb Haas olarak oynamaktadır. Rogers, Pretty Little Liars yıldızı Lucy Hale ile ilişki yaşamıştır. Hale, bunu Us Weekly'deki bir röportajında açıklamıştır. 2013 Eylülünün sonlarına doğru 3 aylık beraberliklerinden sonra çiftin ayrıldığı söylenmiştir. Killjoys Killjoys Kanada yapımı uzay macera,drama türlerinde bir TV dizisidir. Kanadada Space kanalında yayına başlamıştır. Resmi olarak 7 Ekim 2013'te 10 bölüm olarak sipariş verilmiştir. Nisan 2014'te Syfy ile ortak yapım olacağı duyurulmuştur. İlk sezon 19 Haziran 2015'te yayınlanmaya başlamış ve 21 Ağustos 2015'te tamamlanmıştır. 1 Eylül 2015'te 2. sezon yapılacağı duyurulmuştur. "Killjoys" , şartları zorlayan ve eğlence peşinde koşan Dutch, John ve D'avin adlarında 3 ödül avcısını konu alır. Bu avcılara Killjoy denir; Quad adındaki sistemde gezegenler arası görevleri ölümcül suçluları takip edip yakalayarak tamamlarlar. Bu gezegenlerdeki sınıf savaşlarında tarafsız olma yemini etmişlerdir. I soliti ignoti I soliti ignoti, 1958 İtalya yapımı Komedi-drama filmidir. SuÅŸruta Suśruta (Sanskrit dilinde: "çok ünlü"") antik Hindu cerrah Sushruta Samhita. Kitabının yazarı olarak bilinmektedir. Cerrahinin kurucu babası olarak adlandırılmaktadır. Ve Sushruta Samhita cerrahi tıp bilimleri alanında en iyi ve benzersiz eserlerden biri olarak tanımlanmaktadır. Gaspare Tagliacozzi Gasparo Tagliacozzi (Mart 1545, Bologna - 7 Kasım 1599, Bologna) Italyan cerrah, plastik ve rekonstrüktif cerrahi öncülerindendir. Tıp fakültesi Tıp fakültesi, tıp biliminin öğretildiği ve bu bilim içindeki çeşitli dallarda araştırmalar yapılan fakülte. Mezunları, tıp doktoru unvanı almaktadır. Ayrıca mezuniyet sonrası uzmanlık eğitimi ile uzman doktor, operatör doktor unvanı verilir. Temel tıp bilimleri alanında yüksek lisans ve doktora eğitimleri de verilmektedir. Aulus Cornelius Celsus Aulus Cornelius Celsus ( MÖ 25 - MS 50), Romalı bilgin, geniş tıbbi çalışmaları ile bilinmektedir. "De Medicina", Celsus'un yazdığı genişçe bir ansiklopedinin günümüze ulaşan tek kısmı olarak düşünülmektedir. "De Medicina" Roma dünyasında diyet, eczacılık, cerrahi ve bağlantılı bilgiler açısından, medikal bilgilerin bilinen en iyi ana kaynaklarından birisidir. Ansiklopedisinin kayıp parçalarını içeren ciltleri tarım, hukuk, söz bilimi, ve askeri sanatlar alanında olduğu düşünülmektedir. İnsan cildi bozuklıklarını sınıflandırmıştır. YÄ±lmaz Kerimo Yılmaz Kerimo (d. 1963) İsveç Sosyal Demokrat Partisi ve İsveç Parlamentosu üyesi Süryani politikacı. İlk kez 1998'de, daha sonra 2006'da parlamentoya seçilmiştir. Omer Damari Omer Damari (, d. 24 Mart 1989) RB Leipzig'den kiralık olarak Red Bull Salzburg'da forvet pozisyonunda forma giyen İsrailli futbolcudur. Omer futbol kariyerine Maccabi Petah Tikva altyapısında başladı ve A takımla ilk maçına 21 Kasım 2006 tarihinde Toto Cup'ta Aşdod karşısında çıktı. Profesyonel kariyerinde bu takımda toplam 140 maça çıkan futbolcu 88 maçta ilk 11'de başladı ve 32 gol attı. Damari 3 Temmuz 2011 tarihinde 1,5 milyon € karşılığında Hapoel Tel Aviv'e transfer oldu. 5 yıllık imzaladığı sözleşmede 3 milyon € değerinde en düşük satış bedeli kondu. Temmuz 2014'te Austria Wien takımına transfer oldu. Ocak 2015'te 2. Bundesliga'da mücadele eden RB Leipzig'e geçti. 30 Temmuz 2015 tarihinde Red Bull Salzburg'a kiralandı. Damari 2010-11 sezonunda ligde 15 gol attıktan sonra ilk kez İsrail millî futbol takımına çağrıldı. 17 Kasım 2010 tarihinde ilk millî maçına İzlanda karşısında çıktı. Maçta iki gol attı ve maçı 3-2 kazandılar. Damari, Eli Guttman tarafından 2016 Avrupa Futbol Şampiyonası elemeleri kadrosuna çağrıldı. 13 Ekim 2014 tarihinde 4-1 yendikleri Andorra'ya karşı hat-trick yaptı. Damari bir Yahudidir. İbrahimli, Şehitkamil İbrahimli, Gaziantep'in kuzeybatısındaki bir semt. Gaziantep'in merkez Şehitkamil ilçesindedir. Smail Prevljak Smail Prevljak (d. 16 Şubat 1995), Red Bull Salzburg'da forvet olarak forma giyen Bosnalı futbolcudur. Prevljak, altyapı yıllarını FK Igman Konjic ve RB Leipzig takımlarında geçirdi. 2014-15 sezonunda RB Leipzig'de 19 Yaş Altı Bundesliga'ya yükselen takımda yer aldı. 1 Temmuz 2014 tarihinde altyapıda yetişen takım arkadaşı Patrick Strauß ile beraber RB Leipzig'le iki yıllık sözleşme imzaladılar. İlk profesyonel karşılaşmasına 2 Ağustos 2014 tarihinde 0-0 berabere kaldıkları VfR Aalen karşısında çıktı. 1 Eylül 2014 tarihinde FC Liefering'e kiralandı. İlk kez 90 dakika forma giydiği maç 26 Eylül 2014 tarihinde 5-2 yenildikleri SC Austria Lustenau maçı oldu. Kulüpteki ilk golünü 3 Ekim 2014 tarihinde 4-1 yendikleri FC Wacker Innsbruck'e attı. Prevljak o sezon Erste Liga'da sezonun en iyi genç futbolcusu seçildi. FC Liefering ile kiralık sözleşmesi devam ederken Ağustos 2014'te Red Bull Salzburg'a transfer oldu. Kasım 2014'te Red Bull Salzburg ile ilk maçına SC Rheindorf Altach karşısında çıktı. Prevljak Bosna Hersek U-21 ilformasıyla ilk maçına 27 Mart 2015 tarihinde Tuzla'da ABD U-23 karşısında çıktı. Hipospadias Hypospadias doğumsal olarak üretral açıklığın olması gereken yerde olmamasını tariflemektedir. Erkek çocuklarda 250 doğumda 1 olmakla ikinci en çok görülen doğumsal anomalidir. Hipospadias, çocuğun idrar yaptığı deliğin penisin ucunda değil de altında olmasıdır. Bu delik ile penis ucu arasındaki bölgede idrar kanalı tam olarak oluşmamıştır. Hipospadias, idrar deliğinin yerleşimine göre farklı farklı sınıflandırılabilir. Penisin baş kısmında yer alan, normal idrar deliğinin olması gerekli yere çok yakın olan hipospadias olgularına, glandüler hipospadias denilir. Penis baş kısmı ile penis gövdesi arasındaki birleşim yerinde yerleşirse, koronal hipospadias adını alır. Her iki durum genel olarak "distal hipospadias" tanımlaması içinde yer alır, çocuklarda en sık karşılaşılan, ve cerrahi başarı oranının en yüksek olduğu grup bu gruptur. Daha aşağı yerleşimli hipospadiaslar da vardır, idrar deliğinin yerleşimi penis gövdesinin herhangi bir yerinde, penis ile torbaların birleştiği bölgede hatta anüse yakın perine adlı bölgede bile olabilir. Daha aşağı yerleşimli hipospadiasların cerrahi tedavisi daha zordur. Yazlıkçılar bölümleri listesi 1993 ve 1994 yıllarında TRT 1'de, 1995-1998 yılları arasında da Star TV'de yayınlanan, kadrosu genel olarak Bizimkiler dizisinin kadrosundan oluşan ve yaz aylarında çekilen Yazlıkçılar dizisinin bölüm listesidir. Türkiye ekonomi bakanları listesi Aşağıdaki liste Türkiye Cumhuriyeti Ekonomi Bakanları listesidir. Tom Everett Scott Tom Everett Scott (d. 7 Eylül 1970), Amerikalı oyuncu. Jonny Coyne Jonathan "Jonny" Coyne, İngiliz aktör. Profesyonel bir futbolcunun ve bir terzinin ortanca çocuğudur. Fox'un kısa sürmüş dizisi Alcatraz'daki Warden Edwin James rolüyle tanınmaktadır. Once Upon a Time in Wonderland'de Dr. Lydgate rolünü de oynamıştır. Coyne ilk olarak okul oyunlarında yer aldı. The Judge in Oscar Wilde's Hang of the Gaol ve Phaeton in Ovid's Chariot of the Sun oyunlarinda başrolleri oynadı. Ulusal başında çok iyi yorumlar aldı ve bir aktör olmaya karar verdi. Londra'daki Royal Academy of Dramatic Art okulunda okunmaya hak kazandı ve mezuniyetinin üstüne Hannan Clarke Ödülü'nü kazandı. Televizyondaki ilk rolü 1990 yılında London Burning'de oynadığı bir bölümdür. Bir sonraki büyük rolü Gulliver's Travels'daki Ted Danson karakteridir. Bundan sonraki birkaç yıl icerisinde EastEnders, Pulling ve The Bill gibi gibi dizilerde oynadı. 2003'te 'a ve 2010'da The Nutcracker in 3D'de oynadı. En büyük rolü Alcatraz'daki Warden Edwin James'dir. Daha sonra Would You Rather ve London Boulevard gibi filmlerde de oynadı. 2013'te Gangster Squad'da ve The Hangover Part III'de oynadı. Alexa Davalos Alexa Davalos (d. 28 Mayıs 1982), Paris doğumlu Amerikalı oyuncu. Alexa Davalos Dunas adıyla, oyuncu Elyssa Davalos ve fotoğrafçı Jeff Dunas'ın çocuğu olarak Paris'te dünyaya geldi. Annesinin babası oyuncu Richard Davalos'du. Çocukluğunun çoğunu New York'a yerleşmeden önce Fransa ve İtalya'da geçirdi. "Fransızca'da İngilizce'den daha sık küfretmeye eğilimli olduğumu" belirtti. Anne tarafından İspanyol ve Fin kökenlidir. Onun soyadı aslen İspanyolca "Dávalos", ilk "a" aksanıyla yazılmıştır. Babasının ailesi Yahudidir (Litvanya'daki Vilnius'ta yaşayan ataları). İbrani okuluna bir süre devam etmesine rağmen "dindar olmadan" yetiştirildi. 17 yaşında tek başına New York'a gitti. Peter Lindbergh gibi fotoğrafçılar tarafından desteklenerek model oldu. "Bir görevim vardı. Dünyada olmak istedim, kendi işimi yapmak istedim. Bir tiyatroda çalışmak, gerçekten harekete geçmek istediğimi keşfettim." diyerek tutkusu olan oyunculuğa doğru yöneldi ve New York'ta Off Broadway Flea Tiyatrosu'na katıldı. 2002 yılında, 2002 Toronto Uluslararası Film Festivali'nde gösterime giren kısa film The Ghost of F. Scott Fitzgerald'da Charlie Hofheimer ile birlikte rol aldı. 2003 yılının Eylül ayında, Antonio Banderas ile birlikte HBO filmi And Starring Pancho Villa as Himself'te görüldü. İlk uzun metrajlı filmini 2004'te Jack/Kyra rolünde The Chronicles of Riddick'te oynadı. Ayrıca televizyon dizisi Angel'ın üç bölümünde mutant Gwen Raiden olarak ortaya çıktı ve 2005'te Fox Show Reunion'da rol aldı. 2007'de, Greg Kinnear ve Morgan Freeman'ın rol aldığı romantik drama Feast of Love'da rol aldı. Aynı zamanda Thomas Jane, Laurie Holden ve Marcia Gay Harden'ın birlikte oynadığı The Mist'te (Frank Darabont tarafından yönetilen) Sally'yi canlandırdı. 2008'de Edward Zwick'in yönettiği savaş filmi Defiance'da Daniel Craig'in aşk ilgisi olarak rol aldı. Sam Worthington, Ralph Fiennes ve Liam Neeson ile birlikte Titanların Savaşı'nda Andromeda'yı canlandırdı. Bir zamanlama sorunu nedeniyle 2012 yılında devam filmi olan Titanların Gazabı'nda oynamadı. 2013'te yine televizyon dizisi Mob City'de kadÄ±n lideri olan Frank Darabont ile tekrar bir araya geldi. Davalos, oyuncu Amanda Righetti'nin yakın arkadaşıdır ve Righetti'nin düğünündeki nedimesi olmuştur. Kendini bir "kasıntı" olarak kabul etmektedir. Seyahat etmeyi ve okumayı sevmektedir. Ruslan Aslanov Ruslan Aslanov (Belarusça: Руслан Асланаў, d. 26 Mart 2002) Beyaz Rus şarkıcı. Ruslan, Bulgaristan'ın Sofya kentinde yapılan 2015 Eurovision Çocuk Şarkı Yarışması'nda "Volshebstvo" (Belarusça:Волшебство, Türkçe:Sihir) adlı şarkı ile Beyaz Rusya'yı temsil etmiştir. Türkiye-IŞİD çatışması Türkiye-IŞİD çatışması, Türkiye'nin 2013 yılında bu yana IŞİD ile girdiği çatışmaları kapsamaktadır. Türkiye'nin IŞİD karşıtı koalisyona 2014 yılında katılmaya soğuk baktığı ve bundan dolayı da bazı Batılı ülkelerce eleştirildiği iddia edilmiştir. Bazı kesimler Türkiye'nin IŞİD militanlarının sınırlardan girip çıkmasına göz yumduğunu iddia etmişlerdir. Kobani Kuşatması'nda da Türkiye'nin YPG'ye yardım etmeye isteksiz davrandığı ileri sürülerek Türkiye'nin IŞİD'i desteklediği iddialarında bulunulmuştur. Buna karşılık, bu iddiaların tamamen asılsız ve temelsiz olduğu ileri sürülmüştür. Hükümet sözcüleri tarafından Bakanlar Kurulu’nun 30.9.2013 tarih ve 5428 Sayılı Kararı ile DAEŞ'in terör örgütü ilan edildiği ve kararın 10 Ekim 2013’te Resmi Gazete’de yayımlandığı vurgulanmıştır. ABD yönetiminin temsilcileri ve IŞİD-karşıtı koalisyonun sahadaki sözcüleri tarafından da bu iddialar hiçbir kanıttan yoksun, "saçma sapan ve gerçekten gülünç" olarak nitelenmiştir. Diğerlerinin yanı sıra, Kobani'ye desteğe Türkiye'nin soğuk baktığı iddiasına cevaben Başbakan Davutoğlu, "Kobani'ye odaklanmak, Suriye'de teröre karşı; IŞİD'e karşı savaşla mücadelenin sembolü haline geldiği için önemli. Bu Suriye'de, özellikle Kobani'de olanlara büyük önem verdiğimizin göstergesi." demiştir. Cumhurbaşkanı Erdoğan da Kobani'ye yardım konusunda "Hedef 2000 kadar Peşmergenin gelmesiydi. İlk etapta 500 göndereceklerdi fakat daha sonra PYD bu sayının 155'e inmesini… Hatta onlar 155'i de istemediler." şeklinde konuşmuştur. Ardından, Irak'tan 32 araçla yola çıkıp Türkiye üzerinden Kobani'ye destek için gelen 155 peşmerge sınırda PYD yöneticilerinin buna soğuk bakması sonucu 43 saat bekletildikten sonra, ancak yanlarında getirdikleri bazı silahları Kobani'ye sokmamaları kaydıyla geçişlerine 31 Ekim 2014 günü izin verilmiştir. IŞİD'in Türkiye'de gerçekleştirdiği ilk önemli eylem Reyhanlı Saldırısı olmuş, IŞİD sorumluluk üstlenmiş ve Türkiye'yi tehdit etmiştir. Şubat 2014'te Türkiye, IŞİD'i Suriye hava sahasına girerek vurmuştur. IŞİD, Musul'u ele geçirdiğinde de Türk konsolosluk çalışanlarını rehin almış ve 2014 Türkiye Musul Başkonsolosluğu saldırısı sonrası Türkiye ile uzun süre pazarlıklar sonucu Türk rehineleri serbest bırakmış, 21-22 Şubat 2015 tarihlerinde Türk Silahlı Kuvvetleri, Suriye sınırını geçerek Süleyman Şah Türbesi'nin yerini değiştirmiştir. IŞİD ile herhangi bir çatışmaya girilmemiştir. 5 Haziran ve 20 Temmuz 2015 tarihleriyle sırasıyla Diyarbakır ve Suruç'ta meydana gelen saldırıları IŞİD'in gerçekleştirdiği anlaşılmıştır. IŞİD ile ilk sıcak temas 23 Temmuz 2015 tarihinde yaşanmıştır. Sınırın Suriye tarafından açılan ateş sonucu bir astsubay şehit olmuş ve iki asker yaralanmıştır. Türk askerleri anında karşılık vermiş ve IŞİD militanları etkisiz hale getirilmişlerdir. Ertesi gün Türk savaş uçakları IŞİD mevzilerini bombalamaya başlamışlardır. ABD, IŞİD'e karşı mücadele için İncirlik Üssü'nü talep etmiştir. Türkiye, Suriye sınırında 'IŞİD'den arındırılmış bölge' sözü karşılığında İncirlik Üssü'nü Amerikan savaş uçaklarına açmayı kabul etmiştir. 12 Ağustos'ta Amerika savaş uçakları IŞİD'i İncirlik Üssünden kalkan uçaklarla vurmaya başlamıştır. Türk savaş uçakları da Ağustos sonu itibarıyla hava saldırılarında ABD'ye destek vermiştir. Eylül Ayaklanması Eylül Ayaklanması (Bulgarca: Септемврийско въстание, Septemvriysko vastanie), 9 Haziran 1923 tarihinde meydana gelen darbenin ardından kurulan Aleksandar Tsankov hükümetine karşı Bulgar Komünist Partisi öncülüğünde gerçekleşmiş ayaklanmadır. komünistler Komintern'in teşviki, Anarşistler'in ve Köylülerin desteğini alarak "işçi ve köylü bir hükümetin kurulmasını" amaçlamışlardır. Ayaklanma 14 Eylül günü Maglizh bölgesinde başladı. Burada 2 köy ele geçiren komünistler Stara Zagora bölgesinde ayaklandı. Bunu Nova Zagora, yakınındaki köy olan Chirpan ve Burgas şehri de takip etti. Ancak buradaki ayaklanmalar bastırıldı. En sert çatışmalar ise Maglizh, Enina ve Shipka bölgesinde gerçekleşiyordu. Aleksandar Tsankov ayaklanmaların bastırılabilmesi için 22 Eylül günü sıkıyönetim ilan etti. Hükûmet güçlerine paramiliter güç olan Shpitskomandi ve Makedonya Devrimci Örgütü eşlik ediyordu. Bu sırada ayaklanma Kuzeybatı Bulgaristan'a sıçradı. İsyancılar Lom kentini kuşattı. Ancak hükûmet Vidin'den takviye güç yolladı. Ve bu takviye güçler isyancıların kuşatmasını kırıdı. 25 Eylül sabahında Gavril Genov komutasını altındaki direnişçiler Ferdinand ve Boychinovtsi kentlerine saldırılar düzenledi. Ve kısa bir süre sonra bu iki kenti ele geçirdi. Bu öz güvenle isyancılar Vratsa'ya ilerledi. Ancak geri sürüldüler. Vidin'den destek almış olan hükümete bağlı birlikler, isyancıların kontrolündeki Petrohan Geçidi'ne saldırdı. Saldırı çok sertti. Direnişçiler geri çekildi. Bu sırada toptan imha olmamak için direniş hareketin liderleri, Ferdinand ve Boychinovtsi'de bulunan birliklere Yugoslavya'ya çekilme emir yayınladı. 27 Eylül'de, hükûmet güçleri Ferdinand girdi. 28 Eylül ve 29 Eylül'de geri çekilen isyancılar ve ordu arasında küçük çarpışmalar vardı. Bu olaylar yaşanırken 24 Eylül'de Bulgaristan'ın orta kesimlerinde bulunan Saranbey, Muhovo, Pazarjik ve Lesichevo bölgesinde ayaklanmalar çıktı. Ancak bu ayaklanmalar kısa bir süre içinde bastırıldı. komünist liderler ayaklanmanın başarıya ulaşabilmesi için Sofya'da bir ayaklanmanın gerçekleşmesinin şart olduğu anlamışlardır. Bunun için hazırlıklar başlatıldı. Bu sırada Sofya'nın çevre yerlerinde bulunan Ihtiman, Samoko, Pirdop ve Kostenets'te ayaklanma çıkmış ve başarı ile gelişmişti. Sofya'da hazırlıkları gerçekleştiren Anton Ivanov, Dimitar Ginchev ve Todor Atanasov yakalanması Sofya'da bir ayaklanma gerçekleşmesini engelledi. Bunun sonucu ağır olacaktı. Zira Sofya'da ayaklanma ümidiyle çevre köylerde meydana gelen ayaklanmaların ezilme fırsat verdi. Ayaklanma bastırıldıktan sonra, komünist liderler Georgi Dimitrov ve Vasil Kolarov Yugoslavya'ya oradanda Sovyetler Birliği'ne kaçtı. Isyancıların birçoğu liderleri gibi yaptıysada bazıları ülkede kaldı. Ayaklanmanın çıktığı yerlerde devlet sivilere karşı katliamlar yaptı. Bulgaristan Komünist tarihçiliği, Tsankov hükümetine karşı yapılan bu ayaklanmayı "ilk anti-faşist ayaklanma" olarak kabul etti. Bayramyeri Saat Kulesi Bayramyeri Saat Kulesi, Türkiye'nin İzmir ilinin Konak ilçesinde bulunan bir saat kulesidir. Birleşmiş Milletler Caddesi ve Eşrefpaşa Caddesi'nin İnönü Caddesi ile kesişme noktasında yer alan kule, 1955 yılında inşa edilmiştir. İnce ve uzun düz bir blok hâlinde kare planlı inşa edilen yapının dört tarafında betondan oyma süslemeler yer almaktadır. Bergama Saat Kulesi Bergama Saat Kulesi, İzmir ilinin Bergama ilçesinde bulunan saat kulesi. 1955 yılından bu yana Bergama İlçe Emniyet Müdürlüğü olarak kullanılan tarihî binanın üzerinde yükselen kulevari çıkıntı üzerindeki Roma rakamlı dairesel kadranlardan hasıl olan saat kulesi 1865 yılında bina ile birlikte inşa edilmiştir. Beypazarı Saat Kulesi Beypazarı Saat Kulesi, Ankara'nın Beypazarı ilçesinde bulunan ancak günümüzde ayakta olmayan saat kulesi. 1920 yılında Sulu Han'ın girişine dikilen saat kulesi zamanla yok olmuştur. Hamidiye Saatli Çeşmesi (Diyarbakır) Hamidiye Saatli Çeşmesi, Diyarbakır ilinin Yenişehir ilçesinde bulunan çeşme. II. Abdülhamid'in tahta çıkışının 25. yıldönümü şerefine 1900 yılında Hamidiye Sanayi Mektebi ile birlikte yapıldığı düşünülen çeşmenin tam yapım tarihi belli değildir. Cumhuriyetin ilk yıllarında yıkıldığı tahmin edilmektedir. Hamidiye Saatli Çeşmesi (Yozgat) Hamidiye Saatli Çeşmesi, Yozgat ilinin Merkez ilçesinde bulunan saatli çeşme. Çapanoğlu Camii'nin doğu cephesinde, hazireye bitişik olan yapı, Meltem Cansever'e göre 1899, Yozgat İl Kültür ve Turizm Müdürlüğüne göre 1900, Hakkı Acun'a göre 1901 yılında yapılmıştır. Karabük Saat Kulesi Karabük Saat Kulesi, Karabük ilinin Merkez ilçesinde bulunan saat kulesi. Kardemirin kuruluşunun 50. yılı şerefine dikilen ve 3 Nisan 1987'de tamamlanan kule çokgen gövdelidir. Karaman Saat Kulesi Karaman Saat Kulesi, Karaman ilinin Merkez ilçesinde bulunan saat kulesi. Aktekke Kent Meydanı projesi kapsamında 2009 yılında Karaman Belediyesi tarafından inşa edilen yapı çelik iskelet üzerine andezit ve granit taştan imal edilmiştir. 9,15 metre yüksekliğindeki kule kentin buluşma noktalarından biridir. Kastamonu Saat Kulesi Kastamonu Saat Kulesi, Kastamonu ilinin Kastamonu ilçesinde bulunan saat kulesi. Yaklaşık 12 metre yüksekliğinde olan ve kesme taştan imal edilen saat kulesinin Doğu Arap rakamlarının yer aldığı 1,60 metre çapındaki saat kadranının II. Abdülhamid tarafından gönderildiği rivayet edilmektedir. Kule son olarak 2002 yılında restore edilmiştir. Kemer Saat Kulesi Kemer Saat Kulesi, Antalya ilinin Kemer ilçesinde bulunan saat kulesi. 2006 yılında Kemer Cumhuriyet Meydanı'na inşa edilen kule Selda Ergin tarafından tasarlanmıştır ve 35 metre yüksekliğindedir. Konya Saat Kulesi Konya Saat Kulesi, Konya ilinin Karatay ilçesinde bulunan saat kulesi. Bizans İmparatorluğu döneminde şapel olarak inşa edilen ancak daha sonra mescide çevrilen yapının 1872 yılında saat kulesi olarak yenilenmesi ile oluşturulmuş, 1921 yılında yıkılmıştır. Kumkapı Saat Kulesi Kumkapı Saat Kulesi, İstanbul ilinin Fatih ilçesinde bulunan saat kulesi. Günümüzde var olmayan ve II. Abdülhamid'in tahta çıkışının 25. yıldönümünde dikildiği düşünülen yapının tam yapım tarihi ile yok oluş tarihi belli değildir. Kurtalan Saat Kulesi Kurtalan Saat Kulesi, Siirt ilinin Kurtalan ilçesinde bulunan saat kulesi. Belediye tarafından 1999'da yapılan kule üç kattan oluşmakta olup saat kadranı daireseldir. Kuşadası Saat Kulesi Kuşadası Saat Kulesi, Aydın ilinin Kuşadası ilçesinde bulunan saat kulesi. 1996 yılında inşa edilen kule dört katlı kare planlı olarak tasarlanmış, dairesel saat kadranı ve piramidal çatısıyla tamamlanmıştır. KÃ¼re Saat Kulesi Küre Saat Kulesi, Kastamonu ilinin Küre ilçesinde bulunan saat kulesi. Günümüzde var olmayan ve yapım tarihi bilinmeyen yapı 1886 yılındaki yangın sonucunda yok olmuştur. Maden Saat Kulesi Maden Saat Kulesi, Elazığ ilinin Maden ilçesinde bulunan saat kulesi. 2006 yılında 1898 yılında eski hükûmet konağının yanına Mutasarrıf Hayri Bey tarafından yaptırılan kulenin saçak ve kubbesi yıkılmış, kitabesi ve saati ise yok olmuştur. Manisa Saat Kulesi Manisa Saat Kulesi, Manisa ilinin Şehzadeler ilçesinde bulunan saat kulesi. 1366'da yılında tamamlanan Manisa Ulu Camii'nin kuzey ana giriş kapısının çıkıntısı üzerine 1672'de eklenen saat ile oluşturulmuştur. 1672 tarihi doğru kabul edilirse Türkiye'deki ilk saat kulesidir. 1922 yılındaki büyük Manisa Yangını'ndan etkilenmemiştir. Cumhuriyet'e kadar sağlam olan saat yapısı sonraları tamamen yıkılmıştır. Günümüzde Ulu Cami'nin kuzey kapısı önünde yer alan kule sanılanın aksine aslında yeni bir yapıdır. Mevcut kule 1975 yılında inşa edilmiştir. KÃ¼tahya Saat Kulesi Kütahya Saat Kulesi, Kütahya ilinin Merkez ilçesinde bulunan saat kulesi. Balıklı Mahallesi'nde Analıca Camii karşısında Belediye İşhanı'nın bulunduğu yerde olan orijinal kulenin aslı kilise çan kulesi olup 1922'de Kütahya'nın kurtuluşu sonrasında kilise ile beraber belediyeye devredilmiştir. Belediye kiliseyi elektrik üretimi için kullanmış, çan kulesinin de dört tarafına saat koyarak saat kulesi haline getirmiştir. Belediye başkanı Abdurrahman Necati Kara'a bu kuleyi 1970'li yılların başında yıktırarak yerine işhanı yaptırmıştır. Mevcut yapı orijinaline sadık kalınarak 2005 ve 2006 yıllarında inşa edilmiştir. Mardin Saat Kulesi Mardin Saat Kulesi, Mardin ilinin Artuklu ilçesinde bulunan saat kulesi. 1902'de yapılan orijinal kule 1930 yılındaki yol çalışmaları kapsamında yıkılmış, mevcut yapı orijinaline sadık kalınarak 2003 yılında inşa edilmiştir. Mecitözü Saat Kulesi Mecitözü Saat Kulesi, Çorum ilinin Mecitözü ilçesinde bulunan saat kulesi. 1899 yılında dikilen yapı günümüzde var olmamakla beraber yok oluş tarihi bilinmemektedir. Mersin Saat Kulesi Mersin Saat Kulesi, Mersin ilinin Akdeniz ilçesinde bulunan saat kulesi. 1853 yılında başlanıp 1898 yılında tamamlanan Mersin Katolik Kilisesinin bir birimi olan kule aynı zamanda çan kulesi olarak da işlev görmektedir. Mudurnu Saat Kulesi Mudurnu Saat Kulesi, Bolu ilinin Mudurnu ilçesinde bulunan saat kulesi. 1891'de yapılan orijinal kule 1900 yılındaki yangın sırasında yok olmuş, 1905 yılında aynı noktada bir kule daha inşa edilse de bu kule de 1964'te meydana gelen bir diğer yangın sırasında büyük hasar görmüş ve aynı yıl neredeyse tamamı yeniden inşa edilmek üzere onarılmıştır. Borsa Kavşağı Saat Kulesi Borsa Kavşağı Saat Kulesi, Nevşehir ilinin Nevşehir ilçesinde bulunan saat kulesi. 1987 yılında kesme sarı taştan imal edilen 14 metre yüksekliğindeki kule adını bulunduğunu Borsa Kavşağı'ndan almaktadır. Safranbolu Saat Kulesi Safranbolu Saat Kulesi, Karabük ilinin Safranbolu ilçesinde bulunan saat kulesi. 1797 yılında Anadolu'nun ilk saat kulesi olarak İzzet Mehmed Paşa tarafından yaptırılan kule 20 metre uzunluğundadır ve kare planlı olarak kesme taştan imal edilmiştir. Londra'dan getirtilen orijinal saati günümüzde hâlen çalışmaktadır. Siirt Saat Kulesi Siirt Saat Kulesi, Siirt ilinin Merkez ilçesinde bulunan saat kulesi. Siirt Ulu Camii'nin doğusunda yer alan ve Alaaddin Paşa tarafından 1905'te yaptırılan orijinal kule zamanla yıkılmış ve mevcut yapı 1975 yılında inşa edilmiştir. İki renkli kesme taşlar kullanılarak inşa edilen kule Siirt Valiliğinin önündeki park içerisinde yer almaktadır. Sinop Saat Kulesi Sinop Saat Kulesi, Sinop ilinin Sinop ilçesinde bulunan saat kulesi. 1901 yılında Sinop Kalesi'nin bir burcu üzerine uyumlu bir mimari ile inşa edilmiştir. Sivas Saat Kulesi Sivas Saat Kulesi, Sivas ilinin Merkez ilçesinde bulunan saat kulesi. Sivas Kültür Varlıklarını Koruma Bölge Kurulu Müdürlüğü tescil bilgileri ve İbrahim Olcaytu'ya göre 1803, Ömer Demirel'e göre 1814 yılında dikilen yapı günümüzde var olmamakla beraber 1944 yılında yıkılmıştır. Palmira Taarruzu (MayÄ±s 2015) Palmira Muharebesi, Suriye'nin tarihi Palmira şehri ve çevre köy ve kasabalarında, IŞİD ile Suriye Arap Ordusu arasındaki savaştır. IŞİD, Suriye Ordusunun İdlip'te aldığı kayıpları fırsat bilerek bazı güçlerine İdlip'e çekmesini fırsat ilerek Palmira'ya yoğun bir saldırı başlatmıştır. 15 Haziran'da IŞİD, Palmira şehrine dayanmıştır. 16 Haziran'da yaşanan yoğun çatışmalardan sonra, Suriye Ordusu Palmira şehir merkezinde yeniden denetimi sağlamıştır. Ancak 20 Haziran'da IŞİD yeniden saldırmış ve Palmira şehir merkezinin büyük bölümünü ele geçirmiştir. 21 Haziran'da IŞİD binlerce yıllık harabelerin olduğu kısıma girmiştir. Çatışmaların sonucunda IŞİD, Palmira şehri ve çevresindeki pek çok yerleşim birimini ele geçirmiştir. UNESCO Dünya Miras Listesi'ndeki Palmira şehrinin IŞİD'in eline geçmesi Uluslararası toplumda büyük endişe yaratmıştır. Selefi anlayışından dolayı eski yapıları yok eden IŞİD, korkulanı gerçekleştirmiş ve binlerce yıllık tarihi eserleri yıkmaya başlamıştır. Sivrihisar Saat Kulesi Sivrihisar Saat Kulesi, Eskişehir ilinin Sivrihisar ilçesinde bulunan saat kulesi. 1900 yılında Kaymakam Mahmud Bey ile Belediye Başkanı Yüzügüllü Hacı Mehmet Efendi tarafından yaptırılan kule 12 metre yüksekliğinde olup çanı Aralık 2006'da çalınmışsa da 2007'de Afyonkarahisar'da bulunarak yerine yerleştirilmiştir. Sungurlu Saat Kulesi Sungurlu Saat Kulesi, Çorum ilinin Sungurlu ilçesinde bulunan saat kulesi. Meltem Cansever'e göre 1891 ya da 1892, Hakkı Acun'a göreyse 1891 yılında dikilen kule Yozgatlı Şakir Usta tarafından yapılmıştır. Yozgat Saat Kulesi ve Çorum Saat Kulesi'ne de emsal olan yapı 19 metre yüksekliğindedir. Şanlıurfa Saat Kulesi Şanlıurfa Saat Kulesi, Şanlıurfa ilinin Eyyübiye ilçesinde bulunan saat kulesi. Tam olarak hani tarihte inşa edildiği bilinmeyen yapı 1175'te tamamlanan Şanlıurfa Ulu Camii'nin 30 metrelik minaresine 1927-1945 arası bir dönemde eklenen saat ile oluşmuştur. Åžefaatli Saat Kulesi Şefaatli Saat Kulesi, Yozgat ilinin Şefaatli ilçesinde bulunan saat kulesi. 1986 yılında Bayram Karabulut tarafından yaptırılan kule altı ademeli dörtgen bir yapıda inşa edilmiştir. Åžehitler Saat Kulesi Şehitler Saat Kulesi ya da Niksar Saat Kulesi, Tokat ilinin Niksar ilçesinde bulunan saat kulesi. 2008 yılında belediye başkanı İdris Şahin tarafından yaptırılan kulede Millî Mücadele'de hayatını kaybeden Niksarlıların adları ve savaş enstantaneleri yer almaktadır. TekirdaÄŸ Saat Kulesi Tekirdağ Saat Kulesi, Tekirdağ ilinin Süleymanpaşa ilçesinde bulunan saat kulesi. Dikiliş tarihi bilinmeyen yapı günümüzde var olmamakla beraber 1912 yılında yıkılmıştır. Tokat Saat Kulesi Tokat Saat Kulesi, Tokat ilinin merkez ilçesinde bulunan saat kulesi. II. Abdülhamid'in tahta çıkışının 25. yılı şerefine 1902'de yaptırılan kule 33 metre yüksekliğindedir. Trabzon Saat Kulesi Trabzon Saat Kulesi, Trabzon ilinin Ortahisar ilçesinde bulunan saat kulesi. 1863 yılında oluşturulan yapı Ayos Grigoryos Kilisesinin çan kulesine saat eklenmesiyle oluşmuştur. Kule günümüzde var olmamakla beraber 1940'lı yıllarda yıkılmıştır. Turgutlu Saat Kulesi Turgutlu Saat Kulesi, Manisa ilinin Turgutlu ilçesinde bulunan saat kulesi. Turgutlu Atatürk Parkı'nda yer alan üç katlı kulenin tam yapılış tarihi bilinmemekle birlikte 2000'li yılların başında inşa edildiği bilinmektedir. Ürgüp Saat Kulesi Ürgüp Saat Kulesi, Nevşehir ilinin Ürgüp ilçesinde bulunan saat kulesi. 2006 yılında Ürgüp Kentsel Rehabilitasyon Planı çerçevesinde MİAR Mimarlık tarafından Kapadokya peribacalarını andıracak şekilde kare prizma olarak inşa edilen yapının dört cephesi üzerinde kabartmalar yer almaktadır. Yenişehir Saat Kulesi Yenişehir Saat Kulesi, Bursa ilinin Yenişehir ilçesinde bulunan saat kulesi. 1906'da yapılan orijinal kulenin Yunan İşgali sırasında büyük oranda zarar görmesi üzerine 1936 yılında inşa edilmiştir. Yerköy Saat Kulesi Yerköy Saat Kulesi, Yozgat ilinin Yerköy ilçesinde bulunan saat kulesi. Abdulkadir Uyar'ın belediye başkanlığı döneminde 1895 ve 1986'da yaptırılan kule 30 metre yüksekliğindedir. Yeşilli Saat Kulesi Yeşilli Saat Kulesi, Mardin ilinin Yeşilli ilçesinde bulunan saat kulesi. Diyarbakır Kültür Varlıklarını Koruma Bölge Kurulu Müdürlüğü arşivlerinde kuleye dair hiçbir bilgi olmadığından dolayı yapılış tarihi tam olarak tespit edilmese de son on yıllarda inşa edildiği bilinmektedir. Yüreğir Saat Kulesi Yüreğir Saat Kulesi, Adana ilinin Yüreğir ilçesinde bulunan saat kulesi. 2008 yılında TOKİ tarafından inşa edilen kule kare planlı ve sekiz kattan oluşmaktadır. Zile Saat Kulesi Zile Saat Kulesi, Tokat ilinin Zile ilçesinde bulunan saat kulesi. Zile Kalesi'nin bir burcu üzerine 1336'da inşa edilen minareye Ziya Paşa tarafından 1875 yılında eklettirilen saat ile oluşan kulenin saati günümüze kadar gelememiştir. Niğde Saat Kulesi Niğde Saat Kulesi, Niğde ilinin Niğde ilçesinde bulunan saat kulesi. Ziya Paşa tarafından 1866 yılında yaptırılan 41 metre yüksekliğindeki kule Niğde Kalesi üzerinde yükselmektedir. Din ve alkol Dünya dinlerinin hatta aynı dinin farklı mezheplerinin alkol ile ilişkili farklı yaklaşımları bulunmaktadır. Bazı dinler alkol kullanımını günah olarak görürken diğer bazı dinlerde belirli zaman dilimlerinde ve ayinlerinde alkol kullanımının emredildiği ya da izin verildiğini görmekteyiz. Hindistan'ın maneviyatında dünya tarihi dört devrevi çağa ayrılmıştır. Dört çağ doktrinine göre her çağda ilkeleri daha fazla izlenilmesi gereken kutsal metinler vardır. İlk çağ olan Satya-Yuga'da Vedalar, ikinci çağ olan Treta-Yuga'da Smiritiler, üçüncü çağ olan Dvapara-Yuga'da Puranalar, dördüncü çağ olan ve halen içinde bulunduğumuzun iddia edildiği Kali-Yuga'da ise Tantralar izlenmektedir. Hintteki söz konusu bu kutsal metinlerin tümünün incelenmesi gerekmektedir. Vedik dönemde sarhoş edici olan Soma kutsal addedilmekteydi. Soma (Asclepias-acida veya Sarcostemna viminale) adı verilen bir sarmaşığın süt benzeri suyunun fermante edilmesiyle üretilen içki Rig Veda'ya göre Sema'dan getirilmişti ve ebedi gençlik veren bir tür ab-ı hayattı (Amrita veya ambrosia). Vedik dönemden sonraki dönemde ortaya çıkan bazı metinlerde Soma haricindeki sarhoşluk verici maddelerin yasaklandığını görmekteyiz. Örneğin Manu yasalarında sarhoşluk veren maddeleri tüketenlere ceza tayin edilmekte diğer bazı metinlerde özellikle ilk üç kastın bu maddeleri tüketmelerine yönelik uyarılarda bulunulmaktadır. Puranalar da da yasak aynı şekilde devam ettirilmiştir ancak Ramayana ve Mahabarata gibi epik metinlerde bilgelerin misafirlerine şarap sunduğu görülür. Tantralara gelince ise içki kullanımı belirli koşulların gözetilmesi şartıyla ayinlerde dahi kullanılabilmektedir. Antik Hint şifa sistemi Ayurveda'da şarabın ilaç olarak kullanıldığı bilinmekle birlikte bu sistemde şarap herkese tavsiye edilmemektedir. Özellikle Kapha beden tiplerinin bir Ayurveda hekiminin kontrolüyle ve belirli ölçülerde şarap kullanabilmesine izin verilebilmektedir. Hindistan'da ortaya çıkan ve katı vejeteryanlığı emreden dinlerden Jaynizm'de alkolik içeceklerin fermantasyon sonucu içeriklerindeki mikroorganizmalar sebebiyle kullanımları kesin bir şekilde yasaklanmıştır. Budizmde Yüce Sekizkatlı Yol'un ilkelerinden biri olan uyanıklığı/dikkatli oluşu engellediği gerekçesiyle mensupları alkol kullanımından sakındırılır. Sihizm'e giren kişilerin de aralarında alkolün de bulunduğu tüm sarhoş edicilerden uzak durmaları istenir. Alkol tüketimi Musevi inancında yasaklanmamıştır. Kitab-ı Mukaddes'te bunun bazı örnekleri bulunmaktadır. Örneğin: Yaradılış bölümünde 9:20-27'de Nuh şarapla sarhoş olur ve en genç oğlu tarafından çadırında giyinik olmadan yatıp uyurken bulunur. Mezmurlar 104:15'te ise şarabın insan kalbini sevince boğduğu ibaresi geçer. İçkinin aşırı tüketimi ve sarhoşluk teşvik edilmiyor olsa da suçlanan bir eylem olarak görülmez. Tora (Tevrat) - Vayikra (Levililer) 10/ 8. Tanrı Aaron'a konuşarak (şöyle) dedi: 9. "Sen ve yanındaki oğulların-Buluşma Çadırı'na gireceğiniz zaman sarhoş edecek şekilde şarap içmeyin- ki ölmeyesiniz (Bu tüm) Nesilleriniz için ebedi bir kanundur. Yukarıdaki ayetlerin yorumunda meşhur Tevrat müfessiri Rambam Buluşma Çadı (Mişkan) ve kurban ibadetinin yapıldığı Mizbeah'ta Şarabın etkisiyle sarhoş olarak ibadet icra eden Koen'in (din adamı) bunun karşılığında ölüme mahkûm edileceğini söyler. Ancak suç şarap içmekte değil şaraptan dolayı sarhoş olmakta görülür ve sarhoş edici miktar olarak bir kerede 1 reviit (günümüz ölçüsünde 85-150 gr arasında değişik ölçüler verilmektedir) miktarında tüketilmesi öngörülür. Bundan az miktarda ya da bu miktarı ara vererek veya şarabı su katarak içen ve bu şekilde ibadet eden biri bu yaptığı yasak olmasına karşı cezaya layık görülmeyip ibadeti de makbul addedilir. Ancak toplamda 1 reviit aşıldığında yapılan ibadet geçersiz ve fail de ölüme layık bulunmaktadır. Ayrıca buradaki ölüm olasılığının sadece şarap içilmesi durumunda geçerli olduğu diğer sert içkileri içtikten sonra Kutsal Mekan'a girmenin yasak olmakla birlikte ölüm cezası ile değil kırbaçla cezalandırılacağı ve yapılan işlemlerin de geçersiz olmadığı yorumu da yapılmıştır. Talmud - Berahot Perek 1'de Sarhoşken dua eden kişinin duasının Tanrı'nın huzurunda tiksinti verici olduğu ifadeleri geçer. Buna göre Dua vakti geçecekse bile sarhoşken dua etmek yasaktır. Yemek öncesinde kutsanan tek meyve üzüm suyu veya üzümün mayalanmış suyu yani şaraptır. Kutsama şu kelimelerle son bulmaktadır: borei pri hagafen (şarabın (vine) meyvesini yaratana) Diğer meyve veya sebzelerin mayalanmış suyu, onlara "şarap" denilmiş dahi olsa üzerlerine bu tip bir kutsamada bulunulmaz. Şarap da tıpkı ekmek gibi özel bir muameleye tabi tutulur. Şarap besin kaynağı olarak görüldüğü gibi aynı zamanda kişiye neşe verici kabul edilir. Mezmurlarda "Ve insanın yüreğini sevindiren şarap, Yüzünü parlatan yağ, Ve insanın yüreğine kuvvet veren ekmeği çıkarsın" (Mezmurlar: 104:15) Neşe ve kutlama sembolü olarak şarap halakhik bir statü kazanmış, bilgeler belirli dualar ve kutlamaları şarap kupasını kaldırarak gerçekleştirirler. İlk Doğan Kefareti, Sünnet Töreni, Nişan Töreni, Evlilik Kutsaması, şarapla birlikte gerçekleştirirler. Şabat gününün şarap içerek kutlanması teşvik edilir ve ilgili günde düzenli olarak da kullanılır. Geo Widengren ve Mircea Eliade gibi araştırmacılar Hint kenevirinin ilkin Zerdüştlerin kutsal metni Avesta'da beng şeklinde mevcut olup Zerdüşt'ün vecde girebilmek için bizzat beng kullandığını ifade etmektedirler. Alkolik içecekler Kitab-ı Mukaddes'te görülmek birlikte Nuh ve Lut hikâyelerinde sarhoşluk suçlanmıştır. Katolik kilisesinde şarap Mesih İsa'nın kanına dönüşür. Protestan mezheplerinde şarap sadece Mesih'in kanının sembolüdür. Ruhban topluluklarında bira ve şarap tüketilir. Pentekostaller ve Metodistler gibi bazı Hristiyan grupları günümüzde kişinin alkolden uzak durması gerektiğine inanmaktadırlar. Mormonluğun "Hikmet Sözleri" kitabında alkol tüketimi yasaklanır. Alkol Arapçadan türemiş bir kelimedir ve al-kohl olarak damıtma işlemini tanımlamada kullanılmıştır. İslam hekimleri alkolü yaraların temizliğinde ve cerrahi müdahalelerde anestezi amacıyla kullanmışlardır. Kur'anda açıkça yasaklanmış olmamakla birlikte İslam hukukçularının (fakih) çoğunluğu kullananın bilincini etkilediği için alkol tüketiminin İslam'da yasaklandığını kabul etmişlerdir. Ancak bu yasaklamaya rağmen Türkiye'de rakı, Tunus'ta bukha, Fas ve Cezayir'de şarap tüketimi son bulmamıştır. Tarihte Emeviler, Abbasiler, Memluklar, Selçuklular, Osmanlılar gibi İslam devletlerinde yönetici sınıfların yanı sıra şairler, edipler hatta kimi zaman din adamlarının bile şarap kullandıkları, şaraba övgüler düzdükleri, işret meclisleri (içkili eğlence) kurdukları bilinmektedir. Sultanlara yönelik yazılan bazı eserlerde de sultanların şarap içme biçimlerine ilişkin ifadelere rastlanılmaktadır. Örneğin Anadolu Selçuklu döneminin vezirlerinden Nizamülmülk'ün sultana yönelik yazdığı tavsiyeleri ve görgü kurallarını içen eseri Siyasetname'de "Şarap içmenin adabı" başlıklı bir bölümde sultanın şarap içerken dikkat etmesi gereken hususlar bildirilmektedir. Benzer bir şekilde Keykavus'un Kabusname adlı eserinde de içki adabıyla ilgili bir bölüm yer almaktadır. Maliki, Şafii ve Hanbeli gibi Sünni mezheplerle Şiilikte sarhoşluk verici maddelerin damlasının kullanılması dahi haram kabul edilirken Hicri 6. (Miladi 12. yy) yüzyıla kadar geçen dönemde Hanefi mezhebi bilginleri ham üzümden imal edilen şarap haricindeki sarhoş edici maddelerin bizzat değil sarhoşluk verici miktarının kullanımının haram olduğunu iddia etmişlerdir. Hicri 6. yüzyıldan sonra tıpkı diğer Sünni ve Şii mezheplerde olduğu gibi Hanefi mezhebinin içinde de sarhoşluk veren maddelerinin damlasının dahi kullanımının haram olduğu görüşü yaygınlaşmıştır. Ancak bu yüzyıldan önce dahi Hanefi mezhep imamlarının ortak görüşü sarhoşluğun cezalandırılması yönündeydi. Hatta ilk dönem (Hicri 4. yüzyıl) Hanefi mezhebi imamlarından İmam Tahavi'nin bir kimse nebiz (üzümden imal edilen şarap dışındaki sarhoşluk verici tüm maddelerin genel adı) içip sarhoş olursa imamların tümüne göre kendisine had cezası uygulanacağını açıkça bildirir. Cezayı gerektiren sarhoşluk durumu ise Ebu Hanife'ye göre kişinin yer ile göğü, kadın ile erkeği birbirinden ayırt edemeyecek derecede sarhoş olmadır. Ebu Hanife'nin öğrencisi olan Ebu Yusuf'un görüşüne göre ise kişinin konuşmasında karışıklık-bozukluk olursa ceza gerektirir miktara ulaşılmış sayılır. Veda haccı sırasında gerçekleşen