tıbbî tedbirleri hesaba katmadan) 1 mSv'dir. Doğmamış çocukların doğuma kadar 1 mSv'i geçmemelidir. Jay Triano Jay Triano (d. 21 Eylül 1958), bir dönem Türkiye Basketbol Ligi'nde de forma giymiş Kanadalı basketbolcu ve antrenör. 21 Eylül 1958'de Ontario eyaletindeki Tillsonburg kentinde doğdu. 1981 NBA Seçmelerinde Los Angeles Lakers tarafından 179. sırada tercih edildiyse de hiç NBA Ligi'nde oynamadı. 1983 yılında Kanada'nın Üniversite Oyunları'nda şampiyon olmasında önemli pay sahibi oldu. Kanada formasını 1984 ve 1988 Yaz Olimpiyatları'nda da giydi ve 1981'den 1988'e dek bu takımın kaptanlığını yaptı. 1985-86 sezonunda Fenerbahçe'de oynadı, ancak başarılı oyununa rağmen takımının play-off çeyrek finalinde elenmesine engel olamadı. O seneye dair ilginç bir ayrıntı ise, Fenerbahçe'nin Türkiye millî basketbol takımı'nın kaptanı Efe Aydan ile birlikte sahaya ilk beşte iki ülke millî takım kaptanlarını süren basketbol tarihindeki az sayıda takımdan biri olmasıydı. 1988'de aktif basketbolculuk yaşantısını noktaladıktan sonra yetiştiği Simon Fraser Üniversitesi'nde antrenörlük kariyerine başladı. 1998 yılında daha önce kaptanlığını yaptığı Kanada millî takımının antrenörlüğünü üstlendi ve bu takımla 2000 Yaz Olimpiyatları'nda çeyrek final oynama onuruna erişti. 2002'de NBA takımı Toronto Raptors'un yardımcı antrenörlüğü görevine geldi ve NBA Ligi'nin ilk Kanadalı antrenörü oldu. 2008 yılında bu takımın başantrenörlüğüne yükselen Triano 2009-10 sezonu itibarıyla da bu görevini yürütmeye devam etmektedir. Göreve geldikten beri takımının başında 113 maça çıkan Kanadalı antrenör 51 galibiyet aldı. Adagio Adagio aşağıdaki anlamlara gelebilir: Serdar ApaydÄ±n Serdar Apaydın (d. 21 Ekim 1966), Türk antrenör ve eski basketbolcudur. 21 Ekim 1966'da doğdu. TED Ankara Kolejliler'deki skorer oyunuyla yıldızlaştı ve özellikle üç sayılık atışlardaki başarısıyla 1991'de millî takıma kadar yükseldi. Takımının 1991-92 sezonunda Türkiye Basketbol Ligi'nde bir sezon önce lige yerni yükselen takımının Klasman Ligi üçüncüsü olmasında katkı sahibi oldu. 1993 yılında yeni kurulan Ülkerspor'a transfer olan Apaydın, 1997'ye dek oynadığı bu takımda 1994-95 sezonunda şampiyonluk sevinci, 1993-94 ve 1995-96 sezonlarında final heyecanı yaşadı. Başarılı performansıyla millî takımın değişmez oyuncuları arasına da girdi ve 1993 ve 1995 yıllarındaki Avrupa Basketbol Şampiyonalarında ay-yıldızlı formayı giydi. 1997 sezonunda Fenerbahçe'ye transfer oldu. İlk sezonunda 10,3, ikinci sezonunda da 9,0 sayı ortalamasına ulaşan Apaydın, takımın özellikle Avrupa Kupalarında başarılı sonuçlar almasına katkıda bulundu. 2001'de bu takımda aktif oyunculuk yaşamını noktalayan Apaydın, antrenörlük kariyerine başladı ve 2007'de Alpella olarak mücadele eden Fenerbahçe Genç Erkek Basketbol Takımı'nı 25 yıl aradan sonra Türkiye şampiyonluğuna ulaştırdı. 2011-12 sezonu öncesinde Antalya Büyükşehir Belediyespor'un antrenörlüğüne getirildi. Ayrılma belitleri Ayrılma belitleri bir topolojik uzayın üzerine konan ve noktaların ve altkümelerin birbirilerinden ne kadar ayrı olduğunu belirten belitler ailesi. Bir topolojik uzayın bu belitlerden birini sağladığı söylendiğinde, topolojisi hakkında global bir bilgi verilmiş ve topolojinin cinsi daraltılmış olur. Örneğin, topolojinin sahip olduğu açık kümelere bakmaksızın o topolojinin T olduğunu söylemek, topolojik uzayda seçilmiş herhangi iki noktanın birbirlerinden ayırdedilebilir olduğunu garanti eder. Ayrılma belitleri Almanca'da ayrılma anlamına gelen Trennung sözcüğüne atıfta bulunarak T harfiyle gösterilir. Bu belitlerden bazıları çok eskiden ifade edilmiştir, bazıları daha yenidir. Kimileri çalışılan matematik dalına göre ifadesinde farklılık göstermiş ve zaman içinde şöyle böyle standart bir listeye kavuşulmuştur. Kaynağına bağlı olarak adlandırmalar farklılık gösterebilir. "X" topolojik bir uzay olsun. Yukarıda saydığımız ayrılma belitlerinin tanımdan gelen bir hiyerarşileri vardır. Listede daha başta olanlar, sonra gelenlerden daha genel durumlardır: T > T > T > T > T > T > T > T > T. Erdal Bibo Erdal Bibo (8 Ocak 1977), TÃ¼rk basketbolcudur. 8 Ocak 1977'de doğdu. Efes Pilsen altyapısında yetişti ve 1995-96 sezonunda çok fazla kadroda olmamasına rağmen bu takımın Koraç Kupası sevincine ortak oldu. 1,96 metrelik boyuyla kısa forvet pozisyonunda başarılı oyunlar çıkararak Millî takımın çeşitli kademelerinde forma giydi. 1998 yılına dek formasını giydiği Efes Pilsen'de 2 Türkiye Basketbol Ligi, 3 Erkekler Türkiye Kupası ve 2 Cumhurbaşkanlığı Kupası şampiyonluğu yaşadı. 1998-2000 yılları arasında Türk Telekom, 2000-01 sezonunda tekrar Efes Pilsen'de oynadı ve bu takımda bir kez daha Türkiye Kupası sevinci yaşadı. Sezon sonunda Fenerbahçe'ye transfer oldu. 2006'ya dek oynadığı bu takımda 2004-05 sezonunda FİBA Avrupa Kupası'nda final-four oynama sevincine erişti. 2006'da Beşiktaş Cola Turka'ya, 2007'de TTNet Beykoz'a, 2008'de Erdemirspor'a transfer olan Bibo, 2009-10 sezonunda bu takımın formasını giymeye devam etmektedir.2010-2011 sezonu için Olin Gençlik takımı ile anlaşmıştır. 2012-2013 sezonundan beri TED Ankara Kolejliler takımında oynamaktadır. Nabil TaÃ¯der Nabil Taïder (d. 26 Mayıs 1983, Lavaur, Tarn, Fransa), Fransa doğumlu Tunuslu futbolcudur. Fransa'nın Toulouse takımında futbola başlayan oyuncu, çeşitli liglerde ve takımlarda oynamıştır. Sol ayağı etkili olan oyuncu 8 Ocak 2010'da Sivasspor'la sözleşme imzalamıştır. 2011 yılında ise sözleşmesi karşılıklı olarak feshedilmiştir. 2005'te, 21 yaşındayken, 2006 FIFA Dünya Kupası'nda forma giymek için Tunus millî futbol takımına katılma girişiminde bulunsa da however FIFA Fransa U-21 takımında oynadığını varsayarak bu girişimi uygun bulmamıştır. Taïder bu sebepten ötürü Dünya Kupası'nda ülkesini temsil edememiştir. Alessandro Pertini Alessandro (Sandro) Pertini (d. 25 Eylül 1896 - ö. 24 Şubat 1990) İtalyan sosyalist politikacı. İtalya Cumhuriyeti'nin 7. Cumhurbaşkanı (1978-1985) Savona ilinin Stella kentinde doğan Pertini bir arazi sahibi olan Alberto Pertini'nin oğludur.Sandro Pertini ilk ve orta öğrenimini Savona'da tamamladı. Genoa Üniversitesi'nde hukuk alanında ihtisas yaptı. Reformist sosyalist olan felsefe öğretmeni Adelchi Baratono onun sosyalizme yaklaşıp tanışmasına neden oldu. Pertini İtalya'nın I. Dünya Savaşı'na katılmasına karşıydı ancak buna rağmen savaşta teğmen olarak görev aldı ve cesaret madalyasıyla taltif edildi.1918 yılında Birleşik Sosyalist Parti'ye katıldı ve bu sırada Floransa'ya yerleşti bu dönemde siyaset bilimi alanında Cooperation(İşbirliği)adıyla tez yaparak lisans derecesi aldı. Pertini faşistler tarafından sık sık tartaklansa da ideallerini korumaya devam etti. Mensup olduğu partinin liderinin faşistler tarafından düzenlenen bir suikast sonucu öldürülmesi, Pertini'yi totaliter rejim karşısında daha fazla direnmeye sevk etti. 1926 yılında mahkûm edilip faşist kamplarına gönderilmesi söz konusu olunca saklanmayı seçti daha sonra Carlo Rosselli ve Ferrucio Parri ile birlikte partisinin önemli bir figürü olan Filippo Turati'nin Fransa'ya kaçırılmasını organize etti. Bir süre Fransa'da duvar ustası olarak çalıştıktan sonra İtalya'ya geri dönüşünde Pisa'da tutuklandı ve 10 yıl hapis yattı. 1943'e kadar çeşitli bölgelerde göz altında yaşayan Pertini, Mussolini'nin tutuklanmasının ardından İtalyan direniş hareketi'ne katıldı. Naziler tarafından tutuklanarak ölüme mahkûm edilen Pertini daha sonra partililerin baskını sırasında serbest bırakıldı. Ardından kuzey bölgelerine seyahatler yaparak Direniş'i organize etti. 25 Nisan 1945'te İtalyan Cumhuriyeti'nin ilk meclisine üye seçildi. İtalyan Sosyalist Partisi'nin sürekli yönetim kurulu üyesi olarak görev yaptı. Bir siyasetçi olarak Pertini Koloniyalizm'in tüm şekillerini ve yolsuzlukları eleştirirken bağımsız politik pozisyonunu korumuştur. 1968 yılında İtalya Temsilciler Meclisi Başkanlığı'na seçilen Pertini bu görevini 1976 yılındaki seçimlere kadar sürdürdü. 1978 yılında Geovanni Leone'nin yerine İtalya'nın 7. Cumhurbaşkanı olarak seçildi. Görev süresince İtalyan halkının devlet ve kurumlarına olan güvenini sağladı. Temsil ettiği kurumların büyük bir savunucusu oldu. Bu yönleriyle Pertini İtalya'nın son dönemdeki en başarılı politikacılarından birisidir. 1985'te görev süresi sona erince ikinci bir dönem görev yapması yönündeki teklifleri reddederek anayasa uyarınca tabii senatör unvanıyla 1990 yılına kadar hizmet etti. 1988 yılında Otto Hahn Barış Ödülü ile taltif edilen Pertini, 24 Şubat 1990 tarihinde hayata veda etmiştir. Schlieffen PlanÄ± Schlieffen Planı, Alfred von Schlieffen I. Dünya Savaşında Fransa ve Rusya'ya karşı geliştirdiği plan. Fransa ile Rusya'ya karşı iki cephede savaş tasarlayan Alfred von Schlieffen, daha yavaş seferber olan Rusları küçük bir kuvvetle denetim altında tutarken, Alman kuvvetlerinin büyük bölümüyle daha tehlikeli bir düşman olan Fransa'yı alt etmeyi planlamıştı. Fransa'nın Alsace-Lorraine'i yeniden ele geçirmek isteyeceğini öngören Schlieffen,ana saldırıya Alsace-Lorraine'den girişiyormuş gibi yaparak Fransızları aldatıp,gerçekte Alman ordusunun %90'ını Belçika ve Hollanda üstünden Fransaya sokmayı, Fransız kuvvetlerini arkadan kuşatarak, zayıf olan sol kanatlarının gerisinden saldırmayı, daha sonra da İsviçre'ye ya da Alsace-Lorraine'deki tahkim edilmiş Alman mevzilerine sürmeyi tasarlamıştı. Bundan sonra da Alman ordularının büyük bölümü demiryoluyla Doğu Cephesi'ne taşınarak, Ruslar da yenilgiye uğratılacaktı. 1891 ve 1906 yılları arasında Alman Genelkurmay Başkanı olan Kont Alfred von Schlieffen planına 1905 yılında son şeklini veriyordu. Bu plan; doğu ve batı olmak üzere iki cephede savaşmak durumunda kalan Almanya için birinci öncelikle batı cephesinde Fransa üzerine stratejik taarruz edilecek, doğuda ise Rusya cephesinde stratejik savunmada kalınacaktı. Buna göre Almanya önce - seferberliğini iki haftada tamamlayabilecek olan - Fransa’yı 39 günde yenecek ve sonra doğuya dönerek geniş coğrafyası içindeki sınırlı ulaşım olanakları ile seferberliğini ancak altı haftada tamamlayacak olan Rusya’yı dize getirecekti. Fransa’nın hızla saf dışı edilebilmesi içinse ordularının saf dışı edilmesi gerekiyordu. Schlieffen planı; Alman ordusunun büyük çoğunluğuyla Fransız ve Belçika sınırı boyunca harekete geçiriyor, Belçika’nın mukavemetini hemen kırmayı, ardından da Manş mevkiinde güneye dönüp Paris’i büyük bir çember içine alarak Fransa’yı utandırıcı bir barışa zorlamayı hedefliyordu. Savaş başlarken Almanya, Schlesswig-Holstein’de bulunan muhtemel bir İngiliz çıkarmasına karşı konuşlandırılan bir ihtiyat kolordusu ve Rusya’ya karşı doğu sınırını koruyan beş buçuk kolordu dışındaki tüm kuvvetlerini Fransa sınırına yığmaya başladı. Bu birlikler yedi ordudan ve 1.485.000 personelden oluşmaktaydı. Karşılarında beş ordudan oluşan Fransız Ordusu ise 1.071.000 kişiden oluşmaktaydı. Bunlara 117.000 kişilik Belçika Ordusu ve 100.000 kişiden oluşan İngiliz Seferi Kuvveti (BEF) de eklendi. Almanlar Fransa’ya Belçika üzerinden taarruz etmeyi düşünüyorlardı. Buna göre de Fransa’ya doğru yürüyüş, 15 Ağustos’ta başlayacaktı. Fakat Almanların hesaba katmadığı Belçika’nın tüm dünyada takdir edilen direnişi, planı iki gün geciktirdi. Almanya gibi bir güce, o yıllarda dünyanın en büyük gücüne karşı teslim olmamış, ordusunun geriye kalan kısmını geriye çekerek ülkenin güney-batı ucunda müttefiklerle birleşmişti. Schlieffen planının başarısı için gerekli durumun bir bölümü böylece yok oluyordu. Bu olay Fransa üzerine yapılacak taarruzun 17 Ağustos’ta yapılmasına sebep olacaktı. Planın uygulanması ile ilgili sıkıntılar mevcuttu ve bunun başında da kuvvetlerin fazlalığı geliyordu. Söz konusu planın başarısızlığını sağlayan ikinci önemli olay ise, İngiliz seferi kuvvetinin cepheye sevk edilmesiydi. Bu gerçekten büyük bir gizlilik içinde gerçekleştirildi ve Mons’ta bu kez Almanların karşısına İngiliz Seferi Kuvveti (BEF) 70.000 kişilik ordusu ve 300 topu ile çıktı. Hazırlıklı savunma yapan İngilizler, Almanların sağ kanadını oluşturan General von Kluck’un 1’inci Ordusuna önemli kayıplar verdirerek, Fransızlara bir gün daha kazandırdı. Universal Channel Universal Channel, NBC Universal'a ait bir televizyon kanalı. 'Eğlence Dünyası' sloganıyla aralarında Türkiye, Romanya, Rusya, Polonya, Yunanistan, Avustralya'nın da bulunduğu 30'a yakın ülkede yayın yapmaktadır. "The Office", "30 Rock", "Monk", "House" ve "Law and Order" gibi dünyaca ünlü diziler ile "Rookie Blue", "Haven", "Psych", "Shattered", "Fairly Legal" ve "Trauma" gibi yeni orijinal yapımları yayınlamıştır. Ayda 340 saatin üzerinde dizi ve 330 saatlik film akışına sahip bir kanaldır. Universal Channel Türkiye Aralık 2009’dan itibaren D-Smart ve Teledünya platformlarında yayın yapmakta olup 10 Şubat 2013 tarihi itirabiyle hiçbir platformda yer almamaktadır. Senkronize atlama Senkronize dalma bir olimpik spor dalıdır. 2000'deki Sidney Olimpiyat Oyunları'nda Olimpiyat Oyunları'na katılmıştır. Dalma, iki sporcunun birbirinin aynısı dalmayı sergilemeye çalışır. Örneğin bir sporcu pike pozisyonunda ileri dalmayı yaparken diğeri aynı hareketin tıpkısını ya da pike pozisyonunda içeri doğru hareketi yapabilir (aynada tam karşılığı olarak görünecek şekilde). Performans toplamda 9 hakemi içeren üç ayrı masadan oluşmaktadır. Bir masa (2 hakem) her bir sporcu için ve bir masa (5 hakem) sporcuların senkronizasyonunu inceler. Böyle bir hakem heyetinin bulunmasının amacı, her iki sporcunun da kendi dalmalarında birebir hata yaptığı durumda senkronizasyon hakemlerinde yüksek puan alabileceğini göstermektedir. Olimpiyat Oyunları'nda erkeklerde ve bayanlarda 10m platform ve tramplen kulvarları bulunmaktadır. Havuz derinliği en az 5 metre olmalıdır. Az ya da çok sıçrayış imkânı veren tramplen esnek olmalıdır ve 4.8 metre boy ve yarım metre genişliğinde, kaygan olmayan zemine sahip olmalıdır. Platform yine kaygan zemine sahip olmayacak şekilde en az 6 metre boyunda, 3 metre genişliğinde olmalıdır. Olimpiyat Oyunları resmî sitesi Vitebsk-OrÅŸa Taarruzu Vitebsk - Orşa Taarruzu, Kızıl Ordu'nun 1944 yılı yaz genel taarruzu Beyaz Rusya Stratejik Taarruz Harekâtı'nın bir parçasıdır ve genelde Bagration Harekâtı olarak bilinir. Sovyet taarruzunun dolaysız hedefleri şunlardır: Alman hatlarında bir çıkıntı oluşturan Vitebsk bölgesini almak. Bunun için Vitebesk'in güney ve kuzeyinde 3. Panzer Ordusu'nun savunmasını kırarak kenti kuşatmak. Sovyet istihbaratı, Moskova - Minsk şosesinde, Orşa civarında derinliğine düzenlenmiş Alman savunma sistemlerini saptamıştı. Bu mevzilere yapılacak Sovyet taarruzunda General Kuzma Galitski komutasındaki 11. Muhafız Ordusu'na bağlı bazı özel eğitimli ve teçhizatlı birlikleri ile bir bağımsız birlik kullanıldı. Bu bağımsız birlik, 116. Bağımsız İstihkam Tank Alay'ıdır. Alayın mayın temizleyici PT-34 tanklarının yanı sıra taarruz istihkam alayları, taarruz topu alayları muharebeye öncü kuvvet olarak katıldı. Bu kuvvetler birkaç dalga halinde ilerleyerek, Alman 78. Piyade Tümeni tarafından tutulan yoğun mayınlı ve tahkim edilmiş arazide, diğer birliklere güvenli bir band sağlayacaklardır. Harekâta katılan Sovyet kuvvetleri, 1. Baltık Cephesi ve 3. Beyaz Rusya Cephesi kuvvetleridir. 1. Baltık Cephesi, General Ivan Bagramyan komutasında olup iki standar ordu, bir hücum ordusu ve bir muhafız ordusundan oluşmaktadır. General Ivan Çernyahovski komutasındaki 3. Beyaz Rusya Cephesi ise üç standar ordu, bir muhafız ordusu, bir muhafız tank ordusu (5. Muhafız Tank Ordusu) ve bir hava ordusundan oluşmaktadır. Bunun karşısındaki Alman kuvvetleri ise, General Georg-Hans Reinhardt komutasındaki 3. Panzer Ordusu ile general Kurt von Tippelskirch komutasındaki 4. Ordu'ya bağlı General Paul Völckers komutasındaki 27. Kolordu'dur. Ayrıca Alman kuvvetlerinin bölgede iki de ihtiyat tümeni bulunmaktadır. Alman Merkez Ordular Grubu cephesinin kuzey kanadı, aynı zamanda 4. Ordu'nun kuzey kesimi, General Georg-Hans Reinhardt komutasındaki 3. Panzer Ordusu tarafından savunulmaktadır. Bu bölge, Vitebsk kentini içine alan bir çıkıntı halindedir ve cephe hattı, bataklık araziden geçmektedir. General Reinhardt'ın cephesinin karşısında Ivan Bagramyan Komutasındaki 1. Baltık Cephesi ve Ivan Şernyahovski Komutasındaki 3. Beyaz Rusya Cephesi kuvvetleri yer almaktadır. Bu Sovyet kuvvetlerine verilen görev, Vitebsk çıkıntısını güney ve kuzeyinden taarruzla kesip almaktır. Bu bölgedeki Sovyet kuvvetlerinin daha büyük başlangıç kazanımları vardı. Sovyet 43. Ordu'su, Alman 9. Kolordu'sunun Vitebsk kuzeyinde savunma hatlarını birkaç saat içinde yarmış, bu kuvvetleri Divina Nehri'ne doğru atmıştı. Kentin güneyinde Alman 6. Ordu'suna bağlı 229. ve 197. Piyade Tümenleri Tümenleri, ezici bir Kızıl Ordu taarruzu altında tamamen yok oldu. Kızıl Ordu taarruzu özellikle iki Alman tümeninin temas bölgesinde etkili olmuştur. Vitebsk'teki Alman savunması, 53. Kolordu'nun dört tümeni tarafından tutulmaktaydı ve kenti kuşatma niyetleri açıkça ortaya çıkan Sovyet kuvvetleri karşısında 24 Haziran itibarıyla tehlikeli bir duruma düşmüştü. Fakat bu bölgedeki savunmayı desteklemek için ihtiyat kuvveti yoktu. Alman savunmasının tümüyle çözülmeden önce ikinci savunma hattı olan "Tiger" hattına çekilmesi gerekiyordu. Fakat OKH bu geri çekilmeye izin vermedi. 3. Panzer Ordusu, 25 Haziran'da dağılmaya başladı. Kuzeyde ise 9. Kolordu savunması çöktü ve Divina'ya doğru ricat başladı. Fakat bu çekilme sırasında köprü tahrip oldu. Güneyde 6. Kolordu imha edilmişti ve onun güneyinde kalan 229. Piyade Tümeni ve 256. Piyade Tümeni'nin Boguşevsk civarındaki yoğun Sovyet taarruzlarıyla 3. Panzer Ordusu ile teması kesilmişti. Bu birlikler, üçüncü savunma kuşağı olan "Hessen" hattında son bir dayanak oluşturabilmek için çabaladılar. Sovyet 43. Ordu'su ve 39. Ordu'su Vitebsk gerisinde birleştiğinde Alman 53. Kolordusu'nun tümü bu kuşatmanın içinde kaldı. Alman 53. Kolordusu Komutanı Friedrich Gollwitzer, kuşatmayı yarıp çıkacak bir taarruz için, kentin güneybatısındaki 4. Luftwaffe Sahra Tümeni'nin komutasını üstlendi. Bu sırada 246. Piyade Tümeni, Divina üzerindeki köprüleri elde tutabilmek için taarruz başlatmıştı. Ancak OKH, birliklerin geri çekilmesi yönündeki tüm talepleri geri çevirdi ve 206. Piyade Tümeni'ne kentte kalması ve son adamına kadar çarpışması emrini verdi. Bu bölgede Sovyet planları ezici bir başarı sağlamıştır. Sovyet 39. Ordu'su, 4. Luftwaffe Sahra Tümeni'ni 25 Haziran akşamına kadar imha etti. Bir sonraki gün Vitebsk'ten uzaklaşan bir hatta muharebe eden Alman 246. Piyade Tümeni ve 6. Luftwaffe Sahra Tümeni, sonunda Kızıl Ordu birliklerince kuşatıldı. Hitler, 3. Panzer Ordu'sunda bir kurmay subayın paraşütle Vitebsk'e atlayarak General Gollwitzer'e, kuşatma altında olan 206. Piyade Tümeni'nin geri çekilmemesi gerektiğini hatırlatmasında diretti. Ancak Komutanı General Reinhardt, Hitler bu emrinde ısrar ediyorsa, komutası altındaki birliklerde paraşütle atlayarak bu görevi yerine getirebilecek tek bir subayın olduğunu, bunun da ordu komutanı olarak kendisi olacağını bildirdi. Aynı akşam Sovyet kuvvetleri çarpışarak kente doğru ilerlerken General Gollwitzer, OKH emrine karşı gelerek birliklerine geri çekilme emri vermiştir. Alman 53. Ordu'su 27 Haziran'da dağıldı ve 30 bin kişi, neredeyse tümüyle ya öldürüldü ya da tutsak alındı. 4. Luftwaffe Sahra Tümeni'nden birkaç bin kişilik bir grup başlangıçta kuşatmayı yarmayı başardıysa da, Vitebsk'in batısındaki ormanlık alanda yok edildiler. Alman 9. Kolordusu'nda geri kalanlar ise 6. Muhafız Ordusu tarafından sürülerek Polotsk'a geri çekildiler. Bu arada Alman 6. Kolordusu'nun büyük kısmı da imha edildi. Birkaç gün içinde 3. Panzer Ordusu parçalandı ve Vitebsk Sovyet kuvvetlerinin eline geçti. Dahası, Alman 4. Ordu'su kuzeyinde, 6. Kolordu bölgesindeki Alman savunma hatlarında geniş bir boşluk açılmış oldu. Sovyet harekâtının merkez bölgesi, General Kurt von Tipperlskirch komutasındaki 4. Ordunun uzun cephe hattıdır. Bu bölgede Sovyet planı, Mogilev Taarruzu ile paralel olarak, 2. Beyaz Rusya Cephesi'nin taarruzlarıyla Alman 39. Panzer Kolordusu ile 12. Kolordu'yu bir arada sabitlemek ve kuşatmayı öngörmektedir. Bununla birlikte en büyük Sovyet hedefi hemen kuzeydedir. Moskova - Minsk şosesi ve Orşa. Bu bölgeye taarruz emri, General Çernyahovski komutasındaki 3. Beyaz Rusya Cephesi'nin güney kanadına verilmiştir. Bu bölgedeki Sovyet yarma taarruzu, General Paul Völckers komutasındaki 27. Kolordu'nun kuzeyden bir "kıskaç" hareketiyle çevrilerek 4. Ordu'nun imha edilmesini amaçlamaktadır. Moskova - Minsk ana şosesi, fazladan top ve taarruz toplarıyla özel bir biçimde takviye edilmiş olan 78. Piyade Tümeni tarafından, kapsamlı savunma çalışmaları ile tutulmaktadır. Orşa kenti ise 25. Mekanize Tümen'in savunma hatları güneyinde, 78. Piyade Tümeni Komutası emrinde, bir direnek noktası olarak belirlenmişti. Bu bölgedeki Sovyet planında, güçlü Alman savunması nedeniyle taarruzu destekleyecek ağır silahlı istihkam birliklerinin harekâta katılması öngörülmüştür. Kızıl Ordu Orşa taarruzu, 23 Haziran 1944 tarihinde General Kuzma Galitski komutasındaki 11. Muhafız Ordusu tarafından 23 Haziran tarihinde başlatıldı. Harekât, başlarda hafif bir ilerleme gösterdi. Harekâtın ikinci günü Sovyet 1. Muhafız Piyade Tümeni, bataklık bir bölgede Alman hatlarını yarmayı başardı. Bu bölge, 78. Piyade Tümeni'nin kuzeyinde zayıf tutulan bir hattı ve "Hessen" hattı olarak bilinen Alman savunmasının üçüncü savunma kuşağı idi. Daha önce Alman birliklerinin bu hatta çekilmesi emredilmişti. Bu aşamada 78. Tümen, güneydeki 25. Mekanize Tümen'le olan teması korumaya çalışıyordu. General Çernyahovski, 1. Muhafız Piyade Tümeni'nin sağladığı ilerlemeyi dikkate alarak, süvari ve mekanize kuvvetlerden oluşan karma bir birliği muharebeye sürdü. Bu birlik, Alman savunmasında açılan gedikte taarruz edecektir. Alman savunması 25 Haziran'da kırılmaya başladı ve Orehovsk'a girişilen bir karşı taarruz başarısız oldu. General Völckers'in pozisyonu, hemen kuzeyde 3. Panzer Ordusu'na bağlı 6. Kolordu'nun yakın çöküşüyle ayrıca tehdit altındaydı. Esas bağlı olduğu birimden kopan 6. Kolordu, 25 Haziran saat 11:20'de 4. Ordu'ya bağlandı. Bu kolordunun ihtiyat unsurlarından olan 14. Piyade Tümeni, Orşa'nın kuzeyindeki Sovyet ilerlemesini yavaşlatmak göreviyle gönderildi. Ancak gece yarısı, 11. Muhafız Ordusu "Hessen" hattında 6. Kolordu'dan kalanları da dağıttı. Diğer yandan 78. Piyade Tümeni'nin durumu, savunulamaz hale geldi. Sonuçta 26 Haziran'da Alman kuvvetleri çekilmeye başladı. 2. Muhafız Tank Kolordusu'nun zırhlı unsurlarının desteğinde Kızıl Ordu birlikleri Minsk yönünde hızla ilerleyecek Orşa çevirmesini tamamlamayı sağladılar ve Orşa, 26 Haziran 1944 akşamı Sovyet kuvvetlerinin kontrolüne geçti. "Cephe"nin esas çevik kuvveti olan General Pavel Rotmistrov komutasındaki 5. Muhafız Tank Ordu'su, Alman hatlarında oluşan gedikten geçerek muharebeye girdi. Sonunda 6. Kolordu tamamen dağıldı gerideki unsurları kargaşa içinde Borisov'a doğru çekildiler. Kolordu Komutanı General Georg Pfeiffer, tümenleriyle teması kesildikten kısa bir süre sonra 28 Haziran günü öldü. General Völckers, mevzilerin sıkı bir şekilde savunulmasını emretti. Ancak, kritik bölgelere gerekli kıta kaydırmaları yapılmasına karşın ikmal malzemesi kısıtlıydı. Harekât, 28 Haziran 1944 tarihinde, 5. Muhafız Tank Ordu'suna bağlı ileri unsurların Berezina Nehrine ulaşmasıyla sona erdi. Taarruz, Bagration Harekâtı'nın geniş ölçekli yapısı içinde hedefleri açısından tamamen başarılıydı. İngilizce Wikipedia maddesinden yararlanılmıştır. Vitebsk–Orsha Offensive Kürşat Kürşat, Türkçede bir erkek adı olarak kullanılmaktadır. Marsis Marsis, 2005 yılında Kadıköy, İstanbul'da kurulmuş bir etnik rock grubudur. 2008 yılında son halini alan grup, albüm çalışmalarına 2007 yılında başlamıştır ve albümü 2009 Mayıs ayında Kalan Müzik etiketiyle çıkarmıştır. Birçok festival ve konserde çalan grup kendilerini ""Karadeniz’in içinden gelenler ve içinden Karadeniz gelenler"" olarak tanımlamaktadır. İstanbul Teknik Üniversitesi Enstrüman Yapım Bölümü’nde okuyan Ceyhun Demir, kendi icadı olan elektro kemençe ile grubun müzik konusundaki hassasiyet ve yenilikçi tavrını ortaya koymayı amaçlamıştır. Aristonikos Aristonikos veya III. Eumenis (Antik Yunanca: Αριστόνικος, Latince: Aristonicus) Pergamon Kralı. Son Pergamon Kralı III. Attalos (MÖ 138-133) MÖ 133'de öldüğünde, doğruluğu tartışmalı olan bir vasiyetle, Pergamon Krallığını Romalılara bıraktı. O yıllarda Pergamon Krallığı, bugünkü Adana ile İstanbul arasında çizilecek bir çizginin batısında kalan Anadolu topraklarını kapsıyordu. Aristonikos'un, III. Attalos'un üvey kardeşi, önceki Krallardan II. Eumenis'in (MÖ 196-160) Efesli bir şarkıcı ya da fahişeden olma gayrı meşru oğlu olduğu söylenir. Aristonikos, bu vasiyeti kabul etmedi ve kendini III. Eumenis adıyla Kral ilan etti. Kent soyluları ve Roma vasiyeti onayladı ve Aristonikos'un Krallığını ve kente girmesini kabul etmedi. Bunun üzerine Aristonikos isyan etti. Bu isyan sıradan bir isyan değildi. Kölelere ve serflere özgürlük ve eşitlik vadediyordu. Kardeşlik içinde yaşanacak bir Heliopolis (Güneş Şehri) kuracaklardı. Kymeli (Cumea, İtalya'nın güneyinde bir antik kent) Blossius'un bu düşüncelerin teorisyeni olduğu söylenir. Blossius, Stoa felsefesini benimsemiş bir düşünürdü ve İtalya'da toprak refornu yapmak isteyen, ancak karşıtları tarafından öldürülen Romalı yönetici Tiberius Gracchus'un destekçisiydi. Aristonikos'un isyanı Ege Kıyılarında diğer kentlerden de destek buldu ve geniş köle katılımlarıyla yayıldı. Roma isyanı bastırmak için MÖ 131 yılında konsül Publius Licinius Crassus Dives Mucianus önderliğinde bir ordu gönderdi.İzmir tuzlası yakınlarındaki Leukai'de yapılan savaşı Aristonikos kazandı ve konsül Mucianus öldürüldü.Bu zafer köleler arasında büyük bir başarı sayıldı ve isyancılar zafer sarhoşluğuna kapıldılar. Bu kez Roma, iki yıl sonra, MÖ 129'da Anadolu'ya, konsül Marcus Perperna komutasında büyük bir ordu gönderdi. Manisa, Kırkağaç yakınlarında yapılan savaşı Roma kazandı. Aristonikos, o yöredeki Stratonikea kentine sığındı ama kent Roma baskısına dayanamadı. Aristonikos Romalılara teslim edildi. Aristonikos Roma'ya götürüldü. Orada, bir şekilde öldürüldüğü sanılıyor. Aristonikos isyanı, o güne dek yer yer görülmesine rağmen, yıllar sonra olan Spartaküs önderliğindeki köle isyanından yıllar önce yaşanmış ilk büyük köle isyanı kabul ediliyor. Acil telefon numaralarÄ± listesi Acil telefon numaraları listesi, bu sayfada ülke ülke o ülkede geçerli olan seçme acil servis telefon numaraları toplanmıştır. Acil numaralar genellikle kısa, çoğunlukla 3 haneli ve kolay hatırlanır, kolay aranır numaralardır. Bazı ülkeler birçok servisi bir numarada toplamıştır, bazıları ise hizmetlere ayrı numaralar vermiştir. Avrupa birliği Yönergesi (Directive 2002/22/EC - Universal Service Directive) ne uygun olarak Avrupa'nın ortak acil numarası 112üye ülkelerin hepsinde ve üye olmayan birçok ülkede, esas acil numara olarak, daha önceden bulunan numaralara ek olarak kullanılmaya başlamıştır. Gustav Oelsner Gustav Oelsner (d. 23 Şubat 1879, Posen, Almanya İmparatorluğu - ö. 26 Nisan 1956, Hamburg, Batı Almanya), Alman mimar ve şehir planlamacı. Berlin Teknik Yüksekokulu mimarlık bölümünden mezun oldu. 1933'te Nazi yönetimi yüzünden Almanya'dan ayrılmak zorunda kaldı. 1937-39 arasında ABD'de yaşadı. 1939'da Türkiye'ye geldi. Yüksek Mühendis Mektebi ve daha sonraları İTÜ'de ders verdi. Almanya'daki en yüksek meslek madalyası Cornelius Gurlitt Madalyası'na layık görüldü. 1956'da Hamburg'da öldü. Hiroyuki Sanada Sanada, ismiyle Tokyo, Japonya'da doğdu. Sonny Chiba'nın Japon Aksiyon Kulübü'nde "(Japan Action Club)" eğitim gördü. Aksiyon filmleri yıldızı olmak isterken dövüş sanatları konusunda yeteneğini geliştirdi. Sanada ilk ciddi rolünü Makoto Wada'nın yönetmenliğini yaptığı "Mahjong Hourouki" filminde aldı. Birçok Japon yapımında rol aldıktan sonra 2003 yılı ABD yapımı Son Samuray ve 2007 yılı ABD yapımı Bitirim İkili 3 filmleriyle tanındı. Sanada 2010 yılında Lost'un final sezonu olan altıncı sezonunda rol aldı. Mehmet Emin Kalmuk Mehmet Emin Kalmuk (1869, İstanbul - 20 Mart 1954), Türk hendese (geometri) muallimi, telgraf ve telefon müderrisi (medrese hocası). PTT idaresinin gelişmesine büyük katkılar yaptı. Kastamonu-Bakü, Marmaris-Laskiye kablolarının döşenmesi, İstanbul Elariş kara hattının yapılması, İstanbul-Köstence kablosunun tamiri gibi işler onun başlıca mesleki başarıları arasındadır. Mühendis Mektebi'ndeki görevine 1927 yılında Hendese Muallimi olarak başlamış, 1929'da müderrisliğe terfi etmiş ve 1935'te ayrıca Telgraf ve Telefon dersleri vermeye başlamıştır. Sürüm kontrol sistemi Sürüm kontrol sistemi (Version Control System - VCS), birçok belgeden oluşan, içerikleri, sayıları, ve birbirlerine olan ilişkileri sürekli değiştirilen, gene de bir arada gelişen bir bütün oluşturan belge kümesinin zaman içindeki durumlarının idaresini konu edinen yaklaşım, ve bilgisayar ortamındaki belge kümelerinin bu yaklaşımla değişiklik yönetimi işlemlerini kolaylaştıran yazılıma verilen isimdir. Sürüm kontrol sistemleri yayınlanan bir fikir ürününün (kitap, web sitesi, yazılım, büyük proje teklifi, anlaşma evrakı) hangi özelliklerinin hangi sürümlerinde bulunduğu, sonradan bulunan bir hatayı hangi sürümünden beri içerdiği, hangi sürümünde düzeltildiği gibi soruların cevabını bulmakta, hangi müşteriye ne zaman hangi belgelerden oluşan bir teslimat yapıldığı gibi soruları cevaplamakta, silinmiş ya da kaybolmuş belgeleri yenilemede, belgeler üzerinde eş zamanlı olarak çalışan takım üyelerinin yaptıkları birbirleriyle çelişen değişikliklerin sorunsuz değerlendirilebilmesinde büyük kolaylık sağlar. Belgeler ve belge kümelerinin sürüm durumlarını, adına ek olarak 3 öbekli bir sürüm kimliği vererek tanımlamak gelenek olmuştur, genellikle ilk öbek önemli yeni özellikler eklendiğinde, ikinci öbek ufak tefek eklemeler çıkartmalarda, üçüncü öbek ise hata düzeltmelerinde bir arttırılan bir sayıdır. Örneğin "ios 11.2.6". Bir başka gelenek de her tam derlemeye ilk günden bu yana artan bir sonraki sayıyı verip bunu son öbek olarak vermektir. Örneğin "Microsoft Windows Server 6.1 SP1 Build 7601". Düzeltme kontrol yapısı, biçimlendirilmiş işlem tabanlı her evvelki düzeltme parçası tarafından geliştirilir. Bu kontrol sistemi evvelki oluşturulan tasarım durumlarını kesin olarak sağlar. Geleneksel düzeltme kontrol sistemleri, tüm düzeltilmiş kontrol fonksiyon modelini barındıran paylaşılmış merkezi bir sunucu kullanır. Eğer iki geliştirici aynı anda aynı dosyayı yönetim erişim metotları olmaksızın değiştirmeye çalışırsa geliştiricilerin üzerine yazma işlemi sonlandırılır. Dağıtılmış düzeltme kontrolü noktadan noktaya, merkezi sistemin istemci-sunucu yaklaşımı gibi bir yaklaşım alır. Dağıtılmış düzeltme kontrolünün bir "açık sistemi", bağımsız şubeler için onu destekleyenler tarafından nitelendirilir ve birleştirme işleminde oldukça emniyetlidir. SC Fortuna KÃ¶ln Sportclub Fortuna Köln, Almanya'nın batısında bulunan Köln şehrinin bir takımı. Kulübün futbol ve hentbol takımları mevcuttur. Fortuna Köln, 1. FC Köln takımından sonra bulunduğu şehrin en başarılı futbol takımıdır. Kulüp, 21 Şubat 1948 yılında, "Bayenthaler SV", "Sparkassen-Verein 1927 Köln" ve "SV Victoria 1911 Köln" takımlarının birleşmesi sonucu meydana gelmiştir. Her üç kulüp de II. Dünya Savaşı'ndan önce pek de başarılı olmayan bir dönem geçirmişti. 1976 yılında da "FC Alter Markt Köln" takımı ile gidilen birleşme ile bugünkü takımın son hali elde edilmiştir. Fortuna Köln takımı, şehrin diğer takımı olan 1. FC Köln'ün kuruluşundan sadece sekiz gün sonra kurulmuştur. Kulübünde asıl kuruluş amacı Köln şehrinin birçok noktasında kurulan takımlardan birleşik bir Köln takımı kurma hayaliydi. 1950'li ve 1960'lı yıllara 1. FC Köln takımının aksine pek başarılı olamamıştır ve Bundesliga'ya yükselme başarısı gösterememiştir. Ancak 1967 yılında Başkan Jean Löring'in takıma özellikle ekonomik anlamda hayat vermesi sonucunda kulübün kaderi büyük oranda değişti. 1973 yılında kulüp tarihinde ilk defa Bundesliga'ya yükselme başarısı göstermiştir. Ancak takım, kötü averajla dahi olsa, tekrar bir alt lige, o dönem için yeni kurulan 2. Bundesliga'ya düşmekten kurtulamamıştır. Fortuna Köln, 2. Bundesliga'ya düştükten sonra hiç kesintisiz 26 yıl boyunca bu ligde mücadele ederek, kendisi adına inanılmaz bir rekor kırmış oluyordu. Her ne kadar 26 yıllık bir devamlılıktan söz edilse de, bu seneler içinde takım birçok kez Bundesliga'ya çıkmayı son anda kaçırmış ya da bir alt lige düşmekten son anda kurtulmuştur. Bunlara örnek olarak 1986 yılında Bundesliga'ya çıkmak için oynanan baraj maçında alın 2-0'lık galibiyet ve 1-3'lük mağlubiyetin ardından, deplasmanda atıan gol kuralının geçerli olmaması sebebiyle, üçüncü ve son maç oynanmış ve rakibi Borussia Dortmund'a 8-0 yenilerek bir kez daha Bundesliga'ya çıkmayı başaramamıştır. Buna karşılık 1991-1992 sezonunda takım matematiksel olarak elde edilen sonuçlar itibarıyla bir alt lige düşmeyi garantilese de, Almanya Futbol Birliği'nun Blau-Weiß 09 Berlin takımına bir sonraki sezon için lisans vermeyi reddetmesi üzerine, Fortuna Köln ligde kaldı. Ancak, geçirilen 26 yılın sonunda takım 1999-2000 sezonunda 2. Bundesliga'ya veda ederek bölgesel lige düştü. Bu düşüşün ardından kulüpte birçok sıkıntı yaşanmaya başladı. Tüm ekonomik yükün ağırlığı Başkan Joerg Löring'in omuzlarına bindi. Löring'in onca yıllık çabalamasına rağmen iflas etmesi ile takımın maddi açıdan daha da çok sıkıntı yaşamaya başladı. Bununla birlikte, 4. Lig'e denk gelen bir alt lige düşüşle, takım ligdeki sportif faaliyetleri yürütemez hale geldi ve Federasyona 2004-2005 sezonu itibarıyla liglerden çekildiğini bildirdi. Kulüp, kayyuma devredilmekten, taraftarların topladığı para ve 1. FC Köln ile yapılan ve 10-0 FC Köln lehine sonuçlanan gösteri maçında toplanan gelirlerle son anda kurtarılarak çekilme kararını iptal etti. 2005-06 sezonunda 5. seviye liglerinden olan Mittelrheinliga'da mücadele etmeye başladı. Kuzey Ren Westfalya'nın güneyindeki takımların oynadığı ligde 400 kombine satarak, yerel liglerdeki takımlardan bile daha fazla kombine satmayı başardılar. İlk sezonlarında 7. olarak, üst üste gelen düşüşlere bir son verdiler. 2007-08 sezonunun son maçında VfL Leverkusen ile 1-1 berabere kalan Fortuna Köln, ligi ikinci olarak tamamladı. Ligi birinci bitiren Leverkusen, federasyona göndermesi gereken belgeleri geç gönderdiği için lisans alamadı. Böylece 2008-09 sezonunda yeni kurulan eyalet ligi olan NRW-Liga'ya yükseldi. Bu da Fortuna Köln'ün 35 yıldan sonra ilk kez bir üst lige çıkması anlamına geliyordu. İlk sezonunda 9. olan Köln'ün forveti Kevin Kruth gol krallığında ikinci oldu. 2009-10 sezonunun hedefi 6.'lık olarak belirlense de, düşmekten averaj ile kurtuldular. SC Fortuna Köln, 26 yıl boyunca 2. Bundesliga'da mücadele etti. Kulüp tarihinin en büyük başarılarından biri 1973-74 sezonunu Bundesliga'da geçirmesi oldu, ancak Wuppertaler SV ile aynı puana sahip takım kötü averajdan dolayı küme düştü. 1982-83 sezonu Almanya Kupası'nda finale çıkması da tarihlerindeki en büyük başarılarından biri oldu. Son 16'da Bundesliga ekiplerinden Eintracht Braunschweig'i 2-1 eleyen Fortuna Köln, çeyrek finalde yine Bundesliga ekiplerinden Borussia Mönchengladbach'ı ikinci maça kalan eşlemesi sonucunda eledi. Yarı finalde Borussia Dortmund'u 5-0 yenerek finale kaldı. Finalde 1. FC Köln ile oynayan Fortuna Köln, Köln derbisini 1-0 kaybedip ikinci oldu. "20 Ağustos 2010 itibarıyla" Kulübün bahse konu en büyük başarısı 1983 yılında Almanya Kupası, DFB-Pokal'de, finale kalma başarısını göstermesiydi. Finaldeki rakibi şehrin diğer takımı olan 1. FC Köln'dü ve yapılan final karşılaşmasını 1-0 kaybeden Fortuna Köln, kupadan mahrum kaldı. Ayrıca, Alemannia Aachen ile birlikte, 2. Bundesliga'da kesintisiz 26 yıl boyunca oynaması kulüp adına kayda değer bir başarı olmuştur. Fortuna Köln, iç saha karşılaşmalarını Köln'ün Zollstock bölgesinde bulunan Güney Stadyumu'nda oynamaktadır. Sımsıkı Sıkı Sıkı Sımsıkı Sıkı Sıkı, Kenan Doğulu'nun 5 Aralık 1994'te çıkardığı 2. stüdyo albümüdür. Albümün ilk klibi "Sımsıkı Sıkı Sıkı"ya çekildi. Klibinde Mısır'da geçen bir aşk teması oluşturuldu. Çekimleri İstanbul'un tarihi Mısır Çarşısında ve Topkapı Sarayının çekime izin verilen bölümlerinde oluşturulan dekorda ile yapıldı. Şarkı klibi yayınlandığı anda çok büyük bir hit oldu. Ardından "Kurşun Adres Sormaz Ki", "Can Bebeğim" ve "İsyan Bu Haykırış" şarkılarına klip çekildi. Albüm çok başarılı oldu ve iyi bir satış başarısı gösterdi. Ankara'da başlayan "Sımsıkı" dizi konseriyle başarısına başarı kattı. Mühendis Mekteb-i Âlîsi Mühendis Mekteb-i Âlîsi, askeri idareden ayrılarak kurulan Hendese-i Mülkiye'nin devamı olan kurumdur. Prof. Dr. Karl von Terzaghi okulun önemli hocalarındandır. Bu dönemde ülkede ilk defa "Mühendis Mektebi Mecmuası" adıyla akademik bir mühendislik dergisi çıkartılmıştır. Okula ilk kez kız öğrenci bu dönemde kabul edildi ve İTÜ'nün bugün hala kullanılan arı simgesine o dönemde karar verilmiştir. 1.Dünya Savaşı ve Kurtuluş Savaşı döneminde öğrenciler orduya katılmış ve okul 1915 ile 1921 yıllarında mezun vermemiştir. Okul daha sonra Yüksek Mühendis Mektebi adını alarak eğitim ve öğretimine devam etmiştir. MaÅŸrek Maşrek veya Maşrik (Arapça: مشرق), Akdeniz ile İran arasındaki Arap devletlerini kapsayan Orta Doğu'daki bir bölgedir. Arap Yarımadası'nın kuzeyinde, Kuzey Afrika'nın batısındaki Berberi devletlerini içine alan "Mağrip" (مغرب) bölgesinin doğusunda bulunur. Mısır toprakları ise Maşrik ve Mağrip toprakları arasında olup tam olarak hangi bölgeye dahil olduğu belirsizdir. Fakat yine de Maşrik'in bir parçası olarak düşünülür. Çünkü Mısır ve Levant bölgeleri tarih boyunca (Antik Mısır, Yeni Krallık, Emeviler, Abbasiler, Fatımiler, Eyyubiler, Memlûkler ve Kavalalı Mehmet Ali Paşa yönetimleri zamanında) birlikte yönetilmiştir. "Maşrik" kelimesi Arapçadaki "güneşin doğduğu yer", "doğu" anlamına gelen "şeraka" (ش ر ق) kökünden gelmektedir. Ayrıca Maşrik ile Büyük Suriye toprakları birbirine benzese de Maşrik, Irak ve Kuveyt'i kapsamaktadır. Tiryaki Hasan PaÅŸa Tiryaki Hasan Paşa, (d. tah. 1530 - ö. 1611 Budin) Kanije Savunması'nı yaparak ün alan Osmanlı paşası. Doğum tarihi kesin olmamakla beraber, nereli ve kimin oğlu olduğu da bilinmemektedir. Kahveye düşkün olduğu için kendisine "Tiryaki" lakabı konmuştur. Birçok yabancı dil bildiğinden, genelde eyaletlerde görevlendirilmiştir. En uzun süre görev yaptığı yer Zigetvar Valiliğidir. Burada yaklaşık 20 yıl görev yapmıştır. Enderunda yetişmiştir. 1574'te III. Murad tahta çıkdiğında onun rikâbdarı oldu. Saraydan çıkma yaptıktan sonra yaklaşık olarak 20 yıl Zigetvar beyi ve sonra Zigetvar beylerbeyi görevinde bulunmuştur. Bu sırada Eflak'ta yapılan bir çarpışmada etrafındakiler geri çekildikleri zaman bunu çekemeyen Tiryaki Hasan Paşa'nın tek başına atını düşmanın üzerine sürdüğü ve ancak kethudası atin dizginlerine yapışarak buna engel olduğu bu beyin ne kadar cesur olduğunu gösterdiği için yaygın olan rivayetlerdendir. 1594'te Bosna valisi tayin edilmiştir ve sonra Kanije valiliği verilmiş ve 1597'de ikinci kez Bosna Valisi Macarları iyi tanımasından ötürü "Macaristan Genel Valiliği" de yapmıştır. Bu görevindeyken emekliliğe ayrılmıştır. Çiftliğinde yaşarken, yeni fetholünan Eğri ve Kanije şehirlerini içine alan sınır eyaletine (Kanije Kalesi'ne) beylerbeyi olarak atandı. Buraya geldiğinde yaşı 80 dolaylarındadır. 1601 yılına kadar burada görev yaptı. 1599'da Avusturyalılarla yapılan bir çarpışmada Semendire beyi Mehmed Bey'le beraber yaralandı. Sonra Kanije'de 1601 yılında mahsur kaldı ve burayı Arşidük Ferdinand kumandanlığındaki Avusturya ordularının saldırlarına karşı 2 ay savundu (Kanije Savunması). Düşman ordusunu tatlki hilelerle perişan etmekle isim yaptı. Savunma başarıyla sonuçlandı. Sonra da dördüncü vezir şeref rütbesi de verilerek 1602'de üçüncü kez Bosna Valisi görevi verildi. Kasım 1603'te Rumeli Valiliğine atandı. Burada görev yaparken, Anadolu'da Celali İsyanları baş gösterdi. Bu isyanları (özelikle Çelâlî Canpuladoğlu isyanını) bastırmak için Tiryaki Hasan Paşa görevlendirildi. Buradan da en son görevi olan Budin Beylerbeyliği'ne atandı. 1610'da vezirlikle emekli oldu. Ama 1611'de son defa Budin valisi olarak goevlendirildi ve yıl sonunda bu görevde iken Budin'de vefat etti. Tiryaki Hasan Paşa, yetenekleri sayesinde yaptığı savaşlarda hiç yenilgi yüzü görmemiştir. Bu yüzden, tarihçiler tarafından Osmanlı Devleti'nin o devirlerdeki en önemli kumandanlarından biri olarak gösterilmektedir. Sicill-i Osmani'de Hamiyetli, doğru, akıllı, tedbirli, sâdik ve köse bir zat idi. olarak deÄŸerlendirilmektedir. Av (Ä°brani takvimi) Av () İbrani takvimine göre resmi yılın on birinci ayıdır (resmi yıl 1 Tişri'de başlar) ve dini yılın beşinci ayıdır (dini yıl 1 Nisan'da başlar). 30 gün süren bu ay Gregoryen takviminde Temmuz-Ağustos aylarına düşer. İsmini Babilceden alan bu ay Tora'da adı geçmeyen tek aydır; Talmud'da ise 3.yy'dan sonraki yazılarda görülür. Yahudilik tarihinin en karanlık dönemleri genelde bu aya denk geldiği için Babil Talmudu'nda "Av [ayın]'a girdiğimiz zaman neşemiz azalır" yazılıdır. Bu sebeple en önemlisi 9 Av olmak üzere Av ayının ilk dokuz günü yas tutulur. Az kişi tarafından bilinen küçük ve neşeli bir bayram olan Tu Beav ise ayın on beşine denk gelir. 9 Av - Tişa Beav orucu 15 Av - Tu Beav Ä°lul İlul veya Elul () İbrani takvimine göre resmî yılın on ikinci ayıdır (resmî yıl 1 Tişri'de başlar) ve dini yılın altıncı ayıdır (dini yıl 1 Nisan'da başlar). 29 gün süren bu ay Gregoryen takviminde Ağustos-Eylül aylarına düşer. İsmini Babil Akadcasından alır ve Akadca ""hasat"" anlamına gelir. Talmud'da Elul "Ani L'dodi V'dodi Li" (ALVL = ELUL) "Ben sevdiğimin, Sevdiğim benim" olarak açılabileceği yazılıdır. Bir sonraki ay yeni yıla girileceği için bu ayda tövbeler edip Şabat hariç her gün şofar çalmak gelenekselleşmiştir. Ellul kelimesi köken olarak İbranice harfleri “Ani ledodi vedodi li” (Ben sevdiğime aidim, sevdiğim bana ait) cümlesindeki kelimelerin baş harflerinden oluştuğu dile getirilmektedir. Buna karşın, kelimesinin etimolojik kökenini Akad dilinde Eylül ayını ifade etmek için "hasat" anlamına gelen "Elūlu" kelimesinden geldiği de belirtilmektedir. Türkçede kullanılan Eylül ayı kelimesinin de bu kökten geldiği düşünülmektedir. Bu aya Arapça ""Aylul", Türkçe ""Eylül"" ve Akadca ""Elulu"" denir." Ellul ayı, Yahudi geleneğinde, mezarlık ziyaretlerinin yapıldığı, ayetlerin ve geleneksel “Kadiş”in okunduğu döneme verilen isimdir. Yahudi inancında bu ay Tanrı'nın insana yakın olduğu bir zaman dilimidir; bu nedenle de kişinin öz varlığı üzerine düşünmesinin gerektiğine inanılır. Ayrıca bu ay içinde iyi dileklerle başlayan ve yine iyi dileklerle son verilen mektupların yazılması gibi bir gelenek de mevcuttur. The Substitute "The Substitute", American Broadcasting Company'de gösterilen "Lost"'un altıncı ve final sezonunun dördüncü, toplamda 107. bölümüdür. Bölüm, ABD'de 16 Şubat 2010 tarihinde yayınlandı. Bölümün yönetmenliğini Tucker Gates yaparken, senaryosunu Elizabeth Sarnoff ile Melinda Hsu Taylor yazdı. John Locke (Terry O'Quinn), Australya'dan 815 uçuşu ile dönüşünden sonra eve varır. Evlenmeyi düşündüğü nişanlısı Helen Norwood (Katey Sagal) onu karşılar. Locke işe döner ve yönetici Randy (Billy Ray Gallion), ona Sidney'deyken konferansa katılmadığını ve kendisinin yalan söylediğini bildirir. Locke özür dilemeye açlışır fakat Randy, onu işten kovar. Şirketten ayrılan Locke, kendi arabasının yanına park etmiş bir arabayı fark eder, bu da tekerlekli sandalyesiyle arabasına binmesini zorlaştırmaktadır. Sinirlenmiş bir durumda arabaya vurur ve bu sırada arabanın sahibi Hugo "Hurley" Reyes (Jorge Garcia) gelir. Hurley, Locke'ın öfkesini dindirerek, şirketin patronu olduğunu söyler. Randy'yi "hıyarın teki" olarak tanımlar ve Locke'a işini geri vermeyi önerir. Locke bunu reddeder fakat Hurley, Locke'u sahibi olduğu geçici işler bulan ajansa yönlendirir. Ajansta, Rose Nadler (L. Scott Caldwell), Locke'ın engeline yakınlık duyar çünkü kendisi de kanser ile savaşmaktadır. Locke, bir inşaat şirketinde site koordinatörü olmak ister fakat Rose, Locke'ın sakat oluşunun buna engel olacağını belirtir. Ona, Ben Linus'ın (Michael Emerson) da Avrupa tarihi öğrettiği okulda vekil öğretmenlik işi bulur. İkili, öğretmenler odasında karşılaşırlar ve Locke, çay için istekte bulunur. Bu arada Locke, Helen'e neden işini kaybettiğini açıklar ve Avustralya'ya konferans için değil bir "gezi" için gittiğini söyler. Helen Locke'ı, Dr. Jack Shephard'ı (Matthew Fox) aramaya teşvik eder. Locke, bunu yapmayı reddeder çünkü mucizelere inanmadığını belirtir ve Helen'in kendisini o olduğu için sevmesini ister. Locke'un formundaki Man in Black (Siyahlı Adam), Richard Alpert (Nestor Carbonell) ile James "Sawyer" Ford'u (Josh Holloway), kendi deyimiyle adadan ayrılmak için toplamaya çalışır. Her birine ada hakkında cevaplar vereceğine dair söz verir; Richard reddeder ve Sawyer, onunla olmayı kabul eder. Ormanda ikisi de bir çocuk görürler, Siyahlı Adam çocuğun peşine düşer. Çocuk ona, "Kuralları biliyorsun; onu öldüremezsin" der. Bu sırada, Siyahlı Adam, sinirlenir ve bağırarak gerçek Locke'ın eskiden söylediği gibi "bana ne yapamayacağımı söyleyemezsin" der. Bu esnada Richard gelir, Sawyer ile konuşur ve Man in Black'in gerçek amacının adadaki herkesi öldürmek olduğunu belirtir. Locke Sawyer'a, içinde bir terazi ve terazinin kefelerinde siyah ve beyaz taşların olduğu bir mağaraya gitmek üzere önderlik yapar. Locke, beyaz taşı alır ve denize fırlatır. Locke, Sawyer'a mağaranın içine doğru ilerlemesi için öncülük eder, mağarada birçok kişinin adı yazılıdır ve kimisinin üzeri çizilmiştir. İsimler, Sawyer ile Jarrah, Shephard, Reyes, ile Kwon'u (Sun mı Jin mi olduğu bilinmiyor) da içermektedir. Çoğu ismin üzeri çizilmiştir ve Man in Black, "Locke"ın adının üzerini de çizer. Her altı isme, bir sayı (Locke, Reyes, Ford, Jarrah, Shephard ve Kwon'a sırasıyla 4, 8, 15, 16, 23 ve 42) tekabül etmektedir. Adaya, Jacob tarafından getirildiklerini, çünkü onların, adanın koruyucusu olmaya dair birer aday olduklarını açıklar. Man in Black, Sawyer'ın da diğerleri gibi hayatının bir noktasında Jacob tarafından manipüle edildiğini iddia eder ve Saywer'a üç seçeneği olduğunu belirtir: hiçbir şey yapmayabilir ve "işlerin nasıl olduğunu" görür, ikinci seçenekte yeni Jacob olup adayı korur ve son seçenekte ise Man in Black ile adadan ayrılır. Sawyer, adanın neyden korunduğunu sorduğunda Man in Black, "hiçbir şeyden" diye cevap verir ve adayı korumanın anlamsız olduğunu belirtir. Sawyer, adayı onunla birlikte terk etmeye karar verir. Bu arada heykelin kalıntılarının olduğu yerde, Ilana (Zuleikha Robinson), Ben'e arkadaşlarına ne olduğunu sorar. Ben, Man in Black tarafından öldürüldüklerini söyler. Ben ayrıca yalan söyleyerek Jacob'ın da Man in Black tarafından öldürüldüğünü ve Jacob'ın ateşte yandığını belirtir. Ilana, kesesine Jacob'ın küllerinden biraz alır. Ben, Ilana'ya Locke'ın cesedinin neden heykelin yanına getirildiğini sorunca, orada bulunan insanların ne ile karşı karşıya kaldıklarını bilmek istediklerini söyler ve Ben, karşı karşıya olunan şeyin tekrar şekil değiştirmesine neyin engel olabileceğini sorduğunda, Man in Black'in artık şekil değiştiremeyeceğine ve Locke'ın formunda (şeklinde) kalacağına dair cevap alır. Ilana, Sun-Hwa Kwon (Yunjin Kim), Frank Lapidus (Jeff Fahey) ve Ben Linus'dan oluşan grubun tapınağa gitmeleri gerektiğini belirtir. Sun, önce Locke'ın cesedini gömmeleri gerektiğini belirtir ve kazazedelerin gömüldüğü mezarlığa giderler. Cesedi gömerken, Ben Linus bir konuşma yapar: Locke'u "inançlı" olarak niteler ve Locke'un kendisinden "daha iyi" biri olduğunu söyler. Ardından, Locke'ı öldürdüğü için üzgün olduğunu söyler. Bölüm, ilk üç bölüme göre daha olumlu yorumlar aldı. Eleştiri sitesi Metacritic, bölüme 100 puan üzerinden 88 puan vererek bölümün "Evrensel Beğeni" aldığını gösterdi. Böylece 100 üzerinden 64 alan önceki bölümleri geçmiş oldu. IGN'den Chris Carbot, bölüme oldukça olumlu yorum yaparak 10 üzerinden 9.4 puan verdi. Zap2it'ten Ryan McGee, bölümü övdü ve "inanılmayacak kadar iyi" olarak tanımladı. Çukurova Üniversitesi Hukuk Fakültesi Çukurova Üniversitesi Hukuk Fakültesi, 21 Mart 2007 gün ve 26469 sayılı Resmi Gazete'de ilan edilerek resmi olarak kurulmuştur. Eğitim ve öğretim faaliyetleri Çukurova Üniversitesi Balcalı Kampüsünde sürdürülmektedir. 2011-2012 öğretim yılında ilk mezunlarını vermiştir. Dekanlığını Prof. Dr. Fatih Bilgili yapmaktadır. Millennium (şarkı) "Millennium" Robbie Williams tarafından onun ikinci albümü "I've Been Expecting You"nun ilk teklisi olarak piyasaya sürüldü. Şarkı 1998'de yayınlandı. Şarkı müzik aranjmanını büyük ölçüde John Barry'nin "You Only Live Twice" parçasından ödünç alıyor. Bu şarkı aynı adı taşıyan James Bond filmi için bestelenmişti. Williams'ın favori Bond filmlerinde biridir. Şarkı Birleşik Krallık'ta 1998 yılının en iyi satan 30. şarkısı olmuştur. "Millennium" Robbie Williams'ın solo kariyerinde UK Tekliler Listesi'nde birinci olan ilk teklisidir. 1999 yılında şarkı Kanada ve A.B.D radyolarında yoğun olarak yer aldı. Kuzey Amerika derleme albümü "The Ego Has Landed"da da öncü tekli olmuştu. "Millennium" Williams'ın düşsel olarak James Bond parodisine girdiği klip, "Yıldırım Harekatı" ve "Rusya'dan Sevgilerle" gibi Bond filmleri referans alınarak çekildi. Klip Pinewood Studios'larında kayda alındı, bu stüdyolar Bond prodüksiyonlarına en çok ev sahipliği yapan stüdyolardı. Klibin sonunda, Williams Bond Bug olarak uygun görülmüş ekonomik araba'sıyla uzaklara gidiyor. Gerçek 007'nin Aston Martin DB5'i ise Williams arızalı arabasıyla uğraşırken onu arkadan gelerek geçiyor. 1999'daki BRIT Ödülleri'nde, "Millennium" 'En İyi İngiliz Video' ödülünü kazandı. Şarkı, Williams'ın Birleşik Krallık'taki ilk bir numaraya yerleşen parçası oldu ve 400.000 kopya üzerinde satarak BPI tarafından altın sertifika ile sertifikalandırıldı. Şarkı aynı zamanda uluslararası başarı yakaladı, dünya çapında ilk 40 listelerine girmeyi başardı. Bu Williams'ın A.B.D Billboard Hot 100'e giren ilk şarkısı olmuştu.Bununla beraber, "Angels" (Amerika için seçilen ikinci teklisi) bile A.B.D Top 40 listesine girememişti. ("Angels" listeyi 41. olarak kaçırdı) Bu bölüm "Millennium" tekli albümünün yayınlandığı formatlar ve albümün parça listesini içermektedir. UK CD1 UK CD2 Avrupa CD Maxi Yetenek Sizsiniz TÃ¼rkiye Yetenek Sizsiniz Türkiye, 10 Ekim 2009'da Show TV'de yayınlanmaya başlayan Acun Medya tarafından yapılan yetenek yarışması. 2012'de Acun Medya olarak Show TV ile yollarını ayırma kararı alan Acun Ilıcalı, diğer iki yapımıyla birlikte Yetenek Sizsiniz Türkiye'nin de Star TV'ye geçtiğini duyurdu. 13 Eylül 2014 tarihinden itibaren Acun Ilıcalı'nın kendisine ait olan kanalı TV8'de yayın hayatına devam etmektedir. 2017 yılında yayın hayatına son verilmiştir. Yarışmacılar yeteneklerini sergileyerek büyük para ödülü olan 250.000 TL'yi kazanmaya çalışırlar. Yeteneklerde sınırlama yoktur. Herhangi bir yeteneği olduğunu düşünen kişi ya da kişiler yarışmaya katılabilir. Yarışma toplam 4 turdan oluşmaktadır. İlk sezon 10 Ekim 2009'da Show TV'de yayınlanmaya başlamıştır. Yarışmanın ilk 2 bölümünde jüriler Acun Ilıcalı, Ali Taran ve Oylum Talu'ydu. 2. bölümden sonra Oylum Talu'nun yerine Hülya Avşar gelmiştir. Birinci sezonun şampiyonu "Bilal-Uğur" olmuştur. İkinci sezonun şampiyonu "Sefa Doğanay" olmuştur. Yarı finalin tamamı Kocaeli Üniversitesi'nin Baki Komsuoğlu Kültür ve Kongre Merkezi'nde çekilmiştir. Eylül 2011'de yayınlanmaya başlamıştır. Bu sezonda Ali Taran'ın yerine jüri koltuğundaki üçüncü isim eski futbolcu Sergen Yalçın olmuştur. Ilıcalı, Ali Taran'ın ayrılmasıyla ilgili olarak ""..evlenmesini halkın gözünün içine sokması. Daha doğrusu kanserli eski eşini üzecek bir biçimde bunu yapması..."" demiş ve Taran'ın 2011 yazında Ayşe Özyılmazel'le evlenmesini sebep göstermiştir. Eylül 2013'te yayınlanmaya başlamıştır. Bu sezonda Eser Yenenler'in Sergen Yalçın'ın yerine jüri koltuğuna oturmasıyla devam etmiştir. Bu sezonun şampiyonu "Burak ve Kıvanç"tır. Yarışmanın 6. sezonunda jüri heyetini Murat Boz, Özgü Namal, Eser Yenenler ve Acun Ilıcalı oluşturmuştur. Finale kalan isimler ; Yarışmanın 7. sezonunda jüri heyetini Seda Bakan, Eser Yenenler ve Ali Taran oluşturmuştur. Acun Ilıcalı hem sunuculuk hem de jürilik yaptığı programdan ayrılmıştır ve Ali Taran konusunda geri adım atmıştır. Finale kalan isimler ; Jeremy Abbott Jeremy Abbott (doğum 5 Haziran 1985) Amerikalı buz patenci. 2009 & 2010 ABD Ulusal şampiyonu, 2007 Dört Kıta üçüncüsü ve 2008 Grand Prix Finali şampiyonudur. Şubat 2010 itibarıyla ISU Dünya sıralamasında beşinci sırada yer almaktadır.. 2010 ABD Artistik Patinaj Şampiyonası sonrasında 2010 Kış Olimpiyatlarına gidecek ABD takımına seçilmiştir.. Nusret Ã–zliman Nusret Özliman (d. 3 Eylül 1951) Makedonya doğumlu Türk ressamıdır. 1951 senesinde Makedonya'nın Manastır şehrinin Resne kasabasında doğdu. Aktif sanat yaşamına İstanbul'da devam etmektedir. Henüz beş yaşında iken doğduğu yere elveda diyerek; anne ve babasıyla birlikte o dönemde İstanbul’a bağlı şirin bir ilçe olan Yalova’ ya yerleşmek üzere yurda döndü. İlköğrenimi için 1958 yılında başladığı "Atatürk İlkokulu"ndan 1963 yılında mezun oldu. Aynı sene, Özliman, söylem biçimiyle ressamın hayatına yön verecek olan resim öğretmeninin de görev yaptığı, bölgenin tek orta okulu olarak hizmet veren "Yalova Orta Okulu"na kayı yaptırdı. Öğretmeni Abdulhamit Toktay tarafından resim yeteneğinin keşfi uzun sürmedi. Toktay kendisine resim yapmak için gerekli araç ve gereci temin etmekte yardımcı oldu. O dönemde Kızılay eski binasının çatı katında “Yalovalı Genç Ressamlar Derniği”nin kurulmasında önayak olan Toktay; "Sen fakir bir ailenin çocuğusun, bu nedenle “Öğretmen Okulu”na gidip yatılı okumalısın. Orada ‘Sanat Eğitimi’ dersleri hem sayıca fazla hem de önemseniyor. Sonra da Devlet Tatbiki Güzel Sanatlar Yüksek Okulu’na devam etmelisin. Hedefin bu olmalıdır" diyerek Özliman’a, doğru olduğuna şimdi tanık olduğumuz yönlendirmeyi yaptı. Bunun üzerine motive olan sanatçı, resim çalışmalarına dört elle sarılmaya başladı ve öğretmeninin rehberliği ile "Yalova Halk Eğitimi Merkezi" Sergi Salonu’nda geleceğinin sanat nüvesini oluşturacak ilk resim sergisini 1963 yılında açtı. Orta okuldan mezuniyeti ile birlikte öğretmeninin yönlendirmesi doğrultusunda davranış sergileyen Özliman şimdiki adıyla Çapa Anadolu Öğretmen Lisesi olan , dönemin İstanbul Ortaköy İlköğretmen Okulu’nun sınavına katıldı. Sınavı kazanmasıyla okula kaydını yaptıran Nusret Özliman, sanat eğitimcileri Hidayet Gülen, Hamdi Dicle ve Beşir Oruç'un öğrencisi olarak üç yıl boyunca kültür derslerinin yanı sıra sanat eğitimi gördü. Yapılan resim yarışmalarında iki yıl üst üste yarışmaların birincisi oldu. İstanbul "İlköğretmen Okulu"ndan öğretmen olarak 1970 yılında mezun oldu. Öğretmenlik yapmadı. Öğretmeninin öğüdünü tutarak; şu anda Marmara Üniversitesi Güzel Sanatlar Fakütesi olan dönemin İstanbul Devlet Tatbiki Güzel Sanatlar Yüksek Okulu’nun uygulamalı yetenek sınavını kazandı. Dekoratif Resim Bölümü’nde Erol Eti, Ergin İnan, Oktay Maral, Nevzat Yüzbaşıoğlu ve Metin Şahin’in atölyelerinde resim eğitimi aldı. Öğrenciliği süresince piyasada, alanı ile ilgili işlerde çalışarak yaşamını sürdürdü. Daha öğrenci iken öğretmen okulunda sınıf arkadaşı olan öğretmen Sevim Boz ile evlenen Özliman onun da manevi desteği ile dönem dönem açılan amblem, afiş ve duvar resmi (fresko) yarışmalarında ödüller kazandı. 1975 yılında Tatbiki’den mezuniyetiyle birlikte “Çağdaş Mobilya” sektöründe teknik müdür, fabrika müdürü ve genel müdür olarak 20 yıl çalıştı. “Yaşamımda uğraş adına resmin yerini hiçbir şey tutmadı” sloganı ile 03 Ekim 2009 da BASAT Sergi Salonu’nda açtığı sergide yağlı boya eserleriyle birlikte digital eserlerini de ilk defa sergileyen sanatçı yağlı boya çalışmalarının yanı sıra digital ortamda fırça ve boya kullanmadan resim çalışmalarına İstanbul’daki ofisinde ve atölyesinde devam etmektedir. Resim galerisi Leopar (senaryo) Leopar, Luchino Visconti'nin yönettiği 1963 tarihli aynı adlı filmin Türkiye'de 1972 yılında yayımlanmış senaryo kitabıdır. İtalyan Yeni Gerçekçiliği sinema akımının usta yönetmenlerinden Luchino Visconti'nin yönettiği ve özgün adı Il gattopardo olan İtalya - Fransa ortak yapımı bu destansı film Sicilyalı yazar Giuseppe Tomasi di Lampedusa'nın ölümünden bir yıl sonra, 1958'de yayımlanan yine aynı adlı çok satan otobiyografik romanından uyarlanmıştı. Filmin uyarlama senaryosu ise aralarında yönetmenin de bulunduğu bir grup senarist tarafından yazılmıştı. Bu senaristler Suso Cecchi d'Amico, Pasquale Festa Campanile, Enrico Medioli ve Massimo Franciosa'dır. Lampedusa'nın romanı Türkiye'de ilk kez Altın Kitaplar tarafından 1963 yılında yayımlanmıştı. Filmin Türkiye'deki ilk gösterim tarihi ise Ocak 1965'tir. Hem filmin uyarlandığı otobiyografik romanın yazarı hem de filmin yönetmeni aristokrat ailelerden gelmişlerdi ve konuya son derece hakimdiler. Amerikalı sinema eleştirmeni Roger Ebert'e göre bu roman konuyu yazabilecek yegâne insan tarafından yazılmış, sinemaya aktarabilecek yegâne insan tarafından da filme alınmıştır. "Leopar", Ankara merkezli Bilgi Yayınevi'nin 1960'larda yayımlamaya başladığı sinema kitapları dizisinin 13. südür. Ingmar Bergman'ın Yaban Çilekleri'yle başlayan dizideki kitapların büyük çoğunluğu senaryo kitaplarıydı. Cep kitapları formatında basılmış olan kitabın sayfa düzeni de gerçek bir senaryoya yakın biçimde düzenlenmiştir. Sinema filminden alınmış çok sayıda siyah beyaz fotoğrafla da desteklenmiş olan kitap 230 sayfadır. Senaryo kitabının Türkçe çevirisisini Alpagut Erenuluğ yapmıştır. Filmin (senaryo kitabının/romanın) konusu 1860'lı yıllarda, "il Risorgimento" adı verilen İtalyan birliğinin kurulması sürecinin sonlarında geçmektedir. O tarihe kadar İtalya yarımadasında var olan irili ufaklı birçok krallık ve cumhuriyet Giuseppe Garibaldi'nin önderliğindeki güçler tarafından uzun ve sancılı bir süreç sonunda birleştirilmiştir. 40 yıl süren kargaşa ve iç savaş sona ermiştir ve tek krallık, tek bayrak altında birleşen ülkede artık reformlar başlamıştır. Bu süreçten en çok etkilenen bölge de feodal düzenin en köklü olarak yaşandığı Sicilya olmuştur. Artık gücünü ve etkinliğini yavaş yavaş yitiren aristokrat sınıfı yerini yeni palazlanan burjuva sınıfına bırakmaktadır. Bu süreçten en fazla etkilenen Sicilyalı Prens Don Fabrizio Salina (filmde Burt Lancaster tarafından canlandırılıyor) duruma uyum sağlamak, servetini ve topraklarını koruyabilmek için yeğeni Tancredi'nin (filmde Alain Delon oynuyor) yeni zengin, sonradan görme bir burjuva ailesinin kızıyla (filmde Claudia Cardinale canlandırıyor) yapacağı evliliğe izin verir. Film (kitap/roman) toplumdaki bu çalkantılı geçiş sürecinde Sicilyalı aristokrat Salina ailesinin acılarını, diğer aristokratlar gibi güçlerini kaybederek yerlerini burjuva sınıfına bırakmalarını, yani İtalyan toplumundaki köklü değişimi anlatırken Prensin çektiği acılar üzerine odaklanır. Kitabın arka kapağında şunlar yazmaktadır: Akka Kuşatması (1799) Akka Kuşatması ya da Akka Müdafaası, bugün İsrail sınırlarında olan Akka şehri dolaylarında yapılmıştır. Fransız Napolyon Bonaparta karşı Cezzar Ahmed Paşa (günümüz Türkçesi ile Kasap Ahmet Paşa) tarafından savunulmuştur. Esasında Akka Kuşatması ikiye ayrılır: Osmanlı Devleti'nin o günlerde çok sıkıntısı vardı. Dışarıda Avusturya ve Rusya'ya karşı savaşılıyordu. İçerideyse, ekonomik nedenler ve milliyetçilik akımından dolayı çıkan isyanlar bastırılmaya çalışıyordu. Bir de bunun üzerine ekonomik buhran vardı. Askerlerin akçe değeri azaltılmıştı, ve dış harcamalar artmıştı. Bunları bir nebze azaltabilmek için çalışmalar yapılıyordu. Yakın bir zaman önce Lale Devri yaşanmıştı. Ancak Patrona Halil İsyanı nedeniyle, bu devir sonuçsuz kaldı. Avrupa ülkelerinde elçilikler açılmaya başlandı. Bu yolla, Avrupa'daki gelişmeler yakından takip edilmek istenmiştir. Kağıt ve kumaş fabrikaları açıldı. Askeri alanda, diğer alanlara nazaran çok daha fazla gelişme yaşandı. "Nizam-ı Cedid" adında yeni bir piyade ordusu kuruldu. Avrupa'dan (özellikle Fransa'dan) subay getirildi. Bu subayların askeri ve teknik bilgileri ışığında orduları yenilemeye çalıştılar. "Mühendishane-i Hümayun" adında yeni bir subay okulu açıldı. Selimiye Kışlası, ve Levent'te de bir kışla açıldı. Avrupa'dan modern silahlar alındı. Tersaneler geliştirildi; yeni gemiler yapımına başlandı ve varolan gemiler onarıma alındı. Bu kadar gelişmeye rağmen, devletin çöküşü engellenemiyordu. Napolyon, Mısır'ın alınmasıyla İngilizlerin gücünün azalacağını biliyordu. Çünkü Mısır'ı alırsa, tüm Afrika Kıtası'nı hiç zorlanmadan ele geçirebilecekti. Afrika'yı ele geçirdiği zaman, diğer Avrupalıların sömürgeleriyle olan bağlantısını kesebilecekti. Bu durum, Avrupalılar arasında en fazla İngiltere'ye tersti. Çünkü uzakdoğu ve Okyanusya onun kontrolü altındaydı. O yüzden, savaş boyunca Osmanlı'nın yanında olacaktı. Bu planını hayata geçirebilmek için Napolyon,19 Mayıs 1798 tarihinde Tolon Limanı'ndan donanmasıyla birlikte ayrıldı. Saldırı planı çok gizli yapıldı. Kimsenin duymaması istendi. Buna rağmen, saldırı planı Paris'teki Türk elçiliği tarafından duyuldu. Saldırıyı durdurabilmek için her şeyi yapıldı; ama sonuç alamayınca savunma hazırlıklarına başlandı. Kıbrıs ve Girit'teki kuvvetler güçlendirildi. 280 gemili ve 40.000 kişili ordusuyla gelen Napolyon, önce yol üzerindeki Malta Adası'nı ele geçirdi. Sonra yoluna devam etti. Mısır'daki İskenderiye Limanı'na ulaşınca, hiç beklemeden hemen karaya asker çıkarttı. Burada durdurulamayan Fransızlar, İskenderiye Limanı'nı ele geçirdi. Sonra hemen Kahire'ye yöneldi. Kahire'ye giden Napolyon, yolda yerel yöneticilere "Dünyaya düşman olsam, Osmanlılar'ın dostuyum" deyip, halka tam tersini söyleyerek ikiyüzlülük etmeye başladı. Yol üzerinde direnen Kölemenler, düzenli olmadıklarından Fransız ordusunu püskürtemiyordu. Ordu sürekli ilerliyordu. Kısa bir süre sonra Kahire'ye varan Napolyon, buradaki kölemenlerin çoğunu teker teker avlayıp, kalanını da etkisiz hale gelince, Mısır'a tamamiyle sorunsuz hükmeder oldu. Mısır'ın işgal altında olduğunu duyan Cezzar Ahmed Paşa,herhangi bir işgal ihtimaline karşı bulunduğu bölge Sayda'yı kuvvetlendirmeye başladı. Napolyon'un Mısır'a sorunsuz hükmetmesi kısa sürdü. Saldırı planın açığa çıkmasından sonra, İngilizler bir donanma hazırlayıp, Horatio Nelson amiralliğinde Mısır'a gönderdi. Abukır'da Fransız donanmasını aniden basan İngilizler, donanmanın büyük bölümünü batırdı, kalanın küçük bir kısmı hariç gerisi İngilizler tarafından esir alındı (Nil Savaşı). Bu ani baskın, Fransızlar açısından kuşatmanın yönünü değiştirdi. Böylece Mısır Savaşı bitmiş oldu. Abukır'da donanmasının batırılmasından dolayı Napolyon, anavatanından uzak bir yerde sıkışıp kalmıştı. Elinde küçük bir donanma kalmıştı; ama donanma tüm askerleri taşımaya yetmezdi. Bu yüzden, bulunduğu bölgeye en yakın tersanedeki donanmayı alması gerekliydi. O bölge de Sayda'ydı. Eğer buradaki donanmayı ve tersaneleri alırsa, kuşatmaya devam etmek daha kolay olacaktı. Ama bir sorun vardı. Sayda'da Cezzar Ahmed Paşa komutasındaki Akka Kalesi vardı. O kaleyi almadan Sayda'daki tersaneleri ve donanmayı alamazdı. Dolayısıyla, Mısır'da kalan yerel birlikleri de alarak, 10 Şubat 1799'da Akka Kalesi'ne doğru yola koyuldu. İngiliz donanması da bu kalenin önüne konuşlanmıştı. 20 Şubat'ta Elariş Kalesi'ni ele geçirdi, ve yola devam etti.Yol üstünde ara ara Kölemen'lerin ayaklanmaları oldu ama ordunun ilerlemesini durduramadı. 24 Şubat'ta Gazze'yi, 5 Mart'ta da Yafa'yı ele geçirdi. Burada göz dağı vermek için 4000 müslüman idam edildi. Sonra da Fransız ordusunda veba salgını baş gösterdi. Ama veba salgını atlatıldı. Halkın idam edilmesi, kalan halkın Napolyon'a karşı nefret beslemesine neden oldu. Ayrıca burada, kalan Fransız donanması da İngilizler tarafından yakalandı. Hareketin 40. gününde, Fransız ordusu Akka'nın önüne vardı. Daha sonra da kaleyi her taraftan taraftan kuşattı. Sonra da aralıksız saldırı başlattı. Napolyon, burada Cezzar Ahmed Paşa'nın çetin bir kumandan olduğunu duymuştu. O yüzden saldırılara başlamasından kısa bir süre sonra, ona iki kere mektup yolladı. İkisinde de vaatlerde bulundu. Ama Cezzar Ahmed Paşa, gelen iki elçiyi de idam ettirince, Napolyon küplere bindi ve saldırıları sertleştirdi. Sert saldırılara rağmen, kaledeki ordu hala direniyordu. Ayrıca, İngiliz donanmasından da topçu ateşi yardımı alınıyordu. Kale savunulmaya devam edilirken, İstanbul'dan gelen bir yardım yanlışlıkla, Fransızların elindeki Yafa'ya gitmişti. Geminin içindeki casuslar, mürettebatın kafasını karıştırıp, donanmanın Akka'ya değil de Yafa'ya yanaşmasını sağladı. Napolyon, saldırılarının yanında propagandaya da başladı. Halkı kendi yanına çekip, kesin bir zafer elde etmek istiyordu. Giderek sertleşen Fransız saldırıları, kuşatmanın başlamasından 1.5 ay sonra sonra sonuç vermişti. Fransızlar kalenin Ali Burcu'nu ele geçirmişti. Ondan sonra, Fransız askerleri şehre sızmaya başladı. Ama aynı günün sonunda, Cezzar Ahmed Paşa'nın o bölgedeki cephaneliği patlatmasıyla, Fransız saldırıları yarıda kaldı ve Ali Burcu'ndan çekilmek zorunda kaldılar. Bu sıralarda Fransızların kaleye sızdığını gören ve kuşatma sırasında topçu ateşiyle Osmanlı birlliklerine destek vermekle görevli birliğin başındaki İngiliz amirali Horatio Nelson, yaptığı topçu ateşini kesti. Ama ertesi gün kalede duran Türk bayrağını görünce, topçu ateşine devam etti. Kuşatmanın 52. gününde, kaleye Rodos Adası'ndan 3000 kadar Nizam-ı Cedid askeri geldi. Zaten yıpranmış olan Fransız ordusu, bunu duyunca iyice demoralize oldu. Karşısında daha büyük bir ordu vardı. Artık Napolyon'un aklına yapabilecek bir şey gelmiyordu. Kuşatmanın 64. gününde, Napolyon ani bir geri çekilme kararı aldı. Çünkü bu kaleyi ele geçiremeyeceğini anlamıştı. Uzakdoğuyu sömürgeleştirme planı Akka Kuşatmasının yenilgiye uğramasıyla başarısızlığa uğramıştı. "Eğer Türkler beni Akka önünde durdurmasaydı, bütün doğuyu ele geçirmek işten bile olmayacaktı" sözüyle geri çekildi, ve Sayda ve Mısır'ı Osmanlı'ya bıraktı. Sonra da Paris Barış Senedi Osmanlı ile imzalandı. Cupra Marittima Cupra Marittima İtalya'da Marche bölgesinde Ascoli Piceno ili içerisindeki bir İtalya Komünü(belediye)'dür. 1863e kadar ismi "Marano" olarak bilinmekteydi. Ancona'nın 70 km güneydoğusunda ve Ascoli Piceno'nun 30 km kuzeydoğusunda yer alır. Nüfusu (28.2.2010 tahminiyle 5.385 kişi ve 17.2 km²lik bir alana sahiptir. Nüfusu (28.2.2010 tahminiyle) 5.385 kişi ve nüfus yogunlugu 313,26 kişi/km². Nüfusununn 19. ve 20 nüfus sayimlarina gore gelişmesi su gosterimde izlenebilir. Grottammare, Massignano, Ripatransone Sabah Eyalet Camii Sabah Eyalet Camii (Malayca: Masjid Negeri Sabah), Malezya'nın Sabah eyaletinin idarî merkezi Kota Kinabalu şehrinde bulunan Sabah eyaletinin eyalet camii. 1974 yılında genel İslami mimari ile çağdaş tasarımın kombinasyonu olarak inşa edilen caminin kapasitesi 5.000 kişi olup balkon şeklindeki 500 kişilik kadınlar mahfili vardır. Yanında eyalet türbesi yer almaktadır. Panikos Kristallis Panikos Kristallis (Yunan: Πανικος Κρυσταλλης, 1942, Limasol), Kıbrıs Rumu eski millî forvet futbolcusu ve teknik direktördür. Kristallis, 1950'lerde futbol kariyerine AEL takımında başladı. Fakat kısa bir süre sonra aynı şehrin takımlarından olan Apollon Lemesu'a transfer oldu ve forvet oyuncusu olarak kariyerinin en verimli zamanlarını burada geçirdi. 1960-61 sezonunda Kıbrıs Birinci Ligi'nin gol kralı oldu. Alpha Ethniki'de 1962 ve 1963 yıllarında AEK Athens takımı adına oynadı fakat 1963'te Kıbrıs'a geri döndü. Kariyeri boyunca Kıbrıs Cumhuriyeti millî futbol takımında 19 maça çıktı. 4 kez gol attı. Oyunculuk kariyerinden sonra Kristallis, AEL, Apollon Lemesu, Evagoras ve Kıbrıs Cumhuriyeti millî futbol takımında teknik direktör olarak görev yaptı. Philippus Cancellarius Phillippus Cancellarius Parisiensis (d. yak 1160– ö. 26 Aralık 1236) ("Fransızca: Philippe le Chancelier"), Fransız teolog ve lirik Latin şairi. Paris Başdiyakozu Philippeus'un (d.1125) gayrimeşru oğlu ve güçlü bir rahip ailesinin üyesidir. Paris’te doğdu ve burada teoloji öğrenimi gördü. Göreve başladığı 1211 yılından ölümüne kadar Paris Notre Dame Katedrali’nin rektörü olarak hizmet verdi, ayrıca Noyon Başdiyakozu görevini yürüttü. Philippus o dönemde yaygın hale gelen Dilenci Tarikatlarına (Fransiskan, Dominikan, Karmelit, ... vs.) düşman olarak tanımlandı, fakat bu büyük ölçüde abartılmıştır. Ölümünden bir süre önce Fransiskan tarikatına katılmış bile olabilir. Philippe en üretken ortaçağ lirik şairlerinden biridir. Henri d’Andeli’nin ""Dit du Chancelier Philippe"" adlı eserine konu olmuştur. Philippus’un en tesirli çalışması "Summa de Bono"’ydu. Philippus bir şair olduğu kadar kesin olmamasına rağmen bir bestekâr da olmuş olabilir, çünkü çalışmalarından birçoğu önceden beri bilinen ezgilere uyarlanmıştır. O dönemde ilk ilahilerinden birkaçını yaratan çağının büyük bestekârı Pérotin’in birçok çalışmasına söz yazmıştır. Şiirleri Notre Dame Ekolü'ndeki çok sayıda bestekâr tarafından kullanılmış ve eserleri bu sanatsal hareket içerisinde itici bir güç haline gelmiştir. Hicivli veya ahlaki dini çalışmalar içeren ve bazıları Carmina Burana’nın parçaları olan yaklaşık 80 şarkısı vardır. Diğer parçalar Floransa Notre Dame yazmalarında muhafaza edilmiştir. Eserlerini Latince ve ana dilinde kaleme almıştır. Stanford Felsefe Ansiklopedisi (Stanford Encyclopedia of Philosophy) (Ä°ngilizce) Stelios Okkaridis Stelio Okkaridis () (d. 15 Kasım 1977, Lefkoşa), Kıbrıs Rumu defans futbolcusu. Olimpiakos Lefkosias takımında forma giymektedir. Kıbrıs Cumhuriyeti millî futbol takımının oyuncularından biridir. Daha önceden APOEL'den serbest transfer ile Apollon'a imza attı. Bir arada APOEL tarafından Doxa Katokopias takımına kiralık olarak gönderildi. Fransa Millî Kütüphanesi Fransa Millî Kütüphanesi (), Fransa'nın başkenti Paris'te bulunan ulusal kütüphanedir. Birkaç yüzyıl boyunca yapılan koleksiyonları koruyan ve Fransa'da yayımlanan tüm yayınları toplamaktan sorumlu olan Fransız kurumudur. 1994 yılında şu anki adıyla yeniden teşkil edilen BnF, kamu kurum statüsüne sahiptir. Gallica adlı internet kütüphanesi vardır. Fransa'nın en önemli kütüphane olan BnF, aynı zamanda dünyanın en önemli kütüphanelerinden biridir. BnF, ana tesisi olan Tolbiac tesisi ("site de Tolbiac" veya "site de François-Mitterrand"; Paris 13. bölge'de Tolbiac'ta 11 Quai François Mauriac adresinde bulunan yeni binalardan oluşan tesis), kurumun tarihî tesisi olan Richelieu tesisi ("site Richelieu"; 2. bölge'de 58 Rue de Richelieu adresinde bulunan eski bina) de dahil olmak üzere toplam yedi tesisten oluşur. Orman Genel Müdürlüğü Orman Genel Müdürlüğü, Tanzimat Fermanıyla beraber 1839 yılında ormancılık hizmetlerinin takibi için Ticaret Nezaretine bağlı bir “Orman Müdürlüğü“ olarak kurulmuştur. Bu müdürlüğün yetişmiş personel ihtiyacının karşılanması maksadı ile 1857 yılında da Orman Fakültesi kurulmuştur, teknik ve ekonomik ormancılık tatbikatına güç kazandıracak elemanların yetiştirilmesine başlangıç teşkil eden 1857 yılından Cumhuriyet dönemine kadar, günün ve şartların dikte ettirdiği değişik kanunnameler, fetvalar, buyrultular, nizamname ve talimatnameler çıkarılmıştır ve müdürlük bunlara göre görevini gerçekleştirmiştir. Cumhuriyet döneminin 1920-1923 yılları arasında ormancılık işleri, İktisat Vekaletine bağlı bir Genel Müdürlükle yürütülmeğe devam edilmiştir. Genel Müdürlüğün teknik Ormancılık faaliyetlerinin hız kazanması Atatürk'ün 1922 yılı meclis açılış konuşmasında koyduğu ""Gerek ziraat ve gerek memleketin servet ve sıhhati umumiyesi noktası nazarından ehemmiyeti muhakkak olan ormanlarımızdaki asri tedbir ile hüsnühalde bulundurmak, tevsi etmek ve azami faide temin eylemek esas düsturlarımızdan biridir"" hedefiyle olmuştur. Orman Genel Müdürlüğü bugünkü yapısına, 1937 yılında çıkarılan 3204 sayılı kanunla gelmiştir. Aynı yıl yürürlüğe giren 3116 sayılı Orman Kanunu ile bugünkü modern ormancılığımızın temeli atılmıştır. Halihazırda yürürlükte olan 6831 sayılı Orman Kanunu ise 1956 yılında çıkarılmıştır. Genel Müdürlük 01.5.2003 tarihinde kabul edilen 4856 sayılı kanun kapsamında, Çevre ve Orman Bakanlıklarının birleştirilmesiyle bu tarihten itibaren Çevre ve Orman Bakanlığı bünyesinde faaliyetlerini sürdürmüş, ardından 29 Haziran 2011 tarihinde bakanlığın ismi Orman ve Su İş Bakanlığı olarak değiştirilmiştir. Genel Müdürlük, Merkez ve Taşra teşkilatı olmak üzere yapılanmıştır. Orman Genel Müdürlüğü Ankara'da,Ana hizmet biriminde 13 Daire Başkanlığı, Danışma ve Denetim biriminde 1 Teftiş Kurulu, 1 Hukuk Müşavirligi, 1 İç Denetim Başkanlığı, 1 Daire Başkanlığı ve Yardımcı Hizmetler biriminde 4 Daire Başkanlığı 2 müdürlük (116 rakam arttı.) Şube Müdürlüğü olarak yapılanmıştır. 2007 yılında Türkiye Cumhuriyeti Başbakanlığı ve OGM arasında yapılan bir protokolle Atatürk Orman Çiftliği içinde bulunan Gazi Tesisleri Yerleşkesi Başbakanlıkça Yeni Başbakanlık Yerleşkesi yapılmak üzere alınmış ve OGM Mart 2012 tarihi itibarı Ankara içinde çeşitli kiralık binalara taşınmıştır. Halihazırda Beştepe Mahallesi Söğütözü Caddesi No:8/1 06560 Yenimahalle / ANKARA adresinde yeni yapılmış modern bir yerleşkesi bulunmaktadır. Adana, Adapazarı, Amasya, Ankara, Antalya, Artvin, Balıkesir, Bolu, Bursa,Çanakkale, Denizli, Elazığ, Erzurum, Eskişehir, Giresun, Isparta, İstanbul, İzmir, K.Maraş, Kastamonu, Kayseri, Konya, Kütahya, Mersin, Muğla, Şanlıurfa, Trabzon, Zonguldak Bölge Müdürlükleri olmak üzere toplam 28 Bölge Müdürlüğü ve bölge müdürlüklerine bağlı 293 Başmühendislik, 243 İşletme Müdürlüğü ve yine İşletme Müdürlüklerine bağlı 1406'ı Orman İşletme, 9 Fidanlık, 175 Ağaçlandırma ve Toprak Muhafaza ve diğer (Depo, Kadastro, Emlak vb.)Şeflikler olmak üzere toplam 1808 şeflikten oluşmaktadır. Ayrıca yine Bölge Müdürlüklerine bağlı 28 Orman fidanlık Müdürlüğü ve bunlara bağlı olarak 84 Fidanlık Şefliği bulunmaktadır. Bununla birlikte taşra teşkilatı olarak belirli iilerde 12 araştırma müdürlüğü ve bunlara bağlı 86 başmühendislik ile 10 Araştırma Mühenlikleri bulunmaktadır. Orman Genel Müdürlüğü'nün bütçesi; Döner Sermaye Gelirleri ve Özel Bütçe Gelirleri olmak üzere iki ana kaynaktan oluşur.Genel Bütçeden sağlanan kaynak tahsisleri, izin irtifak hakları başta olmak üzere elde edilen öz gelirleri Özel Bütçe Gelirlerini, Döner Sermaye gelirleri ise kurumun kendi faaliyetleri neticesinde elde ettiği gelirlerdir ve %70' odun satışından elde edilmektedir. OGM faaliyetlerinin büyük bir kısmını kendi elde ettiği gelirlerle karşılamaktadır. Leopar (roman) Leopar, İtalyan yazar Giuseppe Tomasi di Lampedusa'nın ölümünden bir yıl sonra 1958 yılında yayımlanan dönemsel tarihi romanıdır. Özgün adı Il gattopardo dur. 1860'larda İtalyan birliğinin oluşturulması ("Il Risorgimento") sürecinin sonunda Sicilya'da Bourbon Krallığı'nın çöküş yıllarında toplumsal yaşantıda meydana gelen köklü değişimlerin anlatıldığı roman, Sicilyalı soylu Prens Fabzio Salina'nın ailesinin yaşam öyküsü üzerine odaklanmıştır. Roman İtalya'da önce iki büyük yayınevi tarafından geri çevrilmiş, ancak daha sonra ülkenin en çok satan ve en çok baskısı yapılan romanlarından biri olmuştur. Modern İtalyan edebiyatının en önemli eserlerinden biridir.. Roman 1963 yılında ünlü İtalyan yönetmen Luchino Visconti tarafından aynı adla sinemaya da uyarlanmıştı. Lampedusa'nın romanı Türkiye'de ilk kez 1963 yılında Altın Kitaplar Yayınevi tarafından Nihal Yeğinobalı'nın Türkçe çevirisiyle yayımlanmıştı. 1998 yılında bu kez Can Yayınları Semin Sayıt'ın çevirisiyle romanı tekrar yayımladı (ISBN 975-510-824-6). Ayrıca Türkiye'de Bilgi Yayınevi 1972 yılında Luchino Visconti'nin filminin senaryosunu Alpagut Erenuluğ'un Türkçe çevirisiyle yayımladı. Roman, film ve senaryo aynı adı taşıyordu: "Leopar" Can yayınları'nın yaptığı baskının arka kapağında şunlar yazmaktadır: Giuseppe Tomasi di Lampedusa'nın 1958 tarihli romanı, İtalyan yönetmen Luchino Visconti tarafından 1963 yılında aynı adla sinemaya aktarılmıştı. İtalya - Fransa ortak yapımı olan bu filmin başlıca rollerinde Burt Lancaster, Alain Delon, Claudia Cardinale, Terence Hill ve Giuliano Gemma oynamışlardı. Üç saate yakın süren bu destansı film Cannes Film Festivali'nde Altın Palmiye ödülü almıştı. film Türkiye'de ilk kez Ocak 1965'te sinemalarda gösterime girmiştir. MÃ¼bariz Mansimov Mübariz Mansimov (Azerbaycan: Mübariz Mənsimov, 22 Mart 1968, Masallı), aynı zamanda Türk vatandaşı olan Azerbaycanlı iş adamı. Türkiye'de yaşamaktadır.