Ciltleri sanki çürümüş gibi morumsu siyahtı. Gözlerinin altı da şişti. Vic daha sonra, «Güneş ışığından korunmak için gözlerinin altına lamba isi süren beyzbolculara benziyorlardı,» diyecekti. Ölülerin camlaşmış gözleri yuvalarından uğramıştı. Kadın çocuğun elini tutuyordu. Burunlarından yoğun bir sıvı akmış ve pıhtılaşmıştı. Etraflarında sinekler uçuşuyor, sıvıya konuyor ya da açık ağızlarından içeri girip çıkıyorlardı. Stu bir zamanlar savaşa katılmıştı. Ama böyle insanın içine dokunacak bir durumla hiç karşılaşmamıştı. Gözleri durmadan kadınla çocuğun birbirine kenetlenmiş ellerine kayıyordu. Stu'yla Vic geri geri giderek arabadan uzaklaştılar, boş gözlerle birbirlerine baktılar, sonra da benzin istasyonuna doğru döndüler. Hap'in telefonda telaşlı telaşlı konuştuğunu görüyorlardı. Norm arkalarından benzin istasyonuna doğru geliyor, zaman zaman omzunun üzerinden, devrilmiş pompalara bakıyordu. Arabanın sürücü tarafındaki kapısı açıktı. Dikiz aynasının altından bir çift bebek patiği sallanıyordu. Hank kapının yanında durmuş, pis bir mendille ağzını silmekteydi. Kederli bir sesle, «Tanrım. Stu,» diye mırıldandı. Stu da başını salladı. Hap telefonu kapattı. Arabanın sürücüsü yerde yatıyordu. «Ambulans on dakika sonra burada olacak. Sizce bunlar...» Baş parmağıyla arabayı işaret etti. Vic başını salladı. «Bunlar ölmüş.» Kırışık yüzü sapsarıydı. O pis kokulu sigaralarından birini sarmaya çalışırken tütünleri yere saçıyordu. «Şu ikisi şimdiye kadar gördüğüm insanların en ölüsü.» Stu'ya baktı. Genç adam da tekrar başını sallayarak ellerini ceplerine soktu. Midesi bulanıyordu. Yerde yatan adam boğuk boğuk inledi. Hepsi de başlarını eğip ona baktılar. Bir dakika kadar sonra yabancının konuştuğunu, konuşmaya çalıştığını farkettiler. Hap onun yanına diz çöktü. Ne de olsa, bu benzin istasyonu onundu. Arabadaki kadınla çocuk hangi illetten ölmüşlerse, adamda da aynı hastalık vardı. Burnu durmadan akıyordu. Soluk alırken göğsünde sanki bir şey kaynıyor, garip bir ses çıkıyordu. Gözlerinin altı şişmeye başlamıştı henüz kararmamış, birer mor leke gibiydiler. Adamın boynu fazla kalınmış gibi duruyordu. Eti kabarmıştı. Sanki iki çenesi daha vardı. Ateşinin iyice yüksek olduğu belliydi. İnsan ona yaklaştığı zaman, kuzu kızartmak için dibinde ateş yakılmış bir tandırın yanına çömeliyor-muş gibi oluyordu. Yabancı, «Köpek...» diye mırıldandı. «Onu çıkardınız mı.» Hap onu usulca sarstı. «Ambulans çağırdım, bayım. İyileşeceksin.» Yerdeki adam, «Biri defterleri aldı,» dedi. Sonra öksürmeye başladı. Birbirini izleyen, patlamalara benzeyen öksürükler yüzünden ağzından salyalar fışkırıyordu. Hap çaresizlik içinde yüzünü buruşturarak arkaya doğru eğildi. Vic, «En iyisi onu döndürelim,» diye atıldı. «Yoksa boğulacak.» Ama onlar bunu yapamadan öksürük kesildi, yerini yine o düzensiz soluklar aldı. Yabancı gözlerini ağır ağır çevresine toplanmış adamlara baktı. «Burası... neresi.» kırpıştırdı, Hap, «Arnette,» diye açıkladı. «Burası da Bili Hapscomb'un benzin istasyonu. Pompalarımdan bazılarını devirdin.» Sonra telaşla ekledi. «Ama önemli değil. Sigortalıydı hepsi.» Yerdeki yabancı doğrulup oturmaya çalıştı, ama başaramadı. Bir elini Hap'in koluna koymakla yetindi. «Karım... Küçük kızım...» Hap aptal aptal gülümsedi. «Onlar iyi.» Adam, «Galiba ben çok hastayım,» dedi. Boğuk ve yumuşak bir kükremeyi andıran sesler çıkarıyordu soluğu. «Onlar da hastaydılar. İki gün önce sabah kalktığımız zaman Tahoe...» Gözkapakları titreşerek ağır ağır kapandı. «Hastalık... Galiba yine de yeterince çabuk davrana-madık...» Arnette Gönüllü Ambulansının sireni uzaklarda yankılanıyor, gitgide yaklaşıyordu. Tommy Wannamaker, «Tanrım...» dedi. «Ah, Tanrım...» Hasta adam gözlerini tekrar açtı. Şimdi bu gözlerde müthiş bir endişe vardı. Tekrar doğrulup oturmaya çalıştı. Yüzünden terler akıyordu. Hap'in kolunu yakaladı. «Sally'yle LaVon iyi mi.» diye sorarken ağzından tükrükler sıçradı. Hap adamdan yayılan sıcaklığı hissediyordu. Yabancı hastaydı, yarı çıldırmıştı, pis pis kokuyordu. Hap'in aklına eskiyen köpek battaniyelerinin kokusu geldi. Hap biraz da telaşla, «Onlar iyi,» diye yineledi. «Sen yalnızca... yat ve rahatlamaya çalış. Tamam mı.» Yabancı tekrar yere uzandı. Şimdi solukları daha kötüydü. Hank'le Hap onu yan döndürdüler. Adamın soluk alışları biraz düzelir gibi oldu. Yabancı, «Dün geceye kadar kendimi iyi hissediyordum,» diye mırıldandı. «Sonra gece hastalık yüzünden uyandım. Oradan çabucak kaçamadık. Bebek LaVon iyi mi.» Bunu hiçbirinin de anlayamadığı mırıltılar izledi. Ambulansın sireni gitgide yaklaşıyordu. Stu taşıtı görebilmek için pencereye gitti. Diğerleri hâlâ yerdeki adamın çevresinde bir daire oluşturmuş, duruyorlardı. Hap sordu. «Hastalığı nedir acaba, Vic. Bir fikrin var mı.» Vic başını salladı. «Hayır.» Norm Bruett, «Belki de yedikleri bir şey dokundu,» dedi. «Arabada California plakası var. Herhalde yol kenarındaki büfelerden pek çok şey alıp yediler. Belki de yedikleri hamburger zehirliydi. Oluyor böyle şeyler.» Ambulans yaklaştı, harap Chevrolet arabayla benzin istasyonunun kapısı arasına girerek durdu. Tepesindeki kırmızı ışık çevrede garip daireler çiziyordu. Hava iyice kararmıştı artık. Yerdeki yabancı birdenbire, «Bana elini ver.» diye bağırdı. «Seni oradan çekip çıkarayım.» Sonra sustu. Vic, «Besin zehirlenmesi...» dedi. «Evet, olabilir. Öyle olduğunu umarım. Çünkü...» Hank, «Çünkü ne.» diye sordu. «Çünkü bu bulaşıcı bir hastalık da olabilir.» Vic diğerlerine kaygıyla baktı. «1948'de Nogales yakınlarında kolera salgını çıktıydı. Belirtiler bu adamınkine benziyordu biraz.» Üç adam tekerlekli sedyeyle içeri girdiler. İçlerinden biri, «Hap,» dedi. «Havaya uçmadığın için şanslısın. Adam bu mu.» Diğerleri onların geçmesi için iki yana çekildiler. Bu üç adamı, yani Billy Verecker, Monty Sullivan ve Carlos Ortega'yı hepsi tanıyordu. Hap, Monty'yi kenara çekti. «O arabada iki kişi var. Bir kadınla bir küçük kız. İkisi de ölmüş.» «Aman Tanrım. Emin misin.» «Evet. Ama bu adamın durumdan haberi yok. Onu Braintree'ye mi götüreceksiniz.» «Öyle sanırım.» Monty şaşkın şaşkın Hap'e baktı. «Arabadaki iki ölüyü ne yapacağım. Bu işle nasıl başa çıkacağımı bilemiyorum, Hap.» «Stu eyalet polisine telefon edebilir. Seninle gelmemin bir sakıncası var mı.» «Yok tabii.» Hasta adamı sedyeye yatırdılar. Onu dışarı çıkarırlarken Hap, Stu' nun yanına gitti. «Ben o adamla Braintree'ye kadar gitmek niyetindeyim. Sen eyalet polisini arar mısın.» «Tabii.» «Mary'i de arayıver. Ona olanları anlat.» «Olur.» Hap koşarak dışarı çıktı, gidip ambulansa bindi. Billy Verecker onun arkasından kapıları kapattı, sonra da iki arkadaşını çağırdı. Onlar büyülenmiş bakışlarla hurdahaş olmuş eski arabaya bakıyorlardı. Ambulans birkaç dakika sonra hareket etti. Sireni etrafta yankılanıyor, kırmızı ışığı asfalta kızıl gölgelerin düşmesine neden oluyordu. Stu telefona yürüdü. Eski arabadan çıkardıkları yabancı, hastaneye otuz kilometre kala öldü. Son bir defa inler gibi soluk aldı, verdi, tekrar soluk almaya çalıştı ve sonra yaşamaktan vazgeçti. Hap adamın arka cebinden cüzdanını çıkardı. İçinde on yedi dolar vardı. California eyaletinden verilmiş şoför ehliyetinden, yabancının adının Charles D . Campion olduğu anlaşılıyordu. Adam cüzdana askerlik belgesini ve karısıyla kızının fotoğraflarını koymuştu. bakmak istemedi. Hap o resimlere Cüzdanı tekrar ölünün cebine sokarak Carlos'a sireni susturmasını söyledi. Saat tam dokuzu on geçiyordu. 2 Maine eyaletindeki Ogunquit kasabasında taştan yapılmış uzun bir iskele kıyıdan Atlas Okyanusuna doğru uzanıyordu. Frannie Goldsmith bugün iskeleyi, kendisini suçlayan gri bir parmağa benzetti. Arabasını park yerine sokarken Jess'in iskelenin ta ucunda oturmakta olduğunu gördü. Akşam güneşinde bir siluet gibiydi. Tepesinde martılar döne döne uçuşuyor, çığlığa benzer sesler çıkarıyordu. Gerçek bir New England manzarası. Frannie hiçbir martının Jesse Rider'in tiril tiril mavi iş gömleğini kirletmeye cesaret edemeyeceğinden de emindi. Delikanlı şairdi ne de olsa. Frannie iskelenin ucunda oturan adamın Jesse olduğunu biliyordu. Çünkü motosikletini park memurunun kaldığı binanın arkasındaki demir parmaklığa bırakmıştı. Kasabada herkesin tanıdığı park memuru Gus da, Frannie'yi karşılamak için dışarı çıkıyordu. Saçları dökülmeye başlamış, göbekli bir adamdı. Ziyaretçilerden araba başına bir dolar alınıyordu. Ama Gus, Frannie'nin kasabadan olduğunu biliyordu. Bunun için kızın Volvo'sunun ön camına yapıştırılmış «Kasabalı» yazılı etikete bakmasına gerek yoktu. Fran sık sık geliyordu oraya. Fran, «Tabii geliyorum ya,» diye düşündü. «Hatta burada, kıyıda hamile kaldım. Henüz şekillenmemiş olan sevgili bebek, sen Maine eyaletinin şahane kıyılarında oluştun. Denizden üç metre yukarda, duvarın altı metre doğusunda. Orayı X işaretiyle gösterebiliriz.» Gus elini kıza doğru kaldırarak barış işareti yaptı. «Sizin delikanlı iskelenin ucunda, Miss Goldsmith.» «Teşekkür ederim, Gus. İşler nasıl.» Adam gülerek eliyle park yerini işaret etti. Parkta belki ancak yirmi dört kadar araba vardı. Çoğunun camına beyazlı mavili «Kasabalı» etiketleri yapıştırılmıştı. Gus, «Daha erken,» dedi. «Onun için fazla iş olmuyor.» Haziranın 17'siydi. «İki hafta bekleyin. Ondan sonra kasabaya para kazandıracağız.» «Bundan eminim. Tabii zimmetine geçirmezsen.» bütün parayı Gus güldü, tekrar içeri girdi. Frannie bir kolunu güneşten ısınmış arabasına dayadı, bez ayakkabılarını çıkarıp lastik tokyo giydi. Uzun boylu, güzel vücutlu bir kızdı. Kestane rengi saçları sarı elbisesinin sırtına kadar iniyordu. Erkekler uzun bacaklarına beğene beğene bakıyorlardı her zaman. Frannie kendi kendine, «1980 Üniversite Güzeli,» dedi. Sonra da güldü. Gülüşü biraz acıydı. «Sanki dünyanın en önemli haberi buymuş gibi davranıyorsun. Bu olay kimlerle ilgili. Yirmi yaşındaki Jess Rider'la. O da kadın kahramanımız Küçük Fran'dan bir yaş daha küçük. Üniversite öğrencisi bir şair. Tiril tiril mavi iş gömleğinden de belli.» Fran kumsalın kenarında durdu. O güzel sıcaklığın lastik tokyolara rağmen tabanlarını ısıttığını hissetmekteydi. İskelenin ucundaki siluet hâlâ denize küçük taşlar atıyordu. Fran'in düşünceleri biraz neşeli, ama daha çok üzüntülüydü. Kendi kendine, «Orada nasıl durduğunu biliyor,» dedi. «Yapayalnız, ama korkmayan Lord Byron. Yalnız başına oturuyor ve uzaklara, İngiltere'ye doğru giden denize bakıyor... Öf, haydi oradan.» Fran iskeleye doğru ağır ağır yürümeye başladı. Jess'e duyduğu aşkın on bir gün içinde ölmüş olabileceği düşüncesiyle boğuşuyordu. Amy Lauder'in deyimiyle «birazcık hamile olduğunu» anladığı andan itibaren duyguları değişmiş gibiydi. Eh, sonuçta onu bu hale sokan Jess değil miydi. Ama delikanlı da bu işi yalnız başına başarmış değildi tabii. Üstelik Fran doğum kontrol hapları da almıştı. Ama bir işe yaramamıştı işte. Ya haplar etkili değildi ya da Fran almayı unutmuş, farkına da varmamıştı. Fran iskelede ilerleyip usulca Jess'e yaklaştı, ellerini onun omuzlarına koydu. Sol avcundaki taşları sağ eliyle Atlas Anaya atmakta olan delikanlı tiz bir sesle bağırdı, sendeleyerek ayağa fırladı. Çakıllar ortalığa saçıldı. Jess, Frannie'yi az kalsın yandan denize yuvarlıyordu. Zaten kendisi de tepeüstü suya dalacaktı neredeyse. Fran dayanamayarak kıkır kıkır gülmeye başladı. Jess öfkeyle ona dönünce de, ellerini ağzına bastırarak geriledi. Jess siyah saçlı, güçlü kuvvetli bir gençti. Yüz hatları düzgündü. Altın çerçeveli gözlük takıyordu. Biçimli yüzünün o iç duygusallığını hiçbir zaman yansıtmadığını düşünerek üzülüyordu. Delikanlı, «Ödümü patlattın.» diye kükredi. Kız yine kıkır kıkır güldü. «Ah, Jess... Ah, Jess, üzgünüm. Ama çok komikti. Gerçekten.» Jess öfkeyle Fran'e doğru bir adım attı. «Az kalsın suya yuvarlanıyorduk.» Fran de bir adım gerilerken ayağı bir taşa takıldı ve yere oturdu. Dişleri birbirine çarparken dilini ısırdı. Can acısından, gülmeyi kesti. Sanki sesi birdenbire bir bıçakla kesilivermişti. Radyo gibi susması Fran'e her şeyden daha komik geldi. Dilinin kanamasına, can acısından gözlerinin yaşarmasına rağmen yine gülmeye başladı. «İyi misin, Frannie.» Jess kaygıyla kızın yanına diz çöktü. Fran, «Onu hâlâ seviyorum,» diye düşünerek rahatladı. «Aferin bana.» Hayatına giren ilk erkekti Jess. «Sana bir şey olmadı ya, Fran.» «Sadece gururum kırıldı.» Kız Jess'in kendisini kaldırmasına izin verdi. «Dilimi de ısırdım. Bak.» Dilini çıkardı. Delikanlının güleceğini sanıyordu ama o kaşlarını çattı. «Tanrım, Fran. Dilin gerçekten kanıyor.» Jess arka cebinden mendilini çıkararak kuşkuyla inceledi, sonra mendili tekrar cebine soktu. Fran, Jess'le el ele araba parkına yürüyüşlerini hayal etti. «Yaz güneşinde iki sevgili. Ben ağzıma Jess'in mendilini tıkmışım. Gülümseyen Guy'a elimi sallayarak, 'Ho ha ka, Ga.'diyorum.» Tekrar gülmeye başladı. Oysa dili çok acıyor, ağzındaki kan tadı da midesini bulandırıyordu. Jess'e ciddi ciddi, «Başını çevir,» dedi. «Bir hanımefendiye yakışmayacak bir şey yapacağım.» Delikanlı hafifçe gülümseyerek, melodrama kaçan bir tavırla, elleriyle gözlerini örttü. Fran yandan denize tükürdü. Tekrar tekrar. Kıpkırmızıydı tükürüğü. Başını kaldırdığı zaman Jess'in parmakları arasından kendisine baktığını farketti. «Özür dilerim,» «Saçmalıyorum.» diye mırıldandı. Jess, «Yok canım,» dedi. Ama, «Evet, öyle,» diye düşündüğü belliydi. Kız, «Dondurma yiyebilir miyiz.» diye sordu. «Arabamı sen sür. Ama dondurmalar benden.» «Anlaştık.» Fran yandan tekrar suya tükürdü, kaygıyla, «Dilimin ucu kopmadı ya.» diye sordu. Jess tatlı tatlı cevap verdi. «Bilmem. Bir şey yuttun mu.» Fran elini tiksintiyle ağzına götürdü. «Hiç de komik değil.» «Öyle. Bağışla. Dilini birazcık ısırmışsın, o kadar, Frannie.» «İnsanın dilinde atardamar var mıdır.» İskelede el ele yürüyorlardı. Kız zaman zaman tükürmek için duruyordu. Tükürüğü hâlâ parlak kırmızıydı. Fran kanları yutmak niyetinde değildi. «Hayır.» «İyi.» Fran delikanlının elini sıkarak ona gülümsedi. «Ben hamileyim.» «Sahi mi. İyi. Biliyor musun dün kimi gör...» Jess birdenbire durarak kıza baktı. Yüzünde acımasız ve çok dikkatli bir ifade belirmişti. Onun bu ihtiyatlı hali Fran'in kalbinin burkulmasına neden oldu. «Ne dedin, Frannie.» «Hamileyim.» Kız delikanlıya neşeyle gülümsedi, sonra da iskelenin yanından denize tükürdü. Tükrüğü hâlâ parlak kırmızıydı. Jess kararsız bir sesle, «Şaka mı bu, Frannie.» dedi. «Hayır. Şaka değil.» Jess hâlâ kıza bakıyordu. Bir süre sonra tekrar yürümeye başladılar. Park yerinden geçerken Gus dışarı çıkıp onlara el salladı, Frannie de ona karşılık verdi. Jess de öyle. Fran'in arabasında oturuyorlardı. Jess gazoz içiyor, Fran de dondurma yiyordu. Birbirlerinden iyice uzaklaşmışlardı. Fran, «Biliyor musun.» dedi. «Bu tür dondurma genellikle hava kabarcıklarından oluşuyor. Çoğu kimse bilmiyor bunu. Gerçek dondurma yemek istiyorsan...» Birdenbire ağlamaya başladı. Jess kanepede kayarak ona yaklaştı, kolunu onun boynuna doladı. «Frannie, ağlama. Lütfen.» «Dondurma üzerime damlıyor.» Fran hâlâ ağlıyordu. Jess yine mendilini çıkarıp dondurma lekelerini sildi. Fran'in gözyaşları da o sırada kesildi. Şimdi burnunu çekip duruyordu. Delikanlıya kızarmış gözlerle bakarak, «Kan soslu muz dondurması,» dedi. «Galiba artık bu dondurmayı yiyemeyeceğim. Üzgünüm, Jess. Şunu atar mısın.» Delikanlı soğuk bir tavırla, «Tabii,» diye mırıldandı. Dondurmayı Fran'den alarak arabadan indi, ilerideki çöp kutusuna attı. Yürüyüşü bir tuhaftı. Sanki can alacak bir yerine vurulmuş gibi. Jess dönüp tekrar arabaya bindi. Birdenbire, «Gerçekten öyle misin, Fran.» diye sordu. «Gerçekten öyleyim.» «Nasıl oldu bu. Hap aldığını sanıyordum.» «Birkaç ihtimal var. Birincisi, belki fabrikada benim hapları kontrol etmeyi unuttular. İkincisi, üniversite yemekhanesinde size spermi arttıran bir şeyler veriyorlar. Üçüncüsü, ben hapı almayı unuttum, farkına da varmadım.» Fran delikanlıya hınçla gülümsedi. Jess hafifçe irkildi. «Neden kızıyorsun, Fran. Yalnızca sordum.» «Sorunu başka bir biçimde cevaplayabilirim. Nisanın sıcak bir gecesinde sen..» Jess sert sert, «Sus.» dedi. «Bu kadar...» «Bu kadar ne.» Fran görünüşte sakindi ama için için sarsılıyordu. Bu sahneyi kaç kez hayalinde canlandırmış, ama böyle olacağı hiç aklına gelmemişti. Jess cümlesini beceriksizce tamamladı. «Bu kadar kızmana gerek yok. Seni bırakıp kaçacak değilim.» Fran daha yumuşak bir sesle, «Biliyorum...» diye mırıldandı. O anda Jess'in direksiyonu kavramış olan ellerinden birini tutabilir, aralarındaki engeli de yıkmış olurdu. Ama öyle yapmadı. Jess'in avutulmayı istemeye hiç hakkı yoktu. Bu istek ne kadar sessiz ya da bilinçsiz olursa olsun. Fran birdenbire o neşeli günlerin ve gülüşmelerin artık sona ermiş olduğunu anladı. Bu yüzden içinden tekrar ağlamak geldi. Ama gözyaşlarını tuttu. Peter Goldsmith'in kızı Frannie'ydi o. Dondurmacının önündeki park yerinde bir budala gibi ağlayacak değildi. Jess sigara paketini çıkardı. «Ne yapmak istiyorsun.» «Asıl sen ne yapmak istiyorsun.» Jess kibriti çaktı. Sigaranın dumanları yükselirken Fran bir an olgun bir erkekle bir çocuğun aynı yüze egemen olmaya çalıştıklarını iyice gördü. Jess, «Allah kahretsin...» dedi. Fran başını salladı. «Gördüğüm kadarıyla birkaç seçeneğimiz var. Evleniriz ve ben de bebeği dünyaya getiririm. Evleniriz ama bebekten vazgeçeriz. Evlenmeyiz ama ben bebeği yine de doğururum. Ya da...» «Frannie...» «Ya da evlenmeyiz ve ben çocuğu başkalarına veririm. Veya kürtaj yaptırırım. Tamam mı. Unuttuğum bir şey var mı.» «Frannie, seninle bunu konuşamaz mıyız...» Kız, «Konuşuyoruz ya,» diye bağırdı. «Sana bir fırsat verdim. Sense yalnızca, 'Allah kahretsin...' dedin. Senin sözünü tekrarlıyorum. Ben bütün yolları saydım. Bir program hazırlayacak kadar zamanım oldu.» «Sigara ister misin.» «Hayır. Sigara bebekler için kötü.» «Frannie. Lanet olsun.» Kız usulca, «Neden bağırıyorsun.» diye sordu. Jess öfkeyle cevap verdi. «Çünkü damarıma basmaya çalışıyorsun.» Sonra kendini topladı. «Bağışla ben yalnızca... bu olayın benim suçum olduğunu düşünemiyorum.» «Öyle mi.» Fran tek kaşını kaldırarak delikanlıya baktı. «Eh, ben kendi kendime hamile kaldım herhalde.» «Böyle alaylı alaylı konuşman şart mı. Bana hap aldığını söyledin. Ben de buna inandım. Hata mı ettim.» «Hayır. Hata etmedin. Ama bu gerçeği değiştiremez.» Jess sıkıntıyla, «Herhalde...» diyerek yarısına kadar içtiği sigarayı dışarı attı. «Şimdi ne yapacağız.» «Bunu bana sorup duruyorsun, Jessie. Sana düşünebildiğim çareleri saydım. Senin de bazı fikirlerin olduğunu sanıyordum. Tabii intihar da var. Ama şu ara bunu düşünmüyorum. Onun için diğer çarelerden birini seç de onu konuşalım.» Jess birdenbire güçlü bir sesle, «Evlenelim,» dedi. Fran, «Hayır,» diye cevap verdi. «Seninle evlenmek istemiyorum.» Jess'in yüzünün çizgileri sarkıverdi. Hali öyle komikti ki, kız tekrar kıkır kıkır gülmemek için yaralı dilini damağına sürdü. Jess'e gülmek istemiyordu. Delikanlı, «Neden.» diye sordu. «Fran...» «Bu nedenleri düşünmem gerekiyor. Beni üzerinde tartışmaya zorlamana izin verecek de değilim. Çünkü şimdiki halde nedenleri bilmiyorum.» Jess somurttu. «Beni sevmiyorsun.» «Çoğu zaman aşkla evlilik birarada görülmez. Başka bir çare seç.» Delikanlı uzun bir süre konuşmadı. Sonunda, «Başka bir çare seçemeyeceğim, Frannie,» dedi. «Çünkü sen bu sorunu konuşmak istemiyorsun. Yalnızca beni iğnelemek istiyorsun.» Bu kıza biraz dokundu. «Belki haklısın,» diyerek başını salladı. «Ama şu son birkaç hafta aramızda geçenleri de unutma. Şimdi çarelerden birini seç.» «Hayır. Bütün cevapları önceden hazırlamışsın. Belki benim de düşünmek için biraz zamana ihtiyacım var.» «Pekâlâ... Şimdi tekrar araba parkına gidelim. Seni orada bırakır dönerim. Bazı işlerim var.» Jess kıza şaşkınlıkla baktı. «Frannie, motosikletimle ta Portland' dan geldim buraya. Kasabanın hemen dışındaki bir motelde oda ayırttım. Bütün hafta sonunu birlikte geçireceğimizi sanıyordum.» «Moteldeki odanda. Hayır, Jess. Artık durum değişti. Sen şimdi motosikletine atla ve Portland'a geri dön. Bu olayı biraz düşün ve sonra beni ara. Acelemiz yok tabii.» «Damarıma basıp durma, Fran.» Fran ani bir öfkeyle onu alaya aldı. «Ah, Jess, ne haddime.» Jess o zaman elinin tersiyle kızın yüzüne hafifçe vurdu, sonra da sersem sersem Fran'e baktı. «Çok üzgünüm, Fran.» Kız ifadesiz bir sesle, «Kabul,» dedi. «Haydi, gidelim.» Kumsaldaki araba parkına doğru giderlerken hiç konuşmadılar. Fran ellerini kucağında birbirine kavuşturmuş, villaların arasından gözüken denize bakıyordu. Gözleri dolmaya başlamıştı yine. Araba parkına vardılar. Gus onlara yine.el salladı, iki genç de adama karşılık verdiler. Jess alçak sesle, «Sana vurduğurrMçin üzgünüm Fran,» diye mırıldandı. «Bunu yapmak istememiştim.» «Biliyorum. Portland'a dönecek misin.» «Bu gece burada kalacağım. Yarın sabah seni ararım. Ama karar senin, Fran. Kürtajı tercih edersen, gereken parayı bulurum.» Jess kanepede kayarak kızı hafifçe öptü. «Seni seviyorum, Fran.» Frannie, «Buna inanmıyorum...» diye düşündü. Ama bu sözleri nezaketle karşılayacağım. Bu kadarını yapabilirim.» Sonra usulca, «Pekâlâ...» dedi. «Fener Motelinde kalıyorum. İstersen beni ara.» «Olur.» Fran direksiyona geçti. Birdenbire kendini çok yorgun hissetmeye başlamıştı. Dili fena halde sızlıyordu. Jess motosikletine binerek arabaya doğru geldi. «Beni aramanı isterim, Fran.» Kız yalandan gülümsedi. «Bakalım. Hoşçakal, Jess.» Arabayı çalıştırarak park yerinden çıktı. Jess hâlâ motosikletiyle orada duruyor, okyanus da arkasında güzel bir fon oluşturuyordu. Fran arabayı sürerken, «Artık okyanus bana eskisi gibi gözükecek mi.» diye düşünüyordu. Dili bayağı sancıyordu. Fran pencereyi daha indirerek dışarı tükür-dü. Neyse ki tükürüğü kanlı değildi bu kez. Burnuna okyanusun tuzlu kokusu geldi. İnsana acı gözyaşlarını hatırlatıyordu bu koku. Norm Bruett o sabah yatak odasının penceresi önünde kavga eden çocukların ve mutfaktaki radyodan yükselen folk şarkılarının yüzünden onu çeyrek geçe uyandı. Sarkmış külotu ve atletiyle arka kapıya gitti. Kapıyı açıp, «Çocuklar, kesin sesinizi.» diye bağırdı. Bir sessizlik oldu. Luke'la Bobby tartışmalarına neden olan paslı arabanın yanından ona baktılar. Norm çocuklarını gördüğü zaman birbirine zıt iki duygunun etkisinde kalıyordu. Onların zenci çocuklar gibi yardım kurumlarının dağıttığı elbiseleri giymeleri kalbini sızlatıyordu. Ama öte yandan, korkunç bir öfkeyle sarsılıyor ve onları gebertinceye kadar dövmek istiyordu. Luke usulca, «Peki, baba,» dedi. Dokuz yaşındaydı Luke. Yakında sekizine basacak olan Bobby de ağabeyini izledi. «Peki, baba.» Norm bir an öfkeyle çocukları süzdü, sonra da kapıyı çarparak kapattı. Bir an durup kararsız gözlerle bir gün önce giydiği elbiselere baktı. Ortası çökmüş iki kişilik karyolanın ayakucunda, yerde duruyordu giysiler. Norm'un gece attığı yerde. «Pasaklı kahpe,» diye düşündü. «Elbisemi asmamış bile.» Sonra, «Lila.» diye bağırdı. Cevap veren olmadı. Norm arka kapıyı tekrar açıp Luke'a Lila'nın hangi cehenneme gittiğini sormayı düşündü. Yardımı gelecek hafta dağıtacaklardı. Yok, Lila yine Braintree'ye, İş Bulma Bürosuna gitmişse, Norm'un sandığından da ahmak demekti. Adam çocuklarıyla konuşmak zahmetine girmedi. Kendini yorgun hissediyordu. Şakakları da zonkluyordu. Sanki akşamdan kalmaydı. Oysa gece Hap'in yerinde yalnızca üç bira içmişti. Ne korkunç kazaydı o. Arabadaki ölü kadınla çocuk. Hastaneye giderken yolda ölen Campion adlı adam. Hap geri dönünceye kadar eyalet polisi gelmiş gitmişti. Çekme arabası ve Brain-tree cenaze evinin taşıtı da. Vic Palfrey eyalet polisine beşi adına ifade vermişti. Aynı zamanda bölge adli tabiplik görevini de yürüten cenazeevi sahibi, zavallıların neden öldükleri konusunda fikir yürütmeye yanaşmamıştı. «Ama kolera değil bu. Böyle söyleyip de halkı korkutmayın. Nasıl olsa otopsi yapılacak. Sonucu gazetelerde okursunuz.» Norm bir gün önce giydiği elbiseleri ağır ağır sırtına geçirirken. «Ukala ahmak,» diye düşündü. Başağrısı gitgide şiddetleniyordu. «O çocuklar sessiz sedasız oynasınlar, yoksa ikisinin de kollarını kırarım. Neden okullar bütün yıl açık değil.» Çoraplı ayaklarını sürüyerek mutfağa gitti. Doğuya bakan pencereden içeri dolan güneş yüzünden gözlerini kısmak zorunda kaldı. Ocağın yukarısındaki eski radyoda neşeli bir parça çalıyordu. Norm, «Ne günlere kaldık,» diye homurdandı. «Artık yerel radyoda bile zenci rock and roll müziği çalıyorlar.» Başağrısının daha da artmaması için radyoyu kapattı. Radyonun yanında bir pusula vardı. Norm kâğıdı okumak için gözlerini tekrar kıstı. «Sevgili Norm, Sally Hodges bu sabah çocuklarının başında bekleyecek birine ihtiyacı olduğunu söyledi. Bana bir dolar verecek. Öğle yemeğine dönerim. İstiyorsan sucuk var. Seni seviyorum, hayatım. Lila.» Norm pusulayı bıraktı, durumu kavramaya çalıştı. Ama başağrısı yüzünden kafası iyi çalışmıyordu. «Bebek bakıcılığı... Bir dolar... Ralph Hodges'in karısı istemiş...» Sonunda bu üç gerçek kafasında biraraya gelebildi. «Lila bir dolar kazanmak için Sally Hodges'in üç çocuğuna bakmaya gitmiş. Luke'la Bobby'yi de benim başıma sarmış. Evet, kötü günler bunlar. Bir erkek, karısının bir tek pis dolar kazanması için evde oturup çocuklarının burnunu silmek zorunda kalıyor. O bir dolar da hiçbir şeye yetmez. Evet, zaman kötü.» Öfkesi yüzünden Norm'un başağrısı daha da arttı. Eski buzdolabına yürüdü, kapağı açtı. Rafların çoğu boştu. Lila artıkları kaplara koymuştu. Fasulye, haşlanmış mısır, kırmızı biberli sos... Bir erkeğin yemekten hoşlanacağı şeyler değildi bunlar. Dolapta naylona sarılı, bayatlamış üç küçük sucuk da vardı. Norm eğilip onlara bakarken yine o tanıdık çaresiz öfkeyi duydu. Başağrısı öfkesi yüzünden şiddetlenmişti. Ama zaten canı yemek istemiyordu. Aslına bakılacak olursa, kendisini bayağı hasta hissediyordu. Norm havagazını yakıp kahve demliğini ateşe koydu. Sonra da oturup suyun kaynamasını bekledi. Bir ara şiddetle aksırdı. «Galiba soğuk aldım,» dedi kendi kendine. «İşte bir bu eksikti.» Ama aklına bir gece önce Campion denilen o adamın burnundan akan sıvı hiç gelmedi. Hap garaj bölmesindeydi. Tony Leominster'ın arabasına yeni bir egzos takıyordu. Vic Palfrey de açılıp kapanır bir iskemleye oturmuş onu seyrediyor, soda içiyordu. Birdenbire ön tarafta zil çaldı. Vic gözlerini kısarak baktı. «Eyalet polisi. Kuzenin geldi sanırım. Joe Bob yani.» «Tamam.» Hap arabanın altından çıkarak ellerini bir beze sildi. Bürodan geçerken şiddetle aksırdı. Yaz nezlesinden nefret ederdi. Bir seksen iki boyunda bir genç olan Joe Bob, arabasının gerisinde durmuş benzin alıyordu. Hap dışarı çıktı. «Merhaba, Joe Bob.» «Hap. Seni köpek.» Joe Bob hortumun üzerinden aştı. «Burası bu sabah hâlâ yerinde olduğu için çok şanslısın.» «Haydi oradan. Stu Redman o arabanın geldiğini görünce bütün pompaları kapattı. Ama yine de bir hayli kıvılcım çıktı.» «Yine de çok şanslısın. Dinle, Hap. Ben buraya aslında benzinden başka bir şey için geldim.» «Evet.» Joe Bob'un gözleri kapıya çıkmış olan Vic'e doğru kaydı. «Bu ihtiyar dün gece burada mıydı.» «Kim. Vic mi. Evet. O hemen her gece buraya gelir.» «Dilini tutmasını bilir mi.» «Öyle sanırım. İyi bir ihtiyardır o.» Hap pompayı kapatarak döndü. «E. Mesele nedir.» «En iyisi içeri girelim. Galiba ihtiyarın da olanları duyması gerekiyor. Bir fırsatını bulursan dün gece burada olan diğer dostlarına da telefon et.» Büroya girdiler. Vic, «Günaydın,» dedi. Joe Bob ona başıyla selam verdi. Hap sordu. «Kahve içer misin, Joe Bob.» «Hayır, istemem.» Joe Bob ciddi bir tavırla iki adama baktı. «Açıkçası, amirlerimin buraya gelmemi nasıl karşılayacaklarını bilmiyorum. Onlar buraya geldikleri zaman sakın durumu size açıkladığımı belli etmeyin, tamam mı. Beni görmemiş olun.» Vic meraklandı. «Kimler...» Joe Bob, «Sağlık Müdürlüğünün memurları,» dedi. Vic, «Ah, Tanrım.» diye bağırdı. «Adam koleraya yakalanmış besbelli. Anlamıştım zaten.» Hap bir ona, bir kuzenine baktı. «Joe Bob.» Genç adam plastik iskemlelerden birine oturdu. Kemikli dizleri neredeyse çenesine değecekti. «Ben hiçbir şey bilmiyorum.» Gömleğinin cebinden paketini çıkararak bir sigara yaktı. «Bölge Adli Tabibi Fin-negan...» Hap öfkeyle, «Ukala budala,» diye söylendi. «Onun azametle buraya gelişini bir görmeliydin, Joe Bob. Herkesi susturdu. Daha bilmem ne...» Joe Bob da aynı fikirdeydi. «Evet, kendini bir şey sanıyor. Neyse... Campion denilen o adama bakması için Dr. James'i çağırdı. Sonra ikisi bir başka doktora telefon ettiler. Onu tanımıyorum. Daha sonra da Houston'u aradılar. Bir takım adamlar bu gece saat üçte Braintree'nin dışındaki havaalanına indiler.» «Hangi adamlar.» «Patoloji uzmanları. Uç kişi. Bu sabah sekize kadar cesedin yanında kaldılar. Sonra da Atlanta'daki Bulaşıcı Hastalıklar Merkezine telefon ettiler. Oranın uzmanları da öğleden sonra burada olacaklar. Ama o arada, 'Sağlık Müdürlüğünün memurları o benzin istasyonuna gitsin,' dediler. 'Dün gece orada olan herkesle konuşsun. Hastayı ambulansla Braintree'ye götürenlerle de.' Artık bilmem. Ama bana karantinaya alınmanızı istiyorlarmış gibi geldi.» Hap iyice korktu. «Tanrım.» Vic, «Atlanta Bulaşıcı Hastalıklar Merkezi, yerel değil Federal bir bürodur,» dedi. «Sırf bir kolera vakası yüzünden uçak dolusu adam gönderirler mi.» Joe Bob, «Orasını bilmem,» diye mırıldandı. «Ama durumu öğrenmeniz gerek diye düşündüm. Bu sizin hakkınız. Anladığım kadarıyla siz adama yardıma çalışmışsınız.» Hap ağır ağır, «Bu davranışını takdirle karşılıyorum, Joe Bob,» dedi. «James'le öbür doktor ne dediler.» «Fazla bir şey söylemediler. Ama korkmuş gibi bir halleri vardı. Hiç hoşuma gitmedi.» Uzun, sıkıcı bir sessizlik oldu. Joe Bob makineye giderek bir şişe gazoz aldı. Tekrar yerine otururken Hap akmaya başlayan burnunu kâğıt mendille sildi, sonra da mendili yağlı tulumunun cebine soktu. Vic, «Campion hakkında ne öğrendiniz.» diye sordu. «Bir şey öğrenebildiniz mi.» Joe Bob biraz da önemli bir adam havasıyla, «Hâlâ araştırma yapıyoruz,» diye cevap verdi. «Kimliğinde San Diego'dan olduğu yazılıydı. Ama cüzdanındaki belgelerden çoğu iki üç yıllıktı. Şoför ehliyetinin süresi geçmişti. 1976'da verilmiş bir banka kartı da vardı. O da eskiydi. Ama askerlik belgesini de bulduk. Şimdi bu konuyu araştırıyoruz. Baş-komiser, Campion'ın dört yıldan beri San Diego'da oturmadığını sanıyor.» Hap, «Öyle,» dedi. Vic de onu izledi. Joe Bob kapıya doğru giderken, Hap özür dilercesine, «Benzin tam beş dolar tuttu, Joe Bob,» diye hatırlattı. «Senden para almak istemezdim ama durumu biliyorsun...» «Biliyorum, biliyorum.» Joe Bob ona bir kredi kartı uzattı. «Benzinin parasını eyalet veriyor.» Hap makbuzu yazarken iki kez aksırdı. Kuzeni, «Dikkatli olmalısın,» dedi. «Yaz nezlesi kadar kötü bir şey olamaz.» Hap içini çekti. «Bilmez miyim.» Vic birdenbire geriden, «Belki de soğuk algınlığı değil bu,» diye mırıldandı. İki kuzen ona doğru döndüler. Vic'in yüzünde korku dolu bir ifade vardı. «Bu sabah uyandığım zaman aksırdım durdum. Başım da çatlayacak gibi ağrıyordu. Sonra biraz hafifledi. Ama burnum hâlâ tıkalı. Belki de o illete tutulduk. Campion'in yakalandığı hastalığa. Onu öldüren derde.» Hap uzun süre onu süzdü. Öyle olmadığını söylemeye, nedenlerini sıralamaya hazırlanırken tekrar aksırdı. Joe Bob bir an ciddi ciddi iki adama baktı. «Biliyor musun, Hap, belki de istasyonu kapasan fena olmaz. Bugün için tabii.» Hap kuzenine döndü. İyice korkmuştu. Biraz önceki nedenleri hatırlamaya çalıştı. Ama aklına bir teki bile gelmedi. Yalnızca sabah başağrı-sıyla kalktığını ve burnunun aktığını hatırlayabildi. «Öf, herkes zaman zaman nezle olur,» diye düşündü. «Ama Campion denilen o adam gelmeden önce iyiydim. Çok iyiydim.» Hodges'ların üç çocuğu vardı. En büyükleri altı, ortanca dört yaşında, en küçükleriyse henüz on sekiz aylıktı. Şimdi büyük çocuk bahçede bir çukur kazıyor, kardeşleri ise uyuyorlardı. Lila Bruett oturma odasındaydı. «Doktorlar» dizisini seyrediyordu. «Umarım... Sally program bitene kadar dönmez.» Arnette'te durum daha iyiyken Ralph Hodges, büyük, renkli bir televizyon almıştı. Lila öğleden sonraki programları renkli olarak seyretmekten hoşlanıyordu. Genç kadın sigarasından derin bir soluk çekti, sonra da öksürmeye başladı. Mutfağa gidip balgamı musluğa tükürdü. Sabah nedense öksürerek uyanmıştı. Bütün gün sanki biri bir tüyle boğazını gıdıklıyor-muş gibi gelmişti ona. Lila pencereden bahçeye, Bert Hodges'a baktı, sonra da oturma odasına döndü. Programa ara vermiş, bir reklam gösteriyorlardı. «Doktorlar» tekrar başladığı sırada bebek Cheryl ağlamaya başladı. Zaman zaman boğulurcasına öksürüyordu. Lila sigarasını söndürerek telaşla yatak odasına koştu. Dört yaşındaki Eva hâlâ mışıl mışıl uyuyordu. Ama Cheryl beşiğinde arkaüstü yatarken yüzü korkulacak bir biçimde morarmaya başlamıştı. Şimdi boğulur gibi ağlıyordu. Lila tecrübeli bir anneydi. Cheryl'i ayaklarından tutarak kaldırdı, bebeğin sırtına vurdu. Bunun iyi etkisi oldu. Bebek garip, boğuk bir ses çıkardı, şaşılacak kadar sarı bir balgam ağzından yere aktı. Lila kâğıt mendille yeri sildi. O zamana kadar bir bebeğin bu kadar balgam çıkardığını hiç görmemişti. Yeniden televizyonun karşısına geçti. Kaşları çatılmıştı. Bir sigara yaktı. İlk soluğu çekerken aksırdı, sonra da öksürmeye başladı. 4 Karanlık basalı bir saat olmuştu. Starkey uzun masada yalnız başına oturmuş, sarı kâğıtları gözden geçirmekteydi. Okudukları onu çok sarsıyordu. Vatanına tam otuz altı yıl hizmet etmişti. Madalyalar kazanmış, Başkanlarla konuşmuş, onlara fikir vermişti. Bazen söylediklerini yaptıkları da olmuştu. Daha önce de kötü anlar geçirmişti. Ama bu... Starkey korkuyordu. Hem de öylesine korkuyordu ki, bunu kendine bile itiraf edemiyordu. İnsanı çıldırtabilecek türden bir dehşetti bu. Birdenbire içinden gelen sese uyarak kalktı, beş televizyon monitörünün bulunduğu duvara doğru gitti. O sırada dizi masaya çarptığı için ince sarı kâğıtlardan biri yere uçtu. Şimdi kâğıt, yarı masanın gölgesinde, yarı ışıktaydı. P8P. Kasvetli bir yerdi burası. Kızılötesi fotoğraf tekniği yüzünden daha da korkunç görünüyordu. Starkey, «İşte orada,» diye düşündü. «İleride. Mavi Proje.» Dehşet onu bir kez daha sarstı. Elini cebine sokarak pembeli sarılı bir kapsül çıkardı. Kızının «yatıştırıcı» diye tanımladığı kapsüllerdendi bu. Ama adlar değil, sonuçlar önemliydi. Starkey kapsülü susuz yuttu, sert ifadeli, kırışıksız yüzünü bir an buruşturdu. Mavi Proje. Starkey diğer boş monitörlere baktı, sonra hepsinin düğmelerine bastı. 4 ve 5 numaralı ekranlarda laboratuvarların görüntüleri belirdi. Dört numara, fizik laboratuvarıydı, beş numara da virüs biyolojisi labo-ratuvarı. Bu ikincisi hayvan kafesleriyle doluydu. Kobaylar, maymunlar ve birkaç da köpek. Hayvanların hepsi de uyuyormuş gibiydiler. Starkey bu yüzden kaç kez şikayette bulunmuştu. Hem de acı acı. Dr. Ezwick makinenin yakınında, yerde yatarken santrifüjün dönmesi insanın tüylerini diken diken ediyordu. Ezwick ölmüştü. Şimdi fırtınada devrilmiş bir korkuluğa benziyordu. Starkey'e santrifüjle ışıkların aynı hatta bağlı olduğunu söylemişlerdi. Santrifüjü durdururlarsa ışıklar da sönecekti. Oradaki kameralar kızılötesi tekniğiyle çalışmıyordu. Starkey durumu anlamıştı o zaman. Washington'dan birkaç yüksek rütbeli subay daha gelebilir, Nobel Ödülü kazanmış ölüye bakmak isteyebilirlerdi. Bir kilometre kadar ötede, çölün yüz yirmi metre altında yatıyordu ölü. «Santrifüjü durdurursak profesörü göremeyiz. Belli bir şey bu.» Starkey bir yatıştırıcı daha alıp 2 numaralı monitöre baktı. İşte en sevmediği, bu ekrandaki görüntüydü. Yüzü çorbaya girmiş olan adamı görmek hoşuna gitmiyordu. İkinci monitör Mavi Projenin kafeteryasını gösteriyordu. Kaza iki vardiya arasında olmuştu. Bu yüzden kafeterya kalabalık değildi. Starkey kendi kendine, «Herhalde kafeteryada, yatak odalarında ya da laboratuvarda ölmek onlar için farketmezdi...» dedi. Ama yüzü çorba kâsesine girmiş olan o adam... Mavi tulumlu bir erkekle bir kadın, para atıldığı zaman çikolata çıkaran makinenin önüne yığılmışlardı. Beyaz önlüklü bir erkek de müzik dolabının yanında kıvrılmış yatıyordu. Masalarda dokuz erkek ve on dört kadın vardı. Bazıları kasılmış elleriyle hâlâ fincanlarını tutuyorlardı. İkinci masada oturan ve yüzü çorba kâsesine girmiş olan adamın Frank D. Bruce olduğu anlaşılmıştı. Birinci ekranda ise bir dijital saat görülüyordu. 13 Hazirana kadar saatteki rakkamlar yeşildi. Ama şimdi parlak kırmızıya dönüşmüşlerdi. Sayılar artık değişmiyordu. Ekranda hep aynı rakkam vardı 13 06 02 37 16. Bu şu anlama geliyordu 13 Haziran, gece ikiyi otuz yedi dakika, on altı saniye geçe. Geriden hafif bir vızıltı geldi. Starkey monitörleri teker teker kapadıktan sonra döndü, yerdeki kâğıdı görüp aldı. «Girin.» Gelen Carsleigh'di. Tavırları çok ciddi, yüzü kül rengiydi adamın. Starkey sakin sakin, «Birkaç kötü haber daha...» diye düşündü. «Biri daha çorbaya dalış yaptı sanırım.» Starkey usulca, «Merhaba, Len,» dedi. Len Carsleigh başıyla selam verdi. «Billy... bu... Tanrım. Bunu sana nasıl söyleyeceğimi bilemiyorum.» «Her ağzını açışta bir kelime söyleyerek bu işi çözümleyebilirsin, asker.» «Campion'ı en son görmüş olan o adamların ilk muayeneleri Atlanta'da yapılmış. Haber hiç iç açıcı değil.» «Hastalık hepsine de mi bulaşmış.» «Beşine kesinlikle. İçlerinden yalnız birinde şu ana kadar hiç belirti görülmemiş. Adı Stuart Redman. Ama bildiğimiz kadarıyla, Campion da elli saatten daha uzun süre hiç belirti göstermemişti.» Starkey, «Campion kaçmamış olsaydı,» dedi. «Güvenlik işi sıkı tutmamış, Len. Hiç tutmamış.» Carsleigh, «Evet,» der gibi başını salladı. «Devam et.» «Arnette karantinaya alındı. En aşağı on altı şiddetli vaka görüldü. Üstelik bunlar çok belirgin olanlar.» «Basın yayın.» «Şu ana kadar bir sorun yaratmadılar. Bunun şarbon hastalığı olduğunu sanıyorlar.» «Başka.» «Ciddi bir sorun daha var. Teksas eyalet polisinden Joseph Robert Brentwood adında bir genç. Campion'in en son vardığı benzin istasyonunun sahibinin kuzeni. Dün sabah benzin istasyonuna uğrayarak Hapscomb'a sağlık memurlarının geleceğini haber vermiş. Joe Bob Brentwood'u üç saat önce bulduk. Şimdi Atlanta yolunda. Ama genç adam bu arada Doğu Teksas'ın yarısında devriye gezmiş. Tanrı bilir kaç kişiyle karşılaştı.» Starkey, «Allah kahretsin.» diye homurdandı. «Bulaşma oranı %99.4,» diye düşünüyordu. Ve bu, %99.4 ölüm oranı anlamına gelmekteydi. Çünkü insan vücudunun durmadan değişen bir antijen virüsü durdurmak için gereken antikorları üretmesi imkânsızdı. Vücudun uygun antikoru her üretişinde virüs değişiveriyordu. Aynı nedenle aşı hazırlamak da hemen hemen olanaksızdı. Starkey, «Tanrım,» dedi. «Hepsi bu kadar mı.» «Şey...» «Haydi. Haberleri tamamla.» Carleigh usulca, «Hammer öldü, Billy,» diye açıkladı. «İntihar etti. Servis tabancasıyla kendi gözüne nişan aldı. Mavi Proje dosyası masasının üzerindeydi. Herhalde dosyayı masaya bırakmanın bir intihar mektubu yazmaktan daha kolay olduğunu düşündü.» Starkey gözlerini yumdu. Win Hammer damadıydı. Kendi kendine, «Kocasının intihar ettiğini Cynthia'ya nasıl söyleyeceğim.» diye sordu. «Çok üzgünüm, Cindy. Win bugün soğuk çorba kâsesine dalıverdi. Al, bir yatıştırıcı iç. Anlayacağın bazı yanlışlıklar oldu. Birisi bir kutuyla ilgili bir hata yaptı. Bir başkası üs'ün sıkıca kapatılmasını sağlayacak şalteri çekmeyi unuttu. Yirmi üç saniye gecikti kapatma işi. Ama o da yeterliydi. Kutu uzmanlar arasında 'koklayıcı' diye biliniyordu. Bu kutuları kadın teknisyenler hazırlıyorlardı. Ama kutular bölüm bölüm oluşturulduğu için kadınlar ne yaptıklarını bilmiyorlardı. Belki bu kadın teknisyenlerden biri akşama ne yemek pişireceğini düşünüyordu. Ya da işi kontrol etmesi gereken adam kendi kendine, eski arabayı verip bir yenisini nasıl alacağını hesaplıyordu. Her neyse... Son rastlantı da şu, Cindy Dört numaralı güvenlik noktasındaki bir adam, sayıların kırmızıya döndüğünü gördü. Campion ailesini alıp kaçtı. Sirenler çalmaya başlamadan tam yirmi üç saniye önce ana kapıdan çıkmayı başardı. Ben bunun bir rastlantılar zinciri olduğunu anlatmaya çalışıyorum, Cindy. Win'in hiçbir suçu yoktu. Ama projenin başında o vardı. Durumun gitgide kötüleştiğini farketti ve...» Starkey, «Teşekkür ederim, Len,» dedi. «Billy, istersen...» «On dakika sonra yukarı çıkacağım. On beş dakikaya kadar burada çalışanların hepsi toplanmış olmalı. Genel bir toplantı. Yataklarında olanları da tekmeyle kaldır.» «Peki, efendim.» «Şey, Len...» «Evet.» «Bana bu haberi veren sen olduğun için memnunum.» «Evet, efendim.» Carsleigh dışarı çıktı. Starkey saatine bir göz attı, sonra da duvardaki monitörlere doğru gitti. İki numaralı monitörü çalıştırarak ellerini arkasında kenetledi, düşünceli bir tavırla Mavi Projenin sessiz kafeteryasına baktı. 5 Larry Underwood köşeyi döndü, bir yangın musluğuyla yola yuvarlanmış bir çöp tenekesi arasında Datsun'ununu park edecek kadar yer bulabildi. O çöp tenekesinde pis bir şey vardı. Larry kaskatı kesilmiş kedi ölüsünü ve hayvanın beyaz tüylü karnını kemiren fareyi görmediğine kendini inandırmaya çalıştı. Arabasının farları çöp tenekesini aydınlatırken fare hızla kaçmıştı. Onun için de hayvanın orada olmadığına inanabilirdi. Ama kedi çöp tenekesinin içindeydi. Larry arabayı durdururken, «Birinin var olduğuna inanıyorsan, diğerine de inanman gerekir,» diye düşündü. «Dünyada en fazla farenin Paris'te olduğu söylenmiyor mu. Bunun nedeni bütün o eski kanalizasyon sistemleri. Ama New York da Paris'ten aşağı kalmıyor.» Larry boşuna geçen o ilk gençlik y ılların ı anımsıyor, New York'taki farelerin hepsinin de dört ayaklı olmadıklarını biliyordu. Kendi kendine, «Neden bu kahverengi, eski taş binanın önünde durmuş fareleri düşünüyorum.» diye sordu. Beş gün önce, yani 14 Haziranda güneşli Güney California'daydı. Uyuşturucu düşkünlerinin, garip dinlere meraklı insanların, gogo dansçılarının ülkesinde. Bu sabah dörde çeyrek kala da New York'a varmıştı. «Sevgili, New York. Vatanıma döndüm. Belki Yankees takımı kenttedir. Onların bir maçını görebilirim...» Larry derin düşüncelere daldı. Neden sonra havanın aydınlanmaya başladığını farkederek kendine geldi. Paneldeki saat altıyı beş geçtiğini gösteriyordu. Anlaşılan biraz uyuklamıştı. Farenin dönmüş olduğunu gördü. Ölü kedinin karnını iyice oymuştu. Larry'nin boş midesi kalktı. Farenin kahvaltı edişini görmemek için kanepede iyice kaydı. Binanın cephesi birtakım yazılarla kirletilmişti. Esrar ve tehdit doluydu bu yazılar. «Chico 116, Zorro 93, Küçük Anıt No. 1» Larry çocukken iyi bir semtti burası. Babası ölmeden önce. Çift kanatlı kapıya çıkan basamakları, taştan yontulmuş iki köpek korurdu. Larry, California'ya gitmeden bir yıl önce serseriler sağdaki köpeğin kafasını koparmışlardı. Şimdiyse iki heykelin de yerinde yeller esiyordu. Belki parçaları fareler taşımışlardı. Hatta belki Larry'nin annesini de alıp götürmüşlerdi. Genç adam, «Basamaklardan çıkmak ve 15 numaralı dairenin posta kutusuna bakmak zorundayım,» diye düşündü. «Bakalım üzerinde hâlâ annemin adı var mı.» Ama çok yorgundu Larry. Hayır, burada oturacak, yediye kadar kestirecekti. Annesinin hâlâ burada oturup oturmadığını ondan sonra anlamaya çalışacaktı. «Belki de annem burada değil. Böylesi daha iyi olur. Belki Yankee'lerin maçına da gitmem. Biltmore Oteline iner, üç gün uyurum. Sonra da Altın Batı'ya dönerim.» Bu ışıkta, bu yağmurda New York, başı ve bacakları ağrıyan Larry'e ölü bir fahişe gibi gözüküyordu. Larry yeniden düşüncelere daldı. Son dokuz haftayı düşünüyor, olayı çözecek anahtarı arıyordu. Altı yıl başını taştan taşa vuran ve gece kulüplerinde çalışan bir insanın öyle birdenbire dokuz hafta içinde nasıl başarılı olabileceğini anlamaya çabalıyordu. Her şey aslında on sekiz ay önce başlamıştı. Bir grupla Berkeley' deki bir kulüpte çalışıyordu. Bir gün Columbia Plak Şirketinden biri onu aramıştı. Neil Diamond, Larry'nin şarkılarından birini plak yapmayı düşünüyordu. «Erkeğini Beğeniyor musun, Bebeğim.» adlı parçayı. Diamond kendi bestelerinden oluşan bir albüm hazırlıyordu aslında. Yalnız ca eski bir Buddy Holly parçasını ve bir de Larry Underwood'un bu şarkısını albüme alacaktı. «Larry, buraya gelip şarkını bir deneme plağına okur musun. Sonra da Diamond'un arkasında çalar mısın. Diamond ikinci bir akustik gitar istiyor. Senin şarkını da çok beğeniyor.» Larry, «Olur,» demişti. Çalışma üç gün sürmüştü. Pek güzel olmuştu her şey. Genç adam Neil Diamond'la ve birkaç ünlü müzisyenle çalışmıştı. Albümün iç kapağına onun adını da yazacaklarını söylemişler, uygun bir ücret vermişlerdi. Gelgelelim ünlü şarkıcı onun parçasını plağa okumamıştı. İkinci gece Diamond neşeli bir parça bestelemiş, albüme onu almıştı. Columbia'nın adamı, «Yazık,» demişti. «Ama böyle şeyler oluyor. Dinle... Neden sen bir deneme plağı doldurmuyorsun. Bir şeyler yapmaya çalışırım.» Larry de deneme plağını doldurmuş, sonra kendini Los Angeles sokaklarında bulmuştu. Zaman kötüydü. Kolay iş bulunmuyordu. Larry sonunda bir restoranda iş bulmuştu. Gitar çalıyor, yaşlı adamlar İtalyan yemekleri yiyerek işten söz ederlerken «Moon River» gibi şarkılar söylüyordu. O arada da kâğıt parçalarına güfteler yazıp duruyordu. Sonra dokuz hafta önce Columbia Plak Şirketinden başka bir adam Larry'i aramıştı. «Şarkını bir tek plak halinde çıkarmayı düşünüyoruz. Hemen gelip plağın arka yüzü için bir şarkı daha söyler misin.» Larry bu istenileni de yapmıştı. Plağın arka yüzü için, «Cep Kurtarıcısı» adlı bir şarkıyı söylemişti. Columbia'nın adamı ona beş yüz dolarlık bir çek vermiş, plak şirketinden çok Larry'i bağlayan berbat bir anlaşma imzalatmıştı. Ve... «Erkeğini Beğeniyor musun, Bebeğim.» birdenbire listelere girmişti. Kimse Larry Underwood'un zenci olmadığının, beyaz olduğunun farkında değildi. Larry'nin bir süreden beri gezdiği Julie adlı kız birdenbire ona yapışmıştı sanki. Sonunda müthiş bir kavga etmiş, ayrılmışlardı. Julie, Larry'e, «Kendini beğenmiş budala.» diye bağırmıştı. «Şişine şişine yakında plak stüdyosunun kapısından giremeyeceksin. Bana beş yüz dolar esrar borcun da var.» Columbia, Larry'e bir albüm doldurtmaya karar vermiş, çalışmalar üç hafta önce başlamıştı. Plağı dokuz günde doldurmuşlardı. Ondan sonra da «parti» başlamıştı. Larry, Malibu'da, kumsalda bir aylığına ev tutmuştu. Ondan sonra olanları şimdi pek hatırlayamıyordu. Gelip giden belli değildi artık. Larry içlerinden bazılarını tanıyordu ama çoğu yabancıydı. Menajerler onu arıyor, «Benimle çalışırsan yıldızın daha da parlar,» diyorlardı. Bu kadarını hatırlıyordu Larry. Fazla uyuşturucu alan bir kızın çırçıplak kumsalda koşarak haykırdığını da. Kokainin üstüne tekila içtiğini de. Sonra altı gün önce, yani 13 Haziranda albümdeki grupta çalan müzisyen Wayne Stukey, Larry'e kumsalda dolaşmalarını teklif etmişti. Daha sabahın dokuzuydu ama hem radyo çalıyordu, hem iki televizyon birden açılmıştı. Duyan da bodrumdaki oyun odasında âlem yapıldığını sanırdı. Larry oturma odasındaki büyük koltuğa yerleşmiş, bir çizgi romandan anlam çıkarmaya çalışıyordu. Ayağında yalnızca külotu vardı. Wayne'in teklifini duyunca, «Olur,» der gibi başını salladı. Ona kilometrelerce yol yürüyebilirmiş gibi geliyordu. Ama güneş ışınları Larry'nin gözlerine iğneler gibi saplandığı zaman genç müzisyen fikrini değiştirdi. Hayır, yürüyemeyecekti. Gözleri birer büyütece dönmüştü. Güneş ışınları çok geçmeden beynini tutuşturacaktı. Wayne onun kolunu sıkıca yakalayarak ısrar etti. Verandadan kumsala indiler. Isınmaya başlayan kumların üzerinden kıyıya doğru yürüdüler. Larry bunun hiç de fena bir fikir olmadığına karar verdi. Dalgaların sesi insanı rahatlatıyordu. Wayne, Larry'nin kolunu çekiştirdi. «Haydi.» Ama Larry yeterince yürüdüğünü düşünüyordu. Başı müthiş ağrıyordu. Belkemiği sanki birdenbire camlaşmıştı. Gözleri zonkluyor, böbrekleri sancıyordu. Tam anlamıyla akşamdan kalmaydı. «Wayne, geri dönmek istiyorum.» «Biraz daha yürüyelim.» Larry'e Wayne kendisine bir tuhaf bakıyormuş gibi geldi. Müzisyenin suratında hem öfke, hem de acıma vardı. Larry, «Olmaz, ahbap,» dedi. «Ayağımda bir tek külotum var. Kendimi teşhir suçundan tutuklatmak istemem.» «Kıyının bu bölümünde böyle şeylere kimse aldırmıyor. Haydi gel.» Larry huysuz bir sesle, «Yorgunum,» diye söylendi. Wayne'e kızmaya başlıyordu. «Wayne benden böyle intikam almaya çalışıyor,» diye düşünüyordu. «Çünkü benim plağım listelere girdi. Wayne ise yeni albümümü doldururken piyano çaldı yalnızca. O da Julie'den farksız. Artık herkes benden nefret ediyor. Herkes bıçağını çekmiş, bekliyor.» Larry'nin gözleri doluverdi. Qayne, «Haydi, gel,» diye yineledi. Tekrar kumsalda yürümeye başladılar. Ama sonra Larry'nin bacaklarına kramp girdi, şarkıcı haykırarak kumların üzerine yığıldı. «Ah, kramp girdi.» diye bağırıyordu. «Kramp.» Wayne onun yanına diz çöküp bacaklarını ovmaya başladı. Sonunda şarkıcının büzülen kasları gevşedi. Soluğunu tutmuş olan Larry, «Ah, sağol...» diye fısıldadı. «Sancı çok kötüydü.» Wayne, «Tabii,» dedi. Ama şarkıcıya pek acımadığı belliydi. «Öyle olduğundan eminim, Larry. Şimdi nasılsın.» «İyiyim. Ama biraz oturalım, olur mu. Sonra eve döneriz.» «Seninle konuşmak istiyorum. Seni buraya bunun için getirdim. Aklını başına toplamanı ve söylediklerimi kavramanı istiyorum.» «Ne söyleyeceksin, Wayne.» Larry için için ekledi. «Şimdi benden bir şeyler isteyecek.» Ama Wayne öyle bir şey yapmadı. «Bu parti artık sona ermeli, Larry.» «Ha.» «Parti. Eve döndüğün zaman herkesi kapı dışarı et. Onları başından at.» Larry adeta şok geçirdi. «Bunu yapamam.» Wayne, «Yapsan iyi olur,» dedi. «Ama neden. Parti canlanmaya başladı.» daha yeni yeni «Larry, Columbia sana kaç para verdi.» Larry sinsi bir sesle, «Neden soruyorsun.» dedi. «Senden borç isteyeceğimi mi sanıyorsun, Larry. Kafanı kullan.» Larry düşündü, şaşkın şaşkın, «Wayne Stukey'nin kanımı emmesi için bir neden yok,» dedi kendi kendine. «Evet, henüz başarıya erişmedi. Albümü doldurmama yardım eden müzisyenlerin çoğu gibi o da başarılı olmak için çabalıyor. Ama Wayne zengin bir ailenin oğlu. Ailesiyle de arası iyi. Babası ülkedeki en büyük elektronik oyunlar şirketlerinden birinin sahibi. Bel Air'deki evleri saraydan farksız.» Larry kendi şansının birdenbire dönmesinin Wayne için pek de önemli olmadığını anladı. Sert bir sesle, «Hayır,» diye cevap verdi. Bağışla... Ama Las Vegas'in batısındaki her hamamböceği avcısı...» «Kaç para aldın.» Larry düşündü. «Hepsi hepsi yedi bin dolar.» «Tek plak için üç ayda bir telif hakkı ödüyorlar, değil mi. Albüm içinse altı ayda bir para verecekler.» «Öyle.» Wayne başını salladı. «Cimri köpekler... Bu partinin sana kaça mal olduğunun farkında mısın.» Larry, «Tabii farkındayım,» dedi. «O evi en aşağı bin dolara kiraladın sanırım.» «Evet, öyle.» Larry aslında ev için bin iki yüz dolar vermişti. Daha altı yüz dolar ödemesi gerekiyordu. Wayne sordu. «Ya uyuşturucu için kaç para verdin.» «Aman, sen gerekiyordu...» de. Bir şeyler yapmak «Evde hem esrar var, hem kokain. Söyle, kaç para.» Larry somurttu. «Seni gören de savcı sanır. Beş yüz, beş yüz.» «Ve ikinci gün hepsi de bitti.» «Ne münasebet.» Larry iyice şaşırmıştı. «Bu sabah evden çıkarken iki kaseyi de gördüm. Evet, uyuşturucunun bir kısmı kullanılmıştı ama...» «Oğlum, Dewey'i hatırlamıyor musun.» Wayne birdenbire Larry' nin taklidini yapmaya başladı. Hem de başarıyla. «Hesabıma geçiriver, Dewey. Kaseleri boş bırakma.» Larry piyaniste dehşetle baktı. Dewey denilen sıska adamı hatırlıyordu ama ona kaseleri dolu tutmasını tembih ettiğinin farkında bile değildi. «Wayne, o adama ne kadar borcum var.» «Bilmiyorum... Esrar borcun önemli değil. Çünkü esrar ucuz. Bin iki yüz dolar. Kokain borcunsa sekiz bin.» Larry bir an kusacağını sandı. İrileşmiş gözlerle sessizce Wayne'e bakıyordu. Konuşmak istedi ama sesi çıkmadı. Dudaklarını kıpırdattı. «Borcum dokuz bin iki yüz dolar mı.» Wayne, «Enflasyon var, oğlum,» «Gerisini de duymak ister misin.» dedi. Larry istemiyordu ama yine de, «Evet,» der gibi başını salladı. «Yukarki katta renkli bir televizyon vardı. Biri ekrana bir iskemle fırlattı. Tamir için üç yüz dolar ister sanırım. Alt kattaki tahta kaplamalar iyice oyuldu. Dört yüz de ona. Kumsala bakan pencerenin kristal camı dün kırıldı. Üç yüz de cama. Oturma odasındaki tüylü halı mahvoldu. Sigara yanıkları, bira ve viski lekeleri. Dört yüz. İçki satan dükkâna telefon ettim. Onlar da hesap yüzünden Dewey kadar sevinçliler. Altı yüz dolar.» Larry, «İçki için altı yüz dolar mı.» diye fısıldadı. Dehşet içindeydi. «Konuklarının çoğu bira ve şarap içtiği için sevinmelisin. Süpermar-kete de dört yüz dolar borcun var. Pizza, cips gibi şeyler için. Ama en kötüsü gürültü. Pek yakında polisler kapıya dayanacaklar. Aynasızlar. Huzuru bozduğun için. Evde eroin kullanan dört, beş serseri de var. Yetmiş beş yüz gram kadar da Meksika eroini.» Larry boğuk bir sesle, «O da benim hesabıma mı geçirildi.» diye sordu. «Hayır. Dewey eroine el sürmüyor. Bu Mafya'nın işi. Dewey beton ayakkabılar fikrinden hiç hoşlanmıyor. Ama polisler gelirse eroinin hesabının da senden sorulacağından emin olabilirsin.» «Ama benim bundan haberim...» «Evet, sen masum bir bebeciksin.» «Ama...» Wayne, «Bu küçük partinin masrafı on iki bin dolardan fazla,» diye açıkladı. «Gidip o Datsun'u da satın aldın. Peşin ne kadar verdin.» «İki bin ağlayacaktı. beş yüz.» Larry neredeyse «Bundan sonraki çek gelinceye kadar kaç paran var. Birkaç bin dolar mı.» Larry, «Öyle,» diye mırıldandı. Aslında parası daha azdı. Sekiz yüz doları vardı. Ama bunu Wayne'e söyleyemeyecekti. «Larry, söylemeye verilir. Bu hemen eve defet.» beni iyi dinle, çünkü iki kez değmezsin. Burada her zaman parti insanlar solucan arayan kuşlar gibi üşüşürler. Şimdi de buradalar. Onları Larry evdeki sürüyle insanı düşündü. Aslında onların ancak üçte birini tanıyordu. Bütün o yabancılara gitmelerini söyleme fikri boğazının sıkışmasına neden oldu. O insanlar kendisi hakkında hiç iyi şeyler düşünmeyeceklerdi. Sonra Larry'nin gözlerinin önünde Dewey'in hayali belirdi. Sıkıntıyla bocalarken Wayne onu sakin sakin seyretti. Larry sonunda, «Dünyanın en aşağılık insanı durumuna düşerim,» diye mırıldandı. Güçsüz bir insana yakışacak bu sözler onu utandırdı. «Evet. Senin için söylemediklerini bırakmayacaklar. Hollywood'a yakışır bir tip olduğundan söz edecekler. Azametlendiğinden. Eski arkadaşlarını unuttuğundan. Ama aslında onların hiçbiri de senin arkadaşın değil, Larry. Asıl arkadaşların üç gün önce neler olduğunu gördüler ve hemen buradan uzaklaştılar. Senin bu hale düşmeni seyretmek hiç hoşlarına gitmiyordu.» Larry birdenbire öfkelendi. «O halde bütün bunları bana neden söylüyorsun.» Arkadaşlarının onunla konuşmaya çalıştıklarını hatırlamıştı. Ama Larry o sırada kendinde olmadığı için başını sallayarak hoşgörüy-lü gülmüştü. Şimdi bunu hatırlamak onu hem utandırıyor, hem de kızdırıyordu. «Bütün bunları bana neden söylüyorsun.» diye tekrarladı. «Benden pek hoşlandığını sanmıyorum.» «Ama senden nefret de etmiyorum. Açıkçası başının belaya girmesini istemiyorum. Böyle bir tek olay seni mahveder. Ama sana bir şeyi bir defa açıklamak da yeterli olur sanırım.» «Ne demek istiyorsun.» «Onları kovacaksın. Çünkü aslında sert bir yanın olduğunu seziyorum. Başarı için ne gerekiyorsa sende var. Güzel bir sanat hayatın olacak. Beş yıl sonra kimsenin hatırlamayacağı sıradan pop parçaları yazacaksın. Ortaokul öğrencileri plaklarını alacaklar. Para kazanacaksın.» Larry yumruklarını sıktı. Bu sakin surata vurmak istiyordu. Wayne'in sözleri kendini pek küçük ve önemsiz biri gibi hissetmesine neden oluyordu. Wayne usulca, «Eve git ve onları kov,» dedi. «Sonra arabana bin, buradan uzaklaş. Kaç, oğlum. Çekini gönderecekleri güne kadar ortaya çıkma.» «Ama Dewey...» «Ben Dewey'le konuşacak birini bulurum. Bu bana zevk verir, oğlum. Bulduğum adam Dewey'e uslu bir çocuk olmasını, parasını alacağı günü beklemesini söyler. Dewey de memnunlukla bu öneriye uyar.» Larry ayağa kalktı. piyaniste teşekkür etti. Kendini zorlayarak Wayne de ayağa fırlayarak onun yanında durdu. «Bir yere git ve aklını başına toplamaya çalış. Sana nasıl bir menajer gerekli. Nasıl bir turne istiyorsun. Ne tür bir anlaşma. Yalnız kalırsan bütün bunları düşünebilirsin. Senin gibi insanlar böyledir.» Biri parmağını arabanın camına vuruyordu. Larry irkilerek doğruldu. Ensesine bir ağrı girdiği için yüzünü buruşturdu. Hafifçe kestirmek yerine derin uykuya dalmıştı. Başını ağır ağır, canı yana yana çevirdi. Annesi camdan içeri bakıyordu. Başına tül bir eşarp örtmüştü. Ana oğul bir an birbirlerini süzdüler. Sonra Larry gülümseyerek camı indirdi. «Anne.» Kadın garip, ifadesiz bir sesle, «Gelenin sen olduğunu anlamıştım,» dedi. «Haydi, arabadan in de seni göreyim.» Larry'nin iki bacağı da uyuşmuştu. Otomobilden inerken ayakları karıncalandı. Annesiyle böyle karşılaşacağı hiç aklıma gelmemişti. Hazırlıksız yakalanmış, gafil avlanmıştı. Larry annesini daha küçülmüş bulacağını sanmıştı. Kendinden eskisi kadar emin olmayacağını düşünmüştü. Çünkü Larry yıllar kendisini olgunlaştırırken, annesinin eskisi gibi kaldığına inanmıştı. Ama kadın onu şaşılacak bir biçimde yakalamıştı. Bayan Underwood, Larry on yaşındayken de onu kapalı yatak odasının kapısına tek parmağıyla vurarak uyandırdı. Şimdi on dört yıl sonra yine aynı şeyi yapmıştı. Larry annesinin karşısında durdu. Saçları karışmıştı. Aptal aptal gülümsüyordu. «Merhaba, anne.» Alice Underwood sesini çıkarmadan oğluna baktı. Korku Larry'nin kalbine, eski yuvasına dönen kötü bir kuş gibi tünedi. Genç adam annesinin kendisini reddetmesinden, ucuz paltosuyla sırtını dönmesinden, onu bırakıp köşedeki metro istasyonuna gitmesinden korktu. Ama sonra kadın içini çekti. Ağır bir yükü sırtlamaya hazırlanan biri gibi. Konuştuğu zaman sesi öyle normal ve memnundu ki, Larry ilk izlenimini unuttu. Alice Underwood, «Merhaba, Larry,» diye karşılık verdi. «Yukarı gel. Pencereden baktığım zaman gelenin sen olduğunu anladım. Zaten hasta olduğumu haber vermiştim. Hasta izni almaya hakkım var.» Dönüp basamaklardan çıktı. Larry de üç basamağı tırmandı. Hâlâ ayakları karıncalandığı için yüzünü buruşturmuştu. «Anne.» Kadın döndü, Larry onu kucakladı. Alice Underwood'un yüzünde bir an korku dolu bir ifade belirdi. Sanki kucaklanmayı değil de, bir hırsızın saldırısına uğramayı bekliyordu. Sonra bu ifade kayboldu. Kadın da oğluna sarıldı. Bayan Underwood'un hep çekmeceye yerleştirdiği lavanta çiçeğinin kokusu Larry'nin burnuna geldi. O zaman beklenmedik bir özlem duydu. Bu pek yoğun hem acı hem de tatlı bir şeydi. Larry bir an ağlayacağını sandı. Annesinin ağlayacağından ise çok emindi. Bu «Dokunaklı Bir An»dı. Ama sonra annesinin düşük omzu üzerinden, çöp tenekesinden yarı çıkmış ölü kediyi gördü. Gerilediği zaman annesinin gözleri kuruydu. «Haydi gel. Sana kahvaltı hazırlayayım. Bütün gece yolda miydin.» «Evet.» Larry'nin sesi duygularının etkisiyle biraz boğuklaşmıştı. «Gel, haydi. Asansör bozuk. Ama neyse, ben ikinci kattayım. Zavallı Bayan Halsey için daha kötü. Onun artriti var. Hem beşinci katta oturuyor. Ayaklarını silmeyi unutma, içeriyi kirletirsen Bay Freeman hemen bana çatar. Kirin, pasın kokusunu aldığına yemin edebilirim. Kir onun düşmanı.» Artık merdivenden çıkıyorlardı. «Gel... Üç yumurta yiyebilir misin. Ekmek de kızartırım.» Larry çevresine bakındı. Karanlık gölgeler de, yemek kokuları da eskisinin aynıydı. Alice Underwood oğluna üç yumurta, jambon, kızarmış ekmek ve meyva suyu verdi. Kahve de yaptı. Larry kahvaltıdan sonra bir sigara yakarak iskemlesini geri itti. Kadın oğlunun sigarasına hoşnutsuzca baktı ama bir şey söylemedi. Larry bu yüzden eski güvenine biraz kavuşur gibi oldu. Ne var ki, annesi uygun zamanda konuşmak için beklemesini bilirdi. Bayan Underwood demir tavayı kurşuni bulaşık suyuna attı. Larry, «Fazla değişmemiş,» diye düşündü. «Biraz yaşlanmış tabii. Şimdi elli bir yaşında. Saçları da biraz daha ağarmış.» Ama kadının saçlarının çoğu siyahtı yine. Arkasına sade bir gri elbise giymişti. Herhalde iş yaparken bu kılığa giriyordu. Alice telle tavanın dibini kazımaya başladı. «Demek geri döndün. Neden.» Larry içinden, «Ah, anneciğim, bir arkadaşım bana hayatın gerçeklerini anlattı,» diye geçirdi. Sonra yüksek sesle, «Galiba seni özledim de ondan, anne,» dedi. Kadın burun kıvırdı. «Onun için bana öyle sık sık mektup yazdın, değil mi.» «Mektup yazmaktan pek hoşlanmıyorum.» «İşte bu doğru. Tam üstüne bastın.» Larry gülümsedi. «Mektup gerçekten hoşlanmıyorum.» yazmaktan «Ama annene küstah davranmaktan hoşlanıyorsun. Bu huyun değişmemiş.» Larry, «Özür dilerim,» dedi. «Sen nasılsın, anne.» Alice tavayı kenara bırakarak kızarmış ellerindeki köpükleri sildi. «Fena sayılmam.» Masaya yaklaşıp bir iskemleye oturdu. «Bazen sırtım çok ağrıyor. Ama haplarım var. İyiyim, diyebilirim. Tabii yaşlanıyorum. Vücudum da bunu hissediyor.» Larry eskisi gibi annesine takılarak ona iltifat etti. «Henüz genç kız sayılırsın.» Eski günlerde bu sözler kadının çok hoşuna giderdi. Ama şimdi pek hafifçe gülümsedi. Larry ekledi. «Hayatında yeni erkekler var mı.» Alice, «Birkaç tane,» dedi. «Ya senin.» Larry şaka etti. «Hayır. Hayatımda yeni erkekler yok. Birkaç kız var.» Annesinin bir kahkaha atacağını umuyordu. Kadın yine hafifçe gülümsedi. Larry, «Onu kaygılandırıyorum,» diye düşündü. «Mesele bu. Buraya neden geldiğimi bilmiyor. Herhalde üç yıldan beri geri dönmemden umut kesmişti. Benim ortadan kaybolmam daha işine geliyordu.» Alice, «Yine o eski Larry'sin,» dedi. «Hiçbir zaman ciddi olamıyorsun. Nişanlandın mı. Sık gördüğün bir sevgil in var mı.» «Biraz eğleniyorum, anne.» «Her zaman öyleydin zaten. Neyse, hiç olmazsa bana gelip namuslu bir Katolik kızının başını derde soktuğunu söylemedin. Kabul etmek gerek... Galiba çok dikkatli, çok terbiyeli ya da çok şanslısın.» Larry annesini ifadesiz bir yüzle dinlemeye çalışıyordu. Bayan Underwood hayatında ilk kez seksten söz ediyordu ona. Alice sözlerini sürdürdü. «Her neyse... Nasıl olsa her şeyi öğreneceksin. Bekârların pek çok eğlendiklerini söylerler ama bu doğru değildir. İnsan yaşlanır, huysuzlaştıkça huysuzlaşır, iğrençleşir. Tıpkı Bay Freeman gibi. Giriş katında oturur. Pencerenin önünden hiç ayrılmaz, rüzgâr essin diye bekler.» Larry hafifçe bir şeyler mırıldandı. «Şarkını radyoda duyuyorum. Herkese, 'İşte bu benim oğlum,' diyorum. 'Larry bu.' Çoğu bana inanmıyor.» «Şarkımı duydun mu.» Larry kendi kendine annesinin neden ilk iş bundan söz etmediğini sordu. «Tabii. Genç kızların durmadan dinledikleri o rock and roll radyo istasyonu çalıyor. «Şarkının bazı sözleri imalı. Açık saçık.» Larry sıkıntıyla, ayaklarını yine eskisi gibi yere sürdüğünü farketti, kendini zorlayarak bunu engelledi. «Şarkının... yalnızca ihtiraslı olması gerekiyor, anne. Hepsi bu kadar.» Bütün kanı yüzüne hücum etmişti. Annesinin mutfağında oturup ihtirastan söz edeceği hiç aklıma gelmemişti. Alice sert sert, «İhtirasın yeri yatak odasıdır,» diyerek Larry'nin ünlü plağının sanat yönü üzerinde tartışmayı engelledi. «Ayrıca sesin de bir tuhaf. Seni duyan zenci sanır.» Bu söz Larry'i eğlendirdi. «Şimdi öyle mi konuşuyorum.» «Hayır. Şarkı söylerken.» Larry bir zenci gibi, «O bayılıyorlar,» diyerek gülümsedi. siyah sese Alice başını salladı. «Evet, tıpkı böyle. Gençliğimde Frank Sinatra' nın cüretli olduğunu düşünürdük. Şimdi gençlerin diskoları var. Onlar buna 'disko' diyorlar. Bense 'avaz avaz bağırmak' diyorum.» Larry, «Ben telif hakkı alıyorum,» diye açıkladı. «Satılan her plaktan belirli bir yüzde. Hesaba göre...» «Aman bırak bunu.» Alice elini salladı. «Ben matematik derslerinde hiçbir zaman iyi not alamazdım. Sana paranı verdiler mi. Yoksa o arabayı borca mı aldın.» «Bana fazla para vermediler henüz.» Larry yalanın sınırına gelmişti. «Araba için biraz peşin para verdim. Gerisini taksit taksit ödeyeceğim.» Alice öfkeyle, «Uygun şartlarla,» dedi. «Baban da sonunda bu yüzden iflas etti. Doktor onun kalp krizi geçirdiğini, bu yüzden öldüğünü söyledi. Ama asıl neden bu değildi. Baban kalbi kırıldığı için öldü. O uygun şartlar yüzünden yoksullaştı.» Bu eski bir konuydu. Larry annesini dinlermiş gibi yaparak arada sırada başını salladı. Babasının erkek giyim eşyaları satan bir dükkânı vardı. Ama sonra o dükkânın yakınında pek büyük bir mağaza açılmış, adam da bir yıl sonra iflas etmişti. Bay Underwood avunmayı yemekte aramış, üç yılda elli kilo almıştı. Larry dokuz yaşındayken de köşedeki lokantada ölmüştü. Önündeki tabakta hamburgerinin yarısı kalmıştı. Ondan sonra Larry'yi Alice büyütmüş, çocuk evden kaçıncaya kadar onun hayatına atasözleri ve önyargılarla egemen olmuştu. Larry arkadaşı Rudy'nin eski arabasıyla evden ayrılırken Alice'in son sözleri, «California'da da düşkünler evi var,» olmuştu. Evet, Larry'nin annesi böyle bir kadındı işte. Alice usulca, «Burada kalmak istiyor musun, Larry.» diye sordu. Genç adam şaşırdı. sakıncası var mı.» «Bunun sence bir «Oda var. Portatif karyola hâlâ arkadaki yatak odasında duruyor. Ben artık oraya eşyaları koyuyorum ama sandıklardan bazılarını köşelere itebilirsin.» Larry ağır ağır, «Pekâlâ,» dedi. «Tabii bir sakıncası olmadığından eminsen. New York'a birkaç hafta için geldim. Bizim eski arkadaşları görmek istedim. Mark... Galen... David... Chris... Onları.» Alice ayağa kalktı. Pencereye yürüyüp camı açtı. «İstediğin kadar kalabilirsin, Larry. Belki ben duygularımı doğru dürüst açıklamayı başaramıyorum. Ama seni gördüğüme seviniyorum. Seninle pek de hoş bir biçimde vedalaşmamıştık.» Oğluna baktı. Yüzü hâlâ sertti ama korkunç ve isteksiz bir sevgi de vardı. «Ben, kendi hesabıma, bu yüzden üzgünüm. O sözleri sırf seni sevdiğim için söyledim. Doğru dürüst söylemeyi bilemediğim için de öyle konuştum.» Larry gözlerini masaya dikti. «Önemli değil.» Yüzünün yanmasından, yine kızarmış olduğunu anlıyordu. «Dinle... Masrafa katılırım.» «İstersen katılabilirsin. İstemezsen buna da gerek yok. Ben çalışıyorum. Binlerce insan işsiz. Sen de hâlâ benim oğlumsun.» Larry katılaşmış kediyi ve gülümseyerek kaseleri dolduran Dewey'i düşündü, birdenbire ağlamaya başladı. Bir yandan da, «Benim değil, annemin ağlaması gerekirdi,» diyordu kendi kendine. «Hiçbir şey düşündüğüm gibi olmadı. Hiçbir şey. Meğer annem değişmiş. Ben de öyle. Ama sandığım biçimde değil. Anormal bir değişiklik olmuş. Annem daha büyümüş, bense küçülmüşüm. Anneme sırf bir yere gitmem gerektiği için gelmiş olmadığımı da anlıyorum. Eve döndüm. Çünkü korkuyor ve annemin yanında olmak istiyordum...» Alice açık pencerenin önünde durmuş ona bakıyordu. Sonra elbisesinin göğsünden bir mendil çıkardı. Masaya yaklaşarak bunu oğlunun eline sıkıştırdı. Larry'nin içinde sert bir şey vardı. Gözyaşları bunu değiştiremezdi. Yaz yağmuru nasıl bir kayanın biçimini değiştiremezse öyle. Larry'nin kalbinin derinliklerinde yalnızca kendisi gizliydi. Oradan dışarıya bakıyordu. Larry kalbine yalnızca kendi kendisinin girmesine izin veriyordu. Ama annesi onu seviyordu. Ayrıca Alice, Larry'nin iyi, çok iyi yanları olduğuna da inanıyordu. Bu doğruydu ama artık çok geçti. Şimdiden sonra ancak büyük bir felaket sağlayabilirdi bu iyiliğin ortaya çıkmasını. Kadın, «Yorgunsun,» dedi. «Ellerini, yüzünü yıka. Ben sandıkların yerlerini değiştiririm. Ondan sonra yatar uyursun. Galiba bugün işe gitmem daha iyi olacak.» Kısa koridoru aşarak arka odaya, Larry'nin eski yatak odasına gitti. Genç adam onun hafifçe inleyerek sandıkları ittiğini duydu. Bir yandan da annesinin karşısında en son ne zaman ağladığını hatırlamaya çalışıyordu. Sonra ölü kediyi düşündü. Annesi haklıydı. Yorulmuştu. Hayatında şimdiye kadar hiç böylesine yorulmamıştı. Larry gidip yattı, hemen hemen on sekiz saat uyudu. 6 Frannie akşama doğru arka bahçeye çıktı. Babası orada sabırla bezelye ve fasulye tarhlarındaki yaban otlarını ayıklıyordu. Çok geç baba olmuştu Bay Goldsmith. Artık altmışını geçmişti. Her zaman giydiği beyzbol kepinin altından ak saçları çıkıyordu. Frannie'nin annesi Port-land'a gitmişti. Beyaz eldiven almaya. Fran'in çocukluk arkadaşı Amy gelecek ayın başlarında evlenecekti. Lauder Frannie iki büklüm çalışan babasına sevgiyle baktı bir an. Sonra hafifçe öksürdü. «Yardıma ihtiyacın var mı.» Bay Goldsmith dönerek gülümsedi. «Beni toprağı kazarken yakaladın demek.» «Galiba öyle.» «Annen döndü mü.» Adam dalgın bir tavırla kaşlarını çattı. «Yoo, hayır. Daha biraz önce gittiydi, değil mi. Evet, istiyorsan bana yardım edebilirsin. Ama sonradan ellerini yıkamayı unutma.» Fran hafifçe alay etti. «Bir hanımefendinin elleri onun alışkanlıklarını açıklar.» Burnundan garip bir ses çıkararak güldü. Peter Goldsmith hoşnutsuz bir tavır takınmaya çalıştıysa da başaramadı. Fran babasının yanına diz çökerek otları ayıklamaya başladı. Peter Goldsmith, Sanford'daki büyük bir otomobil fabrikasında teknisyen olarak çalışıyordu. Altmış dört yaşındaydı ve emekliye ayrılmasına bir yıl kalmıştı. Baba kız konuşa konuşa çalışmalarını sürdürdüler. Peter insanı yatıştıran o tatlı sesiyle konudan konuya geçiyor, Fran'in içini hiç sıkmıyordu. Zaten Peter belki karısı dışında kimsenin içini sıkmazdı. İyi bir sohbeti vardı. Sonra Fran babasının susmuş olduğunu farketti. Adam bir tarhın dibindeki kayaya oturarak piposuna tütün doldurdu. Kızına bakıyordu. «Derdin nedir, Frannie.» Kız bir an sessizce babasına baktı. Konuya nasıl gireceğini bilmiyordu. Sonra kısaca, «Hamileyim,» dedi. II Adam piposuna tütün doldurmaktan vazgeçti. Kızına bakakalmıştı. Sonra, sanki bu sözü o zamana kadar hiç duymamış gibi, «Hamile,» diye yineledi. «Ah, Frannie... Şaka mı bu.» «Hayır, baba.» «Buraya gel.» Kız söz dinler bir tavırla gidip babasının yanına oturdu. Peter, «Emin misin.» diye sordu. «Eminim...» Fran hıçkırıklarla sarsıla sgrsıla, gürültülü gürültülü ağlamaya başladı. Peter kolunu onun omzuna attı. Baba kız uzun süre böyle oturdular. Fran hıçkırıkları kesilirken kendisini en çok kaygılandıran o soruyu sordu. «Beni hâlâ seviyor musun, baba.» «Ne.» Adam kızına şaşkın şaşkın baktı. «Evet. Tabii. Seni hâlâ çok seviyorum, Frannie.» Kız bu sözler yüzünden tekrar ağlamaya başladı. Peter da o arada piposunu yaktı. Fran, «Düşkırıklığına uğradın, değil mi.» dedi. «Bilmiyorum. Şimdiye kadar hiç hamile bir kızım olmamıştı. Bu durumu nasıl karşılayacağımı da kestiremiyorum. Neden... Jess mi.» Fran, «Evet,» der gibi başını salladı. «Durumu ona açtın mı.» Yine başını salladı. «Ne dedi o.» «Benimle evleneceğini. Ya da kürtaj parasını veribileceğini.» Peter Goldsmith, «Evlenme ya da kürtaj,» diyerek piposundan bir soluk çekti. «Çifte tabancalı kovboy.» Bir an durdu. «Annen kimin suçlu olduğu konusunda çok şey söyleyecek. Ona engel olmayacağım. Ama kendisine de katılmayacağım. Anlıyor musun.» Fran başını salladı. Babası artık annesine pek itiraz etmiyordu. Hiç olmazsa, açık açık etmiyordu. Kadın çok sivri dilliydi. Peter bir keresinde kızına, «İtiraz ettiğin zaman kontrolünü kaybediyor,» demişti. «Bu yüzden karşısındakini kırıyor. Neden sonra pişman oluyor. Ama bunun da kırdığı insana pek yararı olmuyor.» Frannie babasının da yıllar önce iki çareden birini seçmek zorunda kaldığını seziyordu Ya boşanacak ya da boyun eğecekti. Peter boyun eğmeyi seçmişti. Ama kendi şartlarına göre. Fran usulca, «Annemin seni bu işe karıştırmayacağından emin misin, baba.» diye sordu. «Senin tarafını tutmamı mı istiyorsun, Fran.» «Bilmiyorum.» «Şimdi ne yapacaksın.» «Annem konusunda mı.» «Hayır. Durumun konusunda, Fran.» «Bilmiyorum.» «Jess'le evlenecek misin. İki kişi de bir tek insan kadar ucuza geçinebilir. Daha doğrusu, öyle diyorlar.» «Onunla evleneceğimi sanmıyorum. Galiba Jess'e olan aşkım söndü. Tabii ona âşık idiysem.» «Bebek yüzünden mi.» Peter'in piposunun tatlı kokusu çevreye yayılıyordu. «Hayır. Nedeni bebek değil. Bu olacaktı zaten. Jess... biraz zayıf bir insan. Durumu başka bilmiyorum.» nasıl anlatabileceğimi «Onun senin için gerekli şeyi yapacağına inanmıyorsun, değil mi Fran.» «Öyle.» Babası işin can alacak noktasına parmak basmıştı. Kız paralı bir aileden olan ve mavi iş gömlekleri giyen Jess'e güvenemiyor-du. «O halde annenin seni etkileyip fikrini değiştirtmesine izin verme.» Kız gözlerini yumdu. Çok rahatlamıştı. Babası durumu anlıyordu. Bir mucizeydi bu. Fran bir süre sonra, «Kürtaja ne dersin.» diye sordu. «Dinle...» Peter birdenbire sustu. Sonra kızının elini tutarak konuşmaya başladı. «Baban bu kadar yaşlı bir adam olmamalıydı, Frannie. Ama bu bakımdan yapabileceğim bir şey de yok. Ben 1941'de evlendim. Savaşa gitmeden hemen önce. Pearl Harbor olayıyla savaşa katılanlardan biraz büyüktüm. Hatta bazıları beni, 'Baba,' diye de çağırıyorlardı. Savaştan sonra Sanford'daki o güzel işime girdim. Ve... şey... annenle bir yuva kurduk.» Alacakaranlıkta kızına düşünceli bir tavırla baktı. «Carla o günlerde çok farklıydı. Ağabeyin Freddy öldükten sonra değişmeye başladı. O zamana kadar gençti. Freddy öldükten sonra katılaştı. Gelişmesi durdu. Kendi görüş açısının üzerine üç tabaka cila sürdü. Onu betonla destekledi. Ve, 'En iyisini, en doğrusunu ben bilirim,' dedi. Şimdi fikirlerle dolu bir müzenin bekçisi gibi davranıyor. Ama i her zaman böyle değildi...» «Ya nasıldı, baba.» «Şey...» Peter dalgın dalgın bahçenin dibine doğru baktı. «Sana çok benzerdi, Fran. Kıkır kıkır gülerdi. Onunla Boston'a, Red Sox takıminin maçlarını seyretmeye giderdik. Carla oyun arasında benimle bira içerdi.» «Annem .. bira mı içerdi.» «Evet, içerdi ya. Sonra tuvalete gider, dışarı çıkarken de, 'Senin yüzünden oyunun en güzel yerini kaçırdım,' diye söylenirdi.» Frannie annesini elinde bira bardağıyla, genç kız gibi babasına gülerken hayal etmeye çalıştı, ama başaramadı. «Uzun bir süre çocuğumuz olmasını bekledik. 1952'de ağabeyin ', Fred dünyaya geldi. Annen ona tapıyordu adeta, Fran. Sonra 1955'de bir çocuk düşürdü. Ondan sonra artık başka çocuğumuz olmayacağını ..] düşünmeye başladık. Ama 1959'da sen doğdun. Bir ay erken dünyaya geldin. Bu kez de ben sana tapmaya başladım. İkimizin de birer bebeği vardı artık. Ama annen bebeğini kaybetti.» Peter sustu. Yüzünde sıkıntılı, düşünceli bir ifade belirmişti. Fred Goldsmith 1965'de ölmüştü. On üç yaşındayken. Fran o sıra- j da altı yaşındaydı. Fred'e sarhoş araba süren biri çarpmıştı. Fred