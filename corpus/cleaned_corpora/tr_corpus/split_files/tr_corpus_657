bu yoldan yol azıttılar. Şimdi Ulu Tanrı, sizin faydanız için yaptıklarınızın karşılığını size vermez aldanıp telef etmemenizi, tembelleşip işten kalmamanızı ister (*). (*) Bedî'-uzzaman Fîrûzan-fer, kendisine âit bulunan ve 888 de yazılmış olan bir nüshada başka yazmalarda bulunmayan ve Feth sûresini tefsîr eden bir faslın bulunduğunu söyler. Dört sahife tutan bu faslı, Fîhi mâ-fîh e ek olarak alıyor (s.382-385). Fakat gene kendisi, Önsöz de, faydalandığı nüshaları bildirirken, bu nüshanın pek doğru olmadığını, yazanın, olmayacak tasarruflarda bulunduğunu Mesnevî'den, Divân'dan birçok beyit ve gazelleri metne aldığını bildiriyor (s. t). Bu faslın üslûbu da, edâsı da Mevlânâ'nın üslûbuna, edâsına uymaz. Üstelik bu fasılda Mesnevîden, ayrı-ayrı dört beyit, arapça iki beyit, Farsça bir rübaî var ve Mevlânâ'nın hiçbir eserinde adı geçmeyen İbni Atâ'dan iki iktibas mevcut. Kesin olarak Mevlânâ'nın sözü olmayan bu bölümü almadık. 74. Biz de, böyle huylara mahzen, bir çeşit incilere mâden kesilen zâtı görelim dedik. Her yana erişen şu meyvelerin ağacı olan kişiyi görme isteğine düştük. Her an da bu istek çoğalıp duruyor. Meyvelerini görmeyi yeter bulmayalım varalım, gölgesinde oturalım diyoruz. Hamdederiz Tanrıya ki bu istek, özleyenlerden erişti bize. Şükürler olsun, sonra gene şükürler olsun, gene de şükürler olsun. Tanrım, sen çoğalt, eksiltme. Önü-sonu olmayan bu ulu devlete erişenlerin devletinden faydalanabilen, o devlete eş-dost kesilebilen kişi de, dil söylemeden masallar duyan kişidir onların özlerindeki yüce anlamlar, harfsiz-sessiz olarak can kulağına erişen kişidir başkası değil. Çünkü on sekiz bin âlemin padişahının bu has kullarla oynadığı ilk oyun, el öpmeye başladıkları anda onları hemencecik dilsiz edişidir. «Kim Allahı tanırsa dili tutulur, söylemez olur.» Buna şaşılmaz da... Dünyada da âdet böyledir. Nerde anlam kuvvetlenirse görünüş arıklaşır-gider. Ceviz de, fındık da kabuğunun içindeyken şakırdar, ses verir, Kabuk azıcık çatlasa, kırılıp yarısı düşse şakırtısı azalır. Tümden kırılsa hiç ses vermez. İç ne kadar inceyse kabuk, o kadar katı olur, sert olur. Çünkü için bekçisidir kabuk. Sabah yaklaşınca korku azalır bekçiler de evlerine gitmeye koyulurlar. Bu sözlerle böylesine kişinin hiç söz söylemediğini anlatmak istemiyoruz. Ancak diyoruz ki Kendisi söz söylemez sözü kendiliğinden değildir fakat işkillere cevap verir(2) düğümleri çözer. Fakat çözdüğü şeylerden hiç bahsetmez. Hani baba, küçücük çocuğuna söz söyler, onunla konuşur konuşur amma evliliğinin derdini, neş'esini, o aklı ermez çocuğa söylemez ya çevgenden, toptan, güzel renkli kuşlardan, cevizden, kuru üzümden, dududan, kumrudan söz açar... Çocukları muştulamak, korkutmak, bu çeşit sözlerle olabilir. On sekiz bin âlem içinde, bu topluluktan daha kimsesiz kimsecikler yoktur. Mustafâ'nın kimsesizliği de buydu, yetimliği de bu yetimlikti yoksa o, Abdül-Muttalîb'in ölümüyle yetim olmamıştı Mekke'den Medine'ye göçmekle de gurbete düşmemişti zâti garipliğin alâmeti, bir şardaş, bir dildeş bulamamaktır. Hangi dildir ki onların diliyle dildeş olsun. Onlardan hiçbir garip yoktur ki bir garip okşayanı umsun aksine onlar, bütün dünya gariplerine nazlanırlar siz derler, bu âlemdesiniz, bizse yüce âlemden gurbete düşmüşüz. Farsça söyleseler Farsça bilenler anlamaz Arap olsalar da arapça söyleseler başka Araplar anlamaz. Anlarlar, fakat anlayış duygusuyla şekle bürünen görünüşteki anlamı anlarlar, maksatlarıysa anlaşılmaz da anlaşılmaz. Çünkü anlamı anlamak başkadır, maksada ulaşmak başka. Hani Türk Çin padişahının tapısına bir Arap şairi geldi söylediği şiiri okumaya izin istedi. İzin verilince okumaya koyuldu. Padişah, her beyt okundukça, o beyte uygun olarak başını sallıyordu. Vezirle dîvandakiler, padişah arapça biliyormuş meğerse fakat bizden gizlemiş bizi sınamış... Ya arapça kötü birşeyler söylediysek diye telâşa düştüler. Sonunda bir gün fırsat buldular padişah ava gitmişti, avlar tutmuştu, pek neş'eliydi. A seher yeli, o zincir saçlara söyle Söyle fırsat bulursan gönlümün hallerini. Fakat gönül suyu gönül arar bir halde değilse... Sakın beni görmemiş ol, hiç tınma. Fırsat gözlemek, sözleşme vaktini tanıyıp bilmek gerek. Şu hadîste de var ya «Gönlünüze bir yumuşaklık, bir merhamet geldi mi fırsat bilin de duâya koyulun.» Varlık âleminin ulusu, yerlerin-göklerin ışığı bunu göstermiş bize. Devlet adamları içinde biri vardı, sözünü, en çok çekinmeyen oydu, padişahın ona karşı sevgisi, öbürlerine beslediği sevgiden fazlaydı. Tapıya koştu, diz çöktü de a dünyanın padişahı dedi, bir müşkülümüz var. Padişah, söyle dedi. Dedi ki Dünyanın padişahı arapça biliyor mu. Padişah, hayır dedi, bilmem. Dedi ki O gün, o şâir, anlaşılması güç kelecilerle düzdüğü o kasîdeyi okumuştu hani... Dîvanda bulunan edipler bile gücülen anlayabiliyorlardi sizse her beytin sonunda, ne de güzel söylemişsin der gibi başınızı sal ıyordunuz. Padişah öylesine güldü ki gülüşünden sırtüstü yerlere serildi. Gülmesi bitince dedi ki Siz şunu anlamadınız Sözün anlamı başkadır, söyleyen kişinin maksadı başkta. Hani bir kul, tapımıza karşı bir suç işler. O suçu açığa vurmak istemeyiz de halk içinde onu, başka bir suç yüzünden azarlamak, terbiye etmek isteriz ne diye böyle bir kusurda bulundun deriz. Maksadımız, dile getirdiğimiz, halkın anladığı suç değildir maksadımız nedir, bir biz biliriz, bir de o kul. Gene bunun gibi, hani birisi bir hizmette bulunur o hizmetin herkesin kulağına gitmesini istemiyiz. Ona lûtufta bulunmak üzere gizli bir işe memur ederiz, yollarız onu halk arasında ap-açık, fakat bam-başka sözler söyleriz, haberler göndeririz ona... Sözümüz, sözümüzün anlamı, maksadımıza perde olur. Şimdi şiirin anlamı, bizi başka padişahlardan üstün tutmaktır, onlardan ulu olduğumuzu bildirmektir bizi meleğe, feleğe benzetmektir. Fakat o şâirin asıl maksadı bizden elbise edinmektir, ihsan elde etmektir, para-pul koparmaktır. O maksada ulaştın, dileğini kabul ettik, gönlünü hoş tut diye başımızı salladık. Meşhur ya Ulu Şeyh'in semâ'ında çalgıcı şu beyti okudu Geç geldin, yanımdan da tez gittik Geç gelmek, tez gitmek gülün harcıdır. Semâ'da bulunanlardan üç kişi, bu beyti duyunca nâra atıp yüzüstü düştü. Birisi, bu beyit, şu üç kişinin hâline uygun düştü dedi. Şeyh buyurdu ki Evet, öyle amma hal erinin arasında da pek büyük fark var. Buyur ey şeyh dediler. Şeyh, kendilerinin söylemeleri daha iyi dedi gelsinler, dilleriyle söylesinler. Hikâye uzundur... Onlardan biri, yıllardır bir kadının peşindeydi. Öbürü yıllardır, Tanrının kendisine bir erkek evlât lûtfetmesini dilerdi. Yıllardan sonra bir çocuğu oldu, fakat bir haftadan fazla yaşamadı. Öbürü de bir haldeydi ki ne oğula âşıktı, ne kıza... O, oğlu, kızı yaratanı seviyordu. Kur'ân'ı çok tefsîr ettiler amma az kişi Kur'ân'daki maksadı tefsîr edebildi. «Onlar ki inandılar.» Herkes, kendi imanını tefsîr etti, Mustafâ'nın imaniyle onun maksadı gizli. «Ve iyi işler işlediler.» Gene herkes, kendi işlediği işi tefsîr etti Peygamber'in işlediği iş nerde. «Onların ecirleri.» Gene herkes, vehminin çizip düzdüğü ecri tefsîr etti Mustafâ'nın ecrindeki maksat hani. Bütün âlem şiirler okur, can der, dost der, herkes âşıktır fakat âşığın yüceliği, sevgilisinin yüceliği miktarıncadır. Halk, sevgide çeşit-çeşittir herkes bir şey sever Sevdiğinden dolayı mâzur görülmeye en lâyık olanı sevgilisi en üstün olanıdır. Sivrisinekten tut da filedek herbirinin bir dileği var, herbirinin bir sevgilisi. Köpeğin kutsuzluğu, dilediği gıdânın kutsuzluğundandır peygamberlerle erenlerin yücelikleriyle, dilediklerinin yüceliğinden meydana gelmede. Aşksız bir diri olamaz, mümkünü yok. Nitekim Sadr-ı İslâm buyurmuştur. Kim ben âşık değilim, hiçbir şeyi sevmiyorum derse kalkın da burnunu kesin o herifin, kulaklarını kesin gözlerini oyun. Bağırdı mı da deyin ki Sevgiliden bunu istiyoruz, onun ayrılığıyla ağlayıp bağırmak gerek. Ambardan bir avuç yeter, kitaptan bir yaprak... Geri kalanını buna kıyasla. «Şükrederseniz elbette arttırırım size.» Yâni, iştahınızda kuvvet görürsem arttırırım çünkü bu nimetin şükrü, iştahtan başka bir şey değil. O hizmet, iştahı belirtmektir, iştahı göstermektir iştah kuvveti yokken iştahı arttırmak değildir. Nîmet usanç verir usanç da bu küfürden ileri gelir. (1) Konya Müzesi Kütüphanesinde, müze kitapları arasında 79 No. Da kayıtlı bulunan ve tercememizin Sunuş kısmında tavsîfi yapılan mecmûadaki Fîhi mâ-fîh in sonlarında bu ve bundan sonraki fasıllar var. Bu fasılın kenarına, nüshayı yazan Vucida bi hattıhiş şerîf , yâni Kendi yüce el.30 yazısıyla bulundu kaydıyla bu faslın, bizzat Mevlânâ'nın el yazısından nakledildiğini bildiriyor (60 b). Bu üç fasıl, yalnız bu mecmûada var ve bizim 71. Bölümümüzden sonra yazılmış. (2) Metinde işkil kelimesi, arapça kaidesiyle cemi'-halinde ve türkçe işkilât tarzında kul anılmıştır. 75. * Kimsenin eğreti sözünü benimsememişim Gönlüm neyi söylediyse onu söylemişim. Ululandıkça ululanası Tanrı, kayıtsız-ilgisiz söz söyler hem de ezelden ebededek, hiç ardıarası kesilmeden, harfsiz-sessiz söyler. Her peygambere bir sözü vardır, her erene bir sözü bütün sözleri de birdir yâni sözlerinde aykırılık yoktur. İsterse tanığın biri Türk olsun, öbürü Tacik iki tanığın da sözü birdir. Tanrının sözü yalnız Kur'ân'daki şu harfler olsaydı bunları yazmak için denizlerin mürekkep, bütün ağaçların kalem olmasına hâcet yoktu yarım okka mürekkeple Kur'ân'ın harfleri yazılır-giderdi. Sonra Kur'ân'ın harflerine son vardır, Tanrı sözününse sonu yoktur. Nitekim buyurur «Tanrının kelecileri tükenmez.» «Kendi dileğinden konuşmaz sözleri, kendisine vahyedilen sözlerdir.» Tanrının sözünü gene Tanrıdan duy Kur'ân okuyanın hüneri bir perdedir çünkü Şu halde erenlere söz söylemeseydi «Onun dili olurum» sözünün boş olması gerekirdi. Çünkü dille Kur'ân okumaksa bu, münâfık da Kur'ân'ın harflerini okur, ihlâs ıssı da peki, «Bir kulumu seversem» sözüne ne hâcet vardı ki. «Gerçekten de Ömer'in dilinden Hak söyler» denmiş ya maksat, Ömer'in harfleri söylemesiyse Ömer'e özel ik verişe sebep ne. Çünkü bütün yabancıların da bu söyleyişte payı var hepsi eşit. «Kalbinden hikmet kaynakları coşar» sözünden Kur'ân'ın harflerini okumak kastedilmişse bunun için kırk sabah ihlâs ıssı olmaya ihtiyaç yok. Şimdi birisi, garezsiz olarak şu sözleri bir düşünce bilir-anlar ki «Kur'ân'ın ehli, Tanrı ehlidir, Tanrı hasıdır» sözüyle övülenler başkalarıdır. Ulu Tanrı âlemden seçmiştir onları, kendi sözünü dinleyen bir toplum haline getirmiştir onları. Böyle kişi Tanrı ışığıyla görür, Tanrı diliyle söyler. «Dilediğine hikmet verir kime de hikmet vermişse o kişiye pek çok hayır verilmiştir.» Hâsılı inâyet bakışı da böyle kişiyi arar işte. «Gerçekten de Allahın öylesine kulları vardır ki onlar, Tanrı kullarına baktılar mı, onlara kutluluk elbisesini giydirirler.» Çünkü onların bakışı, Tanrı bakışıdır onların yardımı, Tanrı yardımıdır onların kızgınlığı, Tanrı kızgınlığıdır... Onların, kızgınlıkta, râzılıkta söyledikleri her söz, Tanrı sözüdür. Çünkü Tanrı sözü ne arapçadır, ne farsça... Ne ibrâncadır, ne süryanca harften de münezzehtir sesten de. Bir kulun gönlünü arıttı mı onun gönlünün tâ içinden o sözü kaynatır, coşturur. O kulun dilinden, o coşkunluğun köpürüp kaynaması yüzünden bir harftir, akar... İster süryanca olsun, ister arapça, ister farsça... Değil mi ki o coşup köpürüşten gelmede, âlemlerin rabbinin sözüdür. Zamanın geçer akçası o kişidir ki Tanrı o sözü, ona söylemiştir. Bir kimse de o sözün, nakil olmadığını, rivâyet olmadığını, kendisine ilham edilen söz olduğunu anlayacak bir güç-kuvet yoksa, bunu ayırdedemiyorsa, lezzetinden bunu anlamıyorsa o sözü Kur'ân mehenk taşına vurması, Muhammed'e söylenmiş söz olup olmadığını böylece anlaması gerek. İleri gidenler de bilirler, geri kalanlar da... «Benden size bir hadîs nakledilse onu Kur'ân'a arzedin uyarsa kabul edin, aykırıysa atın» denmiştir. Padişah birisine altın bağışlamış tanınmış-bilinmiş altınla karşılaştır o altını. «Sanır mısın ki çoğu duyar, yahut akıl eder.» «Onlar, ancak hayvanlara benzerler hattâ daha da sapıktır onlar.» Ulu Tanrının sözüdür, buyurmuştur «Yeryüzündekilerin çoğuna uyarsan seni Tanrı yolundan saptırırlar.» Gene Ulu Tanrının buyruğudur «Yeryüzünde bulanan ağaçlar kalem olsa, deniz mürekkep olsa, hattâ deniz bittikten sonra yedi deniz daha bu işe harcansa gene de Tanrının kelecileri bitmez gerçekten de Allah üstündür hüküm ve hikmet ıssıdır» Tanrı rahmet etsin, esenlik versin, Peygamber dedi ki »(Allah der ki ) Bir kulu seversem ona kulak olurum, göz olurum, dil olurum, el olurum da benimle duyar, benimle söyler, benimle tutar.» «Gerçekten Hak, Ömer'in diliyle söyler.» Gene Peygamber'in sözüdür «Kim Allah için kırk sabah ihlâs ıssı olursa gönlünden diline hikmet kaynakları coşar.» «İnanan kişinin anlayışından sakının çünkü o, Allah ışığıyla bakar.» Söz söylerken sen yok oldun mu, Sözlerin, sınıkları onaran Tanrının sözü olur. «Kardeşiniz dünyadan geçti mı onun öylesine bir sözü olur ki... Ona yaklaşın çünkü ona hikmet ilhâm edilir.» Tanrı dostları, Tanrı rahmetiyle gizlenmiştir, Tanrı ışığını giyinirler. «Kur'ân'ı okumak için dilini oynatıp acele-acele okuma... Onu toplamak da bize âittir, okumak da sonra anlatması da gene bize düşer.» Muhammed ordaydı amma varlık bakımından nerden orda olacak. Orda Tanrıdan başka ne varsa hepsi de yağmaya verilmiş, yok olup gitmişti. (*) Bu faslın kenarına, nüshayı yazan. «Vuciad bi hattı halîfetihî». Yâni «Bu fasıl, halîfesinin yazısıyle yazılmış olarak bulundu» kaydını yazmış. «Halefihî» demediğine göre Çelebi Hüsâmeddin'in el yazısiyledir. 76. var fakat adam-akıllı bir susamış gerek ki bunu farketsin. Susuzluğun en üst derecesiyle farkedişin kalmayışıdır kuyu suyu olsun, dere suyu olsun, ne gelirse içer hele çölü aşmış bir susuz olursa Adam-akıllı susamış, Hızır suyunun kokusunu almış, hem de suyu sudan ayırdediyor bu çeşit adam, bu karaltıya sığamaz. Yahut da bu, bir bahttır, bir kısmettir, ayırdediş işi değildir. Çünkü ayırdedişin sınırı meydandadır, görülürdurur. Fakat o baht, o devlet, bir ayırdediş kabiliyeti verir ki bu, başka ayırdedişlere benzemez. İman, zâti ayırdediştir, ayırdedişten başka bir şey değil. Bir gün bu söz, dinleyene düşmanlık etmeye kalkışır da Ben seni âbıhayâta çağırdım der, sense kendini sağır ettin. Bu bengisu, ben bengisuyum diye bar-bar bağırmada, dünyayı sesiyle doldurmadadır da şu acı suyu yeter bulan yorgunlar, şu kara suya kanan yaralılar duymazlar bile... Duysalar da bahse girişirler, olaylara kapılırlar, o söze kulak asmazlar o kadar çok yaygara ederler ki ses duyulmaz olur-gider. Baht işidir bu o kadar aradığı, o kadar sevdiği halde İskender'e bile vermediler karşı koyanlara, cedelleşenlere nasıl verirler. Herşeyi aramadıkça bulamazsın ancak bu dostu bulmadıkça arayamazsın yâni aramak, bulmak demektir aramak, bengisuyu içmek, bulup içtikten sonra da ebedî olarak kanmamaktır. «Yaratış da bilin ki onurdur, emir de onun.» Emir oğlu olanlar, halkın ahvâlinden boyuna incinir-dururlar. «Belânın çetini peygamberlere gelirçatar.» Demek ki kim peygamberlerin yoluna girer, onlara uyarsa o çetinlikten onun da bir payı vardır. Zahmet görünür, eziyet görünür amma ne kutlu zahmettir o, ne kutlu eziyet. Buyruğu yerine getirmeye dikilmiş olanlar başkadır, yaratıklar başka, «Ben insanım» buyurdu amma din ehlinin toprak ehlinden ayrılması için sınama yoluyla buyurdu bu sözü. Emir oğullarıyla, yâni ezel oğullarıyla amel oğulları olan halk arasında pek büyük bir fark var. On sekiz bin âlem, iki bölükten artık değil. Yarısı salt cansız, yarısı uyanık. Uyanıklık Peygamber'e uyanın, yahut Peygamber'in halidir. «Benden olup da bana benzemeyen benden değildir.» Yâni uyanık olan uyanıktır, geri kalanı cansız yaratıktır buyruktan haberi bile yoktur onların buyruğu anlamamışlardır. Bunca filozofi bilgisiyle, bunca ince, derin bilgilerle gene de bizim cinsimizdensin hattâ bilgide, akılda bizden de eksiksin sen gençsin, biz ihtiyarız diye buyruk ıssından mûcize istediler... Mûcizeyle de buyruğu anlamadılar, uyanmadılar-gitti. On iki bilginin bütün terimleri, bütün bu bilgilerle ilgili sözler, bütün bilgilerle beraber salt cansızların harcıdır çünkü yaratık çevresinden dışarda değil onlar. «Yaratış da bilin ki onundur.» Yaratık da Tanrınındır amma buyruğa karşı cansızdır. «Hüküm, hikmet ıssının katından verilen bilgi» , buyruktur, o bilgi de peygamberlerin, Tanrının bilgisidir yâni uyandırıcı bilgidir o. Şu halde görüyoruz ya, bilgi, uyanıklık bilgisidir, uyanıklık vermeyen herşey, salt cansızdır. Demek ki kim daha uyanıksa odur daha yakın olan. Bu yaratış âleminin, bu yaratıkların bilgilerinin, ibâdetlerinin sınırı, yönü, çevresi vardır böyle olan da cisimdir, cisimse cansızdır. Fakat uyanıklığın sonu yoktur. Boyuna gittikçe gitsen dün bulduğun, bugünküne benzemez. Bu yüzden «De ki Rûh rabbimin buyruğundan» buyurur. Toplum dedi ki Rûh nedir, Peygamber de bilmiyor işâretle bir sözdür, söyledi. Oysa ki o ne buyurduysa öyleydi yâni rûh buyruktur, geri kalanlar cansızdır, cansız da bunu anlamaz zâti. Evet, onların da bir anlayışı vardır amma kendi cansızlıklarına göre bir anlayıştır o. Karanın, denizin yüklenemediği var ya hani biz yaratığız, cansısız, buyruk altına girmeye gücümüz yok dediler. Âdemoğulcağızıysa o anlamdan doğmuştu elini göğsüne vurdu da dedi ki Ben çekerim, onun yükü camındır benim Söyle, bir kimse kendi canını nasıl olur da çekmez. Şu on sekiz bin âlemden ne görüyorsak, ne duyuyorsak vuralım gitsin bakalım, ne yana düşer. Rûhül Kudüs'le ilgili bile olsa bu uyanıklık olmadıkça biz onu cansız sayarız hattâ bu uyanıklığın ta kendisidir, canıdır, Haktır, başka birşeydir diye şaka etseler de bu, böyledir. İsterse salt zehir olsun, bizi helâk olmaktan, yok olmaktan kurtaran herşey, panzehirdir ölümden kurtaran tatlı şerbet. Bizim görünüşle işimiz yok. Şu on sekizi karmışlar, birbirine katmışlar ya rûhların rûhu bile olsa bizi helâk ederse, bize zarar verirse zehirin ta kendisidir. Zâti ayırdediş de bunun içindir ya... Çünkü zehirle panzehiri bir-birine katmışlardır. Yaratışla buyruk, bir mâcun halindedir. Canla beden ayrılmış değildir. Bir özel iği olanla görünüş de bir-birinden ayrı değil. Sözün anlamı, sözün söylenişinden, yazılışından ayrı olamaz. En yakın olan, en uzak olanın ta kendisidir. Burada pek ince işler var pek dikkat etmek gerek. Halkın görünüşten de anladığı yaratış-yaratılış âlemiyle ilgilidir, anlamdan da anladığı böyledir, cansızı anlar ancak. Bu noksan anlayışlardan kurtulan, buyruk âlemindendir, uyanıklık âleminden. Şimdi vara vara kendi anlayışını gittikçe fazlalaşıyor görürsen bil ki yürüyüşün, cansızlara doğrudur. Görmez misin. Kimin tahsili daha fazlaysa daha fazla donmuş, buz kesmiştir o varlıkla-benlikle doludur İblisin sıfatı olan «Ben ondan hayırlıyım» demek, daha fazladır onda. İnsan, o duygularını yakıp eritti mi hayrete dalar, sarhoş olur, özleyişlere düşer o huylardan vazgeçeni böyle görürsün ya bu, uyanıklığın artıklığındandır. Çünkü o yük ne kadar ağır olursa güç-kuvvet, o kadar arıklaşır isterse fil olsun, ağır yükün altında yoksul aşır-gider. Nerde olmayacak şeyler azsa, yoksul uk, düşkünlük, şaşkınlık fazlaysa bil ki orda mâmurluk fazladır. A beden, sırtında kim var, haberin var mı. Ayağını gökyüzünün üstüne bas yükün peridir senin. Öylesine bir kişiyi yüklenmişsin ki bütün ömrünce Güneş bile yüzüne bakamaz senin. «Nefsini bilen, rabbini bilir» demişler nefis sözüyle buyruğu, uyanıklığı kastetmişlerdir helâk olacak cansız şeyi değil. «Herşey helâk olur.» Sonradan meydana gelen helâk olacak şeyi bilmenin önüne ön bulunmayanı bilmekle ne ilgisi var. «Ancak onun zâtı helâk olmaz.» Yâni a göz, sende güneşten bir ışık var o ışığı tanırsan güneşi de tanıdın-gitti yaratılmış olan, cansız bulunan gözdeki yağı, yahut karalığı, beyazlığı tanırsan güneşi tanımış olmazsın. A parça-buçuk ışık, sen tüm ışıktaydın bir yağ parçasını «İnin» buyruğuyla senin ayağına bağladılar, parça-buçuk oldun, yaratık kesildin, «Ben bir insanım» sözü, sözün oldu. Şu bağla bağlıyken kendini görür, tanırsan bilirsin ki sen, parçabuçuk değilsin tümdün ya, gene o tümsün sen bir iş için şu cansızlar arasındasın. Tanrı daha iyi bilir. Konya Müzesi'nin müze kısmında 79 No.da kayıtlı olan ve «Önsöz»ümüzde tavsîfi yapılanmecmuada «Mecâlis-i Seb'a»dan sonra Mevlânâ'nın bâzı kısa-uzun sohbetleri var (107 b-110 a). 108 a daki ilk bölümün kenarında, metnin yazısiyle «Nukıla min hattıhiş şerifi kaddasallâhusırruhul-lâtif va kütiba min hâhunâ ilâ hamseti safahâtın», yâni, «Tanrı lâtif sırrını kutlasın, yüceyazısından nakledildi ve buradan itibâren beş sahife yazıldı» kaydı var. Bu bölümleri de «Fîhimâ-fîh»e almayı uygun bulduk. § İçinde yardım ışığı bulunan kişi, ne diye kötü sözden gamlansın. Yardım ışığını görmüyorsa ne diye güzel söze sevinsin. Hani padişahın ayarı tam, doğru-düzen altınına bir bölük halk, bakırdır bu, kalptır, özsüzdür, ateşi görünce kararır-gider der. O altın onların sözlerini duyar, bir de kendine bakar, güleceği gelir. Fakat kara pulsa, yahut kalp dirhemse bir bölük halk, bu, ayarı tam saf altındır desin o der ki Bu ânadek kendi halime ağlıyordum, şimdiyse size ağlamaya koyuldum. Kalp akçenin ağlayışı da faydasız değildir gün gelir, o gözyaşı bir iksire ulaştırır onu. Bâzı adamlar, söz söylemeyi huy edinmiştir başkalarının soluğuyla tuzağa düşer onlar. Derler ki Siz ak doğanlarsınız gölgesi kutlu devlet kuşlarısınız. Kendilerine hiç bakmazlar ne biçim kuşuz biz av mıyız, avcı mıyız, leş mi yemedeyiz, neyiz biz demezler. Üflendiler mi yelle dolu tuluma dönerler demezler ki tutalım, bu tulum zümrüdüanka olsun, kanadı nerde, güzelliği hani, uçuşu, yücelişi hangi durağa. Amma bu düşünce de yapılmış-düzülmüş konaktan başgösterir yelle dolu tulumun işi değildir bu. Olacak bu ya, birisi tulumun içinde kalsa dışarıdaki sesleri duyunca anlar ki tulum, onun hapishanesidir, ayağına bağ kesilmiştir, kafes olmuştur ona. Ne mutlu kılavuzu yardım olan, tez giden, uz gören göze uyup ardından yol alan kişiye. § Tanrıyı akılla-fikirle bulmaya uğraşma aklı-fikri Tanrıya ulaştırmaya savaş. Duyguların, anlayışların, duyuşların, akılla sezişlerin Tanrıya ulaştırılması, hoş birşeydir Tanrı onlara esenlik versin, peygamberlerin yolu da budur... Onları herşeye sürüp götüren de Tanrıdır, onlara kılavuz olan da Tanrı. Delil de nedir, burhan da nedir ki Tanrıyı belirtsin, göstersin. Güneşin her zerresinden yüz binlerce delil, yüz binlerce burhan başgöstermede. Sen Tanrıyla ol, delilin, burhânın eksik olmaz. Güneş doğdu mu her vuruşu, her ışığı, güneşin dileğine uyar artık delilin, burhânın yeri mi. Köre, delille güneşi göstermeyi kursan ne kadar uğraşırsan uğraş işte hem bunu başaramazsın sen, hem de zamancağızın yiter-gider. Güneşe delil, gene güneştir. Can, bakışta-görüşte yok oldu da şunu dedi Tanrının yüzüne, Tanrıdan başkası bakamadı-gitti. Allah daha iyi bilir. § Hazreti Mevlânâ, Tanrı aziz sırrını kutlasın. Pervâne'nin evinde sohbet buyurmadaydı. Pervâne,ey Mevlânâ dedi, temel, buyruğa uymaktır. Mevlânâ buyurdu ki (1)Bu sözler, kendi yazısından nakledildiğine göre bu başlık, sonradan biri tarafından eklenmiştir. Evet amma halkın anladığı şekilde buyruğa uymak değil. Buyruğa uymanın anlamı şudur Vergili, adâlet ıssı, yumuşak huylu, kerem sahibi, çeşit-çeşit güzel huyları benimsemiş, hazneler biriktirmiş, birçok ordular toplamış, birçok memleketleri bayındırmış bir padişah ölür, yerine mîrasçısı olan velîahdı geçer. «Bilginler, peygamberlerin mîrasçılarıdır.» denmiştir ya hani. Bu da tıpkı öncekinin huyunu güder onun gibi ihsanda bulunur. Onun huylarını edinir, ona uymaya çalışır. İşte uymak, buna derler. Yoksa her yoksul, her külhanbeyi kalksın da buyruğa uyuyorum diye dâvâya girişsin buna buyruğa uymak denmez. Buyruğa uymak başkadır, gerçek bilip bîatleşmek başka. Allah daha iyi bilir. § Tanrı rahmet etsin, esenlik versin, Peygamber dedi ki «Bir an adâlette bulunmak, altmış yıl ibâdetten hayırlıdır(2)(Üstüne, aynı yazıyla bir yıl yazılmış. sözünün şahnesinden, o yücelerdeki toplumun kervanbaşısından, o yaklaştı-yakınlaştı odasında oturandan, o daha da yakınlaştı bucağının konuğundan, o noksan sıfatlardan arı biliriz. Tanrıyı ki kulunu geceleyin götürdü durağında yurt tutandan, o vahyetti kuluna ne vahyettiyse haznesinin haznedarından, o ahret hocasından, o dünyanın en ulusundan, en iyisinden, o kadri yüceltilmiş, o seçilmiş Muhammed Mustafâ'dan gelmiş dos-doğru bir haberdir... Övüşlerin en olgunu, en yücesi ona. Şöyle buyuruyor yâni Ey peygamberlik mîrasına konanlar, şu muştulukla dop-dolu buyruğu taç-taht sahiplerine ulaştırın bu lûtuf adını-sanını padişahların yedinci kat gökte bulunan sayvanlarına kazıyın bu incîyi padişahların kapısına götürün şu lâtif sözü adalet sahiplerine okuyun bu şaşılacak sırrı onlara duyurun bu eşsiz nükteyi onlara anlatın. Deyin ki A tacatahta, a devlet, baht memleketlerine sahip olanlar, esirgeme ağacını gönüllerinize dikin adâlet suyuyla sulayın, yeşertin o ağacı zulüm sarmaşığını uzaklaştırın ondan... Böyle yapın da saltanatınız doğru-düzen yürüsün. Çünkü adâlet, pek yüce birşeydir, pek değerli bir incidir. Adâlet nedir. Saltanatın gözcüsü memleketin düzgünlüğü, devletin koruyucusu, ülkenin bekçisi, baht gelininin bezeyicisi, tahtın süsüpüsü, kutluluk kimyâsı, ululuk sermâyesi, devletin güzelliği, eminliğin fetih buyruğu. İşte buracıkta, yanıbaşında adâlet denen zât... Ulular ulusu onun hakkında şöyle buyuruyor Bir an adaletle eş-dost olursan bu, ibâdet meydanında bir yol ayakta durmadan daha iyidir. Bir an adâletle solukdaş olursan bir yıl ibâdete el atmandan hayırlıdır. Çünkü ibâdet kuşunu herkes tutar amma adâlet doğanını padişahlardan başkaları tutamaz. İbâdet ceylânını her zahit tutar amma adâlet arslanını buyruk ıssı olanlardan başkaları avlayamaz. Adalet arslanı, öyle her padişaha, her buyruk ıssına da râmolmaz. Adâlet arslanını bilgiden başka bir lokmayla avlamaya, yumuşaklık kemendinden başka bir kementle bağlamaya, ihsan tuzağından başka bir tuzakla elde etmeye imkân yoktur. Hamdolsun Ulu Tanrıya ki dünya mülkünün memleketlerine hüküm süren padişahlar, adâleti istemedeler. Adâlet de Âdemoğulları padişahı, âlemin tek buyruk sahibi, devlet ve dinin filânını istemede. Tanrı şanını yüce etsin ki bu yüzyılda hem bilgi lokmasıdır o, hem yumuşaklık kemendi, hem de lûtuf çayırlığı. Şanı yüce, noksan sıfatlardan arı, sınıkları onaran Tanrı, sanki adâleti, insafı, şu dünya padişahının boyuna göre ölçmüş-biçmiş, kesip dikmiş. Adâletle insaf, bu devlet kapısında bulundukça verimi de şu olur Her gün bu bahçede yeni bir gül biter. Ulu Tanrı, dünya durdukça, yüzyıllar sürüp gittikçe bu padişaha ömür versin, devletinden faydalandırsın onu. Gerçekten de Tanrı kerem sahibidir, cömerttir. A bilgi ıssı, adâlet ıssı padişahlar padişahı, Zulüm, adâlet kılıcınla kesildi-gitti. Fîtne, senin kahrından korktu da kalktı, O yokluk konağına doğru yüzlerce konaklık yol eşti. Sevin ey padişah, kapını toprağı, Gönlün durağı tapın gözse kapına dikilmiş. Rum, Çim, Türkistan padişahları, Kutlu, devletli tahtının önünde durmada. Cömertliğinden yarım katre, uçsuzbucaksız bir deniz olmuş.... Yumuşaklığından yarım zerre, Bâbül kesilmiş, Gök bile sana aykırı gitse noksandadır Zerre bile sana uysa olgunluğa erer, Tahtının basamağı, gökyüzüne taçtır... A felek, taç gerekse sana, indir onu. Tanrım, ey âlemlerin rabbi, ey yardımcıların hayırlısı, kalem ve bilgi ehli olan tapısının eminlerine, devletinin beylerine tümden yardımınla, lûtfunla özellikler ver burada bulunanların topunu da güzelliğini, ululuğunu seyredenlerden kıl. § «Bir an düşünmek, altmış yıl ibâdet etmekten hayırlıdır (1)(1)Bu kısmın başında bildirdiğimiz gibi bu bölümün kenarında da, sonadek Mevlânâ' nın el yazısiyle bulunduğu ve oradan nakledildiği kaydedilmiştir. .» Bu düşünce, bütün ibâdetlerden daha da iyi olan inançı meydana getiren düşüncedir. Kim yaşamaktan daha uzaksa odur daha fazla ölü... Kim bilgiden uzaksa odur daha fazla bilgisiz... Kim arılıktan daha uzaksa odur daha fazla bulanık. Gerçekten de söz gümüşse de sus çünkü susmak altındır. İnsanın sözü, başkası içindir, kulağıysa kendisi için. Susmak sabırdır, sabırsa sıkıntının, darlığın anahtarı. «Susun da acınmış olun.» Susmak, bilgisizin bilgisizliğine bir örtüdür, bilgineyse süs. İnsana en güç şey, susmaktır, fakat en faydalı şey, gene susmak. Dilini koru, çünkü o bir canavardır, yer seni. İnsanlar, suyu acı, helâk edici, esenlikten uzak mı, uzak bir denizdir gemi de uzaktır onlardan. Rivâyet edilmiştir Allah bir kulunu sevdi mi, ona, sûretinden bir sûret giydirir, rûhundan bir rûh üfler... Sonunda dağ-taş, herşey o kulu sever kurt-kuş, herşey ona karşı alçalır... Onu öyle kerâmetlerle özelleştirir ki Tanrı onlardan râzı olsun, âriflerden, gerçeklerden, Tanrıya yaklaşanlardan başka kimsecikler o kerâmetleri bilemez, anlayamaz. Buyurmuştur Gerçekten de Allah kulunu öylesine sever ki sevgisinden, dilediğini yap, çünkü ben yarlıgadım seni der (2)(2)Baş taraflardaki gerçekten de sözünden burayadek arapçadır. . § Muhammed'i yıldızlardan, cevherlerden, cisimlerden, arazlardan geçirdikleri geceydi. Hepsinden geçmişti de bir yere varmıştı ki gecenin saçları orda kesilmişti gökyüzü, orda kocakarıların iği gibi dönmez, işlemez olmuştu. Günün Rumluğu perde altına girmişti. Gördü ki topraktan yaratılmış âlem, orda bir tozdan ibâret gökler orda ayaklar altında kala-kalmış güneş mumu, yedi kat yer, yedi kat gök, gizli âlemin ağacında birkaç yaprak gibi görünmede. Bunda kaldı da dedi ki «Seni övemem ben.» Nimet, kendi diliyle nasıl şükredebilir ki. Yeryüzünü, cömertliğinde bolluğu anlayasınız diye sizin için yarattı o. Birisi Basra'dan hurma alır, orda satar, kâr eder bu, o tâcirin uyanıklığına delildir. Fakat Rum ülkesine getirir de kâr ederse uyanıklığına delil olamaz çünkü burada kâr edişi, yolun uzak oluşundandır (1). kul uk şartlarına uyamıyorum, elimden gelmiyor bu âcizi kendi hâline bırak ne haldeyse o haldeki hizmetime bırak-gitsin beni. Kur'ân'da münâfıkların namazlariyle ilgili hikâyeler çok geçer. Buna dikkat et de anla ki nefsi temizlemek daha doğru. Korktuğuna uğrayınca Tanrıyı anıştan, ona yalvarıştan başka ne çâren var. Dilediğini bulamaz, ondan tat alamazsın gene onu anıştan, ona yalvarıştan başka ne çâren var. Elimizi şarap kadehine, sevgiliye atmışız Zâti işin sonu bu olacak. Şu şekilleri yapandan, şu resimleri düzenden utanda onları, yapanın, resmedenin lûtfuyla seyre dal. § Baktım, gördüm ki herşeyin en iyisi gönül. Onu sizin anışınıza vakfettim. Sağlığı korumak, sağlık istemekten kolaydır. Şehvet balını haram zehirlerden iyiden-iyiye koru, gözet ki onda azizlerle buluşma zevki vardır, cana şifâdır o. § Şu çer-çöpe benzeyen dünya ehli de oynar-durur bunu da semâ' sanır. Oysa ki semâ' buluşma cennetinden gönüle vuran bir ışıktır. Kör ona derler ki çeşitli sanılara kapılır, onlardan kurtulması da mümkün değildir gözlü de ona derler ki iyiden-iyiye inançla bu şüphelerden kurtuluş yolunu bulur. § Bir fare köyden nasıl kaçarsa şeyh de dünyadan öyle kaçar. Şeyh nedir. Varlık. Mürit nedir. Yokluk. Mürit, yok olmadıkça mürit olamaz. § «Tanrı Önce bir inci yaratmıştır ki uzunluğu on bin, genişliği bin yıllık yoldur. Heybetle ona bakmıştır da o inci eriyivermiştir.» § «Sadaka belâyı giderir.» Nasıl ki okları, kalkanları yarattı. Büyük oka büyük kalkan. § «Fayda vermeyen bilgiden, senden korkmayan gönülden sana sığınırım.» Hani gönülde korku yoksa sanki yaşayış da yoktur orda. Bütün yaşayış, bütün tat, o korkudadır. § Mümkünü yoktur ki insan âşık olmasın. Her an bir başka aşka düşer insan. Uyku aşkı, esenlik aşkı, çeng çalma aşkı, güzel yüz aşkı.,.Bu hallerden hangisi üstün olursa aşk olurgidir. § O köle, bütün dünyayı arar-aktarır efendisinin yanından uzaklaşmak, kendisine bir iş buyurmamasmı sağlamak, ayağını uzatıp yan gelmek için bir yer bulmak ister. Öbürünü de şu bucağa, bu bucağa gönderirler, öylece hizmet eder-durur. § Dervişler vecde düşerler de Tanrıyı özleyişleri artsın, ahrete inanış sevgileri çoğalsın, gönüllerinden dünya sevgisi dağılsın, dünyaya gönülleri yabancı olsun diye semâ' ederler. Kerâmetleri âleme yayılmış, güneşten de daha tanınmış olan, ululukları minberlerde söylenen ulu şeyhlere uyarlar... İnananlar, gözlerine çeksinler de gönül gözleri aydın olsun, gizli âlemi görsünler, Tanrıya dalsınlar diye onların ayaklarının bastığı toprağı ararlar. Semâ' törenini onlar komuştur. Peygamberlerin mirasçıları onlardır miras bilgisi de onlarındır, anlayış-seziş bilgisi de onların. Zâhiri hükümleri bilen bilginlerde okuyup belleme bilgisi vardır, anlayıp sezme bilgisi yoktur. Nitekim Mustafâ buyurmuştur «Bildiğini tutan, yapan kişiye Tanrı, bilmediği bilgiyi öğretir.» Belleyip öğrendiğini tutana Tanrı, anlayışseziş bilgisini de bağışlar. Kime de bu bilgiyi bağışlarsa o,erenlerin cinsine katılır-gider. Şeyhlerin kodukları herşey, peygamberlerin kodukları şey demektir. Çünkü «Kavminin içinde şeyh, ümmetinin arasındaki peygamber gibidir.» Hattâ «Benimle duyar, benimle görür» sırrına erer bu çeşit kişiler. Onların yaptığı iş «Allah attı» hükmüne girebilir. Semâ'ı bâzı bilginler men'etmiştir, bâzıları caiz görmüştür ya her ikiside doğru. Nefse uyan, şehvetine kapılan kişiler, kibirle, gafletle semâ'a kalkarlar, ahret hallerinden haberleri yoktur onların semâ'ı, boşuna bir iştir, oyundan ibârettir. Onlardır, yaptıklarıyla azâba uğrayanların ta kendileri, Çünkü nefis ve şehvet, dünyadandır. «Dünya yaşayışı boştur, oyundan ibarettir.» Şeyhlerin, muhiplerin semâ'ına gelince Bunlar, boş şeylerden, oyunlardan ter-temizdir hattâ zâhir ehlinin çalışıp çabalamasından da yücedir bunların semâ'ı. Çünkü «İşler, niyetlere göredir.» İki Müslüman kardeşi kavga ettirmek, yahut bir Müslümanın ayıbını meydana çıkarmak niyetiyle doğru söylersen bu, haramdır, adamın aleyhinde bulunmanın ta kendisidir. Peygamberler, bu doğru söylemeyi zinâdan da beter saymışlardır «Birisi yokken aleyhinde bulunmak, zinâdan beterdir.» Fakat iki Müslümanın arasını uzlaştırmak için yalan söylemek helâldir hattâ sevaptır da. Peygamber, bu çeşit yalan söyleyenler cennete giderler buyurmuştur. «Lokma da olgun kişiye helâldir, nükte de... Mâdemki olgun değilsin, yeme-içme sus.» Tam bir doğrulukla, gönül inançıyla, büyük bir inançla olgun bir kişiye yüz tutan topluluk da olgunluğa gider yeni ay gibi hani, sonunda tam dolunay olur. «Kim bir topluluğa benzetirse kendini, onlardandır o.» Onlarla gerçek olarak düşün, kalkın» sözü de bunu gerçekler... Onlarla düşen-kalkan, ebedi olarak kötülüğe düşmez ârif olana bir işâret yeter. § Tanrı, kendi sıfatlarının tadlarını, çeşitli şekil erde yarattı. Her şekle de o tada ulaşma yolunda çeşitli hareketler, sesler, nağmeler, sözler verdi böylece de herbiri, dururken de, hareket ederken de o tadı verir o şaşılacak hareketlerle, nağmelerle, seslerle bilinir nitekim gökyüzünün dönüşü, yeryüzünün duruşu, şaşırıp kalışı, ağacın oynayışı, dönen, yürüyen yıldızların hareketleri, hayvanların, dileklerini elde etmeleri, sözler, şi rlerde hep böyledir. Zahmet, eziyet çekmeseydin merhametli olduğunu nerden bilecektin melheme ihtiyâcın olmayacaktı ki.Nekeslik olmasaydı Allahın kerîm olduğunu nerden bilecektin. Bu bir tek kişiye görünüşte de, içten de kul olman, dostlarına dost, düşmanlarına düşman kesilmen, tümden onun buyruğuna uyman, ne derse duydum, itâat ettim demen gerek. Şart bu olmasaydı yalnız Abû-Bekr'le Ömer kul olmazdı da herkes kul-köle kesilirdi. Halkı tanımaz mıydı onlar. Tanırlar, idare yollu da halkla geçinirlerdi. Böyle olmakla beraber gene de açık-gizli, ona bir kulcağız kesilmezler miydi, ayaklarının altına toprak olup döşenmezler miydi. Zâti zevkleri de bundan ileri gelirdi ya (*). (*) Arapçadır. Bütün Şam'ı, Mekke'yi boynuna alsa, kişi kul olmadıkça, kulluk toprağında yuvarlanmadıkça ölmüş canı dirilmez, tazeleşmez. Adam-akıllı bilirler, inanırlar ki burada mülk ıssı erler var, canları diriltirler, tazeleştirirler. Herkese ne rızk verilmişse o, gelir-çatar. Önceden kişinin isteyip dilediği, az bir-şeyle değişmeye başladı mı, yanılır da böylesine bir kulum ben der, kendi-kendine de ne yaptım, ne suç işledim de bana karşı değiştiler der bilmez ki onlar, içini bilirler onun... Bilmezler ki biz padişah oğul arıyız, padişahın belinden gelmişiz «Rahmetini dilediğine özel olarak verir, rahmetine alır onu.» denen kişinin belindeniz biz. § Benim tapımda elli yıl, gerçek olarak savaşmak gerek ki bir an, suçsuz olarak otursun. Böyle olmadıkça her harekette, her oturuşta onların suçlarını, rezilliklerini, ayıplarını görüp durmadayız yalnız susuyoruz, bir şey söylemiyoruz da suçsuz sanıyorlar kendilerini. § Şüphe yok ki o bilgi de yücedir fakat Tanrının bir başka sırrı var ki o bilginin ötesindedir o... İnsan kırılıp dökülmedikçe o sırlar, kendisine yüz göstermez. İnce söze dalmak, ince düşüncelere dalmak, ince bilgiler öğrenmeye koyulmak, düşünceyi keskinleştirmek yoluyla bir pay alınamaz buradan. § O bilinen sırdan, hem de bir kuyudan suvarılan, bir yazıda güdülen koyunlar, etlenirler, canlanırlar, gelişirler, yağlanırlar. Ayrı-ayrı yazılarda yayılan koyunlarsa arıklaşır, hastalanır, gövdeleri kanla-irinle dolar. Herkesin sözünü duyup dinleyen mürit de böyledir işte. «Onlar iyi bir iş yaptıklarını hesaplarlar.» § Uyandırmaya, diriltmeye gücü yetmeyen kişiye uymaktansa ölmek, daha hayırlıdır. § Peygamberlerle erenler, lâtif kişilerdir bir gün bile kimsenin kendilerine hizmet etmesini, kimseye kötülük gelmesini istemezler. Halksa nasıl bir kişiye ulaşmışlar, bilmezler bile. § Dağ-taş, su, ateş, yel bile insana secde etmededir birkaç lüzumsuz münâfık secde etmemiş, noksan mı gelir insana. § «İnsan öfkelenince hayır duâ eder gibi kendine, ehline-ayâline beddua eder, insan, pek acelecidir» âyetinin anlamı şudur İnsan, öfkelendiği zaman, kendisine de, ehline-ayâline de şer ister, belâ ister insanın kendisine, ehlineayâline hayır istediği gibi hani. «İnsan pek acelecidir.» Gönlüne ne gelirse ister yavaş davranmaz, o istediği şey hayır mıdır, şer midir, düşünmez bile. Abû-Cehil de yârabbi, Muhammed gerçekse üstümüze kara bulutlar gönder, başımıza taş yağdır diye duâ ederdi ya bunu öfkesinden isterdi. Özeti şu ki Tanrıdan, herşeyi hemencecik istememek gerek. Birçok şey vardır ki gönüle gelir hayır görünür oysa ki şerdir o. Hakkımızda hayırlı olanı ver bize demek gerek. Birçok kişiler mal isterler mal da belâ olur onlara. Çocuk isterler olur amma belâ kesilir onlara. İşte, «Tanrım, bize dünyada da güzel şeyler ver, ahrette de» âyetinin anlamı budur. Yâni Tanrım, dünyada da, ahrette de bizim için iyi olanı, hakkımızda hayırlı bulunanı ver bize iyiliğimiz, hakkımızda hayırlı olan odur, sen bilirsin bizse hakkımızda hayırlı olan nedir, bilmeyiz. Bilseydik yaptığımız işlerden pişmanlık duymazdık. Demek ki her gönüle gelene güvenmek, onu Tanrıdan dilemek doğru değil. «İyi işlerden bir kısmını, inanarak işleyen kişi ne zulümden korkar, ne sevâbının eksilmesinden.» Yerinde iş işleyen kişi, lâyık olanı yapar kendisine yapılmasını dilediği şeyleri başkaları hakkında da diler, onlara da yapar. Zulümle onların malına kasdetmez. Onların kendinde bir hakkı varsa inkâr etmez. Gönlünü doğrultur. Fırsat düşse bile onların hakkını almaz, hak kiminse ona verir, hem de tam olarak verir bir habbesini bile almaz bir şey çalmaz. Bunları da Tanrı için, Tanrı ona rahmet etsin diye yapar bozuk kuruntularla değil. Zâti böyle yaparsa iyilik olmaz o, alış-veriş olur. Ben iyilik edeyim de bana da iyilik etsinler iyilikte bulunayım da adım iyilikle anılsın doğrulukta bulunayım da bana güvensinler gibi bir kuruntuya düşmek bezirgânlıktır. Kişi, yaptığını Tanrı için yapmalı, çünkü Tanrı, onun gönlündekini bilir Ona kuruntuyu veren, düşünceyi bağışlıyan, düzeni ilhâm eden, çâreyi öğreten, nasıl olur da gönlünün perdesini ardında olup biteni bilmez onun nasıl hareket ettiğini, nereye baktığını, gönül kuşunun ne yana uçtuğunu nasıl olur da görmez, anlamaz. Akıl ıya bir işâret yeter. «Ne zulümden korkar, ne sevâbının eksilmesinden...» İyi işi, iyi niyetle yaptığı için o kişi, gönlünün emin olduğunu görür gönlünde bir eminlik görür, bir esenlik görür, o işin karşılığında rahata kavuşur. Emin olmazsa işe sarılamaz, niyeti tazeleyemez. İyi işin alâmeti, gönlün emin oluşudur. Böylesine kişi, «Ne zulümden korkar, ne sevâbının eksilmesinden.» Korku, suç belirtisidir. Birisi suçlu olsa da ben suçsuzum dese içindeki korku, dâvaya kalkışma, suç olmasaydı korku olmazdı diye bağırır. Çünkü «Hâin korkar.» Ateşi ne kadar azaltırsan duman, o kadar azalır. Suçu, suç işleme kuruntusunu ne kadar azaltırsan korku, o kadar azalır. Doğruluğu isteyene bir terâzidir bu. § «Mâdemki beni azdırdın.» Yâni, beni azdırdığından dolayı, bu sebeple. Buradaki «b» , «l» yerinedir denmiştir. «B» and içindir de denmiştir, yâni andolsun ki beni sen azdırdın, sapıklığa sürdün, yoksulluğa düşmem için zevkimi bozarak sen saptırdın beni. «Sizinle konuşan, ne sapmıştır, ne yol yitirmiştir.» Bu da yoksunluğa düşmemiştir, yol yitirmemiştir demektir böyle olmasaydı tekrar olurdu bu söz de. Kim hayra ulaşırsa yaptığı işi halk över Sapıksa boyuna kınanır-durur (*). (*) Bu bölüm arapçadır. § İnanan kişinin duâsı mutlaka kabul edilir, bâzı inananların duâları kabul edilmese bile bu, böyledir. Hani bir kumaşçı, bir kumaşı müşterilere gösterir, yüz dirhem ister. Birisi yüz on verir, öbürü yirmiye çıkarır, derken biri yüz elli verir, elbiseliği o alır, götürür demek ki onun duâsı kabul edilmiştir öbür müşterilerin dualarıysa noksan para verdiklerinden kabul edilmemiştir. Şu halde pahasını çoğalt da kumaş senin olsun noksan sende, kumaşta değil. Hani şuna benzer bu Bir garip gelir, bir çok da altın, gümüş getirir. Her elbiseye, başka alıcılara göre o kadar çok para verir ki bütün elbiseleri ona sunarlar. A alıcı, vücut dükkânında birşeyin varsa himmeti yüce, ulular ulusu müşteriye göster de on yerine kırk elde et. «Gerçekten de Tanrı, inananların canlarını satın almıştır.» Bundan öte irkilmeden alan bir müşteri de olamaz. «Bir katre verirsin, incilerle dolu bir deniz alırsın.» A duâ eden, yüzünü ne diye göğe dikersin. Duâları kabul eden, şahda-marından da yakındır sana sense pek uzakta aramadasın, pek uzaktan dilemedesin bu dilekle de bulunan, bulunmaz olup gidiyor. Yeryüzünün gönlündeki defîne benim ne diye yere baş korsun. Gökyüzünün kıblesi benim, ne diye yüzünü göğe tutarsın. Hani geceleyin kilim altında yüzük oynarlar ya... Bu oyuna hepside girişmiştir amma yüzük birinin avucundadır. Fakat hepsi de avucunu yummuştur, hal diliyle herkes, yüzük bende der fakat yüzük kimin elindeyse onu bilen, bulandır oyunu üten... Hele bu yüzük, Süleyman'ın yüzüğüdür de insan, cin, mal-mülk, hepsi de o yüzüğe râmolmuşsa. Kendinize gelin de yüzük ıssını gözetin herşey ondadır çünkü. § «Andolsun ki sizi yarattık, sonra şekle soktuk sizi.» Seçme yoluyladır bu, varlık yoluyla değil. Hani birisi ulu olursa kendisinden sonra babası da ulu olur, derken atası da ululaşır, § «Secde edin diye buyurduğum zaman seni secde etmeden men'eden neydi.» Yâni seni secdeden ne men'etti. Âyetteki «lâ» te'kid içindir ve sıladır. Ferrâ, sözde birşeyi kuvvetlendirme icab edince lâ ile te'-kid edilir demiştir. Meselâ Mûsâ hakkında, «Gerçekten de sen daha yücesin.» denmiştir, yâni sen, sebebi yaratanla bilesin demektir. § «Bundan önce kitaptan bir şey okumamıştın.» Ne yazılmış, âdet olduğu gibi düzülüp koşulmuş bir kitaptan okudun, ne bilinen birşeye dayanan kitaptan. Yabancılardan ap-ayrı, tek başına... Üstelik de o kitap, ap-açık delildir... Kendilerine bilgi verilen, fakat rivâyet yollu değil, kendiliğinden verilen bilginlerin gönüllerinde o. Tanrı, Tanrısal bilginlerin gönüllerini o bilgilerin mahfazası yapmış. Deliller, onlarca görülmede nurları onlardan doğmada. «Elbette Ulu Tanrıyı anış.» Tanrıyı anış, seni anıştan daha da büyük. Çünkü onu anış, bir sebebe dayanmadığı gibi bir fayda elde etmek için de değil. Onu anış dillerinizi çözer. Onu anış, anlayışınıza sığmaz. Onu anış gafleti sürüp gidermektir böyle olmazsa, yâni gaflet bulunmazsa onu anış, onunla birleşir. Oysa ki ona bir işâretin ulaşması, yaklaşması mümkün değildir bundan büyüktür o. İşâret, bir iz, bir eser ister iz-eserse, belirmek için bir zaman arar. § Namaz, kötülükten, tiksinilecek şeylerden men'eder adamı. «Namaz kılmaya kalktın mı, suçluymuş gibi kalkarsın. Derken perde kalkar, yahut da kötülüğe karşılık bir cezâya uğrarsın da perdeden kurtulur-gidersin. «Allahı anış, elbette daha da büyüktür» ananda kötülüğün azâbını bırakmaz üstelik de ananda, anılan başka hiçbirşey bırakmaz. § «Öyle kişiler onlar ki sabrederler de rablerine dayanırlar.» Sabrın evvelinde gerçekten de sabretmeyi huy edindi, sabrı kendisine durak etti mi sabır, onu şükre ulaştırır. Sabır, sağlık-esenlikle kalkmak gibi belâya uğrayıp dayanmayı durak edinmektir yahut da genişlik, ferahlık zamanında, belâyı defetmeye gücü yeterken belâya uğramaktır yahut durup dinlenmeden ıstırâba düşmektir, çırpınmaktır yahut da çarpınıp çırpınmadan öylece kalakalmaktır. § Tanrı buyurmuştur «Bizim için savaşanlar.» Yâni bizim râzılığımız için çalışanlara râzılık yurduna yol gösteririz. Yahut tövbe etmeye savaşanları öz temizliğine ulaştırırız. İlk zamanlarda nefsiyle savaşmayan kişi, yakınlığı umsa bile uzaklaşır-gider. Savaşanlarsa beşeri âdetlerden çıkarlar. § «Nice hayvan vardır ki kendi rızkını kendisi taşımaz.» Bir şey biriktirmez, Tanrıya dayanmaktan vazgeçmez zâten Tanrıya dayanma, ehline bir zevktir, bir geçimdir. Tanrı, hayvanı, kendisine dayanma yüzünden rızıklandırır, siziyse arayıp tarama sebebiyle rızıklandırır. Fakat Tanrıya dayananların rızkı, Tanrı bilgisinde sâbit olur da onlar, çalışmadan, yorulmadan rızıklanırlar başkalarıysa uğraşırlar, yorulurlar da öyle nzık elde ederler. § «Şehitlerin ruhları yeşil kuşların, inananların ruhları beyaz kuşların, çocukların ruhları serçe kuşlarının, kâfirlerin ruhları da kara kuşların kursağındadır(*).» *Bu ve bundan önceki yedi bölüm arapçadır. § Havâssa semâ' helâldir, çünkü herşeyden kurtulmuş bir gönül sahibidir onlar. Tanrı için sevme, Tanrı için nefret etme duygusu da herşeyden kurtulan gönüldedir. Benim sövüşümü yüz yıllık kâfir duysa imana gelir, îman eden duysa erenlerden olur-gider. § Tanrı, a kullarım buyurmuştur, yeryüzüm geniş. Bir yerde kötü işler, suçlar mı işleniyor, Tanrıya itâat edenlerin bulunduğu yere göçün. § «Herkes ölümü tadar.» Mâdemki yaşıyor, bu, böyle olur, «Sonrada dönüp bize varırlar.» Onlardan eğreti olan şeyler düşer, il etlerden- sebeplerden kurtulurlar, gerçeklik durağına ulaşırlar. Herkes ölümü tadar yokluk yönünden. Yaşayışı kendisinden olan herkesin ölümü, rûhunun gidişiyle olur. Fakat rabbiyle yaşayan, tabiat yaşayışından asıl yaşayışa göçer ki bu da gerçekten yaşayıştır. § «İki denizi birbirine kavuşturdu.» İyi kişilerin gönülleri iyilikle doludur kötü kişilerin gönülleri kötülükle, karanlıklarla, Tanrı buyruğuna aykırı şeylerle. İkisinin arasında da gönüller var onlar halkın gönülleri. Onlarda, geleni reddedecek, çıkanı bilecek bir bilgi olmadığı gibi onlara ne söz söylenir, ne de cevab alınır onlardan. Ulu Tanrı, «Sudan insan yarattı.» demiştir ya... Buyruğa uymuş bir binektir o vücut kim cenneti özlemişse onu oraya götürür, kim ateşten kaçarsa onu kurtarır. O bedeni riyâzatla terbiye et çünkü doğru yolu, onun üstüne binerek aşacaksın. İtâat zamanı hüzünlenmesin, sana uyduğu zaman yelip yöpürmesin onu iyi bir binek hâline getirmek için adam-akıllı terbiye et. § Tanrı buyurmuştur «Gölgeyi nasıl uzattı.» Halkı perde ardına attı gaflet perdelerini yüzlerine örttü, onları perdeledi. «Sonra güneşi delil etti ona.» Yâni tanımak güneşlerini onlardır Tanrıya götüren gönül kılavuzları. § Tanrıya dayanmak, kazançta da olmaz, kazançtan vazgeçişte de. Dayanmak, ancak gönülde tam bir inançtır, tam bir güvenç. Dayanan çocuğa benzer denmiştir anasının memesinden başka hiçbir şey tanımaz. Dayanan da böyledir işte... Ulu ve Yüce Tanrıdan başka ona hiçbir yer-yurt yoktur. § «Bilerek rablerinden korktuklarından.» Yılmak, peygamberlerinden, bilerek korkmak bilginlerin korkuysa herkesin. § Çoğu duyar, işitir mi sanır... Sanma ki sesini duyurdun onlar, ancak ezelî sesi duyarlar. Ezelî sesi duymayan, senin sesinin hiç duymaz. Senin çağırmana geldiler ya, bu ezelî sesin bereketindendir, o sesin çağrısındandır. Kim gaflete düşer, yahut çağrıya gelmezse o da cevap verilecek yerden uzaktadır, ilerdenberi öyle bir yerdedir de ondan «Onlardan haberi olana sor.» Onlardan Tanrı yollarına kılavuz olan var onlardan imanı atlatanlara delil olanı var onlardan Tanrıya kılavuz olanı da var. «Yaptığından sorumlu değildir.» Çünkü yaptığı işler, bir sebepten doğmaz maksat veya iş bakımından ondan önce bir söz söyleyen yoktur. Nasıl zuhûr ettiyse öylece zuhûr etmiştir onlar. Zâti hiçbir kimse de ona bir iftirâda bulunamaz. Sözde ve işte onu geçen hiçbir kimsenin bulunmadığını anlasınlar diye daha yaratmadan yaratacaklarını anmış, peygamberleri, sıfatlarıyla, huylarıyla bildirmiştir. § Tanrıya yol, gökteki yıldızlardan da daha çoktur. Çünkü kalb, halden hâle döner-durur her dönüşünde de Allaha bir yol açılır. Kalb, dönmeden duramaz ancak olgun iman sahiplerinin kalbleri, Allahla yatışmıştır onun elleri arasında, Tanrı ne verecekse onu beklerdurur. O halden dönse bile bir söz söyliyerek, bir iş ederek dönmez, edebe riâyet eder de döner. Onun dileği varken onların dilekleri de olamaz. «Onlar, ancak onun buyruğunu işlerler» görünüşte sünneti gözetirler, içyüzden de Tanrıyı gözetirler (*). * Bu ve bundan sonraki beş bölüm arapçadır. § Kalıbımda rûhun yerine bir kutsal rûh geldi, oturdu. Cebrâil'im oydu benim derken rûh alt oldu, sevgili kesildi Cebrâil ortadan kalktı. «Kuluna ne vahyettiyse etti.» Ya tümden can ol, ya sevgili kesil. § Tâlii kutlu kişi belâdan kaçar da bir kıyıyı tutar Başkalarının halinden ibret alır. Tanrı ereni, Tanrı peygamberi, Tanrı bilgisidir. «Kalemle öğretti.» Gönül e Tanrı yazısını okuyorum, kalemle halka yazıyorum, yâni anlatıyorum. § Dilden başka birşeyle onun sözünü anlatmanın mümkünü yok Fakat yazısına insanların şahıslan birer defter olmuş. Türkçe - İngilizce iki dilli basım (The Turkish - English bilingual edition) ÖDÜLÜ'NE 2009- Arkadaş toplantılarında, özellikle de şarap damak tadına uygunsa gözleri insancıl bir şekilde parlar, ama bu hal konuşmasına hiç yansımazdı gözlerinde parlayan bu şey yalnızca yemek sonrası oluşan sessiz yüz ifadelerinde dile gelmekle kalmaz, ama daha sık ve daha yüksek sesle yaşamdaki davranışlarında da sesini yükseltirdi. Kendisine karşı çok katı davranırdı kaliteli şarapların tadını önemsemediğini göstermek için yalnız başına kaldığı zamanlarda cin içerdi. Tiyatrodan zevk almasına rağmen yirmi yıldır tiyatronun kapısından içeri adım atmamıştı. Ama başkalarına karşı derin bir hoşgörüsü vardı bazen onların hatalı davranışlarının ardında yatan öfke ve gerginliği neredeyse kıskanarak merak eder ve her türlü aşırı davranışta onlara sitem etmekten çok, yardım etmeye eğilim duyardı. Kabil'in sapkınlığına karışmam ben, derdi acayip bir tavırla. Bırakırım, kardeşim şeytanın peşinde kendi bildiğince gitsin. Bu karakteri sayesinde onun payına, sefalete düşen insanların hayatlarındaki son iyi etki ve son saygın tanıdık olmak düşerdi. Bu tip insanlar yanına uğradıkları sürece, onlara karşı tutumunu değiştirmezdi. Hiç kuşku yok ki bu işi başarmak Mr. Utterson için kolaydı çünkü genellikle duygularını dışa vurmazdı. Dostlukları bile sanki böyle genel bir iyi mizacın ürünü gibiydi. Şansın ona elleriyle sunduğu arkadaş çevresini sunulduğu biçimiyle kabul etmek, alçakgönüllü insana özgüdür avukat da böyle davranıyordu. Kendi kanından gelen ya da çok eskiden tanıdığı insanlarla arkadaşlık eder, sevgisi sarmaşık gibi, zamanla gelişirdi. Bu yüzden, hiç kuşkusuz, kasabada çok iyi tanınan uzaktan akrabası Mr. Enfield'a onu bağlayan bağ da böyle bir şeydi. Bu ikisinin birbirlerinde ne buldukları ya da ortak ne gibi bir konuda anlaşabildikleri onları tanıyanların kafasını kurcalardı. Onlarla pazar yürüyüşlerinde karşılaşanlar, birbirleriyle hiç konuşmadıklarını, canlarının çok sıkkın göründüğünü ve herhangi bir arkadaşlarıyla karşılaştıklarında içlerinin rahatladığını söylüyorlardı. Bütün bunlara rağmen, her ikisi de bu gezintilere çok büyük önem veriyor, bunları haftanın en değerli anları sayıyor, rahatsız edilmeden bu gezintilerin tadını çıkarmak için yalnızca eğlence fırsatlarını bir kenara bırakmakla kalmıyor, kendilerine kazanç sağlayacak iş imkãnlarını da ellerinin tersiyle itiyorlardı. Avare avare dolaştıkları bir gün, yolları Londra'nın hareketli bir köşesindeki yan sokaklardan birine düştü. Sokak küçüktü ve sakin denilebilecek bir yerdi, ama hafta içinde oldukça canlı alışverişlere sahne olurdu. Sokak sakinlerinin işleri iyi gibiydi ve hepsi de birbirleriyle rekabet içinde daha da iyi iş yapmayı umuyorlar, kazançlarından artan parayı süslü püslü şeylere yatırıyorlardı işte bu yüzden cadde kenarında davetkâr bir biçimde sıralanan dükkân vitrinleri, gülümseyen kadın satıcılara benziyordu. Göz alıcı dükkânların kepenklerini kapatmış olmasından dolayı diğer günlere oranla daha tenha olan bu sokak pazar günleri bile izbe mahalleye karşıtlık oluşturacak şekilde parıl parıl parıldıyordu, tıpkı ormanda bir yangın gibi yeni boyanmış kepenkleri, iyi cilalanmış pirinç kapı tokmakları düzenle sıralanmış evler, etrafın temizliği ve neşeli havası oradan geçenlerin hemen dikkatini çekiyor ve hoşlarına gidiyordu. Buna karşılık köşeden iki kapı ileride, sol yanda, doğuya giden tarafta bulunan bir avlu girişi bu düzenli sırayı bozuyordu ve tam da bu noktada, uğursuz görünüşlü bir binanın üç köşeli çatısı yola doğru bir çıkıntı yapmıştı. Bina iki katlıydı penceresi yoktu, alt katta bir kapı, üst kattaysa rengi solmuş bir duvarın kör alnından başka bir şey görünmüyordu. Evin her cephesinde uzun süre terk edilmişliğin izleri vardı. Ne bir zili ne bir tokmağı olan kapının boyaları kabarmıştı ve darbe izleri göze çarpıyordu. Binanın girintisine yuvalanan serseriler kibritlerini tahtalara sürterek yakarlar çocuklar merdivenlerinde oynarlardı. Okul çocuklarından biri, bıçağını merdivenin pervazlarında bilemekteydi neredeyse bir asırdır hiç kimse bu başıboş ziyaretçileri kovalamak ya da verdikleri zararı gidermek için buraya gelmemişti. Mr. Enfield ile avukat ara sokağın karşı tarafında yürüyorlardı binanın girişi karşılarına çıktığında Mr. Enfield bastonunu kaldırıp orayı gösterdi. Şu kapı hiç dikkatinizi çekmiş miydi. diye sordu yol arkadaşı evet anlamında cevap verince, Bu kapı aklımdan hiç çıkmıyor, diye ekledi, ve çok garip bir hikâyeyle bağlantılı. Öyle mi. dedi Mr. Utterson, ses tonunda hafif bir değişiklikle, neymiş bu hikâye. Şey, şöyle bir şeydi, diye cevap verdi Mr. Enfield Kara kıştan titrediğimiz bir sabah, saat üç civarında, dünyanın öbür ucunda bir yerlerden eve dönüyordum ve yolum kasabanın öyle bir yerinden geçiyordu ki, etrafta kelimenin gerçek anlamıyla lambalardan başka görülecek hiçbir şey yoktu. Herkes uyuyordu –sokaklar sanki bir geçit töreni için aydınlatılmıştı ve her taraf bir kilise kadar boştu– sonunda bir polis olsun görmeye razı hale gelmiştim. Sonra birden, iki gölge gördüm biri, kısa ve hızlı adımlarla doğuya doğru paldır küldür yürüyen ufak tefek bir adamdı, ötekiyse var gücüyle yan sokakların birinden aşağı koşan belki de sekiz on yaşlarında bir kız çocuğuydu. Efendim, derken bu ikisi doğal olarak köşede birbirleriyle çarpıştılar işte ondan sonra hikâyenin korkunç kısmı meydana geldi çünkü adam gayet sakin bir şekilde kızı ayaklarının altında çiğnedi ve o çığlıklar atarken onu olduğu yerde bırakıp çekip gitti. Böylesi bir olayı dinlemek belki insana önemli gelmiyor, ama görmen gerekirdi dostum, inan bana korkunç bir manzaraydı. Bir adama benzemiyordu adeta lanet olasıca bir Juggernaut[1] gibiydi. Çığlığı bastım, peşinden koşmaya başladım, beyefendinin yakasına yapıştım ve onu çığlıklar atarak yerde yatan kızın başına toplanmış kalabalığın bulunduğu yere getirdim. Adam bütünüyle sakindi, hiç karşı koymadı, ama bana şöyle bir baktı. Bu bakış o kadar çirkindi ki, sanki koşmuşum gibi her yanımı ter bastı. Kızın çevresinde toplanan kalabalık, ailesiydi çok geçmeden çağrılan doktor göründü. Neyse ki kızın durumu çok kötü değildi, Kemiktamircisine[2] göre daha çok, korkudan o hale gelmişti. Şimdi artık olay böylece kapanmıştır, diye düşüneceksiniz. Ama ortada garip bir durum vardı. Daha ilk görüşte o beyefendiden iğrenmiştim. Çocuğun ailesi de öyle, ki bu çok doğaldı. Ama beni asıl çarpan şey, doktorun davranışları olmuştu. Adam, şu alışıldık, belli bir yaşı ve rengi olmayan, keskurut tipi eczacılardan biriydi. Ağır bir Edinburgh aksanıyla konuşuyordu ve neredeyse bir gayda kadar duygusaldı. İşte, efendim, o tıpkı bize benziyordu tutsağıma her bakışında, Kemiktamircisinin onu öldürme arzusuyla yanıp tutuştuğunu gördüm. Kafasından neler geçirdiğini biliyordum, o da benim kafamdan neler geçtiğini biliyordu aslında öldürmek söz konusu bile değildi, bu yüzden elimizden gelen en iyi ikinci şeyi yaptık. Adama bu olayı büyük bir skandala dönüştürebileceğimizi, Londra'nın bir ucundan öteki ucuna kadar her yerde adını lekeleyebileceğimizi ve bunu kesinlikle yapacağımızı söyledik. Eğer herhangi bir arkadaş çevresi ya da saygınlığı varsa bunları yitirmesi işini üzerimize alacağımızı söyledik. Ve bütün bu süre boyunca kadınları elimizden geldiğince ondan uzak tutuyorduk, çünkü hepsi bir canavar gibi öfkeliydi. Daha önce ömrümde böylesi nefret dolu yüzler görmemiştim adam ise tam ortalarında duruyordu, insanı çıldırtan bir sakinlik içindeydi –elbette korkmuştu, bunu görebiliyordum– ama hiç belli etmiyordu, efendim, tıpkı bir Şeytan gibi. ‘Eğer bu olayı büyütmeyi tercih edecek olursanız, doğal olarak elimden bir şey gelmez. Böyle bir rezaletten yakasını sıyırmak istemeyecek hiçbir beyefendi yoktur,' dedi. ‘Kaç para istediğinizi söyleyin.' Biz de kızın ailesine verilmek üzere adamdan yüz pound sızdırdık önce itiraz edecek oldu, ama sonra ona bir şey yapabileceğimizi düşünerek sonunda pes etti. Bir sonraki iş, parayı almaktı bizi nereye götürdü dersiniz işte şu gördüğünüz kapının oraya. Cebinden bir anahtar çıkardı, kapıyı açıp içeri girdi ve az sonra da on altın pound ve geri kalanı hamiline imzalanmış bir Coutts çekiyle dışarı çıktı. Şimdi söyleyemeyeceğim bir adla çeki imzaladı, gerçi hikâyemin en önemli noktalarından biri bu isim, en azından oldukça tanınan ve sık sık gazetelerde çıkan biri olduğunu söyleyebilirim. Rakam yüksekti ama imza, bu tutardan çok daha fazlası için bile yeterliydi, eğer gerçekse tabii. Beyefendiye, bütün bu işlerin çok karışık olduğunu, bir adamın, gerçek hayatta, sabahın dördünde bir bodrumun kapısından içeri girip elinde neredeyse yüz pound tutan ve başka biri tarafından yazılmış bir çekle dışarı çıkmayacağını söyleme cüretinde bulundum. Ama adam çok rahattı ve aldırış etmeden sırıtıyordu. ‘Endişelenmeyin,' dedi ‘bankalar açılana kadar yanınızda kalacak ve çeki kendi ellerimle bozduracağım.' Bunun üzerine doktor, çocuğun babası, arkadaşımız ve ben hep birlikte yola koyulduk, geceyi de benim evimde geçirdik. Ertesi gün, kahvaltımızı ettikten sonra, hep birlikte bankaya gittik. Çeki memura kendim uzattım ve sahte olduğundan şüphelenmek için çok fazla nedenim olduğunu söyledim. Ne sahtesi efendim. Çek gerçekti. Gerçek ha. Vay canına. dedi Mr. Utterson. Sizin de benim hissettiklerimi hissettiğinizi görüyorum, dedi Mr. Enfield. Evet, berbat bir hikâye bu. Çünkü adam hiç kimsenin işi olmayacağı türden bir adamdı, gerçekten lanetli biriydi çekin üzerindeki isim ise son derece saygın ve tanınmış birine aitti. Üstelik (işin kötü yanı da bu ya) şu iyiliksever denilen insanlardan biriydi. Sanırım bu bir şantaj dürüst bir adamın gençliğinde yaptığı bir hatanın bedelini ödemesiydi. Sonuç olarak, şu kapının olduğu yere ben Şantaj Evi diyorum. Buna rağmen, görüyorsunuz ya, olan biteni tam olarak da açıklayamıyorum, diye ekledi. Mr. Utterson'ın aniden sorduğu bir soruyla düşüncelerinden sıyrıldı Çeki imzalayanın burada yaşayıp yaşamadığını bilmiyorsun, öyleyse. Tam da ona göre bir yer, öyle değil mi. diye karşılık verdi Mr. Enfield. Ama çekin üzerinde yazan adrese dikkat etmiştim meydanlardan birinde oturuyordu, ama hangisi olduğunu şimdi hatırlamıyorum. Şu kapılı yerle ilgili hiçbir şey sormadın mı. dedi Mr. Utterson. Hayır, efendim ince düşünceli bir adamım ben, oldu yanıt. Soru sorma konusunda çekingenimdir yargı gününe katılmayı hatırlatır bana. Bir soru sormaya başlarsın, bu tıpkı bir taşı yuvarlamaya benzer. Bir tepenin üzerinde sessiz sakin oturuyorsundur taş yuvarlanmaya başlar, başkalarına çarpar az sonra yaşlı kendi halinde biri (aklına en son gelecek kişi) kendi arka bahçesinde taşı kafasına yer ve bütün aile adını değiştirmek zorunda kalır. Hayır, efendim, bunu kendime bir kural edindim Bir şey gözüme ne kadar garip görünüyorsa, o kadar az soru sorarım. Bence de çok iyi bir kural, dedi avukat. Ama evi araştırmaktan da geri durmadım, diye devam etti Mr. Enfield. Hiç de bir eve benzemiyor. Başka kapısı yok, bu kapıdan da kimse girip çıkmıyor, benim maceramdaki o adamdan başka eve girip çıkana da rastlamadım. Birinci katta, avluya bakan tarafta üç pencere var alt katta hiç yok pencereler her zaman kapalı, ama temiz. Genellikle duman tüten bir bacası var öyleyse birileri burada yaşıyor olmalı. Ama yine de kesin değil, çünkü avlunun etrafındaki binalar o kadar tıkış tıkış olmuş ki, hangi binanın nerede bitip hangisinin nerede başladığını söylemek zor. İki arkadaş yeniden bir süre sessizlik içinde yürüdüler sonra, Enfield, dedi Mr. Utterson, Soru sorma konusunda dediğin şey, iyi bir kural. Evet, ben de öyle olduğunu düşünüyorum, diye cevap verdi Enfield. Ama yine de, diye devam etti avukat, sormak istediğim bir nokta var Çocuğu ezip geçen adamın adını sormak istiyorum. Şey, dedi Mr. Enfield, bunun herhangi bir zararının olacağını düşünmüyorum. Hyde adında bir adamdı. Hımm, dedi Mr. Utterson. Dış görünüşü nasıldı. Tarif etmesi kolay değil. Görünüşünde ters olan bir şey vardı rahatsız edici bir şey, tiksindirici bir şey. Hayatımda hiç bu kadar iğrendiğim bir adam görmemiştim, ama nedenini sorarsan bilmiyorum. Bir yerlerinde bir biçimsizlik olmalı güçlü bir biçimsizlik duygusu uyandırıyor, ama yine de bunun ne olduğunu söyleyemiyorum. Olağandışı bir görünüşü var, ama yine de gerçekten adlandıramıyorum. Hayır, efendim bu işi beceremiyorum onu tarif edemem. Hatırlamadığım için değil, çünkü şu anda görsem hemen tanırım onu. Mr. Utterson yeniden bir süre sessizce yürüdü, derin düşüncelere dalmıştı besbelli. Anahtar kullandığından emin misin. diye sordu sonunda. Ne demek istiyorsunuz, anlamadım... diye söze başladı Enfield, çok şaşırmıştı. Evet, peki, dedi Utterson biliyorum, sorum sana garip geldi. Gerçek şu ki, eğer sana çeki imzalayanın adını sormuyorsam, bu, onu zaten bildiğim içindir. Görüyorsun ya, Richard, senin hikâyen şimdiden gideceği yere ulaştı. Eğer herhangi bir yerde eksik anlattıysan, şimdi tamamlasan iyi olur. Sanırım beni uyarabilirdiniz, diye karşılık verdi öteki, sesinde somurtkanlık vardı. Ama sizin deyişinizle, her şeyi kılı kırk yararcasına tam olarak anlattım. Adamın anahtarı vardı ve daha da ötesi, hâlâ da var. Daha bir hafta olmadı, onu kullandığını gördüm. Mr. Utterson derin derin içini çekti, ama tek bir kelime bile söylemedi bunun üzerine genç adam sözlerine devam etti. Hiçbir şey söylememe konusunda bir ders daha, dedi. Dilimin bu kadar uzun olmasından utanıyorum. Gelin bu konuyu bir daha açmayacağımıza dair aramızda anlaşma yapalım. Bütün kalbimle, dedi avukat. Ver elini sıkayım, Richard. Pazar günleri, yemeğini bitirdikten sonra, şöminenin başına oturup komşu kilisenin çanı gece saat on ikiyi çalana kadar çalışma masasında can sıkıcı herhangi bir ilahiyat kitabını okumak gibi bir alışkanlığı vardı. Daha sonra son derece ciddi ve minnet hisleriyle dolu bir şekilde yatağına girerdi. Ama o gece, paltosunu verir vermez, bir mum aldı ve çalışma odasına gitti. Kasasını açtı, en gizli bölmesinden bir zarf çıkardı. Zarfın üzerinde Dr. Jekyll'ın Vasiyetnamesi yazılıydı. Kaşlarını çatarak içindekileri incelemeye koyuldu. Vasiyetname, sahibinin el yazısıyla yazılmıştı, çünkü Mr. Utterson vasiyetnameyi saklama işini üstlenmesine karşın, hazırlanışında en ufak bir yardımda bulunmayı reddetmişti belgede yalnızca, Henry Jekyll'ın ölümü halinde sahip olduğu her şeyin arkadaşı ve velinimeti Edward Hyde'ın ellerine geçeceği belirtilmekle kalmıyor, aynı zamanda Dr. Jekyll'ın üç ayı aşan bir süre boyunca ortada görünmemesi ya da açıklanamaz bir şekilde ortadan yok olması durumunda, Edward Hyde'ın hiç gecikme olmaksızın Henry Jekyll'ın yerini alacağı yazıyordu. Aynı zamanda Edward Hyde, doktorun ailesine ödenecek küçük bir tutar dışında herhangi bir yükümlülük ya da sorumluluk da taşımayacaktı. Bu belge uzun zamandır avukatın gözüne batıyordu. Belge onu hem bir avukat olarak hem de hayatın aklı başında ve geleneksel yanlarını seven biri olarak rahatsız ediyordu. Avukatın gözünde hayal peşinde koşmak kendini beğenmişlik demekti. Bu adla ilgili daha fazla şey öğrenememesi zaten yeterince kötüydü. Bu ad bir de iğrenç niteliklerle donanmaya başlayınca daha da beter olmuştu uzun süredir onu şaşırtan değişken, hayali sis perdesinden şimdi aniden bir iblis ortaya çıkmıştı. Önceleri bunun bir delilik olduğunu düşünüyordum, dedi, tiksindirici kâğıtları kasaya geri koyarken, şimdiyse bunun bir yüz karası olmasından korkmaya başladım. Bunları söyledikten sonra mumu üfleyip söndürdü, sırtına bir palto geçirdi ve tıbbın kalesi olan Cavendish Meydanı'na doğru yola koyuldu. Arkadaşı, büyük Dr. Lanyon'un sayıları gittikçe artan hastalarını kabul ettiği evi de buradaydı. Eğer bunu bilen biri varsa o da Lanyon'dur, diye düşünmüştü. Ağırbaşlı baş uşak onu tanıyordu ve içeri buyur etti çok fazla bekletilmedi ve kapıdan dosdoğru yemek odasına alındı. Dr. Lanyon yalnız başına oturmuş, şarap içiyordu. Lanyon candan, sağlıklı, şık, kırmızı yüzlü bir beyefendiydi gür saçları erken beyazlamıştı, şamatacı ve kendinden emindi. Mr. Utterson'ı karşısında görür görmez, sandalyesinden kalktı ve her iki elini uzatarak onu karşıladı. Adamın kendi tarzı olan içtenliği insana biraz tiyatral görünüyor, ama aslında gerçek duygularını dışa vuruyordu. Çünkü bu ikisi eski arkadaşlardı, aynı okulda ve kolejde okumuşlardı, birbirlerine ve kendilerine saygı duyarlar ve birbirlerinin arkadaşlığından büyük zevk alırlardı. Kısa bir süre havadan sudan konuştuktan sonra avukat sözü, kafasını meşgul eden konuya getirdi. Sanırım, Lanyon, dedi, sen ve ben Henry Jekyll'ın en eski dostlarıyız, değil mi. Ah, keşke bu dostlar daha genç olsaydı, diye kıkırdadı Dr. Lanyon. Ama sanırım öyleyiz. Peki ne olmuş. Şimdilerde onu çok az görüyorum. Öyle mi. dedi Utterson. Ben de ortak ilgi alanlarınızın aranızda bir bağ oluşturduğunu sanıyordum. Öyleydi, oldu cevap. Ama benim için Henry Jekyll fazla hayalperest olalı on yıldan fazla oluyor. Yanlış işler yapmaya başladı, yanlış yola girdi ama elbette yine de, ne derler, eski günlerin hatırına, onunla ilgilenmeye devam ediyorum ama onu çok az görüyorum. Böylesi bilimdışı saçmalıklar, diye ekledi doktor, birdenbire mosmor kesilmişti, Pythias'ın [3] bile arasını açardı. Damon ile Doktorun bu küçük öfke patlaması Mr. Utterson'ın içini rahatlattı. Demek yalnızca bilimsel konular bakımından aralarında ayrılık olmuş, diye düşündü bilimsel ihtirasları olmayan (iletkenlere duyduğu ilgi dışında) biri olarak ekledi Bundan daha kötü bir şey değil. Kendisini toparlaması için arkadaşına birkaç dakikalık bir zaman tanıdı ve daha sonra asıl sormak istediği soruyu sordu. Sen hiç Jekyll'ın, Hyde diye birine vasilik ettiğini duymuş muydun. Hyde mı. diye tekrarladı Lanyon. Hayır. Bu adamın ismini hiç duymadım. Benim zamanımda böyle biri yoktu. Avukatın sabaha kadar bir o yana bir bu yana dönüp durduğu büyük, karanlık yatağına taşıdığı bilgi sadece bu kadardı. Kafası sürekli sorularla meşguldü, bir an bile rahat yüzü görmemişti, yalnızca karanlıkta sorularla boğuşup duruyor ve sorular tarafından kuşatılıyordu. Mr. Utterson'ın kaldığı evin yakınındaki kilisenin çanları saat altıyı çaldığında o hâlâ bu sorunlarla boğuşuyordu. O güne kadar olay, onu yalnızca düşünsel yanıyla ilgilendiriyordu ama şimdi işin içine bir de hayal gücü karışmıştı, daha doğrusu Mr. Enfield'ın anlattıklarının tutsağı olmuştu perdeleri çekili odada ve gecenin zifiri karanlığında yatağında sağa sola dönüp dururken, Mr. Enfield'ın anlattığı hikâye zihninin önünden ışıklı resimler dizisi gibi geçiyordu Geceleyin bir kentin büyük bir lamba tarlasına benzediğini fark ediyordu sonra hızla yürüyen bir adamın gölgesini gördü sonra doktorun evinden koşan bir çocuk sonra her ikisi karşılaştılar ve insan kılığındaki Juggernaut, çocuğu ezip çığlıklarına aldırmadan geçti gitti. Ya da zengin bir evde bir oda görüyordu, arkadaşı orada yatmış uyuyordu, rüya görüyor ve rüyasında gülüyordu sonra odanın kapısı açılıyor, yatağın perdeleri çekiliyor, uyuyan adam uyanıyordu, ve o da nesi. Yanında, kendisine yetki verilen biri duruyor ve onun da gecenin bu geç saatinde bile ayağa kalkıp emredilen işi yapması gerekiyordu. İki sahnede de ortaya çıkan adam bütün gece avukatın peşini bırakmadı eğer arada sırada uyukladıysa da rüyalarında bu adamın uyuyan evlerin arasından sinsice kayıp gittiğini ya da lambalarla aydınlatılmış kentin geniş labirentlerinde hızlı, daha hızlı, giderek daha hızlı, baş döndürücü bir şekilde dolaştığını, her sokağın köşesinde bir çocuğu ezdiğini ve onu çığlıklar atarken bırakıp gittiğini görüyordu. Ama bu adamın hâlâ tanıyabileceği bir yüzü yoktu rüyalarında bile yüzünü göremiyordu ya da gözlerinin önünde gidip gelen bir hayal ve sonra eriyip giden bir yüz vardı böylece avukatın içinde hızla, gerçek Mr. Hyde'ın yüzünü görme merakı canlandı. Eğer adamı yalnızca bir kez görebilse, sırrın açığa çıkacağını ve iyi araştırılan bütün esrarengiz şeylerde olduğu gibi belki de tümüyle ortadan kalkacağını düşünüyordu. Arkadaşının garip tercihi ya da köleliği (hangisini söylerseniz söyleyin), hatta vasiyetnamesindeki şaşırtıcı cümleleri için bile bir neden bulabilirdi. Ve en azından görmeye değer bir yüz olmalıydı merhametsiz bir adamın yüzü yalnızca kendini göstermekle bile, kolay kolay her şeyden etkilenmeyen Enfield'da, kalıcı duygusu uyandırabilen bir yüz. bir nefret O geceden sonra Mr. Utterson dükkânların bulunduğu ara sokaktaki kapıyı sık sık kolaçan etti. Artık, sabah, işe başlamadan önce, öğlenleri işleri başından aşkın ve zamanı kısıtlıyken, geceleri puslu kent mehtabının altında, her tür ışıkta, tenha saatlerde, kalabalık saatlerde, avukat artık seçtiği köşede nöbetteydi. [4] En sonunda sabrı ödüllendirildi. Güzel bir geceydi, ama ayaz vardı her yer buz tutmuştu sokaklar bir balo salonu kadar temizdi hiçbir rüzgârın sarsmadığı sokak lambaları ışık ve gölgeden düzenli bir desen çiziyordu. Saat on olunca dükkânlar kapandı, ara sokak oldukça tenhalaştı, Londra'nın her tarafından gelen alçak uğultulara rağmen sessizleşti. Küçük sesler uzaklara yayılıyor, evlerin içinden gelen sesler yolun her iki tarafından da açıkça duyulabiliyor yaklaşan bir yolcunun ayak sesleri, kendisinden uzun süre önce fark ediliyordu. Mr. Utterson nöbetinin başına daha yeni geçmişti ki, yaklaşan hafif adımların farkına vardı. Gece nöbetleri sırasında, tek bir kişinin adımlarının garip ve insanın içini ürperten etkisine alışalı uzun zaman olmuştu. Yine de dikkati daha önce hiç böylesine keskin bir şekilde çekilmemişti güçlü bir başarı kazanma önsezisine kapılarak avlunun girişine girdi. Ayak sesleri hızla yaklaştı, sokağın köşesini dönünce birden yükselip her yana yayıldı. Girişte durmuş ileriye bakan avukat çok geçmeden uğraşması gereken adamın nasıl biri olduğunu görebildi. Ufak tefek bir adamdı, sade giyinmişti, uzaktan bakınca bile seyredene tuhaf gelen bir görünüşü vardı. Adam, zaman harcamamak için sokağı çaprazlamasına geçerek dosdoğru kapıya yöneldi ve evine girmek üzere olan biri gibi anahtarı cebinden çıkardı. Mr. Utterson bulunduğu yerden dışarı doğru bir adım attı ve adam tam önünden geçerken omzuna dokundu. Mr. Hyde, sanırım. Mr. Hyde tıslar gibi nefes alarak geri çekildi. Ama korkusu yalnızca bir anlıktı avukatın yüzüne bakmamasına karşın, sakin bir şekilde cevapladı Evet bu benim adım. Ne istiyorsunuz. Geldiğinizi gördüm, diye karşılık