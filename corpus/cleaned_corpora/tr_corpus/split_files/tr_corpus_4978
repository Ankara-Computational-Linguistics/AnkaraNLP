kuzeyde Sırbistan'la (221 km), doğuda Bulgaristan'la (148 km), güneyde Yunanistan'la (228 km) ve batıda Arnavutluk'la (151 km)'dir. Ülke Makedonya bölgesinin bir bölümünü kapsar. En önemli gölleri: Ohri Gölü, Prespa Gölü ve Doyran Gölü'dür. Gölün yüzölçümü 477 km²'dir. Wayne Static Wayne Richard Wells ya da sahne ismiyle Wayne Static (4 Kasım 1965 - 1 Kasım 2014) 2013'te dağılan endüstriyel metal grubu Static-X'in vokalisti, gitaristi ve klavyecisiydi. Pighammer isimli bir yan projesi olan müzisyen, aynı zamanda 2011 yılında "Pighammer" isimli bir solo albüm yayınlamış ve Skinny Puppy ile Jonathan Davis gibi birçok artist ile işbirliğine girmiştir. 2008'de eski pornografik film oyuncusu Tera Wray ile evlenen Wayne Static, 1 Kasım 2014 tarihinde 48 yaşında ölmüştür. Doz aşımından dolayı ölmüştür. Cihan Ã–zdemir Cihan Özdemir (d. 5 Şubat 1985; Ankara, Türkiye), Türk R&B ve rap şarkıcısı. Rap ve R&B şarkıcısı, aynı zamanda müzik prodüktörü olan Cihan Özdemir, ilk olarak 1997 yılında şarkı sözlerini yazmaya başladı. 90'ların sonunda ise kendi çalışmalarını hayata geçirdi. 2000'lerde Yeraltı Rap Müzik piyasasında, hem Müzik Prodüktörü hem de Müzik Direktörü olarak çalışmalarına devam etti. O zamanlar kullandığı "Evilsonic" takma adıyla albümdeki parçalara eşlik ettiği yeraltı piyasasınca çok kişi tarafından bilinen HerANKARAnlık (2003) albümünü hayata geçirdi. Albümde ilk kez bir Amerikalı rap sanatçısı (Nasty-Zay) bir Türk Toplama albümüne konuk olmuş oldu. 2000'li yıllarda da müzik hayatına devam eden Cihan Özdemir, bugüne kadar 10 yeraltı albümüne imza atmıştır. Sanatçı, ilk bandrollü solo albümü için stüdyoya 2008'de gireceğini Resmi İnternet sayfasından dinleyicilerine duyurdu. Prodüktör kimliği ise, DreamEgo Prodüksiyon Şirketi'ni Mayıs 2007 tarihinde kurmasıyla başladı. 2005 atv'de düzenlenen Star Avı Yarışması'nda 6000 yarışmacı arasından finalde ilk 5 yarışmacı arasına girdi ve finalde bulunan tek solo rap sanatçısı idi. 2008 MTV & Vodafone Sound Bites Yarışmasında bütün Avrupa genelinde 30 ülkeden katılan sanatçı ve gruplar arasında en çok dinlenilenler kategorisinde üçüncülüğü kazandı. 2008 Myspace Music bölümünde "Yılın En İyi Müzikleri" kategorisinde yer aldı. Kara boyunlu bataÄŸan Kara boyunlu batağan ("Podiceps nigricollis"), batağangiller (Podicipedidae) familyasından küçük bir batağan türü. Avustralya ve Antarktika hariç her kıtada görülür. Büyüklükleri 28–34 cm kadardır. Erişkin, siyah bir baş ve boyun ve sarı kulak tutamlarıyla yazın görülür. Kur yapma sırasında erkek, dişiye yumuşak bir poo-ee-chk çağrısı ile seslenir. Mükemmel bir yüzücü ve dalgıçtır. Avını suyun altında takip eder, çoğunlukla yemek suya ait böcekler ve larvalara ek olarak balıklardır. Kolayca sudan yükselebilmesine rağmen tehlikeden kurtulmak için uçmakta ziyade dalmayı tercih ederler. Diğerleri gibi kara boyunlu batağanlarda iyi yürüyemezler ve yuvalarını suyun kenarına yaparlar. Genellikle yapılan iki yumurta, çizgili genç bazen de erişkinin arkasında taşınır. Britanya Batı Afrikası Britanya Batı Afrikası (İngilizce:"British West Africa"), Afrika kıtasının batı kesimlerinde Britanya İmparatorluğu'nun sömürge döneminde sahip olduğu bölgeler. Bu bölgelerde günümüzde Sierra Leone, Gambiya, Nijerya ve Gana (o dönem Altın Sahili yer almaktadır. Britanya, Amerika'daki siyah kölelerin bir bölümünü 1787'de Sierra Leone'ye yerleştirdi. Bunları Nova Scotia (1792) ve Jamaika'dan (1800) gelen öteki Siyahlar izledi. Sierra Leone 1808'de Britanya tarafından kraliyet kolonisi ilan edilinceye değin bölgeyi Sierra Leone Kumpanyası yönetti. Britanyalılar 1816'da Gambiya Irmağının ağzında Bathurst kolonisini kurdular. Bu iki koloni uzun yıllar, kıyılarda yapılan köle ticaretini önlemek isteyen Britanyalılar için merkez işlevini gördü. 19. yüzyılda Britanya egemenliği Sierra Leone'ye ve Gambiya'nın iç kesimlerine yayıldı; sonunda bu iki ülke yerel hükümdarlar aracılığıyla yönetilen birer protektora haline geldi. İngilizlerin dolaylı yönetim politikası en açık biçimiyle Frederick J.D. Lugard tarafından Nijerya'da uygulandı. Lugard, Britanya'nın Lagos'u kraliyet kolonisi ilan edip topraklarına katmasından (1861) uzun yıllar sonra 1900'lerin başında bölgenin kuzeyini ele geçirdi. 1906'da Nijerya topraklarında Kuzey ve Güney olmak üzere iki ayrı protektora kuruldu. Lugard'ın çabaşarısonunda bu iki bölge 1914'te tek bir yönetim altında birleştirildi. Merkezi hükûmet atamayla işbaşına gelen bir vali ile yürütme organı ve yasama meclisinden oluşuyordu. Bununla birlikte yerel yönetim ve yargı, geleneksel kurumlara bağlıydı. Bazı durumlarda bu sistem Batı eğitimi görmüş Afrikalıların oluşturduğu yeni seçkinler sınıfının siyasi gücünü sınırlama ve toplumsal değişimi engelleme amacına hizmet ediyordu. Geleneksel hükümdar ile koloni yönetimi arasındaki ilişkiyi sağlama görevi bölge sorumlularına bırakılmıştı. Lugard'ın geliştirdiği bu sistem bütün Britanya Batı Afrikası için model oluşturdu. Altın Kıyısı'nda ise (bugün Gana) Britanya'nın değişik zamanlarda ele geçirdiği birkaç bölge vardı. Gine Körfezi çevresindeki Altın Sahili kraliyet kolonisi 1874'te, Britanyalıların kıyı ticaret merkezlerinin yakınında, Fanti ve Ga topraklarının üzerinde kuruldu. 1900-1901 yıllarında kuzeydeki güçlü Ashanti İmparatorluğu ele geçirilerek protektora haline getirildi. Zamanla daha kuzeydeki bölgeye de protektora statüsü verildi. 1919-1929 arasında valilik yapan Sir Gordon Guggisberg, Asanti kralına unvanını geri vererek dolaylı yönetimi başlattı. I. Dünya Savaşı'ndan sonra Milletler Cemiyeti, eski Alman kolonileri Togoland ve Kamerun'u manda yönetimleri olarak İngiltere ve Fransa arasında paylaştırdı. Britanya Togolandı, Altın Sahili'nden, Britanya Kamerunu ise Nijerya'dan yönetiliyordu. İki ülke 1946'da Birleşmiş Milletler vesayet bölgesi olarak kabul edildi. 1960'larda Britanya Batı Afrikası ülkelerinde batı eğitimi almış Afrikalıların öncülük ettiği kurtuluş hareketleri başladı. 1957'de Gana (Britanya Togoland'ıyla birlikte), 1960'ta Nijerya, 1961'de Sierra Leone, 1965'te de Gambiya bağımsızlığına kavuştu. Britanya Kamerunu ise Nijerya ve Kamerun arasında paylaştırıldı. Anne Enright Anne Enright (d. 11 Ekim, 1962), "The Gathering" adlı romanıyla 2007 Man Booker Ödülü'nü kazanan İrlandalı yazar. Tepeli karabatak Tepeli karabatak ("Phalacrocorax aristotelis"), deniz kuşlarından karabatakgiller (Phalacrocoracidae) familyasına ait bir tür. Büyüklükleri 68–78 cm, kanat açıklıkları 95-110 cmdir. Uzunca bir kuyruk ve sarı boğaz yaması var. Erişkinlerin, üreme mevsimde küçük bir tacı var. Karabataktan daha küçüktür. Gaga incedir. Üreyen erişkinlerde, taç ve tüylerde metalik yeşil-renkli parıltılar vardır. Tepeli karabatağın kuyruğunda 12, büyük karabatağınkinde ise 14 tüy vardır. Familyanın en derin dalgıçların biridir. Batı ve güney Avrupa, güneybatı Asya ve kuzey Afrika'nın kayalık kıyılarının etrafında çoğalır, en kuzeydeki kuşların dışında çoğunlukla çoğaldıkları alanlarda kışı geçirirler. EPIC EPIC ("Explicitly Parallel Instruction Computing, Belirtilmiş Paralel Komutlarla Hesaplama"), 1980lerde araştırılmaya başlanan bir hesaplama paradigmasıdır. Bu araştırmalar İntel İtanium mimarisinin temelini oluşturmuştur. Mikroişlemcilerde komutların paralel işletimini derleyiciye bırakmakta, böylelikle mikroişlemci içindeki karmaşık devrelerden kurtulup yüksek saat frekansı kullanmadan işlemcinin başarımını arttırmayı hedefler. Deborah Kerr Deborah Kerr ("d. 30 Eylül 1921, ö. 16 Ekim 2007"), Altın Küre ödülü kazanmış, altı kere Oscar'a aday gösterilmiş İskoç oyuncu. Kocası Peter Viertel’dan iki kızı vardır. 1949 yılında Edward, My Son, 1953 yılında From Here to Eternity, 1956'da The King and I, 1957'de Heaven Knows, Mr. Allison, 1958'de Separate Tables ve 1960 yılında The Sundowners filmleri ile En İyi Kadın Oyuncu Akademi Ödülü'ne aday gösterilmiş fakat ödülü hiç kazanamamıştır.Ayrıca Akademi Onur Ödülü'ne layık görülmüştür. Pinnacle Point İnsanı Arizona Üniversitesi'nden Curtis Marean ve çalışma arkadaşlarının gün yüzüne çıkardıkları ve Güney Afrika'daki Pinnacle Point Mağarası'nda bulunmuş, günümüzden 164 bin yıl öncesinde yaşamış bir "Homo sapiens"'dir. Bulgular, bu ilk modern insanların yaşam tarzlarına oktanusun nasıl etkilendiğine dair önemli bilgiler vermektedir. Mağarada bulunan izler, burada yerleşen insanların deniz ürünleriyle beslendiklerini göstermektedir. Ayrıca bulunan 57 kırmızımsı taş parçasının süslenmek için ya da başka sosyal iletiler için kullanıldığı sanılmaktadır. Kazıda ayrıca erken döneme ilişkin küçük jilet teknolojisine ait izler de bulunmuştur. Mağaradaki bulguların günümüzden 164 bin yıl önceye dayanması "Homo sapiens" türünün modern yaşama geçmesini günümüzden 40-70 bin yıl öncesine dayandıran önceki teorilerle de çelişmektedir. Aynı zamanda buluntular, insanın „büyük kültürel adım“ atarak tavrını değiştirdiği teorisiyle de uyuşmamaktadır. Bulgular, Homo Sapiens'in hematit parçalarını kullanabildiğini ve cildini bu malzemeyle sosyal pozisyonunu göstermek için boyadığını da ortaya koymuştur. Teoriye göre Afrika iklîmi soğuk ve kuru olduğundan besin kaynaklarının önemli ölçüde azalmasına yol açmıştı. Bu da Pinnacle Point adamının sâhillere göçüne neden olmuştur. Orada bu insanlar besinlerine kabuklu deniz hayvanlarını, midyeleri, salyangoz ve yengeçleri de eklediler. Bu hayvanları avlamak için araştırmacıları hayrete düşüren âletler kullanmışlardır. Bu âletleri yapmak için çok küçük taşlar odun sopalara takılmıştı. Araştırmacılar, sebep olarak o zaman da görülen iklim değişikliğini göstermektedirler. Hayret verici bulgu, 2007 yılında uluslararası bir ekip tarafından yapıldı. Ekibin elemanları arasında Arizona State University'deki "Institute of Human Origins" bölümünde çalışan paleoantropoloji uzmanı Curtis Marean'le "School of Human Evolution and Social Change"'den üç üniversite mezunu öğrenci vardı. Ekip, araştırmalar sonucu insanlık târihinde ilk defâ yemek listesine yeni gıdaların eklendiğinin burada görüldüğünü tespit etti. Böylece sâhilde yaşamın evrimi önemli ölçüde etkilemiş olabileceği de mümkündür. Onyıllar süren tartışmalardan sonra paleoantropolojistler, yeteri kadar genetik ve fosil delilin olduğunu ifâde ederek artık "Homo sapiens"'in Afrika'da 100 bin ilâ 200 bin yıl önce yaşamaya başladığını ileri sürmekteler. Fakat o zamanlar dünya buzul çağı yaşamakta ve Afrika da çöl olduğundan bu tür bulguların olabileceği yerler azdır. Paleoantropolojist Curtis Marean, jeolojik formasyonları, deniz akıntılarını, iklim verilerini ve başka bilgileri araştırarak arama yapacağı yerleri kısıtlamış, bulduğu listede bulunan Pinnacle Point Mağrası'nda da başarılı bir bulgu yapmıştı. Hominit evrimi Futalognkosaurus Futalognkosaurus, titanozor ailesinden bir dinozor türüdür. Fosillerine ilk defa 2000 yılında Arjantin'de rastlanmış ve tür 2007 yılında tanımlanmıştır. Fosil Arjantin'in Patagonya bölgesinde bulunmuştur. Otobur olan dinozorun iskeletenin % 70'i ortaya çıkartılmıştır. 32-34 metre uzunluğunda olan ve en az 8 ton ağırlığında olduğu tahmin edilen dinozorun günümüzden 88 milyon yıl önce yaşadığı düşünülmektedir. Acineto Denizlere yayılmış sillilerdendir. Genç evrelerinde silleri bulunur. Ergin evrelerindeyse silleri yoktur. Kimi türleri, bir sap aracılığıyla bir yere tutunarak yaşarlar. Sap, vücudun dip kısmından salgılanan sert bir yapı olduğundan uzayıp kısalmaz. Besinlerini emerek hücre içine alırlar. Egzoz Egzoz, içten yanmalı motorlarda yanan gazın boşaltılmasına yarayan tertibata verilen addır. Motorda çevrim sonrasında oluşan atık gaz bu düzenekle dışarı atılır. Motorun egzoz manifoltundan son çıkışa kadar çeşitli susturucularla gürültü en aza indirilerek sessiz bir gaz boşaltımı sağlanır. Chlorella "Chlorella", yeşil algler şubesinde yer alan, 2-8 mikrometre boyutunda, küre ya da elips biçimindeki tatlı su yosunu cinsidir. Yapısında klorofil a ile klorofil b taşıyan ve fotosentez yapan organizmalar olan "Chlorella", yüksek fotesentetik verimi nedeni ile olası bir enerji ve besin kaynağı olarak araştırılmaktadır. Chlorella kuru kütlesi bol miktarda protein içermektedir. Yaşlandıkça karbonhidrat ve yağ üretimleri artar. Chlorella tek hücreli, yeşil bir tatlı su yosunudur. Fosil kalıntılarının gösterdiğine göre 2,5 milyar yıldır genetik yapısı hiç değişmeyen bir canlı türüdür. Chlorella, vitamin, protein, mineral, amino asitler, nükleik asitler (RNA, DNA), temel yağ asitleri, enzimler ve karotenoidler içermektedir. Chlorella, 20'den fazla vitamin ve mineralin yanı sıra bol miktarda beta-karoten içerir. Alg, kuru kütle olarak %50-60 oranında proteinden oluşabilir. Ayrıca demir, iyod, çinko, magnezyum, fosfor ve kalsiyum da içermektedir. Chlorella, sığır karaciğerinin içermekte olduğu B vitamininden daha fazlasını içerir. Asturias komünü Asturias Komünü (diğer adıyla "Asturias Devrimi") 4 Ekim - 12 Kasım 1934 tarihleri arasında sol kanat maden işçilerinin İspanya'nın Asturias bölgesinde ilan ettikleri komün hükümetidir. İspanya İç Savaşı'nın hemen öncesinde, yükselen faşizme ve parlamenter rejimin çıkmaza girmesine karşı başta Madrid ve Barselona olmak üzere İspanya'nın birçok kentinde ayaklanmalar yaşanmıştı. 19 Kasım 1933 tarihinde yapılan seçimlerde José María Gil Robles'un başında bulunduğu aşırı sağ koalisyonun (CEDA) başarısı ve Alejandro Lerroux'nun merkez sağ Radikal Cumhuriyetçi Parti'si ile birlikte koalisyon hükûmeti kurması üzerine politik durum daha da gerginleşti. 1 Ekim 1934'te 3 CEDA üyesinin hükümete bakan olarak dahil edilmesi üzerine Asturias'ta maden işçileri genel grev ilan etti ve ayaklandı. İşçiler 5 Ekim'de başkent Oviedo'yu ele geçirdiler, yerel yöneticileri idam ettiler ve bir komün hükûmeti ilan ettiler. Bunun üzerine sağcı hükûmet Fas'ta bulunan lejyoner ordusunu faşist General Franco komutasında bölgeye sevketti. Franco uyguladığı yoğun şiddet sonucu ayaklanmayı 12 Kasım'da bastırdı. Kentte büyük bir yıkıma yol açtı. Bu olaydan sonra solcular tarafından "Asturias Kasabı" olarak adlandırıldı. Franco'nun saldırısı sonucu 5 bin kişi öldürüldü ve 30 binden fazla işçi tutuklandı. Ä°lyas Has İlyas Has, (d. 5 Mayıs 1955, İzmir - ö. 7 Ekim 1984, Buca, İzmir), 12 Eylül rejimi tarafından idam edilen Devrimci Yol militanı. Has, 12 Eylül öncesinde İzmir'in Karşıyaka ilçesindeki Gümüşpala semtinde bekçi Süleyman Tosun'un öldürülmesi eylemiyle ilgili olarak 28 Aralık 1980 tarihinde gözaltına alındı. askerî mahkemedeki yargılama sonucu 18 Ocak 1982 tarihinde Türk Ceza Kanunu'nun 146/1 maddesi uyarınca idam cezasına mahkûm edildi. Turgut Özal yönetimindeki ANAP sivil hükûmeti ve TBMM'nin onaylaması sonucu 7 Ekim 1984 tarihinde Buca Kapalı Cezaevi'nde idam edildi. Entamoeba Entamoeba. Kökbacaklılardan bir cinstir. 10 - 20 mikrometre çapındadırlar. Bağırsaklarda bakterilerle ve sindirilemeyen besin artıklarıyla beslenirler. Dışkıyla atılırlar. İnsana tekrar bulaşmayan, iyi yıkanmamış salata, meyve ve sebzelerle gerçekleşir. Bir türü insanda amipli dizanteri hastalığına yol açar. Bazı türleri de, insanda dişler üzerinde ve kurbağaların ve hamam böceklerinin vücudunda yaşar. Claudia Acte Claudia Acte, Roma İmparatoru Nero'nun metresi olan azatlı köle kadın. Küçük Asya'dan gelmiş olup, İmparator Claudius'a aittir ve İmparatorluğun Likya ve Pamfilya'ya doğru genişlemesi sırasında ele geçmiş ya da sonradan karısı Octavia tarafından satın alınmıştır. Acte, Nero'yla 49 yılında Nero'nun Claudius'un evine girmesi ve Claudius'un Nero'un üvey babası, Octavia'nın da üver kız kardeşi olması sayesinde tanışmıştır. Nero'nun saltanatı sırasında 55 yılında, Genç Seneca ve Burrus'un, annesi Genç Agrippina'nın isteklerine karşı koymak için cesaretlendirmesiyle Nero tarafından metres olarak tutulmuştur. Seneca özellikle genç öğrencisinin genç karısı Octavia'dan yeterince tatmin olamayacağını ve risli cinsel maceralara atılacağından endişelenmiştir. Bu Acte'yi güvenli bir çıkış gibi göstermiş ve aynı zamanda Agrippina'dan kopuşun başlangıcı olmuştur. Seneca ve Burrus, bu ayrılığı özellikle istiyorlardı çünkü Agrippina ile anlaşamıyorlardı ve onun politik etkisine ve yöntemlerine, özellikle de kocasını zehirlemesine kızıyorlardı. Her halukarda, ilişkileri Nero'nun Octavia ile olan politik açıdan önemli evliliğini tehlikeye atmamak için mümkün olduğunca gizli tutuldu. Otho, Claudius Senecio ve Annaeus Serenus, Nero ve Acte'nin buluşmalarına yardım ediyorlardı. Seneca'nın himayesindeki Serenus, Nero ve Acte'nin buluşmalarında ortaya çıkabilecek şüpheli bir durumda onun metresiymiş gibi hareket ediyordu. İlişkileri duygusal bir boyut aldı. Nero 17 yaşındayken başlamıştı üç yılın sonunda Nero, Acte evlenmek istediğini ifade etti. Aynı zamanda onu uydurma bir soy ağacı ile Bergama kralı Attalos ile ilişkilendirdi ve kraliyet doğumhaklarına sahip olduğuna dair yemin edebilecek eski Konsüller ayarladı ve bu hareketi ile Agrippina'yı oldukça öfkelendirdi. Nero'nun metresi olarak, Acte Roma imparatorluğu üzerinde Nero'nun sayesinde dikkat çekici bir etkiye sahipti. Nero ve Acte'nin ilişkisi, Agrippina ve oğlu arasındaki ilişkiyi zayıflatmış ve buna bağlı olarak Agrippina'nın imparatorluk üzerindeki etkisi de azalmıştır. Agrippina'nın Nero'yu Acte'den ayırma çabaları sonuçsuz kalmış ve Nero ona daha fazla bağlanmıştır. Bu Agrippina'yı sinirlendirmiş ve art arda yaşanan çatışmalar sonucunda Nero imparatorluk üzerinde mutlak kontrolü sağlamış ve sonunda Agrippina'nın öldürülmesine iştirak etmesine yol açmıştır. Acte'nin ev halkı ve Velitrae, Puteoli ve Sardunya'daki mal varlığının kayıtları onun hatırı sayılır bir zengin olduğunun ispatıdır. Bu mal varlığının kaynağı metresi olduğu Nero'dur. Nero'nun ölümünün ardından Acte, ona Roma geleneklerine uygun bir cenaze töreni düzenledi (vücudun bir odun yığını üzerinde, dil altına ve her iki göz kapağına konan sikkelerle birlikte yakılması şeklinde yapılan geleneksel tören) ve kalıntılarını Domitii'deki (biyolojik babasının Pincian tepeleri'ndeki aile mezarlığındaki) mezara yerleştirdi. Acte cenaze töreni için 200,000 sesterces ödemişti. Acte, Henryk Sienkiewicz'in roman'ı "Quo Vadis" de bir karakterdir ve aynı zamanda "Nero" adlı filmde görülür. Ksilofon Ksilofon, değişik sayıda akortlu tahta çubukların gam sırasıyla dizilmesinden oluşan, iki değnekle vurularak çalınan bir çalgıdır. Eski Yunancadan gelen tahta anlamındaki ksýlon (ξύλον) ve ses anlamındaki phonḗ (φονή) kelimelerinden gelmektedir. Her tahta parçası müzikal spektrumun bir tonuna denk gelicek şekilde akord edilmiş idiophonelardır. Asya ve Afrika enstrumanlarında olduğu gibi Heptatonik ve Pentatonik, gerekirse batı kültüründe olduğu gibi çocuk enstrumanları için Diktatonik ya da orkestra kullanımı için Kromatik olabilir. Ksilofon kelimesi ona benzeyen marimba, balafon ya da semantron gibi bütün enstrümanları kapsamak için kullanılabilir. Ancak Orkestradaki kullanımında Ksilofon marimba’dan daha yüksek bir ses tonu ve daha kuru bir tınısı olan kromatik bir çalgıdır ve karıştırılmaması gerekmektedir. Bu terim ayrıca Lithophone ve Metallophone ailesindeki enstrümanları adlandırmada sıkça kullanılır. Örnek olarak, Pixiphone ve birçok benzer oyuncak yapımcıları tarafından çoğunlukla ksilofon olarak adlandırılsa da çubukları tahta değil metaldir, bu yüzden aslında glockelspiels’lerdir. Modern batı ksilofonu gül ağacı ve padauk veya sentetik malzemeler kullanılarak yapılır. Bazen iki buçuk oktav gibi kısa bir aralıkta olabilir. Fakat konser için kullanılan ksilofonlar genellikle üç buçuk, dört oktav aralığındadır. Konser ksilofonlarında tonu değiştirmek ve sustain verebilmek için tüp rezonatörler vardır. Ayrıca tüm barların içinde rezonatör gibi davranan tahta oyuklara sahip ksilofonlar da vardır. Eski ksilofonlar tahta parçalarını samanlara bağlayarak yapılıyordu. Fakat buna benzer yapıdaki ksilofonlar artık sadece pratik amaçlı kullanılmaktadır. Ksilofon’un bilinmeyen, çok eski kökleri vardır. Nettl’e göre Güneydoğu Asya’da ortaya çıkıp bir grup Malouo-Polynesian dilini kullanan insan Afrika’ya 500 senesinde göç ettiğinde Afrika kıtasına gelmiştir. Bununla ilgili bir kanıt Doğu Afrika ksilofon orkestraları ile Javanese ve Balinese gamelan orkestraları arasındaki benzerliklerdir. Ancak bu kanıt ethnomusicologist ve linguist Roger Blench tarafından sorgulanmıştır, kendisi kökeninin Afrika’ya özgü olduğunu savunmaktadır. Şu anki tanımına uyan bir ksilofon’un en erken kanıtı Güneydoğu Asya’da 9. yüzyılda ortaya çıkmıtır. Ayrıca benzer bir tahta enstruman, bir harmonicon türevi, M.Ö 2000'de, şu anda Çin’in bir parçası olan topraklarda var olduğu söylenmektedir. Ksilofon’a benzeyen ranat Hint bölgelerinde kullanılmıştır. Java ve Bali ksilofon’ları gamelan toplanmalarında kullanılmıştır. Marimba terimi ayrıca Batı Afrkika balafon’u gibi çeşitli geleneksel halk çalgılarında da kullanılmıştır. Eski formları bir su kubağının üstüne yerleştirilen çubuklarla inşa edilmiştir. Tahta istenilen tona ulaşmadan önce ateş üstünde ısıtır. Rezonatör tona göre dikkatlice akord edilir. Bu ağız parçasının dikkatli bir şekilde genişliğinin ölçülmesiyle başarılır. Arı balmumu bu işlemde görev alır. Yetenekli bir zanaatkar şaşırtıcı tonlar elde edebilir. Dibinda ve mbila çalmak için kullanılan tokmakların yerde biten bir bitkiden elde edilen doğal kauçuk başları vardır. Mbila, Doğu Mozambik'teki Inhambe bölgesindeki Chopi halkına özgüdür. Gyil, Gur dilini konuşan Batı Afrika’daki Ghana, Burkina Faso, Mali ve Fildişi Sahiline özgü bir enstrümandır. Ghanai Burkina Faso, Mali, Fildişi Sahili’ndaki Dagara halkının geleneksel çalgısıdır. Gyil genellikle çiftler halinda çalınır ve su kabağından yapılan bir davul eşlik eder. Bir soloist ya da eşlikçi olarak sadece davul ve tokmak kısmı ile tek kişi olarak da çalınabilir. Gyil düetleri Dagara halkının geleneksel cenaze ezgileridir. Genellikle erken yaştan öğrendikleri için erkekler tarafından çalınır ancak bir cinsiyet kısıtlaması yoktur. Gyil’in dizaynı Mande dilini konuşan Bambara, Dyula, Sosso, Mali ve Burkina Faso insanlarının çaldığı Balafon’a benzer. 14 Tahta tuşla yapılır, yapımında Ilga adı verilen Afrika ağacı kullanılır. Örümcek ağı ipeği gövdedeki küçük delikleri kapayarak ‘’buzzing’’ sesi çıkarır ve Antilop sinirleri bağlantılar için kullanılır. Kauçuk kafalı tokmaklar kullanılır. Slimba Batı Zambia’daki Baroseland’deki Lozi’liler tarafından geliştirilmiş bir ksilofon’dur. Akord edilmiş tuşlar çınlayan su kabaklarına bağlanır. Genellikle geleneksel ve aristokratik ritüellerde kullanılır. Zimbabwe’de yaygındır. Akadinda, Amadinda ve Mbaire Akadinda ve Amadinda Buganda’da ortaya çıkmış ksilofon’a benzeyen enstrümanlardır. Amanda pentatonic bir şekilde akord edilmiş 12 kütükten yapılır. Genellikle üç kişiyle çalınır. İki kişi birbirinin karşısına oturur ve aynı kütükleri çalar. Herhangi bir şekilde su kabağı çınlamaları ya da Buzzing tone’u yoktur. Amadinda Buganda kraliyet mahkemesinde önemli bir yere sahipti. Bu ksilofon için rakamlar ve boşluklardan oluşan özel bir nota sistemi kullanılmaktadır, aynısı embaire için de geçerlidir. Balo Batı Afrika’nın Mandinka insanları tarafından kullanılır. Tuşları su kabaklarının üstüne oturtulur ve kauçuk uçları olan tokmaklarla vurulur. Çalanlar ses çıkması içingenellikle ellerine demir silindirler ve yüzükler takar. Ksilofon’un Avrupa’da en erken adının geçmesi Arnolt Schlick’in Spiegel der Orgelmacher und Organisten’inde olmuştur. Orada ismi hültze glechter’dir. Kitapta enstrümanın başka açıklamaları yer alır ancak ksilofon terimi 1860’lara kadar kullanılmamıştır. Enstrüman çoğunlukla Doğu Avrupa’nın halk müziği ile iliştirilmiştir, özellikle de Polonya ve Almanya. Ksilofon’un eski bir dizaynı Slovakya’da ortaya çıkmıştır ve ona yakın başka bir enstrümanın ilk adı 14. yüzyılda geçmiştir. Avrupa orkestrasında ksilofon ilk olarak Carmille Saint Saens’in Dense Macabre’sinde(1874) kullanılmıştır. O dönemde enstrüman Michael Josef Gusikov tarafından popüleştirilmiştir. Onun enstrümanı 5 sıradan ve 28 kaba tahta çubuktan oluşan, semitone’lara göre düzenlenmiş ve hasır temellerin üzerine oturtulmuştu. Herhangi bir rezonatör yoktu ve hızlı bir şekilde kaşık şeklinde çubuklarla çalınmaktaydı. Müzisyen Curt Sachs’a göre Gusikov bahçe konserleri ve senfoni konserlerinde ilginçlik (novelty) olsun diye çalmaktaydı. Batı ksilofon’u erken jazz gruplarında ve vaudeville’de kullanılmıştır. İnsanın içini açıcı ezgisi semkoplu ve canlı 1920 ve 30’ların canlı dans müziklerinde bolca kullanılmıştır. Red Norvo, George Cary, George Hamilton Green ve Harry Bruer tanınan çalanlarındandı. Zaman geçtikçe ksilofon’un popülertesi metal tuşlu vibrafon tarafından geçilmiştir. Vibrafon 1920’ler gibi keşfedilmişti. Orkestralarda ksilofon Fransız Claquebois, Alman Holzharmonika ya da İtalyan Silofono tarafından kullanılmıştır. Shostakovich özellikle enstrumandan hazzederdi. Birçok senfonisinde ve Cello Concert No 2’sinde görülebilir. Bilinen modern ksilofon çalgıcıları Bob Becker, Evelyn Gnennie ve Ian Finket’tır. Amerika’da Pasific Northwest, Colorado ve New Mexico’da başta olmak üzere Zimbabwe’li marimba grupları vardır. Ancak gruplar ülkenin her tarafına dağılmıştır, Alaska ve Hawaii dahil. Bu topluluğun ana etkinliği Zimfest’tir. Gruplar yüksek soprano’lardan alçak sopranolar, tenor, bariton ve bass’tan oluşur. Rezanotörler genellikle ince cellophane ile kaplanılır ki o buzzing sesi elde edilebilsin. 2006’dan beri grupların repertuvarları birbirine çok benzemektedir. Bunun nedeni Zimbabweli müzisyen Dumisani Mariare’nin çok fazla baz alınmasıdır. Necdet Adalı Necdet Adalı (d. 22 Ağustos 1958 - ö. 7 Ekim 1980), 12 Eylül rejimi tarafından idam edilen Kurtuluş Hareketi mensubuydu. 12 Eylül rejiminin idam ettiği ilk kişidir. Dönemin siyasi atmosferinden etkilenerek çok genç yaşta devrimci mücadele ile tanışan Adalı Kurtuluş Hareketi'nin etkili olduğu Altındağ Halkevi'nde faaliyetlere katıldı. Necdet kısa yaşamının 19. yılında, ziyaret amaçlı gittiği Ankara Örnek Mahallesi’ndeki bir evin basılması sonucu içlerinde Kemal Ergin’in de bulunduğu 4 kişi ile beraber cezaevine konuldu. Tutuklanma gerekçeleri ise, 10 Temmuz 1977’de kimliği belirsiz kişiler tarafından İsmetpaşa Mahallesi’ndeki Güneyli Kıraathanesi’ne yönelik silahlı eylemdi. Bu kıraathanede MİT’çi ve Altındağ bölgesindeki saldırıları hazırlandığı bilinen Sıtkı Aydın’la beraber iki kişi öldü ve bir kişi yaralandı. Kimler tarafından düzenlendiği bilinmeyen bu eylemle beraber Necdet ve arkadaşları Ulucanlar Cezaevi’ne konuldu. Necdet’i cezaevinde tanıyan kişiler onu anlatırken, güler yüzlü, dayanışmacı, anlayışlı ve bir o kadar da net biri diye nitelendiriyordu. Necdet’in yaşamıyla ilgili önemli olaylardan birisi Ulucanlar’daki firar eylemidir. Yıllarca Adalı’nın “suçsuzluğum nasıl olsa anlaşılacaktır” diyerek firar eylemine katılmayı reddettiği bir şekilde kulaklara çalındı. Ancak bizatihi şahidi olan kişilerce bu ifadeler yalanlanmıştır. Ağır cezalar alacağı düşünülen kişilerin –içlerinde Adalı’nın da bulunduğu- cezaevinden firar etmesi planlanmış, fakat gardiyanlarca fark edilen eylemde yalnızca Kemal Ergin firar edebilmiştir. Yine Necdet’in yakın arkadaşları onun, devrimcilerin dışarıda olması gerektiğini savunduğu fakat idamdan da korkmadığını belirtiyor. Firar ederek cezaevinden ayrılan Kurtuluş Hareketi mensubu Kemal Ergin de Mayıs 1981 yılında Filistin Kurtuluş Örgütü saflarında mücadele ederken Lübnan’ın Sur şehrinde denizde boğularak öldü. Cenazesi yoldaşları tarafından Beyrut’taki Filistin Şehitliği’nde toprağa verildi. Adli mahkûmlarla çıkan bir kavga sonucu Bitlis Cezaevi’ne sürülerek hücre cezasına çarptırılan Necdet, 2 Ekim 1979’da idamına karar verilmesinin ardından Mamak Askeri Cezaevi’ne nakledildi. Bir süre Necdet burada kendisinden sonra idam edilecek olan Erdal Eren’le aynı hücreyi paylaştı. Hatta bir keresinde Erdal’ın yaşının küçük olması nedeniyle onun aldığı disiplin cezasını üstlenen Necdet, yerine falakaya yatıyor. Necdet Adalı ile ilgili bilinen bir yanlış ise idam kararına şerh düşen hakimle ilgili olan kısımdır. Yıllar yılı Necdet Adalı’nın idamına şerh düşen hakim olarak heyet başkanı Hamdi Sevinç bilinegelmiştir. Ancak hem Kemal Ergin’in hem de Adalı’nın idamına şerh düşen hakim Üstün Günsan’dır. Adalı 7 Ekim 1980 tarihinde Ulucanlar Cezaevi'nde asılarak idam edildi. Nostoc Nostoc Siyanobakterilerden bir cinstir. Tatlı sularda, denizlerde yaşarlar. Zarla çevrili bir çekirdekleri olmadığından bakteri, fotosentez yapmaları nedeniyle de ipliksi mavi - yeşil algler olarak sınıflandırılırlar. Havadaki serbest azotu bağlayarak amonyağa indirgerler. Bu özellikleri nedeniyle biyolojik gübre elde edilmesinde kullanılırlar. Besin olarak da tüketilirler. Ayrıca morfolojik olarak hücreler küre şeklinde olup zeytin yeşili, mavi yeşildirler. İplikleri daima koloni içinde yer alırlar. RÄ±za Kuas Rıza Kuas (d. 1926 - ö. 29 Ekim 1981), Abhaz asıllı Türk sendikacı, Devrimci İşçi Sendikaları Konfederasyonu (DİSK) kurucusu ve Türkiye İşçi Partisi (TİP) Ankara ve İstanbul milletvekili. 1926’da Hendek’te doğdu. Ortaokul öğrenimi gördükten sonra bir süre çiftçilik yaptı. Lastik fabrikalarında işçi olarak çalıştı. Sendikal yaşamına, 1949 yılında Derby Lastik fabrikasında çalışırken işyeri sendika temsilciliği ile başlayan Kuas, 1952'de Lastik İşçileri Sendikası (Lastik-İş) Kazlıçeşme Şube Başkanlığı'na seçildi. 1954 yılında Lastik-İş'in Genel Başkanlığı'na seçildi, bu görevi çeyrek yüzyılı aşkın süre sürdürdü. 13 Şubat 1961'de kurulan Türkiye İşçi Partisi'nin kurucuları arasında yer aldı. 1965 yılında İzmir’de toplanan Genel Kurul’da TİP Genel Sekreterliği görevini üstlendi. 1965 yılında TİP’ten Ankara, 1969 seçimlerinde ise İstanbul Milletvekili olarak parlamentoya girdi. Türk-İş yönetiminin etkisiz ve pasif kaldığını öne süren Lastik-İş Genel Başkanı Kuas önderliğinde, 1966 yılında Kristal-İş Sendikası’nın Paşabahçe Cam Fabrikası'nda başlattığı greve Türk-İş’in karşı çıkması üzerine Lastik-İş, Basın-İş, Maden-İş sendikaları Türk-İş üyesi olmayan Gıda-İş’i bir araya gelerek Sendikalararası Dayanışma Anlaşması (SADA) yaptılar. Türk-İş yönetiminin bu üç sendikaya geçici ihraç kararı vermesinin ardından yapılan girişimlerle 12 Şubat 1967'de Türkiye Devrimci İşçi Sendikaları Konfederasyonu (DİSK) kuruldu. 1968 yılında Kuas'ın önderliğindeki Lastik-İş Türkiye'deki ilk işyeri işgalini gerçekleştirdi. Yine ilk kez Türkiye’de yetkili sendikanın belirlenmesi için, 1968 yılında Derby Lastik Fabrikası'nda referandum yapılmasını sağlayan Lastik-İş Genel Başkanı Kuas'ın işçiyi “hırsız” gibi gören zihniyetle mücadele amacıyla başlattığı “Üstünü Aratma” kampanyası tüm ülkede geniş yankı buldu. 1971 yılında uluslararası bir toplantıda bir konuşma yaparken rahatsızlanan Rıza Kuas’a böbrek rahatsızlığı teşhisi kondu. Rahatsızlığı nedeniyle meclis çalışmalarına da katılayan Kuas, görev yapacak durumda olmamasına karşın 1977’deki Genel Kurul’da üyelerin ısrarı ile bir kez daha Lastik-İş Genel Başkanı seçildi. Mart 1980’de yapılan 20. Genel Kurul’da görevi bırakan Kuas, 29 Ekim 1981 günü yaşama veda etti. .aero .aero üst seviye alan adıdır. İngilizcedeki "aeroplane" kelimesinin kısaltmasıdır. 17 Mart 2002'de tanıtılmıştır. Teyikoik asit Teyikoik asit gram+ bakterilerdeki peptidoglikan tabakası içinde bulunan moleküllerin genel adıdır. Teikonik asitler fosfat, şeker ve bazı aminoasitler içeren poligliserol veya poliribitol moleküllerine sahiptir. Teikonik asit polimerleri bazı durumlarda plazma membranına tutunmuş durumdadır ve bu formları lipoteikonik asit olarak isimlendirilir. Teikonik asit moleküllerinin fonksiyonları tam olarak bilinmemektedir. Bununla birlikte gram+ bakterilerin doğada yaşayabilmeleri için gerekli olan moleküllerdir. Bu konudaki diğer bir fikir ise bakterilein hücre duvarlarında bir kanal oluşturduklarıdır. Bu konuda kabul edilen diğer bir teori ise muramik asit subinitlerinin plazma membbranı dış kısmında düzenlenmesinde fonksiyon gösterdikleridir. Teikonik asitler Streptokok bakterilerinde bakterinin doku yüzeylerine yapışmasında fonksiyon gösterirler. Macit Flordun Macit Flordun (d. 13 Mart 1939, Vidin, Bulgaristan - ö. 12 Kasım 1996, İstanbul), Türk tiyatro ve sinema oyuncusu. Sanatçı Tardu Flordun'un babası olan Macit Flordun, Ankara Devlet Konservatuvarı müzik ve tiyatro bölümü mezunudur. 1956 yılında Ankara Devlet Konservatuvarı müzik bölümüne girmiştir. 1 sene sonra ayrılmıştır. Ardından devlet tiyatrolarına girmiş ve 14 yıl boyunca aralıksız tiyatro yapmıştır. Sinemaya 1975 yılında başlamıştır. İlk yıllarında seslendirme yapmıştır. 1 dizide 4 farklı karakteri seslendirdiği de olmuştur. Sinemaya geçişini ""Bunca yıl sahneye emek verdikten sonra sinemaya geçmek bayağı zor geliyor insana ama Ankaranın kısırlığından kaçıp kendime yeni bir çevre aramak zorundaydım". "Kendime ve sinemaya yenilik kazandırabilecek, seks filmleri dışında bir şeyler yapabilecek bir yapımcıyı bulunca bastım kontrata imzayı"." demiştir. Yeşilçam'da, 1976 yılında "Huzurum Kalmadı" adlı filmle "En iyi yardımcı oyuncu" ödülünü aldı. Devlet tiyatrolarında oyuncu, rejisör ve yönetici olarak çalıştı. 12 Kasım 1996 tarihinde hayata veda etti. The Little Shop of Horrors The Little Shop of Horrors (Türkçe: Küçük Korku Dükkanı) 1960 yapımlı fantastik bir kara komedi filmidir. 2 günde çekimleri tamamlanan ve yönetmenin "iki günlük partiydi" sözleriyle anılan film siyah beyaz klasikler arasına girmeyi başarmıştır. Yönetmenliğini Roger Corman'ın yaptığı, senaryosunu ise Charles Griffithin yazdığı filmin başrolünde Jonathan Haze, Jackie Joseph, Mel Welles, John Herman Shaner ve Myrtle Vail vardır. Filmde kısa olarak Jack Nicholson da görünmektedir. Film, küçük bir bitki bulan sakar ve çaylak yetimahenede büyümüş çiçekçi çırağı Seymour Krelbornun (Haze) bir bitki bulmasından bahsediyor. Seymour, Gravis Mushnikin altında çalışmakta ve Audrey Fulguarda aşıkdır. Ancak Audrey Dr. Phoebus Farb diye bir dişçiyle çıkmaktadır. Bu arada Seymourun bitkisi kanla beslenmektedir hatta gittikçe daha büyümeye ve insan yemeye başlayınca olaylar çığrından çıkar. Filmin ardından 1986 yılında bir yeni çevrim filmi çekilmiştir. Bu sefer üzerinde aylar çalışılmış ve film müzikal olarak izleyiciye sunulmuştur.Filmde Seymour rolünü Rick Moranis, Audrey Fulguardı Ellen Greene, Phoebus Farb (yeni çeviminde Orin Scrivello) Steve Martin ve Gravis Mushnik rolünü ise Vincent Gardenia oynamaktadır. Marion Jones Marion Lois Jones (d. 12 Ekim 1975, Los Angeles), ABDli eski bir atlettir. Jones'un ABD vatandaşlığının yanında Belize vatandaşlığı da bulunmaktadır. 1997 yılında Kuzey Karolina Üniversitesi'nden mezun olmuştur. Başarıları yalnızca atletizmi değil basketbolu da kapsar. Kuzey Karolina Basketbol takımıyla 1994 yılında NCAA Kadınlar Şampiyonası'nı kazanmıştır. Fakat 1996'da sakatlığı nedeniyle Olimpiyat takımına alınmayınca atletizme yoğunlaşmaya karar vermiştir. 1998'de UNC'deki koçu C. J. Hunter ile evlendi. Hunter 2000 Sydney Olimpiyatları öncesinde yapılan doping testlerinin pozitif çıkması sonucu yarışlardan men edildi. Çift bu olaydan iki yıl sonra 2002 yılında boşandı. Jones 28 Haziran 2003'te 100 m. dünya rekoru sahibi olan erkek arkadaşı Tim Montgomery'den, Tim Montgomery Jr. isminde bir erkek çocuk dünyaya getirdi. Hamileliği nedeniyle 2003 Dünya Atletizm Şampiyonası'na katılamadı. Bu sırada erkek arkadaşı Tim Montgomery, performans attırıcı ilaç kullandığı gerekçesiyle atletizmden uzaklaştırıldı ve rekoru feshedildi. Marion Jones 24 Şubat 2007'de sprinter Obadele Thompson ile evlendi. 23 Haziran 2006 tarihinde İndianapolis'te yapılan testte performans arttırıcı eritropoetin kullandığı tespit edildi. Fakat sonrasında yapılan ikinci test negatif çıkınca atlet aklandı. 5 Ekim 2007'de yaptığı açıklamada yalan söylediğini itiraf ederek, 1999 yılından itibaren iki yıl süreyle doping kullandığını belirtti ve iki yıl spordan men cezası aldı. 8 Ekim 2007'de, 2000 Sydney Olimpiyatları'nda kazandığı, üçü altın ikisi bronz, beş madalyayı iade etti. Yaşattığı hayal kırıklığından dolayı tüm hayranlarından ve ülkesinden özür diledi. Jones, federal ajanlara yalan söylemek ve BALCO isimli dolandırıcı bir ilaç şirketi ile olan alakası nedeniyle 6 ay hapis cezasına çarptırıldı. Hapis cezasını Mayıs 2008 tarihinde çekmeye başladı. Barry Levinson Barry Levinson (6 Nisan 1942) Akademi ödüllü film yönetmeni, senaristi, yapımcısı ve oyuncu. 1988 yılında Rain Man filmi ile En İyi Yönetmen Oscarı'nı kazanmış, daha sonra bu ödüle 1991 yılında Bugsy filmi ile tekrar aday gösterilmiştir. 1979'da ...And Justice for All, 1982'de Diner ve 1991'de Avalon filmleri ile En İyi Özgün Senaryo Akademi Ödülü'ne aday gösterilmiştir. 1977 ve 1982 yılları arasında ...And Justice for All filmi ile senaryo dalında beraber oscar'a aday oldukları Valerie Curtin ile evli kalmıştır. Daha sonra Diana Rhodes ile evlenmiştir. Fred Zinnemann Fred Zinnemann (29 Nisan 1907 - 14 Mart 1997), Avusturyalı-Amerikalı film yönetmeni. 1948 yılında The Search, 1952 yılında High Noon, 1959 yılında The Nun's Story, 1960 yılında The Sundowners ve 1977 yılında Julia filmleri ile En İyi Yönetmen Oscarı'na aday gösterilmiş; 1953 yılında İnsanlar Yaşadıkça ve 1966 yılında A Man for All Seasons filmleri ile bu ödülü kazanmıştır. 1996 yılından ölümüne kadar Renee Bartlett ile evli kalmıştır. Hüseyin Gökçelik Hüseyin Bey (Gökçelik), (d. 1867, Milikan köyü (Elâziz) - ö. 8 Ağustos 1933), Türk siyasetçi. Nevruzzade Mehmet Efendi'nin oğludur. 1886'da İstanbul'da polis neferi olup, 1888'de çavuşluğuna yükseltildi. 1892'de Mâmuretülaziz Vilayeti 3. sınıf komiseri, 1902'de Erzurum Vilayeti 2. sınıf komiseri oldu. 1905'te Bingazi, 1908'de Sivas, 1909'da Mâmuretülaziz 2. sınıf komiserliği, 1910'da Diyarbekir Başkomiserliği, 1912'de Bitlis Başkomiserliğine atandı. Birinci Meclis'te milletvekili seçilip başkomiserlikten ayrıldı. 22 Eylül 1920'de Ankara İstiklâl Mahkemesi Üyesine seçildi. II., III. ve IV. Dönem Elâziz milletvekilliği yaptı. RÄ±za Kotan Rıza Kotan (1890, Muş - 20 Ekim 1951, Ankara), Türk siyasetçi. Gönenzade Ali Galip Ağa'nın oğludur. Muş Rüştiyesini bitirdikten sonra tarım ve ticaretle meşgul oldu. Belediye ve Liva meclislerinde üye oldu. 1. Dönemi milletvekili 13 Ocak 1921'de itibaren cephede hizmet etmek için üç ay izin sayıldı. 3 Nisan 1922'de doğu illerde özel görevde bulundu. II. Dönemde de Muş'tan milletvekili seçildi. II. Dönem sona erince Ankara'da ticaretle uğraştıysa da başarılı olmadığı için 1937'de Ankara Belediyesi Otobüs İşletmesinde biletçi olarak çalıştı. Centilmenlik Anlaşması (film, 1947) Gentleman's Agreement 1947 yapımı film. Filmin yönetmenliğini Elia Kazan yaparken yapımcılığını Darryl F. Zanuck üstlenmiştir.Laura Z. Hobson'ın aynı adlı romanından uyarlanmıştır. Dul bir gazeteci olan Phil Green (Gregory Peck) gelişme çağındaki oğluyla birlikte yaşıyor. Çalıştığı derginin patronu Phil'e ırkçılık hakkında bir dizi yazı yazmasını istiyor. Bunun üzerine Phil kendisini etrafa yahudi olarak tanıtmaya başlıyor. Birkaç hafta sonra insanların kendisine önyargıyla yaklaştığını fark eden Phil, "Beyefendilik Anlaşması" adındaki bir anti-yahudi topluluğun farkına varıyor. Film 3 Oscar kazanmıştır. Ayrıca 5 Oscar adaylığı daha vardır. Müstecip Onbaşı Müstecip Onbaşı (Kılıçaslan) (d. 1891; Hacı Ömerdere (Orhaniye) - ö. 10 Mayıs 1956; Orhaniye), Osmanlı askeri. Çanakkale Savaşı'nda deniz topçu eriydi. Bu asker, 30 Ekim 1915 tarihinde Kilitbahir'de nöbeti esnasında Çanakkale Boğazını geçmekte olan ve su üzerinde kulesi görünen Fransız denizaltısı Turquoise'ı 3. top atışında vurdu. Periskopundan vurulan ve karaya oturan Turquoise tekrar dalışa geçemedi. 28 mürettebatı, silah ve teçhizatıyla birlikte teslim oldu. George Stevens George Stevens (d. 18 Aralık 1904, ö. 8 Mart 1975) Amerikalı yapımcı, yönetmen, senarist. 1943 yılında The More the Merrier, 1953'te Shane, 1959'da The Diary of Anne Frank filmleri ile En İyi Yönetmen Akademi Ödülü'ne aday gösterilmiş, ödülü 1951'de "A Place in the Sun" ve 1956'da "Giant" filmleri ile kazanmıştır. 1958 ve 1959 yıllarında Sinema Sanatları ve Bilimleri Akademisi'nin (Academy of Motion Picture Arts and Sciences) başkanlığını yapmıştır. Sempatik sinir sistemi Sempatik sinir sistemi, vücudu gerilime hazırlar. Stresli bir durum sırasında etkindir. Sempatik sistemle ilgili nöronlar medulla spinalisde torakal ve lumbal bölge yan boynuzlarda bulunurlar. Buradan çıkan presinaptik efferent sempatik lifler, spinal sinirin içine katılırlar. Daha sonra birleştirici dalla paravertebrel bir ganglion olan trunkus sempatikusa geçerler. Trunkus sempatikus vertebral kanalın iki yanına yerleşmiş uzun ve zincir şeklinde üst üste dizilmiş sempatik ganglionlardan oluşmuştur. Hans-Peter Haselsteiner Hans-Peter Haselsteiner (d. 1 Şubat 1944, Wörgl) Avusturyalı bir sanayici ve siyâsetçidir. (LIF) 2006'dan beri STRABAG SE yönetim kurulu başkanıdır. 1996'den 1998'e kadar Liberal Forum'un meclis grubunun başkan yardımcısıydı. 25 Haziran 2008 tarihinde Bay Haselsteiner'in Liberal Forum'un iktisat uzmanı olduğunu beyân etti. Fatih Ceylan Fatih Ceylan (d. 25 Kasım 1980, Düzce), Türk futbolcudur. - ekiplerinden -'da oynamaktadır. Futbol hayatına 2000 yılında Sakaryaspor'da başlayan Fatih Ceylan, yeşil-siyahlı ekibin hem PAF, hem de as takımlarında oynamıştır. Hem 2. Lig, hem de Süper Lig'de görev yaptı ve 6 yıl sonra, 2006'da da 1. Lig'in kuvvetli ekiplerinden Kayserispor'a transfer oldu. Kayserispor takımında sol kanatta görev yapman Fatih, Kayserispor forması ile 76 maçta görev yapmış ve 4 gol atmıştır. 2007-2008 sezonunda dizinden geçirdiği sakatlıktan dolayı sadece 11 maçta görev yapabilmiştir. 2008-2009 sezonunun 2. yarısında Kayserispor ile yollarını ayırmış ve Antalyaspor ile sözleşme imzalamış 1 yıl bu takımın formasını giydikten sonra, 2010-2011 sezonu öncesinde Süper Lig takımlarından Kardemir Karabükspor ile 2 yıllık sözleşme imzalamıştır. 2010-2011 sezonunun devre arasında ise Denizlispor ile sezon sonuna kadar anlaşma imzalamıştır. Fatih Ceylan 2010-2011 sezounun sonunda Denizlispor ile biten sözleşmesini 1 yıl daha uzatmıştır. Fatih Ceylan, 2011-12 sezonunun devre arasında Denizlispor tarafından gönderilmiştir. 2013 yılında TSV Grunbach'a transfer olan Ceylan 2013-14 sezonu sonunda futbol kariyerine son noktayı koymuştur. Fatih Ceylan 2014-15 sezonu başında Kayserispor'da Avrupa izleme komitesinin başına getirildi. Actinophrys Actinophrys. Güneş hayvancıklarından() bir cinstir. Örtüleri ve iskeletleri yoktur. Küre biçimindedirler. Tatlı sularda, kokuşmuş, bataklık sularında yaşarlar. Yalancıayaklarıyla besinlerini yakalarlar. Yalancıayakları düzenli bir biçimde açıldığından, hayvana, güneş ışınlarının saçılmasına benzer bir görünüş kazandırır. Hücre çapı, ortalama 40 - 50 mikrometredir. 30 - 90 mikrometre olan türleri de vardır. Ameoba Amoeba. Bu çıplak amip cinsi, tatlısularda, kokuşmuş su birikintilerinde, nemli topraklarda yaşar. Çapları 200 - 300 mikrometre arasında değişir. Yalancı ayaklarını besinleri olan diğer tekhücrelileri almada kullanırlar. Zeminde yaşarlar. Durgun sularda yaşayan "Amoeba proteus", 300 - 600 mikrometre çapıyla en büyük çıplak amiplerden biridir. Cosmarium Cosmarium, genellikle tatlı sularda yaşarlar. 20 - 110 mikrometre uzunluğunda, tekhücreli ya da ipliksi yapıdaki alglerdir. Her hücrede, farklı biçimlerde olabilen en az bir kloroplast bulunur. Üreme işlevini yerine getirecek hücreleri, karşılıklı geçerek sitoplazmalarını birbirlerine aktardıklarından, kavuşur su yosunları da denir. Yann Martel Yann Martel (25 Haziran, 1963 doğumlu), "Pi'nin Yaşamı" ("Life of Pi") adlı romanıyla 2002 Man Booker Ödülü'nü kazanan Kanadalı yazar. Başbakanına 4 yıl boyunca her pazartesi kitap göndermiştir. Booker ödüllü yazarın eylemi için açıklaması ise şöyle:“Kimin ne okuduğu, kitap okuyup okumadığı kendi bileceği iş. Sıradan insanların ne yaptığı beni ilgilendirmiyor, insanlara nasıl yaşayacaklarını söylemek bana düşmez ama benim üzerimde söz hakkı olan insanlar söz konusu olunca durum farklı. Onların okumalarını istiyorum çünkü sınırlı, vasat hayalleri bir gün benim kabuslarıma dönüşebilir” Fotovoltaik Fotovoltaik, güneş pilleri ya da dizinleri sayesinde ışık kaynağından, çoğu zaman Güneş'ten, elektrik elde etme yöntemidir. Fotovoltaik aynı zamanda bu konuda yapılan çalışmalara verilen genel bir addır. Kristalin güneş hücresindeki alt tabaka kısmı, P tipi materyallerden (örneğin alüminyum, galyum, indiyum) bir tanesi ile kaplanarak yeşil boşlukları oluşturmaları sağlanır. N tipi üst tabaka ise fosfor, arsenik veya antimon gibi gezgin elektronlar yaratan kimyasallarla kaplanır. Burada amaç, elektronların üzerine düşen ışığın, bu elektronları P bölgesi olan alt tabakaya doğru harekete geçirmeleridir. Bu elektronlar, güneş hücresindeki çizilen yollardan veya kısa devrelerle bu iki tabakayı birbirinden ayıran bariyer üzerinden hareket edebilirler. Fotovoltaik devre doğru ve düzgün olarak yapılandırılmış ise bu elektronlar devreyi çizilen yollardan tekrar N bölgesine doğru tamamlar ve elektriği bu sayede üretirler. (kaynak: deparsolar) Dünyada bu alanda kurulmuş birçok fakülte vardır. Son yıllarda fotovoltaik hücrelerin üretiminde artış olmuştur. Bu teknoloji kullanılarak üretilen elektrik 5,6 GWp'den fazladır. Haluk Piyes Haluk Piyes, (d. 30 Mart 1975, Köln, Almanya), Türk asıllı Alman dizi ve sinema oyuncusu. Almanya'ya 1970'lerde giden Türk bir ailenin çocuğudur. Baba tarafından Kırşehir Çiçekdağlı, anne tarafından ise Mersin Tarsus'ludur. Almanya'da ilkokulda çok sevdiği Türk edebiyatı hocasının desteği ile tiyatro kurslarına gitti. Arkadaşlarının şiddete eğilim göstermesi üzerine hukuk okumaya karar verdi. Hukuk eğitimiyle birlikte tiyatro ve sinema eğitimi de alan Piyes, bu arada boks da yaptı. Bir ara fuarlarda sunuculuk yapan genç oyuncu, Los Angeles AFI'da 3 sene senaryo ve yönetmenlik, New York'ta ise Actors Studio'da Los Angeles HAW'da oyunculuk eğitimi aldı. Yabancılar, akıllarında kolayca tutabilmek için Luk Piyes demektedirler. Sosyal danışmanlığa devam eden Piyes, madde ve şiddet bağımlılığına karşı seminerler vermektedir. Sulhi Garan Sulhi Garan (d. 1916, İstanbul – ö. 6 Aralık 1962, İstanbul), Türk futbolcu ve futbol hakemidir. Beşiktaş ve Vefa'da futbol oynayan Garan, 1957 yılında İsviçre'de düzenlenen Uluslararası Futbol Federasyonu Hakem Kursu'na katıldı ve dünya çapında açılacak tüm hakem kurslarına hoca seçildi. FIFA kokartlı ilk Türk hakemi olan Garan, 1960 Roma Olimpiyatları'nda görev alarak ilk kez FIFA kokartı aldı. Futbol ve futbol hakemliği konusunda çeşitli kitaplar ve broşürler kaleme alan Garan, spikerlik, edebiyat öğretmenliği ve gazetecilik de yaptı. 6 Aralık 1962'de geçirdiği kalp krizi sonucu hayatını kaybetti. Robert Benton Robert Benton (d. 29 Eylül 1932), Oscar sahibi Amerikalı senarist ve yönetmen. 1979 yılında Kramer vs. Kramer filmi ile En İyi Yönetmen Oscarı'nı kazanmış, daha sonra bu ödüle Places in the Heart filmi ile 1984 yılında tekrar aday gösterilmiştir. Afshan Azad Afshan Azad (d. 12 Şubat 1988, Manchester), Bangladeş asıllı İngiliz oyuncudur. Harry Potter serisindeki Padma Patil karakterini beyaz perdede canlandırmasıyla tanınmıştır. Okuluna gelen oyuncu acetaları tarafından ses ve rol açısından denenmiş ve oyunculuğa uygun bulunmuştur. O ve Shefali Chowdhury, Harry Potter ve Ateş Kadehi filminde beraber rol aldıktan sonra yakın arkadaş olmuşlardır. Ginny Weasley'yi canlandıran Bonnie Wright ve Cho Chang'i canlandıran Katie Leung ile de filmde arkadaştır. Hâlen Manchester'da yaşamaktadır ve Bangladeşli müslüman bir aileye mensuptur. Peter Carey Peter Carey, (7 Mayıs 1943 doğumlu), "Oscar and Lucinda" adlı romanıyla 1988 ve "True History of the Kelly Gang" adlı romanıyla 2001 Man Booker Ödülü'nü kazanan Avustralyalı yazar. Düşük enerjili elektron mikroskobu Düşük enerjili elektron mikroskobu veya LEEM (Low Energy Electron Microscope), maddelerin yüzeylerini mezoskopik boyutlarda incelemeye yarayan bir elektron mikroskobu çeşididir. Elastik olarak yüzeyden geri saçılan düşük enerjili (0-500 elektronvolt) elektronların görüntülenmesi üzerine kuruludur. Yüzeylerin yapısal ve kimyasal özelliklerinin 10 nanometreye varan bir çözünürlükte incelenmesini sağlar. İnce filmler, katalitik yüzeyler, nanoteknolojik sistemler ile ilgili çalışmalardaki öneminin ötesinde, bu mikroskoptaki yüksek sinyal seviyeleri yüzeydeki dinamik değişimleri video hızında canlı olarak takip etmeye olanak tanır. Düşük enerjili elektron mikroskobu fikir bazında 1962 yılında Ernst Bauer tarafından ortaya atılmıştır. Ernst Bauer diğer araştırmacıların da katkılarıyla icadını 1985'te pratiğe dökmüştür. Düşük enerjili elektron mikroskobunun avantajlarından bir diğeri elektron optik sisteminin odak düzleminde oluşan düşük enerjili elektron kırınımı (LEED) motifinin kolaylıkla ölçülebilmesidir. Esma Esad Esma Esad (Arapça: أسماء الأسد; d. 11 Ağustos 1975, Londra), Suriye devlet başkanı Beşşar Esad'ın eşidir. 3 çocuğu vardır. Daha önce yatırım bankacılığı alanında kariyer yapmış, Hafız Esad'ın ölümünden sonra, Aralık 2000'de Devlet Başkanı Beşşar Esad ile evlenerek ve Suriye'ye taşınarak bankacılık kariyerini bırakmıştır. Esma Esad aynı zamanda İngiliz vatandaşlığına sahiptir. Londra'da Cromwell Hastanesi'nde kardiyolog olan Fevvaz Ahras'ın ve emekli bir diplomat olan Seher Ahras'ın kızı olarak dünyaya geldi. Ailesi aslen Humus şehrinden ve Sünni'dir. Esma Esad 1996 yılında King's College'dan mezun oldu. Esma Esad Üniversiteden sonra, Avrupa ve Doğu Asya müşterileri ile hedge fon yönetimi bölümü Deutsche Bank Grubu'nda işe başladı. 1998 yılında birleşme ve satın almalar konusunda uzmanlaşmış olan JP Morgan'da yatırım bankacılığı bölümünde çalışmaya başladı. Esma Esad, Suriye hükûmetinin halkla ilişkilerinin önemli bir parçası olarak analistler ve medya tarafından tarif edilmiştir. Kadın hakları ve eğitimi konusunda ilerici pozisyonlar alarak halk tarafından sevildi. Giydiği şık tasarımlı kıyafetler de medyanın ilgisini topladı. Suriye ayaklanması sırasında büyük ölçüde sessiz kaldı. Bu yüzden Suriye ayaklanması onun imajına bir darbe vurmuştur. 23 Mart 2012 tarihinde, Avrupa Birliği dışişleri bakanları, İngiltere doğumlu Esma Esad'a AB'ye üye ülkelere seyahat yasağı ve bu ülkelerdeki mal varlığının dondurulması gibi bir dizi yaptırım uygulama kararı aldı. İngiltere İçişleri Bakanlığı, AB seyahat yasağının Esma Esad'ın İngiltere'ye girmekten alıkoyamayacağını ama bu koşullarda Esma Esad'ın İngiltere'ye gelmesinin zaten beklenmediğini açıkladı. 2018 Ağustos ayında meme kanserine yakalanan Esma Esad, 2019 Ağustos ayında kanseri yendiğini açıklamıştır. Åževket Aziz Kansu Şevket Aziz Kansu, Ordinaryüs Prof. Dr., (d. 1903, Edirne, Türkiye - ö. 10 Nisan 1983 Ankara), Türk, tıp doktoru, bilim insanı, doktor, akademisyen, üniversite idarecisi. 1903 yılında Edirne’de doğmuştur. Dr. Aziz Emin ile Emine Hanımın oğludur. İlk öğrenimini takiben Edirne Idadisi (Edirne Lisesi)'ni bitirip İstanbul'da Mekteb-i Tıbbiye-i Şahane (günümüzde İstanbul Tıp Fakültesi)'ne öğrenci olarak alınmış ve tıp eğitimini tamamlayıp bu kurumdan 1923 yılında mezun olmuştur. Önce tip mektebi hastanesi ve Gülhane hastanesinde doktorluk için stajını tamamlamıştır. Sonra, o zaman her tıp doktoru olmak için gerekli olan iki yıllık mecburi hizmetini tamamlamak için Ankara’nın Balâ ilçesinde hükûmet tabibi olarak görev yapmıștır. 1924-1926 yılları arasında ise İstanbul Tıp Fakültesine iç hastalıkları kliniğinde asistanlık yapmıştır. Asistanlığı sırasında daha önce Cumhuriyetin Avrupa'da yüksek eğitim için açtığı ilk yarışma sınavını kazanmıștir. İzinli olarak 1927-1929 yılları arasında Paris'e Tıp ve Antropoloji ihtisası yapmıştır. Sorbonne Üniversitesi Yüksek Etüdler Okulu Broca Antropoloji Laboratuvarında Prof. Dr. G. Papillaut'nın yanında çalışmış, hazırladığı bir tezle devam ettiği Antropoloji okulundan diploma (Diplome des Sciences Anthropologique) almıştır. Türkiye'ye dönüşünde once I. sınıf iç hastalıkları uzmanı olmuştur. 1929 yılında İstanbul Tıp Fakültesi'nde açılan bir sınavla Antropoloji doçenti olmuştur. Ankara'da 2-11 Temmuz 1932 tarihleri arasında toplanan birinci Türk Tarih Kongresinden sonra Atatürk tarafından Türk Tarih Kurumu asıl üyeliğine seçilmiştir. 1934 yılında profesör olmuştur. 2252 sayılı kanunla 1933 yapılan Üniversite Reformu ile İstanbul Darülfünun lahvedilmis ve reformundan sonra kadrosu yeni kurulan İstanbul Fen Fakültesi'ne nakil edilmiştir. 1935 yılında Atatürk'ün isteği üzerine Ankara Üniversitesi Dil ve Tarih-Coğrafya Fakültesi Antropoloji Profesörü olarak getirilmiştir. 1944 yılında Ordinaryüs profesörlüğüne yükseltilmiştir. Bu fakültenin 1942-1944 yılları arasında dekanlığını yapmıştir. 1946 yılında çıkarılan 4936 sayılı kanun ile yeniden yapilandirilip kurulan Ankara Üniversitesi'nin ilk rektörü olarak seçilmiştir. 1973 yılında yaş haddinden emekli olmuştur. Türkiye Tıp Akademisi, Türk Tarih Kurumu, Türk Dil Kurumu, Paris ve Roma Antropoloji Cemiyetleri ile Alman Arkeoloji Enstitüsü Aslî ve Floransa Antropoloji Cemiyeti Muhabir üyesidir. 1976 yılında Kanseroloji ve Ekoloji Derneği'nin Onursal üyesi seçilmiştir. Prehistorya ve Pretohistorya Bilimler (1932) ile Antropoloji ve Etnoloji Bilimleri (1934) Uluslararası Kongreleri'nin daimî konseyleri üyeliğinde bulunmuştur. İkinci Kongre (Antropoloji-Etnoloji) ile Türkiye Tabiatını Koruma Cemiyetinin kurucularındandır. 28 Nisan 1962 - 21 Nisan 1973 tarihleri arasında Türk Tarih Kurumu Başkanlığında bulunmuştur. Sevket Aziz Kansu 10 Nisan 1983 Ankara'da vefat etmistir. Şevket Aziz Kansu'nun eserleri şu şekildedir: Birincil mallar Birincil mallar, Amerika Birleşik Devletleri'li filozof John Rawls tarafından 1971 yılında yazılmış A Theory of Justice adlı eserde tanımlanan kavramlar. Birincil mallar Rawls tarafından "Her rasyonel insan tarafından istenildiği düşünülen şeylerdir" şeklinde tanımlanmaktadır. Adalet Teorisi'nde tanımlandığı üzere, temel haklar, hürriyetler, bir toplumda bölüşümü olanaklı kılan gelir ve servet birincil malları oluşturur. Rawls’ın adalet dağılımı bu malların bireyler arasında dağılımı koşullarına biçimlenmektedir. Parasız, İlker, Modern Ansiklopedik Ekonomi Sözlüğü, Birincil Mallar maddesi, syf 74, Bursa, 1999 Lipid peroksidasyonu Lipid peroksidasyonu, yağların yükseltgenmesi sonucu bozulması. Yağların genel bozulma biçimi, bileşimlerindeki doymamış moleküllerin oksijenle yükseltgenmesi olup bunun sonucu aldehit, keton, hidroksi asitler, keto asitler, alkoller ve daha küçük moleküllü yağ asitleri meydana gelir. Bu çeşit bozulmaya peroksidasyon denir ve yükseltgenme ile meydana gelir. Linoleik asidin yükseltgenmesi daha az hoşa gitmeyen koku verir. Linoleik asidin yükseltgenmesinde ise pek az hoşa gitmeyen koku duyulur. Bu şekildeki yükseltgenerek bozulmayı ışık, ısı, nem ve bazı metaller katalize eder. Oleik, linoleik ve linolenik asid gibi asil lipid konstituentleri bir veya daha fazla asil grubuna maliktir ve böylece kolaylıkla hidroperoksitlere oksitlenir. Onu takip eden reaksiyonlar sonucunda çok sayıda öteki bileşikler meydana gelir. Bu yüzden gıdaların normal depolandığı şartlarda doymamış yağ asidleri dayanıklı gıda konstituentleri olarak sayılamaz. Otoksidasyon, lipoksijenazın katalizlediği ve lipid peroksidasyonu olarak adlandırılan prosesten ayrılmalıdır. Her iki oksidasyon hidroperoksidleri üretir. Fakat ikincisi yalnız enzim varlığında meydana gelir. Lipid peroksidasyonu ile çok sayıda uçucu olan ve uçucu olmayan bileşikler meydana gelir. Uçucu olanlar özel kokulu bileşikler olduklarından doymamış asil lipidlerini az miktarda içeren gıdalarda veya az miktarda lipidlerin oksidasyona uğraması halinde de lipid peroksidasyonu derhal fark edilebilir. Gıda aromasında meydana gelen bu değişmeler tüketiciler tarafından acımış, balık kokusu, metalik veya mukavva tadında, bayat tat şeklinde tabirlerle tanımlanır. Öte yandan belli miktarın altındaki bazı uçucu bileşikler birçok sebze-meyve ve yağ içeren gıdalarda hoş tada neden olur. Küçük orman kartalı Küçük orman kartalı ("Aquila pomarina"), atmacagiller (Accipitridae) familyasından bir kartal türü. Başı ve kanat örtü tüyleri soluk kahverengi, kuş tüyleri genellikle daha koyudur. Baş ve gaga, bir kartal için küçüktür. Genellikle kanat üstlerinde beyaz bir yama vardır. Erişkinlerde, sağrıda beyaz bir “V” işareti vardır. Ötüşü köpek gibi bir yip sesidir. Bir ağaçta yaptığı yuvasına 1-3 beyaz kahverengimsi sarı lekeli yumurta bırakır. Orta ve doğu Avrupa'da ve güneydoğuya doğru Türkiye'de çoğalır ve Afrika'da kışlar. Bu türün bütün dünya populasyonu Türkiye üzerinden göç etmektedir. Tuba (çalgı) Tuba, genellikle pirinç ve bakırdan imâl edilen, geniş, konik borulu ve pistonlu üflemeli bir çalgıdır. Tuba, üflemeli çalgılar arasında en kalın sesli olanıdır. Orkestralarda genellikle bir tane tuba bulunur. Yaylı çalgılara bas sesi sağlayan kontırbas gibi, tuba da bakır üflemeli çalgılara bas sesiyle eşlik eder. Tubanın uca doğru genişleyip açılan kıvrımlı gövdesi, çan biçiminde bir kalakla son bulur. Ağızlık bölümü huni biçimindedir. Gövde üzerinde trompette olduğu gibi değişik perdelerden ses veren ve kangal olarak adlandırılan ek borular ile bu boruları açıp kapamaya yarayan bir piston düzeneği vardır. Bugün tubanın çeşitli ülkelerde kullanılan oldukça değişik modelleri vardır. Tuba, ismini Latince "tüp", "boru" anlamına gelen "tubus" kelimesinden alır. Tarihi Roma İmparatorluğu'na kadar uzanır. Roma'da kullanılan hâli Tuba'nın bugünkü şekline benzemiyorsa da, tuba da dahil olmak üzere, bugün kullanılan bakır üflemeli çalgıların atası olarak kabul edilmektedir. Tuba'nın bugünkü şeklini ve çalışma prensibini bulması 1800'lü yıllarda pistonun icat edilmesi ile olabilmiştir. 1835 yılında Alman besteci, bando şefi Wilhelm Wieprecht ve saray bandosunun çalgı yapım ustası Carl Wilhelm Moritz, Berlin'de bugün kullanılan 5 pistonlu bas tubayı icât ederek patentini almışlar. Tuba, kalın ve bas sesi sayesinde kısa zamanda yayılmış, kısa sürede orkestralarda ve bandolarda selefi sörpanın yerini almıştır. Bugün hemen hemen bütün Orkestra ve bandolar tarafından kullanılmaktadır. Orkestralarda genellikle bas tuba ya da kontrbas tuba olmak üzere, genellikle bir tane tuba bulunur. Nâdiren her ikisini birden kullanan topluluklar da vardır. Tuba, caz müziğinde de 1925 yılına kadar bas sesi olarak kullanıldıktan sonra yerini kontırbasa bıraktı. İkinci Dünya Savaşı'ndan sonra amatör "dixieland" caz toplulukları tarafından yeniden kullanılmaya başlanmıştır. 1979 yılında, Birleşik Amerikalı müzisyen Joel Day, "International Tuba Day" adını verdiği "dünya tuba günü"nü ilân etti. 1982'den beri her yıl, Mayıs ayının ilk cuması "dünya tuba günü" olarak kutlanmaktadır. Sandro Puppo Sandro Puppo (28 Ocak 1918 - 16 Ekim 1989, Piacenza) İtalyan futbolcu ve teknik direktör. 1954 yılında Türkiye millî futbol takımını çalıştırmıştır. Ayrıca Beşiktaş, Juventus ve FC Barcelona'yı çalıştırmıştır. 2 yaşında kemancı olan babasıyla Şangay'a taşındı. Orada müzik ve İngilizce eğitimi alırken, orada yaşayan Britanyalılar'dan etkilenerek futbola ilgi duymaya başladı. 1934 ailesiyle İtalya'ya döndü. Profesyonel futbol hayatına 1934'te Piacenza Calcio'da başladı. 3 sene top koşturduğu Piacenza'nın en önemli isimlerinden biri olmayı başardı. Takımı Serie C'de olmasına karşın İtalya millî futbol takımı teknik direktörü Vittorio Pozzo tarafından 1936 Yaz Olimpiyatları kadrosuna dahil edildi ve takımla beraber altın madalyayı kazandı. 1936'da geldiği ve o zamanlar "Ambrosiana-Inter" adlı FC Internazionale Milano'da üç sezon üst üste (37-38, 38-39, 39-40 sezonları) şampiyonluğu yaşadı, 38-39 sezonunda İtalya Kupası'nı da aldı. Puppo kadroda olmasına karşın Inter'de çok fazla forma şansı bulamadı. Bu yüzden 1940'ta Venezia'ya geçti. Bu takımla da bir İtalya Kupası kazandı. Sonraki iki sezon da kupada bir yarı final, bir final yaşadı. 1941-42 sezonunda da lig üçüncüsü oldular. İkinci Dünya Savaşı ile herkes gibi futbola ara verdi. 1945-46'da eski takımı Piacenza Calcio'da kiralık oynadı ve takım Serie B'yi birincinin 4 puan gerisinde 4. bitirdiler. Puppo 3 maçlığına takımda futbolcu/teknik adam olarak görev aldı. Bir sezon sonra eski takımı SSC Venezia'ya geri döndü ancak küme düştüler. 1947-49 arasında AS Roma'da oynadı, ancak Roma - Bologna maçında ayağı kırıldı. Sakatlığı yüzünden takımda fazla forma şansı bulamadı. 1949-50 sezonunda AC Thiene'de futbolcu/teknik adam olarak görev yaptı. Futbolculuk sonrası Puppo hemen teknik adamlığa başlamadı. Bir süre Venezia'da yardımcı antrenörlük yaptı. 1951-52'de Serie C'de Rovereto takımını yönetti. 1952'de Türkiye millî futbol takımının başına geçmesi için davet alan Puppo 1952 Yaz Olimpiyatları'nda millî takımın başındadır. İlk turda Hollanda Antilleri'ni yenen takım, çeyrek finalde o zamanların efsane kadrosu ve altın madalyayı kazanacak olan Macaristan'a 7-1 yenilerek elendi. İki sene sonraysa elemelerde İspanya'yı geçerek Türkiye'yi 1954 FIFA Dünya Kupası'na sokmayı başararak, Türk futbol tarihinde bir ilki gerçekleştirdi. Gruplarda play-off'a kalmasına rağmen millî takım Batı Almanya'ya yenilerek kupaya veda etti. Puppo, millî takımdan ayrıldığında 11 maçta 3 galibiyet 3 beraberlik 5 mağlubiyet alsa da tarihe geçmiş oldu. Puppo, Türkiye'nin yanında 1953-54 sezonunda Beşiktaş'ı de çalıştırmaya başladı. Inter'de beraber top koşturduğu Giuseppe Meazza'dan sonra takımın ikinci İtalya teknik adamı olan Puppo'lu Beşiktaş, lig üçüncüsü oldu. Türk millî takımı ile İspanya'yı elemesinin de etkisiyle Beşiktaş'tan ayrılıp 1954'te FC Barcelona'da görev yapmaya başladı. Başkanlığa yeni gelen ve Nou Camp'ı yaptırmaya başlayan Francesc Miró-Sans'ın göreve getirdiği Puppo bir yıllık Barcelona macerasında 30 maçta 17 galibiyet 7 mağlubiyet aldı. La Liga'da da Kral Kupası'nda da ikinci sırada kaldı. 1955'te Juventus'a geçti. Puppo'nun hedefi yepyeni bir Juventus yaratmaktı ancak ilk galibiyeti sekizinci maçta aldılar. Buradaki iki sezon boyunca bir 12.lik ve bir 7.lik kazandı. 62 maçta sadece 15 galibiyet alarak takımın galibiyet yüzde olarak en kötü tam zamanlı teknik direktörü olarak tarihe geçti. İki yıl sonra Puppo yine Türkiye ve Beşiktaş'ın teknik direktörlüğüne geldi. 1962 FIFA Dünya Kupası elemelerine katıldı, Norveç'le oynanan maçları kazansa da SSCB maçlarında yenilerek grup ikincisi olarak Dünya Kupası vizesi alamadı. Önceki sezonun şampiyonu Beşiktaş'la da 1960-61 sezonu lig üçüncüsü oldu ve görevinden ayrıldı. Puppo 1966 FIFA Dünya Kupası elemeleri için tekrar Türkiye millî futbol takımının başına geçti. Ancak Portekiz, Çekoslovakya ve Romanya'lı grupta 6 maçta 1 galibiyet ile hüsran yaşadı. 1966-68 arası eski takımı Piacenza'nın başına geçti. İkinici sezonunda Serie C ikinciliğini kazansa da bir üst lige çıkamadılar. Tepeli pelikan Tepeli pelikan ya da tepeli kutan ("Pelecanus crispus"), pelikangiller (Pelecanidae) familyasından çok büyük bir su kuşu türüdür. Avrupa'nın güneydoğusundan Hindistan ve Çin'e yayılan bölgede bataklıklar ve sığ göllerde yaşar. Yuvaları bitkiler ve dallardan oluşan kaba bir yapıdır. Geniş bir alana yayılmasına rağmen alt türü yoktur ancak boyut farklılıklarına dayanarak Azerbaycan'da bulunan fosillerden Pleistosen dönemine ait "Pelecanus crispus palaeocrispus" türü tanımlanmıştır. Tepeli pelikan, pelikanlar arasında en büyüğüdür ve yaşayan kuş türleri arasında da en büyük kuşlar arasındadır. Boyu 160 ila 183 cm. arasında, ağırlığı 9 ila 15 kg arasında, kanat açıklığı da 290 ila 351 cm arasında değişir. Bireysel olarak tepeli pelikandan daha ağır toylar ve kuğular olsa da 11,5 kg. olan ortalama ağırlığı ile dünyanın uçabilen en ağır kuş türüdür. Büyük albatroslardan sonra dünyanın en geniş kanat açıklığına sahip kuşlarından biridir. Kısmen tepeli pelikana benzeyen ak pelikanlar biraz daha küçük yapılıdır ancak ak pelikanların en büyük erkek kuşları tepeli pelikan ile aynı boyutlarda olabilir. Ancak tepeli pelikan ensesindeki kıvırcık tüyler, gri bacaklar ve saf beyaz yerine gümüşî beyaz tüyleri ile ak pelikandan ayırt edilebilirler. Kışları erişkin tepeli pelikanların tüyleri gümüşî griden kahverengi-gri krem rengine dönüşür. Erişkin olmayan kuşlar gri renklidir ve yüzlerinde erişkin ak pelikanlarda olan pembe tüysüz deri bulunmaz. Tepeli pelikanın alnında bulunan tüyler yüzün önünde tam gaganın üstünde W şeklinde durabilirler. Üreme döneminde boğaz keseleri turuncu-kırmızı renkli olurken üst gagaları sarı renkli kalır. Kışları ise tüm gagaları mat sarı renklidir. 36 ila 45 cm uzunluğunda olan gagası, Avustralya pelikanından sonra ikinci en uzun kuş gagasıdır. Gözlerin çevresindeki tüysüz deri sarı ile morumsu renkler arasında olabilir. Standart ölçüler ak pelikanla kıyaslandığında tepeli pelikanın 11,6 ila 12,2 cm. arasındaki tarsus uzunluğu biraz daha kısadır ama 22 ila 24 cm. arasındaki kuyruğu ile 68 ila 80 cm. arasındaki kanat kiriş uzunluğu belirli şekilde daha uzundur. Tepeli pelikan uçarken diğer pelikanların aksine kanatları gri-beyaz renklidir ve uçları siyahtır. Havada zarif bir şekilde süzülür. Tepeli pelikan sürüsü birlikte uçarken sürü üyeleri senkron olarak hareket ederler ve boyunları balıkçıllar gibi geriye doğru S şeklinde kıvrılır. Tepeli pelikan, tüm pelikanlarda olduğu gibi genelde sessizdir ancak üreme döneminde oldukça yüksek sesler çıkarabilir. Bu sesler derinden gelen sesleri takip eden havlamaya benzer sesler, tıslama ve homurtulardır. Tepeli pelikan genellikle kısa mesafelerde göç eder. Beslenme fırsatlarına göre Avrupa'da dağınık olarak yaşar ve batıda bulunan kuşlar kışları Akdeniz bölgesinde geçirir. Tuna Deltasına mart ayında gelen tepeli pelikanlar ağustos sonunda buradan ayrılırlar. Asya popülasyonları daha aktif olarak göç ederler, Rusya'da üreme mevsimini geçiren kuşlar kışları İran ile orta Hindistan ve Nepal arasındaki bölgede geçirirler. Moğolistan'da üreme dönemini geçiren kuşlar ise kışları Çin'in doğu kıyılarında geçirirler. Tepeli pelikan göllerde, akarsularda, deltalarda ve haliçlerde yaşarlar. Ak pelikanlara nazaran tepeli pelikan yalnızca ovalara bağımlı değildir ve uygun su havzası bulduğu durumlarda her rakımda yuvalanabilir. Ak pelikana göre üreme alanı seçiminde daha az fırsatçıdır ve tamamen uygunsuz hâle gelene kadar her yıl aynı üreme bölgesine geri gelir. Kışları Avrupa'da buz tutmayan göllerde ve Hindistan'da mevsimsel olarak oluşan göllerde geçirir. Ayrıca kışları koruma altındaki deniz kıyılarını da beslenmek için ziyaret ederler. Bu pelikan hemen hemen tamamen balık ile beslenir. Tercih ettikleri balıklar arasında bayağı sazan, tatlısu levreği, kızılkanat, yılanbalığı, yayın, kefal ve turna balığıdır. Yunanistan'da kalan en büyük koloninin tercih ettiği balığın yerel "Alburnus belvica" türü olduğu bildirilmiştir. Tepeli pelikanın günlük balık ihtiyacı yaklaşık 1200 g. kadardır. Genellikle tek başına ya da iki ila iç kuştan oluşan gruplar hâlinde avlanır. Avlanırken yavaş yavaş dolanarak yüzer ve avını gördüğünde gagasını hızlı bir şekilde sualtına daldırarak balıklarla birlikte büyük miktarda suyu boğaz kesesini kepçe gibi kullanarak alır. Gaga su yüzüne çıktıktan sonra su boğaz kesesinin kenarlarından dışarı akar ve balık yutulur. Ara sıra diğer pelikanlarla birlikte balıkları sığ sulara sürme yoluyla grup hâlinde avlanır ve Yunanistan'da karabataklarla birlikte avlandıkları da gözlemlenmiştir. Kabuklular, solucanlar, böcekler ve diğer su kuşlarının yumurtaları ve yavruları ile de beslenebilirler. Oldukça sosyal hayvanlar olan pelikanlar arasında tepeli pelikan en az sosyallik eğilimi gösteren türdür. Diğer pelikan türlerine göre görece daha az sayıda bireylerden oluşan küçük gruplar hâlinde yuvalanırlar ve hatta yalnız olarak yuva yaptıkları da görülebilir. Yine de en fazla 250 çifte kadar varan küçük koloniler oluştururlar. Ara sıra ak pelikan kolonilerinin arasında da karışabilirler. Genellikle geniş sular içindeki küçük adacıklara) ya da yoğun sazlıkların arasına yuva yaparlar. Büyük boyutları nedeniyle genellikle yuvalarının çevresindeki sazları ezerek çamurlu hâle getirirler ve bu yuvalar üç yıldan sonra kullanılmaz hâle gelir. Yuva orta büyüklükte ot, saz, çalı ve tüy yığınlarından oluşur ve ortalama olarak 1 m derinliğinde ve 63 cm. genişliğindedir. Genellikle yerde ya da yüzen bitki örtüsü üzerindedirler. Kuş dışkılarıyla kaplanana kadar çok dayanıksızdırlar. Üreme dönemi ak pelikanlardan bir ay kadar önce mart ya da nisan aylarında başlar. Dişi kuş bir ila altı yumurta arasında yumurtlar ancak genellikle iki yumurtaya daha sık rastlanır. Yumurtalar 120 ila 195 g. arasındadır. Erkek ve dişi kuş dönüşümlü olarak 30 ila 34 gün arasında kuluçkaya yatar. Yumurtadan tüysüz çıkan yavrular kısa sürede beyaz hav tüylere kavuşur. Yavrular 6 ila 7 haftalık iken pelikanlar küçük gruplar hâlinde bir araya toplanırlar. Yavrular 85 günlük iken palazlanır ve 100 ila 105 günlük iken bağımsız olurlar. Yavrulama başarı yüzdesi yerel çevresel koşullara göre %58 ila %100 arasında değişir. Yuvalar sınırlı olarak tehditlere karşı koruma sağlar, su düzeyleri düşük iken etçil memeliler yuvalara ulaşabilir. Bulgaristan'da yaban domuzlarının tepeli pelikan yuvalarını yok ettikleri gözlemlenmiştir. Çakallar, tilkiler, kurtlar, köpekler ve vaşaklar da yuvalara saldırabilirler, ayrıca deniz kartallarının da palazlanmış yavrulara saldırdıkları görülür. Cinsel olgunluğa 3 ila 4 yılda erişilir. Tepeli pelikan popülasyonu yaşadığı bölgelerde ak pelikandan daha fazla oranda azalmıştır. Küresel popülasyonunun 10.000 ila 20.000 arasında olduğu tahmin edilmektedir. Kayıtlarda geçtiğine göre bir zamanlar yalnızca Romanya'da milyonlarca tepeli pelikan olduğu görülmektedir. 20. yüzyılda bu türün popülasyonunda sebebi tam olarak anlaşılamayan dramatik düşüşler olmuştur. En olası sebep su havzalarının kurutulması ve bölgesel gelişmeler nedeniyle yaşam alanı yok olmasıdır. Koloniler düzenli olarak insan aktiviteleri nedeniyle rahatsız edilmekte ve ebeveynler geçici olarak yuvalarını terk etmekte dolayısıyla da yuvadaki yavrular tehditlerle yüz yüze kalmaktadır. Ara sıra balıkların azalmasına neden olduğunu düşünmeleri sebebiyle balıkçılar tepeli pelikanları öldürmektedir. Bu tarz öldürmeler küçük çaplı olsa da pelikanların balık kaynaklarını tükettikleri konusundaki endişe hâlen devam etmektedir. Popülasyon azalmasının bir başka muhtemel nedeni de kaçak avlanmadır. Moğolistan'da tepeli pelikanlar boğaz keselerini torba olarak kullanmak üzere yerel halk tarafından öldürülmektedir. Tipik bir günde bir Moğolistan pazarında elli kadar pelikan kesesi satışa sunulmakta ve öyle nadir bir nesne olarak görülmektedir ki karşılığında on at ile otuz koyun takas edilebilmektedir. Yaşam döngüsünün her etabında sömürülen bu kuş Moğolistan'da kritik tehlike altındadır ve yalnızca 130 kadar tepeli pelikan bulunmaktadır. Tepeli pelikanlar ayrıca sıklıkla elektrik iletim hatlarına uçarken takılarak elektrik çarpması sonucu ölmektedir. Yunanistan'da tepeli pelikanlar özellikle turist taşıyan tekneler tarafından o kadar çok rahatsız edilmektedir ki bu nedenle beslenememekte ve açlıktan ölmektedirler. 1994 yılında çoğu Yunanistan'da bulunmak üzere, Ukrayna, Makedonya, Romanya, Bulgaristan ve Arnavutluk'ta binden fazla çift tepeli pelikan bulunmaktaydı. 1950'lerden beri Hırvatistan'da soylarının tükendiği kabul edilmiştir ancak 2011 yılında tek bir tepeli pelikan gözlemlenmiştir. Geriye kalan en büyük koloni yaklaşık 1.400 çift ile Yunanistan'da Mikri gölündedir. Yaklaşık 3.000 çift tepeli pelikan popülasyonu ile bu kuşların en çok bulundukları ülke günümüzde Rusya'dır. Dünya çapında üreyen 3.000 ila 5.000 çift olduğu sanılmaktadır. Hindistan'da 8.000 tepeli pelikan olduğuna dair olan gözlemin aslında yanlış tanımlanmış ak pelikanlar olduğu ortaya çıkmıştır. "Afrika-Avrasya Göçmen Sukuşları Korunması Sözleşmesi"nde yer alan kuş türlerinden biri de tepeli pelikandır. Dünya Doğa ve Doğal Kaynakları Koruma Birliği (IUCN) tarafından hassas türler arasında listelenmiştir. Özellikle Avrupa'da olmak üzer tepeli pelikanları koruma amaçlı eylemler alınmıştır. Her ne kadar normalde yerde yuvalansalar da üremelerini kolaylaştırmak için Türkiye, Yunanistan, Bulgaristan ve Romanya'da yerden yükseltilmiş platformlara yuvalar yapılmış ve tepeli pelikanlar bunları kullanmaya başlamıştır. Yunanistan ve Bulgaristan'da ayrıca su üstünde yüzen sallar da bu türün kullanımı için yapılmıştır. Ayrıca bu ülkelerde kolonilere yakın olan elektrik iletişim hatları ya sökülmüş ya da işaretlenmiştir. Ayrıca yöresel olarak su seviyesi kontrol programları ve eğitimler de korunma çabalarına yardımcı olmaktadır. Asya'da da korunma çabaları gösterilse de daha yüksek oranda kaçak avlanma ve yüksek oranda yaşam alanı yok olması buradaki çabaların sonuç vermesine engel olmaktadır. 2012 yılında olağandışı koşullarla çok soğuk geçen kış mevsiminde Hazar Denizi'nin donması orada kışlayan en azından yirmi tepeli pelikanın açlıktan ölümüyle sonuçlanmıştır. Yerel yetkililerin başlangıçta engellemesine rağmen halkın buradaki pelikanları getirdikleri balıklarla beslemeleri sonucu kalan pelikanlar kışı atlatabilmiştir. Avrupalı (film) Avrupalı, yönetmenliğini Ulaş Ak'ın yaptığı, başrollerinde Cem Davran, Yasemin Kozanoğlu, Sema Öztürk, İlknur Soydaş ve Aydemir Akbaş'ın oynadığı komedi filmi'dir. Türkiye’de 12 Ekim 2007'de vizyona girmiştir. Avrupalı'da, bir Türk ailesi ile Yunan ailesi arasında yaşanan, yasa dışı ve duygusal ilişkiler üzerinden, Türkiye’nin Avrupalılık macerası işleniyor. Cem Davran’ın, bir Türk kızı ile Yunan kızı arasında kaldığı aşk girdabında karar vermekte zorlanırken, arkası kesilmeyen komik olayların birbirini kovaladığı hikâyemizde, yoğun mizahın yanı sıra Türkiye’nin ve Türk halkının sorunları da anlatılıyor. Avrupalılara kendimizi beğendirmeye çalışırken, öz değerlerimizden kaybettiklerimizi de göstermeyi amaçlayan Avrupalı projesi, her ne kadar farklı farklı ülkelere ve birliklere bölünmüş olsalar da, tüm insanlığın, büyük bir ailenin üyeleri olduğu ve sevgiyle dünya’da akan kan ve gözyaşının son bulabileceği fikrinin altını çiziyor. Büyük ak balıkçıl Büyük ak balıkçıl ("Ardea alba"), balıkçılgiller (Ardeidae) familyasına ait bir kuş türü. Büyükçe bir kuştur. Beyaz tüylere sahiptirler. Büyüklükleri 101 cm'e kadar artar. Ağırlıkları 950 gram kadardır. Sadece Gri balıkçıldan ufakça daha küçüktürler. Boyutu dışında, büyük ak balıkçıl sarı gagası, siyah bacakları ve ayakları ile diğer beyaz balıkçıllardan ayrılabilir. Yavaş bir uçuşu vardır. Uçuş sırasında boyunlarını geri çekerler. Sığ su veya daha kuru habitatlarda beslenirler. Keskin gagalarını balık, kurbağalar veya böceklere saplarlar. Hareketsiz olarak avlarını beklerler. Genellikle kolayca görülen yaygın bir türdür. Kısmen göçmendirler. Bu türler, iri Ardea türlerinden Gri balıkçılın ve Ardea herodiasın her şeyiyle yakın akrabası olup renkleri konusunda ise küçük beyaz balıkçılgiller daha çok benzemektedirler. Çeşitli yazarlar tarafından "Egretta alba" ve "Casmerodius albus" olarak tanımlanmıştırlar. Dünyanın çeşitli parçalarında dört alt cinsi vardır, bunlardan en büyüğü "A.a. modesta"dır. Cihangir GSK Cihangir GSK, Kuzey Kıbrıs Türk Cumhuriyeti'nin Cihangir köyündeki bir futbol kulübü. 1951 yılında kurulan kulüp tarihinde ilk kez 2007 yılında KKTC 1. ligine çıkmıştır. Bordo - Lacivert renklerini formalarında taşıyan Cihangir Kulübü'nün başkanlığını Cihangir köy sakinlerinden Ali Karavezirler yapmaktadır. 1951 yılında Cihangir Işık Kulübü adıyla kurulan takım, 1978 yılında Cihangir Gençlik Spor Kulübü adını aldı. 1. Devre Maçları 2. Devre Maçları Ä°sim Listesi Levon Aronyan Levon Aronyan (d. 6 Ekim 1982) Yahudi asıllı Ermeni satranç oyuncusudur. Şubat 2012'deki 2805 ELO reytingi ile ikinci sırada, ülkesi Ermenistan'da ise 1 numaradır. Onun yeteneğinin erken işaretleri,Szeged'de 8/9 ile 1994 yılı 12 yaş altı Dünya Şampiyonası'nda kazanması ile geldi. Gelecek ışığı, Etienne Bacrot, Ruslan Ponomariov, Francisco Valloja Pons ve Alexander Grischuk'u içeriyordu. 2002 yılında Dünya Jünyör Şampiyonu oldu. 10/13 ile LukeMcShane, Surya Ganguly, Artyam Timofeev, Bu Xianghi, Pentola Harikrisha ve diğerlerinin önünde bitirerek. Mayıs 2007 de Dünya Şampiyonu Vladimir Kramnik'i hızlı satranç oyununda 4-2 yendi. Onun oyun stili fevkalade taktiksel ve kesinlikle komplike oyunlara benzer ki;derin bir hesplamaya ihtiyaÃ§ duyar. Aronyan, siyah ile, GM Ivan Sokolov'u (2676) 19 harekette yeniyor, saatindeki 10½ dakikanın hepsini kullanarak. : I. Sokolov-Aronian, Chess Olympiad, Torino 2006 1.d4 Nf6 2.c4 e6 3.Nc3 Bb4 4.Qc2 d5 5.cxd5 exd5 6.Bg5 c5!? 7.dxc5 h6 8.Bh4 g5 9.Bg3 Ne4 10.Bxb8!? (10.e3; 10.Be5) Qf6! (10...Rxb8?? 11.Qa4+ +-) 11.Bg3 Nxc3 12.a3 Bf5! 13.Qd2 Ba5 14.b4? Ne4 15.Qc1 Rc8!! 16.Ra2?! Rxc5 17.Qa1 (soldaki diyagrama bak) Qc6! The threat of back-rank mate is crushing. 18.Qe5+ Kd8 19.Qxh8+ Kd7 0-1 If 20.e3, Rc1+ 21.Ke2 Bg4+! and 22...Qc4# (dayandığı analiz A.J. Goldsby) Kelteminar kültürü Kelteminar Kültürü (Rusça: Кельтеминарская культура, Özbekçe: Kaltaminor madaniyati), MÖ 5500 ile MÖ 3000 yılları arasında var olmuş, Amuderya deltası, Zarafşan nehri, Karakum çölü ve Kızılkum çölü etrafında