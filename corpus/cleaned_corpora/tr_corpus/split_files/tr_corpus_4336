(sublimation/fizik) olur ve kutup bölgeleri; orta enlemdeki çöllerle mukayese edilebilir biçimde yağış miktarı azlığı nedeniyle kurumaya başlar. Bu ortaya çıkan düşük yağış miktarı durumu kutup enlemleri kar yağışını yaz mevsimi boyunca eritir. Buzla kaplı olmayan bir arktik okyanusu uzun süren yaz günleri boyunca güneş radyasyonunu emer ve buzla kaplı bir denize göre Arktik atmosferine daha fazla miktarda buharlaşma getirir. Daha yüksek bir yağış miktarıyla düşen karın bazı kısımlarda yaz boyunca erimemesi mümkündür ve böylece daha alt rakımlarda ve daha güney enlemlerde, Yeryüzü beyazlaşması nedenli olarak karasal alan üzerindeki sıcaklığın düşmesi yukarıda belirtildiği gibidir. Bundan başka, bu hipotez altında okyanus suyu içindeki tampon buzul kütlelerinin eksikliği, Arktik ve Kuzey Atlantik Okyanusu arasında daha çok miktarda su sirkülasyonu oluşturur; soğuk arktik suları ılınırken, ona göre daha ılımlı olan Kuzey Atlantik suları soğuklaşır. (Küresel ısınmanın yol açtığı mevcut sonuçlar Arktik Okyanusun 5-20 yıl arasında geniş ölçüde buzulsuzlaşacağını içermektedir.) Ilıman çevrim sürecinde Kuzey Atlantik deniz suyuna eklenen yeni eriyen su küresel okyanus suyu sirkülasyonu miktarını azaltabilecektir. (ayrıca bakınız: "Thermohaline sirkülasyonunun kesilmesi") Böyle bir azalma (Körfez akıntısının azalmasının etkisi) Kuzey Avrupa'da serinletici bir etki oluşturabilir ki bu etki de alt enlemlerdeki karın yaz boyunca alıkonmasına neden olabilir. Yaygınlaşmış bir buzul dönemi boyunca buzulların Saint Lawrence Körfezine doğru hareket edebilecekleri ve böylece Körfez akıntısını tıkama olasılığından yeterince uzak olabilecekleri de öne sürülmüştür. Buzul örtüleri, buzul dönemleri boyunca üzerinde bulundukları karayı aşındıran formlardır. Bir zaman sonra, bu durum deniz seviyesi üzerindeki karayı azaltacak ve böylece buzul örtülerinin üzerinde oluşacağı boşluk miktarı da azalacaktır. Bu durum, beyazlanma geri beslemesini azaltır, buz örtüleri bir yandan oluşurken diğer yandan deniz seviyesi aşağıya düşer. Buzulun büyümesiyle birlikte kuraklığı artıran diğer bir etken, mevcut yağış miktarının azalmasıyla buzullaşmanın devamlılığıdır. Buzullaşmanın geri çekilmesi böylece teşvik olur veya diğer bir süreç buzulun ilerlemesi yönünde benzer ters olumlu beslemeyle güçlendirilebilir. "Nature Geoscience"da yayımlanan araştırmaya göre, insanın karbondioksit yayımı bir sonraki buz çağını geciktirecektir. Araştırmacılar, bugünkü ılıman buzullararası dönemin en benzerinin oluştuğu yörünge bilgisini kullanarak gelecek buzul çağının 1.500 yıl sonra başlayabileceği tahmininde bulundular. Ancak yine de mevcut CO2 yayılımının bunu geciktirecek düzeyde bulunduğunu söylemeye devam ediyorlar. Uzun süreli buz çağları periyotları ve ondan daha kısa süreli buzullararası periyotların nedenleri henüz tam olarak anlaşılamamıştır. Üzerinde görüş birliği bulunan bazı etkenler şunlardır: Yeryüzü atmosferinin bileşimi, örneğin karbondioksit ve metan gazı konsantrasyonları gibi.(Daha önceden bahsedilmiş olan bu konuda önem taşıyan seviyeler, Antarktika EPICA Dome C buzul çekirdeğinde yapılan incelemelerde son 800 bin yıl için görülebilmektedir.); Milankoviç Döngüsü olarak bilinen Yeryüzünün güneş etrafındaki yörüngesindeki ve kendi ekseninin eğimindeki değişmeler; Tektonik levha hareketleri göreceli konumlanma ve kıtasal yekün ile Yeryüzünü kaplayan okyanus örtüsündeki değişiklikler rüzgârların, okyanus akıntılarının, atmosfer akımlarının değişikliğine yol açmaktadır. Güneş enerjisi çıktısındaki farklılıklar; dünya-ay sistemindeki yörüngesel dinamikler ve nispeten geniş meteorlar ve süper yanardağ püskürmelerini içeren volkanik hareketler. Bu etkenlerden bir kısmı bir diğerini de etkileyebilmektedir. Örneğin, Yeryüzü atmosferi konsantrasyonundaki değişimler (özelikle sera gazlarındaki konsantrasyonlar) iklimi değiştirebilir veya iklimin kendisi atmosfer konsantrasyonunu değiştirebilir. (örneğin hava aşındırma oranındaki değişimler CO2 oranını etkileyebilir.) Maureen Raymo, William Ruddiman ve diğerleri Tibet Platosu ve Kolarado Platosunun muazzam CO2 temizleyicilikleri kapasitesi ile senozoik iklimin hatırı sayılır bir nedensel etkeni olduğunu öne sürdüler. Daha ötesinde, son 10 milyon yıl içinde miktarının yaklaşık olarak yarısı kadar yükseldiğini (CO2 temizleme kapasitesiyle birlikte) iddia ettiler. Son 100-1000 yıllık en son periyotta, insan aktivitelerinin hızla yükselmesi özellikle fosil yakıtların tüketilmesinin paralel hızla ve artışla atmosfer sera gazlarının Güneş'ten gelen ısıyı arttırıcı etki yaptığının kanıtları bulunmaktadır. Sera etkisinin küresel ısınmayı arttıran ve buzul adaları ile kutup buzullarının erimesini arttıran temel neden olduğu üzerinde görüş birliği bulunmaktadır. Dinozorların sindirim esnasında oluşturdukları metan gazının da küresel ısınmaya neden olmuş olabileceği iddialar arasında yer aldı. Dinozorların yaydığı metan gazı miktarının insanın bugün fosil yakıt kullanımı vb. etkinliklerle oluşturduğu miktarla aynı seviyede olduğu da buna eklendi. Dinozorların yok oluşu (y.n. iklim değişikliklerini oluşturabileceği belirtilen) büyük bir Gök taşı çarpmasına bağlanmaktadır. Buz çağlarının başında sera gazlarının azaldığına ve buz katmanlarının yeniden oluştuğunda çoğaldığına dair kanıtlar bulunmaktadır. Ancak hangisinin neden veya sonuç olabileceğini tespit etmek güçtür. Kartopu dünya hipotezi geç Proterozoik boyunca dünyayı kaplayan donmaların olduğunu ve bunun atmosferdeki CO2 artışı ile sonlandığını, Kartopu dünyanın ortaya çıkışı ile kaybolması arasında CO2 miktarı arasında bağ bulunduğunu savundu. Ekvator bölgesinden sıcak suların kutuplara yönelmesini engelleyen veya azaltan üç adet kıta konfigürasyonu bulunmaktadır: Günümüzde Güney Kutbu üzerinde bir kıta ve Kuzey Kutbu'nda karayla etrafı neredeyse tümüyle kapanmış bir okyanus bulunması nedeniyle jeologlar yakın gelecekte Yeryüzünün buzul periyotlarını görmeye devam edeceğini düşünmektedirler. Bazı bilimciler Himalayaların buz çağında temel bir neden olduğunu, çünkü bu dağların Yeryüzündeki toplam yağış miktarını ve buna bağlı atmosfere salınan CO2 miktarını yükselttiğini ve sera etkisini azalttığını öne sürmektedirler. Himalayalar yaklaşık 70 milyon yıl önce, Hint Avustralya plakası, Avrasya plakasıyla çarpıştığında biçimlenmeye başladı. Avustralya plakası yıllık olarak 67 mm aynı yöne doğru ilerlemekte olduğundan Himalayalar yıllık olarak 5 mm yükselmektedir. 40 milyon yıldır Himalayalar Yeryüzünün ortalama sıcaklığının düşmesinde etkili olmaktadır. Antik iklim rejimlerine bir diğer önemli katkı; kıtasal konum, deniz seviyeleri ve tuzluluk oranlarıyla birlikte diğer etkenlerle birlikte okyanus akıntılarındaki çeşitlenmelerdir. Bu etkenler soğutma (y.n. Antarktika buzulunun oluşmasına yardımcı) ve ılıtma (y.n. Kuzey (boreal) iklimlerine karşın Britanya adalarını ısıtması gibi) etkileri bulunmaktadır. Bundan yaklaşık 3 milyon yıl önce Panama Kıstağının kapanması Atlantik ve Pasifik okyanusları arasındaki değişik sıcaklıklardaki su değişimini sonlandırarak Kuzey Amerika'daki bugünkü güçlü buzullaşma periyotunu başlatmış olabilir. İncelemeler mevcut okyanus kararsızlıklarının son buzullaşma salınımlarında hesaba katılmasını önermektedir. Son buzullaşma periyotu boyunca deniz seviyesi 20–30 m. kadar su özellikle kuzey yarıküre buzul tabakaları tarafından çekildi. Buz toplandığında ve deniz seviyesi aniden alçaldığında Bering Boğazından su akışı (Sibirya ve Alaska arasındaki boğaz bugün ~50 m derinliğe daralmıştır.) azaldı ve Kuzey Atlantik'ten su akışı artış gösterdi. Bu durumda Atlantik'teki thermohaline sirkülasyon yeniden bir biçim alarak Arktik'e ısı transferi arttı, kutup buzul birikimini eritti ve diğer kıtasal buzul örtülerini azalttı. Deniz seviyelerindeki suyun yeniden yükselmesi kuzey yarı küre buzulundan gelen bir etkiyle Pasifikten daha soğuk olan suyun girişini yeniden getirdi. Matthias Kuhle'nin Buzul Çağı gelişim teorisi Buzul Çağları boyunca Son Buzul Maksimumunda Tibet Platosunun buzlarla kaplı oluşunu öne sürdü. Kuhle'ye göre, Tibet plaka tektoniğinin yükselmesi karlanma hattını çıplak alanlarda %70 daha fazlaya ulaşan bir beyazlaşmaya neden olarak c. 2.400.000 km² daha geniş bir alana ilerletti. Güneş'ten alınan enerjinin yeniden uzaya yansıtılması küresel bir soğumayla sonuçlandı ve pleistosen buzul çağını tetikledi. Bu alan tropikal altı enlemde bulunduğundan yüksek enlemlere göre 4-5 kat daha fazla güneşlenme almaktaydı ki Yeryüzünün en sıcak yüzeyi soğuyan bir yüzeye dönüştü. Kuhle, buzullaşmalararası periyotları yeryüzü yörüngesindeki çeşitlenmelerin yıl açtığı 100,000 yıllık ışınım döngüleriyle açıklamaktadır. Kıyaslamalı olarak önemsiz görünen ılınma, İskandinav ve Tibet topraklarındaki buzul alanlarının azalmasıyla birleştiğinde (daha az bir yüzölçümüne) yüksek miktarda binen buzul yükü karaların üzerindeki buzulun çözülmesiyle sonuçlandı. Milankoviç Döngüleri, Yeryüzünün Güneş etrafındaki yörüngesinde bir dizi döngüsel değişimleridir. Her döngü farklı bir genişlikte olduğundan bazı zamanlarda bir diğerini takviye edici ve diğer zamanlarda bir diğerini (kısmen) iptal edici etki yapar. Milankoviç Döngüleri: Milankoviç Döngülerinin buzul ve buzullararası periyotların oluşumuna etkisi hakkında güçlü kanıtlar bulunmaktadır. Özellikle son 400.000 yıl, bu dönemde atmosfer bileşenleri ve sıcaklık belirtici ipuçlarını veren buzul özleri oluştuğundan son buzul çağı üzerinde en çok çalışılan ve en iyi anlaşılandır. Bu dönem boyunca tekrar eden buzullaşma/buzullaşmalararası tekrarlanmalar Milankoviç yörüngesel baskı döngüleriyle yakın miktarda örtüştüğünden genellikle doğru olarak kabul edilmektedir. Güneş'in Dünya ile mesafesindeki değişmeler, Yeryüzü eksenindeki devinimler ve dünya ekseni eğiminin değişimi gibi durumlar Güneş ışığının Yeryüzüne yeni bir dağılım biçimi oluşturması gibi bir dizi etkilerle açıklanmaktadır. Yeryüzü eksen eğimindeki değişimler mevsimlerin yoğunluğundaki değişimlerin temel nedeni olmaktadır. Örneğin Temmuz ayında 65. Kuzey enleminde toplam Güneş enerjisi alım miktarı en fazla %22 oranında ( 450 W/m² ile 550 W/m² arasında) değişiklik gösterir. Yazları bir önceki kışın biriktirdiği kar yağışını eritmeyecek kadar sıcaklık düşmesi olduğunda buz tabakalarının ilerlediği yaygın biçimde kabul edilmektedir. Bazı araştırmacılar yörüngesel baskının buzullaşmaları tetiklemeye yetmeyecek kadar düşük olduğunu düşünmekte olup CO2 gibi bir geri besleme mekanizmasının bu örtüşme açığını açıklayabileceğini düşünmektedir. Milankoviç, Yeryüzü yörüngesel elementlerindeki döngüsel değişimlerin buzullaşma rekorunu açıkladığı tahmininde bulunmuş olsa da buzul ve buzullararası devrelerin zamanlamasında hangi döngü veya döngülerin en yüksek önemi taşıdıklarının açıklanmasına gerek vardır. Özellikle, son 800,000 yıl boyunca buzullaşma-buzullaşmalararası baskın salınım devresi 100.000 yıldır ki bu da Yeryüzü'nün yörüngesel dış merkezliliği ve yörüngesel sapmasındaki tedirginliğe denk gelmektedir. 3.0–0.8 milyon yıl öncesi aralığındaki dönem boyunca buzullaşma devresi baskın periyotu; 41,000 yıl içinde Yeryüzü eğiminin değişmesine karşılık gelmektedir. Bir tekrarlama biçiminin diğerine karşı baskın gelmesinin nedenleri zayıf bir miktarda anlaşılabilmiştir ve güncel araştırmaların devam eden aktif bir alanıdır. Geleneksel Milankoviç açıklaması 100,000 yıllık döngü baskınlığını son 8 döngü üzerinden açıklamaya çalışmaktadır. Richard A. Muller, Gordon J. F. MacDonald ve diğerleri bu hesaplamaların Yeryüzü yörüngesinin iki ölçüsüne göre yapıldığına ancak üç ölçekli yörüngeye göre 100,000 yıllık bir yörüngesel sapma döngüsüne sahip olduğuna işaret etmekte ve Yeryüzü toz kuşakları içinde ve dışında hareket ettiğinden yörüngesel sapmadaki bu çeşitlenmelerin güneşlenme miktarındaki değişmelere yol açtığını öne sürmektedirler. Geleneksel bakışlardan farklı bir mekanizma olsa da 400.000 yılın üzerinde tahmin edilen periyotlar yaklaşık olarak birbirinin aynısıdır. Güneşin ışıma gücü her 1 milyar yılda yaklaşık olarak %10 artış göstermiştir. Bu durum Güneş'in bir kırmızı dev olup Yeryüzünü de içine almasına kadar sürecektir. Güneş lekelerinin azalıp artmasına göre Güneş'in ışıma gücü de azalıp artmaktadır. Güneş enerjisi çıktısında en azından iki tip çeşitlenme bulunmaktadır: Volkanik püskürmeler buzul çağı periyotlarının başlaması ve/veya bitmesinde etkili olmuş olabilir. Paleoiklim boyunca, CO2 düzeyleri bugünkünden iki veya üç kez daha fazla idi. Volkanlar ve kıtasal tabakalardaki hareketler atmosfere yüksek miktarda CO2 salınmasına yol açmıştır. Volkanların çıkardığı karbondioksit muhtemelen periyotlara etkide bulunmuştur. Paleosen Eosen Isı Maksimumuna getirilen bir açıklama denizaltındaki volkan patlamalarının klatratlardan metan ortaya çıkarması ve bunun da hızlı ve yüksek miktarda sera etkisine yol açmasıdır. Bahsedilen zamanlarda volkan püskürmelerinin olduğuna kanıt bulunmaması bunun gerçekleşmediğini de kanıtlamamaktadır. Kuzey Amerika’daki başlıca buzullaşma devreleri Illinoian, Eemian ve Wisconsin devreleridir. Nebraskan, Afton, Kansan ve Yarmouthian (Yarmouth) devreleri bölümlendirilmesi Kuzey Amerika’daki buz devrini dilimlendirmekte ve Kuaterner jeologları ve jeomorfologlarınca kullanılmaktadır. Bu sayılan devrelerin hepsi 1980’lerde Pre-Illınoian tanımlamasının içinde birleştirilmiştir. En son Kuzey Amerika buzullaşması boyunca, Viskonsin Devresinin son parçası boyunca (26,000 ile 13,300 yıl önce) buzul tabakaları 45 derece kuzey enlemine kadar uzanmıştı. Bu buzullar yaklaşık 3 ile 4 km kalınlığa ulaşmaktaydı. Viskonsin buzullaşması Kuzey Amerika yer biçimi üzerinde geniş bir etki bıraktı. Great Lakes ve Finger Gölleri buzulların derinleştirerek oyduğu eski vadilerdi. Minnesota ve Viskonsin’deki göllerin birçoğu buzullarca oyularak oluştu ve daha sonra buzul eriyiği sularla doldu. Eski buzul öncesi Teays Irmağı drenaj sistemi kökten biçimde değişti ve geniş biçimde şimdiki Ohio Irmağı drenaj sistemine dönüştü. Diğer ırmaklar setlendi ve Niagara gibi yeni kanallara yönlendiler, böylece su akışı kireç taşından sert ve eğimli yüzeylerle karşı karşıya geldiğinde etkileyici şelale ve geçitler biçimlendirdiler. Benzer bir şelale alanının günümüzde kurumuş bulunan, Syracuse yakınlarında bulunan Clark Korunmuş Devlet Parkında görmek mümkündür. Long Island’dan Nantucket’a kadar olan alan buzul yığıştırması (till)’ndan biçimlendi. Bunun yanı sıra Kuzey Kanada’daki Kanada Kalkanında çok sayıda bulunan göllerin oluşumu da buzul hareketleri ile ilişkilendirilmektedir. Buzullar çekildiğinden ve kaya tozları kuruduğundan, rüzgârla birlikte bu maddeler yüzlerce mil öteye taşınarak Missouri Vadisi içinde düzinelerce fit yüksekliğe ulaşan lös adı verilen killi ve kumlu balçık yatakları oluştu. İzostatik geri kazanım Great Göllerini ve eskiden buzul tabakalarının altında kalmış alanları yeniden biçimlendirmeye devam etmektedir. Sürüklenmesiz Bölge, Viskonsin’in batı ve güneybatısındaki Minnesota, Iova ve Illinois’a bitişik alanlar buzullarca kaplanmamıştı. Özel derecede ilginç bir iklim değişikliği buzullaşma dönemleri içinde yarı kurak Andlarda yaşandı. Mevcut iklimle kıyaslandığında beklenen sıcak düşüşü, burada kayda değer bir yağışa yol açtı. Bu nedenle, günümüz araştırmaları tropikal altı Acocagua kitlesi (6,962 m.)'nde bir 'buzullaşma akımı' tipi yoğun bir buzullaşma olduğunu göstermektedir. Buzulların günümüzde ender olarak 10 km genişliğe ulaştığı yerlerde karlanma hattı (ELA) 4,600 m. yüksekliğe ulaşmakta iken o zaman bu yükseklik 3,200 m.'ye düştü. Buna göre bir yıl içindeki sıcaklık düşüşü yaklaşık 8.4 °C'dir ve bir yağış artışı olmuştur. Bağlantılı olarak, buzul zamanlarındaki iklim nem kuşağı bugün için birkaç enlem daha öteye yerleşmiştir. Son buzul periyotu 8,000 yıldan daha uzun süre önce sona ermiş olsa etkileri günümüzde hissedilebilmektedir. Örneğin, Kanada Arktik Takımadası küresel ısınmanın etkilerini ortaya koymaktadır. Grönland, kuzey Avrasya ve Antarktika’da buzullar bulunmaktadır. Kararsız kayalar, buzul yığıştırmaları, yığın tepecikleri, eskerler, buzultaşları, fiyordlar, çökelti kayaları, sivri yükseltili dağ tepeleri, dağ göletleri, buz yalakları, hörgüç kayalar, asılı vadiler buzulların oluşturduğu yer şekilleridir. Buzul örtülerinin ağırlıkları Yeryüzü kabuğu ve mantosunu deforme edebilecek kadar yüksektir. Buzul örtüleri eridiğinde önceden buzulla kaplı toprak parçası geri kazanım sürecine girer. Yeryüzü kabuğu yarı sıvı halde bulunduğundan süreç oldukça yavaş işler. Buzullaşma süreci boyunca okyanuslardan sular yüksek enlemlere doğru taşınır. Bu durum deniz seviyesinin yaklaşık 110 m. alçalmasına, kaya tabakalarının ortaya çıkmasına ve toprak parçaları arasında karadan köprüler ortaya çıkarak canlılar için yeni göç yolları ortaya çıkmasına yol açar. Buzulların erimeye başladığı buzullararası periyotta sular okyanuslara geri döner ve deniz seviyesinin yükselmesine yol açar. Bu durum kıyı şeritlerinde ani değişimlere, göllerin tuzlanmasına yol açar. Karanın, buzulun, tuzlu suyun ve tatlı suyun hızla böylesi bir kaotik biçimde değişmesine en yakın örnek olarak Baltık ve İskandinavya bölgeleri ve son buzul maksimumu sonlarında ortaya çıkan Kuzey Amerika’nın durumu örnek gösterilmektedir. İskandinavya'nın yükselmesi şimdi Kuzey Denizinin altında kalan, Britanya Adaları ve Kıta Avrupasını birbirine bağlayan geniş bir düzlüğün suyun altına batmasına yol açmıştır. Yüzey kitlelerinin yeniden dağılımının yerkabuğu üzerinde oluşturduğu ağırlık eğrilmelere ve Yeryüzü üzerindeki stres artışı ile sonuçlanır. Buzulların varlığı genellikle aşağıdaki fayların hareketliliğini bastırır. Buzullaşmanın eridiği dönem boyunca faylar hızlandırılmış bir deprem tetikleme kayması yaşar. Depremler buzul sınırının yakınlarında tetiklenir ve bu da buzul parçalanmalarını hızlandırır ve bu durum da Hartmut Heinrich tarafından belirtilen son buzul çökmeleriyle birlikte kayaların okyanus tabanına çökmesi anlamına gelen Heinrich olayının nedeni olabilir. Buzul sınırının yakınlarından daha fazla buzul söküldüğü için daha fazla plaka içi deprem meydana gelir ve bu olumlu geri besleme buzul tabakalarının hızla çöküşünü açıklayabilir. Avrupa’da buzul erozyonu ve buzul ağırlığının çökmesi sonucu Baltık Denizi oluşmuştur. Buzul çağı öncesinde Baltık Denizinin bugün bulunduğu alan baştan başa antik Eridanos Irmağınca kanalize olmuş durumdaydı. Yaylakonak, AdÄ±yaman Yaylakonak, Adıyaman'ın Merkez ilçesine bağlı bir beldedir. Adıyaman il merkezine 25 km uzaklıktadır. Kuzeyinde Erkenek kasabası, batısında Dandırmaz köyü, Doğusunda Uzunköy ve Çamyurdu köyü, güneyinde Şerefli köyü bulunur. Konum olarak dağlık bir yapıya sahiptir. İklim olarak karasal iklim görülür; yazları sıcak ve kurak, kışları soğuk ve kurak geçer. Yaylakonak beldesi, “Balyan Aşireti”nin de merkezi olan bir yerdir ve 6 mahalleden oluşur: Beldede nüfusu 2012 yılı verileriyle 2500 civarındadır. Çevredeki birçok köy, Yaylakonaklı halktan meydana gelmiştir. Davuthan, Tekpınarın tamamı; Çokpınar, Külüm köylerinin büyük bir kısmı Yaylakonaklıdır. Bunun yanında Şambayat beldesine ve Mersin iline göçenlerin sayısı oldukça fazladır. Mahalleler de 4 adet ilkokul ve belde merkezinde 1 Adet ilköğretim okulu bulunmaktadır. Okuma yazma oranı düşüktür.Fakat bölge halkı eğitime önem vermektedir. Adıyaman içme suyu için diğer bir şebeke olan "Gürlevik" mevkii de buradadır. Beldenin 120 km civarında yol ağı vardır ama tamamına yakını stabilize ya da bozuk asfalt ile kaplıdır. Fulmar Fulmar, Procellariidae familyasından kuzey ve güney yarımküredeki açık denizlerde görülen martıya benzer "Fulmarus" cinsini oluşturan iki deniz kuşu türünün ortak adı. Sarp yamaçlarda koloniler halinde yuva kurarlar ve dalgaların üzerinde alçaktan uçarak, küçük balıklardan, gemilerin bıraktığı çöplere kadar her şeyi yiyebilirler. Sırtı gri renkte olup, vücudunun diğer kısımları beyazdır. Kanatları uçlara doğru gittikçe incelir. Suat Taşer Suat Taşer (1919, İstanbul - 17 Kasım 1982), Türk tiyatro sanatçısı, şair ve çevirmen. 1919 yılında İstanbul'da doğdu. Ankara Devlet Konservatuvarı Tiyatro Bölümü'nü bitirdi. Ankara Devlet Tiyatrosu'nda oyunculuk, Ankara Radyosu'nda spikerlik yaptı. Ege Üniversitesi Tiyatro Bölümü'nde öğretim görevlisi olarak çalıştı. İzmir Devlet Tiyatrosu müdürlüğü yaptı. İlk şiiri 1938'de Servetifünun-Uyanış Dergisi'nde yayınlandı. Adımlar, Ataç, Dost, Kaynak, Pınar, Yeditepe, Yürüyüş, Varlık ve Yeryüzü dergilerinde şiirleri yayınlandı. Yeryüzü dergisinde yayınlanan bir şiiri nedeniyle Türk Ceza Kanunu'nun 142. Madde'sine aykırı davranmaktan yargılandı ve aklandı. 1940 Kuşağı'nın Toplumcu şairleri arasında yer aldı. 17 Kasım 1982'de öldü. İzmir'deki Karşıyaka Açıkhava Tiyatrosu'na adı verilmiştir. Alberto Moravia Alberto Moravia (asıl adıyla "Alberto Pincherle"), (28 Kasım 1907, Roma - ö. 26 Eylül 1990), İtalya'nın dünyaca ünlü yazar ve şairlerinden. Alberto Pincherle (Moravia büyükbabasının soyadıdır), Yahudi bir ressam ve mimar olan Carlo ile Teresa Iginia De Marsanich'in dört çocuğunun üçüncüsü olarak Roma'da doğdu. Dokuz yaşına kadar tüberküloz hastalığıyla boğuştuğu ve en az beş yılını yatakta geçirdiği için eğitimi aksadı. Bu yaşlarını yaşıtlarıyla geçirmek yerine edebiyatla haşır neşir oldu. Hasta yatağında Dostoyevski, Joyce, Goldoni, Shakespeare, Molière, Mallarmé ve birçok diğer yazarı okudu, Fransızca ve Almanca öğrendi. 1925'te senatoryumdan ayrıldı ve "Gli indifferenti" 'yi yazmaya başladı. Bu süreçte Corrado Alvaro ve Massimo Bontempelli ile tanıştı ve 1927'de '900 dergisinde çalışmaya başladı, ilk hikâyeleri de burada yayımlandı. 1929'da ilk romanı "Gli indifferenti" yayımlandı ve eleştirmenlerden olumlu tepkiler aldı. 1935'te New York'taki Columbia Üniversitesinde İtalyanca bölümünün başkanı olan Prezzolini'nin davetiyle, İtalyan romanı hakkında konferanslar vermek üzere ABD'ye gitti. Fenerbahçe (futbol takımı) 1958-59 sezonu Fenerbahçe (futbol takımı) 1958-59 sezonunda, son kez düzenlenen İstanbul Ligi 16. şampiyonluğuna namağlup ulaştı ve 1904'ten beri düzenlenen İstanbul Ligi'nde en çok şampiyonluk kazanan takım oldu. Sarı Kanaryalar; sezonun devamında 1959 yılında ilk kez düzenlenen Türkiye Ligi'nde ezeli rakibi Galatasaray'ı 0-1 ve 4-0'lık sonuçlarla mağlup etti ve Türkiye Ligi'nin de ilk şampiyonu oldu. Bu sonuçla Fenerbahçe 1932-33, 1934-35, 1936-37 ve 1943-44 sezonlarından sonra beşinci kez hem İstanbul hem Türkiye şampiyonu olmayı başarırken, bir sonraki sezon da Türkiye'yi Avrupa Şampiyon Kulüpler Kupası'nda temsil etme hakkını kazandı. Sarı-Lacivertliler 1958-59 sezonunda katıldıkları dört özel turnuva/kupada da şampiyon olmayı başardılar. Sezon başında Bursa Valiliği'nin daveti üzerine 21 Eylül 1958'de Bursa'da oynanan (aynı zamanda hasılat amaçlı) karşılaşmada Acar İdman Yurdu'nu 8-0 yenen Fenerbahçe Bursa Yangını Felaketzedelerine Yardım Kupasını, 2-3 Mayıs 1959'da Ankara Valiliği'nin davetine icabetle katıldığı dörtlü turnuvanın finalinde Beşiktaş'ı 1-0 yenerek Vali Dilaver Argun Kupasını, 23-24 Mayıs 1959'da Adana'da düzenlenen dörtlü turnuvanın finalinde Adana Akınspor'u 2-0 yenerek Akşam Gazetesi Kupasını ve 3 Haziran 1959'da Doğan Türk Birliği'ni 6-0 yenerek Yeni Sabah Kupasını müzesine götürdü. Fenerbahçe, 10 Haziran 1959'daki Galatasaray karşılaşmasına kadar (32'si resmî) 54 maç üstüste yenilmedi (46 galibiyet ve 8 beraberlik) ve en uzun süreli yenilmezlik serilerinden birini yaşadı. 6 Aralık 1958 tarihinde oynanan ve Sarı-lacivertlilerin 7-0'lık galibiyetiyle biten Fenerbahçe-Beşiktaş maçı da iki takım arasındaki ezelî rekabette en farklı sonucu teşkil etti. Bursa, 24 Ağustos 1958'de tarihinin en büyük yangın felaketlerinden birine uğradı. Yıldırım Beyazıt döneminde (1389-1402) inşa edilip Yunan İşgalinin bitimine doğru 1922 yılında yakılan, daha sonra restore edilen Kapalıçarşı'yı da kapsayan büyük bir bölgede 1.000'in üzerinde bina tahrip oldu ve binlerce kişi de yardıma muhtaç duruma düştü. Bursa Valiliği de Fenerbahçe Kulübü'ne başvurarak bir yardım maçı rica etti. Fenerbahçe bu talebi kabul ederek, tarihinde 12. kez Bursa'ya gitti ve 21 Eylül 1958 Pazar günü, çok büyük bir seyirci kitlesi önünde, Bursa şampiyonu Acar İdman Yurdu ile hakem Abdi Parlakay’ın idaresinde hasılat amaçlı bir kupa maçı yaptı. 1955 yılında Türkiye Amatör Futbol Şampiyonası birincisi olan Bursa takımı, bir önceki sezon yapılan özel karşılaşmada (18 Mayıs 1958) Fenerbahçe'yi tarihinde ilk kez 1-0 yenmeyi başarmıştı. Bu nedenle maçın çetin ve başabaş geçmesi bekleniyordu. Karşılaşmada; Özcan Arkoç, Seracattin Kırklar, Basri Dirmlili, Avni Kalkavan, Naci Erdem (kaptan), Akgün Kaçmaz (Osman Göktan), Mustafa Güven (Yüksel gündüz), Can Bartu, Şeref Has (Hüseyin Yazıcı), Lefter Küçükandonyadis, Ergun Öztuna'dan kurulu Fenerbahçe baştan başa üstün bir oyun sergileyerek karşılaşmayı 8-0 kazandı. Bursa için rekor olan 52.000 TL gibi büyük gelir sağlanan maçtan sonra, Bursa Felaketzedelerine Yardım Kupası Bursa Valisi İhsan Sabri Çağlayangil tarafından kaptan Naci Erdem’e takdim edildi. Beden Terbiyesi Genel Müdürlüğü Ankara Bölge Başkanlığı; 2-3 Mayıs 1959'da İstanbul'dan Fenerbahçe, Beşiktaş, Ankara Profesyonel Ligi şampiyonu Ankara Demirspor ve ikincisi Gençlerbirliği arasında, galibine Ankara Valisi Dilaver Argun adına konulan kupanın verileceği verilmek üzere bir futbol turnuvası düzenledi. 2 Mayıs 1959 tarihinde Cezmi Başar'ın yönettiği karşılaşmada Özcan Arkoç, Osman Göktan (Seracettin Kırklar), Avni Kalkavan, Naci Erdem (Necdet Çoruh), Niyazi Tamakan (Akgün Kaçmaz), Mustafa Güven (Şeref Has), Can Bartu, Yüksel Gündüz, Lefter Küçükandonyadis (Hüseyin Yazıcı), Ergun Öztuna'dan oluşan kadrosuyla Fenerbahçe Ankara Demirspor'u 5-1'lik skorla hezimete uğrattı. Ankara Demirspor'u maçın başında 1-0 öne geçiren Vedat Özdemir’in 25. saniyede attığı gol Fenerbahçe kalesine yapılan en çabuk gol olarak tarihe geçti. Fenerbahçe, 3 Mayıs'ta Beşiktaş'la karşılaştı. Bu karşılaşma, iki ezeli rakibin 1944 yılındaki Başbakanlık Kupası maçından 15 yıl sonra Ankara'daki ikinci maçlarıydı. 31.054 biletli seyircinin 120.845 lira ödeyerek izlediği bu maçta Fenerbahçe; Özcan Arkoç, Osman Göktan, Nedim Doğan (Necdet Çoruh), Avni Kalkavan, (kaptan) Naci Erdem, Niyazi Tamakan, Mustafa Güven (Şeref Has), Can Bartu, Yüksel Gündüz, Lefter Küçükandonyadis, Ergun Öztuna'dan oluşan kadrosuyla karşılaşmayı 1-0 kazandı ve turnuvanın şampiyonu oldu. Şampiyonluk kupası Vali Dilaver Argun tarafından Fenerbahçe takım kaptanı Naci Erdem'e takdim edildi . Fenerbahçe, davet üzerine 23-24 Mayıs 1959'da Adana'da düzenlenen ve şampiyon olacak takıma verilmek üzere Akşam gazetesinin bir kupa koyduğu turnuvaya katıldı. Yaklaşık 5.000 futbolsever Fenerbahçe takımını havaalanından merkeze kadar taşıdı. 59 maçtır yenilmeyen Fenerbahçe yarı finalde ilk maçını İzmir Ligi ikincisi Altay'la oynadı. Sarı Kanaryalar; "Özcan Arkoç, Osman Göktan (Seracettin Kırklar), Basri Dirimlili, Avni Kalkavan (Necdet Çoruh), Naci Erdem, Akgün Kaçmaz, Mustafa Güven, Şeref Has, Yüksel Gündüz, Lefter Küçükandonyadis, Ergun Öztuna (Hüseyin Yazıcı)"'dan oluşan kadrosuyla yaklaşık 14.000 seyircinin önünde Altay'ı 4-0 yenerek finale yükseldi ve karşısında Tarsus İdman Yurdu'nu mağlup eden Adana Akınspor'u buldu. 38 derece sıcakta ve yaklaşık 6.000 seyirci önünde, "Şükrü Ersoy, Seracettin Kırklar, Basri Dirimlili, Naci Erdem, Osman Göktan, Necdet Çoruh (Akgün Kaçmaz), Mustafa Güven, Şeref Has (Avni Kalkavan), Yüksel Gündüz, Lefter Küçükandonyadis, Hüseyin Yazıcı"'dan oluşan kadrosuyla takviyeli Akınspor'u 2-0 mağlup eden Turnuvanın şampiyonu olarak Akşam gazetesinin koyduğu kupayı da aldı. Fenerbahçe futbolda 10. yurtdışı seyahatini Kıbrıs’a yaptı (Kıbrıs, ziyaret tarihinde henüz İngiliz idaresindeydi). Davet ise, Lefkoşa'da 1938 yılında kurulan ve ilk sarı-Lacivertli formaları Fenerbahçe Kulübü tarafından hediye edilen Doğan Türk Birliği tarafından iletilmişti. Anlaşma tek maç için yapıldı ve Yeni Sabah gazetesinin Lefkoşa Bürosu maçı kazanacak takım için ortaya bir kupa koydu. Fenerbahçe Yönetim kurulundan Müslim Bağcılar'ın başkanlığındaki kafile 1 Haziran 1959'da uçakla Lefkoşa'ya ulaştı. Bu vesileyle Fenerbahçe, Kıbrıs'a giden ilk İstanbul takımı oldu. Gördüğü yoğun ilgiyle birlikte Ankara Palas oteline yerleşen Fenerbahçe, 3 Haziran'da yaklaşık 10.000 seyircinin izlediği ve Ahmet Sami Bey yönetimindeki maçı Lefkoşe’nin Taksim stadında yaptı ve karşılaşmayı 6-0 kazandı. Karşılaşmanın ikinci yarısında Doğan Türk Birliği kalesine Fenerbahçeli Özcan Arkoç geçti ve onun yerine oyuna giren kaleci Şükrü Ersoy 60. dakikada penaltıdan 5. golü Özcan Arkoç attı. Fenerbahçe'nin; Özcan Arkoç (Şükrü Ersoy), Seracettin Kırklar, Basri Dirimlili, Avni Kalkavan, Osman Göktan, Akgün Kaçmaz, Mustafa Güven, (kaptan) Naci Erdem, Şeref Has, Lefter Küçükandonyadis, Ergun Öztuna kadrosuyla oynadığı karşılaşmayı Kıbrıs Türklerinin lideri Fazıl Küçük de izledi ve karşılaşmanın sonunda Yeni Sabah Kupasını Fenerbahçe kaptanı Naci Erdem'e takdim etti. Fenerbahçe; ikinci maç teklifini yoğun maç programı (Türkiye Ligi'nin finalleri yaklaşıyordu) nedeniyle geri çevirmek zorunda kalırken, 21 Haziran'da İstanbul'a gelen Doğan Türk Birliği Fenerbahçe'nin genç takımına 6-2 mağlup oldu. Türkiye'de 1937-50 arasında Millî Lig müsabakaları oynanmış ve esasen büyük ilgi görmüştü. Millî Küme olarak adlandırılan bu dönemdeki lig, her sezon İstanbul Ligi'ni ilk dört, Ankara ve İzmir Liglerini ise ilk üç sırada bitiren takımlar arasında oynanırdı. Bu dönemde Fenerbahçe 6 ve Beşiktaş 3 şampiyonluk kazanarak dönemin iki büyük takımı olarak göze çarparken, Ateş Güneş de 1 kez şampiyon olmuştu. Ateş-Güneş Kulübü'nün ayrılmasıyla büyük darbe yiyen Galatasaray 1933-49 yılları arasında genel bir kriz içinde olması nedeniyle, bu ligde sadece 1 kez şampiyon olabilmişti. 1951 yılında ise Türkiye Futbol Federasyonu'nun Türk futbolunu profesyonellikle tanıştırmasıyla Türk futbolunun çehresi değişmiş, ancak artan maliyetler Millî Küme organizasyonunun da sonunu getirmiştir. 1955-56 yılında UEFA'nın Şampiyon Kulüpler Kupası adı altında ülkelerin şampiyon takımlarını yarıştıran bir turnuva ihdas etmesiyle, Türkiye'de de ülke şampiyonunu belirleyen yarışmaların canlandırılması fikri canlılık kazandı. Bu çerçevede organize edilen 1956-57 ve 1957-58 Federasyon Kupaları ise "lig" mantığından uzak olduğu gibi, beklenen ilgiyi de yakalamaktan uzak kaldı. Bu nedenle Avrupa'daki gibi yerel liglerin tedricen ortadan kaldırılarak tek bir millî ligin oluşturulması konusunda karar alındı. Buna göre 1958-59 sezonunda İstanbul, Ankara ve İzimir'in yerel ligleri son kez oynanacak, İstanbul 1. Ligi'nin ilk sekiz, Ankara ve İzmir liglerinin ise ilk dört takımları Millî Lig'i oluşturacaktı. Şevket Yücel Şevket Yücel (d. 1930 - ö. 3 Şubat 2001), şair, öykücü, deneme yazarı. 1930 yılında Kahramanmaraş'ın Süleymanlı kasabasında doğdu. 1951 yılında Diyarbakır Dicle Köy Enstitüsü'nü bitirdi. Dokuz yıl öğretmenlik yaptıktan sonra 1961 yılında Ankara Gazi Eğitim Enstitüsü'nde eğitimini tamamladı. Kahramanmaraş Lisesi ve Kahramanmaraş Gazi Ortaokulu'nda Edebiyat ve Türkçe öğretmenlikleri yaptı. 1981'de emekli olduktan sonra 1995 yılına kadar özel dershanelerde ders vermeyi sürdürdü. 3 Şubat 2001'de Adana'da öldü, Maraş Şeyhadil mezarlığına gömüldü. Şevket Yücel yazın alanındaki çalışmalarını yayınlamaya 1964 yılında Varlık Dergisi'nde başladı. Kendine özgü yalın bir dille insanlıktan söz eden sevgiyi vurgulayan ve yalnızlığı öne çıkaran şiir, öykü ve denemeler yazdı. Varlık Dergisi'nin yanı sıra yazdıkları Türk Dili, Hisar, Edebiyat, Ilgaz, İmece, Güney, Meltem, Edebiyat Cephesi, Hakimiyet Sanat, Ozanca, Oluşum, Sesimiz, Yeditepe, Yaba, Ekim, Kıyı, Şiir-Öykü, Damar, Çağdaş Türk Dili, Yansıma, İnsancıl, Söylem, Kiraz, Karşı, Şiir Ülkesi, Abece, Öğretmen Dünyası, İnsan Saati, Martı, Dolunay, Sentez, Altın Külah gibi dergilerde yayınlandı. Veysel Öngören Veysel Öngören (1931 - 1998), Kürt kökenli Türk Şair, Yazar. 1931 yılında Diyarbakır'ın Bismil ilçesinin Hacıka (Uzundere) Kürt köyünde doğdu. Ortaöğrenimini Afyon Lisesi'nde tamamladı. İstanbul Üniversitesi Edebiyat Fakültesi'nde Türk Dili ve Edebiyatı, Ankara Üniversitesi Dil ve Tarih Coğrafya Fakültesi'nde Felsefe eğitimi aldı. Vatan Gazetesi ve TRT'de çalıştı. Dost, Türk Dili, Sanat Rehberi, Su, Yeni Ufuklar, Türkiye Yazıları, Ulus gibi gazete ve dergilerde şiir ve yazıları yayınlandı. 1998 yılında doğduğu köyde vefat etti. Adnan Azar Adnan Azar, (d. 18 Temmuz 1956, Çayeli, Rize - ö. 10 Ocak 2014, Ankara), Türk şair. TED Kayseri Koleji'ni ve Ankara Üniversitesi Dil ve Tarih-Coğrafya Fakültesi Arkeoloji Bölümünü bitirdi. Bir süre Orta Doğu Teknik Üniversitesi'nde Sosyal Bilimler okudu. Şiirleri, Edebiyat ve Eleştiri, E, Gösteri, Şiir-lik, Yarın, Yazko Edebiyat, Varlık ve son olarak tabutmag gibi dergilerde yayınlandı. 1981 yılı Akademi Kitabevi Şiir Başarı Ödülü sahibidir. 10 Ocak 2014 tarihinde bir süredir tedavi gördüğü akciğer kanseri sebebiyle hayatını kaybetti. Baryon Parçacık fiziğinde baryonlar üç kuarktan ya da üç anti-kuarktan oluşan atomaltı parçacıkların oluşturduğu ailedir. Atom çekirdeğini oluşturan proton ve nötronları da içerirler ama bunların dışında birçok kararsız baryon da bulunur. "Baryon" kelimesi yunanca "ağır" anlamındaki βαρύς (barys)'den gelir. Bunun sebebi sınıflandırıldıkları sırada baryonların diğer atomaltı parçacıklardan farkının daha büyük olan kütleleri olduğunun sanılmasıdır. Baryon asimetrisi problemiyle fizikte gözlemlenebilir evdende baryonik madde ile antibaryonik madde arasındaki dengesizlik kastedilir. Ne parçacık fiziğinin standart modeli, ne de genel görelilik teorisi sarih bir açıklama getirmektedir. Kâinat'ın bütün korunmuş elektriksel yükleriyle nötür olduğu faraziyesi tabiidir. Büyük Patlama, eşit miktarda madde ve antimadde oluşturmalı ve böylece bu farklı türler tamamen birbirlerini yok etmeliydi. Başka bir ifadeyle protonlar anti protonlar, elektronlar anti elektronlar (pozitronlar), nötronlar anti nötronlar v.s. ile bütün temel parçacıklar birbirini yok etmeliydi. Bu etkileşmenin sonucu maddeden mahrum bir fotonlar denizinden oluşan bir kâinat olurdu. Bu durumun böyle olmadığı açıkça ortada olunca Büyük Patlama'dan sonra bâzı fizik kanunlarının madde ve anti madde üzerinde farklı etki etmiş olduğu düşünülmektedir. Madde-anti madde dengesizliğini açıklamaya çalışan ve birbiriyle yarışan hipotezler, baryon yaratılışı görüşünü doğurmuştur. Buna rağmen bu fenomeni açıklayan bir ortak görüş, bugüne kadar ortaya çıkmamıştır. Mustafa Hilmi Soydan Mustafa Hilmi Soydan (d. 1881, Niğde Türkiye), (ö. 10 Ekim 1958) Medrese mezunu olarak dava vekilliği yaparken 39 yaşında 1. dönem Niğde milletvekili seçilmiştir. Şeriye encümen azalığı ve başkanlığında bulunmuştur. Niğde Müftülüğü yapmıştır. Adnan YÃ¼cel Adnan Yücel, (d. 27 Mart 1953, Elazığ - ö. 24 Temmuz 2002), Türk şair. Diyarbakır Eğitim Enstitüsü Türk Dili ve Edebiyatı Bölümü ile Ankara Üniversitesi Eğitim Fakültesi Güzel Sanatlar Eğitimi Bölümünü bitirdi. Bir süre çeşitli ortaöğrenim kurumlarında öğretmenlik yaptıktan sonra Çukurova Üniversitesi'nde öğretim görevlisi olarak çalıştı. Şiirleri, "Edebiyat 81", "Evrensel Kültür", "Petek", "Sanat Emeği", "Somut", "Söylem", "Yapıt", ve "Yeni Olgu" gibi dergilerde yayınlandı. Balasagun Balasagun (Arapça: بلاساغون; Farsça: بلاساغون; Çince: 八剌沙衮; "Bālàshāgǔn"; başka isimleri; "Karabalsagun", "Koz Ordu", "Koz Uluş", "Kuz Uluş"), eski çağ'da Soğdiana, günümüzde Kırgızistan'da, Çu Nehri vadisinde Bişkek ile Issık Gölü arasında tarihi bir şehirdir. Balasagun adı "Bala" veya "Bal" ve "sagun" iki kelimenin birleşmesinden oluştuğu sanılır. Balasagun, Soğd'lar soyları İran'dan tahmin edilen insanlar tarafından ve Soğdca dili 11. yüzyıla kadar bu şehirde kullanılırdı.. Türk Dili'nin en eski ve değerli sözlüklerinden Divân-ı Lügati't-Türk'te Balasagun'a gelip yerleşmiş olan bir ulustur. Bunlar ""Soğd"" dandırlar. "صْغد Soğd", Buhara ile Semerkand arasındadır. Bunlar, Türk kılığını almışlar, Türk huyu ile huylanmışlardır. Orta Asya'da, bugünkü Kırgızistan sınırları içerisinde Aral Gölü'nün doğusunda yer alan ve Türgiş, Karahanlı, Kara Hıtay'ın merkezi olmuştur. Kutadgu Bilig'in yazarı Yusuf Has Hacib (يوسف خاصّ حاجب "Yūsuf Khāṣṣ Ḥājib Balasağuni"), 11.yüzyılda Balasagun şehrinde dünyaya geldi. Balasagun, Divân-ı Lügati't-Türk'te yer alan haritada Türk illerinin merkezi olarak gösterilir ve "Türkistan'da bir şehir adı" olarak tanımlanmış, ayrıca Zanbı art (زانبى ارت) "Koçnğar başı" ile "Balasagun" arasında bir dağ geçiti. ve ""يون ارق Yun arık" "Balgasuna yakın bir yayla adı."" gibi bilgiler verilmiştir. Burana şehir kalıntısında gerçekleştirilen kazılar sonucunda elde edilen eserlerin büyük bir kısmını X.-XII. yüzyıla ait olan seramik eşyalar oluşturmaktadır. Bu eserler arasında en ilginç olan eser ise Kuz-Ordu da basılan ve hicri 424–447 yıllarına (1032–1056) ait olan para olmuştur. Hicri 531, Milâdi 1137 yılında Kara Hıtay'lı Gūr Han Balgasun'u Karahanlılar'dan ele geçirmiş, ordu kampını Çu ("Ču") vadisinde kent'e yakın Ḵosun-ordu'da (anlamı, güçlü ordu) yerleştirmiştir. Balasagun, Moğollar tarafından 1218 yılında işgal edilene kadar Karahıtay Hanlığına başkentlik yapmıştır. Moğollar Balasagun'un ismini "Gobalıq" (güzel şehir) olarak değiştirmişlerdir. Yıllar boyunca bölgenin cazibe merkezi olan şehir, bu özelliğini Moğol işgali ile kaybetmiş ve yavaş yavaş önemini yitirmiştir. Ünlü Burana kulesi ve ona ait olan Balasagun harabeleri Çuy İli sınırı içindeki Burana köyü yakınında konumlanır. Çuy vadisinde, bir zamanlar ünlü ve güçlü üç büyük şehir vardı: Balasagun, Suyab ve Nevkat, bunlar Kırgız azmanların ("sıradağlar") yakınlarında birbirine çok yakın konumlanırdı. Akif Kurtuluş Akif Kurtuluş (d. 1959, Ankara), Türk şair ve yazar, avukat. Şiirleri, 1950'lerde ortaya çıkan II. Yeni şiir hareketinin toplumdan uzak olduğu yönündeki algının kırılması noktasında önemli bir eşik olarak değerlendirilmiştir. Deneme, inceleme, roman türlerinde de eserler vermiştir. 1959 yılında Ankara'da doğdu. Babası maden mühendisi Celal Kurtuluş, annesi ev hanımı Nermin Kurtuluş'tur. Babasının görevi nedeniyle 1964’te kadar Artvin’e bağlı Murgul ilçesinde yaşayan Kurtuluş, ilkokulu Ankara'da, orta okulu Antalya'da lise öğrenimini Seydişehir'de tamamladı. Ankara Üniversitesi Hukuk Fakültesi'nden 1981 yılında mezun oldu. 1983'ten itibaren serbest avukatlık, ayrıca işçi sendikalarında hukuk danışmanlığı yaptı. Şiirleri, şiir eleştirileri ve denemeleri 1981 yılından itibaren "Türkiye Yazıları", "Yarın", "Üç Çiçek", "Tan", "Yazko Edebiyat", "Yeni Düşün", "Edebiyat Dostları", "Edebiyat ve Eleştiri" gibi gazete ve dergilerde yayınlandı. 1981 yılında Yarın dergisinin, 1987 yılında "Edebiyat Dostları" dergisinin kurucuları arasında da yer almıştır. Dilsel ve imgesel yapı özellikleri bakımından II. Yeni şiirinden etkilendi. İlk şiir kitabı "Yalan Şiirler" 1983 yılında yayımlandı. 12 Eylül Darbesi'ni 1989'da yayımlanan ikinci şiir kitabı "Tören Provası"’ndaki şiirlerine askeri ve hukuksal terminolojisiyle yansıttı. Şiir kitaplarının yanı sıra 1998 yılında "Politika ve Sanat/Ekim Devrimi (1917-1932)" araştırma kitabıyla, "Romantik Korno" adlı deneme kitabını, 2000 yılında da "Harita Metod Defteri" adlı deneme kitabını yayımladı. 2005 yılında şiir kitaplarını tek kitapta topladı ve "akik" adı altında topladığı şiirlerini de ekleyerek "Herkes Gitmiş" adıyla toplu şiirlerini yayımladı. "Herkes Gitmiş" adlı kitabı ile 2005 Behçet Necatigil Şiir Ödülü'nü Betül Tarıman ile paylaştı. 2007 yılı boyunca haftalık düzenli olarak BirGün gazetesinde yazılar yayımlayan Kurtuluş'un hukuki makale, deneme ve incelemeleri, Çağdaş Hukuk, Türk-İş, Güncel Hukuk, Hukuk Gündemi, Ankara Barosu Dergisi'nde yayımlanmış; Foto Muhabirleri Derneği yayın organında gazeteci - işveren ilişkileri üzerine görüş ve makaleler yazmıştır. Şair Ece Ayhan’ın Akif Kurtuluş’a yazdığı mektuplar 2011’de "Kardeşim Akif" adıyla yayımlandı. Beş şiir kitabının ardından Kurtuluş'un ilk romanı Mihman, 2012'de yayımlandı. 15 karakterin anlatımlarından, iç seslerinden oluşan romanda polisiye öykünün yanı sıra Kürt meselesini ele aldı. İkinci romanı "Ukde" 2014 yılında, "Hayat, Saat Farkıyla" adlı şiir kitabı 2017 yılında yayımlandı. EIA-485 TIA/EIA-485, RS-485 olarak da bilinir; 1200 m'ye kadar kablo uzunluğuna izin veren, çok noktalı, yarı çift yönlü , seri iletişim veriyolu standardı. RS-232 standardının uzun mesafelisi olarak düsünülebilir. RS-232, 5 metreye kadar kablo uzunluklarının desteklerken, EIA-485'te bu uzunluk çok daha fazladır. İletişim hızı kullanılacak kablo uzunluğu ve türüne göre değişkendir. Bağlantılarda, üreticiye ve adres yolu türüne bağlı olarak çeşitli kablolar kullanılabilir. Genellikle endüstriyel otomasyon uygulamalarında kullanılan bir standarttır. Grönland Denizi Grönland Denizi, Grönland'ın doğu sahili, İzlanda'nın kuzey kıyısı, Jan Mayen ve Svalbard arasında uzanan, 1.000.000 kilometrekareden daha fazla alana sahip bir deniz. Arktik Okyanusu'nun bir yan denizidir. Ancak kısmen Kuzey Atlantik'e dahil edilir. Grönland Denizi'nin ortalama derinliği 1.526 metredir. En derin yeri Norveç'in Spitsbergen Adası'nın 140 km batısında bulunan 5.608 m derinliğindeki Malloy Çukuru'dur. Dünyanın en iyi 500 üniversitesi listesi Dünyanın en iyi 500 üniversitesi listesi, Çin'in saygın üniversitelerinden Şanghay Jiao Tong Üniversitesi tarafından 2003 yılından bu yana yayımlanan bir listedir. Üniversitenin ağ sayfasında sıralamada kullanılan ölçütler açıklanmaktadır. Bu kriterlerin arasında genelde üniversitenin ve üniversitedeki öğretim üyelerinin aldığı ödüller bulunmaktadır. KinÅŸasa Kinşasa () veya eski ismi ile Léopoldville, Afrika kıtasında bulunan Kongo Demokratik Cumhuriyeti'nin başkenti ve en büyük kentidir. Kinşasa aynı zamanda ülkenin on bir bölgesinden biri konumunda olup, "Başkent Bölgesi" statüsüne sahiptir. Şehir Kongo Cumhuriyeti ile bu bölgede sınırı belirleyen Kongo Nehri kıyısında kuruludur. Şehir Kongo nehrinin güney yakasında, nehrin Atlas Okyanusu'na döküldüğü yerden 560 km içeride kurulmuştur. Güneyinde Livigstone Çavlanı vardır, bu çavlan gemilerin Kongo Nehrinden geçerek Kinşasa'ya kadar gidebilmelerini sağlar. Şehrin eski adı "Léopoldville" 1965 yılında iktidara gelen Joseph Mobutu döneminde yer ve şahıs isimlerinin "Afrikalılaştırma" projesi kapsamında 1967 yılında Kinşasa olarak değiştirilmiştir. Bu ad zamanında Belçika kralı ve bölgenin özel sahibi II.Léopold şerefine verilmiştir. Şehir Kongo Cumhuriyeti'nin başkenti Brazzaville'in tam karşısında yer almakta olup, Kongo nehri her iki başkenti de birbirinden ayırmaktadır. Kinşasa ve Brazzaville bu konumları ile dünya üzerinde birbirine en yakın başkent özelliğine sahiptirler. Şehir tropikal iklim kuşağında yer almaktadır. Şehre yıllık sıcaklık ortalaması 25,3 °C seviyesinde yaşanmaktadır. En sıcak aylar 26,7 °C ila 26,8 °C arasında Mart ve Nisan aylarında yaşanırken, en soğuk ay ise 22 °C ile Temmuz ayında görülmektedir. Yağış sezonu Ekim-Mayıs dönemlerinde gerçekleşirken, Kasım ayında 236 mm ile en çok yağmurun düştüğü ay durumundadır. Haziran ile Ağustos ayları arasında 5 mm yağış ile yağmurun en az yağdığı aylardır. Demokratik Kongo Cumhuriyeti'nin nüfus yoğunluğu açısından en kalabalık şehri aynı zamanda ülkenin başkenti konumunda olan Kinşasa'da ülke nüfusunun %13'ü yaşamaktadır. Kinşasa'da da birçok büyük şehirde olduğu gibi nüfus yoğunluğunun giderek artmasına neden olan şehir merkezinin haricinde banliyö ve uydu kentler oluşmuştur. Şehir nüfusu 2012 tahmini verilerine göre 9.463.749 kişidir. Kinşasa ülkede var olan il sisteminin dışında tutulmuş bir yer konumundadır. Şehir, başkent bölgesi olarak ayrı bir statüye sahiptir. Şehir kendi içerisinde 24 belediyeye ayrılmış konumda olup bu belediyeler şu şekildedir: Portsmouth FC Portsmouth FC The League 1'de mücadele eden bir futbol takımıdır.İngiltere'nin Portsmouth şehrinin güneyinde yer almaktadır. Asıl takma adları Pompey olmasına rağmen, The Blues (Maviler) ya da The Blue Army (Mavi Ordu) diye de anılmaktadırlar. Kulübün sahibi Nepal asıllı Hong Kong'lu Balram Chainrai'dir. Kulübün İngiltere'deki son başarısı 2008 FA Cup şampiyonluğudur. Ezeli rakipleri şu an Premier Ligde mücadele etmekte olan Southampton kulübüdür. 2009-10 sezonunda sonuncu olarak Premier League'den düşmüştür. Premier League FA Cup Henry Kissinger Henry Alfred Kissinger (27 Mayıs 1923), Yahudi kökenli Amerikalı diplomat, politik bilimci ve politikacı. Babası Louis Kissinger (1887-1982) bir öğretmendi. Annesi Paula (Stern) Kissinger (1901-1998) bir ev kadınıydı. Walter Kissinger adında bir kardeşi vardı. Soyadı olan "Kissinger" onun büyük-büyük-büyükbabası Meyer Lob tarafından 1817 yılında kabul edilmiştir. Bir genç olarak, zamanında ülkenin en iyi takımlarından biri olan SpVgg Greuther Fürth'ün genç takımında oynadı. 1938 yılında Nazi zulmünden kaçan ailesi New York'a taşındı. Kissinger, orada Yahudi göçmen topluluğunun bir parçası olarak üst Manhattan Washington Heights bölümünde liseye gitti. George Washington Yüksek Okulu'ndan sonraki ilk yıl, gece okuluna başladı ve tam zamanlı olarak bir tıraş fırçası fabrikasında çalıştı. Lise sonrasında, Kissinger muhasebe eğitimi için New York City Kolejine girdi. Harvard Üniversitesi öğretim üyesi olduktan sonra 1969 - 1975 yılları arasında ABD başkanının ulusal güvenlik danışmanı, 1973 - 1977 yıllarında ise ABD'nin 56. dışişleri bakanı olarak görev yapmıştır. Amerika Birleşik Devletleri ve Sovyet Rusya arasındaki yumuşama politikasını geliştirmiş, bunun sonucunda 1972 yılında SALT I antlaşması imzalanmıştır. Aynı yıl Amerika Birleşik Devletleri ve Çin arasında ilk resmî ilişkileri kurmuştur. Amerika Birleşik Devletleri'nin 1969 - 1970 yılarında Kamboçya'yı bombalamasını desteklemesine karşın, Vietnam sorununu çözüme götürmedeki üstün katkılarından dolayı 1973 yılında Nobel Barış Ödülü'ne layık görülmüştür. "Mekik Diplomasisi" yöntemiyle 1979 yılında İsrail ile Mısır arasında da diplomatik ilişki kurulmasına katkıda bulunmuştur. i Yükseköğretim Yükseköğretim, yüksekokullar ve üniversitelerde yapılan öğretim. Bu öğretim, Türkiye'de lise diplomasına ve üniversite giriş sınavını (Öğrenci Seçme Sınavı, ÖSS) kazanma şartına bağlıdır. Ülkelerin eğitim sistemine göre farklılık gösterebilir. Ortaöğretim kademesindeki bazı kurumların uzantısı olan yükseköğretim kurumları da vardır. Ortaöğretim Ortaöğretim, 14-18 yaşları arasındaki öğrencilerin genel, mesleki,akademik ve teknik alanlarda eğitimlerini sağlamayı içeren kavram. Ortaöğretimin görevi, öğrencilere, önce kişisel ve toplumsal hayatın gerektirdiği nitelikte, ortak bir genel kültür ve yurttaşlık bilgisi kazandırmak, sonra da onları ilgi, eğilim ve yeteneklerine göre iş alanlarına, mesleklere veya yükseköğrenime hazırlamaktır. Birinci dönem sonunda ve ikinci dönem sonunda dönem sonu başarı puanı 85,00 ve daha üstü olan öğrenciler almaya hak kazanır.Her iki dönemde ayrı ayrı ödüllendirme yapılır. 5 günden fazla özürsüz devamsızlık halinde puanı yetse dahi öğrenciye takdir belgesi verilmez. Birinci dönem sonunda ve ikinci dönem sonunda dönem sonu başarı puanı 70,00 ve 84,99 arasında olan öğrenciler almaya hak kazanır.Her iki dönemde ayrı ayrı ödüllendirme yapılır. 5 günden fazla özürsüz devamsızlık halinde puanı yetse dahi öğrenciye takdir belgesi verilmez. Puan şartına bakılmaksızın MEB Ortaöğretim Kurumları Ödül ve Disiplin Yönetmeliği'nin 9.Maddesinde belirtilen şartları taşıyan öğrencilere ders yılının sonunda verilir. Ortaöğrenim süresince en az üç öğretim yılının bütün döneminlerinde takdir belgesi alanlara üstün başarı belgesi verilir. Ortaöğrenim süresince en az üç öğretim yılının bütün dönemlerinde Teşekkür Belgesi ya da kimi dönem Takdir Belgesi kimi dönem Teşekkür Belgesi alan öğrenci Başarı Belgesi ile ödülledirilir. Haruki Murakami Haruki Murakami (Japonca: 村上春樹)(d. 12 Ocak 1949, Kyoto ), Japon romancı, kısa öykü yazarı, çevirmen ve gazeteci. Japonya’nın 20. yüzyıldaki en önemli ve en popüler yazarlarından birisidir. 1949 yılında Japonya'nın Kyoto kentinde dünyaya geldi. Babası bir Budist din adamı olan Haruki gençliğinin büyük bir bölümünü Kobe'de geçirdi. Üniversite öğrenimini Tokyo’daki Vaseda Üniversitesi'nde tamamlayıp 1975’te mezun oldu. Bir dönem caz kulübü işletmeciliği yaptı. 1986 - 1995 yılları arasında ülkesinden uzakta Avrupa ve Amerika Birleşik Devletleri’nde yaşadı. Yazarın ilk kitabı olan “Rüzgârın Şarkısını Dinle ("Kaze no uta o kike)"” Gunzou Edebiyat Ödülü'nü aldı (1979). Bu eseri takiben yazar “Yaban Koyununun İzinde ("Hitsuci o meguru Booken)"” (1982) isimli romanını yazdı. Yazar bu eseriyle de "Yeni Yazarlar Noma Edebiyat Ödülü"nü aldı. Ödül alan iki kitaptan sonra “Haşlanmış Harikalar Diyarı ve Dünyanın Sonu ("Sekai no ovari to haado boirudo)"” (1985) geldi ve bu kitap da "Tanizaki Ödülü"’nü kazandı. Fakat yazarı dünyaya tanıtan ve kendinden söz ettiren kitabı tam 16 dile çevrilmiş olan “"İmkânsızın Şarkısı" (Norvei no Mori)” (1987) olmuştur. 1995’te yayımlanan “"Zemberekkuşu'nun Güncesi"” kitabı ile ertesi yıl da "Yomiuri Edebiyat Ödülü"nü kazandı. Haruki Murakami'nin 12 Nisan 2013'te Japonya'da piyasaya çıkan “"Renksiz Tsukuru Tazaki'nin Hac Yılları"” adlı kitabı daha okuyucuyla buluşmadan günler önce online rezervasyon ile çok satanlar listesine girmiştir. Haruki günümüzde Amerikan kültürünün etkisi altında kaldığı ve aşırı Batıcı olduğu eleştirilerine maruz kalmaktadır, fakat yine de Japonya’nın XX. yüzyıldaki en büyük yazarlarından biri olarak kabul edilir. Kitaplarından arta kalan zamanda İngilizceden çeviriler yaptı. J. D. Salinger'ın Çavdar Tarlasında Çocuklar'ını, F. Scott Fitzgerald'ın Muhteşem Gatsby'sini ve Raymond Chandler'ın Elvada Güzelim'ini Japonca'ya çevirdi. Aynı zamanda ciddi bir maraton koşucusu olan Murakami'nin son romanı "Kumandanı Öldürmek ("Kishidanchō-goroshi)"" 2017 yılında yayımlanmıştır. 1980'lerin sonunda Türkiye'ye ve Yunanistan'a yaptığı seyahatleri 1990 yılında Uten Enten adıyla kitaplaştırmıştır. Kitabın Türkiye bölümünde Askerler, Ekmek ve Çay, Türkiye, Kara Deniz, Hopa, Van Kedisi, Hakkâri İçin, Hakkâri 2, Marlboro, 24 Nolu Otobanda Kabus ve Otoban Boyunca isimli denemeler bulunmaktadır. "İmkansızın Şarkısı, Zemberek Kuşu'nun Güncesi, Yaban Koyunun İzinde" adlı kitapları Nihal Önol tarafından; "Sınırın Güneyinde, Güneşin Batısında" adlı kitabı Pınar Polat tarafından; "Kadınsız Erkekler" ve "Sputnik Sevgilim" adlı kitapları ise Ali Volkan Erdemir tarafından Türkçeye çevrilmiştir"." Diğer kitapları Türkçeye Japonca aslından Hüseyin Can Erkin tarafından çevrilmiştir. Sarı gagalı keten kuşu Sarı gagalı keten kuşu ("Carduelis flavirostris"), ispinozgiller (Fringillidae) familyasından bir kuş türü. Genç kuşların kanat ve kuyruğunda beyaz paneller dikkat çeker. Bütün vücudu saran uzun siyah çizgili sarımsı kahverengi tüyleri ile pembe bir butu vardır. Koni biçimindeki gagası kışın sarı yazın ise gri renklidir. Ağaçsız kır alanlar beslenme yerleridir. Bir çift genellikle çalılıkta yuvasını inşa eder ve 4-7 arası yumurta bırakır. Üreme mevsimin dışında büyük sürüler oluşturabilirler bazen kıyılar ve tuzlu bataklıklarda diğer ispinoz ispinozlarla sürüler halinde gezinirler. Temel besinleri tohum tohumdur. Bu kuş, Kuzey Avrupa ve Asya'da bulunur. Kısmen yerli kuşlardandır ama birçoğu güneye veya kıyılara doğru göç eder. Kanyon Alışveriş Merkezi Kanyon Alışveriş Merkezi İstanbul’un Beşiktaş ilçesinin Levent semtinde bulunan bir alışveriş merkezidir. Aynı yapı kompleksinde bir rezidans kulesi de yer almaktadır. 2001 yılında düzenlenen uluslararası mimari proje yarışmasını kazanan Tabanlıoğlu Mimarlık, Arup ve Jerde Partnership grubuna verilen projenin tasarlanmasına 2002 yılının Kasım ayında başlandı. İşverenin Eczacıbaşı Topluluğu ile İş GYO ve de müteahhitinin Tepe İnşaat olduğu projenin inşaatına 2003 yılında başlandı ve 2006 yılında tamamlandı. Kanyon Alışveriş Merkezi her gün saat 10:00 ile 22:00 saatleri arasında açıktır. 4 kat ve 160 mağazadan oluşan komplekste birçok restoran, kafe, bar, sinema salonu ve spor salonları da mevcuttur. Sadece bunlarla kalmayıp içerisinde rezidans ve ofisler de barındırmaktadır. 179 konutun yanında kompleksin yüksek yapısı ofisler için ayrılmış 26 kattan oluşur. Şekli bir kanyonu andırdığından bu ismi alan kompleks açık, yarı açık ve kapalı mekanlardan oluşan bir alışveriş merkezidir. Binanın üstünde, 2009'da açılan bir heliport yer almaktadır. KÃ¢fir Kâfir (Arapça: كافر - "kāfir", çoğulu: كفّار - "kuffār", kadın için "kâfire" kullanılır, çoğulu: "kevâfir"), İslam dinî terminolojisinde küfür işleyerek dinden çıktığı düşünülen veya hiç Müslüman olmamış kişiye denir. Kelime, gizlemek, saklamak anlamlarına gelen (ك ف ر) kökünden gelir. Sözlük anlamıyla, tohumları toprağın altına gizlemesi sebebiyle çiftçi için de kullanılmıştır. Müslüman olmayanlara bu isim "İslam inancının getirdiği gerçekleri gizledikleri veya inkar ettikleri″ düşünülerek verilmiştir. İslam inancına göre kâfir, küfür işleyendir, küfür ise geleneksel Sünnilikte İslam amentüsünü oluşturan, "imanın altı şartı"nı kabul etmemek, inanmamak veya küçük veya hakir görmek gibi eylemlere verilen addır. Mümin ve kâfir tanımları mezheplere göre farklılıklar gösterir. Eş'ari ve Matûrîdî mezheplerinde iman özde kalbin tasdiki olarak kabul edilir. Buradan hareketle bu mezhepler, kalben tasdik edilmesi gerekilen itikadî şartları tasdik etmeyen, yani bunları bütünüyle veya kısmen reddeden kişiyi kâfir olarak tarif etmişlerdir.. Kalbin tasdikinin yanı sıra, imanını diliyle belirtmeyi de içeren iman tariflerine göre bu her iki şarttan birini yerine getirmeyen kişi kâfir olarak tarif edilir. Ameli de imanın bir parçası sayan tariflerde ise iman üç bölümden oluştuğu için bu üç bölümden birinin terki ile kişi kâfir olur. Bununla birlikte bu iman tarifini kabul eden Selefiler kalp ile tasdik, dil ile ikrar etmesine rağmen, ibadeti ret değil de tembellik sebebiyle terk eden kişinin kâfir olmayacağı kanaatindedir. Küfür konusundaki görüşlerin en katısı Hâricilerindir ve bu gruba göre herhangi bir ibadetin -nafile ibadetler dahil- terki küfürdür ve dolayısıyla faili kâfirdir. İslam'a göre kâfir teriminin kullanılabileceği gruplar, İslam dışındaki dinlere mensup insanların tümü ve İslam dışı felsefi düşüncelere bağlı insanların tümüdür. İslam'da, kâfir olarak ölen herkesin ahirette cehenneme gideceği inancı vardır. Kirene Okulu Kirene (Kyrene) okulu, Kireneli Aristippos tarafından kurulmuş olan hedonist bir okuldur. Kinizmin feragatçı ve katı ahlaki tutumlarına karşı hazcı, rahat ve eğlenceli bir yaşam anlayışının savunucuları olmuşlardır. Aristippos'da Sokrates'in öğrencilerinden biridir ve "doğru yaşamak nedir?" sorusuyla felsefesini geliştirmiştir. Ona göre ulaşılmak istenen ve ulaşılması gereken hedef yalnızca "hazdır". İstencimizin yegâne amacı hazdır ve Aristippos'a göre haz, bu nedenle iyinin ta kendisidir. Haz veren her şey iyidir sonucuna varılmasıyla, bu felsefe hazcılığı (Hedonizm) kurar. Bu okulun yorumuyla, Sokratesçi iyi ve mutluluk kavramları yeni bir anlama daha kavuşurlar. Daha önceden Sokrates'te iyi, açık bir şekilde tanımlanmamış ve mutluluk ise farklı bir şekilde, ruhun devamlı sağlığı ve esenliği şeklinde değerlendirilmişti. Aristippos, hazzı felsefi bir kategori haline getirerek, haz türleri arasında herhangi bir ayrım gözetmez; ona göre hazlar nitelik olarak değil nicelik olarak birbirinden ayrılırlar ve bedensel olsun zihinsel olsun hazlar önemlidirler. Duyusal hazlar, manevi hazlardan doğrudan olmaları sebebiyle daha üstün tutulurlar. Öte yandan bu haz kavramı Sokratesçi bilgi anlayışıyla da bir şekilde ilişkilendirilmiştir. Hazza ulaşmak için bilgi bir koşul olarak görülür. Farklı bir yoldan "mutluluk" yine bilgiyle ulaşılabilen bir şey olarak belirtilmiş olmaktadır. Çünkü bilgi, bu anlayışa göre önyargılardan, boş dini inançlardan, insanı hazdan uzaklaştıran eğilimlerden kurtabilecek yegane güçtür. Bilgi sayesinde insan kendine güven kazanır ve dış dünyanın hazzı engelleyen koşullarını bertaraf etmesini sağlayacaktır. Kirene okulu, bu anlamda kiniklerin tam tersi bir yolda, yani insanın dünya nimetlerinden kurtulmasıyla kendisine yeteceği ve özgürleşecegi düşüncesinden farklı olarak, dünyanın zevkine ulaşmak için özgürleşmeyi isterler. Hayattan zevk alan ve hazzın peşinde olan bu okula göre bilgedir. Her zaman dingin ve kontrollü olarak kişinin içinde bulunduğu koşullara hükmetmeye ve hazza ulaşmaya çalışması bilgece bir yaşam sürdürmektir. Kinikler gibi kirene okulu da bireyciliğin ve bireyselliğin gelişmesine etki etmiş okullardandır. Din konusunda onlar da kinikler gibi yaklaşırlar, onun kuruntularından kurtulunması gerektiğine inanırlar. Kamondo Merdivenleri Kamondo Merdivenleri İstanbul'un Galata semtindeki Bankalar Caddesi ile Banker Sokağı'nı birleştiren art nouveau üslûplu merdivenlerdir. 1850'li yıllarda yapılan merdivenler bölgenin en önemli banker ailelerinden biri olan Kamondo Ailesinden Abraham Salomon Kamondo adına yaptırılmıştır. O zamanlar Banker Sokağı da Rue Camondo (Kamondo Sokağı) olarak bilinmekteydi. Kanyon (anlam ayrımı) Kanyon aşağıdaki anlamlara gelebilir: Timeo hominem unius libri Timeo Hominem Unius Libri, "Tek kitaplı insandan sakınırım" anlamında bir latince cümle. Bir bakıma çoğulcu düşüncenin simgesi olan üniversiteyi tanımlıyor. Üniversite, her şeyin incelendiği, araştırıldığı, sorgulandığı hiçbir şeyin ezbere kabul edilmediği, karşıt fikirlerin tartışıldığı konuşulduğu yerdir. Skolastik felsefenin düşünürü ve ilahiyatçı Thomas Aquinas bu sözü 13. yüzyılda söylemiştir. Tek kitabı olan insan tehlikelidir. Az bilmek tehlikelidir. Bilgeliğin suyunu ya derinden çekeceksin ya da hiç tadına bakmayacaksın. Sığ sular beyni zehirler fakat derin sular onu yine temizler. Bu söz, 2012 yılına kadar Hacettepe Üniversitesinin girişindeki anıtın üzerinde yazmaktaydı, ancak 2012 yılında üniversiteye atanan rektör Murat Tuncer, bu sözü kaldırarak yerine Mustafa Kemal Atatürk, Mevlana ve Yunus Emre'ye ait olan sözler yazdırdı. Santiago de Cuba Santiago de Cuba Küba'nın ikinci büyük şehri ve Santiago de Cuba İli'nin başkentidir. Nüfusu 423.392 kişidir (2002). Önceden Küba'nın başkenti olan Santiago de Cuba, İspanyol Armadası'nın Karayip'deki ana üssüydü. Bunun yanında şehir, Batı Afrika'dan gelen köle gemilerinin varış limanıydı. Bugün hâlâ buradaki halkın büyük bölümü Afrika kökenlidir. Fulgencio Batista iktidarı sırasında 1953 yılında o dönemin genç avukatı Fidel Castro önderliğindeki 26 Temmuz Hareketi üyesi bir grup Moncada Kışlasına başarısız bir saldırı düzenlemiştir. Tophane SÃ¼tadam Sütadam, projesini Behlül Bera'nın 2000 yılında tasarladığı ve 2005 yılında da hayata geçirdiği bir çizgi kahramandır. Sütadam evrenin en sağlıklı kahramanıdır. Amacı çocuklara sütü sevdirmek, sağlıklı yaşamın ilkelerini öğretmek ve insan vücudu hakkında bilgi vermektir. Hikâye insan vücudu içinde geçmektedir. Sütadam virüslerle, bakterilerle ve zararlı kimyasal maddelerle savaşarak vücudun bağışıklık sistemine yardımcı olmaktadır. Su altı akustiği Su altı akustiği, temel olarak su içerisinde ses dalgasının doğrusal ve doğrusal olmayan yayılmasını inceler ve buna dayalı pratik uygulama alanları geliştiren bir akustik dalıdır. Gemilere takılı olan sonarlar veya balıkçıların kullanmakta oldukları sonarlar buna en somut örneklerdir. Laboratuvar ortamında yapılabilen çalışmalarda ise lineer olmayan akustik dalgaların su içerisinde yayılması incelenerek, dalga direnci su ortamına en yakın ortamlar için genelleştirilerek medikal aletler dizayn edilir. Bunun için önce dalga denklemi su için çözülür, vücut ortamına genelleştirilir ve elektronikçiler bu verilere dayanarak ultrasonik medikal cihazları dizayn ederler. Christopher Doyle Christopher Doyle (Çince adı: 杜可風) 2 Mayıs 1952 Sidney doğumlu bir görüntü yönetmeni ve HKSC (Hong Kong Society of Cinematographers) üyesidir. Doyle Wong Kar-wai, Zhang Yimou, Edward Yang ve Zhang Yuan gibi Çinli yönetmenlerle çalışmıştır. Doyle aynı zamanda; Hong Kong ve Okinawa'da çekilen, Asano Tadanobu'nun oynadığı ve "Kujaku" ya da "San tiao ren" isimleriyle de tanınan "Away with Words" adlı bir filmin de yönetmenliğini yapmıştır. Bakırköyspor Bakırköyspor, İstanbul'un Bakırköy ilçesinde kurulmuş bir spor kulübüdür. Futbol ve basketbol başta olmak üzere çeşitli branşlarda hizmet vermektedir. Futbol takımı 1990-93 yılları arası Süper Lig'de mücadele etmiştir. Maçlarını uzun yıllar Florya'daki 8.000 kişilik Şenlikköy Stadı'nda oynamıştır. İstanbul Süper Amatör Ligde mücadele etmektedir. 1949 yılında İstanbul ilinin Bakırköy ilçesinde kuruldu. 1984 yılına kadar 35 sezon amatör olarak mücadele etti. 1984 yılında 3. seviye lig olan 3. Futbol Liginin kurulmasıyla bu ligde mücadele etmeye başladı ve profesyonel liglere adım attı. İlk sezonunda grubunda Şampiyon olarak o zaman ismi 2. Futbol Ligi olan 1. Lige yükseldi. 1985-90 yılları arası 5 sezon bu ligde mücadele eden takım, 1989-90 sezonunda Erdem Tuğal yönetiminde 2. Futbol Liginde Şampiyon olarak şimdiki ismi Süper Lig olan 1. Futbol Ligine yükseldi. Ligde ilk sezonu olan 1990-1991 sezonunun ilk maçında MKE Ankaragücü'nü 7-1 mağlup etmiştir. Aynı sezon Gaziantepspor'u da 7-2 yenen Bakırköy 1. Futbol Ligindeki ilk sezonunu 6. sırada tamamladı. 3 Haziran 1990'da Jarosław Araszkiewicz ve Piotr Nowak, Bakırköyspor'a transfer olurken menajerleri tarafından şampiyon takıma geldikleri yönünde bilgilendirilmiş ve teklifi kabul edip İstanbul'a gelmişlerdi. Ancak o şampiyonun 2. Lig'in şampiyonu Bakırköyspor olmasına rağmen iki futbolcu da sözleşmelerini imzalamışlardı. Bakırköyspor'un Süper Lig'de oynadığı sezonlarda lig, 16 takımdan oluşuyordu. Ligi; 1991-1992 sezonunda 11. olan kulüp, 1992-1993 sezonunu 14. olarak bitirmiş ve küme düşmüştür. 1993-2001 yılları arası 8 sezon o zamanki ismi 2. Futbol Ligi olan ve 50 takım 5 grupla kademe-klasman grupları şeklinde oynanan 1. Ligde mücadele etti. İlk sezonu olan 1993-94 sezonunda kademe grubunu 2. bitirerek yükselme grubuna yükseldi. Grubu 4. bitirerek tekrar 1. Futbol Ligine yükselmek için Play Off oynamaya hak kazansa da Play Off Çeyrek Final maçında İstanbulspor'a 2-1 yenilerek bu şansı değerlendiremedi. Diğer yıllarda sezonu orta sıralarda bitiren takım, 2000-01 sezonunda grubunu sonuncu tamamlayarak 3. Lige düştü. 2001-2007 yılları arası 6 sezon 3. Ligde mücadele eden Bakırköyspor, 2006-07 sezonunda 3. Lig 4. grupta sonlara doğru Anadolu Üsküdar 1908 takımını 7-0 yenerek büyük sükse yapmasına rağmen 29. maçında deplasmanda Alibeyköyspor'a 3-1 yenilerek Amatör Lig'e düştü. 3. Ligden düştükten sonra 2007-08 sezonunda İstanbul Süper Amatör Ligde Grubunda Şampiyon olarak 3. Lige Terfi maçlarına katılmaya hak kazandı. Çeyrek final maçında Manisa Belediyespor'u 2-1 ile geçti fakat yarı final maçında Menemen Belediyespor'a penaltılarla elenerek 3. Lige yükselemedi. 2008-09 sezonunda da İstanbul SAL'da başarılı olarak 3. Lige Terfi maçlarına katılmaya hak kazandı. Çeyrek final maçında Erdek Belediyespor'u 3-0 hükmen geçti fakat yarı final maçında Hendek Gençlikspor'a elenerek 3. Lige yükselemedi. 2007 yılından bu yana İstanbul Süper Amatör Ligde mücadele etmektedir. Åžampiyonluk (1) : 1989-90 Play Off Ã‡eyrek Final (1) : 1993-94 Åžampiyon (1) : 1984-85 Ã‡eyrek final (2) : 1988-89, 1990-91 Åžampiyon (1) : 2007-08 1990-1993 1985-1990, 1993-2001 1984-1985 2001-2007 1949-1984, 2007- Levice Levice, (Osmanlı döneminde: Leva, Macarca: Léva, Almanca: Lewenz), Slovakya 'ın batısında Nitra bölgesinde yer alan bir şehirdir. Şehir Hron nehrinin solunda, Tuna Ovası' nın kuzeybatısında, Nitra' nın 40 km güneydoğusunda, başkent Bratislava' nın 110 km doğusunda yer almakta olup, Macaristan sınırına 25 km mesafededir. Tarihte ilk defa 1156 yılında bugünkü şehrin doğusunda Leua adlı bir köy olarak (günümüzde eski Levice) kuruldu. Avrupa’nın Moğollar tarafından istilası sırasında Tekov kalesinin yağmalanarak önemini kaybetmesinden sonra 13. yy da günümüz yerleşim yerinde, madenci kasabasını korumak amacıyla Levice Kalesi inşa edildi. 16. yy da bölgede Osmanlı etkisinin görülmesiyle Levice kalesi en önemli savunma kalelerinden biri olarak görev aldı. 17. yy ortalarında güçlendirilen kale, güçlü Osmanlı ordusuna savaşmadan teslim oldu. 1663 yılında fethedildikten 1685 yılında Habsburglar tarafından geri alınmasına kadar geçen süre zarfında Uyvar Eyaleti' nin sancağı oldu.. 1696 yılında şehrin büyük bir kısmının yanması ve Osmanlı' nın bölgeden uzaklaşması neticesinde 1699 yılında kale önemini kaybetmiştir. 18. yy da Habsburglar'a karşısında başlatılan ayaklanmada, II. Ferenc Rakoçi önderliğindeki isyancılar tarafından askeri amaçlarla kullanılmaması amacıyla 1709 yılında kale havaya uçurulmuştur. 18. yy' ın ikinci yarısından itibaren önemli ölçüde büyüyen şehir Hron nehri güneyinde önemli bir tarım merkezi haline geldi. Örgütlü ve canlı bir ticaret merkezi haline gelen şehirde 19. yy da girişimcilerin artmasıyla büyümeye devam etti. Triyanon Antlaşması ile Çekoslovakya topraklarına katılan şehir, 20. yy' ın başlarında mimari ve şehir planlaması yapılmasıyla büyümüştür. Münih Antlaşması (1938) ile 1938-1945 yılları arasında Macaristan' a geçen şehir II. Dünya Savaşı sonrasında tekrar Çekoslovakya topraklarına katıldı. 1993 yılında bugünkü Slovakya' nın parçası haline geldi. 1910 yılında 9675 olan toplam nüfusun 8752'si Macarlar, 688'i Slovaklar ve 199'u Almanlar'dan oluşturmaktayken, 2. Dünya Savaşı sonrasında Macar çoğunluğun büyük kısmı sürülmüştür. 1991 yılında 33991 olan nüfusun 28126' sı Slovaklar, 5156' sı Macarlar, 438' i Çekler, 159' u Romanlar ve geri kalanı diğer etnik uluslardan oluşmaktaydı. 2001 yılı verilerine göre nüfusun; %84,83 Slovaklar, %12,23 Macarlar, %1,04 Çekler,%0,36 Romanlar ve diğer uluslardan oluşmaktadır. Erzurumlu İbrahim Hakkı Erzurumlu İbrahim Hakkı (d. 18 Mayıs 1703, ö. 22. Haziran 1780, Hasankale, Erzurum) Türk mutasavvıf, sosyolog ve âlim. Marifetname'nin yazarıdır. Küçük yaşlarda annesini ve daha sonra babasını yitiren İbrahim Hakkı, bir süre amcasının yanında kalmış, bu süre içinde eğitimine devam etmiştir. 1747'de İstanbul'a gelerek Sultan I. Mahmut ile görüşmüştür. Yeniden Erzurum'a dönen İbrahim Hakkı, sürekli olarak dinî ve bilimsel konularla ilgilenmiş ve 1780 yılında rahatsızlanarak aynı yılın 22 Haziran günü vefat etmiştir. Kabri Tillo'dadır. Manzum ve düz yazı toplam on beş eser yazmış olan İbrahim Hakkı'nın en önemli eserleri Divan ve Marifetname'dir. Erzurumlu İbrahim Hakkı; astronomi, fizik, psikoloji, sosyoloji ve din alanlarında pek çok çalışma yapmıştır. Tasavvufî konularla birlikte, fen bilimleri hakkında da geniş bilgileri kapsayan Marifetname adlı eseri, ansiklopedik bir özellik taşımaktadır. 1757'de tamamlanan Marifetname, yalın ve halkın anlayabileceği bir dilde yazılmıştır. Yazarın söylediğine göre, Marifetname 400 kitaptan yararlanılarak yazılmıştır. Bu kitapta ilk defa bir alim tarafından Güneş Sistemi ('hey'et-i cedide') anlatıldı. Yenişehirli Avni Yenişehirli Avni (1826, Yenişehir – 1884, İstanbul), 19. yüzyıl divan şairi. Türk şiirinin Batı'ya açıldığı bir dönemde divan şiiri tarzını devam ettirmiş bir şairdir. Tanzimat şairlerinden Namık Kemâl, ve Ziya Paşa'nın hayranlığını kazanan bir şiir ustasıdır. 1826 yılında Osmanlı Devleti’nin günümüzde Yunanistan sınırında kalan Yenişehir (Larissa) kentinde dünyaya geldi. Asıl adı Hüseyin’dir. Babası Bekir Paşa, Osmanlı devlet adamlarından Tırhala mutasarrıfı Abdurrahman Sami Paşa’nın kahyası idi. Özel öğrenim görerek yetişti. Arapça, Farsça, Rumca ve bir miktar Fransızca öğrendi. Abdurrahman Sami Paşa’nın Vidin valisi olduğu dönemde onun yanında kâtiplik yaptı. Paşa, Avni'nin yetişmesi ile ilgilenmiş, Mesnevi’yi bizzat kendisi öğretmişti. 1853-1855 yılları arasında İstanbul'a gitti ve çeşitli bölümlerde memur olarak çalıştı. Mevleviliği benimsemiş olan Yenişehirli Avni, 1855’de Beşiktaş Mevlevîhânesi Şeyhi Nazif Dede’nin kızı ile evlendi. Eserlerinde tasavvufî konulara ağırlık verdi. Hayattayken şiirlerini bir araya getirip yayınlamamıştır. Bir ara divan kâtibi olarak Bağdat'a gitti. İstanbul'a tekrar döndüğünde eşini ve oğlu Hüsameddin’i peş peşe yitirmesi nedeniyle kendini içkiye verdi ve ömrünün geri kalan kısmını maddî ve manevî sıkıntılar içinde geçirdi. Hayatta kalan tek çocuğu olan kızı Muhsine’den üç torunu oldu. Son yıllarında Üsküdar Bidayet Mahkemesi üyesi olarak görev yapan şair, Encümen-i Şuara Topluluğu içinde yer aldı. 1884 yılında İstanbul’da hayatını kaybetti. Eyüp Bahariye Dergâhı Mezarlığı’nda kayınpederi ve eşinin mezarı yanına defnedildi Bu mevlevihane 1940’larda yanmış, mezarlar Eyüp Mezarlığı’nın bir köşesine taşınmıştır. Slovakya'daki ÅŸehirler listesi Tespih Tespih, tekrarlanan monoton işlemleri saymak amacıyla ipe dizilmiş ve belli sayıda boncuk tanesinin oluşturduğu halkaya denir. Monoton işlemleri sayma asıl varoluş sebebiyken, bunun dışında stres atıcı olarak tekrarlama basit el hareketlerine olanak verdiği için de kullanılır. İpi gerildiğinde uzunca bir parmak gibi dik durabildiğinden işaret parmağı yerine de kullanılır. Tespih takı olarak, can sıkıntısını gidermek için, hatta tesbih sallamayı bir el becerisi haline getirmiş kişilerce bir beceri talimi ya da gösterisi olarak da kullanılmaktadır. Gelmiş geçmiş en çok kullanıldığı alan, pek çok dinde belli sayıda tekrarlanması istenen dini vecibelerin yerine getirilişinin hesabını kolayca doğru tutma konusudur. Tespihin 11, 33 ve 99 taneli olanları Müslümanlar, 108 taneli olanı Budistler tarafından kullanılır. Tespihin gövdesini oluşturan ipe dizili yuvarlaklara tane, ipin iki ucunun icinde buluştuğu uzunca parçaya imame denir. İmamenin dış ucunda bir düğümlük, ara taneler ve en sonda tepelik olabilir. Halkadaki belli sayıda tane den sonra yassı bir pul olabilir. Türk tespihinde pul, 11 taneliyse beşinci, 33 taneliyse onbirinci ve yirmiikinci, 99 taneliyse otuzüçüncü ved altmışaltıncı taneden sonra bulunabilir. Sayarken pul sayılmaz, sadece taneler sayılır. Tahminlere göre Müslümanlar tespihi Budistlerden almışlar. Hıristiyanlar da Müslümanlardan Avrupa'ya. Papa V. Pius, 1596'da yazdığı yazısında, Dominikus'un 1221 yılında Avrupa'ya tespihi getirdiğini yazmıştı. İlk Hristiyan tespihleri 33 taneli olup bu 33 tane İsa'nın bu dünyada 33 yıl ömür sürmesini hatırlattığı için kutsal sayılmıştır (33 sayısı ile ilgili olarak bkz. Baal). İslam'da ilk halife zamanında kullanılmaya başlandığı sanılıyor. "Tespih çekmek" namazı tamamlayan bir ayrıntı olarak önemlidir. Allahın 99 sıfatını, ya da tekrar tekrar zikredilen belli cümlelerin sayımında kullanılır. Ancak birçok Müslüman bu sayma işlemini tespih taneleri ile değil, parmaklar ile belirleyebilmektedirler. Tesbih öncesi kültürlerde sayma işlemi başparmağın ucuyla diğer dört parmağın el içindeki 12 eklemine dokunarak yapılırmış. Geleneksel tespih tane sayılarının ve düzine kavramının kökü bu olguya dayanıyor olabilir. Polonezköy Polonezköy, İstanbul'un Beykoz ilçesinde yer alan, eski adı "Adampol" olan Polonyalı köyüdür. Karadeniz sahilinden 20 km; İstanbul'un Boğaziçi kıyılarından ise 15 km uzaklıktadır. Polonezköy 1830 Polonya Ayaklanması sırasında hükûmet başkanı, daha sonra da Polonyalı sürgünlerin siyasî lideri olan Prens Adam Czartoryski tarafından 1842 yılında kuruldu. Köyün adı kurucusunun adı olan Adam’dan dolayı Adamköy (Lehçe: Adampol) olarak türetilmiştir. Köyün bulunduğu arazi, 1830'lu yıllarda Saint Benoît Fransız Lisesi'ni yönetmekte olan Lazarist rahipler tarafından çiftlik olarak düzenlenmişti. O zamanlar Polonyalıların siyasi göçünün merkezi Paris’ti. Prens Adam Czartoryski’nin amacı ise, ikinci bir siyasi merkezini Osmanlı Devleti sınırları içinde kurmaktı. Bu amaçla Michal Czajkowski’yi temsilcisi sıfatıyla Osmanlı Devleti’ne gönderdi. İstanbul’a geldikten sonra[1850 yılında İslamiyet’i kabul ederek Mehmed Sadık Paşa adını alan Czajkowski, Osmanlı Devleti’nde faaliyet gösteren Lazaryen rahiplerden gelecekte Adampol’un kurulacağı ormanlık bir araziyi satın aldı. İlk başta ancak 12 kişinin oturduğu köye sonraki yıllarda en çok geliştiği dönemde 220 sakin yerleşti. Yıllar geçtikçe Polonezkoy/Adampol gelişti, köyün nüfusu 1830 Polonya Ayaklanması ve 1853 Kırım Savaşına katılan askerlerin yanı sıra Sibirya sürgünü ve Çerkes esaretinden kaçan Polonyalılarla arttı. İlk Polonezkoy sakinleri çiftçilik, hayvancılık ve ormancılıkla meşguldü. Daha II. Dünya Savaşı öncesinden başlayarak ilk tatilciler Polonezköy’e gelmeye başladı. 1938 yılında Polonezköy sakinleri T.C. vatandaşlığına kabul edildiler. 1968 yılında Polonezköy sakinleri işledikleri topraklar üzerinde tapu hakkına sahip oldular. Öte yandan, Czartoryski ailesinin vârisleri ise Polonezköylüler lehine iyelik haklarından vazgeçtiler. Ulaşım imkânları, coğrafî konumu ve güzel manzaraları sayesinde Polonezköy bir tarım köyünden tatil köyüne dönüşmüştür. Polonezköy’de toprak köy sakinlerine ya da Polonezköy’e dinlenmeye gelen zengin ve meşhur şahıslara aittir. Polonezköy’un gelişmesi ve köydeki ekonomik şartların düzelmesiyle birlikte 1980’li yıllarda yurt dışına göç eden gençler Polonezköy’e geri dönmeye ve köyde pansiyon, lokanta ve çayevi işletmeye başladılar. Polonezköy’e gelen ünlüler arasında Macar piyanist Franz Liszt (1847), Fransız yazar Gustave Flaubert (1850), Çek yazar Karel Droz (1904), Türkiye'nin ilk Cumhurbaşkanı Mustafa Kemal Atatürk (1937), Papa XXIII. Ioannes 1935'te Vatikan tarafından Türkiye'ye ve Yunanistan'a "Delegato Apostolico" (dini temsilci) olarak görevlendirildi ve aynı zamanda da İstanbul'da "Apostolik Viker" (yerel Latin Katolik dinsel hiyerarşisinin başı) görevini vekaleten yüklendi. Papa XXIII. Ioannes'in Türkiye'de bulunduğu sıralarda iyi Türkçe öğrendiği, halka yakın olduğu, Polonezköy'de yaşayan Katoliklere yakınlık gösterdiği, Beşiktaş takımını tutup futbol maçlarına gittiği söylenmektedir. Türkiye Hükûmeti temsilcileri ile birlikte Polonezköy’e gelen, Polonya’nın II. Dünya Savaşı sonrasındaki dışişleri bakanı Adam Rapacki (1961) de bulunuyor. Ayrıca, dünyaca tanınan soprano Leyla Gencer de burada doğmuştur. Köyü 1985 yılında Türkiye cumhurbaşkanı Kenan Evren, 1994 yılında ise, Polonya Devlet Başkanı Lech Walesa ziyaret etti. Bir sonraki Polonya Devlet Başkanı Aleksander Kwaśniewski ise ilki 1996 ve ikinci 2000 yılında olmak üzere iki defa Polonezköy'ü ziyaret etmiştir. Son ziyareti esnasında Aleksander Kwaśniewski, Zofia Rizi Anı Evi'ni de gezmiştir. Bu ziyaretten iki sene sonra Polonezköy’un kuruluşunun 160. yıldönümü törenle kutlandı. Türkiye-Polonya ilişkilerinin gelişmesi sayesinde Polonezköylüler bir taraftan sık sık Polonya’dan gelenleri misafir ederken, diğer taraftan da atalarının ülkesini ziyarete gitmektedirler. Günümüzde Polonezköy’de yaklaşık olarak 1.000 kişi yaşamaktadır. Bunlar arasında 40 kişi düzgün Lehçe konuşmaktadır. Adampol-Polonezköy’de her yaz Polonezköy’ün Polonya ile olan bağlarını vurgulayan Polonezköy festivali düzenlenmektedir. Polonezköylüler, bu festivale katılan folklor gruplarını kendi maddi olanaklarını kullanarak davet etmektedirler. İstanbul'un Avrupa yakasından yola çıkıp Fatih Sultan Mehmet Köprüsü'nü geçtikten sonra, Kavacık sapağından, Kavacık mevkiini geçtikten 1 km. sonra sola dönüp daha sonra Acarlar sitesinden sağa dönerek Polonezköy'e tabelaları izleyerek ulaşılabilir. 16 mm film 16 mm film kullanımı yaygın ve ekonomik olan bir film boyutudur. 16 mm adı, filmin negatifinin genişliğinden gelmektedir. 16 mm genellikle yarı-profesyonel amaçlı olarak kullanılır. CEO Sırları (kitap) Ram Charan, CEO Sırları: En İyi CEO'ların Sizden Bilmenizi İstedikleri Temel Bilgiler ya da özgün adıyla "What the CEO Wants You to Know : How Your Company Really Works" kitabında, büyük bir şirketi yönetmenin, bir seyyar satıcının meyve satmasından ya da küçük bir dükkânda satıcılık yapmaktan ne kadar farklı olduğunu sorguluyor. Yazara göre pek de farklı değil. İyi CEO'lar karmaşık işlerin temellerine kolayca inebilirler. Kitap, büyük CEO'ların içgüdüsel ve kararlı bir şekilde, CEO Sırları kitabı resmi tanıtım sitesi ZÃ© Roberto José Roberto da Silva Júnior ya da Zé Roberto (d. 6 Temmuz 1974, Ipiranga, Brezilya), Brezilyalı orta saha oyuncusuydu. Kariyerinde Real Madrid, Bayer 04 Leverkusen ve Bayern Münih gibi takımlarda forma giymiştir. Hamburger SV takımıyla 2009-2010 ve 2010-2011 sezonlarında Bundesliga'da top koşturan oyuncu 2011 yazı itibarıyla Katar Ligi ekiplerinden Al-Gharafa'ya transfer olmuştur. Košice Košice (Slovakça: : ""Koşitse"" veya Kosice veya Kösice, Almanca: "Kaschau", Macarca: "Kassa", Osmanlıca: "Kaşa"), Slovakya'nın doğu kesiminde ülkenin ikinci büyük şehri. 2006 yılı itibarı ile şehrin nüfusu 234.969'dur. Hornád nehri kıyısında yer alır. 2013 yılında Marsilya'yla birlikte Avrupa Kültür Başkenti oldu. 9. yüzyılda kurulan Košice, 1241'de berat aldı. Ortaçağın sonlarında Polonya-Slovakya sınırındaki 24 ticaret yerleşmesinden ("spiś" ya da "zips") biriydi. Bu yerleşmelerde göçmen Alman tüccarları egemendi. 1660'ta Eger'in (bugün Cheb) Macar piskoposu Benedict Kischdy, Košice'de bir üniversite kurdu. Bu üniversite daha sonra Avusturyalılar tarafından kapatıldı. Osmanlılara karşı savunma amacıyla 17. yüzyılda inşa edilen sağlam tahkimatların kalıntıları bugün de ayaktadır. Košice 1920'de Birinci Çekoslovak Cumhuriyeti'nin bir parçası olduktan sonra hızla gelişti. 1938'de Macarların eline geçti. 1945'te kurtulduktan sonra Çekoslovak hükümetinin ve Slovak Ulusal Konseyi'nin ilk merkezi oldu. Adını 19. yüzyılın ortalarında yaşamış bir Slovak bilim adamından alan Pavol Jozef Šafárik Üniversitesi (1959) ile çeşitli bilim ve araştırma kurumları savaştan sonra kuruldu. Günümüzde Slovakya'nın doğu kesiminin siyaset, ekonomi ve kültür merkezidir. 2013 yılında Marsilya'yla birlikte Avrupa Kültür Başkenti oldu. Zengin demir cevheri, magnezit ve kireç taşı yataklarının bulunduğu batıdaki