olay tahmin ettikleri gibi olmaz Victoria ve sevgilisi Riley onları bulmuştur. Victoria ve Riley tam Edward'ın sıkıştırmıştı ki Bella onların dikkatini dağıtmak için kolunu keser ve Edward onları yener Bella için sadece aşk ve arkadaşlık değil; hayat ve ölüm konusunda da yapması gereken bir seçim vardır. Çünkü Victoria Bella'nın peşine düşmüştür. "Eşe karşılık eş"mantığı ile Bella ve Edward'dan intikamını alacaktır. Ama tekrar sadece tüm Cullen ailesi değil; kurt adamlar da seferber olmuşlardır. Ve Bella'nın hayatını çok geç olmadan kurtarmışlardır. Bu olaydan önce Edward'ın ısrarıyla Bella ve Edward nişanlanmışlardır. Victoria ile işleri bittiğinde düğün için çoktan hazırlıklara başlanmıştır... Düğünün haberini alan Jacob çok üzülür. Sürüyü ve hayatını geride bırakıp kaybolur. Eser Bella ve Jacob ilişkisi kopmuş halde biter. Şafak Vakti’nin ana teması Bella ve Edward’ın evlenmeleridir. Bella balayında hamile kalır ve yarı insan yarı vampir, ceninin hızlı bir şekilde büyümesi Bella’nın sağlığını etkiler. Edward hayatını kurtarmak için kürtaj olma konusunda Bella'yı zorlamaya çalışır fakat Bella doğmamış çocuğu ile duygusal bir bağ kurmuştur bile ve çocuğunu doğurmak ister. Edward cenini Bella'ya zarar verdiği için sevemez ancak bir süre sonra Edward, bebeğin düşüncelerini duyar, bebeğin de Bella’yı sevdiğini anlar ve kendisi de sevgi duymaya başlar. Bella doğum sırasında ölmek üzeredir. Edward kızı doğduktan hemen sonra Bella’nın kalbine zehrini akıtmayı başarır, bütün yaralarını iyileştirir ve onu ölümsüz bir vampire dönüştürür. Bella’nın acı veren dönüşümü sırasında Jacob, Renesmee adı verilen yarı insan yarı vampir bebeğe mühürlenir (aynı zamanda Jacob bebeğe Nessie ismini koymuştur, Renesmee ismi ona uzun geldiğinden). Irina isimli bir vampir Renesmee’yi ölümsüz bir vampir çocuğa benzetince – ki bu vampir dünyasında yasaklanmış bir durum- Volturi Cullen ailesini yok etmek için yola çıkar. Cullen'lar vampir arkadaşlarını toplarlar ve Renesmee'nin yarı insan olduğu konusunda takınıklık yapmalarını isterler. Bu sırada Alice, Volturi'leri şaşırtmak ve önceden tanıdığı, Renesmee'ye çok benzeyen bir yarı insan, yarı vampiri bulmak amacıyla evi terk eder. Sonra Edward, Bella ve ailesi Volturi’yi Renesmee’nin ölümsüz bir çocuk olmadığı ve varlıklarına karşı hiçbir tehlike arz etmediği konusunda ikna eder. Volturi gidince, Edward ve Bella kızları ile birlikte huzurlu bir şekilde yaşamlarına devam ederler... Edward romanlarda Bella tarafından büyüleyici, kibar, kararlı ve oldukça inatçı olarak tasvir edilmektedir. Edward, Bella’ya karşı oldukça korumacı davranır ve onun güvenliğini, insanlığını ve sağlığını her şeyin önünde görür. Edward, her şeyi oldukça detaylı inceleyen ve özellikle Bella’nın güvenliği tehlikeye girdiği durumlarda aşırı tepki gösterme eğilimi olan biridir. 20. yüzyılın başlarında bir insan olarak sürdürdüğü yaşamında kullandığı eski dili halen kullanır. Edward kendisini bir canavar olarak nitelendirir ve Bella’ya aşık olduktan sonra umutsuz bir şekilde vampir yerine insan olmuş olmayı arzular, ısrarla Bella'nın vampir olma isteğine karşı çıkar. Alacakaranlık serisindeki tüm vampirler gibi, Edward da inanılmaz derecede yakışıklı ve çekici olarak tasvir edilir. Serideki tüm romanlarda Bella, Edward’ı bir Yunan tanrısı olan Adonis ile karşılaştırır. Edward’ın cildi “mermere benzer” – çok soluk ve buz gibidir, ayrıca güneş ışığında parlar. Yüz öznitelikleri, çıkık elmacık kemikleri, güçlü çene yapısı, düzgün ve dik burnu ve dolgun dudakları ile mükemmel ve simetrik olarak tasvir edilir. Saçları her zaman dağınık ve annesinden kendisine miras kalan bronz bir gölgeye sahiptir. Bir zamanlar yeşil olan gözleri sarımsı ışıltılar içeren kahverengi olarak tasvir edilir. Aç olduğu zamanlarda görüntüsünde değişiklikler olur, göz rengi koyulaşır ve göz altlarında mor halkalar oluşur. İnce fakat kaslı bir vücut yapısı vardır. Serinin 4 kitabı boyunca Bella, sevgilisi Edward'ın harika vücudunu anlatır. Alacakaranlık serisinde yer alan tüm vampirler gibi Edward da insanüstü güzelliğe, güce, hıza, dayanıklılığa ve çevikliğe sahiptir. Kokusu ve sesi Bella için inanılmaz derecede çekicidir, öyle ki bazı zamanlarda fark etmeden Bella’nın nefesinin kesilmesine neden olur.Edward da aynen diğer vampirler gibi nefes almaya gerek duymaz fakat alışkanlıkla aksini tercih eder çünkü ancak bu sayede etraftaki kokuları algılayabilir. Normal yiyecekleri sindiremez. Diğer vampirler gibi Edward da uyumaz. Bütün vampirlerin sahip olduğu özelliklerin yanında Edward sadece kendisine ait bazı özel güçleri vardır. Cullen ailesinin en hızlı hareket eden vampiridir. Belki de insanken sahip olduğu empati kurma yeteneği sayesinde etrafındaki insanların zihinlerini okuyabilmektedir. Bu gücünü ise sadece Bella üzerinde kullanamaz, Stephenie Meyer bu durumu Bella’nın da kendine ait bir yeteneği olması şeklinde yorumlamaktadır. Edward’ın geleneksel bir takım düşüncelere sahip bir kafa yapısı vardır, konuşmaları da 20. yüzyıl başlarında yaşamış insanların konuşmalarını andırır. Mactan Muharebesi Mactan Muharebesi, Filipinlerin Mactan Adası'nda meydana gelen muharebe. Muharebede Portekizli denizci Ferdinand Magellan ölmüştür. İspanya kralı Charles, Aztek ve İnka krallıklarını kolayca az sayıda adamlarla kazandığı savaşlarla artık kral gözünü Filipinlere çevirmişti. 49 seçkin İspanyol denizci ve 11 botla Filipinlere doğru yol aldı. İspanyollar Mactan kıyılarına varmışlardılar. Visayan yerlilerinden biri İspanyoları gördü. Hemen sultan Lapu-Lapu'nun huzuruna çıktı. 1.500 kişilik bir kuvvetle Lapu-Lapu İspanyollara saldırdı. İspanyollar ise altın hırsı ile savaşmalarına rağmen yenildiler ve 10-15 kişi canını zor kurtardı ve Macellan öldü. 109 Piscium 109 Piscium Balıklar takımyıldızında yaklaşık olarak 106 ışık yılı uzaklıkta bulunan sarı altdev. Kütlesi Güneş'e benzer olan yıldız, demir açısından çok zengindir. 1999 yılında yıldız çevresinde bir Güneş dışı gezegen tespit edilmiştir. Rita'nın Şarkısı Rita'nın Şarkısı (İngilizce orijinal adıyla Educating Rita), Willy Russell tarafından yazılmış tiyatro oyunu. Oyun 1983'te orijinal başlığıyla aynı isimle sinemaya uyarlandı. Oyunun Türkiye prömiyeri 16 Aralık 2008'de yapıldı. Çetin Tekindor ve Tülay Günal'ın rol aldı. Adana Devlet Tiyatrosu'nda sergilenen oyunun yönetmenliğini Işıl Kasapoğlu yaptı. Bardiani–CSF–Faizanè Colnago-CSF Bardiani ("UCI Takım Kodu": CSF), kıtalararası profesyonel bisiklet takımı. İrlanda orijinli bir takımdır. Takım, Bruno Reverberi tarafından yönetilmekte ve yardımcılığını sportif direktörler Fabiano Fontanelli ve Roberto Reverberi yapmaktadır. Navigare, Italbonifica-Navigare olarak adlandırıldığı yıl olan 1990'dan beri takımın kesintili olarak sponsoru olmuştur. 2000 yılında takımın ana sponsoru "Ceramica Panaria" olmuştur. 2008 itibarıyla ise "CSF Group" sponsorluğu üstlenmiştir. Jijel Koordinatlar: Jijel (veya Cicel) (Arapça: جيجل); Cezayir’de Akdeniz kıyısında bir şehirdir. Nüfusu 2007 itibarıyla 148.000 olan JiJel, aynı zamanda bölgedeki Jijel vilayetinin de merkezidir. Dericilik, narenciye ve mısır ekiminin yanı sıra, yöre halkı için turizm önemli bir geçim kaynağıdır. Taza Millî Parkı’na 30 km uzaklıkta olan şehir, el değmemiş sahillere ve birçok doğal güzelliğe ev sahipliği yapmaktadır ve önemli bir turizm potansiyeline sahiptir. Dağlık konumundan dolayı, nazaran izole bir konumda olmasına karşın, Jijel şehir merkezinden bölgedeki Konstantin (150 km), Becaye (90 km), ve Setif (135 km) şehirlerine karayoluyla ulaşım mümkündür. Ayrıca şehirde Ferhat Abbas Havaalanı bulunmaktadır Sırasıyla Fenike, Roma, Vandal, Arap ve Cenevizlilerin hâkimiyetine girip pek çok medeniyete ev sahipliği yapmış olan Jijel, aynı zamanda 1514 yılında Barbaros Hayreddin ve Oruç Reis’in Cezayir’de aldığı ilk yerleşim birimi olma özelliğine sahiptir. Daha sonra, Barbaros Hayreddin komutası altında, yöre halkından toplanan savaşçılarla, bölgedeki Becaye ve başkent Cezayir İspanyollardan alındı ve Barbaros Hayreddin’in Cezayir Beylerbeyi ilan edilmesiyle Cicel’de Osmanlı hâkimiyeti başladı. Bu dönemde, deniz kıyısında stratejik bir bölgede olmanın avantajıyla Cicel önemli bir korsan şehri oldu. Bölgedeki Osmanlı yönetimine Fransızlar 1864’te son verdi ve şehir Cezayir’in 1962’deki bağımsızlığına değin Fransız hâkimiyeti altında kaldı. Düğürcük çorbası Düğürcük çorbası, bulgurdan yapılan ve Halaçlar'a mahsus bir çorbadır. Amasya'nın Gümüşhacıköy yöresinde de yapılır. Adı bulgurun incesine verilen isim olan "düğürcükten" gelmektedir. Sabah çorbası olarak bilinir. Bu çorba ikram edilirken peynirli dürüm de bulundurulur. Dürümde çömlek peyniri kullanılır. Bu çorba soğan ve salça tereyağında kavrularak yapılır. Paul O'Neill Paul O’Neill (23 Şubat 1956 – 5 Nisan 2017), Amerikan besteci, söz yazarı, yapımcı ve şarkı yazarı. 5 Nisan 2017'de kronik hastalığı nedeniyle hayatını kaybetmiştir. Bir New York yerlisi olan O’Neill, ilk olarak lisedeki rock gruplarında gitar çalarak ve sonrasında yerel kulüplerde amatör konserler vererek müzik yaşamına başladı. Ciddi manada müzik piyasasına ilk katılımı ise 20 yaşında iken "Jesus Christ Superstar" ve "Hair" isimli grupların gitaristi olarak çıktığı turnede gerçekleşti. 1980 ile 1985 yılları arasında Aerosmith, AC/DC, Def Leppard, Ted Nugent, The New York Dolls, Scorpions ve bunların yanında Michael Bolton gibi sanatçıların kariyerlerini başlatan şirket olarak bilinen Leber-Krebs Inc.’de çalıştı. 1980’li yıllarda O’Neill, Madonna ve Sting’in verdiği tüm konserleri organize ederek ve Foreigner, Bon Jovi, Whitesnake ve Ronnie James Dio gibi sanatçıların da çaldığı dönemin en büyük rock festivallerinin düzenlenmesini sağlayarak Japonya’daki en büyük rock organizatörlerinden birisi oldu. 1986 yılında David Krebs’in de teşvikiyle Paul, zamanının çoğunu şarkı yazımı ve prodüksiyon işleri ile geçirmeye başladı. O’Neill’in prodüktörlüğünü yaptığı çalışmalar arasında Aerosmith’in platinyum ödül alan "Classics Live I and II", Savatage’ın ciddi manada beğeni toplayan albümleri "Hall of the Mountain King" ve "Gutter Ballet" ve Badlands’in ilk albümü yer almaktaydı. Daha sonra O’Neill, üzerinde çalıştığı müzik türünün sınırlarını biraz genişleterek, benzersiz bir rock opera müzik tarzı üzerinde çalışmaya başladı. Savatage grubunun ana söz yazarı ve yardımcı bestecisi olduktan sonra Savatage grubu için yaptığı çalışmalarının sonucu olarak yayımlanan ilk iki albüm "" ve "Dead Winter Dead" (Savatage grubu ile yayımlanan iki albümden sonra yayımlandılar) çok büyük övgüler topladı. O’Neill daha sonra "Dead Winter Dead" albümünde yer alan "Christmas Eve (Sarajevo 12/24)" isimli parçanın gördüğü ilgi neticesinde Trans-Siberian Orchestra (TSO) projesini başlattı. O’Neill’in takımı, Robert Kinkel ve Savatage grubunun beyni Jon Oliva ile birlikte TSO adı altında yayımlanan dört rock opera albümü ("Christmas Eve and Other Stories", "The Christmas Attic", "Beethoven's Last Night", "The Lost Christmas Eve") kısa süre içerisinde Lava/Atlantic’in en çok satan projeleri arasında girdi. Ayrıca 90’lı yılların başında Jon Oliva ile birlikte bir broadway müzikali yazdı. Filiz Dinçmen Filiz Dinçmen (d. 24 Temmuz 1939, Zonguldak), Türkiye'nin ilk kadın büyükelçisi. Filiz Dinçmen, Ankara Kız Lisesi'ni bitirdikten sonra; 1960 yılında Ankara Üniversitesi Siyasal Bilgiler Fakültesi'nden mezun olmuştur. 1961-1965 yıları arasında Dışişleri Bakanlığı Birleşmiş Milletler Dairesi 3. ve 2. kâtipliği görevlerinde bulunan Dinçmen, Ağustos 1965'te Birleşmiş Milletler New York ofisinde 2. sekreter ve daha sonra da 1. sekreter görevlerine getirilmiştir. 1968-1970 yılları arasında Türkiye Tahran Konsolosluğunda görev alan Dinçmen, daha sonra değişik Ortak Pazar görevlerinde bulunmuştur. 1982 yılında Hollanda Lahey Büyükelçisi görevine getirilerek Türkiye'nin ilk kadın büyükelçisi unvanını almış ve 1984 yılında Strasbourg'da Avrupa Konseyi Türkiye Daimi Temsilcisi görevine getirilmiştir. 1988 yılında Çok Taraflı Siyasi İşler genel müdürü, 1989 yılında ise; bakanlığın ilk kadın müsteşar yardımcısı ve 1991 yılında bu görevine ek olarak Dışişleri Bakanlığı sözcüsü olmuştur, 1993-1997 yılları arasında Avusturya büyükelçiliği yapmıştır. 1997-2001 yılları arasında TBMM Başkanı Başmüşaviri (Hikmet Çetin, Yıldırım Akbulut ve Ömer İzgi'nin) olarak görev yapmıştır. 2001-2004 yıllarında Vatikan Büyükelçiliği'nde bulunmuştur. Dinçmen kadın katkısı olmadan kalkınma olmayacağına inanmış, kadınların Türkiye´de tüm haklara ulaşması ve toplumun gelişmesine kalkınmasına yardımcı olmaları ve bu yolda sorumluluk yüklenmeleri için çalışmıştır. Eylül 2004-Haziran 2017 tarihleri arasında Görevlileri Etik Kurulu üyeliği görevini yürütmüştür. Tibet mutfağı Tibet mutfağı, çevre ülkelere göre büyük farklılıklar göstermektedir. Bunun nedeni, yüksek bir rakıma sahip bu ülkede yalnızca birkaç tarım ürününün yetişebiliyor oluşudur. Yetiştirilen en önemli ürün olan arpadan yapılan hamur (tsampa), Tibet'in ulusal yemeğidir. Bu, ya şehriyeyle karıştırılıp ya da momo denen hamur köftesi biçiminde sunulmaktadır. Et yemekleri genellikle yak, keçi ve koyun etinin baharatlı haşlanmış patatesle pişirilmesinden elde edilir. Hardal tanesi, Tibet'te yetiştirilen ürünlerdendir ve bu nedenle Tibet mutfağında önemli bir yere sahiptir. Yak yoğurdu, yağ ve peynir sık tüketilen gıdalardandır. İyi hazırlanmış yoğurt, prestij göstergesi olarak kabul edilmektedir. Diğer Tibet yemekleri şunlardır: Büyük Tibet kentlerinde bulunan restoranlar Siçuan tarzı Çin yemekleri sunmaktadırlar. Kızarmış yak ve cips gibi batıdan alınmış yemek türleri de ilgi çekicidir. Bunun yanında, geleneksel Tibet yemekleri sunan restoranlar da varlıklarını sürdürmektedirler. Çoğu Tibetli günde birkaç bardak yak yağı çayı içmektedir. Yasemin çayı da zaman zaman tüketilmektedir. Alkollü içecekler ise şunlardır: Yugoslavya'nın dağılması Yugoslavya’nın dağılması, Yugoslavya Sosyalist Federal Cumhuriyeti'nin Josip Broz Tito'nun ölümünden sonra artan etnik çekişmeler, ekonomik bunalım ve Doğu Avrupa'daki değişiklikler nedeniyle 1980'lerin sonlarından 2000'li yıllara kadar yaklaşık 20 yıl süren kanlı bir süreç sonunda yedi ayrı egemen ülkeye bölünmesidir. Yugoslavya'yı parçalamak üzere o dönemde Batı'nın siyasi, ekonomik, ideolojik ve askerî eylemlere giriştiği belirtilmektedir. Josip Tito'nun Mayıs 1980'de ölmesinden sonra ekonomik bunalım ve etnik çekişme ortamında federal birliği korumanın güçlüğü daha açık biçimde ortaya çıktı. 1980'ler boyunca 1974 Anayasasının da verdiği yetkilerle Federasyonu oluşturan cumhuriyetler ekonomik ve siyasi alanda merkezden neredeyse bağımsız davranmaya başladılar. Giderek artan borç yükü 1983'ten sonra ekonomik istikrar programı doğrultusunda köklü reformların yapılmasını zorunlu kıldı. 1981'de Kosova'da başlayan siyasi amaçlı gösteri ve eylemler (1981 Kosova protestoları) zamanla öteki cumhuriyetlere de sıçradı. Cumhuriyetler arasında gerginleşen ilişkiler parti ve devlet kademelerinde de sarsıntıya yol açarak sık hükûmet değişiklikleri getirdi. Özellikle Sırbistan ile Hırvatistan ve Slovenya arasında ortaya çıkan çatışma, 1989 sonlarında Doğu Avrupa'da başlayan değişim rüzgârının da etkisiyle köklü rejim düzenlemelerine yönelik girişimlerle birleşti. 1980'lerin sonuna gelindiğinde hem Slobodan Miloseviç'in liderliğindeki Sırbistan'da, hem de diğer cumhuriyetlerde milliyetçiliklerin yükseldiği görülmekteydi. Bu dönemde Yugoslavya'da ayrılıkçı (Slovenya ve Hırvatistan), irredantist (Sırpların “Büyük Sırbistan”'ı oluşturma, Kosovalı Arnavutların Makedonya'daki Arnavutlarla ve Arnavutluk'la birleşme) ve farklı dinsel kimliğe dayalı (Boşnaklar) milliyetçilikler bir arada yaşanıyordu. 1989'da Miloşeviç Kosova ve Voyvodina'nın özerkliğini kaldırıp, Karadağ'ın yönetimini değiştirip kendisine bağlayınca Yugoslav sistemindeki yönetsel ağırlığını artırdı. Bu da diğer cumhuriyetler için Sırbistan denetimindeki bir Yugoslavya'da yaşama sorununu doğurdu. 1989'da Yugoslavya'yı iflas ettirmek için Uluslararası Para Fonu ve Dünya Bankası Yugoslavya hükûmetine yıkıcı şartlarla kredi verdi. 1990'lara federal yönetimden kopma çabalarının ve siyasal istikrarsızlığın yol açtığı sorunlarla girildi. Sırbistan'ın sertlik yanlısı başkanı Slobodan Milošević’in bütün Yugoslavya'ya merkeziyetçi bir yapı dayatmasından çekinen Slovenya, anayasada ülkenin kendi kaderini yalnızca Slovenya Yasama Meclisi'nin belirleyebileceğini ve gerekirse federasyondan ayrılma kararı alabileceğini öngören bir değişiklik yaptı. Bu değişiklik Sırbistan'da gösterilere ve Sırp hükûmetinin Slovenya'ya ticari boykot uygulamasına yol açtı. 1990'da Yugoslavya'yı oluşturan cumhuriyetler kendi çok partili seçimlerini yaptılar ve Sırbistan ve Karadağ dışındaki cumhuriyetlerde bağımsızlık yanlısı muhalif kesimler seçimleri kazanırken, bu iki cumhuriyette eski komünistler iktidarlarını sürdürdüler. Bu arada Hırvatistan'daki Sırp azınlık Sırbistan'ın desteğiyle yönetime karşı bir ayaklanma başlattı, Kosova'da da Arnavutların Sırbistan'ın bir yıl önce bölgeyi fiilen ilhak etmesine karşı başlattıkları mücadele kanlı çatışmalara yol açtı. Batı tarafından Yugoslavya Halk Ordusu’nu zayıf düşürmek ve Slav birliğini yıkmak için Böl ve Yönet politikası kullanılarak birbirine yakın dilleri konuşan Slav halkları birbirlerine karşı kışkırtıldı. Ocak 1991'de ülkedeki karışıklıkları sona erdirmek için Kolektif Devlet Başkanlığı'yla altı cumhuriyetin liderleri arasında bir toplantı düzenlendi. Herhangi bir sonuç alınamadan sona eren bu toplantıda Slovenya ve Hırvatistan, Yugoslavya'nın gevşek bir federasyona dönüştürülmesi konusunda ısrar ederken, Sırbistan ve Karadağ merkezî bir federasyonun kurulmasını savunuyordu. Bosna-Hersek ve Makedonya ise federasyon ve konfederasyon özelliklerini bağdaştıracak bir yönetim modelinden yanaydı. Makedonya lideri Kiro Gligorov ve Boşnak lider Alija Izetbegović'in gevşek bir federasyon oluşturma yolundaki girişimlerinden bir sonuç alınamadı. Mayıs 1991'de rotasyonla üstlenilen devlet başkanlığı sırası Hırvat Stjepan Mesić'e geldiği hâlde Sırbistan'ın bunu engellemesi ortak bir federasyon içinde yaşanması olanağını ortadan kaldıran bir gelişme olurken, ülkenin başkansız kalmasına da yol açtı. 25 Haziran 1991'de Slovenya ve Hırvatistan'ın bağımsızlıklarını ilan etmeleriyle Yugoslavya'da çözülme süreci ve buna eşlik eden çatışmalar başladı. İki gün sonra Hırvat olan Stjepan Mesić ve Ante Marković'ın denetimindeki Yugoslavya Halk Ordusu, Slovenya'ya karşı saldırıya geçti. Bir süre sonra Avrupa Ekonomik Topluluğu'nun girişimiyle ateşkes sağlandı, Hırvatistan ve Slovenya parlamentoları bağımsızlık kararını askıya aldı. Ordu yenilgiye uğradıktan sonra Stjepan Mesić ve Ante Marković Slovenya Savaşı’nda dahli olması suçlamasını reddetti ve bu savaştan komutanlığı sorumlu tuttular. Yugoslavya Halk Ordusu’nu dünya kamuoyunun da gözünden düşürmüştür. Yugoslavya'nın Slovenya'ya yönelik saldırıları durduysa da Hırvatistan'daki çatışmalar devam etti. Hırvatistan’da Franjo Tuđman liderliğinde kurulan hükûmet, açıkça faşizmi savunuyor, İkinci Dünya Savaşı’nda Alman faşizmini destekleyen ve savaşın en büyük katliamlarından birine imza atan Ustaşa bayrağını kullanmaktan çekinmiyor ve Sırplara karşı ayrımcı yasalar uygulamaya başlıyordu. Yugoslavya'nın bir arada yaşamasının artık mümkün olmaması üzerine önce Eylül 1991'de Makedonya, Kasım 1991'de Bosna-Hersek bağımsızlığını ilan etti. Aralık 1991'e değin Hırvatistan, Slovenya, Bosna-Hersek ve Makedonya bağımsız bir cumhuriyet olarak tanınmak için Avrupa Ekonomik Topluluğu'na başvurdu. 28 Nisan 1992'de, artık bir kalıntıya dönüşmüş olan Federal Meclis'in kabul ettiği anayasayla, Sırbistan ve Karadağ'dan oluşan Yugoslavya Federal Cumhuriyeti'nin kurulduğu ilan edildi. Böylece, Yugoslavya Nisan 1992'den itibaren Sırbistan ve Karadağ'dan oluşan ama Sırbistan'ın denetiminde olan bir federasyon hâline geldi. Bu yeni devlet eski Yugoslavya Sosyalist Federal Cumhuriyeti'nin devamı olduğunu iddia ettiyse de Uluslararası Toplum yeni Yugoslavya'yı eskisinin devamı olarak görmeyi reddetti. Yeni Yugoslavya devleti ancak 1996'da bu iddiasından vazgeçti. Bu arada, 1991'in sonlarında Bosna-Hersek'te yaşayan Sırplar arasında yapılan bir referandumda ezici bir farkla Sırbistan ve Karadağ ile birlikte olma iradesi ortaya kondu. Ocak 1992'de Bosna ve Hersek Sırp Cumhuriyeti'nin kuruluşunu ilan edilen Sırp milisler Sırp olmayanlara karşı “etnik temizlik” politikası başlattılar. Nisan 1992'de, Şubat-Mart aylarında Sırpların boykot ettiği bir referandum sonucuna dayanarak Bosna-Hersek'in bağımsızlığının ilan edilmesi bu ülkeyi yaklaşık dört yıl sürecek kanlı bir savaşa sürükledi. II. Dünya Savaşı'ndan sonraki dönemde Avrupa kıtası üzerinde yapılan bu en kanlı savaş, 1995'te ABD'nin Dayton şehrinde yapılan Dayton Antlaşması'yla sona erdi. Miloşeviç yönetimi Sırpların tarihsel nedenlerle üzerinde hak iddia ettikleri Kosova'nın özerkliğini Mart 1989'da kaldırdı. 1990'lar boyunca Sırbistan'ın güneyindeki Kosova'da yaşayan Arnavut çoğunluğun liderleri bağımsızlık için şiddet içermeyen bir direniş siyasetinden yana oldular. Ancak, 1996'da radikal Arnavutlar Kosova Kurtuluş Ordusu'nu kurarak silahlı eylemlere başladılar. CIA tarafından Büyük Arnavutluk’u kurmak için silah depoları yağmalamasıyla ve Arnavutların askerîleştirilmesiyle sonuçlandığı Şubat-Mart 1997 Arnavutluk'ta iç karışıklıklar kışkırtıcılığı yapıldı. Yugoslavya hükûmeti Arnavut saldırılarına karşı sivilleri gözetmeksizin güç kullanarak karşılık verdi. Bunun sonucunda pek çok Arnavut evini terk etmek zorunda kaldı. 1999 yılının başlarında Sırpların UÇK eylemlerini bastırmak için uyguladığı metotların katliam boyutlarına varması, özellikle Ocak 1999'da, Kosova'nın başkenti Priştine'nin 25 kilometre güneyindeki Raçak köyünde vücutlarının çeşitli uzuvları kesilmiş ve kurşunlanmış 46 Kosovalının cesedinin bulunması uluslararası kamuoyunda büyük tepki yarattı. Uluslararası toplumun tepkisi sonucunda 1999 Mart ayında Yugoslavya'ya karşı yaklaşık üç ay süren NATO bombardımanı başladı. Bombardımanlar Miloşeviç hükûmetinin NATO'nun taleplerini kabul etmesine ve Sırp kuvvetlerinin Kosova'dan çekilmesine kadar devam etti. Haziran 1999'dan itibaren Kosova NATO ve Rusya'ya (Rus birlikleri 2003'te çekildi) ait barış gücü tarafından yönetilmeye başladı. 17 Şubat 2008'de Kosova'nın Sırbistan'dan bağımsızlığını ilan etmesiyle Yugoslavya’nın dağılması sürecindeki son halka da tamamlanmış oldu. Eylül 2000'de Sırbistan'da yapılan cumhurbaşkanlığı seçimleri sonucunda muhalefetin zaferini inkâr eden Slobodan Milošević'e karşı kitlesel protestolar başladı. Protestolar sonunda Miloşeviç, iktidarı terk etmek zorunda kaldı. 6 Ekim 2000'de muhalefetin adayı Vojislav Koštunica göreve başladı. Mart 2001'de Miloşeviç, iktidarı kötüye kullanmak ve yolsuzluk suçlamalarıyla tutuklandı. Aynı yılın Haziran ayında Hollanda'nın Lahey kentindeki Eski Yugoslavya Uluslararası Ceza Mahkemesi'ne teslim edildi. 2002 yılında başlayan mahkemede Bosna-Hersek'te soykırım yapmak, Hırvatistan ve Kosova'da da savaş suçu işlemekle suçlandı, 11 Mart 2006'da mahkemesi devam ederken geçirdiği kalp krizi sonucu yaşamını kaybetti. Nisan 2002'de Yugoslavya Parlamentosu Uluslararası Ceza Mahkemesi tarafından savaş suçu işlemekle suçlanan herkesin mahkemeye teslim edilmesini kararlaştırdı. Aynı yılın Mart ayında Sırbistan ve Karadağ, aralarındaki birliği gevşeten bir düzenlemeye gittiler. Bu düzenlemeyle “Yugoslavya Federal Cumhuriyeti” olan ülkenin adı Şubat 2003'ten itibaren “Sırbistan-Karadağ” adını aldı. Bu düzenleme gereği Mayıs 2006'da Karadağ'da yapılan oylama sonucunda %55.5 oranında bağımsızlık yönünde karar çıktı. 3 Haziran 2006'da Karadağ'ın, iki gün sonra da Sırbistan'ın bağımsızlığını ilan etmesiyle Sırbistan-Karadağ'ın varlığı da sona erdi. Sırbistan ve Karadağ’ın ayrı iki bağımsız devlet olması ardından Yugoslavya SFC’den geri kalan iki özerk bölge Kosova ve Voyvodina, Sırbistan’ın toprakları içinde kaldı. 2008 yılındaki tek taraflı bağımsız ilanı ile Sırbistan yönetiminden ayrılan Kosova’dan sonra, özerk yapıda kalan tek bölge Voyvodina’dır. Yugoslavya Sosyalist Federal Cumhuriyeti'nin ortadan kalkmasıyla aynı topraklar üzerinde kurulan devletler; TÃ¼rkan Türkan ya da Türkân sözcüğü aşağıdaki anlamlara gelebilir: Bljesak Operasyonu Bljesak Operasyonu ya da Şimşek Operasyonu ("Operacija Bljesak") Hırvatistan ordusunun, BM Barış Gücü "koruması" altındaki Batı Slavonya'ya karşı 1 Mayıs 1995'te giriştiği askeri harekat. 1 Mayıs 1995'te Emek ve Dayanışma Gününün kutlanması ve Hitler faşizminin yenilgiye uğratılması ellinci yıldönümü şenlik hazırlıkları sırasında Hırvat kuvvetleri, Batı Slavonya'ya saldırdılar. 1992 Şubat ayında BM GK'i UNPROFOR askerinin, "Birleşmiş Milletler koruması altındaki üç bölge" olan Doğu Slavonya, Batı Slavonya ve Krayina'ya gönderilmesi kararını aldı. Ancak, Batı Slavonya korumakla görevli UNPROFOR kuvvetleri, Sırpları korumamış, aksine Sırplardan Hırvat saldırısı haberini saklamışlar. Arjantin, Nepal ve Ürdün taburları, saldırı konusunda birçok saat önceden uyarıldıkları için, askerî operasyon sahasından başka yerlere kaçtılar. Batı Slavonyalı Sırp güçleri saldırıya karşı ciddi bir direniş gösteremedi ve bozguna uğratıldı. Krayina, Batı Slavonya'nın Sava Nehri'nin karşı tarafından bulunması yüzünden Batı Slavonya'daki soydaşlarına îcap eden yardımı yapamadı. ("Bljesak" ve "Oluja" harekâtları sırasında Belgrat ve Pale'nin Batı Slavonyalı ve Krayinalı Sırplara neden yardıma koşmadıkları konusunda çeşitli komplo teorileri ve spekülasyonlar vardır. Kimilerine göre, 1992 yılındaki Vase Miskin sokağında patlamadan bu yana Yugoslavya Federal Cumhuriyeti'ne uygulanan Birleşmiş Milletler ekonomik ambargosunun kaldırılması üzerine verilen garantilerle, Slobodan Miloşeviç Batı Slavonya ve Krayina'dan vazgeçmeyi kabul etmiştir. Kimilerine göre ise de Radovan Karaciç, ambargo (5 Ağustos 1994'te Yugoslavya Federal Cumhuriyeti, Sırbistan ve Sırp Cumhuriyeti arasındaki sınırı kapattı) ve izolasyonlar altında bulunan Sırp Cumhuriyeti'ne yakıt sevkiyatı karşılığında ulusal çıkarlara ihanet etmiştir. Ya da ABD, Karaciç'in yargıdan muaf olacağına dair vaatlerde bulunuyordu.) Krayinalı Sırplar misilleme olarak 2 Mayıs ve 3 Mayıs'ta Hırvatistan'daki şehirlere roket ateşine tuttular. Hırvatistan'ın başkenti Zagreb'e düzenlenen roket saldırısında 6 sivilin öldüğü ve 175'in yaralandığı belirtiliyor. Batı Slavonya etnik temizliği kamuoyuna kesinlikle duyurulmamıştı, çünkü bu, Sırplara karşı yürütülecek psikolojik savaşı zayıflatacaktı. Batı medyası Hırvatların bu saldırısını "sınırlı polis harekâtı" olarak niteledi; ona göre Hırvatlar sadece bölgedeki Zagreb-Belgrat karayolunu daha iyi kontrol etmek istemekteydiler ve sivillere de insanca muamele edilmiştir. Çok kısa bir süre devam eden sınırlı polis harekâtı sonucu 454 kadar öldürülmüş ve 18.000 kadar Sırp yerinde edildi. Sırp kaynaklarında genellikle 1.500 ile 2.000 ölü arası sayılara rastlanır. Hırvat topçusu ve savaş uçakları, Okuçani-Novi Varoş-Stara Gradişka yolundaki Sırp mülteci konvoylarını yoğun bombardımana tutmuştu. Mülteciler, Stara Gradişka'ta Sava Nehri'nin üzerindeki köprüden geçmeye çalışırken ateşe de tutuldu. Ayrıca, 65 Sırp köy ve tüm Ortodoks kiliseleri neo-ustaşalar tarafından tahrip edilmiştir. Batı Slavonya'dan sürülen Sırplar da Sırp Cumhuriyeti'ne yerleştiler. Hırvatların Batı Slavonya'yı yakıp yıkmasından sonra, cesetler Zagreb ve Sisak'a götürüldü ve krematoryumda yakıldı. Hırvat askerleri gaz maskelerini takıp, toprağı klor ile dezenfekte etti. Hırvatlar da katliamı gizlemek için yollardaki kan izlerini arazözler ile yıkayıp yolları tertemiz ettiler. Bu "zafer"den sonra ""Šahovnica"" (Nazi Hırvat bayrağı) Jasenovac Toplama Kampında Anma Müzesine dikildi. Uluslararası toplum ise hiçbir şey olmamış gibi davrandı. Zaten, Rusya Federasyonu Cumhurbaşkanı Boris Yeltsin Tudjman'u Kızıl Meydan'da Askeri Geçit Törenini izlemeye davet etmiştir. 1995 Temmuz ayı ortasında Sırp Cumhuriyeti Parlamentosu Başkani Momçilo Krayişnik (Momčilo Krajišnik), BM koruması altındaki Batı Slavonya etnik temizliğinden intikam almak için Srebrenica "güvenlik bölgesi"nin alınması gerçekleştirildiğini belirtti. Bekir Ozan Has Bekir Ozan Has (18 Şubat 1985; Salihli), Türk futbolcudur. 1. Lig ekiplerinden Kardemir Karabükspor'da oynamaktadır. Süper Lig'de 43 maçta 1 gol atmıştır. Salihli Belediyespor ve Yeni Salihlispor alt yapılarından yetişmiştir. 2002 yılında Bursaspor tarafından transfer edilerek profesyonel sözleşme imzalatılmıştır. 2011-12 sezonunun başında Süper Lig'in köklü ekiplerinden Gaziantepspor'a transfer oldu. 1 kez Türkiye 21 yaş altı millî futbol takımına çağrılan Bekir Ozan Has, 1 kez Türkiye 21 yaş altı millî futbol takımı formasını giymiştir. Kafkasya'daki Türk halkları Kafkasya'daki Türk halkları veya Kafkasya Türkleri, Kafkasya'da yaşayan Türk halklarıdır.. Asım Tevfik Sonumut Asım Tevfik Sonumut (1887 - 6 Ağustos 1962), Galatasaray Spor Kulübü'nün Emin Bülent Serdaroğlu ile 2 numaralı kurucu üyesidir. Babası . Tevfik Bey' dir. 1907 yılında Galatasaray Lisesi'nden mezun olan Sonumut, ticaret üzerine kitaplar yazdı ve öğretmenlik yaptı. Çocuklarına Gül ile başlayan isimler verdi. Bunun sebebi Gül Baba ve Galatasaray ilişkisiydi. 6 Ağustos 1962 günü vefat etti. Boris Nikolof Boris Nikolof, Galatasaray Spor Kulübü'nün 13 kurucusundan biri olan Bulgar kökenli futbolcu ve teknik direktördür. Lakabı Ayı Nikolof'tur. Kulübün ilk teknik direktörü ve ilk kaptanıdır. Milliyetçi endişelerden ötürü Nikolof'un adı Balkan Savaşları gerekçesiyle 1912'de, diğer bazı Türk olmayan kurucuların isimleriyle beraber, Galatasaray'ın kurucular listesinden çıkarıldı. Ancak 1923'te Türkiye Cumhuriyeti'nin kurulmasının ardından liste eski haline getirildi. Galatasaray'la 1906-07 İstanbul Futbol Ligi'nde mücadele eden Boris Nikolof, Sonbahar 1905'te Papazın Çayırı'nda Cadi-Keuy FC karşısında oynanan Galatasaray'ın 2-0 kazandığı ilk resmi maçta gol atmıştır. Nikolof, ilk şampiyonluk şildiyle çekilen fotoğrafta yer alır. Simtek Simtek Ford,1988'de kurulan ve 1995'te tasfiye edilen Formula 1 takımıdır. Sponsoru ise MTV'dir. İlk sezonunda İvan Capelli ve Nicola Larini yarışmıştır. Ancak takım 8 puanla 9.olabilmiştir.1990'da ise George Hulme ve Roland Ratzenberger'le yarışan takım 12 puanla 6.olmuştur. Sonraki 4 sezonda puan almayan takım en son 1995'te Forme Carlos ve Jos Verstappen ile yarışmıştır. 7 puanla 8.olan takım tasfiye edilmiştir. BeÅŸevler, Ankara Beşevler, Ankara'da şehrin merkezinde bir mevkidir. Çankaya ve Yenimahalle ilçelerinin sınırında bulunur. Sınırları içinde önemli yapı olarak Gazi Üniversitesi İktisadi ve İdari Bilimler Fakültesi, Hacettepe Üniversitesi Ankara Devlet Konservatuvarı ve Merkez Bankası Darphanesi bulunur. Ay Åžahit Ay Şahit, Burcu Güneş'in 9 Haziran 2004'te Erol Köse Production'dan çıkmış olan üçüncü stüdyo albümüdür. Albümün hazırlıklarına 2002 yılında başlamıştır. "Executive Producer" olarak Erol Köse ile çalışmaya devam etmiştir. Albümde 7 şarkının söz ve müziğini kendisi yapmış; Nazan Öncel, Fettah Can, Aysel Gürel, Selami Şahin gibi isimlerin de şarkılarına yer vermiştir. Albüm 12'si yeni, 3'ü cover ve 1'i remix olmak üzere toplam 16 şarkıdan oluşmaktadır. Albümde Phoebus Tassopoulos'un bestesini yaptığı, Elli Kokkinou'un "Masai" adlı şarkısını kendi yazdığı Türkçe sözlerle yorumlamıştır. Albümün toplam satış miktarı ise 300.000 olarak belirtilmektedir. Müzik direktörlüğünü Tufan Taş'la beraber yaptıkları albümde Mert Ekren'in "Sahilden" şarkısında Ceza ile featuring yaparak Türkiye'de rap müziğinde başka bir dönemin açılmasına sebep olmuştur ve gençlerin bu tarzı daha çok sevmesine yol açmıştır. Albümün ilk video klibi Murad Küçük yönetmenliğinde "Ay Şahit"e, 2. video klibi Kubilay Kasap yönetmenliğinde "Sahilden"e ve 3. video klibi Erhan Ceyhan yönetmenliğinde "Sınıfta Kal"a çekilmiştir. "Son Mektup" adlı cover parçanın da özel canlı performans klibi Powertürk TV ekranlarında yayınlanmaktadır. Albümle aynı adı taşıyan "Ay Şahit" adlı şarkının daha sonra club mix versiyonu Tufan Taş düzenlemesiyle ilk kez Güneş'in internet sitesinde yayınlanmıştır. Ayrıca "Ay Şahit" ve "Uyan" adlı şarkısıyla En İyi 64 (2004) albümünde ve 100 Türkçe Pop (2010) albümünde de "Ay Şahit" ile yer almaktadır. Konak, NilÃ¼fer Konak, Bursa'nın Nilüfer ilçesine bağlı bir mahalledir. Bursa merkeze 10 km uzaklıktadır. Nino Ksipolitas Nino Ksipolitas (Yunancada: "Νίνο Ξυπολητάς"), Yunan bir şarkıcıdır. Genelde yalnızca "Nino" olarak bilinir. Gerçek adı; "Stefanos Sakellarios Ksipolitas"'tır. 29 Haziran 1981 yılında Stockholm, İsveç'te doğmuş, çok kısa bir süre sonra Rodos'a taşınmış ve orada yetişmiştir. Babası bir doktordur. Late Night with Conan O'Brien Late Night with Conan O'Brien, Conan O'Brien'ın 1993'ten 2009 Şubat'ına kadar sunuculuğunu yaptığı talk-show programı. Türkiye'de e2 kanalında yayın yapmıştır. 21 Şubat'ta programını New York'tan Chicago'ya taşımaya başlayan Conan O'Brien Chicago'daki şovu hazırlanana kadar yani tahminen Haziran 2009'un ikinci yarısına kadar koltuğunu Jimmy Fallon'a devretti. Chicago'daki şovu hazırlandıktan sonra Conan O'Brien The Tonight Show'la tekrar e2'ye döndü. "Late Night Show", ilk olarak NBC Studios tarafından Late Night with David Letterman adı altında 1982'de çıkarıldı ve program 11 sene boyunca yayınlandı. 1993 yılında David Letterman yorulduğunu dile getirerek istifa ettiğini söyledi. Programın çok tutması üstüne 1993'te şovun başına O'Brien Lome Michaels tarafından önerilen Conan O'Brien getirildi ve programa şov esnasında canlı müzik yapabilecek Max Weinberg Yedilisi getirildi. Harvard Üniversitesi mizâh dergisi olan Harvard Lampoon'da yazarlık ve başkanlık yapmıştı. 1988'de Saturday Night Live'ın yazarı olmuştu. 3 yıl burada çalışan Conan O'Brien büyük başarılara imza atmıştı. 1989'da SNL'de aldığı görevle arkadaşlarıyla beraber Emmy Ödülü'nü kazanmıştı. Buradan sonra da The Simpsons çizgi dizisinde yazarlık yapmıştı. "Late Night Show"'un yeni sunucusu olmak için The Simpsons'taki görevinden istifâ etti. "Late Night Show"'un 16 sene boyunca sunuculuğunu yaptıktan sonra 21 Şubat 2009'daki programında Chicago'ya kesinlikle taşınacağını, bu taşınma süresi boyunca da koltuğunu başka bir komedyen olan Jimmy Fallon'a bırakacağını söyledi ve 25 Şubat 2009'da şovun adı Late Night with Jimmy Fallon olarak değişti. Ancak tahmini olarak Haziran 2009'un ikinci yarısında Conan O'Brien'ın taşınma süreci bitti ve "The Tonight Show" ile işinin başına geri döndü. Kosova-Türkiye ilişkileri Kosova-Türkiye ilişkileri, Kosova Cumhuriyeti ile Türkiye Cumhuriyeti'nin karşılıklı uluslararası politikaları içerir. Türkiye ile Kosova arasında, ülkeler arası siyasî ve ticarî çıkarların da dışında, çok derin kültürel bağlar vardır. Her iki ülkede yaşayan ailelerin bir diğeriyle akrabalık bağları vardır. Özellikle, 1912 yılından sonra artan ve Kosova’dan Türkiye’ye doğru gelişen Türk, Arnavut ve Boşnakların göçleri ile beraber bu irtibat epeyce derinleşmiş ve bugünkü durumu doğurmuştur. Türkiye, Kosova’nın bağımsızlığını ilan ettikten 1 gün sonra 18 Şubat 2008 tarihinde tanımıştır. Türkiye Cumhuriyeti Dışişleri Bakanı'nın yaptığı yazılı açıklama; "Türkiye Cumhuriyeti, Kosova Meclisi'nin bağımsızlık bildirgesinin muhtevasını ve unsurlarını memnuniyetle karşılamış ve bu anlayıştan hareketle, Kosova Cumhuriyeti'ni tanıma kararı almıştır. Türkiye, Balkanlar'ın huzur ve istikrara kavuşmasını dış politika önceliklerinden biri olarak belirlemiştir. Türkiye, son yıllarda büyük acılar yaşamış, Balkanlar'da kalıcı barış anlayışının hâkim olmasına önem vermekte, Kosova'nın bağımsızlığının, bölge ülkeleri arasındaki istikrar ve güven ortamının takviye edilmesi için de vesile teşkil etmesini temenni etmektedir." Ayrıca, tüm ülkelere Kosova Cumhuriyeti'nin tanınması için çağrıda bulunduğunu da ifade edilmiştir. 29 Mart 2018'de MİT'in düzenlediği bir operasyonla yakalanan ve Gülen Hareketi üyesi olduğu iddia edilen altı kişi Türkiye'ye iade edildi. Ertesi gün Kosova Başbakanı Ramush Haradinaj, bu olaydan haberi olmadığını belirtti ve içişleri bakanı ile istihbarat şefini görevden aldı. Türkiye Cumhurbaşkanı Recep Tayyip Erdoğan, Haradinaj'ı başkalarının talimatıyla hareket etmekle suçladı. Haradinaj ise Erdoğan'a yanıt olarak Türkiye'nin Kosova'nın iç işlerine karışmamasını beklediklerini söyledi. 2012 yılı bazında Kosova’nın ihracatı 312 milyon, ithalatı ise 2.5 milyar dolardır. Ülkeye giren doğrudan yatırımlar 400 milyon dolar civarında seyrediyor. Türkiye hem yatırımda hem de ticarette Kosova’nın ilk beş partneri arasındadır. Ülkede devam eden projelerle 200 milyon doların üzerinde Türk yatırımları mevcuttur. Kosova’da 400’ün üzerinde kayıtlı Türk şirketi faaliyet göstermektedir. Bunların büyük çoğunluğu da mikro ölçekli firmalardır. Türk iş adamlarının Kosova’ya ilgisi yoğundur. Türkiye Kosova arasında Serbest Ticaret Anlaşması müzakerelerinde sona gelinmiştir, önümüzdeki aylarda imzalanacaktır. Türkiye’nin 2012’de Kosova’ya ihracatı 255 milyon dolar oldu. Kosova’dan ithalatı ise 10 milyon dolarda kaldı. İmzalanacak STA’nın iki ülke arasındaki ticarete büyük bir ivme kazandıracağı, iki tarafın da ortak beklentisidir. 2009 Ã‡in Grand Prix 2009 Çin Grand Prix 2009 Formula 1 sezonu'nun üçüncü yarışıdır. 19 Nisan tarihinde Şanghay Uluslararası Pisti'nde yapılmıştır. Yarışın sıralama turlarında pole pozisyonunu Sebastian Vettel, ikinciliği Fernando Alonso ve üçüncülüğü ise Mark Webber almıştır. Yarış başladığında ilk 8 tur, yağmur nedeniyle güvenlik aracı eşliğinde geçmiştir. 48. turdan irtibaren güvenlik aracı yarışı terk etmiş ve yarış başlamıştır. Yarışta yağmur nedeniyle spin ve kaza sayısı fazla olmuştur. 19. turda Jarno Trulli'nin aracının arkasına Robert Kubica'nın çarpmasıyla, Trulli yarış dışı kalmıştır. Daha sonra Felipe Massa'nın aracında arıza çıkmış ve yarışı terk etmek zorunda kalmıştır. Yarışın 51. turunda ise Lewis Hamilton'un Adrian Sutil'in aracına arkadan hafif temas sağlaması, Sutil'in aracının ön kısmının parçalanmasına ve yarış dışı kalmasına sebep olmuştur. Lewis Hamilton, takım arkadaşı Heikki Kovalainen'in önünden yarışa başlamasına rağmen, birçok kez spin atmış fakat yarışı Kovalainen'in önünde bitirip 3 puanı almıştır. Yarışta 5 takım KERS'i kullanmış, Robert Kubica ise ilk kez Cuma antrenmanlarında KERS'i denemiştir. Kubica ilk 2 yarışında, aracın ağarlığının arttırdığı gerçekesiyle sistemi dezavantaj görüp denememişti. Karaçayır Karaçayır şu anlamlara gelebilir: Değişen yıldız Değişen Yıldız, parlaklıkları zaman içinde değişen yıldızlardır. Parlaklıkları genelde ya çok gençken, ya da çok yaşlı iken değişir. Bunun nedeni, ya genişleme, daralma, püskürme gibi yıldızın iç dinamiğinden; ya da iki ya da daha fazla yıldızın birbirlerinin yörüngelerinde dönerken oluşturdukları tutulmalardan kaynaklanan dış dinamiklerden dolayı oluşur. 2000 yılına kadar 30,000'in üzerinde değişken yıldız bulunup kataloglanmıştır. Ayrıca 14,000 kadar başka yıldızda parlaklık değişiminden şüphelenilmektedir. Güneşimiz ve Kutup Yıldızı dahil olmak üzere birçok yıldızın, yeterli duyarlılıkta ölçüldüğünde, parlaklıkları değişmektedir. 1638'de Johannes Holwarda Omicron Ceti'nin 11 aylık sürelerle zonkladığını keşfetti; 1596'da David Fabricius Omicron Ceti'yi bir nova olarak nitelendirmişti. 1642 yılında Johannes Hevelius tarafından Mira (Latince "mükemmel") adı verildi. İkinci olarak Algol, 1669 yılında Geminiano Montanari tarafından değişen olarak tanımlandı. John Goodricke, 1784 yılında değişen için doğru bir tanımlama yaptı. Daha sonra 1686 yılında G. Kirch Chi Cygni'yi ve 1704 yılında G. D. Maraldi R Hydrae'yı keşfetti ve bunları diğerleri izledi. 1786 yılına gelindiğinde on değişen yıldız biliniyordu. John Goodricke, Delta Cephei ve Beta Lyrae'yı keşfetti. Değişen yıldızların keşfi 1850 yılından ve özellikle de 1890 yılından sonra, fotografi tekniğinin gelişmesiyle büyük bir hızla artmıştır. Değişenlik için en yaygın tür parlaklık değişimidir ama diğer türlerde de tayflarda çok özel değişiklikler meydana gelir. Gökbilimciler, gözlemledikleri tayf değişikliklerini ışık eğrisi verileri ile birleştirerek yeni tanımlamalar yapmışlardır. Değişen yıldız gözlemleri, bir ekseninde görünür parlaklık (kadir), diğerinde birimi genellikle Jülyen Günü (JG) olan zaman cinsinden ışık eğrisi denen bir grafik üzerine işaretlenir. Y-ekseninde parlaklık ölçeği aşağıdan yukarı doğru artacak şekilde ve X-ekseninde gün, soldan sağa artacak şekilde çizilir. Yıldızların dönemsel davranışları hakkındaki bilgiler, örten çift yıldızların yörünge dönemleri ve yıldız patlamalarının düzenlilik ya da düzensizlik derecesi, ışık eğrisinden yararlanılarak bulunabilir. Işık eğrisinin daha ayrıntılı incelenmesi, gökbilimcilerin yıldızların kütlelerini ya da boyutlarını hesaplamasını sağlar. Onlarca yıllık gözlem verileri, bir yıldızın değişim dönemini açığa çıkartır. Hatta bu durum, yıldızın yapısal değişikliğinin bir işareti bile olabilir. Değişen yıldızların kısa zaman ölçeklerinde (veya anlık) oluşan değişimlerine ait parametreler, evrimleri boyunca daha uzun zaman ölçekli değişimler de gösterebilmektedir. Örneğin bileşenleri arasında madde alışverişi olan kısa dönemli bir çift yıldızın fotometrik ve tayfsal gözlemlerinde bu etkinliğe ilişkin izler kısa zaman ölçeklerinde değişimler yaratırken, uzun vadede sistemin yörünge döneminin değişim göstermesine neden olacaktır. Delta Scuti (δ Scuti) türü zonklayan bir değişenin, zonklama döneminin süresi, yıldız evrimleştikçe göstereceği çap değişiminden etkilenecektir. Değişen yıldızların tipik fotometrik parametrelerinin, uzun zaman ölçekleri içinde izlenmesi, parlaklık ve renk değişimine neden olan fiziksel süreçlerin daha iyi anlaşılmasını sağlayacaktır. Ancak eldeki gözlemsel veri miktarı, bu anlamda bir irdeleme için henüz yeterli boyutlarda değildir ve gözlemlerin büyük bir kısmı gelecek kuşaklara miras olarak bırakılmaktadır. Bu açıdan bakıldığında değişen yıldızların uzun zaman aralığına dağılmış kesintisiz gözlemlerinin yapılması ve bu gözlemlerin sistematik olarak arşivlenmesi büyük önem taşımaktadır. Günümüzde birçok uluslararası hakemli dergiler, değişen yıldızlar üzerine yapılmış çalışmaları yayına kabul ederken, fazla yer tuttuğu gerekçesi ile orijinal gözlem verilerini yayınlamaktan kaçınmaktadır. Bu ise zaman içinde eldeki orijinal gözlem verisinin bir şekilde kaybolmasına yol açmaktadır. Bunu önlemek amacı ile Uluslararası Astronomi Birliği IAU'nun (International Astronomical Union) komisyonları uzun süreden beri değişen yıldızların yayınlanmamış fotometrik gözlemlerinin arşivlenmesini üstlenmişlerdir. Viyana Gözlemevi'nden M. Breger'in önderliğinde başlayan ve şu anda Nebraska Üniversitesi'nden E. Schmidt ile devam eden bu organizasyon, gözlemlerin elektronik formatta CDS (Centre de Données Astronomiques de Strasbourg) veri tabanı yolu ile arşivlenmesini ve dağıtımını gerçekleştirmektedir. Arşivde yer alan yıldızların gözlemlerine ilişkin bilgiler düzenli olarak IBVS (Information Bulletin of Variable Stars, Konkoly Obs., Budapest) periyodiğinde yayınlanmaktadır. Değişen yıldızlar konusunda genel taramalar yapmak ve bilgi erişimi sağlamak için çeşitli kataloglar ve elektronik veri tabanları mevcuttur. Bunlardan en önemlileri: Ayrıca çok sayıda amatör organizasyon, değişen yıldızların sistematik gözlemlerinin yapılması ve arşivlenmesi konusunda çalışmaktadır. Bu organizasyonların katkısı göz ardı edilemeyecek ölçüde büyüktür. Bunlardan en önemlileri; Değişen yıldızlar konusunda tüm dünya astronomları tarafından oluşturulan resmi organizasyonu ise Uluslararası Astronomi Birliği IAU'nun iki komisyonu yürütmektedir: Değişen yıldız isimleri, Uluslararası Astronomi Birliği (I.A.U.) tarafından atanan bir komite tarafından belirlenir. Adlandırma, bir takımyıldız içindeki değişen yıldızların keşfedilme sırasına göre yapılır. Bulunan yıldızın eğer Yunan harfi ile başlayan ismi varsa, yıldız o adla anılmaya devam eder. Aksi takdirde, bir takımyıldızdaki ilk değişen yıldız R harfi ile adlandırılır, ondan sonraki S olur ve bu şekilde Z'ye kadar devam eder. Bir sonraki yıldız RR olarak isimlendirilir, sonra RS'den RZ'ye kadar; SS'den SZ'ye kadar adlandırma devam eder ve böylece ZZ'ye gelinir. Bundan sonra alfabede başa dönülür, ve AA, AB ile başlayıp QZ'ye kadar devam eder. J harfinin kullanılmadığı bu sistem 334 ismi kapsar. Samanyolu'ndaki bazı takımyıldızlarda o kadar çok değişen yıldız vardır ki, bunlar için ek terimler gerekmektedir. QZ'den sonraki değişenler V335, V336 vb. olarak adlandırılırlar. Sonra yıldızları simgeleyen harfler takımyıldızın latince adının –in hali ile birleştirilir. En yaygın olarak, AAVSO'ya yollanacak raporlarda zorunlu olduğu gibi, üç harflik kısaltma kullanılır. Bu terminolojik sistem ilk defa 1800'lerin ortalarında Friedrich Argelander tarafından ortaya atılmıştır. Argelander'in bu sıralamaya büyük R ile başlamasının iki nedeni vardı: Küçük harfler ve alfabenin ilk sırasındaki harfler diğer cisimlere ayrılmış; büyük harfler ve alfabenin sonlarındaki harfler kullanılmamıştı. Ayrıca Argelander yıldız değişkenliğinin nadir bir olay olduğunu ve bir takımyıldız içinde 9'dan fazla değişen yıldızın yer alamayacağını düşünüyordu (bugün bunun kesinlikle doğru olmadığını biliyoruz). İki çeşit değişen yıldız vardır: Bünyesel (intrinsic) ve dıştan değişenler (extrinsic). Türlere ait örnekler bu bölüm içerisinde verilmiştir. Zonklayan değişenler, yüzey katmanlarında dönemsel genişleme gösteren yıldızlardır. Zonklamalar, radyal (merkezden yayılan) ya da radyal olmayan şekildedir. Radyal atımlı bir yıldızın biçimi küresel kalır, oysaki radyal olmayan atımlar yapan bir yıldız, dönemsel olarak küresellikten sapabilir. Aşağıdaki zonklayan değişken yıldız tipleri, atım dönemleri, kütleleri ve yıldız etrafındaki evrimsel durumları ile atım karakterleri bakımından birbirlerinden ayrılabilir. 1 ila 70 günlük dönemler halinde ve 0.1 ila 2 kadir parlaklığı arasında zonklarlar. Bu dev yıldızlar maksimum kadirde iken yüksek ışınımda ve F tayf sınıfında, minimum kadirde ise G'den K'ya kadarki tayf konumundadır. Bir Sefe'nin tayf sınıfı harfi ne kadar sonra ise, dönemi de o kadar uzundur. Sefeler, dönem / parlaklık bağlantısına uyarlar ve parlak ve kısa dönemlidirler. Parlaklıklarındaki değişim 0,1 ila 2 kadir farkı arasında olur. Bu değişim önce ani bir artış, sonra yavaş bir azalma olarak görülür. Sefelerin uzaklıklarıyla, mutlak parlaklıkları (belirli bir uzaklıktan (10 parsek), ölçülen parlaklık) arasında bir ilişki vardır. Bu nedenle gökadaların ya da küresel kümelerin uzaklıkları ölçülürken, içlerinde bulunan bu yıldızlardan yararlanılır. W Virginis değişenleri hem hale hem de kalın disk popülasyonlarında yer alan yıldızlardır. Kütleleri 0.6 M􀁾 civarında ve dönemleri 0.75-40 gün arasındadır. Çapsal zonklayan bu yıldızların da tayflarında dönem başına, içten yüzeye yayılan şok dalgalarının etkisi görülmektedir. W Virginis değişenlerinin ışık eğrisi biçimlerinin, zoklama dönemine bağımlılığı, klasik Sefe'ler için ortaya konan "Hertzsprung dizisi"ni takip etmektedir. Ancak çıkıntının (bump) iniş veya çıkış kolunda bulunmasını ayıran sınır-dönem değeri 1.5 gün civarındadır. Kısa dönemli (0.05 ile 1.2 gün), zonklayan, genellikle A sınıfı tayflı beyaz dev yıldızlardır. Sefelerden daha yaşlı ve daha az kütlelidirler. RR Lyrae yıldızlarının değişim genliği 0.3 ile 2 kadir arasındadır. Delta Scuti (δ Scuti) yıldızları, dönemleri 0.3 günden kısa, A veya F tayf türünden, birkaç 0.001 kadirden 0.8 kadire kadar görsel bölge genliklerine sahip zonklayan değişenlerdir. H-R diyagramındaki "karasızlık kuşağı" içinde yer alırlar. δ Scuti'lerin H-R diyagramındaki konumları üstten klasik sefeler, alttan ise zonklayan beyaz cücelerle sınırlı geniş bir alandır. Bu derece geniş bir alanda yıldız çeşitliliği oldukça fazladır ve en genç disk popülasyonlarından yaşlı halo yıldızlarına kadar farklı yıldızlar δ Scuti türü değişenler grubuna girebilmektedir. PopII üyesi zonklayan A2-F5 altcüceleri (Çoğul dönemli). Beta Cephei (β Cephei) değişenleri, kısa dönemli ışık ve dikine hız değişimi gösteren, erken B türü dev ve altdevlerden oluşma bir gruptur. 2-7 saat arasında değerlere sahip dönemleri, dönme ve/veya çift sistem hareketleri ile açıklanamayacak derecede kısadır ve tek geçerli açıklama zonklama olmaktadır. Bu grubun, yıldız astrofiziği ve zonklama kuramı açısından ayrıcalıklı bir yeri vardır. Çünkü β Cephei değişenlerinin zonklamalarını doğuracak ve devam ettirecek teoriler yakın tarihe kadar tutarlı bir düzeye erişmemiştir ve kuramcıları hâlen uğraştırmaktadır. Helyum üstdevleri, Bp yıldızlarıdır. Dönemleri 30 ile 1000 gün arasında değişen zonklayan kırmızı dev ya da üstdevlerdir. Tayfları genellikle M, R, C ya da N türündendir. Mira ve Yarı Düzenli diye 2 alt sınıfı vardır. Bu kırmızı dev değişenler 80 ila 1000 gün arası döneme sahiptir ve görünür parlaklıkları 2.5 kadirden fazla değişir. Yarı düzenli ya da düzensiz aralıklarla ışık değişikliği dönemleri gösteren dev ya da üst devlerdir. Dönemleri 30 ila 1000 gün arasındadır ve parlaklık değişimleri 2.5 kadirden azdır. Çoğu kırmızı dev olan bu yıldızlar, zonklayan türdendir. Adından da belli olduğu gibi ışık değişiklikleri genellikle dönemsel olmayıp, bazen de belli belirsiz bir dönemleri vardır. Karakteristik ışık eğrileri derinden sığa değişen minimumlar gösteren sarı üst devlerdir. Dönemleri, 30 ile 150 gün aralığında iki derin minimum ile tariflenir. Parlaklık değişimleri 3 kadir kadar olabilir. Bunların bazıları yüzlerceden binlerce güne kadar sürebilen uzun dönem değişkenliği gösterirler. Genellikle tayf sınıfları G ile K arasındadır. GCVS tanımlamasına göre yüksek ışınım güçlü ve ışık değişimi gösteren B ve A süperdevleri α Cygni değişenleri olarak adlandırılmış ve zonklayan yıldızlar sınıfına sokulmuştur. Bu grupta sadece B ve A türü üstdevler değil, aynı evrimsel duruma sahip oldukları gerekçesiyle, O türü büyük kütleli yıldızlar ve daha geç tür yıldızlar da yer almaktadır. Çapsal olmayan zonklamalar yapan beyaz cücelerdir. Işık değişim dönemleri 30 saniye ile 25 dakika arasında değerlere sahiptir. V bandında ışık değişim genlikleri 0.2 kadir mertebesine kadar ulaşabilmektedir. "ZZ Ceti" değişenleri gösterdikleri tayf türlerine göre GCVS de 3 alt gruba ayrılmışlardır: Anakol öncesi yıldızlar (PMS), yıldızlararası ortamdaki (Yıldızlararası madde - Interstellar Medium – ISM) maddelerden yeni oluşmuş ve merkezlerinde nükleer tepkimeleri başlatacak sıcaklığa henüz erişmemiş yıldızlardır. Dolayısıyla çekimsel büzülme sonucu sıkışan yıldız maddesinin sağladığı enerji ile ışınım yapmaktadırlar. Herbig tarafından 1960 yılında genel özellikleri ortaya konan Herbig Ae/Be yıldızlarının, T Tauri yıldızları ile önemli ölçüde benzer yanları vardır. Görsel ve morötesi bölge tayflarında izlenen salma çizgileri, kuvvetli kütle atımlarını işaret eden P Cygni profiline sahip yapılar, kızılötesi ve milimetre-altı dalgaboylarında izlenen ve çevrelerinde önemli ölçüde tozdan oluşma çevresel maddenin varlığına işaret eden şiddetli artık ışınımlar gözlenen ortak özelliklerdir. Ayrıca uzaydaki konumları açısından da T Tauri yıldızları ile benzerlik göstermektedirler ve genel olarak karanlık bulutsu bölgelerinde yer almaktadırlar. Fiziksel anlamda birbirinden pek de farklı olmayan bazı yıldızlar ayrı alt gruplar oluşturmuşlardır. Örneğin RW Aur türü değişenler (GCVS de IS kodlu) ile T Tauri yıldızları olarak adlandırılan (GCVS de INT kodlu) düşük kütleli PMS yıldızları arasında fiziksel açıdan hiçbir fark yoktur. FU Orionis türü değişenler (GCVS de FU kodlu) ise evrimlerinin özel bir safhasında yer alan T Tauri yıldızlarıdır. Bu türden değişenlere bazen genel olarak "Orion Değişenleri" veya "Orion Popülasyonu" da denmektedir. Çünkü Orion yıldız oluşum bölgesinde, bahsedilen tüm türlerden yıldız bulabilmek mümkündür. Bu yıldızların çoğu hâlen oluştukları bulutsuların içinde yer aldıklarından "Bulutsu değişenleri" olarak da adlandırılmışlardır. FU Orionis türü yıldızlarda görülen patlamalar, çevrelerindeki yığılma disklerinde oluşan kararsızlıklardan kaynaklanmaktadır. Genellikle P Cygni profili gösteren salma çizgilerinin analizi sonucunda, T Tauri yıldızlarının birkaç 100 km/sn mertebesinde yıldız rüzgârlarına sahip oldukları anlaşılmıştır. Etkin sıcaklıkları 30000-50000 °K arasında olan, oldukça yüksek ışınım gücüne sahip genç Pop I üyesi yıldızlardır. Tayflarında, yüksek iyonizasyon seviyelerine ait geçişlerle oluşmuş, oldukça geniş ve şiddetli C, N, O, He, ve Si salma çizgileri hakimdir. Soğurma tayfları ise normal O-B türü yıldızlara benzemektedir. Kromosfer ve koronalarında çok şiddetli süreçlerle oluşan püskürmeler (flare) sonucu ışık değişimi gösteren yıldızlar. Büyük yıldızlar nispeten maddelerini kolayca kaybederler. Bu nedenle patlamalar dev ve üstdev yıldızlar arasında çok yaygındır. Genel olarak kütle atımları kendini "püskürmeler" olarak göstermektedir. Bu değişenler; Parlak Mavi Değişenler (LBV) veya S Dor yıldızları olarak adlandırılmışlardır. Her ne kadar adlarında "mavi" kelimesi varsa da, bu tür değişimler sadece erken tür üstündevlerle sınırlı değildir. Gama Cassiopeiae (γ Cas) değişenleri; üstdev olmayan, hızlı dönen ve emisyon çizgilerine sahip B sınıfı yıldızlardır. Düzensiz dalgalanmaları 1,5 kadirin üzerindedir. Nadir, parlak, hidrojen fakiri, karbon zengini üst devler olup, zamanlarının çoğunu maksimum parlaklıkta geçiren, bazen de düzensiz aralıklarla 9 kadir kadar sönebilen yıldızlardır. Sonra yavaşça birkaç aydan bir yıla kadar olan dönemde yeniden maksimum parlaklıklarına ulaşırlar. Bu grubun üyelerinin tayf türleri F'den K'ya ve R'ye kadar değişir. Ca II'nin H&K salmasına sahip yakın çiftlerdir. Patlayan değişenler olarak da bilinirler. Adının işaret ettiği gibi ara sıra yüzey tabakalarında ya da derinliklerinde termonükleer etkileşimler sonucu zaman zaman çok güçlü patlamalar görülür. Bu dev yıldızlar ani ve dramatik değişimler gösterir ve bir felaket patlaması sonunda parlaklıkları 20 kadir ya da daha fazla artabilir. Bu yakın çift yıldız sistemleri, birincil yıldızı etrafında madde biriken bir beyaz cüce ve ikincil yıldızı düşük kütleli (güneşimizden biraz daha soğuk) bir ana kol yıldızından oluşur. İkincilden akan maddenin zamanla birikip beyaz cücenin yüzeyinde nükleer patlama yaratarak yanmasıyla sistemin parlaklığı bir ila birkaç yüz gün süresince 7 ila 16 kadir arasında artar. Patlamadan sonra yıldız yıllar içinde yavaş yavaş eski parlaklığına döner. Maksimum parlaklık civarında yıldızın tayfı A ya da F dev yıldızları gibidir. Güneşimizden biraz daha soğuk bir kırmızı cüce, bir beyaz cüce ve onu çevreleyen bir birikim diskinden oluşan, birbirlerine yakın çiftlerdir. Beyaz cücenin dengede olmayan diskten çektiği madde nedeniyle parlaklık 2 ila 6 kadir arasında artabilir. U Geminorum, Z Camelopardalis, ve SU Ursae Majoris yıldızları olmak üzere üç alt sınıfları vardır: Simbiyotik (ortak yaşayan) yıldızlardır. Yıldızın dışında gerçekleşen fiziksel süreçlerle oluşan değişimlerdir. Işıklarında, yüzeylerindeki koyu ya da parlak beneklerden ya da bölgelerden ("yıldız lekeleri") kaynaklanan ufak değişiklikler gösterirler. Dönel yıldızlar genellikle çiftli sistemlerdir. Eliptik değişenler, tutulma göstermeyen çift yıldız sistemleridir. Bileşenlerinden biri veya her ikisi de karşılıklı tedirginlik kuvvetleri etkisi altında, birbirlerini birleştiren doğrultu boyunca uzamış ve "dönel eliptik" şeklini almıştır. Bu şekilde bir geometriye sahip bileşen yıldızlar, bir yörünge dönemi boyunca çift minimum ve çift maksimumlu bir ışık eğrisi vermektedir. İleri ölçüde şekil bozulmasına uğramış bileşenlerin sivri uçlarına yakın bölgelerinde (L1 noktası yönünde) daha güçlü kenar kararması etkisi gösterdikleri izlenmiştir ve bu bölgelerin oluşturduğu minimumlar göreli olarak daha derin olabilmektedir. Yıldız lekeleri, yığılma disklerinde kararsızlık, manyetik kökenli flare aktivitesi veya çift yıldız bileşeni olarak çevresel madde tarafından örtme/örtülme olaylarıdır. FK Com değişenleri hızlı dönen dev yıldızlardır ve ışık değişimleri, yüzey parlaklık dağılımlarının tekdüze olmamasından kaynaklanmaktadır. Yüzey parlaklık dağılımını tekdüzelikten saptıran temel etki soğuk, güneş benzeri fotosferik lekelerdir. Geç tür hızlı dönen dev yıldızlardır ve bu nedenle ileri düzeyde kromosferik etkinlik de gösterirler. Grubun prototipi FK Com'un hızlı dönmesi göz önüne alınarak, W UMa türü değen çift yıldızların birbirleri içine girmesi sonucu oluştuklarına inanılmaktadır. Tayflarında hidrojen salma çizgileri ile karakterize olan, dKe ve dMe tayf türünden geç tür cüce yıldızlardır. Bu yıldızlarda izlenen parklaklık değişimi, tekdüze olmayan yüzey parlaklık dağılımlarından kaynaklanmaktadır. Fotosferlerine oranla daha soğuk olan güneş benzeri leke bölgelerinin, yıldızın yarımkürelerinden birinde daha fazla yer alması halinde, dönme modülasyonu etkisiyle ışık değişimi ortaya çıkmaktadır. B8p-A7p türü anakol yıldızlarıdır. Yüksek sıcaklıklı α2 CVn yıldızlarıdır. Atarcalar, çok hızlı dönen nötron yıldızlarıdır ve sonderece düzgün aralıklarla atmalar (puls) üretmektedirler. Dönemleri 1.558 msn ile 4.308 sn arasındadır. Atarcalar genellikle elektromanyetik tayfın radyo bölgesinde üretikleri atmalar ile farkına varılırlar. Bu nedenle "Radyo Atarcalar" olarak adlandırılar. Bunların arasından çok az sayıda örnek, görsel bölgede atmalar gösterir. Radyo ve görsel bölge pulsarlarının, x-ışını atarcaları ile karıştırılmaması gerekir. X-ışın atarcaları, adlarından da anlaşılacağı gibi, ışınımlarını (atmalarını) x-ışınları bölgesinde yapan ve çift sistem üyesi olan nötrön yıldızlarıdır. Yörünge düzlemleri bakış çizgimize yakın çiftli sistemlerdir. Üyeleri düzenli olarak birbirlerini örterler ve görünür parlaklıklarında belirgin azalmalar olur. Sistemin yörünge dolanım dönemiyle aynı olan tutulmanın dönemi birkaç dakikadan yıllara kadar olabilir. Algol türü sistemler (EA), örten çift yıldızların ışık eğrisi biçimlerine göre yapılan sınıflamanın bir grubunu teşkil etmektedirler. Tutulmalar dışındaki ışık şiddetleri kabaca sabittir ve izlenen ufak değişimler basıklık ve yansıma etkilerinden kaynaklanmaktadır. Buna bağlı olarak tutulma başlama ve bitiş zamanları, gözlenen ışık eğrileri üzerinden doğrudan hesaplanabilmektedir. Aralarında çok farklı minimum derinlikleri gösteren sistemler bulunmaktadır (0.01 kadirden birkaç kadire kadar). Genelde minimum derinlikleri eşit değildir. Ancak minimum derinlikleri neredeyse birbirine eşit olan Algol türü sistemler de mevcuttur. Bazı örneklerinde ikinci minimum derinliği son derece sığdır (yıldızlardan birinin çok soğuk olması nedeniyle), veya hiç görünmez (yüksek yörünge basıklığından dolayı). GCVS'de EB olarak kodlanan bu alt grup, ışık eğrisi biçimine göre yapılmış sınıflamanın bir ürünüdür. Tutulmalar dışındaki ışık değişiminde kesikli yapılar yoktur ve sürekli bir değişim söz konusudur. Bu koşullar altında tutulma başlangıcı ve bitişini ışık eğrisinden kestirebilmek oldukça zordur. GCVS'deki önerilere göre, EB ve EW türleri arasındaki ayrım, birinci ve ikinci minimum derinlikleri arasındaki farka bakılarak yapılmaktadır. Buna göre EB türü sistemlerin baş minimum derinlikleri, yan minimum derinliklerine göre oldukça fazladır. Yörünge dönemleri genelde 1 günden daha uzundur. Baskın tayf türü B-A arasındadır. Parlaklığı 7.75m ve 8.48m arasında değişen bir çift yıldızdır. Alemdar (OsmanlÄ± ordusu) Alemdar, Pişdar veya Sancaktar ya da Bayraktar Osmanlı ordusunda bir birliğin bayrağını ve sancağını taşıyan askere verilen addır. Padişah bayrak ve sancaklarından sorumlu kişiye ise "mir-i alem" sancak beyi adı verilir. Eurosport 2 Eurosport 2, 54 ülkede ulaşılabilen, 21 dilde, uydu üzerinden ve kablolu yayın yapan uluslararası bir spor kanalı. Sahibi Fransa merkezli holding TF1 Group'tur. Eurosport 2'nin izleyicilere sunduğu en önemli hizmet 7/24 durmaksızın ve sürekli yenilenen haber kuşağıdır. Tüm spor dallarıyla ilişkili son gelişmeler gün içinde yaklaşık 15 sefer izleyiciye ulaştırılan haber bültenleriyle takip edilebilir. Eurosport'un Türkiye'de, Eurosport 2 haricinde bir de Eurosport HD adında yüksek çözünürlüklü yayın yapan bir kanalı da vardır. Eurosport 2 TÃ¼rkiye'de Digiturk, KabloTV, D-Smart ve Tivibu'dan izlenebilir. 5 Ağustos 2009'da yayın hayatına başlamıştır. Eurosport 1 kanalı ile eş zamanlı yüksek çözünürlüklü (HD) yayın yapmaktadır. 1 Ağustos 2015 tarihinden itibaren Türkiye'de Digiturk 372. kanaldan ve D-Smart 76. kanaldan HD ve KabloTV 226. kanaldan HD ve tivibu 390. kanaldan HD olarak yayına başlamıştır. Halk TV Halk TV, Türkiye'de yayın yapan bir televizyon kanalıdır. 10 Ocak 2005 tarihinde Deniz Baykal'a yakın iş adamlarının girişimleriyle kurulmuştur. Ayrıca bu kanalla ilişkili bir de radyo istasyonu (Halk Radyo) vardır. Her saat başı haber veren bir kanaldır. Cumhuriyet Halk Partisi'ne olan yakınlığıyla bilinir. 2016 yılında yayın yapan güncel programlarının listesi ise şu şekildedir; "Analiz, Ekonomi Gündemi, Ekonomi Politik, Empati, Gündem Özel, Halk Arenası, İyilik Sağlık, Köyün Delisi, Maniki Dünya, Medya Mahallesi, Özgür İrade, Şimdiki Zaman, Siyaset Rüzgarı, Ceviz Kabuğu,Sol Şerit, Zamanın Ruhu". Digiturk, D-Smart, Vodafone TV, Türksat 4A ve internet üzerinden izlenebilmektedir. Bir süre tivibu ve Turkcell TV+ üzerinden de yayınlarını yapmıştır. Halk TV, 2020 yılının başında iş insanı Cafer Mahiroğlu tarafından satın alındı. Kaliforniya Eyalet Senatosu Kaliforniya Eyalet Senatosu, Kaliforniya eyaletinde yasama ile ilgili en yetkili kurumdur. Senatonun 40 sandalyesi bulunmaktadır. Her senatör yaklaşık yaklaşık 846.000 Kaliforniyalıyı temsil eder. Senatörler 4 yıllığına hizmet verir. Seçimler ise 2 yılda bir yapılır. Her senatör en fazla 2 kere seçilebilir. Senato, eyalet başkenti olan Sacramento kentinde toplanmaktadır. Değişen yıldız belirtmesi 17. yüzyılda Bayer (1572'den 1625'e kadar) tüm parlak yıldızları kataloglarken, takımyıldız adlarının kısaltmaları önüne eski yunan alfabesinin harflerini koyarak bir adlandırma yoluna gitmiştir. Yunan alfabesinin harfleri yeterli olmayınca bu adlandırmaya Latin alfabesinin küçük harfleri ve daha sonra da büyük harfleri ile devam etmiştir. Fotoğraf filminin astronomide kullanılmaya başlaması ile gözlenen yıldız sayısındaki hızlı artış sonucu, Hevelius ve Flamsteed, harflerle yapılan adlandırmanın yeterli olmayacağını düşünerek, bir takımyıldızdaki üyeleri sağ açıklık sırasına dizmişler ve takımyıldız adının önüne (1 den başlayarak) sayıları koyarak yıldızları adlandırmayı tercih etmişlerdir. Argelander, 19. yüzyıl ortasında "Bonner Durchmunsterung (1855)" kataloğu ve haritalarını oluştururken, çok sayıda ışık değişimi gösteren yıldızın var olduğunu görmüş ve bunların düzenli bir şekilde adlandırılması gerektiğini düşünmüştür. Argelander değişen yıldızların adlandırılması için arayış içinde iken Latin alfabesinin küçük harfleri tükenmiş, büyük harflerin ise bir kısmı kullanılmış durumdaydı. Alfabenin sonuna yakın harfler hiçbir takımyıldız üyesi için kullanılmamıştı. Argelander öncelikle, bir takımyıldızda 9 dan fazla değişen keşfedilemeyeceği düşüncesi ile Latin alfabesinin R, S, T, U, V, W, X, Y, Z harflerini takımyıldız isminin "in" halinin önüne koyarak adlandırmaya başlamıştır. Ancak yeterli olmadığını görünce, aynı harflerin ikili kombinasyonlarını kullanmıştır: Burada dikkat edilmesi gereken kural, ikili kombinasyonların harflerinin yer değiştirmiş şekillerinin kullanılmaması gerektiğidir (tabloda açık mavi olarak gölgelenmiş olanlar). Bu kombinasyonlar da yeterli olmayınca Latin alfabesinin ilk harfinden başlayarak kalanlar için yine ikili kombinasyonlardan isim türetilmiştir: Burada dikkat edilmesi gereken kural ise J harfine ait kombinasyonların tamamının kullanılmamış olmasıdır. Bu şekilde tek ve ikili harf kombinasyonlarından oluşma adlandırma sisteminde her takımyıldız için 334 olasılık ortaya çıkmıştır. Zaman geçtikçe Hollandalı astronom Nijland harflerin tükenmekte olduğunu görüp, değişen yıldızların adlandırılmasında da sayılara dayalı bir sisteme geçilmesinin uygun olacağını teklif etmiştir. Önerisine göre her takımyıldızdaki değişen yıldızlar; şeklindeki bir formata uyacak biçimde adlandırılacaktı. Buna göre R Aquilae, V1 Aquilae olacaktı. Ancak Nijland'ın öneride bulunduğu zamana kadar birçok değişen yıldızın harflerden oluşma adları yaygın olarak kullanılmıştı, hatta bunlardan bazıları ortak özellikler gösteren değişenleri bir sınıf olarak ifade etmek için prototip ismi olarak da kullanılmıştı (W UMa yıldızları, δ Scuti değişenleri gibi). Bunun üzerine Nijland'ın önerisi şu şekilde kabul gördü: Her takımyıldız için 334 adet harf kombinasyonları tükenince adlandırmaya V335, V336, ... şeklinde sayı sistemi ile devam edilecekti. Bu adlandırma şekli bugün de hâlen kullanılmaktadır. Takımyıldız sınırları bu adlandırmalarda önemli rol oynamaktadır, dolayısıyla sınırların belirgin bir şekilde ortaya konması gerekmektedir. Buna göre, mevcut adlandırmayı da bozmayacak şekilde, 1930 yılında, IAU’nun gözetiminde, DELPORTE yaptığı bir çalışma ile takımyıldızların sınırlarını ekvatoryal koordinat sisteminde (α,δ), 1875.0 epoğuna göre belirledi. Kabul edilen son hali ile adlandırma işlemi, IAU'nun 27. komisyonunun bir alt çalışma grubu (GCVS'yi hazırlayan Rus grup) tarafından sürdürülmektedir. Bu nedenle "GCVS belirtmesi" olarak da bilinmektedir. Aday değişenlerin, değişim türü belirlendikten sonra adları verilmekte ve listeler halinde IBVS'de ilan edilmektedir. Bu listelere CDS'den elektronik olarak da ulaşabilmek mümkündür. Bu arada çeşitli kuruluş ve organizasyonlar değişen yıldızlar için, yakın tarihe kadar kendi isimlendirme yöntemlerini de kullanmışlardır. II. Dünya Savaşı başına kadar "Astronomischen Nachrichten" editörleri, olası değişenleri geçici olarak bir sıra numarası ve araya nokta koyarak keşif yılı ile adlandırmışlardır (173.1937, 46.1925 gibi). Bunun yanında sistematik gökyüzü tarama gözlemleri yapan çok sayıda gözlemevi de değişen yıldızlar için kendi isimlendirmelerini tercih etmişlerdir. Bir örnek olarak, en çok değişen yıldız keşfinin gerçekleştiği Harvard Üniversitesi Gözlemevi'nde, takımyıldız adı kullanılmaksızın sadece Harvard kelimesinin baş harfi H veya "Harvard Variable"in baş harfleri HV ile başlayan ve devamında sıra numarasından oluşan bir sistem tercih edilmiştir (H#### veya HV####). Nova ve Süpernovalar ise bu konuda bir ayrıcalığa sahip olup, verilmekte olan GCVS adlarına rağmen, klasikleşmiş bir adlandırma ile anılırlar. Buna göre; Nova kelimesinin baş harfi, görüldüğü takımyıldız isminin kısaltması ve bunları takip eden keşif yılından oluşma bir formatla adlandırılırlar. Bu adlandırma hâlen, GCVS ismi verilene kadar novaların geçici adlandırılması için kullanılmaktadır. Örnek: Novalara benzer bir isimlendirme kullanılmaktadır ancak, keşif yılı ile takımyıldız isminin kısaltması yer değiştirmiştir. Ayrıca süpernova kelimesini simgeleyen SN harflerini takip eden keşif yılı ve hemen peşine o yıl içinde keşfedilen sayıyı simgelemek üzere sıralı harflerden oluşan bir adlandırma şekli de yaygın olarak kullanılmaktadır. Örnek: Mutlak parlaklÄ±k Mutlak parlaklık veya mutlak kadir, bir nesnenin olağan aydınlama gücü mesafesinde bulunduğunda sahip olduğu görünür parlaklıktır. Nesnelerin parlaklıklarını mesafeden bağımsız olarak değerlendirmeye olanak tanır. Tek Rumeli TV Tek Rumeli Televizyonu 2009 yılının başlarında yayın hayatına başlayan bir kanal. Adını Tekirdağ Edirne Kırklareli illerinin baş harflerinden alan kanal, Rumeli, Trakya ve Balkan coğrafyasına hitap etmektedir. Türkiye'de Türksat 4A uydusu ve D-Smart ile KabloTV platformlarından izlenebilir. Türkiye'nin yanı sıra Bulgaristan, Makedonya, Yunanistan, Kosova ve Bosna-Hersek gibi Türklerin yaşadığı Balkan ülkelerinde de izlenmektedir. Kanal D-Smart ve KabloTV'den kaldırılmıştır. Kanal Türkiye'de COVİD-19 pandemisi nedeniyle 28 Nisan 2020'de yayınlarına geçici bir süre ara vermiştir. Delta Scuti değişeni Delta Scuti değişenleri (δ Scuti), dönemleri 0.3 günden kısa, A veya F tayf türünden, birkaç 0.001 kadirden 0.8 kadire kadar görsel bölge genliklerine sahip zonklayan değişenlerdir. H-R diyagramındaki kararsızlık kuşağı içinde yer alırlar. δ Scuti'lerin H-R diyagramındaki konumları üstten klasik sefeler, alttan ise zonklayan beyaz cücelerle sınırlı geniş bir alandır. Bu derece geniş bir alanda yıldız çeşitliliği oldukça fazladır ve en genç disk popülasyonlarından yaşlı halo yıldızlarına kadar farklı yıldızlar δ Scuti türü değişenler grubuna girebilmektedir. Bu nedenle bir kısmı veya tüm grubu tarif eden çok farklı isimlerle de anılırlar; bunlardan bazıları cüce sefeler, "RRs değişenleri", AI Velae yıldızı, "SX Phe yıldızları" ve "çok-kısa dönemli sefeler" dir. δ Scuti yıldızları oldukça karmaşık ışık değişimleri gösterebilmektedir. Bir kısmı sadece çapsal (radyal) modda zonklarken, diğer bir kısmı ise çok sayıda çapsal ve çapsal olmayan modda aynı anda zonklama yapmaktadır. Bazılarında modların anlık kayboluşu ve tekrar ortaya çıkışı da söz konusu olmaktadır. Bu karmaşık yapıların detaylı incelemesi sonucu yıldızların iç yapıları hakkında önemli bilgiler elde edilmektedir. Bu türden çalışmalar genel olarak Yıldız Sismolojisi (Asteroseismology) adı ile anılmaktadır. Görsel mutlak parlaklıkları +3.0 ile 0.0 kadir arasında bulunan δ Scuti ve benzeri yıldızlardan, GCVS kataloğunda listelenmiş 200 adet örnek bulunmaktadır. Ancak çok düşük genlikli örneklerinin bulunduğu ve sayıca fazla oldukları hatırlanacak olursa, keşfedilmeyi bekleyen çok sayıda δ Scuti değişeninin var olabileceği açıktır. Bu konuda son yıllarda en büyük katkı Hipparcos astrometri uydusunun gözlemlerinden gelmiştir. GÃ¶let Gölet, gölcük veya gölek, genelde gölden küçük olan, doğal veya yapay, durgun su birikintisi. Lovelorn Lovelorn, Norveçli/Alman senfonik metal topluluğu Leaves' Eyes'ın ilk stüdyo albümüdür. 2004 yılında yayınlanmıştır. Bütün vokalleri Liv Kristine üstlenmiştir, fakat Alexander Krull'un brutal vokalleri de albümde yer almaktadır. Grup, albümde küçük bir kızın uykuya dalmasını, rüyasında bir adamın denizde intihar eden kız arkadaşını deniz kızları aracılığıyla aramasını ve en sonunda da bu rüyadan uyanmasını konu almıştır. Liv Kristine bu albüm üzerinde çalışılırken hamileydi ve albümün vokal kayıtları bittikten üç saat sonra bir bebek dünyaya getirdi. Uzun dönemli değişen Uzun Dönemli Değişenler (LPV - Long-Period Variables) olarak da bilinen değişen yıldızlar, oldukça iyi çalışılmış ve homojen bir grub oluşturan zonklayan kırmızı değişenlerdir. Uzun Dönemli değişenler, F Tayfsal sınıfında parlak ve dev yıldızlardır, ama pek çok C, S ve tayf sınıfı M olan kırmızı devler ve AGB devleri de vardır. Bu grubun üyeleri üç kategoride incelenebilir: dönüşü ile ortaya çıkan değişimlerdir. Yıldız yüzeyindeki Güneş benzeri lekelerden kaynaklandığı düşünülmektedir. Ancak lekelerin yüzeyde kapladıkları alanlar Güneş'dekinden daha büyük olmalıdır. Oluşan ışınım değişim genlikleri birkaç 0.01 kadir mertebesindedir. Paramecium bursaria Paramecium bursaria, protist aleminin silliler şubesinden olan bir tek hücrelidir. Terliksi hayvanın bir alttürü olan Paramecium bursaria 80 - 150 mikron uzunluğundadır. Su yosunları ile mutualist bir şekilde yaşarlar. "Zoochlorella" adı verilen bu yosunlar (algler) Zoochlorellae denilen canlıların koloni oluşturmasıyla meydana gelir. Brooklyn Botanic Garden Brooklyn Botanic Garden (BBG) Brooklyn'deki bir botanik bahçesi. Manhattan'a metroyla 25 dakika uzaklıktadır. 1910'da kurulmuştur ve her yıl dünyanın birçok yerinden 700.000'in üzerinde kişi tarafından ziyaret edilir. Yarıdüzenli değişenler Yarıdüzenli değişen yıldızlar yüksek ışınım gücüne sahip soğuk yıldızların hemen hemen tamamı değişkenlik gösterir. Bu onların temel karakteristiklerinden biridir. Bu nedenle geç tür yıldızlar arasından fotometrik standartlar bulmak oldukça güçtür. GCVS'de Yarı-düzenli değişenler, SRa, SRb, SRc ve SRd olarak kodlanan 4 gruba ayrılmışlardır: Yavaş düzensiz değişenler Yavaş düzensiz değişenler, zaman içerisinde çok yavaş değişimleri bulunan ve dönemlilik göstermeyen yıldızlardır. GCVS kataloğu, dev ve süperdev düzensiz değişenler için sırası ile L, Lb ve Lc kodlamasını kullanmaktadır. Değişimlerinin varlığı saptanmış ancak yeterli çalışması yapılmamış yıldızlar genelde bu gruba dahil edilmişlerdir. Bazı yarı-düzenli değişenlerin, bir süre düzensiz yapıda değişimler gösterdiği bilinmektedir. Bu nedenle L ile kodlanan sınıflamanın gerçek anlamda ayrı bir grubu temsil edip etmediği hâlen bir tartışma konusudur.. Ã–rnekler: Paramecium aurelia Paramecium aurelia, protist aleminden silliler şubesinin üyesi olan tek hücreli bir canlıdır. Terliksi hayvanın bir alttürü olan Paramecium aurelia'nın uzunluğu 80 - 170 mikron arasında değişir. Oral olukları (ağız görevindeki yapı) bu uzunluğa oranla oldukça geniştir. Oval şekilli bir makronükleus ve buna yanlardan baskı yapan iki adet mikronükleusa sahiptirler. Çinhindi parsı Çinhindi parsı ("Panthera pardus delacouri"), parsın bir alt türüdür. Güneydoğu Asya'da yaygın olarak görülür. Pigment maddesi fazlalığından dolayı rastlanan renk bozukluğu tropik ormanlarda yaşayan bireylerde sıkça görülmektedir. Düzensiz değişen Düzensiz değişenler, parlaklık değişimleri düzenli bir periyot göztermeyen değişen yıldızlardır. Düzensiz değişenler iki ana alt grupta incelenir: patlayan ve zonklayan. Patlayan düzensiz değişenler üç kategoriye ayrılır: Zonklayan, yüzey tabakaları dönemli olarak genişleyen ve büzülen yıldızlar. Zonklamaların yönü çapsal doğrultuda olabilir veya olmayabilir. Kuzey Çin parsı Kuzey Çin parsı ("Panthera pardus japonensis"), parsın Çin'de yaşayan bir alttürü. Kemiricilerden geyiklere, yaban domuzundan keçilere kadar çeşitli bir besin yelpazesine sahiptirler. Kuzey Çin parsı, Ocak ve Şubat ayları boyunca çiftleşir. Gebelik 46 gün, bazen 6-7 gün fazla sürebilir. Bir batında genelde 1-2 yavru doğar, ancak bu bazen 3'e de çıkabilir. Yavruların gözleri 10 gün içinde açılır. 3 aylık olduklarında yavrular annelerini avlanırken izlemeye başlarlar. 1 yaşına bastıklarında yavrular kendilerini kısmen koruyabilecek durumdadırlar ancak 18-24 aylık oluncaya dek anneleriyle yaşarlar. Birgit Ã–llbrunner Birgit Ã–llbrunner, (22 Temmuz 1976, Stuttgart) Alman bas gitarist. Birgit küçükken flüt ve piyano çalıyordu. 16 yaşında bas gitar çalmaya başladı. Bas gitara başladıktan üç ay sonra ilk grubuna katıldı. Bu, bir black metal grubuydu. Daha sonra ise okuldaki caz grubuna katıldı. Pek çok grupta çaldıktan sonra, 2002'de Midnattsol'a katıldı. Halen kariyerine Midnattsol'da devam etmektedir. RV Tauri değişeni RV Tauri değişenleri, maksimum ışıkta, tayflarında F ve G türü, minimum ışıkta ise G ve K türü yıldızların tipik çizgilerini gösteren parlak, sarı üstdevlerdir. Görsel bölge ışık eğrileri benzer minimumlar arası 30 – 150 günlük dönemlerle ardışık sığ ve derin minimumlar göstermektedir ve değişim genlikleri genellikle 2-3 kadir arasındadır. Bazı örneklerinde 3 kadiri geçebilmektedir. Çapsal zonklama yaparlar. U-B ve B-V renk eğrilerinin evreleri, ışık eğrisi evreleri ile çakışık değildir ve çeyrek döneme varan değerlerde daha erken evrelere kaymış durumdadır. RV Tauri’ler yarı-düzenli değişim gösteren yıldızlardır ve ışık eğrileri çevrimden çevrime belirgin farklılıklar göstermektedir. R Sct (RVa türü) gibi uzun dönemli "(P≈144 gün)" örnekleri, kısa dönemli olanlarından daha düzensizdir. Birbirini izleyen minimumların derinlikleri ani veya kademeli olarak değişim gösterebilmektedir. Bu değişimler zaman zaman karmaşık yapılara da bürünebilmektedir. RV Tau yıldızları uzun-dönemler içerisinde ortalama parlaklıklarında gösterdikleri değişim karakterlerine göre alt sınıflara ayrılmışlardır. Bu türden belirgin bir değişimi olanlar "RVb", olmayanlar ise "RVa" olarak kodlanmıştır. RVb alt türünde bu değişimler 100- 1000 gün mertebesinde dönemlilik gösterir. RV Tau yıldızları karbon veya oksijence zengin olabilmektedir ve tayflarında izlenen bu özelliklerine göre de 3 alt gruba (A, B ve C) ayrılmaktadır. Küresel kümelerde yer alan RV Tau yıldızlarının metal bollukları oldukça düşüktür ve genelde ait oldukları kümenin en parlak yıldızlarıdır. Alan yıldızları arasındaki örnekleri, küresel küme üyeleri kadar düşük metal bolluğu göstermezler. Alan yıldızı olan RV Tauri'lerin fiziksel parametreleri belli bir aralığa dağılırken, küme üyesi olanlar bu aralığın uç noktalarından birindeki değerlere sahiptirler. Bir kümenin H-R diyagramında RV Tauri'ler, asimtotik dev kolun (AGB) yüksek sıcaklıklara karşılık gelen tarafında ve yatay kolun üst kısımlarında yer alırlar. Genelde alan yıldızlarındaki örneklerinin ışınım güçleri, küme üyesi olanlardan ortalama olarak biraz daha düşüktür. RV Tauri'lerin evrimsel durumu kesin olarak bilinmemektedir. İleri düzeyde genişlemiş atmosferleri vardır ve kütle kaybetmektedirler. Minimum ışık civarında iken bazen görsel bölge tayflarında TiO bantları izlenebilmektedir. Bu bant yapıları çizgi tayflarının gösterdiği tayf türünden çok daha geç türlere işaret etmektedir (M2 den daha geç) ve büyük olasılıkla fotosferin çok üstündeki genişlemiş atmosferde oluşmaktadır. Bazı RV Tau değişenleri geniş toz kabuklarla sarılıdır ve bunun sonucu güçlü kızılöte salmalara sahiptirler. H-R diyagramında "helyum-kabuk parlaması (Helium-shell flash)" ardından "maviye dönüş (blue-loop)" noktasındaki AGB yıldızları veya beyaz cüce aşamasının hemen öncesinde, üst atmosfer katmanlarının tamamını atmaya hazırlanan "AGB sonrası (post-AGB)" yıldızlar olabilirler. 100'ün üzerinde bilinen RV Tauri yıldızı vardır. Aşağıda en parlak RV Tauri yıldızları listelenmiştir. Margaret Mitchell Margaret Munnerlyn Mitchell (d. 8 Kasım 1900, Atlanta, Georgia; ö 16 Ağustos 1949 ) Amerikalı yazar idi. 1936 yılında yayınlanan "Gone with the Wind" ("Rüzgâr Gibi Geçti") adlı romanıyla üne kavuştu. Roman, Scarlett O'hara, eşi Rhett Butler ve romantik Ashley Wilkes'in Amerikan İç Savaşı sırasında yaşadıkları aşk üçgenini anlatmaktadır. Bu kitap ile M.Mitchell 20. Yüzyılın En Popüler Romanı Ödülü'nü kazanmıştır. Yazar, 1949. yılında, 49 yaşında bir trafik kazası sonucu hayatını kaybetmiştir. Mitchel Musso Mitchel Tate Musso (d. 9 Temmuz 1991, Garland), Amerikalı oyuncu ve şarkıcı. Hannah Montana'daki Oliver Oscar Oken rolüyle meşhur olmuştur. 2007'de Canavar Ev filmindeki seslendirmesi sayesinde En İyi Genç Oyuncu Saturn Ödülü'ne aday gösterilmiştir. Musso, kardeşleri; Mason, Marc ve ailesiyle birlikte yaşamaktadır. Kardeşi Mason, Miley Cyrus'un üvey kardeşi