1995 yılında kurulmuş bir Amerikalı Hardrock/Heavy metal grubudur. Grup şu ana kadar 6 albüm yayınlamıştır. 2003 yılında çıkan Faceless albümünde davulcu değişikliği yaşanmıştır ve Tommy Stewart yerine Shannon Larkin gruba dahil olmuştur. Godsmack grubunun 2000 yılı albümü Awake'den çıkardığı Vampires isimli single, 2001 yılında "En İyi Enstrümental Parça" dalında Grammy ödülü adayı olmuştur. Fakat gruptaki kimse bunu çok önemsememektedir. Çünkü kazayla kaydettikleri bu şarkı için: "Neden aday olduğumuzu anlayamamıştım, bir anda kendimizi Joe Satriani ile aynı kategoride yarışırken bulmuştuk. Şarkıyı da yanlışlıkla kaydetmiştik zaten," diyor grubun solisti Sully Erna. Grubun ayrıca 2002 ve 2003 yıllarında iki adet Grammy adaylığı bulunmaktadır. Olivier Panis Olivier Panis (d. 2 Eylül 1966, Lyon) Fransız eski Formula 1 pilotudur. Kariyerine kart yarışlarıyla başladı. Kart serisinden sonra Formula 3'te yarıştı. 1991 Formula 3 şampiyonsaında birinci oldu. 1993'te Formula 3000 şampiyonu oldu. 24 yaşında Formula 1 takımlarından Ligier'de yarışmaya başladı. 1994 yılında Hockenheim'de sürpriz bir ikincilik elde etti. Sonraki yıl yine sürpriz bir şekilde bu sefer Avustralya'da ikincilik yaşadı. 1996 Monako yarışında, yarışı bitiren dört araç arasında kazanan isim oldu. Yarışa 14'üncü başlamıştı. Daha sonra Prost takımında yarıştı. 2001 yılında BAR takımında görev aldı. 2003'te Toyota F1'ya geçti. Son olarak Toyota'da test pilotluğu yapan Panis, Eylül 2006'da Formula 1'i bıraktığını açıkladı. Åžehname Şehname veya Şahname (Farsça: شاهنامه), Firdevsi'nin eski İran efsaneleri üzerine kurulu manzum destanıdır. İran edebiyatının en büyük eserlerinden biri olarak kabul edilir. 977 ila 1010 arasında yazılmıştır. 60.000 beyit civarında hacime sahiptir. Tek şair tarafından yazılan en uzun epik şiirlerdendir. "Şehname", tarih öncesi zamanlardan başlayıp Sasani İmparatorluğu sonuna dek tüm eski İran krallarını inceler. Bunlar; "Keyûmers (Orta Farsça:Kayômart), Hōşeng, Tahmûrâs, Cemşid, Zahhak, Feridūn, Menûçehr, Key Kubad, Key Kâvus, Key Hüsrev, Bahman, Dārā (III. Darius), Iskandar (Büyük İskender), I. Ardeşir, I. Şapur, I. Hürmüz, V. Behram, I. Hüsrev, III. Yezdigirt" gibi krallar, ana tema Zabulistan prensi efsanevi kahramanı "Rostam" ("Rüstem"), "Esfandiār" (Goštāsp'ın oğlu) ve Afrāsiab gibi kahramanları ve suçluları içerir. İranlıların Turanlılarla olan mücadeleleri İranlı hissiyatı ile yazılmıştır. Türkler'in İran'a göçleri ve hâkim olmaları sonrasında İranlıları (Farslar) onurlandırmak için Gazneli Mahmud'un teşviki ile kendisi de bir İranlı olan Tuslu Firdevs tarafından kaleme alınmıştır. Eserde geçen olaylar çoğunlukla İranlı Yunus ile Turan kralı Efrasiyab arasındaki epik çekişmeler şeklindedir. Şeytani güçleri olan Turan kralı Efrasiyab aslında gerçek bir tarihi kişilik olan Alper Tunga'dır. Rivayete göre, Gazneli, sarayında Firdevsî’ye tarihî, efsanevî birçok resimlerle; av ve savaş silahlarıyla süslenmiş mükemmel bir mekân tahsis etmiştir. Firdevsî bunlardan esinlenmiş, özellikle ıssız bağlarda, zümrüt kırlarda gezerek; çimler ve serviler altında oturarak; suların çağıltısını, bülbüllerin ötüşünü dinleyerek bu destanı kaleme almıştır. Edebiyat ve tarih yetkeleri tarafından destan olarak nitelendirilen Şehnâme’nin içeriğinde masalımsı bir hava da sezilir. Bununla birlikte Şehnâme’de mitolojik unsurlar da bir hayli fazladır. Hemen hemen her milletin edebiyatında o milletin tarihiyle ilgili bilgiler veren anlatılar mevcuttur. Sözgelimi; Türk milleti; Oğuz Kağan, Türeyiş ve Göç Destanı gibi, olayları kesin olarak bilinmeyen zamanlarda meydana gelmiş birçok anlatıya sahiptir. Sümerlere ait Gılgamış, Ruslara ait İgor, Britanyalılara ait Kral Arthur, Finlere ait Kalevala, Hintlere ait Ramayana, Antik Yunanlara ait İliada ve Odysseia destanları buna dair başlıca örneklerdir. Belgelenmiş Šāh-nāma'nın resimli el yazmaları İlhanlılar döneminde (1256 - 1353) tarihleri arasında yazılmış ve böylece farklı bir edebi eser oluşturulmuştur. Şehnâme’nin Firdevsî tarafından 10. yüzyıl’ın sonunda kaleme alınmasından sonra, Doğu edebiyatlarında Şehnâme yazma geleneği başlamıştır. Pek çok şair, Şehnâme kahramanları etrafında oluşturdukları müstakil eserlerle bu geleneğin yerleşmesini ve devamını sağlamıştır. Türk edebiyatında, Arapça ve Farsça tercümelere dayalı hikâyeler anlatan meddah tipindeki hikâyecilere Firdevsî’nin Şehnâme’sinden hareketle "“Şehnâme-hân (Şehnâme anlatıcısı)”" denildiği de görülmektedir. Evliya Çelebi de, Şehname'nin Bursa içindeki kahvelerde meddahlar tarafından ezberden okunduğunu anlatır. Osmanlı şairlerinin bu gelenekten oldukça etkilendikleri görülür. Özellikle Divan edebiyatının kuruluş ve gelişme yıllarında bu etki oldukça üst düzeydedir. Şiirde övülen kişiler Şehnâme kahramanlarıyla karşılaştırılmış; bu beyitlerin anlamsal kurguları, yine onlara telmihlerde bulunularak oluşturulmuştur. Şehnâme’nin Divan edebiyatı üzerindeki etkisi bununla sınırlı kalmamıştır. Bazı şairler, Şehnâme’yi manzum veya mensur olarak dönemin Türkçesine aktarmışlardır. Doğu kültürüne ait kimi mitolojik ögeler, imgesel değerleriyle, her devir Türk şiirine kaynak teşkil etmiştir. Özellikle Şehnâme’den etkilenme ve Şehnâmenin kahramanlarından esinlenme, Klasik Türk edebiyatı içerisinde daha yoğun olarak hissedilmekle birlikte; Türk halk edebiyatının çeşitli anlatım türlerinde (destan, masal, efsane vb.), Türk halk şiirinin içeriğinde ve çağdaş Türk şiirinde de sıkça karşılaşılan bir olgudur. Şehnâme, tarihte yaşandığı kabul edilen İran-Turan savaşlarına ve ilişkilerine ışık tutması bakımından da önemli bir kaynaktır. Firdevsî’nin zaman zaman övdüğü, zaman zaman da kendi milletini yüceltme adına küçümsediği Efrasiyâb’ın İskit destan kahramanı olduğu pek çok kaynakta belirtilmektedir. İskitler çoğu araştırmacıya göre irani bir kavim ve Medler arasında absorbe olup kayboldular. 14. yüzyılın sonununda, her nasılsa, Firdevsî epiği, yerini çoğu kez daha kısa benzetme epiklere bırakmıştır. Çoğunlukla “ikinci“ veya “son“ olarak tanımlanan epikler ki bunlar "Garšāsp-nāma", "Borzu-nāma", "Bahman-nāma" ve "Sām-nāma" gibi epikler dahil edilir. TÃ¼rkiye Yelken Federasyonu Türkiye Yelken Federasyonu (kısaca TYF), Türkiye'deki yelken faaliyetlerini yöneten kurum. 25 Mayıs 1957 tarihinde, 1923'te kurulmuş olan Türkiye Su Sporları Federasyonundan ayrılarak kurulmuştur. Uluslararası Yelken Federasyonu tarafından da tanınmaktadır. Türkiye Yelken Federasyonunun tescil ettiği yelkenli tekneler Laser, 470, Finn, Europe, Mistral, Optimist, 420, Pirat, Dragon, yat ve radyo kontrollü yat sınıflarıdır. Mary Mallon Mary Mallon ya da Tifolu Mary (23 Eylül 1869 – 11 Kasım 1938), İrlanda'dan ABD'ye göç etmiş bir kadındır ve ilk sağlıklı tifo mikrobu konakçısı olarak bilinmektedir. Amerika'ya göçmen taşıyan gemilerle gelip, konakçısı olduğu tifo hastalığını pek çok kişiye yaymış bir aşçı kadındır. Hastalık taşımasına rağmen bu kendisini etkilememekte (Subklinik enfeksiyon), ancak etrafındaki insanlara bulaşıp onları öldürmekteydi. Hayatı boyunca 53 kişiye hastalık bulaştırdığı tahmin edilmektedir. 3 kişinin ölümüne neden olmuştur. İlk olarak 1907 yılında 3 yıllığına, sonra da 1925'ten ölene kadar hastanede karantina altına alınmıştır. Birçok roman ve öyküye konu olmuştur. Tıp alanında bir inceleme konusu olmuş, hakkında birçok makale yazılmıştır. Mallon karantinada hayatının geri kalanını geçirdi. Ölümünden altı yıl önce felç oldu. 69 yaşında 11 Kasım 1938 günü pnömoni yüzünden öldü. Otopsisinde safra kesesi içinde canlı tifo bakterileri bulundu. Vücudu yakıldı ve külleri Bronx'da Aziz Raymond Mezarlığı'na gömüldü. Teh창f체t체'l-Fel창sife Tehâfütü'l-Felâsife (Arapça: "تهافت الفلاسفة" Türkçe: "Filozofların Tutarsızlığı"), Eş'ariyye mezhebinden İmam El Gazali'nin 11. yüzyıla ait ve İbn-i Sina'nın erken dönem islâm felsefesini eleştirdiği ünlü eseridir. Kitabın başında "Maksadü'l Felâsife" adı ile İbn-i Sina'nın felsefe doktrini özetlenir. El Gazali, bir filozofun fikirlerine karşı çıkmadan önce onu iyi anlamak gerektiğini söyler. Ayrıca felsefenin fizik, mantık, astronomi ve matematik gibi diğer dallarının sorunlu olmadığına değinerek filozofların metafizik için aynı mantık kurallarını uygulamadığını belirtir ve bu dalı eleştirir. Tehâfüt, İbn-i Sina'nın fikirlerini reddetmeye çalışan yirmi bölümden oluşur. On yedi bölümde İbn-i Sina ve takipçilerinin yanıldığı noktaları göstererek onları küfür ile itham eder. Diğer üç bölümde ise fikirlerinin tamamen islâm dışı olduğunu söyler. Filozoflara karşı öne sürdüğü suçlamaların arasında Allah'ın varlığı kanıtlayamamaları ve Allah'tan başka tanrı olmadığını kanıtlayamamalarıdır. İbn Rüşd, Gazali'ye karşı "Tehafütü't Tehafüt"ü yazarak, El Gazali'ye "hem aklın bilgi için yetersizliğini söylüyorsun hem mantığa başvuruyorsun" diyerek karşı çıktı. El Gazali gitgide mantığı bıraktı, tasavvufa yöneldi, felsefenin boş olduğunu vurguladı. Hâlâ günümüzde bu tartışma eksenli ilmi kutuplaşmalar mevcuttur. İslami çevreler günümüzde de bu tartışmayı sürdürmektedirler. Gatalar Gatalar, Zerdüştlük dininin kurucusu Zerdüşt tarafından yazılan Avesta'da toplanan kutsal dörtlükler. Eski İran dini Zerdüştçülük ile ilgili günümüze ulaşan tek belgedir. Bedri Ruhselman Bedri Ruhselman (1898, İstanbul - 18 Şubat 1960, İstanbul), hekim, keman virtüözü ve neo-spiritüalizm'in ya da Türkçedeki adıyla, deneysel yeni-ruhçuluğun (neo-spiritualisme expérimental) kurucusudur. Avrupa ve ABD'de spiritizm ve deneysel spiritüalizm adıyla bilinen, reenkarnasyonu ilke edinen ruhçuluğu geliştirmiş, ruhçuluğa yeni kavramlar getirmiştir. Türkiye'deki metapsişik çalışmaların öncüsü olarak kabul edilir. Hiç evlenmemiştir. Bedeni Zincirlikuyu mezarlığına defnedilmiştir.Önce noterde, sonra banka kasasında, 54 yılboyunca saklı tutulan, beklenen kitabı 2.4.2013 tarihinde MTİAD 1950 yayınevi tarafından yayınlanmıştır. Bu kitapta Allah, evrim ve ruh göçü konularını inceliyor. 18 şubat 1960 tarihinde Harbiyedeki evinde bir kalb krizi neticesinde vefat etmiştir ( 19 şubat 1960 tarihli Milliyet gazetesi ) Hilye Hilye, hilye-i şerîf, hilye-i saâdet ya da hilye-i nebî, Osmanlı hattatlarca 17. yüzyılda geliştirilen bir süsleme sanatı. Kelime anlamı olarak süs, ziynet, güzellik gibi anlamlara gelen hilye bunların yanında suret, sıfat, hilkat gibi anlamlar da taşımaktadır. Evlere hilye asılmasının ev halkını hastalıktan ve kötülükten koruyacağına dair bir inanış olmasına rağmen bu doğru değildir. Hilye aslen Muhammed bin Abdullah'ı görenlerin göremeyenlere onu anlatımlarıdır. Bu anlatımlar içerisinde Ali ve Enes bin Mâlik gibi ilk müslümanların anlatımları önemli bir yer tutar. İslam adetleri Muhammed'in resminin çizilmesini hoşgörmediğinden dolayı onu sözle tasvir etme yöntemi tercih edilmiş ve hilye geniş bir kullanım alanı bulmuştur. Osmanlı'da hattatlar bu anlatımları süslü bir biçimde levhalara işleyerek hilyeyi sanat haline getirmişlerdir. Bilindiği kadarıyla tarihteki levha halindeki ilk hilyenin hattatının Hâfız Osman olduğu görüşü kabul görmektedir. En çok yazılan hilye ise Tirmizi'ye ait olan "Şemail"'de geçen Ali bin Ebu Talib tasviridir. Büyük ebatlarda ilk büyük hilye yazarının ise Kazasker Mustafa İzzet Efendi olduğu bilinmektedir. Türkiye'de şimdiye dek satılan en yüksek bedelli hilyenin yazarıysa 1.150.000 TL ile yine Kazasker Mustafa İzzet Efendi'dir. Toplamda sekiz bölümün bulunduğu hilye dört ana bölümden oluşur. Bunlar "başmakam", "göbek", "kuşak" ve "etek"tir. Diğer dört bölüm ise ana bölümleri tamamlayıcı olarak işlev görürler. Hilyenin en üst kısmında yer alan bu bölümde besmele yer alır. Bu bölümde Muhammed ile ilgili kısa bir ayet bulunur. Bu ayet genellikle Enbiya Suresi'nin 107. ayeti yani ""biz alemlere ancak rahmet olarak gönderdik"" kısmı bulunur. Ancak bazı hilyelerde bu kısma ""ey habibim sen olmasaydın kâinatı yaratmazdım"" manasına gelen ""levlâke levlâk lema halakatu'l-eflâk"" hadisi de yazılırdı. Hilye metninin en uzun bölümünün yerleştirildiği bu bölüm yuvarlak veya ovaldir. Muhammed ile ilgili anlatımların yer aldığı bölümde şu bilgiler bulunur: Göbek kısmına sığmayan hilye metninin devamı bu bölüme yazılır. Metnin son satırında ise hilye yazarının adı ve hilyenin yazılış tarihi yer alır. Ana bölümlerin dışında kalan bu dört bölüm göbeğin etrafında yer alan dört daire şeklindedir. Çoğunlukla dört halifenin yazıldığı bu dört bölümde kimi zaman Muhammed'in dört ismi yer alır. Ayrıca bazı hattatlar hilyelerinde dört yerine altı daireye yer verir. Bu fazladan iki daireye ise Muhammed'in torunları olan Hasan ile Hüseyin'in ismi yazılır. Hilye içeriğinin birkaç yüzyıl sözlü olarak devam eden hadis ve rivayet kültürüne dayalı olması anlatımlardaki içeriğin özgünlüğü ve gerçekliği konusunda hadis ve siyerin içeriği ile aynı sakıncaları taşımaları sonucunu doğurmaktadır. Basın-yayın Basın-yayın (kitle iletişim araçları), günlük dilde radyo, televizyon, gazete, dergi gibi elektronik veya yazılı basın organlarını anlatmak için kullanılan bir terimdir. Tarihten gelen süreç içerisinde baktığımızda, toplumların aydınlanmasında, reaksiyon göstermesinde basının önemli bir rolü vardır. Bu reaksiyon gerek iktidara, gerekse muhalif olanlara yönelebilir. Ancak burada önemli olan basının büyük kitleler üzerindeki etkisidir. Dar anlamıyla basın, sadece gazete ve dergileri kapsamaktayken geniş anlamda basının belirli zamanlarda basılıp, her çeşit haber ve fikirleri topluma ulaştıran tüm yayın ürünleridir. Genellikle günlük basın ürünlerine gazete, haftalık, on beş günlük ve aylık basın ürünlerine de dergi denilmektedir. İnsan, çevresinde ve dünyada olup bitenleri öğrenmek ve öğrendiklerini veya düşündüklerini başkalarına duyurmak ihtiyacındadır. Bu ihtiyaç az veya çok her insanın doğasında vardır. Bu ihtiyacın giderilmesi için girişilen çeşitli teşebbüsler sonunda bugün basın-yayın dediğimiz ve medeni toplumun dördüncü kuvveti saydığımız “basın müessesesi” doğmuştur. İyi bilinen bir tanım: “Kitle iletişim araçları, içeriği sınırsız sayıda insana teknik çoğaltma ve yazı, resim veya sesle yayma yoluyla ileten bir iletişim aracıdır ve böylece halka açık bir şekilde isimsiz, mekansal olarak dağılmış bir izleyici kitlesine ulaştırır." Kitle iletişim araçları kitle iletişimini sağlar. Kitle iletişimi halka açık bir şekilde gerçekleşir, bu nedenle prensip olarak herkes kitle iletişim araçlarının tekliflerine erişebilir. Bu anlamda, kitle iletişim araçlarının sosyal bilimler tanımını içerir: Gerhard Maletzke kitle iletişimi için beş kilit faktör tanımlar: "Kitle iletişimi ile, ifadelerin kamuya açıklandığı iletişim biçimini kastediyoruz (yani sınırlı ve kişisel olarak tanımlanmış bir alıcı olmadan) teknik dağıtım araçları (dolaylı) yoluyla dolaylı olarak ve tek taraflı olarak (yani, ilan eden ile alıcılar arasındaki rolleri değişmeden) yayılmış bir izleyici kitlesine. " Bu tanım örn. Kitle iletişimi olarak tiyatro olayları, çünkü seyirciler yeterince dağılmıyor (dağılıyor). Kitle iletişim araçlarının tasarımlarında politika, hukuk ve ekonomi tarafından etkilenen karmaşık sosyal kurumlar haline geldiği de unutulmamalıdır. Bu boyut olmadan, medya ve medya sistemlerinin anlamlı bir uluslararası karşılaştırması pek mümkün değildir. Bu eleştirinin çekişmeli olduğu söylenebilirken, klasik kitle iletişim araçları aynı zamanda tasarımlarında "politika, hukuk ve ekonomi tarafından etkilendi" ve yine de, bu mutlaka bu karakterin Maletzke'nin tanımına aykırı olduğu anlamına gelmez. Kunczik ve Zipfel, geçtiğimiz yıllarda meydana gelen teknik gelişime uyumsuzluğun zayıf noktasını görüyor: "Bu kriterler, basın, radyo ve televizyon gibi medya ile kitle iletişimini tanımlamak için uygundur. Bununla birlikte, sözde 'yeni medya' için, bu tanım, özellikle de, artık yeterli değil. Etkileşimli hizmetler ayrıca kişilerarası iletişimin bileşenlerine de sahip. " Basın Kanununun 3. maddesine göre: "Basın özgürdür. Bu özgürlük; bilgi edinme, yayma, eleştirme, yorumlama ve eser yaratma haklarını içerir.Basın özgürlüğünün kullanılması ancak demokratik bir toplumun gereklerine uygun olarak; başkalarının şöhret ve haklarının, toplum sağlığının ve ahlâkının, millî güvenlik, kamu düzeni, kamu güvenliği ve toprak bütünlüğünün korunması, Devlet sırlarının açıklanmasının veya suç işlenmesinin önlenmesi, yargı gücünün otorite ve tarafsızlığının sağlanması amacıyla sınırlanabilir." Türkiye Cumhuriyeti Anayasası'nın 28. maddesine göre: "Basın hürdür, sansür edilemez..." Yine Türkiye Cumhuriyeti Anayasası'nın 30. maddesine göre: "Kanuna uygun şekilde basın işletmesi olarak kurulan basımevi ve eklentileri ile basın araçları, suç aleti olduğu gerekçesiyle zapt ve müsadere edilemez veya işletilmekten alıkonulamaz." ifadesi yer alır. Med İmparatorluğu Medler (Eski Farsça:"Māda", Yunanca:"Μῆδοι", İbranice:"מָדַי") İran'ın kuzeybatı bölgesinde yaşayan eski bir İran halkıdır. Yunanlar bu halkın yaşadığı bölgeye Medya adını vermişler. Medler ilk kez Asur kralı III. Salmaneser'in dönemindeki (MÖ 858-824) yazılarda "Mada" adı ile kaydedilmişler. MÖ 1100-1000 civarında , kuzeybatı İran'ın dağlık bölgesini ve Hemedan (Ekbatan) bölgesinde bulunan Mezopotamya'nın kuzeydoğu ve doğu bölgesini işgal etmişlerdir. İran'da ortaya çıkışlarının MÖ 800 yılları arasında gerçekleştiğine inanılmaktadır. M.Ö. 7. yüzyıldan MÖ.5. yüzyıla dek batı İran'ın ve diğer bazı bölgelerin Med hakimiyeti altında olmasına rağmen, kesin coğrafi uzantıları bilinmemektedir. Her ne kadar eski Orta doğu tarihinde önemli bir yere sahip olsalar da, Medler'in tarihlerini yeniden yapılandırmaya izin veren hiçbir metin kaynağı bulunmamaktadır. Sadece dış kaynaklardan, Asur, Babil ve Yunan kaynaklarından ve ayrıca Medler'in işgal ettiği sanılan bazı İran arkeolojik alanlarında varlıklarına rastlanmaktadır. Herodot tarafından bildirilen Medler ile ilgili hesaplar, MÖ 7. yüzyılın başında bir imparatorluk oluşturacak güçlü bir halk imajını bırakmıştır. Hakim oldukları topraklarda hükümdarlıkları MÖ 550 yılına kadar sürmüştür. MS, Asur imparatorluğunun yıkılmasında belirleyici bir rol oynamakta ve Lydia ile Babil'in güçlü krallıklarıyla rekabet etmekte oldukları görülmektedir. Ancak, yakın zamanda çağdaş dönemlerin Med döneminden yeniden değerlendirilmesi, araştırmacıların "Med krallığı" algısını değiştirmiştir. Bu durumun belgelenmesinde algılanması zor bir hal almıştır, bu da Medler hakkında birçok şüphe bırakmaktadır, bazı uzman tarihçiler dahi hiçbir zaman güçlü bir Med krallığı olmadığını öne sürmüşlerdir. Her halükarda, son Med kralının, Pers Kralı II. Kiros'a karşı yenik düşmesinden sonra, Med İmparatorluğu önemli bir eyalet haline gelmiştir ve art arda egemen olan imparatorluklar tarafından ödüllendirilmiştir.(Ahameniş İmparatorluğu, Seleukos İmparatorluğu, Part İmparatorluğu ve Sasani İmparatorluğu). Medler, bugünkü İran'ın kuzeybatısında, batı Zagros'un dağlık bölgeleri ile Mazandaran'ın güney bölgeleri arasında, yaklaşık üçüncü binyılın son yüzyıllarında yaşamış bir İran halkıdır. Perslerle aynı zamanda hakim oldukları bölgeye Orta Asya'dan geldikleri düşünülmektedir. Tarihte ortaya çıktıklarında, dokuzuncu yüzyılın ortalarında, şüphesiz bu bölgede uzun süre var oldukları görülmektidir. "Medler'in" şu anki adı antik Yunan dilindeki "Mêdos'tan" (Μῆδος) gelmektedir. Asuriler "Medyan ülkesi", KUR Mada, Mata veya Manda olarak kendilerinden bahsederken, Babilliler onları Ummān-manda olarak adlandırdılar. Bu insanların modern arkeologlar ve tarihçiler tarafından kültürel özellikleri açısından değerlendirilmesi oldukça zordur. Asuri ve Yunan kaynakları, bugün İran'ın orta-batısında yer alan, kuzeyde Manna Krallığı, güneyde Ellipi ve batıda bulunan bölgelerle işgal ettiklerini göstermektedir. Urartu ve Asur; doğu sınırını işgal ettikleri bilinmiyor. Ancak İran bölgelerinin ve insanların isimlerinin komşu bölgelerde bulunması, bu dönemde Batı İran'da etnik homojenlik olmadığını, Medler'in geniş bir alanda olabileceğini gösteriyor. İranlı grupların ilk binyılın birinci yarısında giderek daha fazla genişlemiş olmaları tarihçiler açısından muhtemeldir. Medi dilinin kökeni ve özellikleri birçok yönden ihtilaflıdır. Bu dilde bulunan metinlerin azlığı ve var olanların ise çok az ve sadece birkaç kelime, toponimiler'in var olması dilbilgisini keşfetmek adına oldukça zordur. Ancak bununla birlikte, İran dillerinden eski Kürtçe'yi kullanan, Kürtlerin atalarına çok yakın bir dil kullandıkları muhtemeldir. Nitekim Med dili eski bir İran dilidir ve Azari, Gilaki, Mazenderanca, Zaza-Gorani dilleri, Kürtçe ve Baluchi gibi diğer birçok dili içeren Kuzeybatı İran dil ailesine ait olarak sınıflandırılmaktadır. Grameri hakkında fazla bir bilgi mevcut değildir fakat Zerdüştlüğün kutsal kitabı olan Avesta ile önemli fonolojik izoglozları paylaşmaktadır. Herodot, eserinde altı adet Med aşiretinin isimlerini listeler: ""Deiokes'in hükmü altında toplananlar yalnız Media ahalisiydi; Medler çeşitli boylardan oluşmuştu: Buslar, Paretakenler, Strukhatlar, Arizantlar, Budiler, ve Maglar."" Herodot aynı zamanda "Medlerin Perslele kesinlikle aynı aletlere; ve Medlerle Perslerin olağan giyimlerinin gerçekten farksız." olduğunun altını çizmiştir (7.62). "Bu Medler eski zamanlarda herkes tarafından Aryanlar olarak anılmış; fakat Laz-Kolhisliler, Atina'dan buraya geldiklerinde, isimlerini Media olarak değiştirdiler. Haddi zatında bu onların kendilerine verdikleri isimdi." --- Medler, Herodot Tarihi (7.7). Medea Yunan mitolojisi'nde Laz-Kolhis kralı Jason'un karısı ve Argonotlar'ın büyücüsüdür. 13. yüzyılda yaşayan Ermeni tarihçi Heyton (Hethum) şöyle der: ""Postea vero Sarraceni amiserunt dominium Egipti et Medi, qui Cordins vulgariter dicembantur; regni Egipti dominium occupaverunt"." ("Sonunda Araplar Mısır'ın yönetimini kaybettiler; ve Medler"; ""ki onlara Kürtler deniliyordu"." "Mısır'a egemen oldular". Siyaksares Büyük Siyaksares veya Hvakhshathra, M.Ö 625-585 yıllarında yaşamış olan, "Phraortes"'in oğlu, Medya devletinin kralı. Siyaksares, Asurlular’ı yenerek şimdiki Afganistan, İran, Pakistan ve Türkiye'nin de içinde bulunduğu topraklarda güçlü bir imparatorluk kurdu. Siyaksares henüz hükümdar iken İskit akınları ile karşı karşıya kaldı.İskitler tüm Asya'yı istila etmişlerdi ve Medler'de bundan nasibini almışlardı hatta İskitler merkez olarak Medya'yı tercih etmişlerdi. Tüm Asya'da 28 yıl boyunca ve Medler'i de 1 yıl boyunca ağir vergiler alarak, ülkeye ilgisizlik göstermeleri, halkın elindeki tüm mal varliğina el koymaları ve harabeye çevirmelerinden ötürü ülke yıkıntıya döndü. Ancak bir gece Siyaksares, İskitler'i davet etmiş ve onları sarhoş edip boğazlamıştı. Bu olaydan sonra Medler, Siyaksares önderliğinde tekrar Asya'ya hükmedip,antik çağin en büyük imparatorluğu haline geldiler. Siyaksares, Medler'in başkenti olan Ekbatana'da doğdu.Babası Phraortes, Asurbanipal önderliğindeki Asurlular'a karşı savaşırken ölmüştü. O güne kadar Medler karmakarışık bir şekilde savaşiyorlardı ancak Siyaksares orduyu, kolordulara ayırarak, mızraklılar, okçular, atlılar diye ayırdı ve beli bir düzene soktu. Fetih hareketlerine başladı, önce Asur'a doğru yola çıktı Siyaksars, Medler'in en büyük arzusu olan Asur'u yenmeyi istiyordu. Çünkü Asur devleti Med halkına eziyet etmiş ve ilk başkaldırıp özgür olanda Medler'di. Ayrica Siyaksares'in babası Phraostes'de Asurlular'a karşı savaşırken ölmüştü. M.Ö 612 yılında Medler Ninova'yı kuşatmış ve Asur imparatorluğunu yıkmıştı. Bin yıllık Asur hegamonyasi biterek Mezopotamya'da bir devir kapanmıştı. Ardından Lidya'ya yürüdü ve Siyaksares komutasında Med ve II.Alyattes komutasında Lidya ordusu Kızılırmak dolaylarında karşı karşıya geldi ve savaş büyük bir şiddetle devam ederken tarih 28 Mayıs M.Ö 585'i gösteriyordu, Yunan filozof Thales'in de önceden öngördüğü gibi savaş meydanında Güneş tutuldu (Thales Tutulması).Medler için Güneş kutsal olduğundan bunu Tanrilar'in bir cezalandırması olarak yorumlayıp savaşı bitirdiler ve barış antlaşması yaptılar. Siyaksares ordularını Asur'a çevirdi ve Ninova'ya doğru yol aldı. Ancak, İskitler, Med devletine doğru istila yoluna girmişlerdi. Savaştan çıkmış Med ordusu İskitler'le karşı karşıya geldi ve yenildiler. İskitler tüm Asya'ya yayıldılar. Ancak bir gece Siyaksares,İskitler'i davet etmiş ve onları sarhoş edip boğazlamıştı. Bu olaydan sonra Medler, Siyaksares önderliğinde tekrar Asya'ya hükmedip, antik çağın en büyük imparatorluğu haline geldiler. Astyages Astiages, Medya kralı Siyaksares´in oğlu ve Medya devletinin son kralı. Yaklaşık MÖ 500 civarında Pers kralı Kiros tarafından yenildi. Kroisos Kroisos (), Krezüs ya da İslâm kaynaklarında geçen adıyla Kârûn, zenginliğiyle bilinen Lidya kralı. MÖ 560-546 yılları arasında tahtta kalmıştır. Kroesus, Lidya´yı gücünün zirvesine taşımıştı. Kral Krezüs zamanında Lidya, ticaret ve altın madenciliği ile çok zenginleşti. Batı Anadolu'daki Yunan şehir devletlerini istila ederek ve doğudaki seferleriyle devletinin sınırlarını şimdiki Kızılırmak sınırına kadar genişletti. Mermnad Hanedanı'ndan gelen Kroisos Lidya kralı Alyattes'in oğluydu. MÖ 549'da Perslere karşı Babilliler, Mısır ve Sparta ile ittifak kurmuştu. Bu ittifaka güvenerek Pers İmparatorluğu'na savaş açtı. Kapadokya'ya saldıran Krezüs, Pers kuvvetleriyle MÖ 547'de Pteria Muharebesi'nde karşılaştı ancak savaş alanında iki taraf da kesin bir sonuç elde edemedi. Beklediği yardım gelmeyince başkent Sard'a geri çekildi. Pers Kralı Sirus onu takip etti ve Lidya´yı Pers topraklarına kattı. Karun antik ve ortadoğu halkları arasında "Karun kadar zengin" vb. birçok halk deyimine ve efsanesine konu olan, ismi zenginlik ile sinonim olarak kullanılan kişidir. Antik çağın bilinen en zengin kralı olan Krezüs mitolojiye göre her tuttuğunun altın olması için ilâhlara yalvarır; bu dileği kabul edilince mutluluğa erişeceğini sanır. Ancak çok zengin olduğu halde mutluluğu bir türlü bulamayan kral acı içinde kıvranarak ölür. Tarihçi Taberi efsane ve deyimlerdeki kişinin Musa zamanında yaşayan farklı bir kişi (Koreh) olduğuna inanmıştır. Kroesus, Arap, Yahudi ve Pers medeniyetlerinde Karun şeklinde anılmaktadır. Medya (anlam ayrımı) Yeni Sabah Yeni Sabah, 1938-1964 yılları arasında yayınlanan günlük gazetedir. Türk basın tarihinde ""Sabah"" adıyla yayınlanan ikinci gazete olduğu için adında "Yeni" sıfatını kullanılmıştır; "Sabah" adlı gazetelerin ilki, 1922'de kapanan "Sabah" gazetesidir. 1985'te isim hakkını Dinç Bilgin'in satın almasıyla günümüzde yayımını sürdüren "Sabah Gazetesi" yayın hayatına girmiştir. Gazete, İlhami Safa ve Cemalettin Saraçoğlu ortaklığında 1938'de kuruldu. Ertesi yıl İlhami Safa hisselerini ortağına devrederek gazeteden ayrıldı. Gazetenin başyazılarını başlangıçta Hüseyin Cahit, ardından Cemalettin Saraçoğlu yazdı; Genel Yayın Yönetmeni Murat Sertoğlu idi. Yazar kadrosunda Ref'i Cevat Ulunay, Sabri Esat Siyavuşgil, Kadircan Kaflı, Şükrü Baban gibi ünlü isimler yer aldı. 1948'de "Hürriyet" gazetesinin yayın hayatına girmesi, "Yeni Sabah"'a tiraj kaybettirince Saraçoğlu, gazeteyi iplik tüccarı Safa Kılıçlıoğlu'ya sattı. "Yeni Sabah", 1950'lerde "Hürriyet" ile beraber Türkiye'nin iki büyük gazetesinden birisi konumuna geldi. Teleks ve telefonu ilk kullanan gazete oldu. Osman Karaca, Oğuz Akkan, Nezih Demirkent, Müşerref Hekimoğlu, Nezihe Araz, Hakkı Devrim, Altan Erbulak, Oğuz Aral, Esin Talu, Ali Oraloğlu, Ratip Tahir Burak bu dönem yazı kadrosundaydı. 10 Ocak 1961 günü basın çalışanlarının haklarıyla ilgili 212 Sayılı kanunun çıkması üzerine gazete sahiplerinin 3 gün süreyle gazete çıkarmama kararı almasına "Yeni Sabah" gazetesinin sahibi Safa Kılıçoğlu öncülük etti. Aynı yıl gazete, o zamana kadar Türk basınından kimsenin gitmediği Moskova'ya Esat Mahmut Karakurt'u gönderdi; bu yüzden Hükûmet tarafından hakkında dava açıldı ve suçlu bulundu. Gazete, 30 Haziran 1964'te kapandı. 1985'te "Yeni Sabah"'ın isim hakkını, İzmir'de çıkan "Yeni Asır" gazetesinin sahibi Dinç Bilgin satın aldı. 22 Nisan 1985'te "Sabah" gazetesi olarak yayın hayatına başladı. (1999) TPE Boşta kalan isim hakkını almadan sadece Basın İlan Kurumu'na kayıtlı olarak "Yeni Sabah" gazetesini, 1999 yılında Kemal Yalçın yerel olarak 2007 yılına kadar çıkardı. Daha sonrasında gazete kapatıldı. 31 Aralık 2014 tarihinde boşa düşen "Yeni sabah" ismini Osman Yolaçar, Türk Patent ve Marka Kurumu'na 31/12/2014 tarih ve 2014/111164 başvuru numarası ile müracaat ederek isim hakkını aldı ve www.yenisabah.com.tr web adresi ile haber portalı ile 31/01/2015 yılında aktif haberciliğe başlamıştır. Ur (antik kent) Ur, bugün Tell el-Muqejjir (Tel el Mukayyer) Sümer topraklarında bir antik şehir. Ur, sözcük olarak Ön Türkçede "kent, şehir" olarak kullanılan bir tamgadır. Dünyanın en eski şehirlerinden biridir. Irak Körfezi´nde Fırat nehri kenarında kurulmuştu. MÖ 3500'den MÖ 1850'ye kadar ticaret merkezi olarak işledi. MÖ 3000'den MÖ 2000'e kadar üç hükümdar ailenin yönetimindeydi. Bu dönemde Sümerlerin sınırları Asur´dan Elam´a kadar uzanmıştı. Tevrat´e göre İbranice´nin yaratıcısı Abraham (İbrahim) Ur´da doğmuştur. Ur Sümerler'in başkentiydi. Mastodon Mastodon ("Mammut"), Geç Miyosen devrinden Pleyistosen (5.3 milyon yıl önce - 11.000 yıl önce) sonuna kadar yaşamış olan hortumlular (Proboscidea) ailesine mensup bir hayvan cinsidir. Bu cinsin çok sayıda türü mevcuttur. bilimsel olarak mammut olarak adlandırılır; ancak gayrıresmi olarak mastodon olarak isimlendirilmiştir. Mastodon adı Yunanca μαστός "meme ucu" ve ὀδούς "diş" kelimelerinden gelir ve bu familyaları diğer familyalardan ayıran özelliği tanımlar. "Zygolophodon" cinsi de bu familyada sınıflandırılmıştır. 1705'te ilk mastodon fosilleri Hudson nehri vadisinde bir Hollandalı çiftçi tarafından bir büyük azı dişi ve kemik parçaları olarak bulundu. 1807 yılında Thomas Jefferson tarafından kişisel olarak finanse edilen keşif seferine öncü olan William Clark ve ekibi Kentucky'de birçok mastodon ve mamut fosilleri bulunmuştur. Son bir yüzyıl içinde birçok mastodon fosili bulunmuştur, örnek olarak obruk ve göletlerde dahi mastodon fosili çıkmıştır. Modern fillerin uzaktan akrabası olan mastodonlar sık sık mamutlarla karıştırılır. Mastodonların cins adı mammut iken; mamutlarınki mammuthus'tur. Mastodonlar mamutlardan biraz daha küçük canlılardır ve ortaya çıkışları genel olarak mamutlardan öncedir. Diş yapıları da modern fillerden ve yine mamutlardan farklıdır. Küt, konik şekilli azı dişleri daha çok odunsu bitki parçalarını kırmak, ezmek üzerine evrimleşmiştir. Dolayısıyla otlayan değil, odunsu bitkileri tarayan bir beslenme şekline sahip olduğu fikri ortaya atılmıştır. Mastodonlar modern fillere benzeyen fiziksel boyutlara sahiptirler. 4-6 ton ağırlığa ve yaklaşık 3 metre omuz yüksekliğine sahip türleri ihtiva eder. Kulakları ve alnı modern fillerden daha ufak olup aynı zamanda tüm vücudu kıllıdır. Ayrıca hemen tüm hortumlularda spesifik bir özellik olarak bulunan müdafaa dişleri(tusk) mastodonların erkek üyelerinde bulunur ve 2.5 metreye kadar uzayabilir. Mastodonların genel yaşam alanları Kuzey ve Orta Amerika'da yoğun olmak üzere Asya ve Kuzey Afrika'da da yaşamışlardır. Ormanlık alanları habitat olarak seçen bu cinslerin genel diyetinin kozalaklı ağaçlar olduğu tahmin ediliyor. Diş yapısı da odunsu ve sert bitkisel unsurları yediğini göstermektedir. Özellikle Newsom ve Mihlbachler'in yaptığı araştırmaya göre pek çok mastodon kalıntısı polen ve makro ağaç fosilleri ile beraber bulunmuştur. Nemli ve ağaç örtüsünün yoğun olduğu yerlerde yaşadıkları sonucuna varılmıştır. Dreimanis'in(1968) yaptığı bir mastodon paleoekolojisi çalışmasına göre birçok sucul canlı fosili mastodon fosilleriyle birlikte bulunmuştur. Mastodonlar, Pleyistosen sonunda bir yok oluş yaşamışlardır. bu toplu yok oluş için alternatif teoriler mevcuttur. İnsanların avlanma ve habitat baskısı oluşturması, son Buzul Çağı'nın sonunda yaşanan iklim değişikliği ve tüberküloz pandemisi gibi nedenler sayılmaktadır. Tüberküloz pandemisi teorisi, Rothschild ve Laub'un araştırması sonucu ortaya atılmıştır. Bu bilim insanlarının sahadan buldukları 113 fosil numunesinin yaklaşık yarısında tüberküloz izlerine rastlanmıştır. Sonuç olarak toplu yok oluşların tek bir sebebe dayanmadığı, genelde zincirleme bir etkiyle nesilleri ortadan kaldırdığı görüşü kabul görmektedir. Portakal suyu Portakal suyu, portakalın işlenmesiyle elde edilen meyve suyudur. Portakal ağacı meyvesinin doğrudan sıkılmasıyla veya konsantre hale getirilmiş meyve suyunun seyreltilmesi ile elde edilir. Yüksek miktarda C vitamini bulundurur. Dosya:Oranges and orange juice.jpg Takıntı Takıntı ("Obsesyon"), ruhçulukta (spiritüalizm) ve ruhbilimde (psikoloji) farklı olarak tanımlanır ve farklı kavramları ifade etmek üzere kullanılır. Psikiyatri sözlüklerinde kısaca “yanlış olduğunu bildiğimiz halde kafamızdan atamadığımız, mantık ve muhakeme ile uzaklaştırılamayan, arzu edilmeyen saplantı halindeki fikirler” olarak tanımlanır. Ruhçulukta ise, “bir bedensiz ruhun bir bedenliyi (insanı) hükmedecek derecede etkisi altına alması” olarak tanımlanır. Tanımlardan da anlaşılabileceği gibi, birinde obsede edici etken bir fikir olarak kabul edilir, diğerinde ise bu etken bir fikir değil, bu tür fikirleri obsedeye (obsesyon olayına maruz kalana) aşılayan canlı bir varlıktır. Obsesyon (obsession) sözcüğü Latince’de “rahatsız etme” anlamında kullanılan “ obsideratum” ya da “obsidere” sözcüğünden türetilmiştir. A- PsiÅŸik hallerle ilgili olanlar: 1- Hipnoz 2- İbadet veya meditasyon, konsantrasyon, izolman gibi birtakım mistik deneyimler sırasında kişinin kendisini çevreden yalıtması. 3- Üzüntü, sevinç gibi heyecan hallerinde aşırılık ve bu heyecanlara kapılarak kendini kaybetmek 4- Dalgınlık ve aşırı yorgunluk. 5- Hastalık komaları B- Karakter Ã¶zellikleriyle ilgili olanlar: 1- Bilgisizlik a- Obsesyon hakkında bilimsel yazıları okumamaktan kaynaklanan bilgisizlik. b- Ruhsal irtibat seansında bedensiz varlıkça verilen bilgilerin kontrolüne ve eleştirilmesine olanak veren bilgilerden yoksun olma. c- Obsedör tarafından kullanılabilecek manevi (din,tasavvuf vs.) konulardaki bilgisizlik 2- Kişinin akıl ve muhakeme yeteneklerini gerektiği gibi kullanamaması 3- Temiz, saf kimselerin obsedör tarafından kullanılabilecek din, kutsallık duyguları, mistik eğilimleri ve karşısındakini yüceltme eğilimi. 4- İnangaçlık. Muhakeme etmeden akla her gelene veya her söylenilene inanmak. 5- BaÄŸnaz (dogmatik) ve sabit fikirli olmak. 6- Cesaretsizlik. Obsedöre karşı gelecek cesareti gösterememe, her şeyine boyun eğme. C- Ruhsal irtibat seansÄ±yla ilgili olanlar: 1- Medyumun bilgi, görgü ve deneyim eksikliği. 2- Operatörün bilgi, görgü ve deneyim eksikliği. Kimilerine göre, obsesyon olayının oluşması için bir bedensiz varlığın olması şart değildir. Yani insanlar arasında da oluşabilir. Obsedör varlıklar bedenlendiklerinde de saf, temiz insanları kandırarak çevrelerine bir sürü mürit toplarlar. Bu duruma örnek gösterilebilecek sayısız tarikat ve benzeri oluşumlar mevcuttur. Obsesyon tanımında olduğu gibi beyni bazı düşünce ve davranışlar açısından yönetememe durumu. Tıbbi olarak 8/10 kişide rastlanılan yaygın bir hastalıktır. Fakat psikolojide;durum, obsede kişisinin sosyal yaşantı ve çevresine zarar veriyorsa hastalık kapsamına alınır. Bu ayrıntı çoğu insanda görülüyor olmasından kaynaklıdır. - Kişinin, obsesyonu bir tepki olarak ya da katı bir biçimde uygulanması gereken kurallarına göre yapmaktan kendini alıkoyamadığı yineleyici davranışlar (örn. el yıkama, düzene koyma, kontrol etme) ya da zihinsel eylemler (örn. dua etme, sayı sayma, birtakım sözcükleri sessiz bir biçimde söyleyip durma) - Davranışlar ya da zihinsel eylemler, sıkıntıdan kurtulmaya ya da var olan sıkıntıyı azaltmaya ya da korku yaratan olay ya da durumdan korunmaya yöneliktir; ancak bu davranışlar ya da zihinsel eylemler ya etkisizleştirilmesi ya da korunulması tasarlanan şeylerle gerçekçi bir biçimde ilişkili değildir ya da açıkça çok aşırı bir düzeydedir. Obsesif-Kompulsif Bozukluğun (OKB) çocuk ve ergenlerde sıklığı %0.3 –0.9 olarak bildirilmekle birlikte daha sık olabileceği düşünülmektedir.. En sık ortaya çıktığı yaş 7, ortalama başlangıç yaşı 10’dur. Ancak literatürde ve klinik pratikte çok daha küçük yaşlarda başlayan (2 yaşa kadar) olgulara rastlanmaktadır. Ortaya çıkışıyla ilgili birçok psikolojik kuram ortaya atılmışsa da artık OKB’nin biyolojik temelleri olan nöropsikiyatrik bir hastalık olduğu kabul edilmektedir. Hastalık tipik olarak obsesyon ve kompulsiyolarla kendini gösterir. Halk arasında ‘takıntı’ veya ‘vesvese’ olarak adlandırılan durumun tıbbi terim olarak karşılığı ‘obsesyon’ dur. Obsesyon, istenmeden gelen, uygunuz olarak yaşanan ve belirgin sıkıntıya neden olan, yineleyici düşünce, dürtü veya düşlemlerdir. Kişi bu düşünce, dürtü veya düşlemlere önem vermemeye, bunları baskılamaya veya başka bir düşünce ya da eylemle bunları etkisizleştirmeye çalışır. Kişi bu düşünce, dürtü ve düşlemlerin kendi beyninin bir ürünü olduğunun farkındadır. Ancak çocuklar bunu tam olarak ifade edemeyebilirler. Kişinin obsesyonlara tepki olarak yaptığı tekrarlayıcı davranış veya zihinsel eylemlere de tıp dilinde ‘kompulsiyon’ adı verilmektedir. Örnek olarak bir kişinin ellerinin temiz olduğu bilmesine rağmen pis olduğunu düşünmesi ‘obsesyon’, bu düşünceden kurtulmak için gereksiz yere ellerini yıkaması ise ‘kompulsiyon’ dur. Obsesyonlar ve kompulsiyonlar az oranda herkeste görülebilir, ancak bunlar kişinin yaşam kalitesini ve işlevselliğini bozuyor ve ciddi zaman kayıplarına neden oluyorsa hastalık kabul edilir ve tedavisi gerekir. Yapılan çalışmalarda çocuklarda en çok görülen obsesyonların; Sık rastlanılan kompulsiyonlar ise; Yapılan nörokimyasal çalışmalar, beyin görüntüleme çalışmaları ve nöropsikolojik değerlendirmeler hastalığa beynin bazal ganglionlar ve frontal bölgelerindeki birtakım işlev bozukluklarının sebep olduğu, serotonin ve dopamin gibi nörotransmitterlerin düzeylerinin de hastalığın ortaya çıkışıyla ilgili olduğunu göstermektedir. Hastalığın genetik olarak geçişiyle ilgili de güçlü kanıtlar vardır. Yine çalışmalar göstermiştir ki bazı OKB vakaları Tik bozukluğu ve Tourette sendromu ile birliktelik gösterebilmektedir ve bu da bu vakaların benzer genetik orjinden kaynaklanabileceklerini düşündürmektedir. OKB’nin çocuklarda sanılandan çok daha fazla görüldüğü ancak , çocukların sıklıkla ayıplanacakları ve yanlış anlaşılacakları gibi düşünceler nedeniyle sıkıntılarını gizleme eğiliminde oldukları bilinmektedir. Anne- baba veya öğretmenler çocuklara yaklaşımlarında güven verici davranır, çocukların yanlarında rahat ve açık davranmasını sağlayabilirlerse , çocuklar da sıkıntılarını söyleme konusunda daha rahat davranacaktır. Peki çocuklar takıntılarını nasıl dile getirirler? Sıklıkla konudan bahsederken sıkıntılı oldukları göze çarpar. Kendileri aslında bu şekilde düşünmek veya davranmak istemedikleri halde içlerinden bir sesin (bazen kendi düşüncesi olduğunu söylerler, bazılarıysa başka birisinin sesi olarak tanımlayabilir) belli davranış ve düşüncelere yol açtığını dile getirirler. Örn:içinden herhangi bir şeye küfür etmek gelmesi, rahatsız edici cinsel içerikli görüntülerin göz önüne gelmesi, bir şeyi iki kez yapmazsa kötü bir şey olacağı veya kapıyı kilitlemiş olmasına rağmen sanki kilitlemediğini düşünmesi ve tekrar tekrar kontrol etmek zorunda kalması gibi. Bazen düşünceler eşlik etmeden sadece tekrar eden davranışlar (kompulsiyonlar) ortaya çıkabilir ve bunlar dışarıdan rahatlıkla gözlemlenebilir. Tekrar hatırlatmakta yarar olduğu gibi obsesyon; düşünce takıntısı, Kompulsif ise obsesyonun davranışa yansımış halidir. İnsanın kendi beynine hükmedememe durumu bellidir ki ruhsal yahut psikolojik olarak zayıflama anlarıyla bağlantılır. Bu durum çeşidine göre uzun yahut kısa vadeli olabilir. Genel olarak düşünsel Obsesif sorunlara neden olan ve tedavisini zorlaştıran maddeler aşağıdaki gibidir... Takıntı (obsesyon) ya da saplantı psikiyatri sözlüklerinde “yanlış olduğunu bildiğimiz halde kafamızdan atamadığımız, mantık ve muhakeme ile uzaklaştırılamayan, arzu edilmeyen saplantı halindeki fikirler” ya da “bilince takılarak korku ve bunalım yaratan, kişinin istemli çabalarına karşın kurtulamadığı ısrarla tekrar eden düşünce, hayal ya da tepiler olarak” tanımlanır. Mikrop kapma düşüncesi, aykırı cinsel düşünceler ve küfürlü dinsel düşünceler takıntılara örnek olarak gösterilebilir. Bu düşünceleri etkisizleştirmek için yapılan hareketlere ise kompülsiyon adı verilir. Mikrop kapma takıntısını gidermek üzere aşırı temizlik, küfürlü dinsel düşüncelere karşı dualar etme, birtakım kelimeleri sessizce tekrar edip durma veya içinden sayı sayma kompülsiyonlara örnek olarak gösterilebilir. Takıntılar kişinin anksiyetesini (kaygı) arttırırlar; kişi de anksiyetesinden kurtulmak için kompülsiyonlara yönelir. Arabellek aşımı Arabellek aşımı ya da arabellek taşkını (İngilizce "Buffer overflow"), iki yazılım arasında veri iletişimi için ayrılmış olan bir arabelleğe boyutundan daha fazla veri konulması ile ortaya çıkan durumdur. Arabellek aşımı, eğer durdurulmaz ise, her türlü işlemi yapmakta kullanılabilir. Örneğin, Bl@ster virüsü Windows NT ailesindeki RPC modülündeki bir arabellek aşımı sorununu kullanarak yayılmakta idi. Arabellek, veri kümelerinin tutulduğu bir bellektir, genellikle bir programın bir bölümünden diğerine veya programlar arasında veri taşınırken kullanılan alandır. Arabellek taşmaları genellikle hatalı biçimlendirilmiş girişler tarafından tetiklenebilir; Eğer bir kişi tüm girdilerin belirli bir boyuttan daha küçük olacağını varsayarsa ve arabellek de bu boyutta olursa, anormal bir hareket daha fazla veri üretirse arabelleğin sınırının dışına yazmasına neden olabilir. Bu aşım, komşu verilerin veya çalıştırılabilir kodun üzerine yazılırsa, bellek erişim hataları, yanlış sonuçlar ve çökmeler de dahil olmak üzere düzensiz program davranışıyla sonuçlanabilir. Bir arabellek taşmasını istismar etmek bilinen bir saldırıdır. Birçok sistemde, bir programın bellek düzeni veya sistemin tamamı iyi tanımlanmıştır. Arabellek aşımına neden olacak şekilde tasarlanan verilerin gönderilmesi sonucu, çalıştırılabilir kod bulundurduğu bilinen alanlara kötü amaçlı kodların eklenmesi mümkündür. Arabellekler, işletim sistemi (OS) kodunda yaygın olarak kullanıldığından, ayrıcalık yükselmesini gerçekleştiren ve sonrasında bilgisayar kaynaklarına sınırsız erişim hakkı kazanan saldırılar yapmak mümkündür. Ünlü Morris solucanı, saldırı tekniklerinden biri olarak kullanılıyordu. Arabellek taşmaları ile sıkça ilişkilendirilen programlama dilleri, bellekte herhangi bir bölümdeki verilere erişmek veya bu verilerin üzerine yazmak için yerleşik bir koruma sağlamayan ve bir diziye(yerleşik arabellek türü) yazılan verileri otomatik olarak kontrol etmeyen C ve C ++'tır. Sınır denetimi, arabellek taşmalarını önleyebilir, ancak ek kod ve işlem süresi gerektirir. Modern işletim sistemleri kötü niyetli arabellek taşmaları ile mücadele etmek için, özellikle bellek düzenini rastgele belirlerler veya arabelleklerin arasına kasıtlı olarak boşluk bırakarak bu alanlara yazılan eylemleri aramak için çeşitli teknikler kullanırlar ("kanarya"). Arabellek taşması, bir arabelleğe yazılan verilerin yetersiz sınır denetimi nedeniyle hedef arabelleğe bitişik bellek adresindeki veri değerlerini de bozmasından dolayı oluşur. Bu olay, ilk başta verilerin hedef arabelleğe sığmadığını kontrol etmeden verileri bir arabellekten diğerine kopyalarken oluşabilir. Aşağıdaki örnek ifade C diliyle yazılmış bir programdır. Programda iki veri bellekte komşu olarak bulunmaktadır: A, 8 bayt uzunluğunda dizi arabelleği; B, iki baytlık big-endian tam sayı. Başlangıçta, A değişkeni hiçbir şey içermez ve sıfır bayttır; B, 1979 sayısını içerir. Şimdi, program ASCII kodlaması kullanarak, stringini karakter karakter A dizisine atma işlemini gerçekleştirmektedir. B'nin değerin A buffer'ından taşan bir karakter ile ve ardından gelen null ile yanlışlıkla değiştirilmiş oldu. Bu örnekte, "k" ve sonrasında gelen null değerleri B değerini 27392 olarak değiştirdi. İşletim sistemleri bazen arabelleğin sınırlarını aşan veri yazma işlemlerini tespit eder ve süreci sonlandıran segmentasyon hatası verir. Örnekteki arabellek aşımını engellemek için strcopy yerine strncopy kullanılmalıdır. strncopy A'nın alabileceği maksimum değeri parametre olarak alarak, bu değerden fazlasını engeller. Arabellek aşımından bir güvenlik açığı olarak yararlanmak için kullanılan teknikler mimariye, işletim sistemine ve bellek bölgesine göre değişir. Örneğin heap(dinamik olarak kullanılan bellek) üzerindeki istismar kullanımı, call stack üzerindeki istismar kullanımı aynı değildir. "Ana Madde : Yığın aşımı sömürüsü" Teknik bilgiye sahip bir saldırgan, farklı yollarla programları manüpüle ederek yığın tabanlı sömürü gerçekleştirebilir. Bu yollar: Yığın arabelleği taşmasını sağlamak için kullanılacak verilerin adresi öngörülemiyorsa, uzaktan kod yürütülmesine neden olan yığın arabellek taşması yararlanmak çok daha zor olur. Böyle bir arabellek taşmasını kullanmak için kullanılabilecek tekniğe "trambolin" denir. Bu teknikte, bir saldırgan savunmasız yığın arabelleğinde bir pointer bulur ve kabuk kodunun bu pointer'a göre konumunu hesaplar. Sonra, hafızada yer alan bir buyruğu tekrar yazarak ikinci bir zıplama ile çalıştırılmak istenen kabuk kod parçacağına ulaşır ve çalıştırır. "Ana Madde : Öbek aşımı sömürüsü" Öbek veri alanında meydana gelen bir arabellek taşması öbek taşması olarak adlandırılır ve yığın tabanlı taşmalardan farklı bir şekilde kullanılabilir. Öbek üzerindeki bellek, uygulama tarafından çalışma zamanında dinamik olarak ayrılır ve genellikle program verilerini içerir. Sömürme, uygulamanın bağlantılı liste işaretçileri gibi iç yapıların üzerine yazılmasına neden olacak şekilde bu verileri belirli yollarla bozarak gerçekleştirilir. Kanonik yığın taşma tekniği, dinamik bellek ayırma bağlantısını (malloc meta verileri gibi) üzerine yazar ve bir program işlev pointer'ı üzerine yazmak için sonuçtaki pointer değişimini kullanır. JPEG'leri işleme konusunda Microsoft GDI+ güvenlik açığı, yığın taşması tehlikelerinden bir tanesidir. Okunması veya çalıştırılmasından önce gerçekleşen arabellek manipülasyonu, sömürü girişiminin başarısız olmasına neden olabilir. Bu manipülasyonlar sömürü tehdidini hafifletebilir, ancak imkânsız hale getiremezler. Bununla birlikte, bu filtreleri ve manipülasyonları atlamak için teknikler mevcuttur; Alfanümerik kod, polimorfik kod, kendini değiştiren kod ve libc-dönüş saldırıları. İzinsiz giriş tespit sistemleri tarafından tespit edilmesini önlemek için aynı yöntemler kullanılabilir. Gerçek dünyadaki istismarlarda, istismarların güvenilir bir şekilde çalışması için üstesinden gelinmesi gereken çeşitli zorluklar vardır. Bu faktörler, adreslerde boş baytlar, kabuk kodunun yerinde değişkenlik, ortamlar arasındaki farklılıklar ve çalışma sırasında çeşitli karşı önlemler içerir. "Ana Madde : NOP kızaklaması"NOP kızaklaması, yığın arabellek taşmasının başarıyla kullanılması için en eski ve en yaygın kullanılan tekniktir. Hedef alanın boyutunu etkili bir şekilde artırarak arabelleğin tam adresini bulma problemini çözer. Bunu yapmak için, yığının çok daha büyük bölümleri, işlem yapılmayan makine buyruk ile bozulmuştur. Saldırgan tarafından sağlanan verilerin sonunda, işlem yapılmayan yönergeler sonrasında, saldırgan, kabuk kodunun bulunduğu arabelleğin üst kısmına göreli olarak sıçrama yapmak için bir buyruk gönderir. NOP'ların bu koleksiyonuna "NOP-kızağı" adı verilir; çünkü, dönüş adresi, arabelleğin çalışmayan bölgesi içindeki herhangi bir adres üzerine yazılırsa, yürütme, işlem tamamlanıncaya kadar işlem yapmazlar. Sonunda atlamayla gerçek zararlı koda yönlendirilir. Bu teknik, saldırganın nispeten küçük kabuk kodu yerine NOP-kızağının nerede olduğunu tahmin etmesini gerektirir. Bu tekniğin popülaritesi sebebi, saldırı önleme sistemleri sunan birçok satıcı, kullanılmakta olan kabuk kodunu algılama girişiminde bulunarak bu tür buyruk kümelerini aramaktadır. Bir NOP kızağının mutlaka sadece geleneksel olmayan işlemci buyruklarını içermediğini belirtmek önemlidir; Makine durumunu kabuk kodunun çalışmayacağı bir noktaya kadar bozmayan herhangi bir buyruk donanımdan destekli no-op'ların yerine kullanılabilir. Sonuç olarak, istismar yazarlarının kabuk kodu çalıştırma üzerinde gerçek bir etkisi olmayacak şekilde rastgele seçilmiş talimatlarla no-op kızağı oluşturmak için ortak uygulama haline geldi. "Yazmaçlara atlama" tekniği, bir NOP kızağı için ilave alana ihtiyaç duymadan ve yığın ofsetlerini tahmin etmek zorunda kalmadan, yığın arabellek taşmalarının güvenilir bir şekilde kullanılmasını sağlar. Strateji, programın kontrollü arabelleğe ve dolayısıyla kabuk koduna işaret eden bir kayıtta bulunan bilinen bir işaretçiye atlanmasına neden olacak bir şeyle dönüş işaretçisini üzerine yazmaktır. Örneğin, A yazmacı, bir arabellek başlangıcındaki bir işaretçiyi içeriyorsa, yürütme akışını kontrol altına almak için bu kaydı operand olarak alan herhangi bir atlama veya çağrı kullanılabilir. Birçok değiş tokuş ile çeşitli teknikler, arabellek aşımını saptamak veya engellemek için kullanılmaktadır. Arabellek aşımından kaçınmanın veya arabellek aşımını engellemenin en güvenilir yolu dil düzeyinde otomatik koruma kullanmaktır. Fakat bu tip bir koruma legacy code a uygulanamaz ve teknik, iş ve kültürel kısıtlamalar sıklıkla korunmasız bir dil gerektirir. Sonraki bölümler kullanılabilir seçenekleri ve uygulamaları tanımlamaktadır. Assembly ve C / C ++, doğrudan belleğe erişime izin verdikleri için, arabellek aşımına karşı savunmasız olan popüler programlama dilleridir. C, belleğin herhangi bir bölümündeki verilere erişime veya üzerine yazmaya karşı hiçbir dahili koruma sağlamaz; Daha özel olarak, bir arabelleğe yazılan verilerin bu arabelleğin sınırları içerisinde olup olmadığını kontrol etmez. Standart C ++ kitaplıkları, güvenli bir şekilde veri arabelleği yapmanın birçok yolunu sağlar ve C ++'ın Standart Şablon Kütüphanesi (Standard Şablon Kütüphanesi), programcının verilere erişirken denetimleri açıkça çağırması durumunda isteğe bağlı olarak sınır denetimi gerçekleştirebilen kaplar sağlar. Örneğin, bir vektörün üye işlevi at () ile sınır denetimi yapar ve sınır denetimi başarısız olursa bir out_of_range istisnası atar. Ancak, sınırlar denetimi açıkça çağrılmazsa, C ++ sadece C gibi davranır. Arabellek aşımlarını önleme teknikleri C için de mevcuttur. Güçlü olarak yazılan ve COBOL, Java, Python ve diğerleri gibi doğrudan bellek erişimine izin vermeyen diller, çoğu durumda arabellek aşımının engellenmesini sağlar. C / C ++ dışında birçok programlama dili çalışma zamanı denetimi sağlar ve bazı durumlarda C veya C ++ veri üzerine yazıp yanlış sonuçları elde edilene kadar başka yönergeleri yürütmeye devam ederken, bu programlar uyarı gönderen bir derleme zamanı denetimi sunar. Bu tür dillere örnek olarak Ada, Eiffel, Lisp, Modula-2, Smalltalk, OCaml ve Cyclone, Rust ve D gibi C türevleri dahildir. Java ve .NET Framework bayt kodu ortamları ayrıca tüm diziler üzerinde sınır denetimi gerektirir. Neredeyse her interpreted dillerde, iyi tanımlanmış bir hata koşulu bildirerek arabellek aşımlarına karşı koruma sağlayacaktır. Genellikle, bir dil, sınır denetimi yapmak için yeterli tür bilgileri sağladığında, bu seçeneği etkinleştirmek veya devre dışı bırakmak için bir seçenek sağlanır. Değişken kod analizi, birçok dinamik bağlı ve tür denetimi kaldırabilir, ancak zayıf uygulamalar ve beceriksiz durumlar performansı önemli ölçüde düşürebilir. Yazılım mühendisleri, hangi dil ve derleyici ayarlarını kullanmaya karar verirken, güvenlikle ilgili performans maliyetleri arasındaki dengeyi dikkatlice gözden geçirmelidir. Arabellek aşımı sorunu, arabelleklerin düşük düzeyli temsilsel ayrıntılarını veri türleri için kapsayıcı olarak ortaya koyduğu için C ve C ++ dillerinde yaygındır. Dolayısıyla, arabellek aşımı gerçekleştiren kodda yüksek doğruluk derecesini koruyarak arabellek aşımlar önlenmelidir. Ayrıca, gets, scanf ve strcpy gibi sınırlamaları kontrol edilmeyen standart kitaplık işlevlerinden kaçınmak da önerilir. The Morris worm, fingerd'deki bir çağrı istismarını kullandı. Sınır kontrolü de dahil olmak üzere arabellek yönetimini merkezi ve otomatik olarak gerçekleştiren iyi yazılmış ve test edilmiş soyut veri türü kitaplıkları, arabellek aşımlarının oluşumunu ve etkisini azaltabilir. Arabellek aşımlarının yaygın olarak gerçekleştiği bu dillerdeki iki ana yapı bloğu veri türü dizeler ve dizilerdir; Bu nedenle, bu veri türlerinde arabellek aşımlarını önleyen kütüphaneler gerekli kapsama alanının büyük çoğunluğunu sağlayabilir. Yine de, bu güvenli kütüphaneleri doğru bir şekilde kullanmamak, arabellek aşımlarına ve diğer güvenlik açıklarına neden olabilir; Ve doğal olarak, kütüphanedeki herhangi bir hata olası bir zayıflıktır. "The Better String Library" , Vstr ve Erwin güvenli kütüphane uygulamalarıdır. OpenBSD işletim sisteminin C kütüphanesi, strlcpy ve strlcat işlevlerini sağlar, ancak bunlar tam kasa kitaplığı uygulamalardan daha sınırlıdır. Arabellek aşımı koruması, bir işlev geri döndüğünde yığının değiştirilmediğini kontrol ederek en yaygın arabellek aşımlarını saptamak için kullanılır. Değiştirilmişse, program segmentasyon hatasıyla çıkar. Bu tür üç sistem Libsafe "StackGuard" ve "ProPolice" gcc yamalarıdır. Microsoft'un Data Execution Prevention (DEP) modunun uygulanması, pointer'ı Structured Exception Handler (SEH) için üzerine yazılmasını açıkça korur. Yığın, biri veri için, diğeri işlev iadesi için iki kata bölünerek daha güçlü bir yığın koruması mümkündür. Bu bölünme, Forth languagede mevcuttur, ancak güvenlik temelli bir tasarım kararı değildir. Ne olursa olsun, geri gönderme adresi dışındaki hassas veriler üzerine yazılabiliyorsa bu, arabellek aşımları için tam bir çözüm değildir. Arabellek aşımları işleçleri (depolanan adresler dahil) kullanarak işler. PointGuard, saldırganların işaretçiler ve adresleri güvenilir bir şekilde kullanmalarını önlemek için bir derleyici uzantısı olarak önerildi. Yaklaşım, işaretçileri kullanmadan önce ve sonra otomatik olarak XOR kodlamak için derleyici ekleyerek çalışır. Saldırgan (teorik olarak) işaretçiyi kodlamak / kod çözmek için hangi değeri kullanılacağını bilmediğinden yeni bir değer üzerine yazarsa nereyi işaret edeceğini bilemez. PointGuard hiç yayınlanmadı, ancak Microsoft, Windows XP SP2 ve Windows Server 2003 SP1'de başlayan benzer bir yaklaşım uyguladı. İşaretçi korumasını otomatik bir özellik olarak uygulamak yerine Microsoft, programcının takdirine bağlı olarak çağrılabilecek bir API yordamı ekledi. Bu, daha iyi performans sağlar (çünkü her zaman kullanılmaz), ancak yükü programcıya yükler, çünkü ne zaman kullanması gerektiğini bilmesi gerekir. XOR doğrusal olduğu için, bir saldırgan, kodlanmış bir işaretçiyi yalnızca bir adresin alt baytlarının üzerine yazarak değiştirebilir. Bu, saldırganın birden fazla kere exploit girişiminde bulunması veya bir imlecin birkaç konumdan birine (bir NOP kızağı içindeki herhangi bir konuma) işaret etmesine neden olarak saldırıyı tamamlayabilmesi durumunda bir saldırının başarılı olmasına izin verebilir. Yürütülebilir alan koruması, yığının veya yığının kod yürütülmesini önleyen arabellek aşımı korumasına bir yaklaşımdır. Bir saldırgan, bir programın belleğine rastgele kod eklemek için arabellek aşımlarını kullanabilir, ancak yürütülebilir alan koruması ile bu kodu yürütmeye yönelik herhangi bir girişim bir istisna yaratacaktır. Bazı CPU'lar, yazılımla birlikte verilerin sayfalarını (yığın ve öbek içerenler gibi) okunabilir ve yazılabilir ancak yürütülebilir değil olarak işaretlemek için NX veya XD bitini destekler. Bazı Unix işletim sistemleri (örneğin OpenBSD, macOS) yürütülebilir alan korumasına sahiptir (ör. W^X). Bazı isteğe bağlı paketler şunları içerir: Microsoft Windows'un daha yeni sürümleri, Data Execution Prevention adlı yürütülebilir alan korumasını da desteklemektedir. Tescilli eklentiler şunları içerir: Yürütülebilir alan koruması genellikle return-to-libc saldırılarına veya saldırgan kodunun yürütülmesine dayanmayan diğer saldırılara karşı koruma sağlamaz. Bununla birlikte, ASLR'yi kullanan 64-bit sistemlerde, aşağıda açıklandığı gibi, yürütülebilir alan koruması, bu tür saldırıların uygulanmasını çok daha zor hale getirir. Adres alanı düzenini rastgele seçme (ASLR), genellikle çalıştırılabilir tabanı ve kütüphanelerin konumu, öbek ve istifin konumunu rastgele bir işlemin adres alanına dahil anahtar veri alanlarının konumlarını düzenlemeyi içeren bir bilgisayar güvenlik özelliğidir. Fonksiyonların ve değişkenlerin bulunabileceği sanal bellek adreslerinin rastgele oluşturulması, bir arabellek aşımının istismarını daha zor hale getirebilir ancak imkânsız hale getirmez. Benzer ancak daha az etkili bir yöntem, sanal adres alanındaki işlemleri ve kitaplıkları yeniden yapılandırmaktır. Derin paket denetimi (DPI) kullanımı, ağ çevresine saldırı imzaları ve sezgisel yöntemler kullanarak arabellek aşımlarından faydalanmak için yapılan çok basit uzaktan girişimler tespit edebilir. Bunlar, paketler bilinen bir saldırı imzası taşırsa veya uzun bir No-Operation talimatları serisi (NOP-kızak olarak bilinir) algılanırsa paketleri engeller, bunlar, bir zamanlar, istismarın yükünün(exploit's payload) konumu hafifçe değişken olduğunda kullanılmıştır. Paket tarama, bilinen saldırıları engelleyebileceğinden etkili bir yöntem değildir ve bir NOP-kızağının kodlanabilmesi için birçok yol vardır. Saldırganlar tarafından kullanılan kabuk kodu, algılamalı paket tarayıcılar ve saldırı tespit sistemlerinden kaçınmak için alphanumeric, metamorphic ya da self-modifying olabilir. Arabellek aşımlarına sebep olan arabellek aşımlarını denetleme ve hataları düzeltme doğal bir biçimde aşımları önlemeye yardımcı olur. Bunları (arabellek aşımlarını) ortaya çıkarmak için kullanılan ortak bir otomatik teknik fuzzing'dir. Statik analizin yapabildiği gibi en iyi durum testi de arabellek aşımlarını ortaya çıkarabilir. Potansiyel bir arabellek aşımı saptandığında düzeltilmelidir. Bu, gelişmede olan test etme yaklaşımını yazılım için yararlı hale getirir ama artık devam ettirilmeyen veya desteklenmeyen eski yazılım için daha az yararlıdır. Arabellek aşımları 1972’nin başlarında, Bilgisayar Güvenlik Teknolojisi Planlama Çalışmasının, "bu işlevi yerine getiren kod, kullanıcı tarafından yer paylaşımı için monitörün bölümlerine izin veren kaynağı ve varış adreslerini düzgün bir şekilde denetlememektedir. Bu durum kodu, kullanıcının makinenin kontrolünü ele almasına izin veren monitörün içine enjekte etmesinde kullanılabilir" tekniğini tasarladığında anlaşılmış ve kısmen kamuya açık olarak belgelendirilmiştir. Günümüzde monitör, çekirdek(kernel) olarak anılabilir. Arabellek aşımının düşmanca kötüye kullanımının belgelenmiş en eski hali 1988’de olmuştur. Bu, Morris solucanının Internet üzerinden kendini çoğaltmak için kullandığı çeşitli kötüye kullanımlardan biriydi. Finger adındaki kötüye kullanılan bu program Unix üzerinden bir servisti. Daha sonra 1995’te, Thomas Lopatic arabellek aşımını bağımsız olarak yeniden keşfetti ve bulgularını Bugtraq güvenlik posta listesinde yayımladı. Bir yıl sonra 1996’ da, Elias Levy (Aleph One olarak da bilinen) "Phrack" dergisinde yığın tabanlı arabellek aşımı zafiyetlerini kötüye kullanmanın adım adım tanıtımı olan “Eğlence ve Kar için Yığını Parçalamak” raporunu yayımladı. O zamandan beri, en az iki önemli internet solucanı, çok sayıda sistemin güvenliğini aşmak için arabellek aşımlarından yararlandı. 2001’de, Code Red worm bir arabellek aşımını, Microsoft’un Internet Information Services (IIS) 5.0 ’ lerinde kötüye kullanmıştır ve 2003’te, SQL Slammer solucanı, Microsoft SQL Server 2000 çalıştıran makinelerde kötüye kullanım göstermiştir. 2003’te, lisanslı Xbox oyunlarında ortaya çıkmış olan arabellek aşımları, konsolu donanım değişiklikleri gerekmeden çalıştırmak amacıyla, modchips olarak bilinen lisanssız yazılımlara (homebrew oyunları içeren) izin vererek kötüye kullanılmışlardır. The PS2 Independence Exploit'de aynı şeyi PlayStation 2 için elde etmede bir arabellek aşımını kullanmıştır. Twilight hack aynısını "The Legend of Zelda: Twilight Princess"’da bir arabellek aşımı kullanan Wii ile başarmıştır. Yeni Ä°stanbul Yeni İstanbul, 1949 yılından itibaren İstanbul’da aynı adla farklı dönemlerde yayınlanan Türkçe gazete. Bu adı taşıyan ilk gazete, Abdullah Cevdet tarafından 1918'de çıkarılan ve kısa bir süre yayın hayatına devam eden gazeteydi. 1949'da tütün tüccarı Habib Edip Törehan tarafından Tünel'de basılmaya başlayan gazete de "Yeni İstanbul" adını taşıyordu. 1973'te adı "İstanbul" olarak değişen gazete, web ofset tekniğiyle renkli olarak yayınlanmaya başladı. İlhan Turalı ve Oktay Verel yönetiminde 300 bin satış rakamına ulaşan gazete, apartman dairesi ve para yerine geçen özel kuponlarıyla tirajını hızla yükseltmeyi başardı. 1981'de bir süre kapandı ve sonra yeniden "Yeni İstanbul" adıyla yayımı devam etti. 1949-1964 arasında Habib Edip Törehan’ın çıkardığı gazeteyi, 1964 yılında müteahhit Kemal Uzan satın aldı. Gazetenin daha sonraki sahipleri arasında; Hami Tezkan, Gökhan Evliyaoğlu, Taha Akburak ve Yavuz Uzan vardır. Gazeteyi 1949-1964 arasında Habie Edip Törehan çıkardı. 1949'dan itibaren ekonomi sayfası içeren "Yeni İstanbul", Türk gazeteleri arasında ekonomi sayfası açan ilk günlük gazete idi. Gazetenin bu sayfasında emtia borsalarından haber ve kotalara, gümrük oranları konusunda haberlere yer verildi. Yayın hayatı boyunca kadrosunda; Sacit Öget, Muzaffer Soysal, Faruk Sünter, Bedii Faik, Falih Rıfkı Atay, Reşat Nuri Drago, Fikret Adil, Hüseyin Avni Şanda, Ömer Sami Coşar, Refik Halit Karay, Baki Süha Ediboğlu, Tarık Buğra, İlhan Tarus, Azra Erhat, İlhan Selçuk, Hikmet Saim, Abdülhak Şinasi Hisar, Abdi İpekçi, Vedat Nedim Tör, Mehmet Kemal, Necip Fazıl Kısakürek, Vecdi Bürün, Halide Nusret Zorlutuna, Galip Erdem, Kâmil Turan, Orhan Koloğlu, Cemal Kutay, Teoman Erel, Ratip Tahir Burak, Hasan Sami Bolak ve Nurettin Topçu vardı. "Yeni İstanbul", Ocak 1961'deki basın grevine katılan gazetelerden birisi olduğundan, üç gün çıkmadı. 1964 yılında gazetenin el değiştirmesinden sonra yazı kadrosuna yeni ünlü isimler katıldı. 1968'de Türkiye'de bir gazete tarafından neşredilen ilk ansiklopedik eser olan Resimli Büyük İstanbul Ansiklopedisi, Midhat Sertoğlu tarafından gazete adına neşredildi. 1975'te Başyazarlığı Tekin Erer sürdürmekteydi. Gazete, 1981'den sonra bir süre sonra kapandı. 1986'dan itibaren tekrar "İstanbul" adıyla çıkarıldı. Hâlen yayın hayatını sürdürmektedir. Avrupa Birliği Araştırmaları Merkezi Avrupa Birliği Araştırmaları Merkezi (ABAM). Ankara merkezli araştırma kuruluşu. Merkezin başkanlığını Doç. Dr. Mehmet Özcan yapıyor. Uluslararası Stratejik Araştırmalar Kurumu'na bağlı olarak çalışıyor. Merkezin temel faaliyetleri yayıncılık, toplantılar, bilgilendirme ve eğitim olarak ön plana çıkıyor. STK statüsündedir. Ä°stanbul Ekspres "İstanbul Ekspres"'i 1951'de Mithat Perin, Osman Karaca ve Abdi İpekçi ile çıkardı. Yazarları arasında Füruzan Hüsrev Tökin, Cevdet Perin, Gökşin Sipahioğlu vardı. Manşet ve fotoğraf düzeninde yenilikler yapan gazete, çoksatan akşam gazetesiydi. Gazete, 6 Eylül 1955 günü manşetinde ""Atatürk’ün Selanik'teki evi bombalandı"" haberini yayınladı. Gazetenin Yazı İşleri Müdürü Gökşin Sipahioğlu'nun kalıp değiştirerek girdiği bu haber üzerine yaşanan infial meşhur 6-7 Eylül Olayları patlamasına neden oldu. Olaylarda Rum, Ermeni ve Yahudilere ait işyerleri tahrip edildi, günde 30 bin satan İstanbul Ekspres, o haberiyle bir anda 296 bin tiraja ulaştı. Hükûmet gazeteleri suçlar. Sıkıyönetimde gazete kapatılır. Sardis Sardis, Manisa'nın Salihli ilçesine bağlı Sart kasabası yakınlarında bulunan ve Lidya ("Lydia") devletine başkentlik yapmış antik kent. MÖ 1300'de kurulup MS 1200'de yıkılmıştır. Salihli merkezine 9 km, İzmir'e 82 km uzaklıkta olup, İzmir-Ankara karayolunun iki yanına yayılmıştır. Demir çağının izlerini taşıyan Mezopotamya dışındaki en büyük savunma duvarı ile çevrili olduğu düşünülen Antik Kent ve çevresi M.Ö. 1.200-546 yılları arasında hüküm sürmüş Lidya Krallığı’nın başkenti olmuştur.Sardes bilinen tarihe göre paranın ilk basıldığı yerdir. Ayrıca tarihteki ünlü Kral Yolunun başlangıcıdır. Uzun süre değerli taş olarak kullanılmış turuncu kuvars taşının Batı dillerindeki ismi olan ve "sard" kelimesi, taşın antik çağda çıkarıldığı Sart bölgesinden gelir. Hâlen burada Kuvars taşı ve altın çıkarımı devam etmektedir. Sart'ta tarihte bilinen ilk tiyatro kalıntıları da mevcut olup gün yüzüne çıkarılmaya çalışılmaktadır. Ayrıca Sart'ın yaklaşık 5 km kuzeyinde "Bin Tepeler" ismiyle anılan yaklaşık olarak 85 tane mezardan oluşan Lidya kraliyet mezarlığı bulunmaktadır. Sart kasabasında Batı Anadolu'nun 7 tapınağından biri olan Artemis Tapınağı yer almaktadır. Tarihi kütüphanesi ve kral tahtları hâlen büyük bir oranda sağlam kalmış ve ziyarete açıktır. Burada yer alan tarihi eserlerin çoğunluğu itibarıyla tıpkı aynı yapımıdır orijinalleri manisa etnografya müzesinde sergilenmektedir. İzmir-Uşak yolu üzerinde bulunması ziyaret için büyük kolaylık sağlar. Sardes antik kentinde bulunan başlıca tarihi yapılar şunlardır: Fly Air Fly Air (Fly Havayolu Taşımacılık A. Ş.) İstanbul,Türkiye merkezli bir havayolu şirketidir. İlk kurulduğu yıllar sadece "charter" seferler düzenleyen Fly Air, hâlen tarifeli seferler de düzenlemektedir. Şirket, 2002 yılında kuruldu ve aynı yıl uçuşlara başladı. İlk uçuşunu Trabzon'a gerçekleştirdi. Ekim 2003'ten itibaren de farklı yerel noktalara uçuşlar başlattı. Sivil Havacılık Genel Müdürlüğünce AOC (Air Operator Certificate) ruhsatı 25 Ocak 2007'de iptal edilmiştir. Fly Air 2007 itibarı ile aşağıdaki noktalara uçuş gerçekleştirmektedir. Yurt iÃ§i seferler: İstanbul, İzmir, Antalya, Adana, Şanlıurfa, Mardin, Trabzon. UluslararasÄ± seferler: Amsterdam, Brüksel, Eindhoven, Zürih, Tel Aviv. Fly Air, Ağustos 2006 itibarı ile filosunda bulundurduğu uçaklar: Metin Toker Metin Toker (d. 1924, İstanbul - ö. 18 Temmuz 2002, Ankara), Türk gazeteci ve yazar. Galatasaray Lisesi'ni (1942), ardından İstanbul Üniversitesi Edebiyat Fakültesi Fransız Filolojisi Bölümü'nü bitirdi (1948). 1943-50 arasında "Cumhuriyet" gazetesinde çalıştı. 1950-53 arasında, Paris'te öğrenim gördüğü sırada "Cumhuriyet", "Zafer" ve "Yeni İstanbul" gazetelerinin Batı Avrupa muhabirliğini yaptı. 1953 yılında Paris Üniversitesi Siyasal Bilgiler Fakültesi Uluslararası İlişkiler Bölümü'nü bitirdi. Önceleri sıkı bir İsmet Paşa muhalifi iken ve Paşa hakkında sert yazılar kaleme aldığı "Zafer" gazetesinde yazarlık yaparken birdenbire muhalefete geçti. Türkiye'ye dönünce "Akis" dergisini yayımlamaya başladı (1954). Akis Yayınları adıyla bir de yayınevi kurdu. Ankara Gazeteciler Cemiyeti Başkanlığı yaptı. 1955'te İsmet İnönü'nün kızı Özden Toker'le evlendi, bu evliliğinden üç çocuğu oldu. İsmet İnönü'nün damadı olduğu için "Millî Damat" lakabıyla da anılırdı. Özden İnönü ile evlendikten sonra politik arenada adı daha çok duyulan Toker, 1967'ye kadar başyazarlığını yaptığı "Time" benzeri "Akis" dergisinde, haber dergiciliğinde devrim yaptı. O yılların siyasal iktidarlarına yönelttiği sert eleştiriler yüzünden sık sık yargılandı, bazılarında hapse girdi; Akis dergisindeki bir yazıda Demokrat Parti (DP) hükümetinin devlet bakanlarından Mükerrem Sarol'a hakaret ettiği gerekçesiyle 1957'de 7 ay 23 gün hapis cezasına çarptırıldı. 1967'de "Akis"'i kapattıktan sonra, önce "Hürriyet", ardından da "Milliyet" gazetelerinde "Not Defterinden" adlı köşesinde yazılar yazdı. 1977-80 arasında Cumhurbaşkanı Fahri Korutürk'ün seçtiği kontenjandan Cumhuriyet Senatosu'na girdi. 1980'li yılların başında siyaset yapmayı bırakıp tekrar siyaset üzerine yazmaya başladı. Kayınpederi olan İsmet İnönü'ye ilişkin anılarını anlattığı "İsmet Paşa İle On Yıl 1954-64" (1965-69, 4 cilt) adlı kitabını genişleterek, ilk kez 1970'te yayımlanan "Tek Partiden Çok Partiye (1944-1950)" adlı kitabıyla birlikte "Demokrasimizin İsmet Paşalı Yılları (1944-1973)" adıyla 1990-93'te 7 cilt olarak yeniden yayımlandı. Uluslararası Basın Enstitüsü Şeref Üyesi ve Gazeteciler Cemiyeti Kurucu Üyesi olan Toker, 1983'te kurucuları arasında olduğu İnönü Vakfı yönetimindeki görevini de vefatına kadar sürdürdü. 18 Temmuz 2002'de, 9 yıldır tedavi gördüğü prostat kanseri nedeniyle yaşamını kaybetti. Ersun Yanal Kazım Ersun Yanal (d. 17 Aralık 1961, Buca), Türk teknik direktör ve eski futbolcudur. Manisa Spor Akademisi mezunudur. Futbola Denizlispor' da başladı. Daha sonra Denizli Emsan Şirinköy İDY, Sarayköyspor, Manisaspor ve Nazillispor' da oynamıştır. Ersun Yanal , teknik direktörlüğe ilk olarak 1990 yılında ailesininde uzun yıllar ikamet ettiği Denizli' nin o dönem 3. Lig'de olan ilçe takımı Sarayköyspor' da başlamıştır. 1997-1998 yıllarında Yeni Salihlispor ile Afyonkarahisar Çay Belediyesi Kaymakamlık kupasını kazanmıştır. Denizlispor takımının 1998-2000 yıllarında 2 sezon teknik direktörlüğünü yapmıştır. 2007 yılında Manisaspor'dan istifa ettikten sonra 2007-2008 sezonunun 10. haftasında Trabzonspor' un başına gelmiştir. 27 Nisan 2009 tarihinde Trabzonspor kulübünden istifa etmiştir. Yanal, Manisaspor' dan önce Mandıraspor, Denizlispor, Gençlerbirliği, MKE Ankaragücü ve Türkiye millî futbol takımı nı çalıştırdı. Eskişehirspor' da Aralık 2011'de Skibbe'nin istifa etmesi üzerine teknik direktörlük görevine getirilmiştir. Ersun Yanal Eskişehirspor'da 2 sezon gorev yapmıştır. 2011-2012 sezonunda Süper Lig'i 5. Bitirip UEFA Avrupa Ligi'ne gitmeye hak kazanmıştır. 2012-13 sezonunu ise 8. bitirmiştir. Haziran 2013 itibarıyla bu görevi sona ermiştir. 28 Haziran 2013 tarihinde 1 yıllık sözleşme ile Fenerbahçe teknik direktörlüğüne getirilmiştir. Fenerbahçe ile 2013-2014 sezonunda 27 Nisan'da şampiyon olarak süper ligin en erken şampiyonluğa ulaşan teknik direktörü olmuştur. 9 Ağustos 2014'te Fenerbahçe'deki teknik direktörlük görevinden istifa ettiğini açıkladı. 3 Temmuz 2015 tarihinde Trabzonspor'daki sözleşmesi 450 Bin Euro bedelle karşılıklı olarak feshedildiği açıklanmıştır. Ersun Yanal'ın yönetiminde 2003-2004 sezonunda Gençlerbirliği UEFA Kupası'nda sırasıyla Blackburn Rovers, Sporting Lizbon ve Parma'yı eleyerek 4.Tur'a kadar çıkmış; 4.turda o sezonun UEFA Kupası şampiyonu Valencia'ya ikinci maçta uzatma bölümünde yediği golle elenmiştir. O sene kupayı kaldıran Valencia CF'yı turnuva boyunca yenmeyi başarabilen tek takım Ankara'da 1-0'lık sonuçla Gençlerbirliği oldu. 25 Mayıs 2016 tarihinde yeniden Trabzonspor'la anlaşarak üçüncü kez bordo mavili kulübün başına geçti. 2018-19 sezonu 15. hafta sonrasında tekrar Fenerbahçe'nin başına teknik direktör olarak geri döndü. 2019-20 sezonu Fenerbahçe ile iyi başlayan tecrübeli teknik direktör ile sezonun ikinci yarısındaki puan kayıplarına Kadıköy'de ezeli rakip Galatasaray'a kendi sahasında 20 yıl sonra mağlup olması da eklenince 1 Mart 2020 tarihinde istifa etti. Kulüp tarafından yolların ayrıldığı fakat Ersun Yanal'ın 4 Mart 2020 tarihinde oynanacak olan Ziraat Türkiye Kupası karşılaşmasında Trabzonspor'a karşı takımın başında olacağı açıklandı.Maçın ardından 2. Fenerbahçe dönemi resmen sona erdi. İzmir doğumlu. 1984 Manisa Celal Bayar Üniversitesi mezunudur. Kaynak: Özdeşleşme Bireyin kendisini, kontrollü veya konrolsüz bir şekilde, bir amaç uğruna obje/suje ile birleşimi + Pozitif Özdeşleşme + Negatif Özdeşleşme Gelişim sürecindeki bireyin belli bir seviyeye gelene kadar, içinde bulunduğu alanın, ana tesiri tarafından eğitime tabi tutulması Örn:Anne-çocuk ilişkisi, Öğretmen-Öğrenci İlişkisi Kişinin kendi iradesini başka bir üstün gücün iradesine koşulsuz teslim etmesidir. Yolüstü, Ödemiş Yolüstü, İzmir'in Ödemiş ilçesine bağlı bir mahalle. Orbit Express HavayollarÄ± Orbit Express Havayolları İstanbul, Türkiye merkezli bir kargo havayolu şirketidir. Havayolu 2003 yılında kuruldu ve Nisan 2003'te seferlere başladı. Uzak Doğu ve Avrupa'ya uluslararası seferler düzenlemektedir. Merkezi Atatürk Havalimanı, İstanbul'dur. Sirket baslangicta Airbus A-300B4-200 ucaklari ile operasyona basladi. (MSN 083 TC-ORG and MSN 173 TC-ORI ) 2005 yilina kadar devam eden Airbus operasyonuna daha sonra B-747-200F kargo ucaklari ile devam edildi. Air atlantadan satin alinan bu ucaklar (MSN 22363 TF-ARM ve MSN 22382 TF-ARN )once makedonya daha sonra afrika tescilli olarak 2013 yilina kadar isletildi. su an bu ucaklar C bakimi için Malezya Kuala Lumpur havalimaninda bulunmaktadırlar. Orex ucus operasyonuna ACMI olarak kiraladigi ucaklarla devam etmektedir. Teruzor Teruzor () veya Pterosaurus, nesli tükenmiş bir uçan sürüngendir. 248 milyon yıl öncesinden 65 milyon yıl öncesine kadarki Mezozoik Çağ’da yaşamıştır. Tüm kıtalarda fosilleri bulunmuştur. Karada iki ayağı ve kanadının ucundaki elleriyle 4 ayaklı olarak hareket eder. Çok üstün bir uçuş tekniğine sahiptir. Kuşların aksine, dengesini sağlayabilmek için kuyruk yerine ibiğini kullanır. Türün birçok üyesi genellikle balıkla beslenir ancak az da olsa otobur türleri de vardır. Uçarken diş bulunan gagaları ile balıkları avladıkları anlaşılmıştır. Trilobitler Trilobitler (Trilobita), eklembacaklılar (Arthropoda) bölümünün fosil sınıfıdır. Erken Kambriyen'den Geç Permiyen'e kadar yayılış gösterirler. Cuauhtémoc Cuauhtémoc (1495 - 1525), Meksika'nın son Aztek kralı. Aztek başkenti Tenoktitlan'ı (Meksiko), 1521'deki istilaya kadar İspanyollara karşı korumuştu. Tenoktitan'ın düşüşü Aztek medeniyetinin sonu olmuştu. Cuauhtémoc, 1520'de Azteklerin başına geçti. 1525'te İspanyol Hernan Cortes Cuauhtémoc'u, şehri ele geçirdikten sonra İspanyollara karşı geldiği için öldürdü. Öldürülmeden önce işkence gördü. Bugün, Meksikalılar Cuauhtémoc'u ulusal kahraman olarak görürler. Meksiko'daki Paseo de la Reforma üzerinde, adına yapılan ve açılışı 1887'de gerçekleştirilen bir anıt bulunmaktadır. FK Spartak Moskva FK Spartak Moskva, Rusya'nın başkenti Moskova'nın futbol kulüplerinden biridir. Maçlarını UEFA'nın 4 yıldız verdiği stadlardan biri olan 45.360 kişilik Otkrıtiye Arena'da oynayan FK Spartak Moskva kırmızı-beyaz renklere sahiptir. 12 SSCB Şampiyonluğu ve 10 Rusya Şampiyonluğu kazanan FK Spartak Moskva Rusya futbol tarihinin en başarılı kulüplerinden biridir. Avrupa'nın 3 büyük kupasında da yarı final oynamayı başarmıştır. K覺z覺l y覺ld覺z Kızıl Yıldız ile aşağıdakilerden herhangi biri kastedilmiş olabilir: Eğitim teknoloğu Eğitim teknoloğu, eğitim teknolojisi biliminin oluşturduğu bilgi ve ilkeler çerçevesinde çalışan profesyonellere verilen unvandır. Eğitim teknoloğunun görevi insanların öğrenmelerini geliştirmek için kullanılacak süreç ve araçların çözümlenmesini, tasarlanmasını, geliştirilmesini, uygulanmasını ve değerlendirilmesini yapmaktır. Eğitim teknologluğu lisans ve lisans üstü eğitim ile elde edilen bir unvandır. Türkiye'de üniversitelerin; Bilgisayar ve Öğretim Teknolojileri Eğitimi, Bilgisayar Sistemleri Öğretmenliği bölümlerinden lisans derecesi alan mezunlar "eğitim teknoloğu" sıfatına sahip olurlar. Kate Price Kate Price, vokalist, enstrümanist, şarkı sözü yazarı, kompozitör. Çağdaş müzik alanın en yetenekli sanatçılarından. Çok iyi bir vokalist, yetenekli bir şarkı yazarı-kompozitör ve mükemmel bir enstrümantalist olmak gibi yeteneklere bir arada sahip olan az sayıdaki sanatçıdan biridir. Utah, Salt Lake şehrinde doğdu, Santa Barbara'da büyüdü. İlk müzik sevgisini erken yaşlarda Bulgar müziğini keşfederek yaşadı. 14 yaşında katıldığı "Santa Barbara Folklore Ensemble" topluluğunda ses gelişimi ve şarkı söyleme konusunda ilk deneyimlerini kazandı. Kısa sürede dans konusunda da yeteneklerini geliştirdi. 16 yaşında "Zdravitsa Balkan Dance Ensemble" topluluğunda koreograf ve vokal direktörlüğüne getirildi. Bu dönemlerde Afrika dansları ve modern dans çalışmaları da yaptı. Santa Barbara'nın zengin kültürel ortamı Kate Price'ı müzik, sanat ve edebiyat konusunda geliştirdi. Erken yaşlarından beri tutku ile bağlandığı "Hammer Dulcimer" çalmayı yirmili yaşlarında kafasına koymuştu. 1984'te ilk kayıt çalışması "Hungary Moon" ortaya çıktı. Kendisini müziği özgün kompozisyonlarla; etnik müzik armonileri ve antik etnik müzik çalgıları kullanımıyla harmanlayan bir besteci-kompozitör olarak olarak biçimlendirdi. 1984'te arkadaş olduğu Kenny Logins'in çeşitli albüm kayıtlarına sesi ile katıldı. 1984 yılındaki ilk çalışması "Hungary Moon" ile beraber üç tanesi uluslararası arenada "new age" ve etnik müzik konusunda meraklılarınca iyi tanınan ve çok beğenilen albümler olmak üzere yedi adet çalışması bulunmaktadır. Ayrıca çeşitli sanatçı ve topluluklarla ortak çalışmaları bulunmaktadır. Songs From the Witches Wood (2009), Isle of Dreaming (2000, Deep Heartâ€™s Core (1995), The Time Between (1993), Belaich an' Doran (1991), Dreams of Annwyn (1989), Not Far from here (1987), Hungry Moon (1984), EÄŸitim teknolojisi Eğitim teknolojisi "eğitim bilimleri" ailesinde yer almakla birlikte "bilgisayar bilimleri", "dizge kuramı", "bilişsel bilimler", "psikoloji", "toplumbilim" ve diğer bazı bilim dallarından beslenen, kendine has özellikleri olan, çokludisiplin bir bilim dalıdır. Daha çok bir toplum bilim paradigması içerisinde yer bulsa da doğa bilimleri ile de ilişki içerisindedir. Hem araştırma yöntemleri hem de oluşturulan bilginin uygulanması bağlamında doğa bilimleri ile kesişir. Eğitim teknolojisi bilim dalını tanımlamak için birçok kurum ve örgüt tarafından birçok ifade ortaya atılmış ve/veya ilgili kurullarda ve toplantılarda kabul edilmiştir. Yukarıdaki ifade, eğitim teknolojisi bilim dalının uluslararası örgütü olan "Association for Educational Communications and Technology"'nin ("AECT") son eğitim teknolojisi tanımıdır. Eğitim teknolojisi bir bilim dalının adı olmakla birlikte hem bu bilim dalı çerçevesinde geliştirilen tek bir uygulamanın ifadesi olarak hem de uygulayıcıların meslek adı olarak da kullanılır. Bu bağlamda "eğitim teknolojisi" bilim dalının ortaya koyduğu bilgi ve ilkeler doğrultusunda çalışan bireylere "Eğitim teknoloğu" denir. Ortaya çıkarılan teknolojilerin tamamına birden eğitim teknolojileri denir. Eğitim Teknolojisi bilim dalını ifade etmek için "öğretim teknolojisi" ifadesi de kullanılabilmektedir. Ancak, öğretim teknolojisi eğitim teknolojisinin kapsadığı başka bir bilim dalıdır. Bizatihi kendisi değildir. Eğitim teknolojisi tüm öğrenmeleri hedef almakta iken öğretim teknolojisi kurumsal, tasarlanmış, müfredatlandırılmış ve istendik öğrenmeleri hedef almaktadır. Eğitim teknolojilerine örnek vermek gerekirse kalem, kâğıt ve kitap gibi en eski teknolojiler sıralanabilir. Günümüzde elektronik donanımlar ve bu donanımlar üzerinde çalışan yazılımlar biçiminde de eğitim teknolojileri geliştirilmektedir. Türkiye'de Eğitim Fakülteleri'nin, "Bilgisayar ve Öğretim Teknolojileri Eğitimi Bölümü"'nü (Computer Education and Instructional Technology) tamamlamış ve Milli Eğitim Bakanlığı tarafından Bilişim Teknolojileri Öğretmeni olarak adlandırılmış kişilerdir. AtÄ±lgan Atılgan aşağıdaki anlamlara gelebilir: Tiger tankÄ± Tiger tankı şu anlamlara gelebilir: Porsche Cayenne Porsche Cayenne, Alman otomobil üreticisi Porsche tarafından üretimine 2002 yılında başlanan jip türündeki binek taşıtıdır. Araç VW'nin Slovenya'da bulunan