şekli görülür: Kamçılı halde iken bölünerek çoğalamazlar. Ancak kamçılarını kaybederlerse bölünme geçirebilirler. Çamurlu sularda, göl, yüzme havuzu ve durgun sularda yıkanan insanlarda çoğunlukla nasal bazen oral yol ile (ağızdan) bulaşır ve buralarda amip haline dönüşür. Koku alma kanalına giren amipler, burun içi mukozayı geçerek koku alma siniri (nervus olfactorius) yolu ile beyin-omurilik sıvısı ("BOS") ve beyine yerleşirler. Ani ölümcül bir hastalık olan ve "Primer Amibik Meningoensefalit" ("PAM") olarak adlandırılan menenjitlere sebep olurlar. Burun iltihabı, yüksek ateş, bulantı, baş ağrısı ve göz ağrıları belirtileri görülür. Kısa sürede şuur bulanıklığı ve koma ile ölüm meydana gelir. Amerikalı "Centers for Disease Control and Prevention"'a göre, 1995 ve 2004 yılları arasında ABD'de 23 kişi bu yüzden hayatını kaybetmiştir. Sıcağı seven bir amip olduğu için, küresel ısınma nedeniyle vakalarda artış beklenmektedir. Naegleria enfeksiyonu - CDC.gov Sogne Fiyordu Sogne Fiyordu (Sognefjorden), Grönland'daki Scoresby Sund'dan sonra dünyanın en büyük ikinci, Norveç'in ise en büyük fiyordudur. Kuzey Norveç, Sogn og Fjordane'de bulunan Sogne Fiyordu'nun ağzı 72 km, genişliği ise 203 km dir. Glomma Nehri Glomma Nehri ("Glåma olarak yazılır"), Norveç'in en büyük nehridir. 598 kilometre uzunluğundadır. Nehrin en uzun hali, Aursund gölünden, Sør-Trøndelag'daki Røros'a ve oradan Fredrikstad'daki Oslofjord'a kadardır. Nehrin ana kolları Vorma Nehrini içine alır ve Mjøsa Gölü'ne kanal oluşturur ve Nes şehrinde Glomma Nehri'ne katılır. Lågen, Lake Mjøsa ile kanal oluşturup, geniş Gudbrandsdal vadisinin suyunu çeker ve Glomma'nın debisini yüksek bir oranda arttırır. He (harf) He ( ﻫ ,ﻩ‎ ), Arap alfabesinin yirmi altıncı harfi. İbranice muadili He harfidir. Ebced hesabındaki değeri 5'tir. Kamerî harflerdendir. He harfi sağdan ve soldan bitişebilen bir harftir. İki şekli vardır. Genellikle yalın halde kullanılan şekline kapalı he ه denir. He sesi, boğazın göğüsle birleştiği noktadan çıkar. Ses yolu açıkken göğüsten gelip gırtlaktan çıkarılan "he" sesidir. Güzel he olarak da adlandırılır. Uygurcada "ə" (ئه) sesini verir. Bu ses Türkçedeki "he" sesi gibidir. Herekol Dağı Herekol Dağı yaklaşık yüksekliği 2962 metre olan, geniş bir dağdır. Büyük kısmı Siirt ilinde olmasına rağmen Şırnak iline doğru da uzanmaktadır. Genellikle haritalarda "Yazlıca Dağı" olarak geçmektedir. Aursund Gölü Aursund (veya "Aursunden"), Norveç'teki Røros şehri Sør-Trøndelag Eyaleti'ndeki bir göldür. Norveç'in en büyük nehri olan Glomma'yı besleyen baş göldür. Alaşım Alaşım, bir metal elementin en az bir başka element (metal, ametal) birleşmesiyle oluşan homojen karışımıdır. Elde edilen malzeme yine metal karakterli malzeme olur. Alaşımlar karışıma giren metallerin özelliklerinden farklı özellikler gösterirler. En bilinen alaşımlara; tunç (bakır-kalay), pirinç (bakır-çinko), lehim (kalay-kurşun) ve cıva alaşımları olan amalgamlar örnek verilebilir. Alaşımlar, uygulamaların gerektirdiği fiziksel özelliklere sahip malzemeler üretilmesinde yaygın olarak kullanılır. Alaşımların tarihi milattan önce 4. bin yıllara kadar uzanmaktadır. İran ve Mezopotamya bölgelerinde bulunan tunç (bronz) örnekleri bu zaman diliminde tarihlenmiştir. Demirden daha sert olan tunç; silah, kesici ve delici aletler, mutfak aletleri, süs eşyaları vb. yapımında günümüze değin kullanılagelmiştir. Yapılan arkeolojik çalışmalarda Çin'in Sincan bölgesinde M.Ö. 1000 yıllarına ve Hindistan'ın Merkez Ganj Vadisi ve Doğu Vindhyas bölgesinde M.Ö. 1800 yıllarına tarihlenen çelik buluntulara rastlanmıştır. Söz konusu buluntular çelik kullanımının en az 3000 yıllık bir tarihinin olduğunu belgelemektedir. Tunca göre daha sert ve dayanıklı olan demir-karbon alaşımı çelik çeşitli araç gereç yapımında yaygın olarak kullanılmıştır. Alaşımlar, uygulamaların gerektirdiği fiziksel özelliklere sahip malzemelerin üretilmesini sağlar. Yüksek sıcaklıklar, aşınma, kimyasal etkiler, metal yorgunluğu gibi her türlü etkilere saf metallerin yetersiz kaldığı durumlarda, gerekli olan özellikleri sağlayan niteliklerde alaşımlar kullanılır. Örneğin demirin sertliğinin yeterli olmadığı uygulamalarda, daha sert yapıdaki demir alaşımları olan çelikler kullanılır. Metallerin büyük çoğunluğu kafes yapısı içerisinde belirli sayıda yabancı atom barındırabilir. Yabancı atom asıl metalin atomu yerine yerleşiyor ise "asal yer katı çözeltisi", kafes aralıklarındaki boşluklara yerleşiyor ise "arayer katı çözeltisi" oluşur. Ara bileşiklerde atomlar arası bağlar metalik bağ ile kimyasal bağ arasında değişen bir yapıya sahiptir ve kimyasal bileşiklere benzeyen AB şeklinde bileşikler oluşur. Ara bileşiklerin kristal yapıları karmaşıktır. Bazı zamanlarda birim hücrede yüzlerce atom bulunabilir. Sertlikleri bu yüzden yüksektir. C, N, B gibi elementler ile metallerin meydana getirdiği ara bileşiklerde kimyasal bağın payı daha büyüktür (karbür, nitrür, borür, vb). Bu bileşiklerin ergime noktaları çok yüksek ve çok serttirler. TaC, NbC, ZrC, VC, WC gibi bileşikler, takım çelikleri ve ısıya dayanıklı çeliklerde bulunması istenilen sert ve kararlı bileşiklerdir. Alaşımların sıcaklık ve konsantrasyonlarına bağlı olarak durum değiştirmeleri denge diyagramları ile gösterilir. Denge diyagramlarında faz alanların sınırı belirlenir. Homojen ve özellikleri birbirinden farklı bölgelere faz denilir. Katı, sıvı, gaz birer fazdır. Ayrıca bu fazların içerisinde aynı anda birden fazla faz da bulunabilir. Belirli bir konsantrasyon altındaki alaşım sıcaklık etkisi altında katı, sıvı, gaz hâllerine dönüşür. Bazen katı fazı içerisinde kristal yapı değişerek faz değişikliği meydana getirebilir. Konsantrasyona bağlı olarak bu faz değişimleri tespit edilir ve alaşımların denge diyagramları çıkartılabilir. Alaşımı oluşturan bileşenlerin birbirlerinin içerisinde erimelerine göre önemli sayılacak denge diyagramlarını üç ana grupta toplamak mümkündür. YarÄ± metal Yarı metaller. Metallerle tepkime verirken ametal, ametallerle tepkime verirken de metal gibi davranırlar. Genellikle kristal yapıda bulunurlar. Ayrıca; yarı iletken özellikleri vardır. Diyot ve transistör gibi modern elektroniğin temel parçalarının ham maddeleridirler. Bor, Silisyum, Germanyum, Arsenik, Antimon, Tellür ve Polonyum yarı metallere örnektir. Bu elementlerin fiziksel özellikleri metallere, kimyasal özellikleri ametallere benzer. Yarı metaller; metallerden daha az iletken, ametallerden ise daha iletkendirler. Bunun yanı sıra parlak veya mat olabilirler. İşlenebilir, tel veya levha haline getirilebilirler. Kırılgan değildirler. YarÄ± metaller toplam 8 tanedir. Katyon Katyon, elektronları protonlarından daha az olan ve bunun sonucunda elektronların perdeleme etkisinin azaldığı iyona verilen addır. İsmi, pozitif yüklü iyonların katota çekiminden dolayı verilmiştir. TÃ¼rksat 1B Türksat 1B, Türkiye'nin ilk başarılı fırlatılmış ve yörüngeye oturmuş uydusu olup 1994-2006 yılları arasında aktif hizmet vermiş olan TÜRKSAT A.Ş. tarafından işletilen yapay bir iletişim uydusudur. 10 Ağustos 1994 tarihinde fırlatılmış ve 1994 yılında hizmete girmiştir. Üretimi Alcatel Alenia Space Industries tarafından yapılmıştır. 16 Ku transponder; 6 geniş bant 72 MHz ve 10 dar bant 36 MHz'lik iletişim özelliklerine sahiptir.Türkiye, Avrupa, Orta Asya'yı kapsama alanına almaktadır.12 yıllık görevinin ardından 2006 yılında, 31.3° Doğu boylamındaki görevi sona ermiştir. TÃ¼rksat 1A Türksat 1A, Türkiye'nin ilk iletişim uydusu denemesidir. 24 Ocak 1994'te TSİ ile 23.37'de Kourou'dan Ariane 4 roketi ile uzaya fırlatılmıştır. Ancak fırlatıcı roketin üçüncü katındaki bir arıza nedeniyle 12 dakika 12 saniye sonra okyanusa düşmüştür. Sigortalı olduğu için yapım maliyeti sigorta şirketinden alınmıştır. Yerine Türksat 1B yapılmıştır. Ragusa Radyo MÃ¼zik Radyo Müzik, İstanbul'dan ulusal çapta yayın yapan bir radyo istasyonudur. Radyo Tatlıses ardılıdır. İstanbul Frekansı 97.6'dır. Önceleri Tüm Türkiye genelinde karasal yayın yapan Radyo Müzik Ekim 2016 itibarıyla tüm karasal Frekanslarını Radyospor'a devrederek Bölgesel yayın yapmaya başlamıştır. Günümüzde sadece İstanbul, Bursa, Kocaeli, Sakarya ve Yalova'da karasal yayın yapmaktadır. Aynı zamanda uydu üzerinden dinlenebilmektedir. "Hafta iÃ§i" "Hafta sonu Cumartesi" "Hafta sonu Pazar" "Production:" Erdem Rençberler,Taner Kayahan, Berkay Acar , Berkan Aydın "Teknik:" Özgür Sözer, Karadeniz FM Karadeniz Fm, İstanbul'dan yerel çapta yayın yapan bir radyo istasyonudur. Türkiye çapında İstanbul 98.2 ve çevrelerinde olan radyo istasyonu Türksat uyduları tarafından da dinlenilebilmektedir. Hafta İçi: 07:00-09:00 Bay Ã‡ene (Turgay Kadan) 09:00-12:00 Sabah Fulya'sı (Fulya İmik) 12:00-13:00 Horon Saati 13:00-15:00 İdris Doğan ile Gönül Pusulası 15:00-17:00 Musti Show 17:00-19:00 Müzik Yayını 19:00-20:00 Karadeniz Akustik (Gözde Şimsek) 20:00-21:00 Horon Saati 21:00-23:00 Müzik Yayını (Pazartesi-Cuma) 21:00-23:59 Müzik Yayını (Salı-Çarşamba-Perşembe) 23:00-23:59 Dedemin PlaklarÄ± (Pazartesi) 23:00-01:00 Bir Yudum Sevgi (Cuma) 00:00-05:00 Gecenin Şarkıları (Pazartesi-Salı-Çarşamba-Perşembe) 01:00-05:00 Gecenin Şarkıları (Cuma) 05:00-07:00 Günaydın Hafta Sonu (Cumartesi): 07:00 - 12:00 Haftasonu Sabah (MÃ¼zik) 12:00 - 16:00 Karadeniz Haftasonu (MÃ¼zik) 16:00 - 18:00 Selda'dan Dinle 18:00 - 21:00 MÃ¼zik Saati 21:00 - 23:00 Karadeniz Rüzgarı (Müzik) 23:00 - 07:00 MÃ¼zik Saati Hafta Sonu (Pazar): 07:00 - 12:00 Haftasonu Sabah (MÃ¼zik) 12:00 - 16:00 Karadeniz Haftasonu (MÃ¼zik) 16:00 - 21:00 MÃ¼zik Saati 21:00 - 23:00 Karadeniz Rüzgarı (Müzik) 23:00 - 07:00 MÃ¼zik Saati Ebu'l-Berekât Bağdâdi Ebu'l-Berekât Bağdâdi (d. 1076 - ö. 1166), 12. yüzyıl'da hekim ve islam felsefesi'nin en etkili filozoflarından biri olmasına rağmen, çok fazla tanınmamış bir düşünürdür. Ortaçağ'da ve sonrasında Batı düşüncesinde bilinen bir filozof olmamıştır. Ebu'l Bağdadi'nin asıl adı "Hibetullah"'tır, Yahudi bir ailenin çocuğu olarak Bağdat'ta dünyaya gelmiştir. Daha sonra Müslüman olmuştur. Zamanında Abbasi halifesi Müktefi Billah ile iyi ilişkileri olduğu sanılmaktadır. Ebu'l Berekat, bazı kaynaklarda filozof olarak İbn-i Sina'dan ve hatta Aristoteles'tan bile üstün görülür. İslam felsefesinde, Meşşaililere karşı eleştiriler yöneltmiş, İşraki okulunu görmezden gelmiş, özgün düşünceler üretmiş ve esas olarak kelâm felsefesinin gelişmesine etki etmiştir. Fahreddin er-Râzî ve Nasîrüddin Tûsî gibi kelam felsefecileri, kendi rasyonel düşünce sistemelerini Gazâli'nin kuşkuculuğuna karşı kouryabilmek için Ebu'l Berekat'ın fikirlerinden destek almışlardır. Bu sebepten kelamcılar arasında sayılmaktadır, ancak çalışmalarının özgünlüğü kelamcıların sınırlarını çok aştığı da kabul edilir. Bilimler sınıflaması, mantık sistemi, bilgiye getirdiği açıklama biçimlerinde zamanını aşan ve özellikle daha sonra (özellikle ortaçağdan sonra) ortaya çıkacak olan felsefi yönelimlere benzer argümanlara sahip olduğu görülür. Zihin bilimleri (mantık, matematik, astronomi), duyu bilimleri (doğa bilimleri) ve akıl bilimleri metafizik, ilahiyat) olarak düzenlediği bilim ve bilgi alanını, felsefi sisteminin dayanağı yapar Berekat ve bütün görüşlerini bu temel üzerinde yükseltir. Bu ayrımlar kısmen Aristoteles'in metafiziğinin yeniden eleştirel değerlendirilmesidir. Metafizik sisteminde Bağdadi, akılcı bir filozof olmasına rağmen, olasılık kavramını işin içine sokmuştur, ancak bunu farklı bir şekilde anlamlandırır. Gazali'nin eleştirel kuşkuculuğunu sistemi için kabul edilemez bulur. Onun arayışı, teorik akılda insanı duyu verilerinin olasılıksal belirsizliğinden kurtaracak ve zihinsel bir sezgi ile dile ulaştıracak yolu bulmaya yöneliktir. O bu yolun akıldışı bir sezgi ile mümkün olduğunu öne sürmektedir ki, böylece hem meşşailikten hem de işrakilikten ayrı bir yol tutmuş olmaktadır. Ebu'l Berekat, kategoriler alanını, düşünceye ait olanlar ve varlığa ait olanlar şeklinde iki alana ayırmaktadır; buna göre örneğin zaman ve mekân düşünceye ait kategorilerdir ve nitelik, etki gibi kategorilerse varlığa ait kategorilerdir. Filozof bu kategorileri sisteminde açıklıyor ve temellendiriyor. Özellikle zaman konusunda önemli felsefi açıklamalar getirir. Zamanın ve mekânın sonsuzluğunu öne sürer ve bununla birlikte yaradılışın başı ve sonu olmadığını savunur. Zamanın hareketle ilgisi olmadığını ve hareketin sayısı olmadığını ispatlamıştır. Bunlara bağlı olarak insan bilgisini, doğrudan doğruya bildiğimiz şeyler (öze ait bilgiler) ve duyular yoluyla bildiğimiz bilgiler(araza ait bilgiler) şeklinde iki bölüme ayırmaktadır. Tanrı bilgisini, araza ait bir bilgi olarak temellendirir, ona göre Tanrı'nın özünü ve sıfatlarını asla bilemeyeceğiz. Guild Wars Guild Wars Prophecies olarak da bilinen Guild Wars Güney Kore oyun yayımcısı olan NCsoft'un yan kuruluşu olan ArenaNet tarafından yaratılmış olan bir Rekabetçi Online Rol Yapma Oyunu'dur (CORPG). Serinin ilki olan Guild Wars'u Factions ve Nightfall ve The eye of the North paketleri takip etti. Guild Wars 2 yoldadır. Oyunu oynamak için herhangi bir sürümden başlayabilirsiniz. Her sürümde önceki sürüme ek olarak yeni skiller, haritalar ve karakterler vardır. Aylık ücret istemez, oyunu satın almanız yeterli veya internetten direkt cd-key satın alabilirsiniz. Bu nedenle WoW un aylık ücretini ödeyemeyecekler için en güzel alternatiftir. Oyunu denemek isterseniz ücretsiz 10 saatlik deneme cd-key'i alabilirsiniz. Oyunda, 6 tane Core(Çekirdek-Tüm sürümlerde ortak), Factions ve Nightfall ile gelenler dahil olmak üzere 10 çeşit karakter sınıfı vardır. Bunlar Warrior, Ranger, Monk, Elementalist, Necromancer, Mesmer, Assassin(Factions), Ritualist(Factions), Dervish(Nightfall) ve Paragon(Nightfall)'dur. Oyuncu bu sınıflardan birisini temel, diğerini de yardımcı olarak seçer. Örneğin Warrior olup da healing yapmak isteyen bir oyuncunun Warrior/Monk şeklinde seçim yapması gibi... Temel sınıf giyilecek zırhın türünü ve o zırha takacağınız büyülü eşyalar konusunda belirleyicidir. Fakat yardımcı sınıfın silahlarını kullanma konusunda bir sınırlama yoktur. Maksimum seviye(level) 20'dir. Questler level atlamanın ve skill'leri kullanıma açmanın en kolay yoludur. Diğer playerlarla ya da NPC savaşçılarla da questleri tamamlayabilirsiniz. Level 20 olmak fazla vaktinizi almaz ama asıl ustalık gerektiren "unvan"'ları(title) kazanmak, yeteneğinize göre oldukça vaktinizi alabilir. Bir oyuncunun seviyesini göstermesi konusunda "unvan" asıl faktördür(unvanınızın olmaması kötü bir oyuncu olduğunuz anlamına gelmez ama iyi bir unvan kazanmışsanız iyi bir oyuncusunuz demektir.) PvP(Player vs. Player) sistemi dengelidir. Hiçbir sınıfın diğerine üstünlüğü yoktur(Savaşçı okçuyu, okçu büyücüyü, büyücü savaşçıyı keser gibi basit bir üçleme veya abartılmış bir karakter sınıfı yoktur. En çok oynayan ya da en çok parası olan değil, o an için en iyi oynayan galiptir. Birçok skill olmasına rağmen savaşlarda en fazla 8'li skill kombinasyonlarını kullanabilirsiniz(Savaştan önce kullanacağınız 8 skill'i seçersiniz ve savaşta sadece onları kullanabilirsiniz). PvP'de galip gelebilmek için para kazanmanıza ve item almanıza gerek yoktur. Guild Wars'da paraya diğer oyunlarda olduğundan daha az ihtiyaç duyulur. Kontrollü bir takımınız ve stratejiniz varsa kazanabilirsiniz. 4v4, 8v8, GvG(Guild vs Guild) gibi takım oyunu ağırlıklıdır. Ayrıca Hero Battle dediğimiz 1v1 sistemide vardır ancak yine 4 kişilik takımlar halinde birisi siz diğer üçü hero(kahraman) oluyor. Manyetizma Manyetizma, manyetik alan tarafından oluşturulan fiziksel bir olgudur. Elektrik akımı ya da temel bir parçacık herhangi bir manyetik alan yaratabilir. Bu manyetik alan aynı zamanda diğer akımları ve manyetik momentleri de etkiler. Manyetik alan her maddeyi belli bir ölçüde etkiler. Kalıcı mıknatıslar üzerindeki etkisi en çok bilinen bir durumdur. Kalıcı mıknatıslar ferromanyetizmadan dolayı kalıcı manyetik momente sahiptir. Ferromanyetizma kelimesinde yer alan “ferro” ön eki demir elementinin isminden türetilmiştir. Çünkü kalıcı mıknatıs ilk olarak “manyetit – Fe3O4” adı verilen demir elementinin doğal bir formu olarak gözlemlenmiştir. Çoğu madde kalıcı momente sahip değildir. Bazıları manyetik alan tarafından çekilirken (paramanyetizm); bazıları manyetik alan tarafından itilir (diyamanyetizm). Bazıları ise herhangi bir manyetik alana maruz kaldığında daha karmaşık durumlara sevk olur (antiferromanyetizma ve spin camı davranışı). Manyetik alan tarafından ihmal edilecek ölçüde etkilenen maddeler ise manyetik olmayan maddeler olarak bilinir. Bunlar bakır, alüminyum, gazlar ve plastiktir. Ayrıca, saf oksijen sıvı hale kadar soğutulduğunda manyetik özellikler gösterir. Bir maddenin manyetik durumu sıcaklık, basınç, uygulanan manyetik alan gibi faktörlere bağlı olarak değişir. Bu değişkenler değiştiğinde, bir madde birden fazla manyetizma özelliği sergileyebilir. Aristoteles manyetizma üzerine bilimsel tartışmaları başlatan ilk kişinin milattan önce 625 yılından 545 yılına kadar antik Milet şehrinde yaşayan Tales olduğunu söyler. Aşağı yukarı aynı yıllarda, eski Hindistanda yaşayan doktor Sushrota mıknatısı cerrahi amaçla kullanıp yararlanmak isteyen ilk kişiydi. Eski Çin’de, manyetizmanın adının geçtiği ilk eser olan “The Master of Demon Valley” kitabı milattan önce 4. Yüzyıla aittir. Milattan önce 2. yüzyılda yazılmış Lüshi Chunqiu metninde ise şöyle bir not vardır : “Mıknatıs taşı demiri kendisine yaklaştırıyor ya da uzaklaştırıyor”. Bir iğnenin çekimi ile ilgili ilk çalışma 1. Yüzyılda yaşamış Lunheng’e aittir : “Bir mıknatıs taşı iğneyi çekiyor”. 11. yüzyılda yaşamış Çinli bilim adamı Shen Kuo manyetik pusula iğnesi ve bunun kuzeyi gösteren doğruluğunu geliştirme üzerine “Dream Pool Essay” kitabını yazan ilk kişidir. 12. yüzyıla gelindiğinde, Çinliler, yön bulma amacıyla mıknatıs taşı pusulası kullanan bir millet olarak biliniyordu. Çinliler aynı zamanda mıknatıs taşından bir kaşık yaptılar ve kaşığın sapının her zaman güneyi göstermesini sağladılar. Avrupa kıtasında pusulayı ve bunun yön tayini için kullanımını tanıtan kişi Alexander Neckam’dır (1187). Maricourtlu Peter’ın 1269 yılında mıknatısın özelliklerini tanımladığı “Epistola de magnete” kitabı manyetizma üzerine yazılıp kaybolmamış ilk eserdir. 1282 yılında ise Yemen’li fizikçi, astronom, coğrafyacı Al-Ashraf kuru pusula ve mıknatısın özelliklerini tartışanlardan bir bilim insanıydı. 1600 yılında William Gilbert “De Magnete, Magneticisque Corporibus, et de Magno Magnete Tellure” ( Mıknatıs, Manyetik Cisim ve Büyük Bir Mıknatıs, Dünya ) adlı kitabımı yayımladı. Bu kitabında, terella adı verilen dünya modeli üzerine yaptığı deneysel çalışmalarını tanıttı. Çalışmalarından çıkardığı sonuç şu oldu : Dünyanın bizzat kendisi manyetikti ve pusula iğnesinin kuzeyi göstermesinin nedeni buydu”. ( Daha önceleri bazı insanlar pusula iğnesinin kuzeyi göstermesinin nedenini Kuzey yıldızında ya da kuzey kutbundaki manyetik bir adada görüyordu). Elektrik ve manyetizma arasındaki ilişki Kopenhag Üniversitesi’nde profesör olan Hans Christian Ørsted’in çalışmalarıyla anlaşılmaya başlandı. Ørsted tesadüf eseri bir elektrik akımının pusula iğnesini etkilediğini gördü. Bu işaret deneyi Ørsted deneyi olarak bilinir. Bu olay birçok başka deneye yol açtı. Andre-Marie Ampere 1820 yılında kapalı çembersel bir yol boyunca ölçülen manyetik alanın, yolun çevresi boyunca bulunan akım ile ilgili olduğunu keşfetti. Carl Friedrich Gauss, Jean-Baptiste Biot ve Felix Savart akım taşıyan telin çevresindeki manyetik alanı hesaplamayı sağlayan Biot-Savart kuralı denklemini verdiler. Michael Faraday değişen manyetik alanın, telin ilmekleri üzerinde indüklenmiş voltaj yarattığını gördü (1831). Başka bilim insanları da elektrik ile manyetizma arasında ilişki olduğunu saptadılar. James Clerk Maxwell bu yaklaşımları Maxwell denklemleri olarak sentezledi ve genişletti. Bu denklemler elektrik, manyetizma ve optiğin birleştirilip elektromanyetizma alanına uygulanmasını içeren denklemlerdir. 1905 yılında ise Einstein bu kuralları kendi teorisi olan özel göreliliği açıklamada yardımcı olmak için kullandı. Özel görelilik, bu kuralların bütün eylemsiz referans çerçevesinde doğru olduğunu belirtir. Elektromanyetizma alanıyla ilgili ilerleyici çalışmalar 21.yüzyılda da devam ediyor. Gauge teorisi, kuantum elektrodinamiği, elektrozayıf kuvvet ve son olarak standart model gibi temel teoriler içerisinde. Manyetizma, kökünden, iki kaynaktan ortaya çıkar: Bir maddedeki çok sayıdaki elektron birbirlerinin manyetik momentlerini yok edecek şekilde dizayn edilir. Bundan dolayı elektronlar Pauli dışlama ilkesine göre çiftler oluşturacak şekilde kombine edilirler (elektron dizilim sayfasına bakınız) Bu durumda bir elektron diğer elektronun manyetik momentinin kesinlikle yok eder. Ayrıca, elektron dizilimi yapılıp ve eşleşmemiş bir elektron görüldüğünde dahi katı içerisindeki çeşitli elektronların genellikle farklı yönlerdeki manyetik momente katkılarından dolayı madde manyetik özelliğinden mahrum kalır. Fakat bazen –ya da eş zamanlı olarak dış bir manyetik alan uygulandığında- her bir elektronun manyetik momenti ortalama bir değerde sıralanır. Böylelikle maddenin potansiyel olarak çok güçlü net bir manyetik alan yarattığı görülür. Bir maddenin manyetik davranışı onun yapısına bağlıdır. Özellikle o maddenin elektron dizilimi manyetik davranışını belirler. Ayrıca yukarıda da bahsettiğimiz nedenler ve sıcaklık da manyetik davranışını etkiler. Yüksek sıcaklıklardaki rastgele ısı hareketi, elektronların belirli bir hizaya gelmesini imkânsız yapar. Diyamanyetizma bütün maddelerde görülebilir. Diyamanyetizma maddenin uygulanan manyetik alana karşı gelmesini sağlayan bir durumdur. Bundan dolayı manyetik alan tarafından itilirler. Fakat paramanyetik özelliği olan maddelerde ( yani uygulanan manyetik alanı yükseltme eğilimi olan maddeler) paramanyetik davranışlar üstün gelir. Diyamanyetizma evrensel bir olay olmasına rağmen diyamanyetik davranış yalnızca saf diyamanyetik maddelerde görülebilir. Diyamanyetik maddelerde eşleşmemiş elekton yoktur. Dolayısıyla var olan elektrik moment herhangi bir etkide bulunmaz. Bu gibi durumlarda manyetizma elektronların orbital hareketlerinden dolayı oluşabilir. Bu klasik olarak şöyle anlaşılabilir : Belirtilmeli ki bu tanım yalnızca sezgiseldir. Daha doğru anlamak için kuantum mekaniği tanımına ihtiyaç vardır. Bütün maddeler orbital etkisine maruz kalırlar. Fakat diyamanyetik ve paramanyetik maddelerde, diyamanyetik etki en çok eşlenmemiş elektronlardan etkilenir. Paramanyetik maddelerde eşlenmemiş elektronlar vardır. Yani yalnızca bir elektronun olduğu atom ya da molekül orbitallerine sahiptirler. Eşlenmiş elektron çiftleri Pauli dışlama ilkesi gereği zıt yönde bir manyetik momentlere sahiptir. Bundan dolayı zıt yönlü bu manyetik moment vektörleri birbirini yok eder. Fakat eşlenmemiş bir elektron manyetik moment yönünü belirlemede serbesttir. Bu elektrona dış manyetik alan uygulandığında, elektronun manyetik momentinin yönü uygulanan manyetik alanla aynı yönde olmaya eğilim gösterecektir. Böylelikle bu manyetik alanı destekleyecek bir etkide bulunacaktır. Ferromanyetik maddeler de paramanyetik maddeler gibi eşlenmemiş elektronlara sahiptir. Fakat bu elektronların manyetik momentlerinin uygulanan manyetik alana paralel olma eğilimlerinin yanı sıra, manyetik momentler düşük enerji durumunu korumak için birbirlerine paralel hale gelmeye çalışırlar. Bundan dolayı herhangi bir dış manyetik olmadığında dahi maddenin manyetik momentleri birbirlerine eş zamanlı olarak paralel hale gelmeye çalışırlar. Her ferromanyetik maddenin Curie sıcaklığı adı verilen özel bir sıcaklığı vardır. Bu sıcaklığın üstüne çıkıldığında maddenin ferromanyetik özelliğini kaybettiği görülür. Ferromanyetizma yalnızca birkaç maddede görülür. Yaygın olanları; demir, nikel, kobalt ve bunların alaşımlarıdır. Ayrıca nadir bulunan bazı metal alaşımlar da ferromanyetik özellik gösterir. Ferromanyetik maddelerdeki atomların manyetik momentleri, bu maddelerin küçük kalıcı mıknatıs gibi davranmasını sağlarlar. Bu momentler birbirlerine bağlanırlar ve manyetik domain ya da weiss domain adı verilen çok düzgün ya da düzgün olmayan bir yönelimde bulunurlar. Manyetik domainler manyetik kuvvet mikroskobu ile gözlemlenebilir. Bu mikroskop manyetik domain sınırlarını gösterir. Bu sınırlar resimde görülen beyaz çizgilere benzer. Manyetik alanı fiziksel olarak gösterebilen çok sayıda bilimsel deney vardır. Bir domain çok sayıda molekül içerdiğinde kararsız hale gelir ve zıt yönlere yönelmiş iki domaine ayrılır. Böylelikle bunlar sağda bulunan resimde gösterildiği üzere birbirlerine daha kararlı bir şekilde bağlanırlar. Manyetik alana maruz bırakıldığında ise domain sınırları manyetik alanı büyütmek ve yapıyı domine etmek için hareket eder. (solda gösterilmiştir- noktalı sarı bölge). Manyetik alan kaldırıldığında domainler manyetize edilmemiş haline geri dönmeyebilirler. Bu durum ferromanyetik maddelerin kalıcı mıknatısa dönüşmesine neden olur. Yeteri kadar güçlü şekilde manyetize edilen domainin diğer tüm sonuçların üstesinden gelmesi tek bir domain ile sonuçlanır. Bu madde manyetik olarak doyurulmuştur. Bir ferromanyetik madde Curie sıcaklığına kadar ısıtıldığında moleküller titreşmeye başlarlar ve manyetik domain organizasyonunu ve manyetik özelliğini kaybetmeye başlar. Eğer bu madde soğutulursa bu domainin yönelimi aniden geri döner. Antiferromıknatıslarda, komşu değerlik elektronların manyetik momentlerinin zıt yöne doğru eğilimleri vardır. Bir maddedeki bütün atomlar her bir değerlik elektronu karşıt yönelime sahip ise antiferromanyetik madde olarak değerlendirilir. Antiferromıknatısların manyetik momenti yoktur. Yani bunlar tarafından herhangi bir manyetik alan üretilemez. Antiferromıknatıslar diğerlerine göre daha az bulunur. Çoğunlukla düşük sıcaklıklarda gözlemlenir. Değişen sıcaklıkla birlikte antiferromıknatıslar diyamanyetik ya da ferromanyetik özellikler sergileyebilirler. Bazı maddelerde komşu elektronlar karşıt doğrultuda olmak isterler. Fakat komşu elektronların böyle bir durumda olduğu geometrik bir düzenleme yoktur. Buna spin camı denilmektedir. Ferromıknatıslar gibi, ferrimıknatıslar da manyetik alan yokluğunda mıknatıslık özelliğini gösterebilir. Fakat antiferromıknatıslarda olduğu gibi komşu elektron çiftinin spinleri zıt yönlere doğrudur. Bu iki özellik birbiriyle çelişmemektedir çünkü ideal geometrik düzenlemede birden çok manyetik momentin yönelimi bir yöne doğrudur. Çoğu mıknatıs ferrimıknatıstır. İlk olarak keşfedilen manyetik madde olan manyetit bir mıknatıstır ve bunun orijinal olarak ferromıknatıs olduğuna inanılmaktaydı. Ferrimanyetizmanın keşfinden sonra Louis Neel bunu çürüttü. Ferromıknatıs ya da ferrimıknatıs yeterince küçük olduğu zaman, bunlar basit manyetik spin gibi (Brown Hareketi) hareket ederler. Bunlar manyetik alana paramıknatıslar gibi niteliksel olarak karşılık verirler fakat paramıknatıslardan daha fazla bir şekilde. Bir elektromıknatıs, manyetikliği elektrik akımı tarafından üretilen bir mıknatıs çeşididir. Akım durdurulduğunda manyetik alan bunun sonucu olarak yok olur Einstein’ın özel görelilik teorisinin sonucu olarak elektrik ve manyetizma temel olarak birbiriyle bağlantılıdır. Elektriksiz bir manyetizma düşüncesi ya da manyetizmasız bir elektrik düşüncesi özel görelilik teorisiyle tutarsızdır. Bu tutarsızlığın nedeni uzunluk büzülmesi ve zaman genişlemesiyle ilgilidir. Manyetik kuvvet hıza bağlı bir durumdur. Fakat elektrik ve manyetizma bir arada ele alındığında ortaya çıkan elektromanyetizma teorisi Einstein’ın özel görelilik teorisiyle tamamen uyumludur. Elektriğin ve manyetizmanın birbirine görece etkileri referans sistemine bağlıdır. Böylelikle özel görelilik elektrik ve manyetizmayı basit ve birbirinden ayrılmaz bir olguya, elektromanyetizma düşüncesine götürür. Bu, zaman ve uzay ilişkisinin uzay-zaman olarak değerlendirilmesine benzer. Boşlukta, burada µ manyetik geçirgenlik sabitidir. Bir maddede µM niceliğine "manyetik kutuplaşma denir". Eğer H alanı küçükse, bir diyamıknatıs ya da paramıknatıstaki M'nin mıknatıslamaya cevabı yaklaşık olarak doğrusaldır. Bu orantı sabiti manyetik duyarlılık olarak adlandırılır. Ferromıknatıs gibi sağlam mıknatıslarda M, alanla doğru orantılı değildir. H sıfır olsa dahi genel olarak M sıfır değildir. Manyetizma olgusu, manyetik alan tarafından oluşturulur. Bir elektrik akımı ya da manyetik dipol bir manyetik alan yaratabilir. Bu manyetik alan, alan içerisinde bulunan başka parçacıklara manyetik kuvvet uygular Düzenli bir akımın yarattığı manyetik alanla ilgili olan Biot-Savart yasasını kolaylaştıran Maxwell denklemleri bu kuvvetleri uygulayan manyetik alanların kökenini ve davranışı açıklayabilmektedir. Bundan dolayı manyetizma, elektriksek olarak yüklü parçacıklar hareket ettiğinde ortaya çıkar. Örneğin elektrik akımı boyunca hareket eden elektronlar ya da atomun çekirdeği etrafında orbitallerde hareket eden elektronlar manyetik alan yaratır. Ayrıca bunlar kuantum mekaniği spininden manyetik dipole olarak ortaya çıkabilirler. Manyetik alan yaratan aynı durumlar – atomda ya da akımda hareket eden elektrik yükü- manyetik alanın kuvvet olarak etkide bulunduğu durumlardır. Elektriksel olarak yüklü bir parçacık bir manyetik alan (B) boyunca hareket ettiğinde, Lorentz kuvveti (F) adı verilen vektör çarpımı ile büyüklüğü ve yönü bulunabilen bir kuvvet hisseder : burada Bu işlem vektörel çarpım olduğu için yüklü parçacığa manyetik alan tarafından uygulanan kuvvetin yönü hem parçacığın hareket yönüne hem de manyetik alanın yönüne diktir. Yani manyetik kuvvet parçacık üzerinde herhangi bir iş yapmaz. Bu kuvvet, yüklü parçacığın yönünü değiştirebilir fakat onun hızlanmasını ya da yavaşlamasını sağlayamaz. Bu kuvvetin büyüklüğü şöyle ifade edilebilir : burada formula_8 , parçacığın hız vektörü v ile ortamdaki manyetik alan B vektörü arasındaki açıdır. Yüklü parçacığın hız vektörünün yönünü, manyetik alanın yönünü ve kuvvetin yönünü belirlemek için sağ el kuralı uygulanır. Sağ el silah gibi bir görünüme büründüğünde, işaret parmağı “v” yani yüklü parçacığın hızının yönünü, orta parmak “B” manyetik alan vektörünün yönünü ve başparmak ise “F” yüklü parçacığa manyetik alan tarafından uygulanan kuvvetin yönünü” gösterir. Ayrıca sağ el kuralı sayfasına bakabilirsiniz. Manyetik alan yaratan kaynaklar arasında kuzey ve güney kutuplara sahip dipoller doğadaki en yaygın manyetik alan üreticileridir. Dipolün kuzey ve güney kutbu dünyanın manyetik kutuplarıyla etkileşim içerisinde girdiğinde pusula olarak kullanılmasına fırsat verir. Zıt manyetik kutuplar birbirini çektiği dipolün kuzey kutbu başka bir dipolün güney kutbu tarafından çekilir. Dünyanın fiziki olarak güney kutbu, onun kuzey manyetik kutbudur (Kuzey buz okyanusu, Kanada’nın kuzeyi). Bir manyetik alan enerji içerir ve fiziksel sistemler düşük enerji düzenine yönelirler. Bir diyamanyetik madde manyetik alana konulduğunda manyetik dipol kendisini alanın polaritesine karşı koyacak şekilde yönelmeye başlar, böylelikle manyetik alanın net gücünü azaltmaya çalışır. Bir ferromanyetik madde manyetik alan bulunan bir ortama konulduğunda manyetik dipol uygulanan manyetik alanın doğrultusuna yönelir. Bir mıknatıs çubuk ferromanyetik özelliğini çubuk boyunca dağılmış elektron dağılımından aldığı için, bu çubuk mıknatıs ikiye bölündüğünde her iki küçük parça başlı başına çubuk mıknatıs olarak kalmaya devam eder. Bir mıknatısın kuzey ve güney kutuplardan oluştuğu söylense de bu iki kutup birbirinden ayrılamaz. Bir manyetik tek kutup (eğer böyle bir şey mümkünse) oldukça yeni ve temel olarak farklı bir manyetik nesne olarak kabul görürdü. Güney kutbuna bağlı olmayan, izole edilmiş kuzey kutbu olarak değerlendirilirdi. Bu tek kutuplar elektrik yüküne benzer şekilde manyetik yük taşımış olurlardı. 1931 yılından 2010 yılına kadar yapılmış sistematik araştırmalar manyetik kutupların tek kutup halinde hiç ama hiç gözlenemediğini gösterdi. Bu çalışmalar manyetik kutupların tek başına bulunamayacağın gösterdi. Buna rağmen bazı teorik fizik modelleri manyetik tek kutbun varlığını tahmin etmektedir. Paul Dirac, elektriğin ve manyetizmanın belli bir simetrik yapı gösterdiğini, kuantum teorisinin de pozitif ve negatif yükleri birbirinden ayrı bir şekilde gözleyebileceğine dair tahmininden yola çıkarak izole edilmiş güney ve kuzey manyetik kutupların gözlenmesi gerektiğini düşündü. Dirac, kuantum teorisini kullanarak, eğer bir manyetik tek kutup varsa elektrik yüklerinin niceliğinin daha belirgin olması gerektiğini düşündü. Yük taşıyıcısı temel yüklerin elektronun yükünün katları olarak gözlemlendiğini açıklayabilmesini umdu. Büyük Birleşik Kuramı manyetik tek kutbun varlığını tahmin etmektedir. Bu kutuplar, temel yüklere benzemeyen bir şekilde, solitonlar ( lokalize edilmiş enerji paketleri) olarak düşünülmüştür. Bu modellerin kullanılmasının yarattığı ilk sonuç büyük patlamada yaratılmış manyetik tek kutup sayısını tahmin etmektir. Fakat bu durum kozmolojik gözlemlerle çelişiyordu. Prensip olarak, bütün manyetizma türlerinin kökeni kuantum mekaniğinin özel olgularından kaynaklıdır. Başarılı bir model 1927 yılında Walter Heitler ve Fritz London tarafından geliştirildi. Hidrojen molekülünün hidrojen atomlarından nasıl oluştuğunu kuantum mekaniksel olarak türettiler. Aşağıdaki fonksiyonda da görüldüğü gibi, A çekirdeği ve B çekirdeğinin merkezinde konumlandırılmış formula_9 and formula_10 hidrojen atomlarından yola çıkarak bu türetmeyi yaptılar. Heitler – London teorisine göre oluşan moleküler orbital şöyledir : Son terimdeki r1 ilk elektrondur. Bu elektron ikinci çekirdeğin üzerinde ortalanmış atomik hidrojen orbitalindedir. İkinci elektron ise ilk çekirdeğin etrafında hareket eder. Bu değiş tokuş olgusu kuantum mekaniğinin ifadesidir. Bu ifade aynı özelliğe sahip olan parçacıkların birbirinden ayrılamayacağını söyler. Bu durum görüldüğü üzere yalnızca kimyasal bağlar için değil; aynı zamanda manyetizm için de kesindir. Manyetizmanın sorumlusu olarak görülen spin fonksiyonuna formula_12 gelecek olursak, Pauili dışlama ilkesini tekrar hatırlamamız gerekir. Bu ilke, bir simetrik orbitalin (yukarıda + işaretli olarak gösterilmiştir) başka bir anti simetrik spin fonksiyonu ( - işaretle ) ile çarpılması gerektiğini belirtir. Böylelikle : SpaceTurks 1998 yılında kurulan SpaceTurks faaliyetlerini tamamen gönüllülük esasına dayalı olarak yürüten bir çalışma grubudur. Farklı disiplinlerden (Jeoloji, Çevre, Geomatik, Harita, Maden, Elektrik-elektronik, Havacılık ve Uçak mühendislikleri, Gökbilim, Fizik, Ekonomi, İşletme, Şehir ve Bölge Planlama) eğitim almış grup üyeleri, ortak paydaları olan gökbilime meraklı olmaları nedeniyle bir araya gelmişlerdir ve grup faaliyetleri herkese açıktır. kar amacı gütmeyen kavramları içermeyen paceTurks Türkiye'de Gökbilimin yaygınlaştırılmasına yönelik yoğun faaliyetlerde bulunmaktadır. Grup ilk kez 1999 yılında Birleşmiş Milletler tarafından Uzayın Barışçıl Kullanımı için düzenlenen 3. Birleşmiş Milletler Küresel Konferansına bağlı olarak organize edilen Uzay Kuşağı Forumuna katılmıştır. Bu forumda Birleşmiş Milletler Küresel Konferansında tartışılmak üzere 5 önemli öneri seçilmiştir. SpaceTurks'un Türkiye'nin uzaya ve uzay çalışmalarına olan bakış açısını temsil ettiği bu forumda Birleşmiş Milletlerin seçilen 5 öneriden 3 tanesini kabul etmesiyle ilk kez dikkat çekici bir başarı elde etmiştir. Beyaz balinagiller Beyaz balinagiller (Monodontidae), balinalar (Cetacea) takımı içindeki dişli balinalar (Odontoceti) alt takımının familyalarındandır ve her biri kendi cinsi içinde tek başına sınıflanan iki sıradışı balina türünü içerir. Bu türler şunlardır: Beyaz balinagiller familyasının Cetacea (balinalar) takımı içindeki yeri ve içindeki taksonlar aşağıda sunulmuştur. Dr. GaripaÅŸk Dr. Garipaşk (İngilizce orijinal adı: Dr. Strangelove or: How I Learned to Stop Worrying and Love the Bomb / Dr. Garipaşk veya: Nasıl Kaygılanmayı Bırakıp Bombayı Sevmeyi Öğrendim), Stanley Kubrick'in 1964 tarihli politik hiciv türünde filmi. Peter George'un "Kırmızı Alarm" isimli romanından uyarlanmıştır. Peter Sellers'ın 3 farklı rolde göründüğü film, Sellers'ın (devam eden boşanma davası nedeniyle) ayrılamadığı Birleşik Krallık'ta Shepperton Stüdyoları'nda (Londra) çekilmiştir. Kubrick'in ikinci döneminin ilk ürünü filmidir. Kubrick, bu ironili filmde, tamamen fantezi bir konuyu işlemekte, Amerikan haber alma ve genelkurmay noktalarında bulunan bir dizi önemli kişinin içine düştüğü yanlışlıklar zinciri sonucunda dünyanın bir nükleer savaşa nasıl sürüklendiğini anlatmaktadır. Kubrick'in kendi senaryosuna dayanarak yaptığı film, çılgın bir güldürü atmosferinin gerisinde, çağdaş insanın gündelik yaşamında Demokles'in kılıcı gibi duran sürekli ve büyük bir korkuyu, kaygıyı dile getirmektedir: Bir atom savaşının getireceği kıyamet günü korkusu. Kubrick'in üslubu keskin ve acımasız bir mizah içermektedir; buna karşın film, düşünen birey için de bir o kadar ürkütücüdür. "Dr. Garipaşk", 1989 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Amerikalı general Ripper, emrindeki bombardıman filosuna Sovyetler Birliği'ndeki pek çok hedefe aynı anda nükleer saldırı düzenleme emri verir. Astlarını, bu emri yukarıdan aldığına ikna eder. Üsteki İngiliz değişim subayı Yüzbaşı Mandrake ise Ripper'ın yalan söylediğini anlar ve onu caydırmaya çalışır. ABD başkanı, saldırıdan haberdar olur ancak uçakları geri çağırmakta kullanılacak gizli kodu sadece Ripper bilmektedir. Başkan, üst düzey komutanlar, bakanlar ve ABD adına çalışan eski Nazi bilim adamı Dr. Garipaşk'tan oluşan bir heyet ile görüşen SSCB büyükelçisi, Rusların bir Kıyamet Cihazı icat ettiğini ve bombalanmaları durumunda pek çok nükleer füzenin ABD'yi otomatik olarak vuracağını haber verir. ABD başkanı direkt hattan Sovyet başbakanı ile görüşür ve saldırıyı kendilerinin planlamadığını, uçakları vurabileceklerini söyler. Dr. Garipaşk, nükleer bir kıyamet sonrasında, yüzey radyasyonu nedeniyle, en az bir asır yeraltında yaşamaları gerektiğini söyler ve savaş sonrasında insan ırkını yeniden oluşturmak için bir grup seçilmiş erkeğe birçok kadın eş tahsis etmelerini tavsiye eder. Üstteki askerler general Ripper'ın emirlerine uyarak üssü, işgal eden diğer Amerikan askerlerine karşı (onları tebdili kıyafet içerisindeki düşmanlar sanarak) savunurlar. Üs, bir süre direnişten sonra, yeniden Amerikan ordusunun kontrolüne geçer. General Ripper -geri çağırma kodunu vermemek için- beylik tabancası ile intihar eder. Mandrake, Ripper'in not defterindeki karalamaları inceleyerek kodu bulur. Bombardıman uçaklarının bir kısmı Sovyetler tarafından düşürülür, diğer uçaklar geri çağrılır, ancak bir uçağa ulaşılamaz. Sovyetler'in vurduğu ve düştü sandığı bu uçak, yaralı olarak görevine devam eder ve uçak komutanı Binbaşı Kong, inisiyatifini kullanarak yakındaki bir hedefi bombalamayı başarır. Film nükleer patlamalar ile son bulur. Lys Assia Rosa Mina Schärer ya da sahne adı ile Lys Assia (d. 3 Mart 1924; , Aargau- ö. 24 Mart 2018), İsviçreli şarkıcı, Eurovision Şarkı Yarışması tarihinin ilk birincisi. Eurovision Şarkı Yarışması'nın ilk birincisi olan Lys Assia, İsviçre'yi 1956'da ""Refrain"" adlı şarkısıyla ve 1957'de ""L'enfant que j'étais"" ile, 1958'de ""Giorgio"" ile temsil etmiştir. 3 Mart 1924'te 11 çocuklu bir ailenin kızı olarak dünyaya geldi ve Zürih'te yetişti. 1940'ta şarkıcılığa başlayan sanatçı, 1950'lerde Orta Avrupa'da tanındı ve şarkıcılığının yanı sıra çeşitli filmlerde de rol aldı. Onu üne kavuşturan ilk şarkısı ""O mein Papa"" (1950) idi. 1956'da iki ayrı devletten Eurovision'da kendilerini temsil etmesi için davet aldı: İsviçre ve Almanya. Alman ulusal elemelerinde söylediği ""Ein Kleiner Goldner Ring"" adlı Almanca şarkı elemeleri geçemedi ancak ""Refrain"" adlı Fransızca şarkı hem İsviçre elemelerini geçti hem de uluslararası yarışmanın birincisi oldu. 1957 ve 1958'de de İsviçre'yi Eurosivion'da temsil etti. 1957'de seslendirdiği ""L'Enfant Que J'Etais"" adlı şarkı sekizinci, 1958'de seslendirdiği ""Giorgio"" adlı şarkı ikinci oldu. Şarkıcının bilinen bazı diğer şarkıları şunlardır: ""Arrivederci Roma"" (1956), ""Was Kann Schöner Sein"" (1957), ""Come Prima"" (1958) ""Wenn die Glocken Hell Erklingen"" (1959). ""Moon River"" ve ""Für Immer"" (1961), ""Schwarze Perlen"" (1962), ""Fühl' Dich Bei Mir Wie Zuhause"" (1964). Bir süre şarkıcılığı bıraktı ve Danimarkalı eşi ile birlikte otel yönetti. 1990'larda yeniden şarkıcılığa döndü. 2007 yılında 83 yaşında iken Alman televizyonunun Grand Prix der Volksmusic adlı şarkı yarışmasında ""Sag Mir Wo Wohnen die Engel"" adlı şarkıyı 18 yaşındaki düet partneri Beatrice Egli ile söyledi, 12. oldu. Aynı yıl İsviçre dergisi Annnabelle için "Yaşla Gelen Güzellik" başlığı altında yayımlanmak üzere verdiği çıplak pozlarla gündeme geldi. Eurovision yarışması ile ilgisini hep sürdürdü; 2003 yılında Kıbrıs'tan milyonlarca izleyiciye seslendi ve yarışmacılara şans diledi. 2005 yılında Eurovision'ın 50. yılı kutlamalarında sahneye çıktı. Lys Assia, 2012 Eurovision Şarkı Yarışması'nda ülkesini tekrar temsil etmek üzere ulusal seçim etkinliğine katıldı. İsviçre halkının oylaması sonucunda Lys Assia oyların %5,46 'sını alarak 8. oldu. Onun yerine %17,87 oy alarak 1. olan Sinplus, ""Unbreakable"" adlı şarkıyla İsviçre'yi temsil etmeye hak kazandı. İsvçireli şarkıcı Lys Assia 24 Mart 2018'de öldü. Yedi kirli kelime Yedi kirli kelime, ("Seven dirty words"), George Carlin'in 1972 albümü Class Clown'da (sınıf soytarısı) "televizyon'da söyleyemeyeceğiniz yedi kelime" isimli monologunda kullandığı kelimelerdir. Şu an, bu kelimelerin genelde Amerika Birleşik Devletleri'nin halk kanallarında ve özellikle AM/FM radyo istasyonlarında kullanılması uygun değildir, genelde sansürlenir. Carlin'in orijinal yedi kelimesi şunlardır: Carlin'in bu sözlerin bir kaçı radyo ve televizyonda çeşitli seviyelerde kullanılmıştır. "Tits" (memeler) kelimesi, 1990'da yayımlanan The Trials of Rosie O'Neill isimli dizinin ilk bölümünde ilgi çekerek yayımlanmıştır. "Piss" (işe) kelimesi, 1990'lı yılların sonundan itibaren gerek tek başına gerekse bir cümle içinde kullanılmıştır (örn: piss-off : dellendirmek). "Shit" (b*k) kelimesi bazı olaylarda kullanılmıştır. Örneğin Chicago Hope'un bir bölümünde, dizinin prodüktörü "fuck" (s*kmek) kelimesi ile flört ederken benzerini kullanmıştır. NCIS'in "Bete Noire" isimli bölümünde, karakter ilk kelime sansürlenerek "fucking bastard" (s*ktiğimin piçi) kelimesini kullanmıştır. Carlin'in bu listeye eklediği diğer bir kelime "fart" (os*rmak) da sıkça kullanılmaktadır. Carlin'in monologu üzerine olan davada, yargıtay Pacifica'ya gece saat 10:00 pm ile sabah 06:00 am arasında çocukların uyanık olmadığını öngörerek hak tanımıştır. Bu doğrultuda FCC sabah 6 ile akşam 10 arasında yayımlanan şovlarla ilgilenmeye başladı. FCC hiçbir zaman spesifik olarak hangi kelimelerin kullanılmayacağını söylemedi, ama nasıl bir tutum sergilenmesi gerektiğine değin önerilerde bulundu. Yedi kirli kelime bunun üzerine televizyonlarda yayımlanması uygun görülmemiş, ve televizyon ya da radyo kanalları kendiliğinden bir "bip" sesiyle bu kelimeleri ve benzeri kelimeleri sansürlemektedirler. Orijinal yedi kirli kelime'nin birçoğu sansürlenirken, tits (memeler) ve piss (işemek) genelde artık uygun saatlerde kabul edilen kelimeler haline gelmiştir. FCC çoğu zaman cümlenin manasından o kelimenin müstehcen olup olmadığını yargılamayı öngörmüştür. Bu da birçok tartışma yaratmıştır, örneğin FCC Ocak 2003'te yayımlanan Golden Globe Awards'da U2 grubunun solisti Bono'nun cümle manasında bu kelimeyi kullanması uygun görülmüştür. Bu doğrultuda da cinsel organı veyahut da cinsel birleşmeyi temsil etmediğini kararlaştırmış ve uygun görmüştür. FCC daha sonra bu kararından vazgeçmiş, ama Bono'ya herhangi bir ceza talebinde bulunmamıştır. Uygun olmayan ve müstehcen arasındaki farklılık oldukça zordur, lakin Amerika'nın İfade Özgürlüğü kapsamındaki ilk anayasa kuralında tam olarak bu açıklanmamıştır. Buna benzer olarak, hakaret olarak argo kelimenin veyahut da cümlenin yer, cümle ve izleyicisine göre değiştiği görülmektedir. Son yıllarda, mektup kampanyaları Amerika'daki halk gruplarının ilgisini televizyonda uygun olmayan olaylara çekmiştir. Bazen, binlerce şikayet FCC tarafından alınmış, özellikle çocukların sorgulanabilir materyallerle belli saatlerde karşılaşmasının tahmin edilmesi önerilmiştir. FCC direkt olarak televizyon kanalını hedef almaz. Sadece bu televizyon kanalını yayımlayan sunucuculara yönelir. Birçok televizyon stüdyosunun sunucularına sahip olması dolayısıyla, bu sunucular doğrudan olmasa da cezalandırır. FCC'nin uygun olmayan kuralları hiçbir zaman kablolu televizyon ya da uydu radyoları kapsamaz. 1934'te kabul edilen Communications Act ve 1996'da kabul edilen Telecommunications Act anlaşmaları gereğince, üyelik gerektiren servislerde, kablolu televizyon, uydulu televizyon ve gösterim başına ödeme yapılan televizyonlarda bir yaptırımı yoktur. FCC bunun yerine Adalet Mahkemesi'ne başvurmuş, ve Kongre'ye uygun olmayan yayımların kablolu televizyonda gösterimi 1973'te yayımlanan sonraki albümü Occupation: Foole (Meslek: Deli), benzer bir rutini "Pis kelimeler" olarak tanımlamış ve aynı listeyi ve benzer temalardaki sözcükleri sunmuştur. Bu versiyonu Pacifica radyosunun WBAI istasyonu tarafından yayınlanmış, Amerika'nın Danıştay'ına F.C.C. v. Pacifica Foundation (1978) davasına sebep vermiştir. Bu dava sonunda da Amerika Birleşik Devletleri televizyonlarında ve radyolarında kabul edilen ifade özgürlüğü'ne uygun kelimeler belirlenmiştir. 1973'te komedyen George Carlin'in "Pis kelimeler" isimli kayıtlı monoloğu, 7 değişik müstehcenlik içeriyordu. The Pacifica radyo istasyonunun WBAI-FM kanalı, sansürsüz olarak bu yılın 30 Ekim tarihinde yayınladı. Araba kullanan biri yayım kuruluşunu Federal Communications Commisson (FCC) 'u şikayet etti, çünkü çocuğu da bu yayımı dinliyordu. Yapılan şikayet üzerine, FCC Pacifica'dan bir cevap istedi ve şikayeti yayını durdurmak için isteğini ilan etti. İlan da spesifik olarak bu kelimeler kullanılmadı, ancak WBAI'e gelen uyarıda "olay üzerine gelişen şikayette, komisyonumuz kongre tarafından bize tanınan hakları uygulayıp uygulamama konusunda tartışacaktır" lafını kullanır. Pacifica bu karara karşı gelir, ve yerel yargı tarafından da haklı bulunur. FCC bunun üzerine Supreme Court (Yargıtay)'a başvurur ve FCC haklı bulunur. (F.C.C. v. Pacifica Foundation 438 U.S. 726 (1978)) Bu karar ile resmi olarak Amerika radyolarında uygun olmayanların kuralları belirli olmuştur. Devam eden davalarda, Yargıtay bu kelimelerin bazı koşullarda açıklanabileceği savunulmuştur, özellikle çocukların dinleyiciler olması beklenmediği anlarda. Carlin daha sonra orijinal listesindeki bu kelimelere şunları eklemiştir. 1972'de Milwaukee'deki Summerfest'de sunduğu "Yedi ölümcül kelime" sunumuyla Carlin müstehcenlik yüzerinden tutuklanmıştır. Anayasa'ya aykırı bulunmamıştır. Kablolu televizyona üye olunması gerektiği için, kullanıcıların yayımlara karşı gelmesi halinde üyeliklerinin geleceğini seçebilecekleri öngörülmüştür. Yine de, 2005 yılı itibarıyla FCC'ye üyelik doğrultusunda radyo ve televizyon izleyen kişiler şikayetlerde bulunmuştur, ve büyük çoğunluğunu kırsal kesimde yaşayanlar oluşturmaktadır. Bu ve benzeri öneriler Randy Short tarafından American Family Association tarafından da sunulmuştur. Bazı kablo kanallarında bulunan televizyon kanalları Standards & Practices'in kendiliğinden sansür uygulayan programlarına, reklamcıların talepleri karşısında uymuştur. Ancak belli bir mecburiyet yoktur, örnek olarak Comedy Central'da yayımlanan South Park dizisinin "It Hits the Fan" isimli bölümününde 162 kez shit (bok) kelimesi kullanılmıştır, bunun için de bölümün köşesine ne kadar söylendiğini gösteren bir sayaç yerleştirilmiştir. Aynı seri, "tits" ve "piss" de başlıca olmak üzere yedi kirli kelimenin tamamını ve benzerlerini kullanmaktadır. Comedy Central ayrıca hafta sonları gece 1 am'den sonra "Secret Stash" altında 18 yaş üstü filmleri yayımlanmaktadır. ( (1999) ve Kevin Smith'in Clerks'i (1994) ya da George Carlin'in ve Richard Pryor'un performansları gibi. Çıplaklık görüntüleri ancak, buğlu olarak gösterilmektedir. Jean Seberg Jean Seberg (13 Kasım 1938 ABD – 30 Ağustos 1979 Paris) Amerikalı oyuncu. Kariyerinin büyük bir bölümünü Fransa'da yaptı. Jean Seberg Iowa Marshalltown'da doğdu. Annesi bir yedek öğretmen ve babası bir eczacıydı. Ailesi Lutheran ve İngiliz, İsveç, Alman soyundan geliyordu. Büyükbabası Edward Carlson, 1882'de ABD'ye geldi. Burada çok fazla Carlsons soyadının olduğunu gözlemledi. Bundan dolayı İsveç dilinde su ve dağlarının arası anlamına gelen Seberg soyadını aldı. Liseden sonra Seberg, dramatik sanatlar okumak için Iowa Üniversitesi'ne kaydoldu. Kendisini keşfeden Otto Preminger, ilk iki filminin yönetmenliğini yaptı. İlk filmi 1957 yılında George Bernard Shaw'ın eseri olan Saint Joan'dan derlenen bir filmdir. Bu filmden sonra ona Saint Jean denilmeye başlanmıştır. Filmden 150.000 $ para kazandı. Fakat Seberg'in oyunculuğu filmde beğenilmedi. Preminger, Seberg'i ertesi yıl Fransa'da çekilen sonraki filmi "Bonjour Tristesse'ye" oynatmaya karar verdi. Kararıyla ilgili olarak Preminger basına şunları söyledi: "" Jean Seberg yerine Audrey Hepburn 'u seçseydim, daha az risk olurdu, ama riski almayı tercih ederim. Onun tabii ki hala oyunculuk hakkında öğrenmesi gereken şeyler var, ama başladığında Kim Novak da öyleydi ."" Filmden sonra Seberg yine acımasız eleştiriler aldı ve film kariyerini neredeyse sona erdirdi. Ancak kendisine bu kez Jean-Luc Godard şans verdi ve Jean-Paul Belmondo ile Serseri Aşıklar filminde oynadı. Buradaki oyunculuğu özellikle François Truffaut tarafından beğenildi. Bundan sonra Abd'ye gitti ve Columbia Pictures ile antlaşma imzaladı.Her ne kadar Warren Beatty, Irvin Kershner, Stanley Baker, Lee Marvin ve Sean Connery ile başarılı işler yaptıysa da siyasi ilişkileri vardı. Bundan sonra film teklifleri alamamaya başladı. Hatta Pornografik yapımlardan teklifler alıyordu. İlk evliliğini yönetmen François Moreuil ile yaptı. 1962 yılında kendisinden 24 yaş büyük Romain Gary ile evlendi. Gary'nin yönettiği "Peru'daki Kuşlar" ve "Öldür" adlı filmlerde rol aldı. Ancak 1969 yılların sonlarına doğru Meksikalı yazar Carlos Fuentes ile yaşadığı ilişki ile Romain Gary ile evliliğini sonlandırdı. Giysileri ve kısacık saçlarıyla Seberg'i sadece günün modacıları değil, FBI dedektiflerinden John Edgar Hoover de takip ediyordu. Fransız sinemasının Amerikalı oyuncusu Kara Panter Partisi 'ne açıktan destek veriyordu. Carlos Fuentes ile olan birlikteliğinden hamile kaldığını bilen FBI, doğacak bebeğin babasının bir zenci olduğu söylentisini yayarak, Kara Panterler'e verdiği desteği önlemek istedi. Yaşadığı bunalım nedeniyle erken doğum yaptı. Bir basın toplantısında bebeğin beyaz ve cansız bedenini gazetecilere göstererek dedikodulara son verdi. Yaşadığı bunalımlı günlerden sonra depresyona giren Seberg film çevirmeye devam etti. Fakat sık sık intihar teşebbüslerinde bulunuyordu. En son 1978 yılında Paris metrosunda bir trenin altına atlamaya çalıştı. Bir hafta ortadan kaybolduktan sonra 8 Eylül 1979'da Paris'in dışında bir yerde arabasında ölü bulundu. Yanında boşalmış bir kutu barbitürat ve bir intihar notu vardı. Notta: "Beni affet artık bununla yaşayamam" yazıyordu. Ölümüyle FBI'ın bağlantısının olup olmaması hep tartışmalı oldu. Montparnasse Mezarlığına gömüldü. Eski eşi Romain Gary, FBI'ın Seberg'e karşı yürüttüğü karalama kampanyasını onun zihinsel ve psikolojik sağlığını kötüleştirdiğini söyledi. Gary, bulduğu her fırsatta FBI'ı suçladı. Romain Gary, Seberg'in 25 Ağustos'ta çocuğunun ölüm yıldönümünde tekrar tekrar intihar girişiminde bulunduğunu da belirtti. Aralık 1980'de Seberg'in eski kocası Romain Gary intihar etti. Gary'nin yayıncısına gönderilen intihar notu, Seberg'in kaybı nedeniyle kendini öldürmediğini, ancak artık edebi eserler üretemeyeceği hissine kapıldığını belirtti. Sansargiller Sansargiller (Mustelidae), etçiller (Carnivora) takımına ait bir familya. Sansarlar familyasına, sansarların yanında samurlar, porsuklar ve gelincikler de dahildir. Eskiden bu familyaya mensup sayılan kokarcalar (Mephitidae) modern bilimde ayrı bir familya olarak kabul edilir. Çoğu sansargilin ortak özelliği uzun ve zarif bir vücut yapısıdır; sadece porsukların ve volverinlerin vücudu daha iri yapılıdır. Renkleri çoğunlukla kahverengi ya da siyah olur. Bazı türlerde benekler, çizgiler ya da diğer motifler bulunur. Kuyrukları ve bacakları vücutlarına göre kısadır. Her ayağında içeriye çekilemeyen 5 adet tırnak vardır. Çeneleri ve kulakları da kısadır. Diş sayıları türden türe değişmekle birlikte 28 ile 38 arasındadır. Bütün sansargillerin, kokarcalarda da olduğu gibi, koku üretebildiği iyi gelişmiş bir anal bezesi vardır. Bununla kendi bölgelerini işaretleyebilir veya bazı türlerin yaptığı gibi (bal porsuğu) kendini savunmak için pis koku yayabilirler. Diğer etçiller ile karşılaştırıldıklarında sansargiller genelde küçük yırtıcı hayvanlardır ama en ufakları (fare gelinciği) ve 30 kg ağırlığa kadar varabilen en büyükleri (su samuru, dev samur, ayı sansarı) arasında buna rağmen büyük bir fark vardır. Neredeyse dünyanın her yerinde sansargillere rastlanabilir. Tek eksik oldukları yerler Avustralya ve Okyanusya bölgeleri, Madagaskar adası ve Karayip adaları'dır. Sansargiller çok farklı yaşam alanlarında bulunurlar. Bu konuda tek ortak özellikleri fazla kurak bölgeleri sevmemeleridir. Çoğu türleri su yakınında yaşamaya bağımlıdır ve ırmakların, göllerin, birkaç türü de denizlerin kenarlarında bulunur. Özellikle samurlarda suya bağımlılık çok büyüktür. Deniz samuru Pasifik okyanusunun açıklarında bile yaşayabilir. Familyanın çoğu türleri hava kararınca aktif olurlar. Gündüz aktif olanlar azınlıktadır. Sansargiller barınak olarak kullandıkları mağaraları her zaman kendileri kazmaz, bazen diğer hayvanlar tarafından kazılmış mağaralara da yerleşebilirler. Çoğu türler yerde yaşarlar ve ince vücutları ile rahatlıkla diğer küçük hayvanların kazdıkları tünellere girip onları avlarlar. Bazıları ağaçlara da tırmanır, ve hatta ağaç sansarı gibi ağaçlarda yaşar. Sansargillerin arasında çok usta yüzücüler bulunur; özellikle samurlar. Sansargiller neredeyse hep yalnız yaşarlar ve kendilerine sahip edindikleri bölgeyi titizlikle savunurlar. Koku alma ve duyma kabiliyetleri çok iyidir. Sansargiller genelde etoburdurlar ama mevsime göre farklı derecede bitkisel beslenebilirler. Sansargillerin avladıkları hayvanların büyüklükleri kendilerinden çok daha büyük olmaları ile dikkati çekerler; örneğin gelincikler kendilerinden çok daha büyük olan yaban tavşanını avlarlar ve ayı sansarı hatta orta boylu geyik türlerine bile saldırır. Yılanlarla da beslenebilirler. Özellikle bal porsuklari çok zehirli olan kobrayı yiyebilirler, sonra zehrin etkisiyle bayılıp kendine gelebilirler hatta bir pitonu gafil avlayıp onları bile yiyebilirler. Zehirden etkilenmezler çünkü sinir sistemleri yok denecek kadar zayıftır. Sansargiller senede bir kez yavru yapar ve gebelik 30-60 gün sürer. Yeni doğan yavrular kör, korumasız ve annelerine çok bağımlıdır, ama kısa süre içinde gelişirler. Çoğu türlerde yavrular 2 ay içinde bağımsız olurlar ve 6-12 ay içinde kendileri üreyebilir olgunluğa ulaşırlar. Ömürleri 5-20 yıl arasıdır. Tarihsel simülasyon Tarihsel simulasyon, bankacılıkta Riske Maruz Değer (RMD) hesaplamasında kullanılan yöntemlerden biridir. Geçmiş n güne ait günlük RMD rakamları ve belirli bir güven aralığı kullanılarak bu güven aralığına tekabül eden RMD rakamını bugünkü RMD rakamı olarak almamızı sağlayan basit bir yöntemdir. Basel'de de belirtildiği üzere RMD hesapları %99 güven aralığında ve 1 yıllık (250 işgünü) veri kullanılarak yapılır. Örneğin: geçmiş 250 güne ait RMD rakamları küçükten büyüğe (veya büyükten küçüğe) sıralanır. 250x%99 = 247 şeklinde hesaplanır. Yani küçükten büyüğe doğru sıralanmış bu rakamlardan 247 inci sıradaki RMD rakamı bugünün RMD rakamı olarak hesaplanır. Türkiye'nin dağları Türkiye Alp-Himalaya Orojenez kuşağında yer alan dağlık bir ülkedir. Ortalama yükseltisi 1.132 m’dir. 1.500 m’nin üzerindeki dağlık alanlar geniş alan kaplar. Ülkenin 2/3’ünü kaplayan dağlar araziye dengeli dağılmıştır. Dağlar ülke topoğrafyasının engebeli olmasının temel nedenidir. Türkiye’de üç farklı şekilde oluşmuş dağlar bulunur: Kırılma (faylanma), kıvrılma ve volkanizma. Kıvrım dağları iki kuşak halinde uzanır: Kuzeyde Karadeniz Dağları ve güneyde Toros Dağları. Bu dağlar Anadolu’yu, kuzey ve güneyinde Tetis Okyanusu kıyılarında çökelen tortulların kıvrılması ile oluşmuştur. Orojenik hareketler sırasında kıvrımlar arasına magma karışmıştır. Günümüzde Doğu Karadeniz Dağları'nda görülen granit kütleler bu magmanın eseridir. Kıvrım dağları yükselirken akarsular da vadilerini derine doğru gömmeye ve dağları boğaz vadilerle geçmeye başlamışlardır. Karadeniz Dağları, sahile paralel üç sıra halinde uzanır. Birinci sırayı Küre Dağları, Canik Dağları ve Doğu Karadeniz Dağları oluşturur. İkinci sıra; batıda Bolu Dağı, Ilgaz Dağları, doğuda Yıldız Dağları, Kızıldağ, Çimen Dağları, Kop Dağları, Yalnızçam Dağları. Üçüncü sıra temsilcisi Batı Karadeniz’de yalnızca Köroğlu Dağları’dır. Çoğu dağ gurubunun zirveleri 2.000 m’yi geçer. 3,932 m ile Kaçkar Dağı ve 3,063 m ile Çakırgöl Dağı en yüksek zirvelerdir. Toros Dağları Anadolu’yu güneyden çevreler. Teke Yarımadası’nda KD-GB doğrultulu dağlar, Antalya Körfezi doğusunda KB-GD istikametindedir. En yüksek zirve tortul kökenli kıvrım dağı olan Buzul Dağları üzerindeki Uludoruk Tepesi’nde 4.136 m’dir. Diğer yüksek dağlar şunlardır: Cilo-Sat Dağları 4.136 m, Aladağlar 3.756 m, Bolkar Dağları 3.524 m, Bey Dağları 3.086 m, Nur Dağları 2262 m. Manavgat, Göksu, Seyhan, Ceyhan, Fırat ve Dicle Nehirleri Toros Dağları'nı derin ve dar vadilerle yararak denize ulaşırlar. Çoğunlukla Batı Anadolu’da düşey yönlü tektonik hareketlere bağlı olarak oluşan dağlardır. Faylanmaya bağlı gerilim ve sıkışma neticesinde Ege kıyılarında horst-graben sistemi oluşmuştur. Kaz Dağları, Madra Dağı, Yunt Dağı, Spil Dağı, Bozdağlar, Aydın Dağları, Menteşe Dağları, Palandöken Dağları ve Kars-Aras Dağları bu dağlara örnektir. Türkiye’de volkanik alanlar oldukça geniştir. Anadolu’nun yüksek dağı Ağrı Dağı (5137 m) ve Küçükağrı Dağı (3896 m) Tersiyer ve Kuaterner zamanlarında farklı püskürmelerin eseridir. Doğu Anadolu’daki Süphan Dağı (4058 m), Nemrut Dağı (3050 m), Tendürek Dağı (3533 m) volkanik dağlardır. İç Anadolu’daki Erciyes Dağı (3.916 m), Melendiz Dağı (3.936 m), Hasan Dağı (3.258 m), Karacadağ (2.271 m) Kuaterner püskürmeleriyle oluşan volkanik dağlarıdır. Güneydoğuda Karaca Dağ (1952 m) volkanik kökenlidir. Manisa Kula çevresinde 68 adet genç volkanik koni bulunur. Karayaka, Erbaa Karayaka: Tokat'ın Erbaa ilçesine bağlı bir kasaba. Tokat'ın Erbaa ilçesinin kuzeyinde, Karınca Dağları'nın Kelkit Vadisi'ne bakan yamacında kurulmuştur. Bulunan antik dönem kalıntılarından kasabanın Hitit-Roma ve Bizans dönemlerinde yerleşim yeri olarak kullanıldığı anlaşılmaktadır. 1068 yılında Selçukluların Bizans ile savaşı sonrasında Tokat ve bölgesiyle birlikte Türkler tarafından ele geçirilir. Anadolu Selçuklularından sonra bölgeye İlhanlılar Devleti hakim olur ve Eretna Beyinin toprakları arasına katılır. 1473 Otlukbeli savaşından sonra bir Osmanlı toprağı haline gelen kasaba 1892 yılında Tokat-Erbaa sancağına bağlanır. 42.000 km²'lik yüzölçümüne sahip olan Karayaka Kasabasının ilçe Erbaa’ya uzaklık mesafesi 7 km, il merkezine yani Tokat’a uzaklığı ise 97 km dir. Karayaka ile Erbaa arasında akan Kelkit çayı iki yerleşim merkezini ortadan ayıran sınır olmuştur. Kasabanın kuzeyinde kasabaya paralel olarak uzanan Karınca dağları vardır. Kasaba doğuda ise Salkımören köyü ile batıda Kale köyü ile komşudur. Kasaba güneyde ise Çatılı köyü ve Erbaa ile komşudur. Deniz seviyesi yüksekliği (rakımı) ise 256 m olan Karayaka’nın matematik konumu 40°- 15' ve 40º- 45' enlem dairesi ile 36º- 15' ve 36º-45' boylamları arasında bulunmaktadır. Karayaka kasabası ile Erbaa ilçesi arasındaki 7 km'lik tek ulaşım pek çok Anadolu kasabasında da olduğu gibi eskiden tek bir tahta köprü ile yapılmaktaydı. Ancak şu anda ilçe ile ulaşım Kelkit çayı üzerine yaptırılan beton köprü ile sağlanmaktadır. Meşşaîlik Meşşailik ya da "Meşşai okulu" , İslam felsefesi içinde doğa felsefesinin etkisinden sonra başlayan rasyonalist felsefe eğiliminin sistemli hale gelmesinden oluşan okul anlaşılır. Yunanca peripatetizm (περιπατητικός) teriminin Arapçası olup, İslam Felsefesindeki Aristoculuk'in baskın olduğu felsefi akım olarak bilinir. Sözlükte “yürümek” anlamındaki meşy kökünden türemiş olup “çok yürüyen” demek olan meşşâ’ kelimesinden türetilen meşşâî, Aristo doktrinini benimseyen kimseyi ifade eden, Yunanca peripatetikos (περιπατητικός) terimini karşılamak için kullanılmakta, söz konusu doktrine de meşşâiyye (peripatetizm) denilmektedir. Aristo, Atina’da Lykeion (lise) adıyla kurduğu felsefe okulunda milâttan önce 335-323 yılları arasında bir yandan ders okuturken bir yandan da eserlerini kaleme almıştı. Filozof, öğrencilerine zihin jimnastiğiyle beden jimnastiğini aynı anda yaptırmak amacıyla derslerini okulunun geniş revakları arasında gezinerek veriyordu. Bu sebeple onun felsefesine Yunanca, “gezinmek, yürümek” anlamındaki peripatein masdarından peripatetizm denilmiştir. Aristo'nun Arapçaya çevrilmesi, İslam düşüncesinde hem Meşşailik denilen akımın ortaya çıkmasına hem de atomculuk ve kuşkuculuk dönemlerinin ardından kelam felsefesi denilen Rasyonalist eğilimin oluşmasında rol oynamıştır. Özellikle Organon ve Metafizik yapıtlarının ehl-i sünnet öğretisinin gelişiminde temel bir rol oynamış olduğu söylenebilir. Sokrates öncesi felsefeler ile dinin uyuşmazlığı söz konusu iken, Aristotales felsefesi, uzun bir aradan sonra da olsa medreselerde okutulabilmiş ve sonuç olarak resmî islam felsefesi olarak şekillenmiştir. Meşşailik elbette yalnızca Aristo'ya dayanmakta değildir, ayrıca genel anlamda meşşailik, Plotinus'un yorumladığı şekliyle Platon'un öğretilerini de içine alır. Burada bir tür Aristotales ile Platon uzlaştırılması ya da sentezi söz konusudur denilebilir. Bu kaynaklardan çıkarımlar gerçekleştiren İslam düşüncesi, ayrıca özel bir düşünsel atmosfer içinde de yer almaktadır söz konusu dönemde; gnostisizm, eski Babil öğretisi ve maniciliği birleştiren bir gelenektir (Hermes) söz konusu olan. Yunan felsefesi bu etkilerle birleştirilince ortaya özgün İslam felsefesi denilen süreç çıkmıştır. Bu felsefenin kendine özgü güçlüklerinin kaynağı da yine burasıdır. Bu güçlükler Meşşailik okulunu her zaman meşgul etmiştir. Aristo-Platon uzlaştırma girişimi bu güçlüğün ilkidir. Ayrıca, öncesiz evren ya da doğanın başlangıçsızlığı teorisiyle İslamın yaradılış teorisinin uzlaştırılması diğer bir güç sorun olmuştur. Meşşailer ve Kelamcılar bunu farklı yollardan aşmaya çalışırlar. "Sudûr teorisi" denilen bir teoriyle bu sorun giderilmeye çalışılmıştır. Bu arada Mezopotamya'daki senkretizm, İslam filozoflarını etkileyen, zaten tam oturmamış felsefelerinde karışıklık yaratan başka bir etken olmuştur. Belirlenimci bir görüşe sahip olan Meşşailik okulu, buna rağmen astrolojik görüşün etkilerinden de tamamen kurtulamamıştır. George Carlin George Denis Patrick Carlin (12 Mayıs 1937 – 22 Haziran 2008), komedi albümleri sayesinde 5 kez Grammy ödülü kazanmış İrlandalı asıllı Amerikalı komedyen, oyuncu ve yazar. Carlin, saygısızca diye nitelendirilen tutumu ve dil, psikoloji ve din gibi alanlardaki tabu konulara ilişkin fikirleriyle tanınır. Carlin'in Yedi kirli kelime komedi rutini, 1978'de Amerikan Yargıtayı'nın F.C.C. v. Pacifica Foundation davasına yansımış ve 5'e 4 oyla Carlin'in oyunu televizyonlarda yasaklanmıştır. Birçok kişi tarafından Lenny Bruce'un yerini aldığı düşünülen Carlin, Comedy Central'ın yayınladığı tüm zamanların en iyi 100 komedyeni listesinde Richard Pryor'un ardından tüm zamanların en iyi ikinci stand-up komedyeni ilan edilmiştir. 22 Haziran 2008'de göğüs ağrıları şikayetiyle gittiği Santa Monica St. John Hastanesi'ne kaldırılan Carlin, aynı gün saat 5:55'te kalp yetmezliğinden hayatını kaybetmiştir. Ölümünden dört gün sonra John F. Kennedy Merkezi tarafından Carlin'e "Amerikan Komedisi için Mark Twain Ödülü" verilmiştir. Antik Yunanistan Antik Yunanistan, bugünkü Yunanistan toprakları ile Küçük Asya'da (Anadolu) yaşayan toplumların kurduğu devlet ve uygarlıkların, MÖ 756 (Arkaik dönem) ile MÖ 146 (Roma işgâli) tarihleri arasında hüküm sürdükleri bölgenin adı. Balkanlar'a göç eden Yunan kabilelerin kurmuş olduğu Yunan şehir devletleri demokrasinin ilk temellerinin atıldığı yerlerdir. Eshilos, Aristofanes, Euripides, Sofokles, Aristo, Eflatun, Sokrates, Herodot ve Ksenofon gibi büyük filozofların yetiştiği Atina, Sparta, Tebai ve Nakşa gibi büyük şehirler gerek birbirleriyle gerek o dönemin en önemli güçlerinden biri olan Persler ile üstünlük mücadelelerine girmişlerdir. Antik Yunan uygarlığının zirveye çıktığı, en çok geliştiği dönemler İskender yönetiminde olmuştur. Yunan kültürü içinde bir eğitim almış olan İskender, babası Filip'in ölmeden önce hazırlamış olduğu ortamı kaybetmemiş, Antik Yunan kültürünü batıda Makedonya'dan doğuda Hindistan'a, kuzeyde Fergana'dan güneyde Mısır çöllerine kadar yaymıştır. Çok tanrılı din inancının hâkim olduğu, toplumun sınıflara ayrıldığı, tiyatro ve mimarinin o dönemdeki en büyük eserlerinin verildiği Antik Yunan medeniyetinin gelişimi Augustus Caesar'ın MÖ 27 yılında Yunanistan'ı Achaea eyaleti olarak Roma İmparatorluğu'na bağlaması ile durmuştur. Fakat yine de Antik Yunan kültürü batı medeniyetlerinin temeli olarak kabul edilir. Yunan kültür ve uygarlığının, Avrupa'nın birçok yerinde hüküm sürüp kendinden izler bırakmış Roma İmparatorluğu üzerinde çok büyük etkisi vardır. 14. ve 16. yüzyıllar arasında Avrupa'yı etkisi altına alan Rönesans hareketinin ve Neo-Klasik canlanmanın üzerinde Antik Yunan medeniyetinin büyük izleri görülür. Yunan Medeniyetinin başlangıcı ve bitişi hakkında kesin ya da dünyaca kabul görmüş herhangi bir görüş yoktur. Genel olarak Roma İmparatorluğu'ndan önceki dönemler Antik Yunan tarihi olarak değerlendirilir. Bazı tarihçiler MÖ 1150 yılında yıkılan, Yunanca konuşan Miken uygarlığını da Yunan tarihi içerisinde değerlendirirler. Buna rağmen birçoğu ise Miken uygarlığını etkilemiş olan Girit Uygarlığı'nın daha sonraki Yunan kültürlerinden çok farklı olduğunu öne sürerek sınıflandırmayı ayrı yaparlar. Günümüzde Yunanistan'da okul kitaplarında "eski zamanlar", Miken felaketiyle başlayan ve ülke topraklarının Roma İmparatorluğu tarafından fethedilmesine kadar olan 900 yıllık bir dönemi kapsamakta olup, sanat, kültür, ve politika temelinde üç bölüme ayrılabilir. Tarihî dönemler "Yunan Karanlık Çağı" ile başlar (MÖ 1100 - MÖ 800). Bu dönemde sanatçılar amforalar ve çeşitli çömlekler üzerine üçgen, kare, çember gibi geometrik şekiller yapmışlardır. "Arkaik Dönemler"'de (MÖ 800 - MÖ 490) ise ayakta duran gerçekçi gülümsemelere sahip heykeller yapılmıştır. "Klasik Dönem"'de sanatçılar Parthenon gibi eserler vermeye başlamışlardır (MÖ 490 - MÖ 323). Büyük İskender'in ülkeyi fethiyle başlayan Helenistik Dönem olarak anılan dönemde ise (MÖ 323 – MÖ 146) Antik Yunan Kültürü Mısır ve Baktria kültürüne de katkıda bulunmuştur. Geleneksel olarak Antik Yunan döneminin başlangıcı MÖ 776'da ilk Olimpiyat Oyunları'nın yapılması olarak alınır. Ama birçok tarihçi Yunan Kültürü'nün geçmişini MÖ 1000'lere kadar yayar. Fakat çoğunlukla kabul gören bitiş tarihi MÖ 323'te Büyük İskender'in ölümüdür. Bir sonraki dönem ise Romalıların ülkeyi ele geçirmesiyle başlayan uyum dönemidir. Fakat bu konuda da tartışmalar vardır. Bazı tarihçiler Yunan kültürünün 3. yüzyıl'da Hristiyanlık'ın çıkışına kadar ufak değişimlerle devam ettiğini öne sürerler. Yunanların MÖ 2000 yıllarında kitleler hâlinde Balkan Yarımadası'nın güneyine göç ettikleri inanılır. MÖ 23. ve MÖ 17. yüzyıllar Proto-Grek dönem olarak adlandırılır. MÖ 1600'den 1100'e kadar olan dönem, Homeros'un epiklerinde masallaştırdığı Truva'ya karşı savaşan Kral Agememnon'un başında olduğu Miken Yunan Çağı'dır. MÖ 1100'den MÖ 8. yüzyıla olan hiçbir yazılı eserin günümüze ulaşmadığı ve sadece yetersiz arkeolojik kalıntıların bulunduğu "Karanlık Çağ" olarak adlandırılır. Herodot'un "Tarihler", Pausanias'ın "Yunanistan'ın Tanımı", Diodorus'un "Biblioteca" ve Jerome'nin "Kranikon" adlı eserleri bu dönemle ilgili bazı kısa bilgiler ve dönemin kralları hakkında bilgi verir. Antik Yunan Çağı'nın çoğu zaman MÖ 323 yılında ölen Büyük İskender'in hükümdarlığının başlaması ile sona erdiği kabul edilir. Büyük İskender dönemine Helenistik Çağ adı da verilir. Yunanistan'daki her tarihî olay sebepleri ile birlikte yazılmıştır. Herodot, Tukididis, Ksenofon, Demosthenes, Eflatun ve Aristo gibi eserleri günümüze kadar ulaşan politikacı ve tarihçi yazarların çoğu Atinalı idi. Bu yüzden tüm Yunan medeniyeti içinde en çok bilgi sahibi olunan şehir Atina'dır ve yine bu yüzden diğer şehirlerin tarihleri hakkında kayda değer fazla bir bilgi yoktur. Ayrıca bu yazarlar neredeyse tamamen politik, askerî ve diplomatik olayları yazmaya odaklandıklarından ekonomik ve sosyal tarihi pek dikkate almamışlardır. Yunan tarihi hakkında söylenen her şey bu yazarların kalemlerinden çıkan bilgilerden ibarettir. MÖ 8. yüzyılda Miken Uygarlığı'nın çöküşe geçmesi ile Yunanistan, "Karanlık Çağ"'ından çıkmaya başladı. Gerek kültürel gerekse toplumsal alanda büyük canlanmalar başladı. Okuryazarlık kayboldu ve Miken yazısı unutuldu. Fakat Yunanlar Fenike Alfabesi'nden Yunan Alfabesini yarattılar. MÖ 800'lerde ilk yazılı kayıtlar görülmeye başladı. Yunanistan, daha sonra tüm Yunan coğrafyasına model teşkil edecek olan, her adanın, vadinin ve ovanın, deniz ya da dağ sınırları ile birbirinden ayrıldığı, kendi kendini yöneten küçük yönetim birimlerine ayrıldı. Nüfus MÖ 800'den MÖ 350'lere kadar tahminen 700.000'lerden 8-10 milyona kadar çıktı ki bu tarıma elverişli arazilere oranla olması gerekenin çok üstündeydi. Bu nedenle MÖ 750'lerden itibaren Yunanlar her yönde koloniler kurmaya başladılar. İlk olarak doğuda Anadolu Yarımadası'nın Ege Denizi kıyıları kolonize edildi. Daha sonra Trakya ve Kıbrıs adasında koloniler kuruldu. Marmara Denizi çevresi, Anadolu'nun Karadeniz kıyıları ve hatta günümüzdeki Ukrayna kıyıları bile sömürgeleştirildi. Bunun yanı sıra doğuda İllirya (Balkan Yarımadası'nın Adriyatik Kıyıları), Sicilya, İtalya'nın doğu uçları ile Fransa'nın güney kıyıları, Korsika, Libya ve Mısır'da bile Yunan kolonileri kurulmuştur. Günümüz modern şehirlerinden Siracusa (Συρακούσαι) Sirekuse Kolonisi, Napoli (Νεάπολις) Neopolis Kolonisi, Marsilya (Μασσαλία) Massaliya Kolonisi ve İstanbul (Βυζάντιον) Bizantion Kolonisi tarafından, koloni devleti olarak kurulmuş olan yerlerdir. Milattan önce 6. yüzyıla gelindiğinde Yunan dili ve kültürü coğrafi olarak topraklarının kapladığı alandan çok daha geniş bir alanda etkiliydi. Yunan sömürgeleri dinî ve ticari yönden geldikleri şehirlere bağlı olsalar da politik yönden kendi kontrolleri kendi ellerindeydi. Eski Yunanlar hem anayurtlarında hem de kolonilerinde kendilerini bağımsız küçük topluluklara bölmüşlerdir. "Pólis" adı verdikleri şehirler Yunan hükûmetinin ana birimleri olmuşlardır. Bu dönemde hem Yunanistan'da hem de denizaşırı sömürgelerinde büyük ekonomik gelişmeler olmuş hem de insanların yaşam standartları oldukça iyileşmiştir. Bazı ekonomi tarihçilerine göre, Antik Yunanistan endüstrileşme öncesi ekonomilerin en gelişmişlerinden biridir. Yunan işçisinin ortalama günlük ücreti yaklaşık 12 kg buğdaya denk geliyordu. Bu, ortalama günlüğü yaklaşık 3,75 kg olan Roma döneminde bir Mısırlı işçinin ücretinden yaklaşık 3 kat daha fazlaydı. Yunan şehirlerinin her biri aslen bir krallık olmalarına rağmen bunların çoğu o kadar küçüktü ki, yöneticileri için kullanılan "kral" terimi yanıltıcı derecede büyük bir kavramdı. Bu dönemde para sisteminin kullanıma geçmesiyle tüccarlar sınıfının ortaya çıkması, büyük şehirlerde sınıf ayrılıklarına yol açtı. MÖ 650'lerden başlayarak aristokratlar devrilmemek ve "Tiran" diye adlandırdıkları gaddar, halkçı liderlerin onların yerini almaması için büyük mücadeleler vermek zorunda kaldılar. MÖ 6. yüzyılda Atina, Sparta, Korint ve Tebai gibi bazı şehirler Yunan çevrelerinde öne çıkmaya başladı. Bu şehirlerden her biri çevrelerindeki kırsal alanları, kendilerinden küçük kasabaları kontrolleri altına almışlar ve Atina ile Sparta genel siyasete hâkim olmak amacı ile daima bir rekabet içinde olmuşlardır. Sparta'da kökleşmiş aristokrasi gücünü muhafaza etti ve (MÖ 650) Likurgus anayasası ile daha da güçlendi. Bu güç Sparta'ya ikili monarşi altında kalıcı bir askerî güç verdi. Sparta, Peleponnese'de (Bugünkü Mora Yarımadası) Argos ve Achaia hariç tüm şehirler üstünde hâkimiyet kurdu. Bunun aksine, Atina'da, monarşi MÖ 683'te kaldırıldı ve Solon'un ilan ettiği reformlar aristokratik hükûmeti ölçülü bir düzeyde tuttu. Atina'yı çok büyük bir ticaret ve donanma şehri hâline getiren aristokratları Pisistratid tiranı ve oğulları izledi. Bu dönemdeki despotçu düzen devrilince MÖ 500'de Kleisthenes tarafından dünyanın ilk demokratik düzeni ilan edildi. Demokrasi gücünü şehirli erkeklerin oluşturduğu bir meclisten alıyordu. Bu meclis köleleri, ve Atinalı olmayanları kapsamayan sadece yerel halktan oluşan bir topluluktu. Koloni devleti olarak kurulmuş Bodrum, Milas gibi büyük merkezlere sahip olan İyonya diğer devletlere karşı gücünü ve bağımsızlığını koruyacak durumda değildi ve MÖ 6. yüzyılda Pers İmparatorluğu'nun egemenliği altına girdi. Bu kaos ortamında Yunanların kışkırttığı İyon ayaklanmaları birçok şehirde amacına ulaştı. MÖ 490'da İyon ayaklanmalarını bastıran Pers Kralı I. Darius Yunanları cezalandırmak için bir filo yolladı. Atina'lı general Miltiades'in önderliğinde, Maraton Savaşı'nda Persler, Yunan ordularına yenildiler. Günümüzde bu savaşta ölenlerin mezarları hâlâ Maraton alanında görülebilir. 10 yıl sonra Dairus'un vârisi I. Serhas daha güçlü bir orduyla tekrar Yunan topraklarına girdi. Termopylae Muharebesi'nde Sparta kralı I. Leonidas'ın sebep olduğu bir gecikme ile Serhas Atina içerine doğru ilerledi ve ele geçirmiş olduğu şehri yakıp yıktı. Fakat Atinalılar şehri deniz kenarına tahliye etmişlerdi ve Temistokles önderliğinde Salamis Savaşında Yunan ordusu Pers ordusunu tekrar yendi. Bir yıl sonra Yunanlar Spartalı Pausanius ile Pers ordusunu Plataea'da da yenilgiye uğrattı. Son olarak Yunan ordusu MÖ 478 yılında Pers ordusunu tamamen Ege Denizi'nin dışına çıkarmayı başardı ve Bizans şehrini kuşatarak ele geçirdi. Pers savaşları, Yunan çevrelerinde Atina hâkimiyetinin başı çektiği dönemdir. Korint'in hâlâ dişli bir rakip olarak varlığını devam ettirmesine rağmen Atina, denizlerin ve ticari gücün meydan okunamaz efendisi olmuştur. Bu dönemin başlıca devlet adamı, Parthenon ve Atina'nın diğer birçok klasik eserlerinin yaptırmak için Delos Antlaşmasının taraflarının verdiği vergileri kullanan Perikles'dir. Perikles döneminde Atina artık bir büyük bir "devlet" hâline gelmişti. Yunanistan'ın refahı tüm yetenekli insanları etkiledi ve sanatın patronları hâline gelen varlıklı bir sanatçılar sınıfı ortaya çıktı. Atina devleti, sanatları özellikle de mimariyi öğrenmeyi destekledi ve sanatçılara destek oldu. Yunan edebiyatının, felsefesinin, sahne sanatlarının merkezi Atina oldu. Adları bugün bile bilinen dramatistler Eshilos, Aristofanes, Evripides, Sofokles; filozoflar Aristo, Eflatun, Sokrates; tarihçiler Herodot, Tukidides, Ksenofon; şair Simonides; heykeltıraş Fidias bu müreffeh dönemde yaşamış önemli kişilerdir. Atina bu dönemde Perikles'in deyimiyle Helen uygarlığının okulu hâline geldi. Diğer Yunan devletçikleri başlarda Perslere karşı yapılan savaşlarda Atina'nın liderliğini kabul ettiler. Fakat daha sonra muhafazakâr politikacı Kimon'un MÖ 466'da düşmesiyle Atina giderek artan bir emperyalist güç edindi. MÖ 461'de Eurymedon savaşındaki başarıdan sonra Persler artık büyük bir tehdit unsuru olmaktan çıkmıştı. Ama Naksos (Nakşa) gibi bazı şehirler bağımsızlıklarını ilan etmeye kalkıştılarsa da sert bir müdahale ile tekrar boyun eğmek zorunda bırakıldılar. Yeni Atina önderleri, Perikles ve Efialtes, Atina ve Sparta arasındaki ilişkilerin bozulmasına sebep oldu ve MÖ 458'de bir savaş patlak verdi. Birkaç yıl süren sonuçsuz savaşın ardından 30 yıllık bir barış antlaşması imzalandı. Bu olay Yunanlar ve Persler arasındaki son çarpışma olan Kıbrıs'taki Salamis Savaşı ile aynı zamana denk gelir. Bu savaşı takiben Persler ve Yunanlar arasında "Callius Barış Antlaşması" imzalanmıştır. MÖ 431'de Atina ve Sparta arasında tekrar savaş çıktı. Mora savaşının sebebi kaynaktan kaynağa değişir ama tüm bunların arasında en tutarlıları eski Yunan tarihçileri Tukidides ve Plutarh'ın söyledikleridir. Yazılanlara göre Korint ve kolonilerinden biri olan Korfu, Atina'nın kışkırtması ile birbirine düştü. Daha sonra Atina ile Korint arasında Potidaea ("Nea Potidai") kontrolü üzerine, Atina'nın Potidaea'yı kuşatmasıyla sonuçlanan bir sürtüşme başladı. Sonunda Atina, "Megoria Fermanı" adı ile ekonomik fermanlar dizisi çıkardı ve bununla 30 yıllık Peloponnesia Barış Antlaşması'nı bozmakla suçlandı. Böylece, her iki tarafın da önceden kararlaştırdıkları hükümler gereğince Sparta, Atina'ya savaş açtı. Birçok tarihçi bunu savaşın asıl sebebi sayarken bir kısmı da Sparta'nın Atina'nın Yunan çevrelerindeki üstünlüğünü çekememezliğinden kaynaklandığını öne sürerler. Bu savaş tam 27 yıl sürmüş, fakat ne donanması güçlü Atina ordusu, ne de kara kuvvetleri güçlü Sparta, birbirlerine karşı herhangi bir üstünlük sağlayamamıştır. Sparta'nın başlangıçtaki stratejisi Atina'yı işgal etmekti fakat Atina'lıların ardına sığınabilecekleri güçlü şehir surları vardı. Bu arada bir veba salgının patlak vermesi çok büyük kayıplara sebep oldu. Aynı zamanda Atina filosu (MÖ 429) Naupactus ve (MÖ 425) Pylos savaşlarını kazanarak askerî birliklerini Pelaponnesia'ya çıkardı. Fakat bu taktikler her iki tarafa da kesin bir zafer getirmedi. Uzun yıllar sonunda daha ılımlı