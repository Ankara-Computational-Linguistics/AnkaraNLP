kalmamaktadırlar ve bulundukları köy hayatı misafirlikleriyle çok fazla çelişmemektedir. yani köye gelindiğinde bir adaptasyon sorunsalı olmamaktadır. bu durumda ise köyden göç edenlerde bile devam anlayışının göstergesidir. köyün kültürü içesinde değerlendirilebilecek konulardan birisi de örf ve adetler olduğu gibi, yemekleridir. Yemek kültürü İç Anadolu ve Karadeniz mutfağı arasında bir geçiş noktası olması sebebiyle her iki kültüründe izlerini taşımaktadır. Ancak Karadeniz mutfağı daha ağır basıyor denilebilir. İç Anadolu kültürünün özellikle tahıl ve tahıl ürünleriyle ilgili yemekleri yoğunken Karadeniz mutfağına ait sebze ve kuru bakliyat yemekleri yemek kültürünün temellerini oluşturur. Meşhur sayılmasa da bulunduğu coğrafyadan ve başka yerlerden farklı olarak oldukça fazla yemek çeşidinin görülmesi de ilginçtir. Köy hayatında bu şekilde olan yemekler arasında şunları sayabiliriz: Saf unun kızartılmasıyla yapılan un aşı denilebilecek ve yerel dilde bulamaç olarak söylenen çorba türü, üzüm yapraklarından ve bu yaprakların yırtılmasıyla ve parçalanmasıyla yapılan içine pirinç, bulgur gibi tahıl ürünlerinin konulduğu köy dilinde kıyma denilen ama çorum dolaylarında yırtma olarak adlandırılan, galle diye de bilinir ve pek bilinmeyen yemekte köyün ana menüsünde var olan yemek çeşididir. bunların haricinde de birçok yemek çeşidi vardır köy yemekleri arasında. Çorum iline 56 km, Oğuzlar ilçesine 3 km uzaklıktadır. Cevizli, OÄŸuzlar Cevizli, Çorum ilinin Oğuzlar ilçesine bağlı bir köydür. Köyün önceki ismi Körpaşalar'dı.Köyde çok ceviz yetiştiğinden ve cevizi çok güzel ve hoş olduğundan Cevizli Köyü ismini almıştır. Köyün kendine özgü gelenek ve görenekleri vardır. Çorum iline 74 km, Oğuzlar ilçesine 24 km uzaklıktadır. Derinöz, Oğuzlar Derinöz, Çorum ilinin Oğuzlar ilçesine bağlı bir köydür. Çorum il merkezine 66 km, Oğuzlar ilçesine 14 km uzaklıktadır. Çaydeğirmeni, Devrek Çaydeğirmeni beldesi; Zonguldak, Devrek'e bağlı bir belediyedir. İlçe merkezine 12, İl merkezine 44 km uzaklıktadır. Ã‡ay mahallesi Hümmetoğlu mahallesi Kemerler mahallesi Merkez mahallesi Yeni mahalle http://www.caydegirmeni.bel.tr Çaydeğirmeni Belediyesi Resmi Sitesi. http://www.yerelnet.org.tr/belediyeler/belediye.php?belediyeid=129812 http://rapory.tuik.gov.tr/14-04-2015-02:31:15-12564741461098627743524484944.html Devrek İlçesi 2014 Nüfusu. https://www.youtube.com/watch?v=C0XcxAN6Zqc Çaydeğirmeni Beldesi Tanıtım Filmi Erenler, OÄŸuzlar Erenler, Çorum ilinin Oğuzlar ilçesine bağlı bir köydür. Cumhuriyet kurulduktan sonra Kayı köyüne bağlı Yağcıyeri mahallesi olarak kayıtlara geçmiştir. Nüfus zamanla artarak 90 lı yıllarda köy olacak çoğunluğa ulaşmıştır. 1992 yılında Kayı Köyü'nden ayrılmıştır. Köy ismini ise çevre dağlarda sık bulunan türbelerde yatan alimlerden almıştır. 1994 yılında referanduma giderek İsklip'ten ayrılıp Oğuzlar'a bağlanmıştır. İlk muhtarını 1994 yılı yerel seçimlerinde seçmiştir. Çorum iline 73 km, Oğuzlar ilçesine 14 km, İskilip ilçesine 33 km uzaklıktadır. Kayı, Oğuzlar Kayı, Çorum ilinin Oğuzlar ilçesine bağlı bir köydür. Çorum iline 70 km, Oğuzlar ilçesine 13 km uzaklıktadır. Köyün içme suyu şebekesi var olup, bunun yanı sıra kanalizasyon ve arıtma tesisi mevcuttur. Köyde ilköğretim okulu vardır. Köy nüfusu azalmakta, Çorum'a ve Ankara'ya göç vermektedir. Kızılcapelit, Oğuzlar Kızılcapelit, Çorum ilinin Oğuzlar ilçesine bağlı bir köydür. Çorum iline 72 km, Oğuzlar ilçesine 3 km uzaklıktadır.iskilip'in ibik köyü ile bağlantı yolu vardır. Arazisi engebelidir dolayısıyla tarım güçlükle yapılır Şaphane, Oğuzlar Şaphane, Çorum ilinin Oğuzlar ilçesine bağlı bir köydür. Çorum iline 70 km, Oğuzlar ilçesine 21 km uzaklıktadır. EÄŸerci, Devrek Eğerci, Zonguldak, Devrek'e bağlı bir köydür. Karşıyaka mahallesi ve Merkez mahallesinden oluşmaktadır. Eğerci Köyü daha önceleri bir belde iken nüfus yetersizliği sebebiyle 12/11/2012 Tarih ve 6360 Sayılı kanun ile belediye olma özelliğini kaybetmiştir. Yılara göre nüfusu: www.kozlukadi.com Devrek İlçesi Zonguldak Kozlukadı Köyü Özbağı, Devrek Özbağı, Zonguldak, Devrek'e bağlı bir köydür. Özbağı köyü daha önceleri belde iken nüfus yetersizliği sebebiyle 12/11/2012 tarih ve 6360 sayılı kanun ile belediye olma özelliğini kaybetmiştir. Avni Akyol Avni Akyol (1931 - 0 Eylül 1999), Türk eğitimci, siyasetçi, Kültür Bakanı ve Millî Eğitim Bakanı. 1977 yılında yapılan genel seçimlerde Adalet Partisi'nden (AP) Bolu milletvekili oldu. Ardından kurulan II. Milliyetçi Cephe Hükümeti'nde Kültür Bakanlığı yaptı. 1986 yılında Bakanlar Kurulu kontenjanından YÖK üyeliğine seçildi. 1983 yılında kurulan Anavatan Partisi'ne katıldı. 30 Mart 1989 tarihinde II. Özal Hükümeti'nde yapılan revizyon sonucu Hasan Celal Güzel'in yerine Millî Eğitim Bakanı oldu ve bu görevi 3 hükûmette de devam ettirdi. (II. Özal Hükümeti, Akbulut Hükümeti, I. Yılmaz Hükümeti). Döneminde, lacivert önlükler yerine mavi önlükler fikri ortaya atılmıştır ve gerçekleştirilmiştir. Akyol doğduğu ilçe olan Düzce'nin il olabilmesi için çok çalışmıştır. 24 Aralık 1995 tarihinde Bolu milletvekili olarak Türkiye Büyük Millet Meclisi'ne girdi ve Eğitim Komisyonu Başkanlığı görevinde bulundu. 28 Şubat süreci sonrası ANAP - DSP - DTP Koalisyonu ile oluşturulan ANASOL-D Hükümeti'nin 8 yıllık zorunlu eğitim kararını hemen uygulamaya sokması için çaba gösterdi. 18 Nisan 1999 seçimlerinden sonra Bolu'dan meclise girdi. 30 Eylül 1999 tarihinde bir cenaze için gittiği Bolu'da, kaldığı bir otelde kalp krizi geçirerek vefat etti. Düzce Namık Kemal İlkokulu mezunudur. Ankara Gazi Eğitim Enstitüsü Pedagoji Bölümü'nden mezun olduktan sonra, Ankara Üniversitesi Eğitim Fakültesi'ne bağlı Eğitim İdaresi ve Planlaması'nda master yaptı. Daha sonra ABD'de Southestern Üniversitesi'nde doktora yapan Avni Akyol, Yönetim, Planlama, Eğitim - YÖK ve Atatürk Kültür Millî Komitesi üyeliklerinde bulundu. Türkiye'de Güzel Sanatlar Liselerinde ilk adımı attı ve Avni Akyol Güzel Sanatlar Lisesini kurdu. Messerschmitt Me 262 Messerschmitt Me 262 Schwalbe (Almanca:Kırlangıç) II. Dünya Savaşının sonlarına doğru üretilmiş ve savaşta aktif görev almış çift jet motorlu alman savaş uçağıdır. Üretime geçilmiş ve aktif olarak hava savaşlarında kullanılmış ilk jet olarak bilinir. Savaşın son zamanlarında Almanlar'ın umut bağladığı üstün silahlardan biri olarak bilinse de ilk tasarım yaklaşımları 1939 yılında başlamıştır. Havacılık ve savaş bakanlığında taktik yaklaşım ve doktrin üreten subayların savaşı kazanmak için dönemin geleneksel piston motorlu, pervane itişli uçakları yeterli görmesi üzerine, bu projeye savaşın ilk yıllarında kaynak aktarımı yapılmamıştır. Willy Messerschmitt'in uçaklarda yüksek hızlarda oluşan mukavemet ve direnç sorunları için uçak gövdesine açılı şekilde monte edilmiş kanatlar üzerinde çalışmaları 1935 yılına dayanır. Me 262'de de ilk başta 18,5 derece açılı kanatlar kullanılmıştır. İlk prototipleri kuyruktan iniş takımlı olarak üretilmiştir fakat, jet motor itkisinin yer yüzeyine eğik açılarda etkimesi ve Hücum açısını gerektiği zaman yükseltmek için kanatlarının önlerinde bulunan stabilizer'lerin taksi esnasında etkisiz kalması üzerine iniş takımları burun ve kanat altlarına yerleştirilmiştir. Motorlar ve gövdenin yere paralel bir duruma getirilmesiyle, son şeklini almamış prototipler üzerinde görülen bu sorunlar etkili biçimde çözülmüştür. İlk test uçusları uçağın iskeletini test etme maksatlı olarak 1941 nisanında başlamıştır. Bu esnada kullanılmakta olan BMW 003 jet motorlarının yetersiz kalabileceği düşüncesiyle uçağın burnuna bir pervane ve güç kaynağı olarak Junkers Jumo 210 motoru eklenmiştir. Sadece jet motorlarının kullanıldığı ilk uçuşu temmuz 1942'de yapılmıştır. Adolf Hitler'in emri ile bombardıman görevlerinde kullanılması istenen bu yeni jet için modifikasyonlar 1942 yılının sonlarında tamamlanmıştır. Güvenilmeyen 003 motorları Junkers Jumo 004'lar ile değiştirilmiştir. Fakat jet motor üretiminin zorluğundan dolayı seri üretim 1944 yılına kadar başlayamamıştır. Motorların zamanında üretilememesinin en büyük nedeni ısıya dayanıklı metallerin ve hammaddenin Almanya'daki bulunma zorluğudur. Bu motorlar tamamlandığında ise beklenen ömrü 50 saat, servis ömrü ise yaklaşık 12 saat olmaktaydı. Geleneksel bir motor olan DB601 ile karşılaştırıldığında bu sürenin onda biri kadar olduğu görülür. Isıya dayanıklı metal tabirinde söz konusu olan krom sadece Türkiye'de bulunuyordu ve bu hammaddenin tamamı o sırada İngilizler tarafından Türklerden satın alınmıştı. İkinci Dünya Savaşı yıllarında henüz geliştirilmemiş olan artyakıcıların eksikliği dolayısıyla da Me 262'nin ivmelenmesi, piston motorlu uçaklara göre yavaş kalmıştır. İlk Me 262 birliği test ve eğitim maksatlı olarak 1944 nisanında kurulmuştur. Ünlü Alman pilot Walter Nowotny Temmuz'da birliğin komutanı olarak atanmıştır. Birliğin ismi de Kommando Nowotny olarak değiştirilmiştir. Bu birlik tarihin ilk jet uçak filosu olarak kabul edilir. Eğitim amaçlı olarak ilk operasyonlar 1944 ağustosunda RAF ve USAAF birliklerine karşı yapılmış, 19 düşürülen müttefik uçağına karşın 6 tane Me 262 kaybedilmiştir. Walter Nowotny'nin 1944 kasımında uçağının düşmesi sonucu ölmesi üzerine, eğitim ve uçağın gücünü değerlendirme doğrultularında değişime gidilmiştir. 1945 ocak ayında sadece jetlerden oluşan JG7 birliği kurulmuş, bu birliğin aktif hale gelme sürecinde de bombardıman görevlerinde kullanılmak üzere KG54 birliği savaşa dahil edilmiştir. Şubat ayında ise bir başka ünlü Alman pilot Adolf Galland'ın komutan olarak atandığı JV44 kurulmuştur. Bu filoya birçok ünlü ve yetenekli pilot dahil edilmeye çalışılmıştır. Mart ayı süresince ise, Me 262'ler tarafından müttefik bombardıman birliklerine büyük ölçekli saldırılar başlamıştır. 18 Mart, 1945'te JG7'nin 37 uçağı, 1221 bombardıman 632 eskorttan oluşan müttefik armadasına saldırıda bulunmuş 4 kayba karşılık 12 bombardıman, 1 eskort uçağı düşürülmüştür. Bu, Almanların yakaladığı en yüksek oran olsa da savaşın gidişatı üzerine bir etkide bulunulamamıştır. Az sayıdaki çift kişilik "Me 262 b" modelleri ise radar takılarak gece avcısı olarak kullanılmış, Berlin üzerindeki İngiliz bombardıman birliklerine kayıplar verilmiştir. Eksikliklerine rağmen Me 262 piston motorlu savaş uçağı devrinin kapanışının sinyalini vermiştir. 800 km/s saat hıza ulaşan bu uçaklar avrupa savaşında kullanışmış en hızlı müttefik uçağından 150 km/s daha fazla bir sürate sahipti. Arusha Arusha, Tanzanya'da bir şehirdir; ülkenin kuzeyinde yer alan Arusha Bölgesi'nin başkentidir. Nüfusu 416.442'tir (2012 sayımı). Kent, Büyük Yarık Vadisi'ndeki (Great Rift Valley) bir plato üzerindedir, Serengeti Ovası'na ve Afrika'nın en yüksek dağı olan Kilimanjaro'ya yakındır. Arusha'nın adı, bazı Uluslararası Anlaşmalara ve mahkemelere (Arusha Deklarasyonu gibi) ev sahipliği yapmasıyla dünyada duyulmuştur. Kent, Tanzanya'daki en iyi altyapılardan birisine sahiptir. Kentten, Kilimanjaro Uluslararası Havalimanı aracılığıyla, dünyanın hemen hemen tüm ülkesine ulaşmak mümkündür. Arusha'dan diğer Afrika kentlerine düzenli otobüs seferleri mevcuttur. Arda Ã–ziri Arda Öziri (14 Eylül 1978, İzmir - 27 Mayıs 2018, İstanbul) Türk dizi ve sinema oyuncusu. Dokuz Eylül Üniversitesi Güzel Sanatlar Fakültesi Oyunculuk bölümünü bitirmiştir. Aynı zamanda anemi grubunda vokaldir. Sınıf arkadaşları arasında: Rıza Kocaoğlu, Engin Altan Düzyatan, Erkan Avcı, Gözde Kansu ve Şebnem Bozoklu gibi isimler vardı. 27 Mayıs 2018 tarihinde geçirdiği motosiklet kazası sonrasında Ümraniye Eğitim ve Araştırma Hastanesi'ne kaldırılan Arda Öziri 39 yaşında hayatını kaybetti. 29 Mayıs 2018'de mezun olduğu Dokuz Eylül Üniversitesi Güzel Sanatlar Fakültesi Özdemir Nutku Sahnesi'nde düzenlenen anma etkinliğinin ardından İzmir'in Bornova ilçesindeki Işıkkent Mezarlığı'na defnedildi. Nottingham Forest FC Nottingham Forest FC (telaffuzu /ˈnɒtɪŋəm ˈfɔrɪst/) Nottingham şehrinin bir banliyösü olan West Bridgford'da yer alan City Ground'da maçlarını oynayan profesyonel bir İngiliz futbol kulübüdür. Kulüp an itibarıyla İngiltere futbol lig sisteminde ikinci lig seviyesinde yer alan EFL Championship'te oynamaktadır. Takımın menajeri Haziran 2016'dan tarihinden itibaren Sabri Lamouchi'dir. Köklü bir kulüp olan Forest, 1865’de kurulmuştur. Bir numaralı ezeli rakipleri Notts County’den (dünyanın en eski futbol takımı) 3 sene sonra kurulmuştur. Forest kulübü Liverpool, Arsenal FC ve Brighton & Hove Albion gibi takımlara yardım etmiştir. 1886 tarihinde Forest kulübü Arsenal'e forma göndermiş, ve o tarihten beri formalarının rengini değiştirmemişlerdir. Aynı zamanda Liverpool'a da forma yardımında bulunmuşlardır. Şu an Arsenal ve Liverpool takımları Forest'ın renkleri olan kırmızı-beyaz ve sarı-laciverti kullanmaktadır. Brighton'a ise güvenli bir futbol sahası sağlamışlardır. Forest’ın başlıca ezeli rakipleri, kendi yöresinde bulunan Notts County ve Derby County takımlarıdır. Leicester City taraftarlarının ise, tarihinde 2 kez Avrupa Şampiyon Kulüpler Kupası’nı alan Forest’a karşı tek taraflı bir nefreti bulunuyor. Leicester City taraftarları Forest'tan nefret ediyorlar ancak Forestlılar Leicester'a karşı herhangi bir nefret beslemiyorlar. Sebebi ise, Forest'ın tarihlerinde Leicester’a karşı 3-0’dan büyük hezimetlerin yaşamamasıdır. Clough’ın önderliğindeki Forest 1976-77 sezonunda birinci lige çıkmayı başardı. Ertesi sezon ise, inanılmaz bir olayın altına imza atarak Forest takımı şampiyon oldu. "Kırmızılar" bununla da kalmayıp, 1978-79 sezonunda Malmö’yü final maçında mağlup ederek Avrupa Şampiyon Kulüpler Kupasını kazandı. Forest 1979-80 sezonunda, dünyanın en iyi kalecilerinden biri olan Peter Shilton’un büyük payıyla Avrupa Şampiyon Kulüpler Kupası final maçında Hamburg’u 1-0 mağlup ederek bir sene önceki "Avrupa Şampiyonu" unvanını korudu. Rüya dönemininin rüya kadrosunda Shilton ile birlikte sağ bek Viv Anderson, orta sahada Martin O’Neill, ve kanatlarda da John Robertson ve golcü Trevor Francis göze çarpıyordu. Francis aynı zamanda İngiltere’de transferi 1 milyon £ üzerinde olan ilk oyuncuydu. Clough, Sir Alex Ferguson’un 20 küsur yıldır Man Utd.’ın başında olması gibi, 18 yıl Forest’ı çalıştırdı. Böylece Forest 80’li yılları da başarılarla geçirdi. Nottingham Forest ekibi Brian Clough’ın 18 yıllık yönetimi altında bir lig ve iki Avrupa şampiyonluğunun yanı sıra 4 kez de EFL Cup'nı kazandı. Clough’ın başarıları Forest’ın 1992-93 sezonunda, 2. Lige dönmesiyle sona erdi. Brian Clough’tan sonra Forest bir daha eskisi gibi olamadı. Düştükten bir yıl sonra 1. lige dönen Forest efsanevi hocasının mirasıyla birkaç yıl UEFA Kupası’na katılım için mücadele eden ve bu kupaya katıldığında da iyi işler yapan (1995-96’da çeyrek finali gibi), ardından gelen birkaç sezonda da asansör takım kimliğine büründü. Clough'ın ardından takımı 3 yıl çalıştıran Frank Clark kadroya kattığı Dean Saunders gibi iyi oyuncularla sezona iyi başlamak istedi. Ancak bu transfer bile art arda gelen yenilgileri engelleyemedi ve Clark'ın işine son verildi. Clark'tan sonra Dave Bassett başa geçti. Bu dönemde de kadroya Celtic'ten Pierre van Hooijdonk dahil edildi, ancak Forest ligi sonuncu sırada bitirmekten kurtulamadı. Nottingham ekibi 1997-98'de 2. Lig şampiyonu olarak Premier League'e geri döndü ancak sıkıntı verici gelişmelerden de bir türlü yakasını sıyıramadı. Hooijdonk ve Kevin Campbell'ın yaptıkları bir “grev” sonucu yine düşüş yaşandı. Campbell Trabzonspor'a satıldı, bunun üzerine Hooijdonk ise oynamayı tamamen reddetti. Ancak Hooijdonk bir süre sonra yine sahalara dönmesi de bir fayda etmedi ve Bassett'ta Ocak 1999'da Forest'tan kovuldu. Bassett yerine David Platt takımın başına geçti. 1999-2001 arasında çalıştıran David Platt, finansal kaynakları sınırlı olan kulübe, büyük umutlarla transfer edilen ancak beklenen sonuç alınamayan Gianluca Petrachi ve Salvatore Matrecano gibi transferlere büyük paralar harcanması sonucu kulüp, borca girdi. Lübnan bayrağı Lübnan bayrağı, yukarıdan aşağıya kırmızı - beyaz - kırmızı sırası ile dizilmiş üç yatay şeritten oluşur. Kırmızı şeritler eşit büyüklükte ve beyaz şeritin altında ve üstünde yer alırlar. Beyaz şerit kırmızı olanlardan bir miktar daha büyüktür ve beyaz şeridin üzerine bir ağaç tasviri bulunur("Lübnan Sediri": Cedrus libani ). 7 Aralık 1943 yılında kabul edilmiştir. Ortada yer alan ağaç imgesinin gövde ve dallarının siyah ya da kahverengi olarak renklendirilmesi sıkça yapılan bir hatâ olsa da anayasaya göre imge bütünü ile yeşil olmalıdır. Lübnan bayrağının sahip olduğu renklerin farklı anlamları vardır. Kırmızı renk ülkenin bağımsızlığı için akmış insanların kanlarını temsil ederken beyaz renk barışı ve Lübnan'ın dağlarında bulunan karı temsil eder. Bayrağın ortasında bulunan sedir ağacı tasviri ebediyeti ve istikrarı simgeler. Lübnan uzun yıllar boyunca ülkelerini işgal etmiş olan milletlerin bayraklarını kullanmışlardır. (Fenikeliler, Osmanlılar vb.) Osmanlılar'dan özgürlüğün alındığı dönemden sonra beyaz bir zemin üzerine yeşil ağaş imgesi ülkenin bayrağı kabul edilmiştir. Kırmızı şeritlerin bayrağa I. Dünya Savaşı'ndan sonra, kaybedilenlerin anısına eklendiği sanılır. Lübnan'da Fransız Mandası sürecinde Fransa Bayrağı'na oldukça benzer bir bayrak kullanılmıştır. Kugelblitz Flakpanzer IV Kugelblitz Nazi Almanyası ordusu Wehrmacht tarafından II. Dünya Savaşı sırasında hala üretim aşamasında olan bir tür uçaksavar silahıydı. Diğer uçaksavar silahlarının aksine taret kısmı tamamen kapalı ve dönebiliyordu. Renkli çizimi 1943 yılından itibaren Luftwaffe gökyüzündeki gücü giderek azalmaya başladı. Bu yüzden Wehrmacht zırhlı birlikleri düşman saldırılarından koruyacak uçaksavarlara ihtiyaç duymaya başladı. İlk olarak birçok benzerinde olduğu gibi Panzer IV şaseli Flakpanzer IV üretildi. Bunları Möbelwagen , Wirbelwind ve Ostwind takip etti.. Kugelblitz Flakpanzer IV modelinin en mükemmel haliydi. Kugelblitz, Panzer IV şaseli ve bu şase üzerine U-boat denizaltılarında da kullanılan 30mm MK 303 "Doppelflak" / "Brunn" uçaksavar topu yerleştirilmiş bir araçtı. Ancak bu topun pratik olmaması ve arzu edilen performansı gösterememsi üzerine vazgeçildi Kriegsmarine ye iade edildi. Bu topun yerine ikiz 30 mm zwillingsflak 103/38 kullanıldı. Bu silah Henschel Hs 129 ve Dornier Do 335 uçaklarının üzerinde bulunmaktaydı. Kugelblitz had the chassis and basic superstructure of the Panzer IV tanka ait şase ve basit bir üst yapıdan oluşuyordu. Tareti yeniden planlandı. Taret tamamen çevrili ve üstü kaplıydı. 360 derecelik dönme açısı vardı. İkiz top 30 mm zwillingsflak 103/38 dakikada 450 mermi atabiliyordu. Kugelblitz savaşın sonuna kadar seri üretime geçemedi. Birkaç araç tamamı ile bitirildi ki bunlarında nasıl bitirildiği bilinmiyor. Bazı kaynaklara gore bu birkaç araç savaşın sonunda Berlin Savaşı sırasında kullanıldı. The Sims: Hot Date The Sims: Hot Date, The Sims adlı strateji/simülasyon oyunu için piyasaya sürülen üçüncü ek pakettir. The Sims: Hot Date'in The Sims'ten ayrılan en büyük özelliği Downtown adı verilen bir kasaba olarak göze çarpıyor. Bu kasabada oyuncular Simlerini lokanta, kitapçı, park ve plaj gibi yerlere götürebiliyor, alış veriş yapmalarını sağlayabiliyorlar. Downtown'a gitmek içinse sadece eve alınacak bir telefonla taksi çağırmak gerekiyor... Downtown'da yaşayan ve Simlerin buradayken karşılaştıkları herkesin soyadı Townies'tir. Townies'ler telefonla eve çağrılabiliyor, randevu ayarlanıp gezmeye de gidilebiliyor. The Sims: Hot Date'te Downtown'dayken karşılaşılması mümkün bazı özel karakterler de görülüyor. Örneğin; The Jock (Şebek), Femme Fatale (Karşı Koyulamaz Kadın), Mr. Medallion (Bay Madalyon) ve Blonde Bombshell bu özel karakterlerden bazılarıdır. Keşlik, Yeşilhisar Keşlik, Kayseri ilinin Yeşilhisar ilçesine bağlı bir mahalledir. 200 nüfusa sahip olan Keşlik Köyü'nün kurulusu, mevcut tarihi kalıntılardan 300’lü yıllara kadar uzanmaktadır. Kayseri iline 67 km, Yeşilhisar ilçesine 4 km uzaklıktadır. Tolga Ã‡evik Tolga Çevik (d. 12 Mayıs 1974, İstanbul), Türk oyuncu ve komedyen. 1996 yılında Central Missouri State Üniversitesinin Tiyatro Anasanat Dalı Oyunculuk bölümünden mezun olmuş ve eğitimi sırasında Amerikalı aktör Robin Williams'tan eğitim almıştır. Vizontele filminde aldığı rolle tanınan oyuncu Organize İşler ile kariyerinde yükselme kaydetti. "Avrupa Yakası" adlı dizide Sacit Kıral karakterini canlandırmış ve daha sonra diziden ayrılarak kendi hazırladığı Komedi Dükkanı adlı programa ağırlık vermiştir. 2014 yılı içerisinde ise "Arkadaşım Hoşgeldin" ile devam etmiştir. Ayrıca Beşiktaş Kültür Merkezi (BKM) üyesi de olan Çevik, pek çok yapımda Yılmaz Erdoğan ile beraber çalışmıştır. 2017-2018 yılları arasında TOLGSHOW programında yer almıştır ve TOLGSHOW turneleri yapmıştır. Tolga Çevik 12 Mayıs 1974 tarihinde İstanbul'da doğdu. Bahariye İlkokulu'nu bitirmesinin ardından Özel Doğuş Lisesi'nde ortaokulu ve liseyi bitiren Çevik, ilk defa bu okulda tiyatro çalışmalarında bulundu. Liseler arası yarışmalarda en iyi oyuncu ödülleri aldı. İstanbul Üniversitesi Devlet Konservatuvarı sınavını kazanamaması üzerine Yeditepe Oyuncuları adlı tiyatroya katıldı. 1996 yılında Central Missouri State Üniversitesi'nin Tiyatro Anasanat Dalı Oyunculuk bölümünden mezun olmuş ve eğitimi sırasında Amerikalı aktör Robin Williams'tan eğitim almıştır. Amerika'daki eğitimini tamamladıktan sonra Hadi Çaman Tiyatrosu'nda profesyonel hayatına başlamıştır. BKM oyuncusu olan Çevik, genellikle BKM yapımı film, dizi ve oyunlarda rol alır. Topluluğun Bana Bir Şeyhler Oluyor oyunu dışında, Yeditepe Oyuncuları'nın Kelebekler Özgürdür oyununda rol aldı. Komedi Dükkanı adlı programı TV8 daha sonra TRT ve Star TV'de 2010-2011 sezonunda açmıştır. 15 Haziran 2011 tarihinde program "Yolun Sonu" adlı bir bölüm ile noktalanmıştır. Arkadaşım Hoşgeldin adlı Avrupa turnesini bitirdikten sonra, 31 Aralık 2013'ten itibaren Kanal D'de yayınlanan Arkadaşım Hoşgeldin oyunu Ocak 2015 tarihinde final yapmıştır. 2016'da ise "Müdür Ne'aptın?" final yapmıştır. 2018'de ise Fox Tv'de TOLGSHOW programını yapmıştır ancak program 26 Bölüm sürmüş kendi deyimiyle Sezon Finali Tv'ye göre Final yapmıştır. Tolga Çevik, Cem Yılmaz'ın kardeşi Özge Yılmaz ile 2004 yılında evlenmiştir. Bir kız (Tuna) ve bir erkek (Tan) adında iki çocuğu vardır. Yıldırım Öcek Ahmet Yıldırım Öcek (d. 16 Haziran 1952, İstanbul -ö. 3 Ekim 2018, İstanbul), Türk oyuncu. Lise mezunudur. Feridun Öcek ve Eser Seçkin Öcek adlarında iki oğlu vardır. Cenazesi Söğütlüçeşme Camii'nden kaldırılarak Yedikule Mezarlığı'nda defnedilmiştir. Ostwind Flakpanzer IV "Ostwind" Nazi Almanyası ordusu Wehrmacht tarafından II. Dünya Savaşı sırasında kullanılan ve Panzer IV şasesi ile üretilmiş bir tür uçaksavar silahıydı. 1944 yılında üretimine başlandı. Wirbelwind modelindeki uçaksavar silahından daha başarılı oldu. Panzer IV tankına ait taret çıkartılarak yerine üstü açık altıgen bir taret konmuş bunu içerisine bir adet 3.7 cm FlaK 43 topu takılmıştı. . Her ne kadar uçaksavar olarak üretilmiş ise de hızlı ateş etme özelliğinden dolayı düşman piyade ve hafif zırhlı araçlarına karşıda epey etkili olmuştur. Üstü kapalı bir taret önce tercih edilmiş ancak silahın yarattığı duman yüzünden üstü açık taret kullanılmıştır. Araç Duisburg da bulunan Deutsche Eisenwerke fabrikasında üretilmiştir. Ostwind modelinin Wirbelwind'e göre en önemli üstünlüğü artırılmış menziliydi. Ayrıca daha kalın zırhı ve ikinci bir MG34 makineli tüfeği vardı. Tahmini olarak 45 adet araç üretildi. CAF Åžampiyonlar Ligi CAF Şampiyonlar Ligi, Afrika kıtasında kulüpler seviyesinde yapılan en büyük futbol organizasyonudur. Her sene Afrika Futbol Konfederasyonu (CAF) tarafından düzenlenen turnuvaya Afrika kıtasının önde gelen kulüpleri katılır. Afrika Futbol Federasyonu'nun 2009 yılında almış olduğu kararla para ödülü bu şekilde dağıtılmaktadır. Laos bayrağı Laos bayrağı 2 Aralık 1975 tarihinde kabul edilmiştir. Yukarıdan aşağıya sırası ile kırmızı - lacivert- kırmızı yatay şeritlerden oluşan bayrağın ortasında beyaz bir çember bulunur. Ortada bulunan lacivert renkli şerit üstünde ve altında bulunan kırmızı şeritlerden iki kat daha büyüktür. Bayrak oranı 2:3'tür. Kırmızı renk ülkenin bağımsızlığı için verilmiş mücadelede akan kanları, mavi ülkenin zenginliğini, beyaz renkli çember ise ayı ve komünist yönetimi temsil eder. Arap-Türk ilişkileri Türk kavimleri ile Araplar arasındaki ilişkiler Arapların İslam öncesi döneminde İpek Yolu vasıtasıyla ticaret ile sınırlıydı. Ömer zamanında Orta Asya Türk-Arap münasebetleri başlamıştır. Nihavend Savaşı'nı 642 yılında kazanarak İran'daki Sasani hakimiyetine son veren Müslüman Araplar, doğuya doğru ilerlediler ve Ceyhun nehrinin ötesinde Türkler ile karşılaştılar. Batı Türkistan'ın bir kısmı ve Karadeniz'i egemenliği altında bulunduran Hazar Hakanlığı ile Araplar arasında yoğun mücadeleler yaşandı. İlk temaslar Ömer döneminde sağlandı ise de bu temaslar kendini küçük sınır çatışmaları olarak gösterdi. Osman döneminde ise bu sınır çatışmaları kademeli olarak şiddetli savaşlara döndü. 645 yılında Habib b. Mesleme komutasındaki Arap kuvvetleri Gürcistan'ı ele geçirdi. Bizler bundan sonra Hazarların sistemli ve kapsamlı bir saldırıya geçtiklerini görüyoruz. İlk Hazar saldırısında Arap orduları pusuya düşürüldü ve Araplar büyük zayiatlar verdi. 653 yılında Abdurrahman b. Rabia, Osman izin vermediği halde Hazarlar üzerine bir intikam seferine çıktı ise de Hazarlar bu orduyu yenerek, Abdurrahman b. Rabia'yı öldürdü. Bu tarihten Osman'ın ölümüne kadar geçen süre içerisinde olan çarpışmalarda ise iki tarafta birbirine üstünlük sağlayamadı. Emevilerin 661 yılında halifeliği ele geçirmelerinden sonra Arapların Türk ülkelerine doğru ilerleyişleri devam etti. Türkler ile Araplar arasında en şiddetli mücadeleler ve savaşlar Emeviler döneminde yaşandı. Bu dönemde Orta Asya'da Göktürk egemenliği hüküm sürmekteydi. Emevilerin Horasan valisi Ubeydullah bin Ziyad, 674 yılında ilk kez Ceyhun nehrini geçerek Maveraünnehir'in önemli Türk şehirlerinden Buhara'yı kuşattı. Buhara'da birçok Türk kılıçtan geçirildi. Buhara'nın Türk melikesi Kabaç Hatun, ağır bir vergi karşılığında Ubeydullah Bin Ziyad ile anlaşma yaptı. Bu anlaşma sonucu olarak Ubeydullah Bin Ziyad, iki bin Türk gencini asker olarak ordusuna aldı. Müslüman Araplar, Horasan valisi Kuteybe bin Müslim zamanında bütün Maveraünnehir'i ve Batı Türkistan'ı ele geçirdiler. Baykent, Buhara, Semerkant ve Kaşgar gibi önemli Türk şehirleri Araplar tarafından yağmalandı ve birçok Türk kılıçtan geçirildi. Kuteybe'nin ölümünden sonra Araplar Orta Asya'da tutunamadılar. Göktürklerin yeniden güçlendikleri dönemde Göktürk Hakanı Kültigin bu toprakları daha sonra geri aldı. Orta Asya'da Göktürk hakanlığının sona ermesinden sonra, Batı Türkistan'da Türgiş hakimiyeti, Doğu Türkistan ve Baykal Gölü civarında Uygur hakimiyeti yaşanmaya başladı. Bu devirde Batı Türkistan'da hüküm süren Türgiş hakanlığı ile Arap İslam devleti arasında büyük mücadeleler yaşandı. Türgiş Kağanı Su-lu Kağan, Arapların elindeki bazı Türk şehirlerini geri aldı. Ancak Su-lu Kağan'ın ölümünden sonra ortaya çıkan otorite boşluğu, Batı Türkistan'ın Araplar tarafından ele geçirilmesini kolaylaştırdı. Bu dönemde Batı Türkistan'daki şehirlerde oturan birçok Türk kitlesi ve göçebeliğe devam eden Türk boyları İslam'a girmeleri için zorlandı. Büyük çoğunluğunun İslamiyete geçmemesi sebebiyle kılıçtan geçirildi. Türklerin İslamiyet'e topluca geçmelerinde ise bu savaşların etkisi olmamıştır. Türkler İslam'ı dönem savaşlarından yaklaşık 100 yıl sonra, komşu Fars milletinden öğrenmiştir. Fars etkileşimli bu olayın en büyük etkileri bugün Türkçede dini kelimelerin Fars kökenli olması ve İslam'a geçildiği dönem kullanılan Arap alfabesinin Farsî olmasıdır. Başka bir kaynağa göre Türklerin İslamiyetle tanışmaları ve İslamiyete geçmeleri zorla ve kanla olmuştur. Emeviler döneminde birçok Türk boyu İslamiyete geçmedikleri için Müslüman Emevi orduları tarafından kılıçtan geçirilmiştir. Birçok Türk, İslam ordularına zorla alınmıştır. Abbasiler döneminde, Emeviler döneminde zorla esir alınmış birçok Türk askerlikteki yetenekleri sonucunda Abbasi yönetiminde söz sahibi olmaya başladılar. Harun Reşit döneminde, saray muhafızları ve saray yönetiminin küçük bir kısmı Türklerden oluşuyordu. Halife Mutasım döneminde Türkistandan toplanan Türklerle Bağdat, Suriye ve Anadolu'da "Samerra" adı verilen ordugahlar kuruldu ve hassa ordusu teşkil edildi. Orta Asya'da Talas'ta karşı karşıya gelen Çin ve bir kısmı Türk kökenli askerler ve yöneticilerden oluşan Arap orduları karşısında bölgede bulunan Türk boyları, Arap ordusunun yanında yer alarak Arap ordusunun kazanmasına yol açtı. Bu savaş ve sonrasında gelen zafer ile Araplar Türklerin ilk müttefikleri oldular. Kazanılan zafer sonrasında Türkler Müslümanlığı kabul etmiş ve İslam Orta Asya'ya varmıştır. Talas Savaşı'ndan sonra, Karadeniz'in kuzeyinde bulunan İtil Bulgarları (Tatarlar), daha sonra da Karahanlı Devletini teşkil eden Karluk, Yağma, Çiğil boyları Müslümanlığı kabul etmiştir. Daha sonra İslamiyete giriş yoğunlaştı. Abbasi Halifeliğinin ortadan kalkmasından Osmanlı Devleti'nin sonuna kadar karşılıklı ilişkide Araplar yönetilen, Müslüman Türkler yöneten olmuştur. 1900'lü yıllarda Osmanlı Devleti zayıflamaya ve dağılmaya başlamıştı. 1914 yılında patlak veren I. Dünya Savaşı'nda Osmanlı Devleti İttifak Devletleri ile müttefik olmuştu. Ve savaş yıllarında Suudi Arapları, Osmanlı'ya karşı savaştılar ve bir bağımsızlık arayışı içine girdiler. Tabii bu arayışın gerçekleşmesi için İtilaf Devletleri ile müttefik oldular. Savaş sonunda Orta Doğu İngiliz ve Fransız mandası altına girdi. Daha sonra ayrı Arap devletleri kuruldu. Günümüzde Türkler ve Araplar politik ve siyasi açıdan müttefik konumundadırlar. Nitekim Kıbrıs Barış Harekatı'nda ülkemize destek veren yegane ülkelerin Libya, Suudi Arabistan ve Irak olması, Filistin halkı için yapılan sayısız siyasi ve sosyal çabanın gerçekleştirilmesi, aynı zamanda D-8 (Developing Eight, gelişmekte olan 8 ülke) ile bir birliktelik oluşturması Türk-Arap ilişkilerini Cumhuriyet tarihinde zirveye çıkarmıştır ve son yıllarda Arap ülkeleriyle olan vizelerin kaldırılması örnek olarak gösterilebilir. Ekber Åžah Ekber Şah tam adıyla Ebü'l-Feth Celâlüddîn Muhammed Ekber Şâh (Urduca: جلال الدین محمد اکبر , Hindi: जलालुद्दीन मुहम्मद अकबर, Jalāl ud-Dīn Muḥammad Akbar) (d. 14 Ekim 1542 - 27 Ekim 1605), babası Hümayun Şah'ın ardından 1556-1605 arası Babür İmparatorluğu tahtına geçmiştir. Sind'de bulunan Ömerküt Kalesi'nde doğdu. Babası Hümayun Şah, annesi İran asıllı Hamide Banu'dur. Babürlerin en parlak dönemi Ekber Şah'in padişah olduğu dönemdir. Babası Hümayun Şah öldüğünde henüz 14 yaşındaydı. O sırada Delhi'de bulunan Seydi Ali Reis'in tavsiyesiyle Hümayun Şah'in ölümü bir süre gizlendi ve savaşta olan Ekber, 20 gün sonra Delhi'ye gelip 15 Şubat 1556'da tahta çıktı. Harem'in politik baskısını ancak 1564'te kırdı ve otoriteyi eline aldı. Pek çok idarî yenilik getirdi. Cizvit papazlarından Bartoli Baba (Padre) Ridolfo Akuaviva'nın Büyük Moğol Yanındaki Görevi adlı Latince kitabında Ekber Şah'ın büyük bir toplantı yaparak oraya din bilginlerini ve komutanları çağırdığını, uzun zamandan beri tasarlamış olduğu yeni bir dini kurma ve onun başı olma niyetini aşağıdaki şekilde açıkladığını yazar. Ekber Şah, farklı dinlere sahip olan tebaasını ortak tek bir din çatısı altında birleştirme projesiyle nev-i şahsına münhasır bir imparator olmaya çalışmıştır. Ekber Şah, dedesi Babür zamanından itibaren fethedilmeye başlanan Hindistan'ı vatan olarak benimsemiş, fatih olarak geldikleri bu ülkede kalıcı olmanın yollarını aramıştı. Ekber Şah Hindu, Müslüman, Zerdüşt, Budist, Sih, Cayinizm, Hristiyan gibi pek çok din mensubunun yaşadığı bu ülkede tebaası üzerinde manevî nüfuz kurmadan birlik sağlamanın mümkün olamayacağını düşünüyordu. Ekber Şah'ın çeşitli din ve mezheplerle ırklar arasında karşılıklı müsamahaya dayanan dostluk ve barış içinde yaşama fikrini ifâde eden sulh-i küllî düşüncesini benimsemesinde Hocası Mir Abdüllâtif etkili olmuştu. Ekber Şah, saltanatının ilk yıllarından itibaren Hindu çoğunluğun gönlünü kazanmaya yönelik uygulamalar başlattı. Kendisine veliaht doğuracak olan Hindu Rajputun Jodhaa adlı kızı ile evlendi, Hindu erkeklerden alınmakta olan cizye ile mukaddes yerlerin ziyareti sırasında Hindulardan alınan vergiyi kaldırdı. Bürokraside ve ordunun üst yönetiminde pek çok Hinduya görev verdi. Tebaasının manevî liderliğini üstlenmek isteyen Ekber Şah, farklı dinlerin öğreticileri ile yakınlıklar kurdu, onları tanımaya ve kendisine bağlamaya çalıştı. 1580'lere doğru Zerdüştlüğe meyleden Ekber Şah, bir süre bir Zerdüşt gibi yaşadı, sarayda gece gündüz ateş yakılmasını emrederek bu ateşin söndürülmemesi görevini Ebu-l Fadl'a verdi. Ekber Şah, aynı dönemde Caynizm ve Sih inancıyla da tanıştı, sarayında bu inançların temsilcilerini bulundurdu. Ekber Şah, 1579 yılından itibaren, Portekizli işgalcilerle birlikte gelen Cizvit papazlarını da sarayına davet ederek uzun bir süre onları misafir etti. Hristiyanlığı öğrenmeye heves eden Şah, Cizvitlere İncil'i tercüme ettirdi, onların kilise kurmalarına müsaade etti, çocuklarının eğitimiyle onları görevlendirdi. Ancak teslis inancı bir türlü Ekber Şah'ın aklına yatmadı. Onun öğrenme merakından ümitlenen, ancak umduklarını bulamayan misyonerler, yazdıkları mektuplarda; Ekber Şah'ın dinî tartışmalar sırasında sürekli haşhaş ve alkolün etkisi altında olduğunu görerek hayal kırıklığına uğradıklarını ve onun bir düzenbaz olduğunu iddia etmişlerdi. Ekber Şah, "sulh-i küllî" düşüncesini Müslümanlara kabul ettirmek için onlar üzerinde manevî otorite kurmanın yollarını arıyordu. Tahta çıktığı sırada Müslüman halk arasında mehdiyet düşüncesi oldukça yaygındı. Ekber Şah, on altıncı yüzyılın başında mehdîliğini ilân eden Caunpurlu Muhammed'in bin yılcı (mehdînin âhir zamanda bin yıl hükmedeceği inancı) hareketi Mehdeviye öğretisinden bu anlamda faydalanmayı düşündü. Üstelik mehdinin zuhur edeceği hicrî bininci yıl olan miladi 1591 yılı çok yakındı. Ekber Şah, mehdilik konusunda yönlendiren ve teşvik edenlerin başında Mehdevî hareketinin lideri Şeyh Mübarek b. Hıdır en-Nagorî ile iki oğlu Feyzî ve Ebu l-Fadl el-Allâmî vardı. Ancak mehdiyet düşüncesi karşısında en büyük engel, bu düşünceye şiddetle karşı çıkan ulemaydı ve bunlar, Müslümanlar üzerinde hâlâ nüfuz sahibiydiler. Ekber Şah'ın mehdiliğinin kabul ettirilmesi bakımından öncelikle ulemanın saf dışı edilmesi ve gözden düşürülmesi gerekiyordu. Ekber Şah bunu gerçekleştirmek üzere, 1575'te başkent Fetihpur Sikri'de bir ibadethane yaptırdı. Divanhane denilen bu yerde Sünni ve Şii Müslüman âlim, edip ve mutasavvıfları bir araya getirerek dinî konularda münâzaralar tertip etti. Bu toplantılara katılan ulemâ arasındaki şahsî çekişmeler, ulemanın zaafları ve şer'î meselelerdeki anlaşmazlıkları öne çıkarılıp ulemâ ve hocaların Müslümanlar üzerindeki itibarları ve güvenilirlikleri yıpratıldı. Ekber Şah daha sonra Mecusî, Hindu, Budist ve Hristiyan bilginlerini de bu toplantılara çağırmaya başladı, onların İslâm aleyhine konuşmalarını müdahale etmeden dinledi. Bu toplantılarda İslâm'ın bedevî bir millete geldiği, Babür halkı gibi yüksek bir millete uygun olmadığı, vahyin akla aykırı olduğu, Kur'ân'ın Allah kelamı olmadığı görüşleri dile getirildi. Nihayet şartların müsait olduğuna kanaat getirilen 1579 yılında Fetihpur Sikri Ulu Camii'nde minbere çıkan Feyzi en-Nagori, Ekber Şah'ın ilâhî mertebeye yüceltildiğini ifâde eden manzûm bir hutbeyi okuyarak onu müctehid-i zaman ilan etti. Ebu'l-Fadl'a göre de Ekber Şah zamanın imamıydı, insanların Allah'ın rızasını kazanabilmeleri için o hangi yolu, hangi mezhebi seçerse, ona tâbi olmaları şarttı. "Tâcü l-ârifîn" lakâbıyla şöhret bulmuş Şeyh Zekeriya, insan-ı kâmil sözüyle kastedilenin Ekber Şah olduğunu ve ona mutlak itâatin dinin emirlerinden olduğunu iddia ederek ona "kıble-i murâdât" (ona yönelince muratların gerçekleşeceği kıble) adını vermiş, bu iddialarını delillendirmek için hadis uydurmaktan çekinmemişti. Öte yandan Ekber Şah, Taceddin Ayodhanî ile de dostluk kurmuş, bu zat vasıtasıyla Abdülkerim Cilî'nin insan-ı kâmil öğretisini kendisine uyarlamış ve kendi inancına mensup takipçilerinden huzurunda secdeye kapanmalarını istemiştir. Bâzı Brahmanlar da Ekber Şah'ın Rama ve Krişna gibi büyük Hindu mabudu Vişnu'nun avatarı (Tanrı Vişnu'nun bedenlenerek Dünya'ya gelmiş hâli) olduğunu söyleyerek, onu Hinduların mabudu konumuna getirmişlerdi. Ona bağlılığın dört mertebesi olarak mal, can, namus ve dinin feda edilmesi gerektiğini, buna karşılık hikmet, şecaat, iffet ve adâletin elde edileceğini ilân etmişlerdi. 1582'de Ekber Şah, bütün eyalet valilerinin önünde Dîn-i İlâhî'yi kurduğunu resmen ilân etti. Artık İslâmiyet, Hristiyanlık, Zerdüştîlik, Hinduizm, Sihlik, Caynizm ve Budizmin inanç, ibâdet ve muâmelâtı bu dinin çatısı altında birleştirilmişti. Daha sonra Cihangir adı ile tahta çıkacak olan Ekber Şah'ın oğlu Selim, bütün bu olumsuzlukların müsebbibi olarak gördüğü Ebu-l Fadl'ı 1602 yılında öldürttü ve babasına ağır bir darbe vurdu. Ekber Şah sonrası Babür Şahları, dedelerinin Müslümanlar nezdinde sebep olduğu tahribatı gidermeye uğraştılar. Ekber Şah'ın İslâm ile Hinduizmi birleştirme çabaları sonucu ortaya çıkan Hindu tahakkümüne karşı en büyük tepki Nakşibendîlerden geldi ve bu tarikat, daha sonraki dönemlerde Hindistan'daki dinî ve siyasî gelişmelerde önemli rol oynadı. Ekber Şah'ın İslâm'a karşı tahrif ve yeni bir din oluşturma çabasına karşı İmâm-ı Rabbânî büyük mücadele vererek ve Ekber Şah'ı eleştirerek bu dinin çok yaygınlaşmasını önlediği, ancak üst düzey devlet yöneticileri arasında yayıldığı kabul edilir. Ekber Şah, Timur soyundan gelen bir hükümdar olarak Osmanlı Devleti'ne hep tepeden baktı ve hükümdarlığı döneminde Osmanlı Devleti ile resmî hiçbir ilişki kurmadı. O sırada cereyan eden Osmanlı-Safevî çatışmasında Safevilerden yana tavır aldı. Ekber, Hint geleneğinin yüzlerce yıllık adaletsiz uygulamalarına son verdi ve adil mahkemeler kurdu. Vergi toplamada adaletli olmaya önem verdi. Hindu ve Müslümanların kendi geleneklerine göre yargılandıkları bir hukuk düzeni geliştirdi. Fethpur Sikri’ni, mimarların yanı sıra bilgin, şair, edebiyatçı ve ressamların bir araya geldiği bir sanat merkezine dönüştürdü. Ekber, Türk-İslâm mimarisinin en güzel eserlerinin yapılmasını sağladı. Bunların başında Fethpur Sikri'deki beş katlı Türki Sultana Sarayı, 1602'de Handeş'in fethi anısına yapılan ve Dünya'nın en büyük kapılarından Bülend Dervaze ile Lahor'daki Aynalı Saray sayılabilir. Boğdan Prensliği Boğdan Prensliği veya Boğdan Beyliği veya Moldova Prensliği , (Moldovaca: Цара Молдовей, Rumence:Principate Moldova) Avrupa'da Doğu Karpatlar ve Dinyester nehri arasında kurulmuş tarihi prenslik. Önce bağımsız sonra özerk bir ülke olmuştur. Eflak Prensliği ile birleştiği zaman da modern Romanya'nın temelleri atılmıştır. Boğdan Prensliği çeşitli zamanlarda Bukovina'nın hepsi ile Besarabya ve Bucak'ı kapsamıştır. Celje Celje (Almanca:"Cilli", Macarca:"Cille"), Slovenya'nın bir ili normal bir Orta Avrupa yerleşim birimi. Sultan II. Bayezid zamanında Osmanlı topraklarına katılan şehir bugün Slovenya sınırları dahilindedir. Sloven köylü isyanı sırasında Türklere karşı 1515 yılında kendisini savunmuştur. Pek çok yerel soylu, Protestan Reformu sırasında Protestanlığı dönüştürüldü. ancak bölge Counter-Reformasyon sırasında Roma Katolikliğine dönüştürüldü. Celje, Napolyon Savaşları sırasında Habsburg'ların 'Avusturya İmparatorluğu'nun bir parçası haline geldi. 1867 yılında, Avusturya-Prusya Savaşı sırasında, Avusturya yenilgisinden sonra, şehir Avusturya-Macaristan'ın parçası haline geldi. Viyana-Trieste demiryolu hattı üzerindeki ilk hizmeti 27 Nisan 1846 tarihinde Celje'de meydana geldi. 19. yüzyıl ve 20. yüzyılın başlarında sonunda Celje, Slovenler için yankı uyandırdı Alman milliyetçiliğinin merkezi oldu. 1910 nüfus sayımına nüfusun% 66.8 Alman olduğunu gösterdi. Nüfus artışı bu dönemde istikrarlı oldu. 1900 yılında, Celje 6743 nüfusu vardı ve 1924 yılında bu sayı 7.750 ye ulaşmıştı. Belediye Başkanları Binası ve Kent Konseyi 1896 yılında inşa edilmiştir. Telefon hattı 1902 yılında kuruldu ve şehre 1913 yılında elektrik verildi. Sloven ve Alman etnik milliyetçiliği 19. ve 20. yüzyıllarda arttı. I. Dünya Savaşı sonucunda 1918 yılında Avusturya-Macaristan çöküşüyle birlikte, Celje (Sırp, Hırvat ve Sloven Krallığı'nın (daha sonra Yugoslavya olarak da bilinir) bir parçası haline geldi. Bu dönemde, kent hızlı bir sanayileşme ve nüfus önemli bir büyüme yaşadı. Celje, Nisan 1941'de Nazi Almanyası tarafından işgal edildi. Gestapo 16 Nisan 1941 tarihinde Celje'ye geldi. Teftiş için SS lideri Heinrich Himmler üç gün sonra bu kente geldi. Savaş sırasında şehir önemli iletişim hatları ve askeri tesisleri hedefleyen müttefik bombardımanlarına maruz kaldı. Şehrin savaş öncesi 20 bin nüfusu vardı ve savaş sırasında 575 kişiyi hayatını kaybetti. Bunlar çoğunlukla 20 ve 30 yaşları arasındaydı. 1.500 'den fazla insan Sırbistan veya Üçüncü Reich Almanyası içine sürüldü. Yaklaşık 300 kişi gözaltına alındı ve yaklaşık 1000 kişi Celje hapishanelerinde tutuklu kaldı. Sayısı bilinmeyen vatandaşlar 'zorla' Alman ordusuna askere alındı. Yaklaşık 600 "çalıntı çocuk" Germanization için Nazi Almanyası'na götürüldü. Savaşın sona ermesinden sonra, halkın geri kalanı hariç Almanca konuşulan kısmı kentten ihraç edildi. Celje, 1991 yılındaki On Gün Savaşı'ndan sonra bağımsız Slovenya'nın parçası haline geldi. Kasabanın turistik yerleri, '1241 yılında kurulan manastır ve 16. yüzyıldan kalma bir saraydır. Tank imha edici Tank imha edici, kundağı motorlu tanksavar topu ya da tank imha eden bir tür zırhlı savaş aracıdır. Tank imha edicilerin yapılış amacı savaş alanında düşmana ait tankları yok etmektir. Yani bir tür tanksavar silahıdırlar ancak tank değildirler. Üzerlerinde yüksek namlu çıkış hızına sahip toplar bulunur. Ya tamamen taretsiz ya da üstü açık bir tarete sahiptirler. Tekerlek veya palet yardımıyla hareket ederler. Üzerlerinde Güdümlü tanksavar füzesi fırlatıcısı taşıyan araçlara kısaca ATGM ("İngilizce"→ Anti Tank Guided Missile) araçları denir. Tank imha ediciler tank gibi birçok görevden sorumlu değildir. Tanka nazaran daha az esnek ve ağır piyade ateşi karşısında korumasızdırlar. Her ne kadar bazı tank imha edicilerin ön yüzlerindeki zırh kalın da olsa yine de zırh bakımından zayıf araçlardır. Bu araçların popüler olmasındaki en büyük etken tanklara nazaran daha kolay ve ucuza üretilmeleridir Üzerinde top bulunan zırhlı tank imha ediciler II. Dünya Savaşı'nda üretilmeye başlanmıştır. Ancak günümüzde ince bir zırha sahip ama daha hızlı ve uzun menzilli tanksavar güdümlü füze taşıyan ATGM araçları üretilmektedir. Septimius Severus Septimius Severus (; 11 Nisan 145 – 4 Şubat 211), sadece Severus olarak da anılır, 193'ten 211'e kadar Roma imparatoruydu. Afrika eyaletinin Leptis Magna şehrinde doğdu. Afrika kökenli ilk Roma İmparatorudur. Marcus Aurelius ve Commodus'un hükümdarlıkları döneminde devlet kademelerinde yükseldi. Beş İmparator Yılı'nda İmparator Pertinax'ın ölümünü takiben Severus gücü ele geçirdi. Pertinax'ın katilinden iktidarı satın alan Didius Julianus'u öldüren Severus, bunun ardından tahta göz diken rakipleri General Pescennius Niger ve General Clodius Albinus ile savaşa girdi. Niger'i İssus Savaşı'nda (194'te) Kilikya'da mağlup etti. Aynı sene ordusunu daha doğuya yürüterek Osroene Krallığını Roma'ya ilhak etti. Bundan üç sene sonra da Galya'da Lugdunum Savaşı'nda Albinus'u yendi. Batı eyaletlerinde iktidarını sağlamlaştırdıktan sonra Severus 197 yılında Part İmparatorluğu'na savaş açtı ve Roma ordusu Partların başkenti Tizpon'u yıktı, bunun sonucunda Roma sınırları Dicle'ye kadar genişlemiş oldu. Severus bundan başka, Arabia Petraea'da inşa edilmiş olan sınır güvenliği sistemi Limes Arabicus'u genişletti ve takviye etti. 202'de Mauretania'da Garamantlara sefer düzenledi, başkentleri Germa'yı ele geçirdi ve "Limes Tripolitanus" sınır sistemini devletin güney sınırları boyunca genişletti. Hükümdarlığının sonraki yıllarında Britanya'ya yolculuk yaptı. Hadrian Duvarı'nı güçlendirdi ve Antoninus Duvarı'nı yeniden ele geçirdi. 208'de Kaledonya'ya (günümüzün İskoçyası) sefer düzenledi, 210'da onu öldürecek olan hastalığa yakalanmasıyla Kaledonya'yı ele geçirme planı başarısız oldu. 211'in başlarında Eboracum'da öldü. Yerine oğulları Caracalla ve Geta geçti. Oğullarının hükümdar olmasıyla Severuslar Hanedanı kurulmuş oldu. Bu, Üçüncü Yüzyıl Krizi'nden önce hüküm süren son Roma hanedanıdır. Lucius Severus Kuzey Afrika'da bugünkü Libya, Tunus ve antik dönemde Kartaca olarak bilinen bölgenin güney doğusunda Leptis Magna'da doğdu ve yetişti. Severus, Equestrian sınıftan seçkin ve varlıklı bir ailesinden geliyordu. Severus Libya-Fenike ve Roma soyundan olup, Latinceyi Fenike aksanı ile konuşurdu. Babası Publius Septimius Geta, Libya-Fenike kökenli bir Berberi soylusu idi. Hakkındaki oldukça az bilgiye göre çok büyük politik görevler almamıştı ama iki tane kuzeni Konsül olarak İmparator Antoninus Pius'un hizmetinde bulunmuştu. Annesi Fulvia Pia soylu bir Romalıydı. Ailesi İtalya'dan Kuzey Afrika göçmüştü ve Fulvius soyu olarak, eski ve politik olarak etkili, patrici kökenli bir ailedendi. Lucius Severus'un Publius Septimius Geta ve Septimia Pia adlı iki küçük kardeşi vardı. Severus’un anne tarafından kuzeni Praetorian muhafız ve konsül Gaius Fulvius Plautianus'tu. Severus 172'de İmparator Marcus Aurelius tarafından Roma Senatosu'na Senatör olarak atandı. Severus 190'da Konsül, takip eden yılda ise İmparator Commodus'dan Pannonia Lejyonlarının komutasını aldı. 193'te Pertinax'ın kuvvetleriyle beraber öldürülmesi üzerine, Carnuntum'da imparator ilan edildi ve hızlı bir şekilde İtalya'ya döndü. Eski İmparator Didius Julianus Senato tarafından ölüme mahkûm edilip, öldürüldü ve Severus Roma'nın idaresini muhalefetle karşılaşmadan ele geçirdi. Bu sırada Suriye Lejyonları Pescennius Niger'i imparator ilan etmişti. Aynı anda Severus Britanya'nın belki de ona karşı Didius'u desteklemiş olan güçlü valisi Clodius Albinus'a, içerisinde Sezarlık payesinde bulunan ve zaman içerisinde yükselmeyi ima eden makul bir teklifte bulundu. Onun artçı desteği ile, doğuya hareket etti ve 194'te Issus Savaşında Niger'in kuvvetlerini bozguna uğrattı. Ertesi yılı Niger'e yardım eden Mezopotamya ve Pers derebeylerini yok etmeye ayırdı. Ardından, Severus oğlu Caracalla'yı halefi olarak ilan etti. Albinus, Kuvvetleri tarafından İmparator olarak selamlanıp Galya'ya doğru hareket edince, Severus Roma'da kısa bir konaklamadan sonra, onunla karşılaşmak için Kuzey'e yöneldi. 19 Şubat 197 tarihli Lugdunum Savaşı'nda, çoğunlukla İllirya, Moesia ve Daçya lejyonlarından oluşmuş 100,000 kişilik bir ordu ile Clodius Albinus'u yenerek ortadan kaldırıdı. Böylece İmparatorlukta kontrolü tam olarak sağlamış oldu. Severus bir askerdi ve askerliği boyunca şeref peşindeydi. 197'de Pescennius Niger'e destek verenlerden intikam almak için Pers İmparatorluğu'na karşı kısa ve başarılı bir savaş yaptı. Pers başkenti Tizpon lejyonlar tarafından yağmalandı ve Mezopotamya'nın kuzey yarısı Roma'ya iade edildi. Severus'un Roma Senatosu ile ilişkileri hiçbir zaman iyi olmadı. Başından beri ordu yardımı ile elde ettiği gücü nedeniyle gözden düşmüştü. Severus kendisine karşı kötülük ve komplo planladıkları gerekçesiyle düzinelerce Senatörün idamını emretti ve onların yerlerine kendisine yakın adamlarını yerleştirdi. Aynı zamanda İmparatorun kişisel muhafızı olan Praetorian muhafızlar'ı kendi adamlarıyla yeniden düzenledi ve Roma yakınlarında Albanum'a 50,000 kişilik kendisine sadık bir birlik yerleştirdi. Saltanatı süresince yaklaşık 25/30 arasındaki Lejyon sayısını 33'e yükseldi. Aynı zamanda destek birlikleri ("Numerii")'lerinde sayısı da arttırıldı. Bu birliklerin birçoğu doğu sınırlarından geliyordu. Buna ek olarak Lejyonlarda yıllık ücret 300'den 500 "denarius"a yükseltildi. Yaptıklarıyla Roma'yı askeri bir diktatörlüğe dönüştürdüğü halde, Commodus döneminin moral çöküntüsü ve sınırsız yozlaşmasından kurtulan Romalı yurttaşların gözünde oldukça popülerdi. Pers Ülkesinden zaferle dönmesi anısına Roma'da Septimius Severus Zafer Takı'nı diktirdi. Kaynaklara göre, Severus 197 yılından sonra İmparatorluğun yönetim kademelerinin kontrolünü eline geçiren Gaius Fulvius Plautianus'un ağır etkisi altında kalmaya başladı. Plautianus'un kızı, Fulvia Plautilla, Severus'un oğlu Caracalla ile evlenmişti. Aşırı gücü 205 sonlarında İmparatorun ölmekte olan kardeşinin ithamlarıyla ile sona erdi ve öldürüldü. Ardılı iki "praefecti", hukukçu Aemilius Papinianus'da dahil, her nasılsa daha geniş yetkiler elde ettiler. 208 yılı başlarında Severus Roma Britanyası'nı barbarlara karşı savunma görevini ve ardından Eburacum (York)'ta ciddi şekilede hastalanana kadar Hadrian Duvarı'nın tamiratı işini üzerine aldı. 4 Şubat 211'de öldü. 211'de ölümü üzerine Severus Senato tarafından tanrılaştırıldı ve karısı Julia Domna'nın tavsiyesi üzerine iki kavgacı oğlu Caracalla ve Geta halefleri oldular. Severus tarafında imparatorlukta sağlanan istikrar yakında kaybolacaktı. İmparatorluğa pahalıya mal olan askeri temayüllerine rağmen Severus, zamanında Romanın ihtiyacı olan güçlü bir yöneticiydi. Takip eden birkaç yöneticinin de dahil olduğu Asker İmparatorların başlangıcıydı. Her halükarda, bazı bakış açılarına göre ihtiyaç olduğu halde, Ordu imtiyazlarını artırma politikası çağdaşları Cassius Dio ve Herodianus tarafından eleştirildi: özellikle de, yeni ordunun beslenmesi için sivil halk üzerinde artan zorlukları (vergi artışları) işaret ettiler Severus aynı zamanda inşaat faaliyetleriyle de dikkat çeker. Roma Forumundaki Zafer Takı onun adıyla anılır. Aynı zamanda, Roma'da Septizodium'u inşa ettirdi ve doğum yeri olan Leptis Magna'yı zenginleştirdi (203'teki ziyaretinin anısına bir Zafer Takı inşa edilmiştir). Kolofan Kolofan, çam sakızının damıtılmasıyla oluşan, saydam, sarı renkli reçine. Canlı ağaç gövdelerinde açılan yaralardan, ağacın dip kütük kısımlarının ekstraksiyonundan ve sülfat yönteminin yan ürünü olan tall-oil'in fraksiyonlu damıtılmasıyla elde edilir. Suda çözünmez, oda sıcaklığında katı, açık sarı-kahverengi arasında bir renktedir. Eter, alkol, klorlu hidrokarbon ve hidrokarbonlarda çözünür. Kolofanın değerini belirlemede en önemli etken renktir. Renk açık sarıdan koyu kahve rengine doğru harflerle değerlendirilir. Doğal olarak çam ağaçlarından elde edilen reçine %80 kalofan, %20 terebenti yağı içerir. Kolofanın bileşimi ise %90 reçine asitleri ile %10 nötral maddeler içerir. Kağıt endüstrisi, yapıştırıcılar, boya endüstrisi, baskı mürekkepleri gibi çeşitli alanlarda yaygın olarak kullanılır. Türkiye'de en çok kızılçamlardan ("Pinus brutia") elde edilir. Sinan Bengier Sinan Bengier ( d. 31 Mart 1948, Ankara), TÃ¼rk tiyatro ve sinema oyuncusu. 1968 yılında hava astsubayı olarak mezun oldu. Tiyatro ve sinema hayatına 1969'da amatör olarak başladı. 1971'de Karagöz Çocuk Tiyatrosu'nda çalışmaya başladı. Daha sonra Asaf Çiyiltepe Sahnesi, Ankara Devlet Tiyatrosu ve Ankara Halk Tiyatrosu'nda çalıştı. Ankara Devlet Tiyatrosu'nda oynadığı oyunlar arasında Bu Hesapta Yoktu yer almaktadır. Levent Kırca ile tanışıp Levent Kırca Tiyatrosu'nda oynadı. 1995'te BKM Oyuncuları'na geçti ve onlarla birlikte bazı filmlerde rol aldı. "Erkeksen Seyret", Bir Demet Tiyatro, Olacak O Kadar, Çılgın Bediş, "Esir Şehrin İnsanları", "Bir Filiz Vardı" rol aldığı dizilerin bazılarıdır. Aynı zamanda genç sinemacılara destek veren Bengier, 2008 yılının başında genç yönetmen Koray Kaygusuz'un Sadece İki Gün "Hadi Bakalım" filminde konuk oyuncu olarak yer almıştır. Palandöken Dağı Palandöken Dağı, Erzurum'da bulunan, 3125 metre rakımlı, tektonik bir dağdır. Sadece Palandöken'e özgü bir çiçek olan Palandökenensis Mayıs ayında bulunabilmektedir. Başköy mevkiinde bir kayak merkezi bulunur. Adı palan (eşek semeri) ile döken kelimelerinden kuruludur. Eşeğin palanına vurulan heybelerin dağın dik yollarında devrilmesine kinayedir. Erzurum şehrinin 10 km kadar güneyinde bulunan zirvesiyle çevrenin en yüksek noktasıdır. Erzurum şehir merkezinin 1950 metreyi bulan yüksekliğinden ve kütle olarak bir sıradağ olmasından dolayı Türkiye'nin 3000 metrenin üzerindeki diğer dağları kadar büyük gözükmemektedir. Ancak mitolojide bilhassa da Anadolu'daki birçok efsânede ismi geçmektedir. Palandöken, kış mevsiminde kuzey yamacında barındırdığı kar miktarı, kar kalitesi ve Türkiye'nin en uzun pistine sahip olan kayak merkezi ile ülkenin önde gelen kayak merkezlerinden biridir. Teknik tırmanış açısından herhangi bir zorluğa sahip olmamasına rağmen kış mevsiminde diğer 3000'liklerde de olduğu gibi her türlü olasılık göz önünde bulundurularak, o şekilde teknik malzeme ile tırmanılmalıdır. Dağın bazı dik parkurları, yöresel olarak kışların aşırı sert geçmesinden dolayı tehlikeli olabilir. Erzurum şehir merkezinden 3125 m'lik zirveye giden en iyi ve en rahat yol kayak merkezinden geçer. Erzurum şehir merkezine yaklaşık 4 km uzaklıkta olan 2100 m râkımdaki oteller mevkiinde her türlü ihtiyaç giderilebilecek imkânlar bulunmaktadır. Güvenlik açısından jandarma 24 saat görev yapmaktadır. Kamp için de bu mevkii idealdir. Devam eden karayolu ile daha yukarıda bulunan oteller mevkiine ulaşılır. Burası ise 2450 m yüksekliktedir ve bu seviyeden sonra telesiyej hattı tâkip edilerek sırt üzerinden zirveye ulaşılır. Diğer yol ise dağın güney yamacında bulunan Başköy köyünden zirveye ulaşılan yoldur. Bu rota da teknik bir tırmanış zorluğu içermez. Palandöken Dağları'nın en yüksek noktası Büyükejder Tepesi olarak isimlendirilir. Burada, iletişim vericileri ve özel bir işletmeye ait kafeterya bulunmaktadır ve kayak sezonunda telesiyej vâsıtasıyla da zirveye ulaşılabilmektedir. Zirveden inen hat üzerinde, 2500 metre irtifâda Ejder Lifti'nin bitiminde de özel bir kafeterya bulunmaktadır. Bunun yanında Palandöken Dağı ve Erzurum'da oluşturulan birçok tesis ve kayak merkeziyle 2011 Dünya Üniversitelerarası Kış Oyunları'na ev sahipliği yapmıştır. Ä°sauria İsauria ( / İsauria), Vetus (Eski İsaura), İsaura Nova (Yeni İsaura), Tris-Maden ve Leontopolis (Arslanlar Kenti) isimleri Lycaonia (Konya) ya da Eski Yunanda Iconium (Konya)'nın bir kenti olarak bilinmektedir. İsaura'lı halk enerjik ve yağmacı bir halk olarak bilinir. İsaura'nın Kralı Philiph düşmemek için birçok savunma yapmış olsa da Alexander'in ordusuna karşı koyamamıştır. Daha sonra tekrar inşa edilen İsaura, Galatia İmparatorluğu'nun son Kralı P. Servilius tarafından geliştirildi ve bölgenin ticaret merkezi haline getirildi. Isauria Palea ve Isauria Nova olarak iki ayrı şehir haline geldi. Fakat her ikisi de aynı dili konuşuyordu. Sonraki dönemde (Ammianus Marcellinus Dönemi) Dorla Koniah 'ın sancak ve başkenti olmuştur. Ve ilk Hristiyanlar olarak ve Hristiyanlığın gelişmesinden bu ülke öncü olmuştur. Burada birçok psikopos yaşamaktaydı. Theophilus, Sisamoas da Isaura'da yaşadığı bilinmektedir. Isaura Palæa adlı görkemli tarihi yer günümüzdede Konya ilinin Bozkır İlçesi sınırları içerisinde bulunmaktadır. Muhammes Muhammes, beş dizelik bölümler halinde söylenen nazım şeklidir. Bir muhammesin ilk beşliğindeki son dizenin, aynı beşlikteki diğer dört dize ile kafiyeli olması şart değildir. Beşlik sayısı bir kayda bağlı değildir. Bend sayısı 4-8 arasında değişir. Aruz ölçüsüyle yazılır. İlk bendin 5 dizesi birbirleriyle, sonraki bendlerin son bir ya da iki dizesi ilk bend ile uyaklıdır. Son bir ya da iki dize, her bendin sonunda aynen tekrarlanıyorsa bu muhammese "muhammes-i mütekerrir", bu dizelerin ilk bend ile yalnızca uyak yönünden uyuştuğu muhammeslere ise "muhammes-i müzdeviç" adı verilir. Muhammeslerde çoğunlukla felsefi düşünceler, tasavvuf konuları ele alınır. En çok Muhibbi (Kanuni Sultan Süleyman) eser vermiştir. Muhammes her konuda yazılabilir. Felsefî bir fikir, bir düşünce, bir dünya görüşü, övgü, aşk, sevgiliyi özleyiş muhammeslerin konusu olabilir. Son bendde şair­ler mahlaslarını söylerler. Muhammesler de murabbâlar gibi edebiyatımızda çok kullanılan musammatlardandır. Hemen her şair bu nazım şeklini denemiştir. Bu arada Fuzulî (ölm. 1556) ve Taşlıcalı Yahya Bey (ölm. 1582), divanlarında, İbrahim Hakkı (ölm. 1772), Esrar Dede (ölm. 1797), Şeyh Gâlib (ölm. 1797-98), Hoca Neş’et (ölm. 1807-08), Enderunlu Vâsıf (ölm. 1824-25) gibi şairlerin di­vanında ikisi münâcât ve na’t olan ve Şeref Hanım (ölm. 1861)’da muhammes vardır. Muhibbi(Kanini Sultan Süleyman - ölm. 1566) 18 muhammesle bu nazım şeklini en çok kullanan şairlerdendir. Muhammes, “beşli” demektir.5 dizelik bentlerden oluşur. Edebiyatta beş mısralık bendlerden oluşan nazım şekline de Muhammes denilmektedir. Genellikle 4-8 bend arasında yazılmışlardır. Az görülmekle birlikte daha uzun, 12-13 bende kadar uzayan muhammesler de vardır. Muhammeslerde kafi­ye örgüleri şöyledir: aaaaa / bbbba / cccca (Ã–rnek 1) Ten bozuldu eşk-i çeşm-i hûn-feşânumdan menüm Köydi can gönlümdeki sûz-ı nihânumdan menüm Tâ eser var cism ü cân-ı nâtüvânumdan menüm Gâm kem etmez göz ü gönlüm cism ü canumdan menüm Bu başumdan savulup ol gitse yanumdan menüm. Meyl-i vasi eğmiş kadümi çeng-i bezm-i yâr tek Reglerüm sızlar el ursam çeng üzere târ tek Çeng ne mümkin kim ide zârlıg men zâr tek Bes ki memlûyem hevâ-yı aşka mûsikâr tek Min figân her dem çıkar her üstühânumdan menüm. Ey hayâlün halveti nakd-ı revânum mahzeni Gözyaşı olur revân her dem hayâl itsem seni Lutf umup senden ser-i kuyunda tutdum meskeni Gel gözüm nûru Fuzulî tek çok ağlatma meni İncimez mi hâtırun munca figânımdan menüm. aaaaa / bbbba / cccca (Ã–rnek 2) Şâdmân olsun ki sultan oglı sultândur gelen Bahr u berrün pâdişâhı Al-i Osmândur gelen Nâlb-i şer-i Muhammed zıll-ı Yezdândur gelen Şark u garbı seyr iden hurşîd-i rahşândur gelen Alemün sâhibkırânı Hân Süleymândur gelen Bir kemîne bendesini Mısra sultân eyleyen Kerbelâ seyrini her dervişe âsân eyleyen Sâyeveş düşmenlerin hâk ile yeksan eyleyen Dembedem bağnn Kızılbaşun kızıl kan eyleyen Âlemün sâhibkırânı Hân Süleymândur gelen Sâhib-i seyf ü kalem şâh-ı ulu’l-elbâb olan Âlemi feth eylemekde mihr-i âlem-tâb olan Evliyâullah içinde zübde-i aktâb olan Rûy-ı ma’nâda bugün ser-leşker-i ashâb olan Alemün sâhibkırânı Hân Süleymândur gelen aaaaa / bbbaa / cccaa (Ã–rnek 3) Son iki mısrası nakarat olan muhammeslere edebi­yatımızda çok az rastlanmıştır. Bu kafiye şekilleri dışında, daha çok Tanzimattan sonra görülen değişik kafiye düzenlerinde: “aaaaa / b b b a a / c c c a “ kafiyeli, “aaaav / b b b b v / ccccv” tardiyye kafiyeli ya da murabbâlarda da olduğu gibi “aaaaa bbbbb ccccc” şeklinde de her bendi ayrı kafiyeli muhammesler de yazılmıştır. Ã–rnek 3: aaaaa / bbbaa / cccaa Eyler ise sana bu çarh-ı felek gaddarlık Kuşanup gaddâreni göster ana cebbârlık Hatm olupdur mushaf-ı hüsnünde meh-ruhsârlık Pâdişehlerde müsellemdür sana hünkârlık Gelmedi mislün cihâna feyz olaldan varlık. Kullanın saf saf turup şol dem ki şöhret göstere Atılup top u tufeng ftl ıcybet göstere Erlik oldur bekleye yirin şecâ’at göstere Pâdişehlerde müsellemdür sana hünkârlık Gelmedi mislün cihâna feyz olaldan varlık. Bir nefesde cem-i küffârı perîşân eyledün Ceng-i tâbûrun selâtin içre destân eyledün Rûhını Sultan Murâdun şâd u handân eyledün Pâdişehlerde müsellemdür sana hünkârlık Gelmedi misliin cihâna feyz olaldan varlık. Jagdtiger The Jagdtiger (Sd. Kfz.186) (Türkçesi ""avlanan kaplan"") Nazi Almanyası ordusu Wehrmacht tarafından II. Dünya Savaşı sırasında kullanılan Tiger II (""King Tiger"") tankı şasesi üzerine yapılmış ("Almanca" "Jagdpanzer") tank imha edicidir. Ayrıca II. Dünya Savaşı sırasında üretilmiş en ağır zırhlı savaş aracıdır. The Jagdtiger dizayn olarak Jagdpanzer modelinin bir uzantısıydı. Jagdtiger uzatılmış Tiger II şasesi üzerine yapılan kutu şeklinde bir üst yapıdan ibaretti. 1943 yılının başlarında Üreticileri olan Porsche ve Henschel Tiger II şasesi üzerinde çalışmaya başladı. Sonuçta çok ağır zırhlı ve üzerinde 128 mm L/55 PaK 44 top (bu silah 12,8 cm FlaK 40 uçaksavar topunun geliştirilmiş bir modeliydi) bulunan bu araç II. Dünya Savaşı sırasında herhangi bir tankı 3.500 metreden kolaylıkla imha edebilirdi. Sahip olduğu 250 mm taret ön zırhı ve 150 mm'lik eğimli zırhı sayesinde önden aldığı isabetlerde kesinlikle zarar görmüyordu. Ancak aracın en önemli eksikliğini duyduğu özellik taret kısmının sabit ve namlunun ise sadece 10 derecelik bir açıyla dönebilmesiydi. Bu yüzden düşman aracına karşı doğru dönmesi ve böyle ateş etmesi gerekmekteydi. Aynen King Tiger tankın içinde en büyük dert olan ağırlığı, ki Jagdtiger bu tanktan 3 ton daha ağırdı, bunun için motoru yeteri kadar güçlü değildi, sıkça arıza yapıyordu ve manevra kabiliyeti çok zayıftı. Bu sorunlar , ayrıca taretinin dönememesi, bu aracı düşman uçak ve tanksavar silahları için açık hedef haline getiriyordu. Eğer düzenli lojistik destek aldıklarında uzun menzillerinden otürü gerçekten de korkutucu bir etkiye sahipti. Ancak yedek parça yetersizliği, onarımının güç olması ve yakıt sıkıntısından ötürü etkili bir silah olamadı. Sadece 512 ve 653 numaralı iki ağır tank imha edici taburu (schwere Panzerjäger-Abteilung), Jagdtigers ile donatıldı. İlk araç, Kasım 1944 tarihinde servise girdi. Aşağı yukarı %20 si görev sırasında yok edildi. Geri kalan araçlar ya mekanik ya da yakıtlarının bitmesinden ötürü mürettebatı tarafından imha veya terk edildi. Kullanılan mühimmat iki parçadan oluşuyordu ve iki kişilik yükleyici ekibi tarafından yerleştiriyordu. İlk konulan içi patlayıcı yüklü başlık kısmı ve arkasından bunu iten fırlatıcı kapsülden meydana geliyordu. Bu yüzden topun doldurma işlemi uzuyor ve ateş gücü düşüyordu. Top ateşlendikten sonra ortaya çıkan duman hem aracın yerinin kolayca bulunmasına sebep oluyor ayrıca mürettebatı bir süreliğine kör ediyordu. 150 adet Jagdtigers sipariş edilmesine rağmen sadece 88 adet üretilebildi. 11 tanesiden seri numaraları 305001, 305003 ve 305012 ye kadar olanlar Porsche marka süspansiyon ve geri kalanları ise Henschel marka süspansiyon ile üretildi. Üretimine çok geç başlanan bir araç oldu. Savaşın sonuna doğru birçok araç malzeme eksikliğinden ötürü tamamlanamadı. Jagdtiger modeli yapı olarak çok büyüktü ve Müttefik askerleri bu araçtan epeyce korktu. Ancak bu araçlar hammadde ve insan gücünün boşa harcanmasına sebep oldu. Bu araçların yerine Jagdpanther ya da Tiger II modelinden üretilebilirdi. Her ne kadar Hitler bu araçlara çok güvenmiş olsa da az sayıda üretilmelerinden dolayı bu araçlar savaşta hiçbir varlık gösteremedi . Üretim tarihlerine göre adet ve numaraları 305004 seri numaralı araç (Bovington Tank Muzesi), İngiltere. 305020 seri numaralı araç (Aberdeen Proving Ground), ABD ve 305083 seri numaralı araç Kubinka Tank Müzesi, Rusya'da bulunuyor. PlayStation (konsol) PlayStation, (resmî kısaltmasıyla PS, kod adıyla PSX ya da yaygın bilinen adıyla PS1), Sony Interactive Entertainment tarafından geliştirilen PlayStation serisinin ilk modeli olan video ve oyun konsoludur. İlk kez piyasaya 3 Aralık 1994'te Japonya'da, daha sonra sırasıyla 9 Eylül 1995'te Kuzey Amerika, 29 Eylül 1995'te Avrupa, ve 15 Kasım 1995'te Avustralya'da satışa çıkmıştır. Beşinci nesil bir konsol olarak PlayStation, rakipleri olan Nintendo 64 ve Sega Saturn ile rekabet etti. İlk tanıtılmasından 9 yıl sonra ulaştığı 100 milyondan fazla satış rakamına ulaşan ilk bilgisayar eğlence platformudur. Temmuz 2000'de daha ince hatlara sahip olan versiyonu PS one piyasaya sürüldü. PS one'ın üretimi durdurulduktan kısa bir süre sonra 2006 sonu 2007 başına kadar satılmaya devam etti; 11 yıl önce piyasaya sürüldüğünden bu yana toplam 102 milyon adet satıldığı belirtildi. 19 Eylül 2018'de Sony, orijinal konsolun 24. yıl dönümünü kutlamak için PlayStation Classic'i tanıttı. Bu özel sürüm Playstation 1'in minyatür haline ve içinde gömülü 20 adet oyuna sahip. Piyasaya sürülen ilk PlayStation'ın başlangıcı, Nintendo ve Sony arasındaki ortak girişimin başladığı 1986'ya dayanıyor. Nintendo, Famicom Disk System biçiminde kartuşları tamamlamak için disket teknolojisi üretmişti ve Super Famicom için bu tamamlayıcı depolama stratejisine devam etmek istiyordu. Nintendo, Sony'e bir CD-ROM sürücüsü geliştirmesi için teklif verdi ve bu sürücü geçici olarak "Play Station" veya "SNES-CD" adını aldı. Daha önce Nintendo'da çalışan ve sonradan Sony'de çalışmaya başlayan Ken Kutaragi (daha sonra "Playstation'ın babası" olarak anılan), Nintendo'ya sekiz kanallı ADPCM sesi kullanmak için Sony SPC-700 işlemcisini satan kişiydi. Kutaragi daha sonra Sony tarafından kovuldu çünkü hâlen Sony'de çalışırken gizli olarak Nintendo ile çalışmaktaydı. Sony ayrıca Super NES uyumlu, Sony markalı bir konsol geliştirmeyi planladı. "Play Station" adlı ürün, Mayıs 1991 Consumer Electronics Show'da (CES) açıklanacaktı. Bununla birlikte, Hiroshi Yamauchi, Sony ve Nintendo arasındaki 1988'de yapılan sözleşmesini okuduğunda, önceki anlaşmanın aslında Sony'nin SNES CD-ROM formatında yazılmış tüm konsollar üzerinde tam kontrol sağladığını fark etti. Yamauchi bu sözleşmenin kabul edilemez olduğuna karar verdi ve ortaklığı iptal etti. Nintendo başkanı Howard Lincoln, Sony ve Nintendo arasında ortaklığı duyurmak yerine, fuarın olduğu gün sabah 9'da sahneye çıktı ve Nintendo'nun artık Philips ile ortak olacağını planladıklarını açıkladı. Lincoln ve Minoru Arakawa, Sony'den habersiz, Philips'in Hollanda'daki merkezine gitmiş ve Nintendo'ya Philips makinelerindeki lisansları üzerinde tam kontrol sağlayacak olan farklı bir ortaklık kurmuştu. Ortak Nintendo projesinin çöküşünden sonra Sony, bağımsız bir konsol üretmek için Sega ile ortaklık kurmayı düşündü. Bunun üzerine o zamanki Sega CEO'su bu öneriyi Tokyo'daki Sega'nın genel merkezine iletti ancak bu öneri hemen veto edildi. Bu karar Sony'i araştırmalarını durdurmaya itti, ancak sonuçta şirket, Nintendo ve Sega ile şimdiye kadar geliştirdiği şeyi Super Famicom'a dayanan tam bir konsol haline getirmek için kullanmaya karar verdi. Bunun üzerine Nintendo, ABD Federal mahkemesinde Sony'e karşı dava açtı. Sonuç olarak Sony bu konsolu üretmiş, fakat bu konsoldan yalnızca 200 civarı adet üretildiği ise yalnızca bir teoridir. 1992 yılının sonunda, Sony ve Nintendo, Play Station'ın SNES oyunları için hala bir limana sahip olacağı bir anlaşmaya vardı, ancak Nintendo haklara sahip olacak ve oyunlardan elde edilen kârın büyük kısmını alacak ve SNES, Sony tarafından tasarlanan ses yongasını kullanacaktı. Ancak Sony, 1993'ün başlarında yeni nesil donanım ve yazılımları hedeflemek için "Play Station" konseptini yeniden düzenlemeye karar verdi. Bu işlemin bir parçası olarak SNES kartuş girişleri kaldırıldı ve "Play Station" adı "PlayStation" haline getirildi, böylece Nintendo'nun projeye katılımı sona erdi. Bir Sony mühendisine göre, Nintendo ile beraber tasarlanan konsoldaki tüm çalışmalar sonlandırıldı ve PlayStation yeniden tasarlandı. Sony'nin Sony Interactive Entertainment (SCEA) olarak bilinen Kuzey Amerika bölümü, odak grup çalışmalarında "PlayStation" ile ilgili olumsuz geri bildirimlerin ardından yeni konsolu "PSX" markası altında pazarlamayı planladı. Konsolun Kuzey Amerika'daki tanıtımından önce erken reklamlarda PSX'e atıfta bulundu, ancak tanıtımdan hemen önce bu isimden vazgeçildi. PlayStation'ın başarısı kısmen Sony'nin üçüncü taraf geliştiricilere yaklaşımından kaynaklandı. Sega ve Nintendo, genellikle üçüncü taraf geliştiricilerin endişelerini göz ardı ederken, öncelikle birinci taraf gelişimine odaklanan yalıtkan bir yaklaşım sergilerken, Sony sürekli güncellenen bir dizi çevrimiçi programlama kütüphanesi sağlayarak oyun üretimini kolaylaştırdı. Ayrıca üçüncü taraf teknik destek ekipleri düzenlediler ve bazı durumlarda üçüncü taraflara doğrudan geliştirme desteği verdiler. 1996 sonunda PlayStation için yaklaşık 400 oyun geliştirilirken, Saturn için 200 Nintendo 64 için ise yalnızca 60 oyun geliştirildi. 30 Haziran 2007 tarihi itibarıyla PlayStation için dünya çapında 7.918 yazılım yayınlanmıştır. FIFA Football 2005 ABD'de sistem için piyasaya sürülen son oyun oldu. Japonca PlayStation oyunlarının çoğundaki Tamam ve İptal düğmeleri Kuzey Amerika ve Avrupa sürümlerinde tersine çevrilir. Japonya'da daire tuşu (maru, sağ) Tamam olarak kullanılırken, X tuşu düğme (batsu, yanlış) İptal olarak kullanılır. Ahacık, Bayat Ahacık, Çorum ilinin Bayat ilçesine bağlı bir köydür. Köyün adı Göktürklerden kalma olup kökeni Oğuzlardan gelmektedir. Köy dokuz mahalleden oluşup mahalleler arası dağınık olduğundan bir kasabadan ziyade bir aşiret topluluğunu andırmaktadır. Köyde eski uygarlıklara ev sahipliği yapmış çok yere rastlayabilmek mümkündür. Falı Mahallesi Ahacık'tan ayrılarak ayrı bir köy statüsüne kavuşmuştur. Ahacık Köyüne bağlı Nazpınar Mahallesinde 13 Şubat 2006 tarihinde çıkan yangında 35 ev yanmıştır. Çorum iline 113 km, Bayat ilçesine 33 km uzaklıktadır. Akseki, Bayat Akseki, Çorum ilinin Bayat ilçesine bağlı bir köydür. Çorum iline 90 km, Bayat ilçesine 7 km uzaklıktadır. Aşağı Emirhalil, Bayat Aşağı Emirhalil, Çorum ilinin Bayat ilçesine bağlı bir köydür. Köyün kurucusu Halil Beydir. Köyün kurucusu olan Halil Bey ve ailesi, Harput yöresinden yaklaşık olarak 200 yıl önce şu anki yerleşim yerine gelip yerleşmişlerdir. Birkaç Oğuz Türkmen boyu olarak geldikleri bu yerden ayrılmışlardır. Sadece Halil Bey ve çocukları buraya yerleşmiştir. Uzun yıllar Saray köyüne bağlı olarak ikamet edilen köy nüfusun artmasıyla birlikte bu köyden ayrılmıştır. İlk başlarda İskilip ilçesine bağlı iken 1958 yılında Bayat'ın ilçe olmasıyla birlikte buraya bağlanmıştır. 1990 yılından itibaren nüfus azalması yaşanmıştır. Çorum iline 76 km, Bayat ilçesine 18 km uzaklıktadır. Ayvalıca, Bayat Ayvalıca, Çorum ilinin Bayat ilçesine bağlı bir köydür. Çorum'un Bayat ilçesine bağlı eski adı Zeyveli şimdiki adı Ayvalıca olan bir köydür. Zeyveli adını bu bölgeye göç eden Zeyve Oymağı'ndan almaktadır. Zeyve Oymağı ; Oğuz'ların Bozok kolunun Kayı boyuna mensup olan Karakeçili Aşireti'ne bağlı küçük bir oymaktır. Konargöçer olarak yaşayan bu oymak Baskil'den göç ederek bu bölgeye gelmiş olup Atatürk'ün yaylacılığı yasaklaması üzerine bulundukları yerde kalıp yerleşmişlerdir. Soyadı kanunu'ndan sonra Zeyve Oymağı mensuplarına Kayı Boyunun simgesi olan "Şahin" soyadı verilmiştir. Ayrıca Zeyve Oymağı dışında Zara ve Haymana'danda buraya göçler olmuştur. Bu yerleşim yeri önceden Demirciler Köyü'ne bağlı bir mahalle iken, zamanla nüfusun kalabalıklaşması üzerine köy statüsü kazanmış olup Zeyveli Köyü adını almıştır. İlerleyen yıllarda ise köyde ayva ağaçlarının bolluğu ve büyüklüğü sebebiyle köye Ayvalıca adı verilmiştir. Zaman içinde çeşitli nedenlerle Türkçenin yanında Kurmanci lehçesinide konuşmaya başlamışlardır. Molla Sadık(Sadık Karabulut) İslamı köyde yaygınlaştıran, değerli bir şahsiyettir. Anlatılan bir olaya göre istiklal savaşında bu köyden 7 kişi cepheye gitmiş ancak bir daha kendilerinden haber alınmamıştır. Çorum iline 99 km, Bayat ilçesine 16 km uzaklıktadır. köyün kuzey tarafı karadeniz güney tarafı iç anadolu iklim özelliklerini taşır. yazları serin kışları ise çok soğuktur. İlköğretim okulu ve camisi vardır. Kanalizasyon ve içme suyu şebekesi restorasyonları 2011de tamamlanmıştır. PTT şubesi ve sağlık ocağı yoktur. Köy camisi vardır. Köy yolu stabilizedir. Köyde elektrik ve sabit telefon vardır. Gsm sinyalinde sıkıntı vardır köyün ekonomisi tarım ve hayvancılıktır ayrıca davul-zurna bağlama konusundada uzman olup düğünlerde gecimlerini saglamaktadırlar. https://www.facebook.com/ayvalicakoyu Barak, Bayat Barak, Çorum ilinin Bayat ilçesine bağlı bir köydür. Köyün ana vatanı antepin barak ovasından gelme derler. Çorum iline 74 km, Bayat ilçesine 16 km uzaklıktadır. Sarı kemik iliği Sarı kemik iliği sadece uzun kemiklerde bulunmaktadır. Sarı kemik iliğinin büyük ölçüde yağ hücrelerinden oluşur ve yağ hücrelerinin renginden ötürü bu adı alır. Yeni doğanlarda kemik iliğinin tamamı kırmızı kemik iliğiyken, büyümeyle birlikte, zamanla yerini sarı kemik iliğine bırakmaya başlar. Sarı kemik iliği, ağır kanamalar ya da hipoksi durumunda, aktif olarak kan hücresi üretme yeteneğine sahip olan kırmızı kemik iliğine dönüşebilir. Yani, bir anlamda, kırmızı kemik iliğine yedek görevi görür. Bayan, Bayat Bayan, Çorum ilinin Bayat ilçesine bağlı bir köydür. BAYAN kelimesi lügat olarak eski Türkçede ZENGİN anlamındadır. Bayan Köyü Çorum ili Bayat ilçesinin güney batısına düşmektedir.Çorum ilimize 107 km,ilçemize olan uzaklığı ise 26 km.dir.köyün kuruluşu 1820’li yıllarına dayanmaktadır.Yapılan araştırmalara göre;köy Samsun Bafra ilçesinde 1750 li yıllardan itibaren 50-60 yıl konakladıktan sonra Kastamonu üzerinden göçebe olarak gelmiştir.Bir süre Çankırı Merkez iline bağlı Bayanpınar köyünde(Irmak bucağı tarafında) 15-20 yıl konakladıktan sonra hayvancılıkla uğraşmaları münasebetiyle ve belli bir arazi mülkiyeti olmamasından dolayı bugünkü coğrafi alanına yerleşmiştir.Zamanla Arazi mülkiyetlerini alarak yerleşik bir hayata başlanılmıştır. köyün Giyim tarzı,Konuşma ,yemek , genel kültür ve gelenekleri incelendiğinde YÖRÜK TÜRKMEN olduğu anlaşılmaktadır.köy 1820li yıllarda 9kardeşten kurulmuş (5’i erkek,4’ü kızdır) olup kökende akrabadır.Soyadı kanununa müteakip farklı soy’adlardan bugünkü yapısını almıştır.köy mezhebi olarak Hanefi olup,lügat olarak öz Türkçe kullanmaktadır.Sıcak kanlı insanların oluşturduğu mütevazı bir köydür.köy 80 haneden oluşmaktadır.köyün başlıcalar güzel yemekleri:Yahnili Keşkek,Un helvası,Kabak tatlısı,Tarhana Çorbası,Bulgur Pilavı,çeşitli kompostolar,pekmez,yaprak sarması,taze fasulyedir…Toplam nüfusu yaklaşık 1200 civarındadır.Bayan Köyü Misafirperverliğin diğer adıdır. köy Anadolumuzun diğer köyleri gibi aşırı göç vermesinden dolayı yaşlı bir nüfusa sahiptir.Başlıca geçim kaynakları Tarım ve Hayvancılıktır.Özellikle Buğday,Arpa,Nohut,Mercimek Yulaf vb. tarım ürünlerinin yanı sıra Elma ,Ayva Erik,Üzüm,Armut vb meyvelerde yetişmektedir.Kendine yetecek kadar da sebzede üretilmektedir.köyün son yıllarda üniversiteleşme oranı sevindirici bir şekilde artmaktadır.köyün büyük göç vermesi ve aile bağlarımızın kopmaması için Ankara ilimizin Sincan ilçesinde Bayan köyü Kültür ve Dayanışma derneğinin kurulmasıyla Kopuk nesilleri bir çatı altında toplanması sağlanmıştır.köy Büyük şehirlerde ise genel olarak İnşaat sektöründe başarılı hizmetlerin yanında Memur ,işçilik ve Esnaflık üzerine büyük atılımlar sağlamıştır. Araştırmalar ve gözlemler neticesinde kendi öz kaynaklarını kullanarak hayatını idame ettiren nadir Anadolu köylerimizdendir.köyün sosyal yapısı münasebetiyle kuvvetli bir aile bağına sahiptir.Girişimcilik ruhu her yaş ve kademede görülmektedir.Yardımlaşma ve dayanışmanın gençlerimiz arasında sık rastlanılmaktadır.Mevcut köydeki evler eski bir görünüme sahip olmakla beraber ileride geri dönüşlerin olacağı tahmin edilmektedir. Çorum iline 75 km, Bayat ilçesine 17 km uzaklıktadır. BelÃ¶ren, Bayat Belören, Çorum ilinin Bayat ilçesine bağlı bir köydür. Çorum iline 86 km, Bayat ilçesine 6 km uzaklıktadır. Beydili, Bayat Beydili, Çorum ilinin Bayat ilçesine bağlı, 2000 yılı nüfus sayım sonucuna göre 125 nüfuslu bir köydür. Köy ilçe merkezine 8 km Çorum merkeze 88 km Çankırı merkeze ise 90 km dir. Cevizli, Bayat Cevizli, Çorum ilinin Bayat ilçesine bağlı bir köydür. Eski adı Evci'dir. Çorum il merkezine 87 km, Bayat ilçesine 7 km uzaklıktadır. Çamlıgüney, Bayat Çamlıgüney, Çorum ilinin Bayat ilçesine bağlı bir köydür. Çok eski bir tarihi vardir. Soyu harput beyliğine dayanmaktadır. atalarimiz Çorum' a kadar gilip eski adi zeyveli olan bu köyü kurmuslardır. Bayat'a bağlı köylerden birisidir.Cumhuriyet kurulmadan önce yazın Ilgaz'a yaylaya giderlermiş,kışın köye dönerlermiş.Bu yüzden köyün ismi kışla olarak kalmış. Cumhuriyet kurulduktan sonra ATATÜRK şapka devrimi için KASTAMONU 'ya