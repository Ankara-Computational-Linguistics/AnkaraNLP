şerifi soyguncuyu helikopterle izletmektedir. Soyguncu bir virajı alamayıp, uçuruma yuvarlanır. Aynı yolda onun hemen arkasında gitmekte olan dört araçtaki yolcular yardım amacıyla yanına giderler. Ama yapacak bir şey yoktur. Soyguncu kendisine yardıma gelenlere paranın parkta Büyük W nin altında olduğunu söyler, fakat Büyük W nin ne olduğunu açıklayamadan son nefesini verir. Dört araçtaki 8 kişi önce parayı bulup aralarında bölüşmeyi düşünürlerse de aralarında anlaşmazlık çıkar ve her biri kendi hesabına paranın peşine düşer. Yol boyunca olayı öğrenen üç araç daha onlara katılır. Bundan sonrası her imkanın kullanıldığı ve her engellemenin yapıldığı çılgın bir yarış haline gelir. Bu sırada hem aile sorunları ile baş edemeyen hem de hakkı olan terfiyi alamayan şerif hepsini birden izlemektedir. Sonuçta parayı arayanlar büyük bir kalabalık haline gelir. Gerçi para gerçekten bulunur, ama birbirlerine düşen yarışçılar ve şerif kendilerini polis denetiminde bir hastane odasında bulurlar. Eusebio Acasuzo Eusebio Alfredo Acasuzo Colán (8 Nisan 1952), kaleci pozisyonunda görev yapmış Perulu millî futbolcudur. Profesyonel kariyerine 1972 yılında Unión Huaral kulübünde başladı. Bu kulüpte 4 sezon geçirdikten sonra Universitario'ya transfer oldu. Burada gösterdiği performans sonucu millî takımda da forma giydi. Son olarak, Bolívar kulübünde oynadıktan sonra futbol kariyerini noktaladı. Peru millî futbol takımı formasını 1979 ile 1985 yılları arasında toplamda 30 kez giydi. Millî takımın İspanya'da düzenlenen 1982 FIFA Dünya Kupası kadrosunda yer almasına karşın bu turnuvada forma giymedi. 27 Ekim 1985'te Peru millî formasıyla son maçına çıktı. Muzaffer Akyol Muzaffer Akyol (d. 1945; Trabzon), Türk ressam ve yazar. Akyol eserlerinde daha çok sürrealist çalışmalar gerçekleştirmektedir. Ã‰cole de management de Normandie École de management de Normandie, Paris, Le Havre, Caen, Oxford ve Dublin’da kampüsleri bulunan işletme alanında uzman Avrupa menşeli bir üniversitedir. 1871 kurulmuş bulunan okul. EM Normandie, Financial Times tarafından 2019 yıllarında Avrupa İşletme Okulları arasında 81. sırada gösterilmiştir. Okulun programları, uluslararası akreditasyon kurumları EPAS, EQUIS, and AACSB’nin üçü tarafından da akredite olmuştur. Okulun mezunları arasında, Patrick Bourdet (Areva Med’in CEO’su) ve Frédéric Daruty de Grandpré (20 Minutes’in CEO’su) bulunmaktadır. Kayıt stüdyosu Bir kayıt stüdyosu veya ses stüdyosu, enstrümantal veya vokal müzikal performansların, ses kaydların işlenmesi için oluşturulan özel bir odadır. Bu, tek bir şarkıcı-gitaristin çalışabileceği küçük bir ev içi stüdyo'su veya daha fazla müzisyenden oluşan tam bir orkestra için geniş bir bina olabilir. Tipik ses stüdyosunda çalgı aletleri, stüdyo monitörü, karıştırma konsolu gibi ekipmanlar yaygın bulunur. Mersin Şehir Mezarlığı Mersin Şehir Mezarlığı (Mersin Asri Mezarlığı ve Akbelen Mezarlığı olarak da bilinmektedir), Mersin'in Toroslar ilçesinde bulunan bir mezarlıktır. Mersin'in en büyük mezarlığıdır. Mezarlık, 3 semavi din olan Müslümanların, Hristiyanların ve Yahudilerin mezarlarını da içermektedir. Seilh Seilh, Fransa'nın Occitanie bölgesine bağlı Haute-Garonne ilinde bulunan bir komündür. Komünün nüfusu 1 Ocak 2017 tarihi itibarıyla 3.268'dir. Ondokuz Mayıs Üniversitesi Ali Fuad Başgil Hukuk Fakültesi Ondokuz Mayıs Üniversitesi Ali Fuad Başgil Hukuk Fakültesi; 29.12.2008 tarih 2008/14492 sayılı Bakanlar Kurulu kararı ile 2809 sayılı Kanun’un ek 30'uncu maddesine göre Samsun'da kurulmuştur. İlk çalışmalarına fakülteye öğrenci alımı yapabilmek için gereken akademik kadroyu sağlayarak başlamıştır. Böylelikle ilk olarak 2010-2011 öğretim yılında öğrenci alımı yapmıştır. Fakülte Samsun ilinin Çarşamba ilçesi sınırlarında yer almaktadır. Fakülte adını Çarşambalı devlet adamı ve hukukçu Ali Fuat Başgil'den almaktadır. Fakültenin Çarşamba'da yer alabilmesi için yoğun girişimler söz konusu olmuştur. Bu çabaların ardından DSİ'ye ait 50 dönümlük bir alan üniversiteye tahsis edilmiş ve fakülte binası inşa edilmeye başlanmıştır. 2010 yılında bütün mal varlığını Çarşamba'da kendi adıyla kurulan yeni kampüsün yapımı için bağışlayan hayırsever Mustafa Kemal Güneşdoğdu, fakültedeki dersliklerinin yapımını tek başına üstlenmiş ve fakültenin öğretime başlamasında etkili olmuştur. Fakülte 1 ana bloktan meydana gelmektedir. Fakülte içerisinde 3 amfi, 2 derslik, 1 konferans salonu, 1 bilgisayar laboratuvarı, 1 duruşma salonu, 1 toplantı ve seminer salonu, 2 sosyal iletişim odası, 127 idari ve akademik çalışma odası, 1 yemekhane yer almaktadır. Fakülteye ait bazı rakamsal verilere aşağıda yer verilmiştir. Fakültenin yayınladığı 2018 Yılı Birim Faaliyet Raporuna göre okulun bazı üstün ve zayıf yönlerine yer verilmiştir. Üstün yönleri olarak yüksek lisans ve doktora programlarına sahip olması; genç ve nitelikli bir akademik kadroya sahip olması, havaalanına yakın olması gibi faktörlere yer verilmiştir. Zayıf yönleri olarak ise öğretim elemanı yetersizliği; ana kampüs dışında olması nedeniyle etkinliğin az olması ve organizasyon eksikliği belirtilmiştir. Raporda olumsuzluklara karşı olanakların artırılması gerektiği ifade edilmiştir. Fakülte Samsun merkeze 32 km uzaklıktadır. Çarşamba ilçe merkezine ise 3 km uzaklıktadır. Cerro al Lambro Cerro al Lambro, İtalya'nın Lombardiya bölgesine bağlı Milano ilinde bulunan bir komündür. Komünizm nüfusu 31 Mart 2018 tarihi itibarıyla 5.124'tür. James Wolfe 1756'da Yedi Yıl Savaşı'nın patlak vermesi Wolfe'a terfi edebilmesi için yeni olanaklar doğurdu. 1757'de sonradan durdurulan Rochefort baskınındaki katkısından dolayı William Pitt tarafından Louisbourg Kalesi'nin ele geçirmekle görevli güçlerin başına kurmandan muavini olarak atandı. Louisbourg Kuşatması'nın başarılı olmasının ardından Quebec'i ele geçirmek için Saint Lawrence Nehri boyunca gidecek bir kuvvetin başına geçirildi. Uzun bir kuşatmanın ardından Marquis de Montcalm kumandasındaki kuvvetleri yendi ve Britanya kuvvetlerinin şehir ele geçirmesini sağladı. Wolfe, Abraham Düzlükleri Muhaberesi'nin en ateşli zamanın üç misket mermisiyle yaralandı ve aldığı yaralar sonucu hayatını kaybetti. Wolfe'un Quebec'in alınmasında aldığı rol sayesinde şöhret kazandı ve Britanya'nın Yedi Yıl Savaşı zaferi ve takip eden genişlemesinin simgesi haline geldi. Dünya çapında tanınmış "General Wolfe'un Ölümü" tablosunda resmedildi. Wolfe öldükten sonra "Quebec Kahramanı", "Quebec Fatihi" ve "Kanada Fatihi" olarak anıldı, çünkü Quebec'in alınması Montreal'in alınmasının önünü açtı ve kolonindeki Fransız hakimiyetinin sona ermesine yol açtı. James Wolfe 2 Ocak 1727'de (Yeni Usul'de, Eski Usul'de 22 Aralık 1726) Westerham, Kent'te yerel papazın evinde Henrietta Thompson ve Albay (sonra Korgeneral) Edward Wolfe'nin iki oğlundan büyük olanı olarak doğdu. Edward Wolfe İrlanda kökenli bir askerdir. Dayısı milletvekili Edward Thompson tanınmış bir siyasetçiydi. Wolfe'un Westerham'daki, onun zamanında adı Spiers'ti, çocukluğunun geçtiği ev National Trust tarafından Quebec House adıyla koruma altına alınmıştır. Wolfe'un ailesi İrlanda'nın eski yerlilerindendir ve amcası Albay Walter Wolfe ile düzenli olarak mektuplaşmıştır. Bir sonraki yüzyılda yaşamış ünlü İralandalı siyasetçi ve hakim Stephen Woulfe aynı ailenin Limerick soyundandır. Wolfe ailesi Westerham, Squerryes Court'ta yaşayan Warde ailesine yakındır. Wolfe'un çocukluk arkadaşı George Warde 1798 İrlanda Ayaklanması'nı bastırması ve 1796 ile 1798 yıllarındaki iki Fransız işgal girişimini püskürtmesiyle ünlü İrlanda Başkomutanı'dır. 1738 yılı civarında aile Kent'in kuzey batısındaki Greenwich'e taşındı. Wolfe'un doğduğundan itibaren askeriyede kariyer yapacağı belliydi. On üç yaşında babasının 1. Deniz Piyade Alayı'na gönüllü olarak girdi. Hastalandığı için 1740 yılında İspanya kontrolündeki Cartagena'ya düzenlenen büyük bir sefere katılamadı ve babası onu birkaç ay sonra eve yolladı. Britanya kuvvetleri için bir Jenkins' Ear Savaşı sırasındaki Cartegena Kuşatması'nı kaçırdı. Askerlerin çoğu hastalıktan ölmüştü. 1740 yılında Avrupa'da Avusturya Veraset Savaşı çıktı. Başlangıçta Britanya aktif olarak müdahalede bulunmamasına rağmen, Avusturya Hollandası sınırına yakın büyük bir Fransız ordusunun varlığı, İngilizleri 1742'de müttefiki Avusturya'nın topraklarını savunmasına yardımcı olması için askeri birlikler göndermeye zorladı. James Wolfe'a ilk görevi 1741 yılında babasının Deniz Piyadeleri'nde asteğmen olarak olarak verildi. Ertesi yılın başında Britanya Ordusu'nun bir piyade alayı olan 12. Yaya Alay'a transfer olmuş ve birkaç ay sonra Flandre'a yelken açtı. Burada İngilizler Gent'te mevzilendi ve Wolfe teğmenliğe terfi edip tabur yaveri oldu. Kıta Avrupası'ndaki ilk yılı, Dunkirk'e yapılacak İngiliz saldırısı söylentilerine rağmen, Flandre'da pasif kaldıkları için sinir bozucu bir yıl oldu. 1743'te, o yıl aynı alaya atanan küçük kardeşi Edward yanına geldi. O yıl Wolfe kardeşler İngilizler tarafından başlatılan bir taarruzda yer aldılar. İngilizler ve müttefikleri beklendiği gibi güneye doğru hareket etmek yerine büyük bir Fransız ordusuyla karşı karşıya kaldıkları Güney Almanya'ya girdiler. Ordu II. George'un şahsi komutasına girdi ancak Haziran ayında büyük bir hata yaptığı ortaya çıktı ve müttefiklerin Main nehrinde tuzağa düştüler ve bir "fare kapanı" içinde düşman kuvvetleri tarafından kuşatıldılar. Teslim olmayı düşünmek yerine George, Dettingen köyü yakınlarındaki Fransız mevkilerine bir saldırı düzenleyerek durumu düzeltmeye çalıştı. Wolfe'un alayı iki tarafın birbirlerine defalarca tüfeklerle ateş açtığı ağır çatışmaya girdi. Alayı, İngiliz piyade taburlarından en çok kayıp verendi ve Wolfe ve atı, atına bindiği sırada vurulmuştu. Üç Fransız saldırısına rağmen Müttefikler düşmanı kovmayı başardı. Düşman Müttefikler tarafından işgal edilen Dettingen köyünden kaçtı. Ancak, George geri çekilen düşmanını yeterince takip edemedi ve düşmanları elinden kaçırdı. Buna rağmen Müttefikler Fransızların Almanya'ya girişini başarılı bir şekilde engelledi ve Hanover'i korudu. Wolfe'un Dettingen Muharebesi'nde yönettiği alay çarpışma sırasında düşman ateşi altındayken ona yakın olan Cumberland Dükü'nün dikkatini çekti. Bir yıl sonra 45. Yaya Alayı'nın yüzbaşısı oldu. Dettingen zaferinden sonra 1744 yılındaki savaş endişe verici bir hal aldı. Çünkü Müttefik kuvvetlerin başına geçen George Wade Lille'i ele geçirme hedefini başaramadı, herhangi bir büyük muharebeye girmedi ve Gent'teki kış kışlasına elinde çalışmalarını gösterecek herhangi bir şey olmadan döndü. Wolfe aynı yılın son baharında kardeşi Edward, muhtemelen vermden, ölünce yıkıldı. Wolfe'un alayı Gent garnizonunda bırakıldı, bu da Mayıs 1745'te Wolfe'un eski alayının son derece ağır kayıplar verdiği Müttefiklerin Fontenoy Muherebesi'ndeki yenilgisini kaçırdıkları anlamına geliyordu. Wolfe'un alayı, artık Cumberland Dükü'nün komutası altındaki ana Müttefik ordusuna takviye güç olarak çağrıldı. Gent'ten ayrıldıktan kısa bir süre sonra, kasaba aniden Fransızların saldırısına uğradı ve Fransızlar şehirle garnizonu ele geçirdi. Fransız esiri olmaktan kıl payı kurtulan Wolfe, tugay komutanlığına atandı. Temmuz 1745'te Charles Stuart, babası sürgün James Stuart adına Britanya tahtını yeniden almak amacıyla İskoçya'ya çıktı. 1745 Ayaklanması'nın ilk aşamalarında Jacobite'lar, Edinburgh'u ele geçirdi ve Eylül ayında Prestonpans Muharebesi'nde hükumet güçlerini yendi. Bu, Flandre'daki Britanya ordusunun komutanı Cumberland ve Wolfe'un alayı da dahil olmak üzere 12.000 askerin geri çağırılmasına neden oldu. 8 Kasım'da Jacobite ordusu, Carlisle üzerinden batı yolunu takip ederek Newcastle'daki hükümet güçlerinden kaçınarak İngiltere'ye girdi. 6 Aralık'ta büyük ölçüde İngilizce desteğinin olmaması nedeniyle dönmeden önce Derby'ye ulaştılar ve başarıyla İskoçya'ya döndüler. Wolfe, Falkirk komutanı Henry Hawley'in yaveri oldu ve Nisan ayında Cumberland komtası altında Culloden'de savaştı. Ünlü bir hikayeye göre Wolfe, yaralı bir Kuzey İskoçya subayını vurma emrine uymadı. Emri verenin Cumberland veya Hawley olduğu söylenir. Jacobite yaralılarının öldürüldüğünü ve Hawley'in bu konuda emir verenlerden biri olduğunu dair kanıtlar var. Ancak emirlere uymadığı teyit edilemez. Yazar ve tarihçi John Prebble cinayetleri 'ordunun genel ruh halini ve davranışını semptomatik' olarak nitelendiriyor. Wolfe savaştan sonra cezai baskınların lideri olarak bir meslektaşına 'mümkün olduğu kadar az Kuzey İskoç'un esir alındığını' yazdı. Ocak 1747'de Wolfe, Sir John Mordaunt yönetiminde kıta Avrupası'na ve Avusturya Veraset Savaşı'na döndü. Fransızlar Cumberland'ın Britanya birliklerinin yokluğundan yararlanmış ve Brüksel'in ele geçirilmesi de dahil olmak üzere Avusturya Hollandası'nda ilerleme sağlamıştı. 1747'deki başlıca Fransız hedefi, Hollanda Cumhuriyeti'ne giriş kapısı olarak kabul edilen Maastricht'i ele geçirmekti. Wolfe, şehri Mareşal Saxe komutasındaki Fransız kuvvetinden korumak için gelen Cumberland ordusunun bir parçasıydı. 2 Temmuz'da Wolfe Lauffeld Muharebesi'ne girdi, çok yara aldı ve Britanya'ya verdiği hizmet için resmi takdir aldı. Lauffeld, Wolfe'un girdiği savaşlar içinde çarpışan askerlerin sayısı açısından en büyük savaş oldu iki ordunun güçlerinin toplamı 140.000'i aşıyordu. Lauffeld'deki aldıkları ufak zaferin ardından Fransızlar Maastricht'i ele geçirdiler ve Bergen-op-Zoom'da daha fazla stratejik kale ele geçirmediler. Her iki taraf da daha fazla saldırıya hazırdı, ancak bir ateşkes savaşı durdurdu. Wolfe, 21 yaşındaydı ve yedi muharebede hizmet vermişti. Savaşı bitiren Aix-la-Chapelle Antlaşması'nın ardından Britanya'ya döndü. Anlaşma uyarınca, Britanya ve Fransa ele geçirdikleri tüm toprakları değiştirmeyi kabul etmiş ve Avusturya Hollandası Avusturya kontrolüne geri dönmüştür. Evde döndüğünde İskoçya'ya ve garnizon görevine gönderildi ve bir yıl sonra binbaşılığa terfi etti. Binbaşı olarak Stirling'de konuşlanmış 20. Alay'ın komutasını aldı. 1750'de Wolfe, alayın yarbayı olarak kabul edildi. Sekiz yıl boyunca Wolfe İskoçya'da kaldı, askeri broşürler yazdı ve Paris'e yapılan birkaç gezi sayesinde Fransızca'ya hakim oldu. Tüberküloz olduğundan şüphelenilen sağlık sorunları ile mücadele etmesine rağmen, kendi kendine Latince ve matematik öğrenerek zihinsel olarak zinde kalmaya çalıştı. Ayrıca bedenini de geliştirdi, kendini kılıç ustalığını geliştirmeye zorladı, bilim ve yöneticilik üstüne oturumlara katıldı. Wolfe hastalığına rağmen çok çalıştı ve birçok insandan ders aldı. Wolfe, son savaşta etkili tanıdıkların sayısını arttırmıştı. Artık general olan babası da oğlunun kariyerine aktif olarak destek oldu. 1752'de Wolfe'a uzun süreli izin verildi ve ilk önce İrlanda'ya dayısıyla birlikte kalmak için Dublin'e ve ve Boyne Muharebesi'nin yapıldığı yerleri görmek için Belfast'a gitti. Greenwich'teki aile evinde kısa bir mola verdikten sonra Cumberland Dükü'nden yurt dışına çıkma izni aldı ve Kanal'ı geçerek Fransa'ya gitti. Tuileries Bahçeleri de dahil olmak üzere Paris'in turistik yerlerine gitti ve Versay Sarayı'nı ziyaret etti. 1746'da İskoçya'da hizmet ettiği İngiltere Büyükelçisi Albemarle Earl ona sık sık eşlik etti. Albemarle, Wolfe'un XV. Louis'nin huzuruna çıkmasını ayarladı. Wolfe Paris'teyken, Fransızca ve eskrim becerilerini geliştirmek için para harcadı. Fransız ordusu tarafından düzenlenen büyük bir askeri tatbikatı izlemek için daha fazla izin başvurusunda bulundu, ancak bunun yerine acilen eve dönmesi emredildi. Glasgow'daki alayına geri döndü. 1754'e gelindiğinde Britanya'nın Fransa ile olan kötüleşen ilişkisi yüzünden yeni bir savaşı çıkabilirdi ve iki taraf arasında Kuzey Amerika'da çatışma başladı. Firar, özellikle düşmana karşı, her zaman resmi olarak ölümle yargılanan bir suç olarak görülmüştü. Wolfe, ölüm cezasının önemi üzerinde özellikle durdu ve 1755'de saflardan kaçan herhangi bir askerin ("saftan çıkma veya teslim olma niyeti olan") bir subay veya bir çavuş tarafından anında öldürülmesine izin verilmesi emrini verdi. 1756'da Fransa ile açık düşmanlıkların patlak vermesiyle Wolfe albaylığa terfi etti. Canterbury'de konuşlandı. Alayı Kent şehrini Fransız işgal tehdidine karşı korumak için görevlendirildi. Haziran 1756'da Minorka'nın düşmesi haberi moralini oldukça bozdu ve Britanya kuvvetleri arasında profesyonellik eksikliği gördüğünü belirtti. Fransız çıkarmasının yakın olduğuna dair yaygın bir inanca rağmen Wolfe, askerlerinin savaşa çağrılmasının olası olmadığını düşündü. Buna rağmen, onları özenle talimden geçirdi ve onun çatışma talimatları yayınladı. İstila tehdidi azaldıkça, alay Wiltshire'a yürüdü. Avrupa ve Kuzey Amerika'daki savaşın ilk aksaklıklarına rağmen, Britanya'nın artık saldırıya geçmesi bekleniyordu ve Wolfe gelecekteki operasyonlarda önemli bir rol oynamayı umuyordu. Ancak, onun sağlığı kötüleşmeye başladı ve kardeşi (Edward Wolfe 1728-1744) gibi verem olduğundan şüpheleniliyordu. Ebeveynlerine yazdığı mektupların birçoğu erken ölüm olasılığı üstüne yazdığı hafif kaderci bir ton almaya başladı. 1757'de Wolfe, Fransa'nın Atlantik kıyısında bir liman olan Rochefort'a yapılan İngiliz amfibi saldırısına katıldı. Büyük bir deniz çıkarmasıyla, kasabayı ele geçirmek ve Kuzey Avrupa'da Fransız saldırısı altında olan Britanya'nın Alman müttefikleri üzerindeki baskıyı hafifletmek amaçlanıyordu. Wolfe, kısmen komutanı Sir John Mordaunt ile olan dostluğu nedeniyle harekata alındı. Alay görevlerine ek olarak Wolfe, tüm harekatın ikmal sorumlusu olarak görev yaptı. Askerler, Wight Adası'nda toplandı ve haftalarca gecikmeden sonra 7 Eylül'de yelken açtılar. Denizaşırı bir adayı ele geçirdikten sonra İngilizler anakaraya inip Rochefort'a baskı yapma girişiminde bulunmadığı ve bunun yerine eve döndükleri için harekat başarısız oldu. Fransız sahillerinde kısa süre boyunca görünmeleri Fransa'nın her tarafına panik yaymış olsa da, çok az pratik etkisi oldu. Mordaunt, beraat etmesine rağmen Rochefort'a saldırmadığı için askeri mahkemeye çıktı. Bununla birlikte, Wolfe, baskında kendisini öne çıkaran birkaç askeri liderden biriydi -araziyi keşfe çıkmak için karaya çıkmış ve Mordaunt'ı sürekli harekete geçmeye teşvik etti. Bir noktada General'e emrine sadece 500 kişi verilirse Rochefort'u ele geçirebileceğini söylemişti, ancak Mordaunt ona izin vermedi. Wolfe başarısızlıktan rahatsız olurken, sürpriz avantajını kullanmaları ve kasabaya hemen saldırıp kasabayı hemen almaları gerektiğine inansa da, amfibi savaş hakkında, Louisbourg ve Quebec'te düzenleyeceği operasyonları etkileyecek, değerli dersler çıkardı. Rochefort'taki eylemlerinin bir sonucu olarak Wolfe, Başbakan William Pitt the Elder'ın dikkatine sunuldu . Pitt, savaşta elde edilebilecek en iyi kazanımların Fransa'nın savunmasız olduğu Kuzey Amerika'da olduğu kararına vardı ve Fransa Kanadası'na bir saldırı başlatmayı planladı. Pitt, bir dizi kıdemli subay yerine Wolfe'u terfi ettirmeye karar verdi. 23 Ocak 1758'de James Wolfe bir tuğgeneral rütbesine atandı ve Amiral Boscawen filosunda Tümgeneral Jeffrey Amherst ile Yeni Fransa'daki Louisbourg Kalesi'ni kuşatmaya gönderildi (günümüzün Cape Breton Adası, Yeni İskoçya'da). Louisbourg St Lawrence Nehri'nin ağzına yakın bir konumdaydı ve ele geçirilmesinin doğudan Kanada'ya yapılan herhangi bir saldırı için gerekli olduğu düşünülüyordu. Önceki yıl yapılan seferde, Fransız deniz kuvvetleri yüzünden şehir ele geçirilememişti. 1758'de Pitt, Amherst'ün birliklerine eşlik etmesi için çok daha büyük bir Kraliyet Donanması gücü gönderdi. Wolfe, saldırı hazırlıkları, ilk çıkarma ve kuşatma birliklerinin agresif ilerlemesi sırasında kendini gösterdi. Fransızlar o yılın Haziran ayında Louisbourg Kuşatması'nda (1758) teslim oldu . Daha sonra St. Lawrence Körfezi Harekatı'nda(1758) Akadyaların Sınırdışı Edilmesine katıldı. İngilizler başlangıçta St. Lawrence boyunca ilerlemeyi ve o yıl Quebec'e saldırmayı planlamışlardı, ancak kışın başlaması planların bir sonraki yıla ertelenmesini gerektirdi. Benzer şekilde New Orleans'ı ele geçirme planı reddedildi, ve Wolfe İngiltere'ye döndü. Wolfe'un kasabayı ele geçirmesindeki rolü ilk kez İngiliz halkının onu fark etmesini sağladı. Louisbourg'daki zaferin haberleri, Carillon Muharebesi'nde Montreal'e doğru ilerleyen bir İngiliz gücünün başarısızlığı ve Wolfe'un "Britanya Ordusu'nun en iyi subayı" olarak tanımladığı, saygı duyulan genç bir general olan George Howe'nin ölümü ile gölgelendi. Fransız generalle neredeyse aynı zamanda öldü. Wolfe, Louisbourg'da takdire şayan bir şekilde savaştığı için, William Pitt the Elder onu ertesi yıl Québec'e saldıracak Britanya kuvvetlerine önderlik etmesi için seçti. Wolfe Kanada'da görev yaparken orada geçerli olmak üzere tümgeneralliğe terfi etti ama Avrupa'da albay rütbesindeydi. Amherst, Kuzey Amerika Kuvvet Komutanı olarak atandı ve Kanada'ya güneyden saldıracak ayrı ve daha büyük bir güce öncülük edecekti. İkmal sorumlusu arkadaşı İrlandalı subay Guy Carleton'un seçilmesinde ısrar etti ve eğer arkadaşı seçilmezse görevi bırakma tehdidinde bulundu. Bu isteği kabul edildiğinde, yola çıkmak için hazırlıklar yapmaya başladı. Hindistan'a dönerek Fransa'nın uluslararası konumunu zayıflatmayı planlayan Pitt, Kuzey Amerika'daki operasyonlara bir kez daha öncelik verdi. Britanya kuvvetlerinin Kuzey Amerika'da birikmesine rağmen, orduyu Kanada'ya ayrı saldırılar için bölme stratejisi, Wolfe Quebec'e ulaştığında Fransız komutan Louis-Joseph de Montcalm'ın ülkesini savunmak için çok sayıda Kanadalı milis topladığı için askeri anlamda daha üstün bir durumda olmasına neden oldu. Fransızlar başlangıçta İngilizlerin doğudan yaklaşmasını beklemişti, bu kadar büyük bir gücün St. Lawrence Nehri'ni aşamayacağına inanıyordu ve Quebec'i güneyden ve batıdan savunmaya hazırlandılar. İngiliz planlarının bir kopyasının ele geçirilmesi Montcalm'a Quebec'i Wolfe'un amfibi saldırısından koruyacak istihkâmları iyileştirmesi için birkaç hafta verdi. Montcalm'ın hedefi, İngilizlerin Quebec'i ele geçirmesini engellemek ve böylece Kanada'daki Fransız dayanağını korumaktı. Fransız hükumeti, ertesi yıl bir barış anlaşmasının imzalanacağına inanıyordu ve bu nedenle, işgal edilen toprakların takasını garanti altına almayı umarak Almanya'daki zafere ve Britanya'nın işgal edilmesi planlarına odaklandılar. Bu planın başarılı olabilmesi için Montcalm'ın saldırılara sadece kış başlayana kadar direnmesi gerekiyordu. Wolfe'un 1759'da, St Lawrence'ın donup emrindeki kuvvetleri hareket edemez hale getirmesinden önce Quebec'i işgal etmek için çok az zamanı vardı. Wolfe'un ordusu Louisbourg'da toplandı. 12.000 erkeğin gelmesini bekliyordu, ancak sadece yaklaşık 400 subay, 7.000 normal asker ve 300 topçu tarafından karşılandı. Wolfe'un birlikleri, Amiral Charles Saunders tarafından yönetilen 49 gemi ve 140 küçük gemiden oluşan bir filo tarafından desteklendi. Harekata başlamaya hevesliydi. Birkaç gecikmeden sonra, gücünün sadece bir kısmı ile ilerledi ve daha sonra gelenlerin için St Lawrence'a gönderilmesi için emir bıraktı. Britanya ordusu üç ay boyunca şehri kuşatma altında tuttu. Bu süre zarfında Wolfe, psikolojik yıldırma stratejisinin bir parçası olarak Fransız-Kanadalı sivillere Wolfe's Manifesto olarak bilinen yazılı bir belge yolladı. Mart 1759'da, Quebec'e gelmeden önce Wolfe, Amherst'e şunları yazmıştı: "Nehirde kazara, düşmanın direnişi, hastalık veya savaşın katliamı ya da başka bir nedenden dolayı, Quebec'in işgali olasılık dışına çıkarsa (ancak son ana kadar mücadele edileceek), kasabayı mermilerle ateşe vermeyi, mümkün olduğunca çok sayıda Kanadalıyı göndermek Avrupa'ya dönmeye zorlamak için her yerde hasadı, evleri ve hayvanları yok etmeyi ve arkamda açlık ve kıtlık bırakmayı öneriyorum; (güzel çözüm ve çok Hristiyanca); ama bu alçaklara savaşı daha beyefendi gibi savaşmaları gerektiğini öğretmeliyiz." Bu manifesto, tarafsızlık eğilimli pek çok sakini İngilizlere aktif olarak direnmeye ittiği ve Quebec'i savunan milislerin büyüklüğünün 10.000'e kadar yükseldiği için yaygın olarak zarar verici olarak görüldü. Şehrin kapsamlı ama sonuçsuz bombardımanından sonra Wolfe, Quebec'in kuzeyinde Fransızların güvenli bir şekilde yerleştiği Beauport'a başarısız bir saldırı başlattı. Haftalar geçtikçe İngiliz zaferi olasılığı azalıyordu ve Wolfe umutsuzluğa kapılmaya başladı. Amherst'in Montreal üzerine giden büyük gücü çok yavaş ilerleme kaydettiği için, Wolfe'un ondan yardım alma olasılığını ortadan kaldırarak çok yavaş ilerleme kaydetti. Wolfe, daha sonra St. Lawrence Nehri boyunca Quebec'in batısındaki kayalıkların dibine çıkmaları için çok cesur ve riskli amfibi bir çıkarma planıyla 4.400 asker yolladı. Ordusu, iki küçük topla, 13 Eylül 1759 sabahının erken saatlerinde, 200 metrelik kayalığa nehrin aşağısından tırmanmaya başladı. Kayalığa tırmanmanın mümkün olmadığını düşünen ve savunmasını buna göre ayarlayan Marquis de Montcalm'ın komutası altındaki Fransızları şaşırttılar. İngilizlerin kayalıktan daha fazla top çekip şehrin geri kalan duvarlarını yıkma olasılığıyla karşı karşıya kalan Fransızlar, Abraham Düzlükleri'nde İngilizlerle savaştı. On beş dakikalık savaştan sonra yenildiler, ancak Wolfe ilerlemeye başladığında, biri kolundan, biri omuzundan ve son olarak göğüsünden olmak üzere üç defa vuruldu. Tarihçi Francis Parkman, Wolfe'un ölümünü şöyle anlatıyor: Ona [Wolfe] cerrahın çağrılmasını isteyip istemediğini sordular; ama başını salladı ve kendisi için çok geç olduğunu söyledi. Gözleri yaklaşan ölümün hissizliği ile kapandı ve etrafındakiler solan vücudunu sardı. Bakışlarını etraflarındaki karmaşadan ve ateş ve dumanın içinden geçen askerlerinin kurduğu saflardan uzaklaştırabildiler. "Nasıl da kaçıyorlar" diye haykırdı subaylardan biri, kaldırılmış süngülerin ardından kargaşa ile kaçan Fransızları görünce. "Kim kaçıyor?" diye sordu Wolfe, uykusundan uyanan bir adam gibi gözlerini açarak. "Düşman, efendim" cevabı geldi; "her yandan dağıldılar." "Öyleyse" dedi ölen general, "Albay River'a söyleyin, şu köprüden kaçışlarının önünü kessin. Şimdi, Tanrı'ya şükür, huzurla ölüyorum" diye fısıldadı; ve yana dönerek sakince son nefesini verdi. Abraham Düzlükleri Muharebesi, her iki taraftaki üst düzey askeri komutanın ölümüne neden oldu: Montcalm ertesi gün aldığı yaralardan dolayı öldü. Wolfe'un Quebec'teki zaferi sayesinde ertesi yıl Fransızlara karşı Montreal Harekatı başladı. Bu şehrin de düşmesiyle, Kuzey Amerika'da, Louisiana ve küçük Saint-Pierre ve Miquelon adaları dışında Fransız hakimiyeti sona erdi. Wolfe'nin cesedi HMS Royal William ile Britanya'ya götürüldü ve (Mart 1759'da ölen) babasının yanında Greenwich'teki St Alfege Kilisesi'ndeki aile mozolesine defnedildi. Cenaze töreni 20 Kasım 1759'da, Amiral Hawke'nin "Harika Yıl" ve " Zafer Yılı"nın üç büyük zaferinin sonuncusunu -Minden, Quebec ve Quiberon Körfezi- kazandığı gün gerçekleşti. Wolfe, askerleri arasında her zaman kendisinden ve askerlerinden ellerinden gelenin en iyisini istemesiyle tanınmıştı. Piyadesiyle aynı ekipmanı -bir tüfek, mermi kutusu ve süngü- taşımasıyla tanınıyordu. Bu onun çağdaşı subaylar arasında sıra dışı bir durumdu. Hastalığa karşı direnci düşük olsa da Wolfe'un faal ve yorulmayan bir karakteri vardı. Amherst, Wolfe'un her zaman her yerde görünmeyi başardığını yazmıştı. Bir gün Britanya sarayında birinin genç Tümgeneral'e deli dediği ve buna karşı Kral II. George'un şu cevabı verdiği rivayet edilir: "Deli ha? Öyleyse diğer bazı generallerimi ısırsa keşke." John Robinson, kültürlü bir adam olan Wolfe'un Abraham Düzlükleri Muharebesi'nden önce subaylarına Grey'in "Elegy Written in a Country Churchyard" şiirinden aralarında şu dizenin geçtiği mısralar okuduğunu söyler: "Zafere giden yol sadece mezara gider", ve Wolfe'un şöyle dediğini aktarır: "Beyler, yarın Quebec'i almak yerine bu şiiri yazmayı yeğlerdim." Reddedilmenin acısını tadınca, 1751'de annesine yazdığı bir mektupta muhtemelen hiç evlenmeyeceğini itiraf etti ve insanların evlenmeden de kolayca yaşayabileceğine inandığını belirtti. Wolfe'un ölümünden sonra, Kuzey Amerika'ya nişanlısı olduğu iddia edilen Katherine Lowther'in portresini içeren bir madalyon ile gittiği ve ölmeden bir gece önce madalyonu Üsteğmen John Jervis'e verdiği söyleyenilen bir şüpheli bir hikayesi ortaya çıktı. Hikaye, Wolfe'un savaşta öleceğini önceden anladığını ve Jervis'in madalyonu sadakatle Lowther'e geri döndürdüğünü gösteriyor. Quebec City'deki dikilitaş üzerindeki yazıt, Abraham Düzlükleri'ndeki muharebeyi anmak için dikilmişti: "Muzaffer Wolfe Burada Öldü." Fransız-Kanadalıları rahatsız etmekten kaçınmak yazı şu şekilde değiştirildi: "Wolfe Burada Öldü." Wolfe'un Fransızları yenmesi, Yeni Fransa'nın parçalarından Kanada'nın Britanya hakimiyetine girmesine yol açtı ve "kahramanın ölümü" onu memleketinde bir efsane haline getirdi. Wolfe efsanesi, Benjamin West'in "General Wolfe'un Ölümü" resmine, Anglo-Amerikan halk şarkısı "Brave Wolfe" ("Bold Wolfe" olarak da bilinir), ve vatansever Kanada marşının "The Maple Leaf Forever" açılış dizesine ilham vermiştir. 1792'de, Quebec'in Yukarı Kanada ve Aşağı Kanada eyaletlerine ayrılmasından aylar sonra, (eski) Kraliyet Valisi John Graves Simcoe, muzaffer generallerin adlarını St Lawrence Nehri'nin ağzındaki takımadalara verdi: Wolfe Adası, Amherst Adası, Howe Adası, Carleton Adası ve Thomas Gage için Gage Adası. Sonun ada günümüzde Simcoe Adası olarak biliniyor. 1832'de, günümüz Kanada'sındaki ilk savaş anıtı Wolfe'un öldüğü yere dikildi. Yer, üstünde miğfer ve kılıç bulunan bir sütunla işaretlenmiştir. Kaidesindeki yazıtta, Fransızca ve İngilizce olarak "Wolfe burada öldü - 13 Eylül 1759" yazar. Dikilitaş oraya Britanya birlikleri tarafından yerleştirilmiş büyük bir taşın yerini dikildi. Wolfe'un Çıkrama Yaptığı Kanada Ulusal Tarihi Sit Alanı, Cape Breton Adası, Nova Scotia'nın doğu kıyısında, Kennington Koyu'nda yer almaktadır. Louisbourg Kalesi'nin tamamını içeren Kanada Ulusal Tarihi Sit Alanı'nın sınırları güneyde taşlı bir sahil, kuzey, doğu ve batıda çimenli düzlükler ve ormana uzanır. Britanya kuvvetleri Yedi Yıl Savaşı sırasında Louisbourg'daki Fransız kuvvetlerine karşı başarılı saldırıyı buradan başlattılar. Wolfe'un çıkarma yaptığı yer 1929'da ulusal tarihi alan ilan edildi çünkü: "burada, 8 Haziran 1758'de Kuvvet Komutanı James Wolfe'un tugayının adamları başarılı bir çıkarma yaptılar ve Louisbourg'un teslimiyetine yol açtılar". Westminster Abbey'de Joseph Wilton tarafından Wolfe için yapılmış bir anıt var. 1753'te Wolfe'un alayında görev yapan 3. Richmond Dükü, Wilton, Wolfe'un büstünün yapılması siparişini verdi. Kanada Kraliyet Askeri Koleji'nde Currie Hall'da Emily Warren'ın "Kanada Renklerini Westminster Abbey'deki Wolfe Anıtı'na Yerleştirme" adlı bir yağlı boya var. Bir Wolfe heykeli, Londra'nın panoramik manzarasıyla giderek daha popüler hale gelen Greenwich'teki Kraliyet Donanma Koleji'ne bakmaktadır. Bir heykeli, yerlisi olduğu Westerham, Kent'te, o köyün diğer ünlü sakinlerinden biri olan Sir Winston Churchill'in heykelinin yanında yeşili süslüyor. Buckinghamshire'daki Stowe Peyzaj Bahçeleri'ndeki bir dikilitaş, Wolfe dikilitaşı olarak bilinir. Bahçenin sahibi aile bu dikilitaşı, Wolfe İngiltere'deki son gecesini bu malikanede geçirdiği için dikti. Wolfe, Greenwich'teki St Alfege Kilisesi'nin altına gömüldü ve burada dört anıtı vardır: yerde tabut plakasının bir kopyası; Edward Peary tarafından 1762'de tamamlanan "Wolfe'un Ölümü" tablosu; bir duvar tableti; ve bir vitray pencere. Buna ek olarak, yerel ilkokula adı verilmiştir. Greenwich'te yaşadığı ev, Macartney House'da adının bulunduğu İngiliz Mirası mavi plaka vardır ve yakındaki bir yola onun anısına General Wolfe Yolu adı verilmiştir. 1761'de Wolfe'un her yıl anılması için, Wolfe'un çocukluk arkadaşı George Warde, bugüne kadar her yıl Westerham'da onun "Aziz ve Ölümsüz Anısına" Wolfe Yemeği için toplanan Wolfe Derneği'ni kurdu. Warde, Benjamin West'e Squerres Mahkemesi'ne asılmış ancak yakın zamanda National Trust'a bağışlanmış ve şimdi Westerham'daki çocukluk evi Quebec House'da asılı olan "Wolfe'un Çocukluğu" resmini sipariş etti. Warde ayrıca Squerres Parkı'nda Wolfe'un Warde ailesini ziyareti sırasında ilk görevini aldığı yeri işaretlemek için bir mozole yaptırdı. 1979'da, Crayola boya kalemleri Wolfe Kahverengi boya kalemi çıkardı. Kalemin üretimi ertesi yıl durduruldu. Kanada'da onun adı verilmiş çeşitli kurumlar, yerler, caddeler ve yeryüzü şekilleri vardır. Kanada'da Wolfe'u anan önemli anıtlardan biri öldüğü Abraham Düzlükleri'nde, biri de Ottawa'daki Parlamento Tepesi yakınında bulunmaktadır. Ontario Valisi John Graves Simcoe, Wolfe'un şerefine Ontario Gölü'ndeki bir adaya ve 1792'de Kingston sahilindeki (Kanada Kraliyet Askeri Koleji yakınında) Saint Lawrence Nehri yakınındaki bir adaya Wolfe Adası adını verdi. 13 Eylül 2009'da Wolfe Adası Tarih Derneği, James Wolfe'un Quebec'teki zaferinin 250. yıldönümü vesilesiyle kutlamalara öncülük etti. Wolfe'un gerçek boyunda bir heykel yapılacak. South Mount Royal Park, Calgary, 2009'dan beri bir James Wolfe heykeline ev sahipliği yapıyor, ancak heykel aslen New York'taki Exchange Court'ta bulunuyordu. 1898 yılında John Massey Rhind tarafından yapıldı ve 1945-1950 yıllarında depoya kaldırıldı, 1967'de satıldı ve Calgary'deki Centennial Planetarium'a taşındı, 2000-2008'de depoya kaldırıldı ve sonunda 2009'da tekrar sergilenmeye başlandı. Duke of York Kraliyet Askeri Okulu'ndaki tüm yurtlara ordunun önde gelen isimlerinden adını verilir ve bir kız yurduna da Wolfe'un adı verilmiştir. General Wolfe Road'un hemen doğusunda olan Chesterfield Walk, Greenwich'teki evinin yakınlarında 5-11 yaş arası çocuklar için James Wolfe okulu vardır. 13 yaşından ölümüne kadar mektupları ve Gray'in Elegy Written in a Country Churchyard kitabı ve diğer kişisel eşyaları Toronto, Ontario'daki Thomas Fisher Nadir Kitap Kütüphanesi'nde saklanmaktadır. Wolfe'un sahip olduğu diğer eserler ve eşyalar, bazılarının ona aitliği şüpheli olmasına rağmen, hem Kanada hem de İngiltere'deki müzelerde sergilenmektedir. Wolfe'un Louisbourg, Quebec ve Abraham Düzlükleri'nde giydiği pelerini, İngiliz Kraliyet Koleksiyonu'nun bir parçasıdır. 2008 yılında Halifax'taki Atlantik Deniz Müzesi'ne Louisbourg Kuşatması hakkındaki bir sergi için ödünç verildi ve 2009'da Halifax Kalesi'ndeki Ordu Müzesi'ne sergilenmesi için ödünç verildi. Wolfe Crescent, Halifax, Nova Scotia adını Wolfe'dan alır. Point Wolfe, Fundy Ulusal Parkı'nda yer alır, ve Wolfeboro, New Hampshire kasabası Wolfe onuruna adlandırılmıştır. Montreal'de Rue Wolfe, Rue Montcalm ve Rue Amherst ile caddesinin paralellindedir. Quebec Şehri Ste-Foy semtinde adı bir bulvara verildi. Ä°zak Vissoker İzak Vissoker (İbranice: ; 18 Eylül 1944), kaleci pozisyonunda görev yapan İsrailli millî futbolcudur. Profesyonel kariyerine 1963 yılında Hapoel Petah Tikva kulübünde başladı. Bu kulüpte geçirdiği 14 sezon boyunca 327 maçta forma giydi. 1977-1978 sezonu başında Makkabi Netanya kulübüne transfer olan Vissoker, 3 sezon da bu kulüpte oynadıktan sonra futbol kariyerini noktaladı. İsrail millî futbol takımı formasını gayriresmî maçlar da sayıldığında toplamda 70 giyen Vissoker, sadece resmî maçlar dikkate alındığında, 1964 ile 1976 yılları arasında toplamda 43 kez millî takım forması giydi. Meksika'da düzenlenen ve İsrail millî futbol takımının tarihinde ilk kez katıldığı 1970 FIFA Dünya Kupası kadrosunda yer alan Vissoker, bunun yanı sıra 1976 Yaz Olimpiyatları'nda da yer aldı. İnsanlar Yaşadıkça (film, 1969) İnsanlar Yaşadıkça, yönetmeliğini Memduh Ün'un yaptığı 1969 yapımı Türk sinema filmi. Samuel Ipoua Samuel Ipoua Hamben (1 Mart 1973), forvet pozisyonunda görev yapmış Kamerunlu millî futbolcudur. Profesyonel kariyerine 1992 yılında Nice kulübünde başladı. Daha sonra sırasıyla Torino, Rapid Wien, Toulouse, Mainz 05, 1860 Munich, LR Ahlen, Sint-Truiden ve FC Wiltz 71 kulüplerinde oynadı. Kamerun millî futbol takımı formasını 1997 ile 1998 yılları arasında toplamda 9 kez giydi. Millî takımın Fransa'da düzenlenen 1998 FIFA Dünya Kupası kadrosunda yer alıp iki grup maçında forma giydi. Augustine Simo Augustine Simo (18 Eylül 1978), orta saha pozisyonunda görev yapmış Kamerunlu millî futbolcudur. Profesyonel kariyerine 1994 yılında PWD Bamenda kulübünde başladı. Daha sonra sırasıyla Aigle Nkongssamba, Torino, Lugano, Saint-Étienne, Neuchâtel Xamax, Zürich, Aarau, Urania Genève Sport ve Hapoel Petah Tikva kulüplerinde oynadı. Kamerun millî futbol takımı formasını 1995 ile 1998 yılları arasında toplamda 23 kez giydi. Millî takımın Fransa'da düzenlenen 1998 FIFA Dünya Kupası kadrosunda yer aldı. Katar'da düzenlenen 1995 FIFA Dünya Gençler Şampiyonası'nda da forma giydi. Saša Janković Saša Janković (; 27 Nisan 1970, Lozniçe, Sırbistan), Sırp avukat, gazeteci, insan hakları savucusu ve 2007-2017 yılları arasında Sırbistan Cumhuriyeti'nin Ulusal Ombudsmanı görevini yapan politikacı. 2017 Sırbistan cumhurbaşkanlığı seçiminde yer almak için Şubat 2017'de görevinden istifa etti ve oyların %16,36'sını alarak ikinci oldu. Ocak 2019'da ayrılmadan önce Sırbistan'da merkezi bir sol siyasi örgüt olan Özgür Vatandaşların Hareketi'nin kurucularından ve liderlerinden biriydi. Janković 27 Nisan 1970'te Sırbistan'ın Lozniçe kentinde (Yugoslavya Sosyalist Federal Cumhuriyeti'nin bir parçası) doğdu. Okul yıllarında yetenekli bir hentbol oyuncusuydu, aynı zamanda karate ve okçuluk ile ilgilendi. Olağanüstü koşulların bir senaryosunda, Janković babasının Bosna-Hersek'te doğması nedeniyle Yugoslav topraklarında savaş patlak verdiğinde yeni kurulan Yugoslavya Federal Cumhuriyeti'nde vatandaşlığını kaybetti. Yeni Yugoslav hükümeti, Bosna Hersek Cumhuriyeti resmi olarak Yugoslavya'dan bağımsızlığını ilan ettiğinde Janković'i bir mülteci olarak kabul etti. Janković Lozniçe'de doğduğundan, "mülteci" statüsünü düzeltmek için Dilekçeler ve Temyiz Komitesi'ne şikayette bulundu ancak şikayeti göz ardı edildi.Mülteci statüsü nedeniyle, Janković sınır dışı edilme ve Bosna-Hersek'te savaşa gönderilme olasılığı nedeniyle birkaç ay saklandı. Bundan önce, Janković Yugoslav Ordusu'nda askere alındı ve Hırvatistan'daki savaş sırasında birkaç ay savaştı. 1 Nisan 1993'te Janković'in okul arkadaşı Predrag Gojković, Janković'in evinde ateşli silah yaralanması sonucu ölü halde bulundu. Janković Gojković'in ölümü sırasında dairede değildi ancak ortak bir arkadaşları vardı ve polisi aradı. Yugoslavya İçişleri Bakanlığı tarafından soruşturma açıldı. Gojković'in intihar ettiği tespit edildi. Soruşturma Janković'in bir yalan makinesi ile sorgulanması ve test edilmesini de içeren biçimde birkaç kez yeniden açıldı. "Peščanik" Janković ile yapılan bir röportajda 1990'larda Yugoslavya'daki hayatı hakkında kısaca konuştu. Yugoslavya'ya karşı yaptırımlar nedeniyle (bir benzin istasyonunda değil) sokaklarda benzin sattı. 1996 yılında Belgrad Üniversitesi Hukuk Fakültesi'nden mezun oldu. 2006 yılında Belgrad Üniversitesi, Siyasal Bilimler Fakültesi'den uzmanlık derecesi aldı. 1994-1997 arasında Janković Beta Haber Ajansı'nda gazeteciydi. Bundan sonra Sırbistan Hükümeti Gençlik ve Spor Bakanlığında yardımcı uzman olarak çalıştı. 2000 yılında Yugoslavya Federal Cumhuriyeti Hükümeti Spor Bakanlığı sekreteri oldu. 2001 yılında Janković Spor Bakanı Yardımcısı oldu. 2003 yılında Sırbistan ve Karadağ'daki AGİT Misyonu'nda hukuk müşaviri oldu. 29 Haziran 2007'de, Sırbistan Ulusal Meclisi, Janković'i yeni kurulan Ulusal Ombudsman'lık görevine, 143 oyla beş yıllığına atadı. 4 Ağustos 2012 tarihinde, 167 oy, bir çekimser oy ve karşı oy yok olmak üzere yeni beş yıllık döneme yeniden atandı. Yeniden seçilmesi Meclis'teki tüm partiler tarafından desteklendi. Janković, Sırbistan Hükümeti ve Sırbistan Başbakanı Aleksandar Vučić ile 2014 yılında Belgrad'ın merkezindeki bir onur yürüyüşü sırasında Vučić'in kardeşi Andrej'in jandarmalar tarafından dövüldüğü bir olayı soruştururken çatıştı. Ulusal Meclis'teki bir oturumda Janković olay sırasında Askeri Güvenlik Ajansı'nın yasayı çiğnediğini iddia etti. Ardından, iktidardaki Sırp İlerleme Partisi (SİP) milletvekilleri ve Savunma Bakanı Bratislav Gašić tarafından saldırıya uğradı. Bundan sonra, SİP'in birkaç milletvekili Ombudsman'ı ağır bir şekilde eleştirdi ve Janković'in eylemlerinin siyasal olduğunu iddia ederek istifa etmesini istedi. Bazı milletvekilleri ve hükümet yanlısı medya kuruluşları Janković'in 1993 yılında Janković'in bir arkadaşının tabancasını kullanarak Janković'in evindeki intiharından sorumlu olduğunu iddia ettiler. AGİT ve [Avrupa Komisyonu] Janković'e yönelik bu saldırılarla ilgili endişelerini dile getirdi. Gazeteci Dragan Janjić Janković'in Vučić tarafından yönetilen bir "karalama kampanyası"nın hedefi olduğunu yazdı. Janković, Nisan 2015'te, Hükümet ile tekrar savunma bakanı Bratislav Gašić'in 7 kişinin öldüğü askeri bir helikopter kazasından sorumlu olduğunu iddia etmesi nedeniyle çatıştı. Janković, Vučić'i Janković'in kazadan sorumlu tuttuğu Gašić'i koruduğu için eleştirdi. Janković ve Hükümet arasındaki bir sonraki çatışma Mayıs 2016'da Janković'in Hükümetin Belgrad'in Savamala mahallesindeki binaları birkaç düzine maskeli kişi tarafından yıkılmasından sorumlu olduğunu iddia ettiği zaman meydana geldi. Janković'in raporu, polise yıkım sırasında müdahale etmemesinin emredildiğini iddia etti. Bundan sonra Janković, Sırp İlerleme Partisi ve Sırp Radikal Partisi milletvekilleri tarafından Janković'in vatandaşları korumadığını ancak kendisini tanıttığını iddia eden ağır saldırılara maruz kaldı. 2016'nın sonlarında, medya kuruluşları Janković'in 2017 Sırbistan cumhurbaşkanlığı seçimlerinde muhalefetin uygun bir adayı olabileceğini düşünmeye başladı. Kasım 2016'da, önde gelen yüz tanınmış insan Janković'e 2017'de Cumhurbaşkanı için aday olması çağrısında bulunan bir dilekçe imzaladı. O zamanlar böyle bir karar için doğru olmadığını söyleyerek kesin bir cevap vermedi. Bu, Janković'i sadece siyasi tanınırlığını artırmak için çalışan bir "politikacı" olarak nitelendiren ve istifa etmesi çağrısında bulunan Sırp İlerleme Partisi'nin liderliği ve ortakları tarafından büyük ölçüde eleştirildi. Uluslararası Af Örgütü 2017 yılında Sırbistan'daki hükümet yanlısı medyanın bağımsız gazetecileri ve insan hakları savunucularını sindirmeye devam ettiğini bildirdi. Janković, Cumhurbaşkanlığı için aday olmak üzere 7 Şubat 2017 tarihinde ombudsmanlık görevinden istifa etti. Panchira Panchira, (), bir kadının iç çamaşırına kısa bir göz atmak için kullanılan Japonca bir kelimedir. Terim, İngilizce'de upskirt kelimesine benzer risk çağrışımları taşır. Anime ve mangada, panchira genellikle 1960'ların başından beri Japon sanatçılar ve animatörler tarafından yaygın olarak kullanılan görsel bir konvansiyona sahip bir külot vuruşu anlamına gelir. Japon kaynaklarına göre, konvansiyon muhtemelen Machiko Hasegawa'nın Wakame Isono için karakter tasarımları inanılmaz derecede kısa bir kenar çizgisi içeren popüler çizgi roman olan "Sazae-san" ile başladı. Uygulama daha sonra Osamu Tezuka'nın "Astro Boy" mangasının 1963'te televizyona uyarlandığında animasyona aktarıldı. On yılın geri kalanında esas olarak zararsız çocuk serileriyle sınırlı olan panchira, 1970'li yılların başlarında daha fazla cinsel fetişist unsurlar aldı. Bu noktadan sonra, panchira birçok komedi odaklı "shōnen" mangada bulunan türden mizahla bağlantılı hale geldi. Kelime, külot anlamına gelen "pantī" (パンティー) ile bir bakış ya da belirti gösteren Japon ses sembolizmini ifade eden "chira" kelimelerinin birleşmesiyle oluşmuştur. Panchira, külotların varlığını belirlediği için daha genel "upskirt" teriminden farklıdır. Şıhne Şıhne, Selçuklular'da hanedan üyesi olmayan valiler için kullanılan ifadedir. Bu valiler genellikle üst komutadaki askerlerden seçilmiştir. Şıhne, hem askeri hem idari işlerden sorumluydu. Çatal Mezarlığı Çatal Mezarlığı, Manisa'nın Şehzadeler ilçesinde bulunan bir mezarlıktır. Mezarlık, tamamen dolu ve defne kapalıdır. Manisa'nın Kırtık Mezarlığı'ndan (Manisa Asri Mezarlığı olarak da bilinmektedir) sonra en büyük ikinci mezarlığıdır. Mezarlık, 1. Çatal ve 2. Çatal Mezarlığı olmak üzere ikiye ayrılır. Müslüman mezarlığı olmasına rağmen 1 adası Yahudilere aittir. Yahudilere ait bölümde yer alan mezarlarda rastlanan soyadlardan bazıları şunlardır; Kohen, Nahum, Bonomo, Gomel. Ulusal Cumhuriyet Muhafızları (Portekiz) Ulusal Cumhuriyet Muhafızları (GNR) (), Portekiz'in sivil nüfus üzerinde kamu güvenliğini sağlamaktan sorumlu askerî bir kolluk teşkilatıdır. 1801 yılında Naip Prens João döneminde Lizbon Kraliyet Muhafızları Polisi adıyla Fransız Jandarması örnek alınarak kurulmuş olup 1910 yılında günümüz adını almıştır. GNR, çoğunlukla kırsal olmak üzere Portekiz topraklarının %94'ünde önleyici polis ve karayolu devriyesinden sorumludur. Ulusal düzeyde ise gümrük uygulamaları, sahil güvenlik, doğayı koruma, arama kurtarma operasyonları ve tören muhafızlığı bulunmaktadır. GNR mensupları, sivil Kamu Güvenliği Polisi (PSP) mensuplarının aksine, askeri yasa ve örgütlenmeye tabi askeri personeldirler. 2000'li yıllardan bu yana GNR, Irak, Doğu Timor ve diğer bölgelerdeki uluslararası operasyonlara katılım için birlikler göndermiştir. Lyusi Ä°larionov Lyudmil İlarionov Borisov (Lyusi olarak da bilinir; 24 Eylül 1974, Dobriç), Bulgar aktör, yönetmen, TV sunucusu ve şarkıcı. 26 Eylül 1974'te Dafinka ve İlarion Borisov ailesinin çocuğu olarak Dobriç kasabasında doğdu. Stanislav İlarionov Borisov adında küçük erkek kardeşi var. Plevne Gıda Endüstrisi Teknik Okulu'ndan mezun oldu. Bir öğrenci olarak aktif olarak dansa dahil oldu. 90'lı yılların başında "Lyusien Balesi"ni yarattı. Ulusal Tiyatro ve Film Sanatları Akademisinden Profesör Krikor Azaryan sınıfında mezun oldu. 1997'de katıldığı "UpDown (Lyudmil, Petko, Toni, Matyo ve Nasko)" grubunun ilk albümü piyasaya sürüldü. 2001 yılında BMK ile ilişkisini sonlandırır ve Payner ile sözleşme yapar. Orada, birkaç yıl boyunca, hem şarkıcı hem "Fresh" şovunun ev sahibi olarak aktifti, aynı zamanda şirketin en iyi yönetmenlerinden biri oldu. 2007'de kız arkadaşı Preslava ile evlendi. 4 yıl sonra ayrıldılar. 2011'de Lyusi, pop folk şarkıcısı Ani Hoang ile nişanlandı. Ters Tepe Höyüğü Ters Tepe Höyüğü Selendi'nin 1.5 km batı-güneybatısında yer almaktadır. İki tepeyi kaplar ve 600 x 300 m'den fazla uzanır. Şimdiye kadar hiçbir arkeolojik kazı yapılmamıştır. Engin AKDENİZ yüzeyde Kalkolitik, Erken Tunç Çağı ve Orta Tunç Çağı çanak çömlek ve seramik parçaları bulmuştur. Ayrıca Helenistik ve Roma Dönemi çanak çömlekleri de mevcuttur. Luvi toplumu tarafından iskan görmüştür. Manisa İli sınırları içindeki en büyük höyüktür. 18 hektar alana sahiptir. Arzawa Federasyonu içindeki krallıklardan birinin merkezidir. Bu krallığın Hitit yazıtlarında geçen ve Gediz havzasındaki Seha Irmağı Ülkesi olma olasılığı bir hayli yüksektir. Bu konuya ilişkin araştırmalar devam etmektedir. Höyük 2014 yılında İzmir 2 Nolu Kültür Varlıklarını Koruma Kurulu tarafından 1. derece Arkeolojik Sit Alanı olarak tescil edilmiştir. Enlem, boylam: 38.737200, 28.841533 Po-i-Kalan Po-i-Kalan veya Poi Kalan (, "Pā-i Kalān", "Ulu'nun Ayağı" anlamında), Buhara, Özbekistan'daki Kalan Minaresi çevresinde bulunan bir İslami dini kompleksidir. Külliye, şehrin tarihi kesiminde yer almaktadır. 713'ten bu yana, Ark kalesinin güneyindeki bu alanda birkaç ana cami topluluğu inşa edildi. Buhara kuşatması sırasında Cengiz Han tarafından yakılan bu külliyelerden biri, 1121 yılında Karahanlı hükümdarı Arslan Han tarafından yaptırılmıştır. Kalan Minaresi, bu kuşatma sırasında Arslan Han Külliyesi'nin yapılarından sadece bir tanesidir. Kalan Minaresi, halk arasında Minâra-i Kalân ("Büyük Minare" için Farsça / Tacikçe) olarak bilinir. Ayrıca, Ölüm Kulesi olarak da bilinir, çünkü yüzyıllar boyunca suçlular minareden atılarak idam edildi. Minare, kentin tarihi merkezine hakim bir konumda yer almaktadır ve devasa dikey sütun şeklinde olan bu yapı külliyenin en ünlü kısmıdır. Minarenin rolü büyük ölçüde geleneksel ve dekoratif amaçlar gütmektedir - boyutu, minarenin ana işlevinin sınırlarını aşmaktadır, bu da müezzinin insanları dua etmeye çağırabileceği farklı bir bakış açısı sağlamaktadır. Sadece bu amaç için caminin çatısına çıkmak yeterliydi. Bu uygulama İslam'ın ilk yıllarında yaygındı. "Minare" kelimesi Arapça "manara" kelimesinden ("deniz feneri" ya da daha doğrusu "bir şeyin yandığı bir yer") türetilmiştir. Muhtemelen İslam'da minare fikri, daha önceki çağların "itfaiye kuleleri"nden veya deniz fenerlerinden esinlenilerek geliştirilmiştir. Adı sade hali ile Bako olan mimar, yukarıya doğru daralan, dipte 9 metre (29,53 ft), tepede 6 metre (19,69 ft) çapında ve 45,6 metre (149,61 ft) yüksekliğinde, dairesel sütun şeklinde bir tuğla kule şeklinde bir minare inşa etti. Sütunun içinde, minarenin tepesine ulaşmayı sağlayan sarmal bir merdiven bulunmaktadır. Kalan Camii ("Maedjid-i Kalan") 1514 dolaylarında Buhara Hanlığı'nda inşa edildi. Semerkant'taki Bibi Hanım Camii ile aynı büyüklüktedir. Her ikisi de cami olmasına rağmen, mimari tarzlarda çok farklıdırlar. Caminin iç avlusunu çevreleyen galerilerin çatısında 208 sütun üzerine oturan 288 kubbe vardır. Avluya bakan, ana dua salonuna giriş kısmında uzun bir kiremitli eyvan portali yer almaktadır. Cami, büyük mavi çinili bir kubbe ile örtülüdür. Po-i-Kalan Külliyesi'nin bulunduğu yer, geçmişte tamamen yıkılmış birkaç binanın bulunduğu yerdir. İslamiyet öncesi dönemde ateşe tapanlar için merkezi bir katedral vardı. 713'ten sonra, Ark'ın güneyinde, ana katedral camisinin çeşitli yapıları inşa edildi, daha sonra yıkıldı, yangınlar ve savaşlardan sonra restore edildi ve bir yerden başka bir yere taşındı. 1127 yılında, Karahanlı hükümdarı Arslan Han minareli katedral cami inşaatını tamamladı. Yapıların büyüklüğü Cengiz Han'ı çok şaşırttı, yanlışlıkla caminin hanın sarayı olduğunu düşündü. Bununla birlikte, caminin inşası yangına karşı korumalı değildi ve uzun yıllar süren çatışmalardan sonra harap oldu. Orijinal binadan kalan tek şey minare Kalan Minaresi (Minara-yi-Kalan) oldu. 1510'da Şeybanî Han'ın ölümünden sonra, çoğu yerel hükümdar (emir ve sultan) merkezi hükümeti sadece kısmen tanıdı. Şeybani Devleti'nin başkenti Semerkant'taydı. 1512'de Şeybani Han'ın yeğeni olan genç prens Muizz ad-Din Abu-l Gazi Ubeydullah, Buhara sultanı oldu. İktidarı Şeybani Han ve askeri sadık silah arkadaşının babası olan Mahmud Sultan'dan devraldı. 1533 yılına kadar, Ubeydullah Sultan, Mahararannahr hanı (Maveraünnehir) bir bütün Şeybani Devleti'nin hanı olarak taç giydiği zamana kadar başarılı bir şekilde Buhara valiliğini sürdürdü. Buna rağmen, ikametgahını Semerkant'a - devlet başkentine taşımayı reddetti. Dahası, daha sonra Buhara'yı Şeybani devletinin başkenti yaptı. Daha sonra, Ubeydullah tarafından yönetilen devlet yeni bir isim aldı - Buhara Hanlığı. Böylece Ubeydullah Han (hük. 1533-1539) Buhara Hanlığı'nın ilk hanı oldu. Ubeydullah Han Maveraünnehir'in hanıyken, oğlu Abdul-Aziz Han Buhara'nın hanıydı. Buhara'yı aile mülkleri olarak gördüler. Buhara vatanseverleriydiler ve şehrin başarısına önem veriyorlardı. 1514 yılında Buhara valisinin Semerkant'taki Bibi Hanım Camii ile rekabet edebilecek büyük bir cami inşa etmesi, Buhara'yı sonunda Şeybani Devleti'nin başkenti yapma isteğini göstermektedir. Kalan Camii'nin inşasıyla, Ubeydullah Sultan, her zaman Şeybanilere düşman olan Semerkant üzerinde tahakküm için savaşmak yerine yeni bir başkent kurmayı düşündü. Mir-i-Arab Medresesi'nin (Miri Arab Medresesi) yapımı Yemen'deki Şeyh Abdullah Yamani'ye atfedilir. Şeyh Abdullah Yamani, Mir-i-Arab olarak da adlandırılan Ubeydullah Han ve oğlu Abdul-Aziz-Han'ın manevi akıl hocası olarak kabul edilirdi. Ubeydullah Han İran'a karşı başarılı bir savaş yürüttü. Askerleri en az üç kez Herat'ı ele geçirdi. İran'a yapılan her yağma baskını, çok sayıda esirin yakalanmasıyla sonuçlandı. Üç bin İranlı esir satmaktan elde edilen kazançla Ubeydullah Han, Mir-i-Arab Medresesi'nin yapımını finanse etti. Ubeydullah Han çok dindardı. Sufizm ruhuyla İslâm'a saygı duymaktaydı. Babası, 15. yüzyılda Taşkent vilayetinden gelen tanınmış şeyh Ubeydullah al-Ahrar'ın (1404-1490) onuruna adını oğluna verdi. 1630'lara gelindiğinde egemenler artık kendileri ve akrabaları için görkemli türbeler inşa etmeyi bıraktılar. Şeybani Hanedanı'nın hanları, Kuran geleneklerini uygulamaktaydı. Dinin önemi o kadar büyüktü ki, Ubeydullah Han gibi ünlü bir han bile medresesindeki akıl hocasının yanına defnedildi. Mir-i-Arab Medresesi'ndeki tonozun (gurhana) ortasında Ubeydullah Han'ın ahşap mezarı yer almaktadır. Baş yanında ise akıl hocası - Mir-i-Arab'ın mezarı yer almaktadır. Medresenin müderrislerinden (kıdemli öğretmen) olan Muhammed Kasım (1047 hicrette öldü) da aynı alanda medfundur. Miri Arab Medresesi'nin kapısı, Kalan Camii'nin kapısıyla aynı eksende yer almaktadır. Ancak, meydanın doğuya doğru bir miktar alçakta kalması nedeniyle, medreseyi bir platformda yükseltmek gerekiyordu. Miri Arab Medresesi, 1981'de The Stranglers videosu Golden Brown'un çekimi için kullanılan yerlerden biriydi. . Karadağ-Türkiye ilişkileri Karadağ-Türkiye ilişkileri, Karadağ ile Türkiye arasında sürdürülen uluslararası politikaları içerir. Türkiye, Karadağ'ın bağımsızlığını 12 Haziran 2006 tarihinde tanıdı ve iki ülke arasındaki diplomatik ilişkiler 3 Temmuz 2006 tarihinde kuruldu. İki ülke arasındaki üst düzey ziyaretler ve temaslar yoğun ve başarılı bir şekilde devam etmektedir. Her iki ülke de Akdeniz Birliği, Avrupa Konseyi ve NATO'nun tam üyesidirler. Karadağ'ın Ankara'da bir büyükelçiliği ve Türkiye'nin Podgorica'da bir büyükelçiliği bulunmaktadır. 2012 yılında iki ülke arasındaki toplam ticaret 40.1 milyon avro, ithalatı 28.4 milyon avro ve ihracat 11.7 milyon avro olarak gerçekleşti. Türkiye'den 2012 yılında yapılan doğrudan yatırım 25 milyon avro olarak gerçekleşti. Aralık 2010 başında, Türkiye Sanayi ve Ticaret Bakanı Nihat Ergün Karadağ ziyareti sırasında Karadağ-Türk Ortak Komitesi'nin ilk toplantısının yanı sıra Karadağ ve Türk iş insanlarının ilk iş forumu gerçekleştirildi. Türkiye, Hükümet Bursu ve Büyük Öğrenci Projesi (BÖP) kapsamında Karadağlı öğrencilere burs vermeye devam etmektedir. Karadağ'da yaşayan Türk ve Müslümanlara hizmet verecek iyi eğitimli imam ihtiyacını karşılamak amacıyla Türkiye Diyanet Vakfı her yıl Karadağlı öğrencilere burs vermektedir. Karadağ'ı ziyaret eden Türk turist sayısı: 2018 yılında Karadağ ve Türkiye, savunma mal ve hizmetlerinin üretimi ve ticareti, bakım ve lojistik destek konusunda savunma sanayi işbirliğini öngören bir anlaşma imzalayarak askeri ilişkileri derinleştirdiler. Amonyum kromat Amonyum kromat (NH)CrO formülüne sahip bir tuzdur. Sarı, monoklinik kristallerden oluşur; amonyum hidroksit ve amonyum bikromattan yapılır; jelatin kaplamalar için hassalaştırıcı olarak fotoğrafçılıkta kullanılır. Genellikle fotoğrafçılıkta, tekstil baskısında ve kromat boyalarının yün üzerine sabitlenmesinde kullanılır. Bir analitik ayıraç, katalizör ve korozyon önleyici olarak da kullanılır. Suda çözünür ve uygulandığında, mukoza, gözler, solunum sistemi, deri, v.b. yerlerde tahrişe neden olabilir. Uzun süreli temastan sonra ciltte hassasiyete neden olabilir. Kanserojen (kansere neden olan) olduğu da bilinmektedir. Doku yaralanmaları ile karaciğer ve böbreklerde hasara neden olabilir. Adnan GÃ¼nnar Adnan Günnar (1966, Akçaabat, Trabzon), Türk Diş hekimi ve siyasetçi. Atatürk Üniversitesi Diş Hekimliği Fakültesi mezunu olup aynı fakültede Doktora ve İhtisasını tamamlayarak Ortodonti Uzmanı olmuştur. Avrasya Üniversitesi'nde öğretim üyeliği, Trabzon Diş Hekimleri Odası Başkanlığı, Trabzon Diş Hastanesi Başhekimliği ve Adalet ve Kalkınma Partisi Trabzon İl Teşkilat ve İl Başkanlığı yapmıştır. TBMM 25, 26 ve 27. dönem Trabzon Milletvekilidir. Adalet ve Kalkınma Partisi Genel Merkez Ar-Ge Başkan Yardımcılığı ve TBMM Türkiye-Endonezya Dostluk Grubu Başkanlığı görevlerinde bulunmuştur. Evlidir. Kazakistan'da bilim ve teknoloji Kazakistan`da bilim ve teknoloji, geniş bir tarihe dayanmaktadır. Dünyaca ünlü filozoflar ve bilim insanları Kazakistan coğrafyasından çıkmıştır. Günümüzde Kazakistan Cumhuriyeti, bilimi ve teknolojik ilerleme amacıyla hükümet politikaları geliştirmektedir. Arkeolojik araştırmalar ve makaleler; Kazakistan coğrafyasında, 8. ve 11. yüzyıllar arasında İslamiyet`in yayılarak Arap kültürünün bu bölgedeki kültürel yaşamı oldukça etkilediğini söylemektedir. Buna rağmen, Kazakistan coğrafyasında yaşayan Türkler, kendi dil ve kültürlerini koruyabilmişlerdir. Arapça`nın ve Arap kültürünün oldukça yaygınlaştığı bu dönemde, birçok filozof ve bilim insanı, bu kültürünün yaratılmasında ve geliştirilmesinde önemli rol oynamıştır. Ayrıca bu dönemde Orta Asya şehirleri, sadece pazarları ve ustaları ile değil; aynı zamanda şairleri, bilim insanları, sanatçıları, zengin kütüphaneleri ve eğitim kurumları ile de ünlenmiştir. Adını duyuran kentler arasında, Orta Asya`nın hem coğrafi açıdan hem de tarım için verimli ve elverişli bir bölgesi olan Otrar (Fârâb) şehri, Hindistan ve Çin yolları üzerinden Avrupa'ya giden, İpek Yolu üzerinde bulunmaktaydı. Bu şehirde bulunan Otrar Kütüphanesi, Mısır'daki İskenderiye Kütüphanesi'nden sonra en büyük ve en çok sayıda kitaba ev sahipliği yapan ikinci büyük kütüphane idi. Dönemin bilinen bilim insanlarından Fârâbî Otrar'da doğmuş ve günümüze kadar ulaşabilmiş yüzden fazla eser bırakmıştır. Yine aynı dönemlerde Birûni, İbn-i Sina, Hârizmî, Rudekî gibi diğer birçok bilim insanı Kazakistan`ın şehirlerinde büyümüş ve tanınmıştır. Kazakistan`da bilim ve teknolojide önemli bir adım olarak, 27 Mart 2007 tarihinde, Kazakistan Cumhuriyeti Ulusal Uzay Ajansı resmî olarak açılmıştır. Kazakistan`da 2030 hedeflerine yönelik stratejik plan, 1997 yılında cumhurbaşkanlığı kararnamesi ile kabul edilmiştir. Ulusal güvenlik ve siyasi istikrarın yanı sıra, yüksek düzeyde yabancı yatırımcı çekmek amacıyla; serbest piyasa ekonomisi, sağlık, eğitim, iletişim, altyapı, mesleki eğitim, enerji ve ulaşım gibi alanlarda büyümeye odaklanmaktadır. Kazakistan`da 2050 hedefleri, Aralık 2012'de Kazakistan devlet başkanı Nursultan Nazarbayev tarafından kamuoyu ile paylaşılmış ve Kazakistan'ın gelecekteki büyüme beklentilerini sağlamak için uzun vadeli bir strateji olarak tanıtılmıştır. Nazarbayev gelecek vizyonu hakkındaki konuşmasında, Kazakistan'ı dünyanın en gelişmiş 30 ülkesinden biri olarak konumlandırdıklarını söylemiştir. Bu pragmatik strateji, Kazakistan'ın 2050 yılına kadar en büyük ilk 30 ekonomi arasına girmesi için kapsamlı sosyo-ekonomik ve siyasi reformları önermektedir. Ayrıca, Nazarbayev, araştırma ve geliştirmeye, verimliliğe, iş fırsatları yaratmaya ve yaşam standartlarını yükseltmeye odaklandıklarını söyleyerek ""Bunlar, en gelişmiş 30 ülke saflarına girişimizin standartlarıdır."" ifadesini kullanmıştır. 2006 yılında Kazakistan hükümeti, yabancı yatırımcılarla işbirliğini teşvik ederek serbest piyasa ekonomisini canlandırmak amacıyla 2007-2012 yılları arası "Devlet Bilimsel Gelişim Programı" kapsamında bilim fonunu kurmuştur. Bilim fonunun yaklaşık %80'i araştırma enstitüleri için kullanılmaktadır. Bu fon, hükümetin Yüksek Bilimsel Teknoloji Komitesi tarafından belirlenmekte olup komiteye başbakan başkanlık etmektedir. Kazakistan`ın bağımsızlığından bu yana bilimin gelişimi ile ilgili araştırmalarda da bilim fonundan sıkça bahsedilmiştir. Bilim fonu, öncelikli olarak belirli alanlarda araştırma projelerine hibe ve krediler sağlamaktadır, bunlar sırasıyla; "Kaynak: UNESCO Bilim Raporu: 2030'a doğru (2015), Şekil 14.4." 2007-2012 Devlet Bilimsel Gelişim Programı, Bilim Fonu'nun, 2010 yılına kadar, tüm bilim fonlarının %25'ini kanalize etmesi gerektiğini belirtmiştir. Bununla birlikte, 2008'deki küresel mali krizden sonra hükümetin fona katkısı düşmüştür. Fon, faizsiz ve vergisiz krediler gibi daha esnek şartlar sunarak ve kredi süresi 15 yıla kadar uzatılarak uygulanmaya devam etmiştir. 2010 yılında Kazakistan, yükseköğretim sistemlerini daha uyumlu hale getirmeyi amaçlayan yeni bir program açıklamıştır, bu hedef doğrultusunda Kazakistan'daki bazı yükseköğretim kurumları, Avrupa Üniversiteler Birliği üyesi haline gelmiştir. "Orta Asya`da fen bilimleri ve mühendislik alanında doktora mezunları tabloda gösterilmiştir;" Not: Fen bilimleri doktora mezunları, fizik, matematik, istatistik ve bilgisayar; mühendislik doktorası mezunları ise imalat ve inşaat konularını da kapsamaktadır, Türkmenistan`da bu konuda bir veri olmadığından tabloda yer almamıştır. "Alanı ve cinsiyetine göre Orta Asya`daki araştırmacılar tabloda gösterilmiştir;" "Kaynak: UNESCO Bilim Raporu: 2030'a doÄŸru (2015), Tablo 14.1" Türkiye-Ürdün ilişkileri Türkiye-Ürdün ilişkileri, Türkiye ile Ürdün arasında sürdürülen uluslararası politikaları içerir. Türkiye ve Ürdün, her ikisi de Sünni Müslüman çoğunluğa sahip olmaları ve güçlü bir tarihsel bağ paylaştıklarından dolayı uzun tarihsel ortaklıklar nedeniyle nispeten yakın bir ilişki paylaşmaktadırlar. Türkiye'nin Amman'da bir büyükelçiliği ve Ürdün'ün Ankara'da bir büyükelçiliği bulunmaktadır. Hicaz'ın Osmanlı İmparatorluğu tarafından fethedilmesinden sonra 1517'de Hicaz Haşimi yöneticileri padişaha sadakat sözü verdiler. Kutsal Mekke ve Medine şehirlerini Büyük Britanya'nın desteklediği Şerif Hüseyin'in çıkardığı 1916'da Arap Ayaklanması'na kadar Osmanlı'nın koruması altına aldı. Bu, Haşimi'nin Osmanlı sonrası bir devlet yaratma girişimi Türklerden Haşimilere yönelik düşmanlıklara yol açtı ve bu da başarısızlıkla sonuçlandı. Türk Kurtuluş Savaşı'nın ardından Şerif Abdullah ve Türkiye Cumhuriyeti'nin kurucusu Mustafa Kemal Atatürk'ün yakın bir kişisel ilişkisi vardı, hatta iki lider 1937'de İstanbul'da bir araya geldiler. Sonraki yıllarda Ürdün'ün 1956'da Birleşik Krallık'tan tamamen bağımsız olmasıyla, iki ülke tam ilişki kurdular. Soğuk Savaş döneminde, Türkiye ve Ürdün, İran-Irak Savaşı sırasında Irak'ı bile destekledikleri bir noktaya kadar Batı yanlısı, komünizm karşıtı ve İran'daki yeni İslami rejimi eleştiren görüşlere sahiptiler. Soğuk Savaş'ın sona ermesine doğru, her iki ülke de yeni, daha kutupsal bir dünya benimsedi. Türkiye ve Ürdün, ODKA gibi çalkantılı bir bölgede liberal olarak kabul edildiğinden, iki ülke ortak çıkar jestlerine dayanan yakın bir ilişkiyi paylaşıyor olsalar da, bazen Ürdün çıkarlarıyla çatışmaya bağlı olarak gerilebilmektedirler. Buna karşın iki ülke de ikili ilişkilerini güçlendirme sözü verdi. Hem Türkiye hem de Ürdün, Kudüs'ün statüsü ile ilgili ortak endişeleri paylaştı ve İsrail'in bu konudaki tutumlarını eleştirmektedirler. Bununla birlikte, Türkiye ve Ürdün arasında hala ticaret anlaşmazlıklar ve Türkiye'nin Ortadoğu'daki artan rolü üzerinde çeşitli sorunlar bulunmaktadır. Yardıma oldukça bağımlı bir ülke olan Ürdün, Türkiye dahil komşuları ve hegemonlarıyla olan ilişkileri konusunda tarafsız bir tutum sağlamaya çalıştı. Sait RÃ¼stem Sait Rüstem — (d. 1956, Borçalı, Gürcistan), heykeltıraş. Aslen Azerbaycan Türkü olan Heykeltıraş Dr. Sait Rüstem, 1956 yılında Gürcistan’ın Borçalı bölgesinde doğmuş, ilk ve orta öğrenimini burada tamamlamıştır. Çocukluğunda arklardan topladığı killi toprak ile tanışan sanatçı ilk heykelini 17 yaşında kile şekil vererek yaptı. Annesiyle olan bağından ilham alarak yarattığı heykel ile başlayan sanat yolculuğu ve dolayısıyla kaderi bu zamanlarda şekillenmeye başladı. 1972 yılında Azerbaycan'ın Gence şehrindeki Pedagoji Üniversitesi Resim Bölümüne girdi. 1978'de bu bölümünden mezun olan Sait Rüstem, öğrenciliğinin son yıllarında heykel sanatı ile profesyonel olarak ilgilenmeye başladı. 1979-1985 yılları arasında Tiflis Devlet Güzel Sanatlar Akademisi Heykel Bölümünde eğitim aldı. "Şehir Mimarisinde Anıt ve Heykellerin Yeri" konulu teziyle 1998 yılında Azerbaycan Bilimler Akademisi Güzel Sanatlar Enstitüsü’nde doktorluk ve doçentlik unvanını aldı. Üniversite ve akademi dönemlerinde klasik sanat tarihi, temel sanat eğitimi, mimarlık, seramik, çizim, resim ve heykel üzerine aldığı eğitimler; çalışmalarında kullandığı malzeme ve tekniklerin çeşitliliğine yansımaktadır. Kendisi dünya görsel sanatlarını incelemiş özgür, sanatsal çalışmalarında Uzak Doğu ve Azerbaycan minyatürü gibi farklı kültürlerin minyatürlerinden daha çok etkilenmiştir. Sanatçı 1985-1992 yıllarında Azerbaycan’da çalışmış ve anıtsal birçok eser meydana getirmiştir. Bu dönemde ulusal ve uluslararası birçok sergiye katılmış, ödüller almıştır. 1989 yılında Sovyetler Birliği Ressamlar İttifakı, 1991 yılında Azerbaycan Cumhuriyeti Ressamlar İttifakı ve 2001 yılında Uluslararası UNESCO Rusya Ressamlar İttifaklarına üye olmuştur. 1992 yılında Türkiye Cumhuriyeti Kültür ve Turizm Bakanlığı’nın daveti üzerine Türkiye’ye geldi. 1995 sonrasında Türkiye’de en çok tercih edilen heykeltıraşlardan biri olup, bilim, sanat, yönetim, askeri alanlarda ünlü kişilere ait çok sayıda anıtsal yapılar ortaya koydu. 2008 yılında yaptığı 32 metre yüksekliğindeki "Dur Yolcu Mehmetçik Anıtı" Türkiye’nin en yüksek anıtı olma özelliğini taşımaktadır. Eserlerini, ısmarlama ve kendi iç dünyası olarak ikiye ayıran sanatçı Ankara'da bulunan sanat evinde serbest heykeltıraş olarak çalışmalarını sürdürmektedir. Sanatın sosyal ve kültürel gelişimine katkıda bulunmak adına 1998 yılında kurduğu Sait Rüstem Sanatevi bugün çok yönlü bir kurs merkezi olarak Sait Rüstem Bilim ve Sanat Akademisi adıyla hizmet vermektedir. Türkiye’de ilk defa Anıtkabir’de yapılan diaromik müzenin mimari ve sanatsal tasarım çalışmaları, T.C. Kültür ve Turizm Bakanlığı Güzel Sanatlar Genel Müdürlüğü ile işbirliğiyle Sait Rüstem'in atölyesinde başlatıldı. Anıtkabir yenileme çalışmaları esnasında Anıtkabir Diaromik Müzenin içerisine Sait Rüstem’e ait diaromik rölyef ve heykeller yerleştirilmiştir. Yaptığı birçok Atatürk heykelinin yanı sıra; Ayrıca Tekirdağ, Giresun, Trabzon, Kars ve Kastamonu illerinde yaptığı anıtlar bulunmaktadır. Yurt dışında ise Azerbaycan’ın Bakü, Gence, Şemkir ve Tovuz şehirlerinde, Meksika’nın Meksiko şehrinde yaptığı anıtlar bulunmaktadır. Bunun yanı sıra Rusya, Portekiz, Japonya ve diğer ülkelerde eserleri vardır. Ahmet Ã‚lim Efendi Ahmet Âlim Efendi (1874 - 13 Aralık 1930), Türk bestekâr ve eski Manisa Müftüsü. Manisa'da doğmuştur, babası Müderris Mehmed Ârif Efendi'dir. Uzun süre Manisa Müftülüğü yapmıştır. İstiklal madalyası sahibidir. Yunan İşgali sırasında Manisa Müftüsü olan Âlim Efendi, Kurtuluş Savaşı'na destek vermiştir. İşgal döneminde görevinden alınan Âlim Efendi, işgalden sonra ölene kadar Manisa Müftülüğü görevine yine devam etmiştir. İki kez evlilik yapmıştır, birincisi Hacı Lutfullâh Efendi'nin kızı Fatma Hanım ile ve onun ölümü üzerine de dul olan kız kardeşi Ayşe Hanım ile. Arif, Şekîb, Rukıyye, Nîmetullâh Çelebi adında 4 çocuğu vardır. Manisa'da anısına ithafen Müftü Ahmet Alim Efendi İmam Hatip Ortaokulu vardır. Mezarı, Manisa'da bulunan Çatal Mezarlığı'ndadır. Mubeyyin Batu Altan Mubeyyin Batu Altan, Amerikalı Kırım Tatarı akademisyen, aktivist ve Amerikan Kırım Tatar Topluluğunun önde gelen isimlerinden biridir. Altan Kırım'da doğmuştur. Ukrayna SSC tarafından ailesiyle beraber yaşadığı yer Sudak'tan zorla göç ettirilmiştir. Kırım'dan göç eden aile İstanbul, Tuzla'da mülteci kampına gelmiştir. Bu dönemde "Muhtar" olan soysimleri Altan olarak değiştirilmiştir. Burada belirli bir süre kaldıktan sonra Eskişehir yakınlarında bir köy olan Biçer Köyü'ne yerleştirilmiştir. İlk öğretimi Eskişehir Yunus Emre İlkokulu'nda; orta okulu ve liseyi Eskişehir Atatürk Lisesi'nde bitirmiştir. Lise eğitiminin bitmesinden sonra ailesiyle beraber ABD'ye göç etmiş, burada üniversite eğitimini Bridgeport Üniversitesi'nde tamamlamış. Ardından Harvard Üniversitesi'nde İç Asya ve Altay Araştırmaları Bölümü'ne katılmıştır. Eğitim hayatının yanında Kırım Tatarlarının yaşadığı sorunları insanlara duyurmak amacıyla çeşitli çalışmalarda bulunmuştur. 1986 yılında Kırım Tatarlarının ulusal hareketi hakkında İngilizce olarak yayın yapan "Crimean Review" dergisini çıkartmaya başlamıştır. 1999 yılı ile 2003 yılları arasında Uluslararası Kırım Komitesi'ne başkanlık etmiştir. Günümüzde Kırım Tatar Araştırma Merkezi'nin direktörü olarak görev yapmaktadır. Offranville Offranville, Fransa'nın Normandiya bölgesine bağlı Seine-Maritime ilinde bulunan bir komündür. Komünün nüfusu 1 Ocak 2017 tarihi itibarıyla 3.119'dur. Yeniçiftlik, Marmaraereğlisi Yeniçiftlik, Tekirdağ ilinin Marmaraereğlisi ilçesine bağlı bir mahalledir. Önceleri köy olan mahalle, 1905'ten beri aynı adı taşımaktadır. Daha önceleri Çorlu ilçesine bağlı bir köy iken, Yeniçiftlik'te 30 Aralık 1986'da belde belediyesi kuruldu. Kısa bir süre sonra yeni kurulan Marmaraereğlisi ilçesine bağlanan kasabanın belediye statüsü, 6360 sayılı kanun gereğince, Tekirdağ il topraklarının tamamının büyükşehir belediyesine dahil edilmesi üzerine 2013'te sona erdi. ve Yeniçiftlik mahalleye dönüştü. Mahalle, Tekirdağ il merkezine 30 km, Marmaraereğlisi ilçesine 12 km uzaklıktadır. Aralık 1986'da kurulan belediyenin kurucu başkanlığını yapan Lütfü Kurt, 1999'da ANAP'tan belediye başkanı seçilmesine karşın Kasım 2001'de partisinden istifa etti. 2004 yılında Milliyetçi Hareket Partisi'nden belediye başkanı seçilen Kadir Bayram Ünal, 2008 yılında hakkında rüşvet aldığı iddiasıyla açılan soruşturma sırasında, parti teşkilatındaki sorunları gerekçe göstererek MHP'den istifa ederek CHP'ye geçti. 2009 yılındaki yerel seçimlere CHP'den aday olarak girip ikinci kez belediye başkanı seçilen Ünal, Ocak 2011'de yine teşkilatla olan sorunlarını gerekçe göstererek CHP'den istifa etti. Yaklaşık 3 ay boyunca bağımsız belediye başkanı olarak görev yaptıktan sonra Nisan 2011 AK Parti'ye geçti. Ünal'ın cezası 2013'te Yargıtay tarafından onanınca belediye meclis üyelerinden Hikmet Ata belediye başkanı olarak yerine geçti. Ünal, 14 aydır yattığı cezaevinden Temmuz 2014'te tahliye oldu. Mombaruzzo Mombaruzzo, İtalya'nın Piyemonte bölgesine bağlı Asti ilinde bulunan bir komündür. Komünün nüfusu 1 Ocak 2010 tarihi itibarıyla 1.137'dir. Melissa Bishop Melissa Bishop-Nriagu (d. 5 Ağustos 1988), 800 metrede uzmanlaşmış Kanadalı koşucu. 2012 ve 2016 Olimpiyatları'nda yer almış ve 2015 Dünya Atletizm Şampiyonası'nda bir gümüş madalya kazanmıştır. Aldığı bu madalya 800 metrede Kanadalı bir kadın tarafından alınan ilk madalyadır. Bishop-Nriagu, Windsor Üniversitesi'nden mezun olmuştur ve 800 metreyi 2 dakikanın altında koşan üçüncü Kanadalı kadındır. Şu anda bu mesafe için ulusal rekor sahibidir. 2012 Yaz Olimpiyatları'nda Bishop-Nriagu, yarışında altıncı oldu ve yarı finale kalamadı. Sonraki önemli etkinliği ülkesi Kanada'da yapılan 2015 Panamerikan Oyunları oldu. Toronto'da yapılan 800 metre yarışında Bishop-Nriagu, finalde 1:59.62 koşarak altın madalyayı kazandı ve şampiyon oldu. Memleketindeki kalabalıktan Bishop-Nriagu, "Kalabalığın ne olursa olsun gürültülü olacağını biliyordum, bu yüzden sadece kendimi iyi bir pozisyona sokmaya çalışıyordum. İşe yaradığı için gerçekten mutluyum. Evde altın madalya kazanmak çok güzel," dedi. Bishop-Nriagu, Çin'de yapılan 2015 Dünya Atletizm Şampiyonası'nda 800 metreyi ikinci bitirdi. Yarı finali 1:57.52 koşarak kazanan atlet, ulusal rekorunu kırdı. Böylelikle 14 yıl sonra Diane Cummins'in rekorunu kırmış oldu. Finalde hızı yükselip düşen Bishop-Nriagu, yarışı ikinci biterek gümüş madalya kazandı. Yarıştan sonra, "Gerçekten bir rüya gerçek oluyor. Antrenmanımız son birkaç yıldır gerçekten tutarlıydı. Bu yıl gerçekten birkaç şey üzerinde çalıştık ve doğru yarışı bekliyordum. Buraya [dünya] şampiyonalarına geldiği için gerçekten mutluyum." 2016 Yaz Olimpiyatları'nda Bishop-Nriagu, Kanada'nın Olimpiyat takımında yer aldı. 16 Temmuz 2016 tarihinde Edmonton'da 1:57.02 ile ulusal rekorunu geliştiren Bishop-Nriagu, 27 Temmuz 2016 tarihinde dünyada üçüncü oldu. Rio de Janeiro'de 800 m finalinde 4. bitirirken yeni bir ulusal rekor daha kırdı. Caster Semenya altın, Francine Niyonsaba gümüş ve Margaret Wambui bronz madalya alırken Kanadalı atlet, son 50 metrede 0,13 saniye ile bronz madalyayı kaçırdı. Polonya ve İngiltere'den 5. ve 6. sırada bitirenler de dâhil olmak üzere birçok kişi, üç podyum bitiricisinin de interseks olduğuna ve yüksek testosteron seviyeleri ile rekabet ettiğine inanılıyordu. Yarıştan sonra Bishop-Nriagu gözleri yaşlı şekilde, "Bunu şimdi tanımlamak gerçekten zor. On yıl boyunca çalıştığımız ve bu kadar yakın olmak için yaptığımız iş ... bu zor," dedi. Eganville, Ontario'da Bishop-Nriagu, ebeveynleri Alison ve Doug Bishop ile Lake Dore'da yaşamaktadır. Bishop-Nriagu, Ekim 2017'de meslektaşı olan Kanadalı atlet Osi Nriagu ile evlenmiştir. Çift, Şubat 2018'de ilk çocuklarını Haziran 2018'de beklediklerini açıkladı. Limbonic Art Limbonic Art; Norveç, Sandefjord'lu senfonik metal grubu. Limbonic Art, 1993'te Vidar Jense ("Daemon") tarafından kuruldu. Grup yola ilk çıktığında Daemon ve 3 diğer üyeden oluşuyordu. Daemon, grup ilk şeklini aldıktan sonra Krister Dreyer ("Morfeus") ile temasa geçti. Grubun ilk kaydı, 1995'te, bir prova demosu şeklinde, bağımsız olarak yayımlandı. Grup, 1996'da ilk albümleri olan Moon in the Scorpio'yu yayımladı. 1997'de Abhorrence Dementia albümü, Emperor için bir turne açılışı ile desteklendi. Bir yıl sonra da üçüncü LP'leri olan Epitome of Illusions yayımlandı. 24 Eylül 2007'de, Legacy of Evil albümünü yayımlandı. Daemon ve Morfeus arasındaki müteakip bir anlaşmazlık Morfeus'un gruptan çıkarılmasıyla Limbonic Art'ı esasen Daemon'un solo projesi haline getirdi. Limbonic Art'ı tek kişilik bir proje olarak devam ettiren Daemon, 2010 yılında Phantasmagoria ve 2017'de de Spectre Abysm albümlerini yayımladı. Cıva-manganez yıldız Cıva-manganez yıldız, iyonize civadan emilim nedeniyle 398.4 nm'de belirgin bir spektral çizgiye sahip, kimyasal olarak kendine özgü bir yıldız türüdür. Bu yıldızlar, B8, B9 veya A0 spektral tipindedir. yaklaşık 10.000 ila 15.000 K arasındaki yüzey sıcaklıklarına karşılık gelen, iki ayırt edici özelliğe sahiptirler: Dönüşleri nispeten yavaştır. Bu nedenle atmosferleri nispeten sakindir. Bazı atomların yerçekimi kuvveti altında battığı, ancak diğerlerinin yıldızın dışına doğru radyasyon basıncıyla kalktığı ve heterojen bir atmosfer yarattığı düşünülmektedir, ancak henüz kanıtlanmamıştır. Aşağıdaki tablo bu gruptaki en parlak yıldızları içermektedir. Harun Can Harun Can (d. 27 Mart 1980, Ankara), Türk seslendirme sanatçısı, oyuncu, televizyon-radyo sunucusu ve müzisyen. "Deadpool", "Ejderhanı Nasıl Eğitirsin" ve Marvel Sinematik Evreni filmlerindeki ve Cartoon Network çizgi dizilerindeki seslendirmeleriyle bilinir. Ayrıca Korkuluk adında bir müzik projesi vardır. Harun Can 27 Mart 1980'de Ankara'da doğmuştur. 6 yaşında "Suçumuz İnsan Olmak" isimli filmde oynamıştır. Seslendirme sanatçılığına 7–8 yaşlarında Ankara Radyosu'nda başlamıştır. Ayrıca "Kaptan Tsubasa"nın Türkçe dublajında Tsubasa'yı seslendirmiş ve TRT'nin "Çocuklarla Başbaşa", "Radyo Tiyatrosu" ve "Arkası Yarın" isimli radyo programlarında rol almış ve "Çocuk Haber" programında sunuculuk yapmıştır. 1997'de konservatuvar sınavlarından dolayı kariyerine ara vermiş ve 2001'de Hacettepe Üniversitesi Devlet Konservatuvarı Tiyatro Bölümünden mezun olmuştur. "Ejderhanı Nasıl Eğitirsin" filmleri (Hıçkıdık), Marvel Sinematik Evreni (Örümcek Adam), "Deadpool" ve "Deadpool 2" (Deadpool) ve Cartoon Network dizileri olan "Adventure Time" (Finn) ve "Sürekli Dizi"de (Mordecai) seslendirmeler yapmıştır. 2018'de Parazit Film ortaklığıyla bir YouTube kanalı açmıştır. Şubat 2019'da Bilkent Üniversitesinde bir TED konuşması yapmıştır. Şu anda Skeb Studios ile "Colony" adında seslendirmelerini de yaptığı bir video oyunu geliştirmektedir. 2001'de Ali Aziz Çölok ile Korkuluk isimli müzik grubunu kurmuştur, Bulutsuzluk Özlemi gibi gruplarla sahneye çıkmışlardır ve sonrasında Harun Can projeye bireysel olarak devam etmiştir. "Harun Can'ın içinde yaşayan ve derdini şarkı yazarak anlatan" Korkuluk mahlasıyla 10 Ocak 2013'te EMI Müzik Türkiye etiketiyle "Bir Hayvan Yaratmak" adlı stüdyo albümünü yayımlamıştır ve bu albümdeki iki şarkı için müzik videosu çekilmiştir. VersionTracker VersionTracker, yazılım sürümlerini takip eden bir web sitesiydi. Mac OS yazılım sürümü izleyicisi olarak pazarlanmaya başladı ve sonunda Mac OS X, iPhone, Microsoft Windows ve Palm OS gibi işletim sistemlerine kadar yelpazesi genişledi. VersionTracker, listelenen yazılımların çoğunu barındırmadı, aksine sadece bu yazılımlara birer bağlantı sağladı. Veritabanına göz atma ve arama ücretsizdi. Ücretli kullanıcılar modernleştirilmiş bir indirme işlemine ve VersionTracker Pro yazılım uygulamasına erişebiliyorlardı. VersionTracker Pro, kullanıcının bilgisayarındaki yazılım sürümlerini izleyip bu sürümleri VersionTracker'ın veritabanındaki sürümlerle karşılaştırırdı. VersionTracker, 1995 yılında, Sacramento, Kaliforniya'lı Kurt Christenson tarafından geliştirildi. Yalnızca Apple'a ait yazılım sürümlerini takip eden bir site olarak başlasa da, daha sonra Microsoft Windows ve Palm Pilot platformlarıyla ilgili yazılımları da içerecek şekilde genişletilmiştir. Mac OS X'in ortaya çıkması üzerine, Macintosh bölümü, Klasik Mac OS ve yeni işletim sistemi olan Mac OS X'in yazılımları olmak üzere iki bölüme ayrıldı. Eski Mac OS için yazılım sürümleri artık güncellenmediği ve desteklenmediği için bölüm sonlandırılmıştır. Ağustos 2007'de, VersionTracker ve kardeş siteleri MacFixIt ve iPhone Atlas, CNET siteleri haline geldi. CNET'in Download.com sitesi, CNET'in sahipliğine özellikle değinilmese de, VersionTracker'ı web sitesinde, reklamlarla ve dosya indirmelerini takip ederek yoğun bir şekilde tanıtır. 7 Eylül 2010'da VersionTracker, CNET site yapısına tamamen entegre oldu ve CNET'in Download.com hizmetiyle birleşti. Yazılım güncellemesi izleme özelliklerinin tümü hâlâ kullanılabilir durumda ancak eski web site düzeni artık kullanılmamaktadır. Programlar için günlük güncellemeler listelenir ve kullanıcılar, Download.com sitesi aracılığıyla kurulu yazılımlarını korumak için CNET'in TechTracker yardımcı programını indirebilirler. VersionTracker'ın URL'si artık etkin değildir. Eski VersionTracker Pro yazılımının (TechTracker'ın öncülü) CNET tarafından yoğun bir şekilde tanıtıldıktan sonra bile, bugüne kadar uzun bir süre boyunca en düşük 1 yıldız derecesine sahip olduğu bilinmektedir. Yazılımın yeni sürümü yoğun bir şekilde elden geçirildi ve CNET hesabı ve web sitesi ile entegre oldu. Şu anda yazılımın yeni sürümü için eşdeğer bir yıldız derecelendirmesi bulunmamaktadır. Resmi Olmayan Apple Weblog'u (The Unofficial Apple Weblog - TUAW),