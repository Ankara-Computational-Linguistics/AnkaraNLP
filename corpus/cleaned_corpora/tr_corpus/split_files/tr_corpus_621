yaklaşık 600 metrekarelik mağazaları sadece dört ürünle doldurma beklentisiyle karşı karşıyaydı. Johnson şöyle diyor Ve bu çok zorlu bir görevdi ama en iyi fırsatı getirecek biçimde sonuçlandı çünkü ‘madem bu boyutlardaki bir mağazayı dolduracak kadar ürünümüz yok o zaman biz de mağazayı sahiplik deneyimi ile dolduralım' dedik. [160] Jobs ve Johnson mağazalar üzerinde düşünmeye alışılmadık bir vizyonla başladılar – Johnson'un dediğine göre yaşamları zenginleştirmek için. Johnson bunu şöyle açıklıyor Apple'ın perakendecilik modelini düşünürken Apple ile bağlantılı olması gerekir, dedik. Çok kolay ortaya çıktı… yaşamları zenginleştirmek. Yaşamları zenginleştirme. Apple'ın 30 yılı aşkın bir süredir yaptığı zaten buydu. [161] Yaşamları zenginleştirme hedefi bizi iki açık hedefe yönlendirdi mağazaları müşteri deneyimi çevresinde tasarlama ve ürün ömrü boyunca sahip olma deneyiminin farkında olma. İlk olarak, mağazayı müşteri deneyimi çevresinde tasarlamak perakende deneyimi ile tasarlamakla aynı şey değildir. Perakendecilerin çoğu müşterilerin mağazada ürünleri nasıl bulup seçeceği, sonra da onlara olabildiğince fazla para harcatma konuları üzerine yoğunlaşırlar. Ama Jobs ve Johnson, kendilerine ürünlerin müşterilerin yaşamları, yaşam deneyimleri bağlamına nasıl uyacağını soruyorlardı. Johnson bu konuda şöyle diyor Müşterilerin mağaza içindeki deneyimleri hakkında düşünmüyorduk. ‘Bu mağazayı onların yaşam deneyimleri çevresinde tasarlayalım' diyorduk. İkinci bir noktayı da Johnson şöyle açıklıyor Mağazalarımızın müşteri için bir sahiplik deneyimi yaratmasını istiyoruz, dedik. Mağaza alışveriş işleminin gerçekleştiği anla değil ürünün ömrüyle ilgili olmalıydı. Pek çok mağazada satın alma işlemi mağazayla ilişkiyi sona erdirir. Apple mağazalarında ise Biz bunu ilişkinin başladığı nokta olarak düşünüyoruz. Johnson şöyle diyor Bu nedenle bir liste hazırladık. Yaşamları zenginleştirme nasıl yapılır. Mağazada sadece doğru ürünlerin olması gerektiği kararlaştırıldı. Çok fazla ürün müşterilerin kafasını karıştırır. Johnson seçenekleri sınırlandırmanın yararlarını Target mağazalarında öğrenmişti. Target yöneticilerinden bazıları rafların olabildiğince çok ürünle doldurulmasını istiyordu. Target'te aynı anda 31 ekmek kızartma makinesi modeli bulunuyordu. Ama Johnson mutfak malzemelerinin önde gelen perakendecisinin – Williams Sonoma'nın– sadece iki ekmek kızartma makinesi modeli bulundurduğunu öğrenmişti. Johnson şu sonuca varıyor Önemli olan geniş bir ürün çeşidi bulundurmak değil doğru ürün çeşitlerini sunmak. [162] Jobs ve Johnson ayrıca müşterilerin bütün ürünlerde deneme sürüşü yapmaya da teşvik edilmesi gerektiğine karar verdiler. O sırada bilgisayar mağazalarının çoğu vitrinlerde çalışan ürünler bulunduruyordu ama müşteriler bunlara yazılım yükleyemiyor, internete bağlanamıyor ya da dijital fotoğraf makinelerinde oradaki bilgisayarlara fotoğraf aktaramıyordu. Apple mağazalarında müşterilere satın almadan önce bir makinenin bütün yönlerini deneme serbestliği verilecekti. Jobs ilk başta birkaç mağaza açıp neler olacağını görme fikri üzerinde kafa yoruyordu. Ama Mickey Drexler'ın önerisi üzerine Apple'ın Cupertino merkez binasının yakınındaki bir depoda gizli bir örnek mağaza yaptırdı. Mağazalar da Apple'ın ürünlerinde izlenen aynı yöntemle tasarlanacaktı bir prototip hazırlanacak, incelenecek ve mükemmele ulaşana dek geliştirilecekti. Johnson 20 kadar perakende uzmanı ve mağaza tasarımcısından oluşan bir ekip kurdu ve farklı mağaza tasarımları üzerinde denemeler yapmaya başladı. Ekip mağazaya müşteri dostu ve yaklaşılabilir bir hava vermek için doğal malzemeler kullanmaya karar verdi ahşap, taş, cam ve paslanmaz çelik. Renkler nötr olacak ve mağazalarda ürünlerin ışıl ışıl görünmesi için çok iyi bir aydınlatma yapılacaktı. Tipik olarak ayrıntılara ödünsüz bir özen gösteriliyordu. Jobs ilk günlerde tasarım ekibiyle her hafta yarım gün toplantı yapıyordu. Johnson diyordu ki Mağazadaki her küçük eleman bu ayrıntılar göz önünde bulundurularak tasarlanır. [163] Birkaç aylık bir çalışmadan sonra 2000 Ekim'inde prototip mağaza neredeyse hazır hale geldiğinde Johnson'a ilham geldi. Mağazanın Apple'ın bilgisayarı dijital yaşam biçiminin merkezine koyan dijital merkez felsefesini yansıtmadığını fark etti. Prototip mağaza tıpkı Best Buy mağazalarındaki gibi bir köşeye bilgisayarlar başka bir köşeye de fotoğraf makineleri konularak düzenlenmişti. Johnson müşterilere bir dijital fotoğraf albümü oluşturma ya da evde çekilen bir filmi DVD'ye kopyalama gibi şeyleri Mac kullanarak nasıl yapabileceklerini göstermek için mağazada bilgisayarların ve fotoğraf makinelerinin bir arada gruplandırılması gerektiğini fark etmişti. Johnson, Jobs'a Steve, bence bu yanlış, dedi. Sanırım bir hata yapıyoruz. Bu, sadece ürünlerle ilgili bir konu değil söz konusu olan dijital gelecek. [164] Johnson müşterilere bilgisayara bağlanan fotoğraf makineleri, kameralar ve MP3-çalarlarla işler haldeki dijital merkezlerin gösterilmesinin daha etkili olacağını fark etti. Çalışan makineler, Mac'in dijital fotoğrafçılık, video düzenleme ve müzik yapma –yani müşteri adaylarının gerçekten yapmak isteyecekleri etkinlikler– için nasıl kullanılabileceğini gösteren çözüm bölgeleri biçiminde düzenlenecekti. İlk başta Jobs mutlu olmaktan çok uzaktı Sen ne dediğinin farkında mısın. Tekrar en baştan başlamamız gerektiğini biliyor musun. diye bağırarak oradan fırtına gibi çıkıp kendi ofisine gitti. Ama kısa bir süre sonra Jobs'ın ruh hali değişti. Bir saat içinde Jobs daha sakin bir halde Johnson'un ofisine tekrar geldi. Johnson'a Apple'ın iMac gibi en iyi ürünlerinin rafa kaldırılıp en baştan yeniden başlatıldığını söyledi. Bu, sürecin bir parçasıydı. şeklinde olduğunu ama Johnson'un haklı olduğunu söyleyecekti. Bu bize altı, dokuz aya mal oldu. Ama son derece doğru bir karardı. [165] Yeni tasarımdan sonra prototip mağaza dört bölüme ayrılmıştı ve her biri Johnson'un çözüm bölgeleri halindeydi. Mağazanın ön kısmının dörtte biri ürünlere, diğer bir dörtte birlik bölümü müzik ve fotoğraflara üçüncü dörtte birlik bölümü Genius Bar ve filmlere, mağazanın en arkasında kalan dörtte birlik bölümü ise aksesuar ve diğer ürünlere ayrılmıştı. Amaç, müşterilerin –konuşma, dijital resimleri paylaşma ya da DVD'leri düzenleme ya da kayıt etme gibi– çözülmesini istedikleri yaşam tarzı sorunlarına bütün çözümleri bulabileceği bir yer yaratmaktır. Mağazalar sadece ürünlerin sergilendiği değil kütüphane gibi halka açık bir yer olarak tasarlanır. Johnson şöyle diyor Mağazaların ürünlerle ilgili olmasını değil Apple mağazalarını mağaza olmanın çok ötesine götüren bir deneyimler dizisi ile ilgili olmasını istiyoruz. [166] Apple, internete bağlı bilgisayarlara sınırsız erişim izni ve birçok mağaza içi etkinlik düzenleyerek mağazaların her zaman tıklım tıklım olmasını sağlar. Her hafta ücretsiz workshoplar, kurslar ve –büyük Apple mağazalarında– yaratıcı profesyonellerin konuşmaları ve müzik gruplarının etkinlikleri olur. Apple Kampı ise geleneksel olarak hareketsiz geçen yaz aylarında yaz boyu süren bilgisayar kurslarına katılmak isteyen binlerce küçük öğrenciyi kendisine çeker. Büyük, amiral gemisi mağazalarda müşterileri geleneksel olarak daha az bir trafiği olan ikinci kata çıkmaya özendiren camdan yapılmış merdivenler vardır. (Cam merdivenler büyük ilgi görmüş ve çeşitli ödüller almıştır.) Genius Bar'a Kadar Uzanan Rahatlık Apple mağazalarındaki en önemli inovasyon Genius Bar'daki uygulamalı eğitim ve teknik destektir. 2000 yılında bilgisayar onarımları birkaç hafta sürebiliyordu. Müşteriler teknik servise telefon etmek, makineyi şirkete göndermek ve geri dönmesini beklemek zorundaydı. Johnson insanların yaşamını zenginleştirmek bu değil [167] diyordu. Apple onarım işlerini birkaç güne indirerek hizmet hızı konusunda müşterinin kendi semtindeki kurutemizlemecilerle rekabet edecek bir dönüşüm gerçekleştirmeye karar verdi. Genius Bar Apple mağazalarının en ayırt edici ve en popüler özelliği haline gelmiştir. Müşteriler sorunlarla karşılaştıklarında yüz yüze arıza arama işlemi yapmayı ya da servise bırakmak yerine yerel alışveriş merkezine götürmeyi seviyorlar. Johnson Müşteriler Genius Bar'ımızı seviyor diyordu. Apple, 2006'da, sıradan bir haftada Genius Bar'ı bir milyonu aşkın insanın ziyaret ettiğini hesaplamıştır. Büyük mağazalarda ise çoğu zaman mağaza açılmadan önce Genius Bar için kuyrukta bekleyen insanlar olur. Bu neredeyse haddinden fazla başarılı olmuş bir uygulamadır. Mağazalara gelen ziyaretçilerdeki olağanüstü artış yüzünden Genius Bar'lar aşırı ilgi görmüş ve çoğu yerde taleple başa çıkmak için randevu uygulaması başlatılmıştır. Genius Bar fikri aslında müşterilerden gelmişti. Johnson bir odak grubuna herhangi bir müşteri hizmetleri uygulaması ile yaşadıkları en iyi deneyimin ne olduğunu sormuştu. Gruptakilerin çoğu satış için değil yardım için kurulan otel konsiyerj masalarından söz etmişti. Johnson da bilgisayar için bir konsiyerj masası kurmanın iyi bir fikir olabileceğini fark etti. Buraların arkadaş canlısı, sıcak küçük bir bar gibi tasarlanıp barmenin içki yerine sunabileceğini düşündü. ücretsiz tavsiyeler Johnson bu fikri Jobs'a ilk önerdiği zaman patron biraz kuşkucu yaklaştı. Jobs yüz yüze destek fikrini beğenmişti ama yığınla teknoloji meraklısının olduğunu bilen Jobs halka ilgilenebilecek insan kalitesini yakalayamamaktan korkuyordu. Ama Johnson gençlerin çoğunun bilgisayarlara aşina olduğuna ve teknoloji konusunda yetkin, canayakın ve hizmet amaçlı personel bulmakta fazla güçlük çekmeyeceklerine Jobs'ı ikna etti. Johnson'nın personel konusundaki en önemli fikri tüketici elektroniği perakendeciliğinde standart bir uygulama halinde bulunan satış komisyonunun kaldırılması fikriydi. Johnson Apple'daki insanların benim deli olduğumu düşündü [168] diyor. Ama Johnson mağazaların satış güdümlü baskıcı yerler olmasını istemiyordu. Personelin müşterilerin cüzdanlarına değil kalplerine girmesini istiyordu. Satış personelinin –pek çoğu Apple hakkında kuşkucu Windows kullanıcılarından oluşan– müşterileri Mac'e geçmeye kibarca ikna etmesi gerekirdi. Johnson potansiyel müşterilerin çoğu için bunun hızlı bir karar olmayacağını biliyordu. Karar vermeden önce muhtemelen mağazaya üç ya da dört kez geleceklerdi ve Johnson müşterilerin ilk temas kurdukları görevlinin görev başında olmamasından kaygılanmamalarını istiyordu. Johnson komisyon ödemek yerine çalışanların statülerini yükseltmeye karar verdi. Personelin en iyisi Mac Genius yani tiyatrodaki sunucu kademesine yükselecekti. Johnson şöyle diyor Görevin Ben bir Mac Dehası'yım gibi bir kademeye yükseltildi. Ben kentin en iyi Mac adamıyım. İnsanlar kendilerine yardım etmem için mağazaya gelip benimle buluşmak için internette beni arıyor. Benim işim deneyimle insanlar açısından mağazayı zenginleştirmek. Komisyon olmaması işi saf ticari konumdan çıkarıp onu daha çok bir meslek yani bir tür profesyonellik haline getirir. Personelin çoğu yarı zamanlı ya da saat ücretli olarak çalışıyor olsa bile bir tür profesyonel statünün tadını çıkarırlar. Johnson diyor ki Bu yaklaşım, sıkıcı ve zahmetli ‘harekete geçip satış yapmam, müşterilerle ilgilenmem gerek' sorununu ortadan kaldırır. Hemen insanların yaşamını zenginleştiriyorum anlayışını getirir. Ve biz de insanlarımızı buna göre seçiyor, motive ediyor ve eğitiyoruz. Elbette bu bir Apple klasiğidir Perakendeciliğe bile bir misyon bilinci aşılanmıştır. Apple okulu yeni bitirmiş ve Apple mağazalarında çalışmayı iyi bir ilk iş olarak gören yaratıcı bilgisayar dostları bulmaya çalışır. Apple bir teşvik olarak hizmetiçi eğitim teklif eder. Personel mağazada çalışırken Final Cut Pro, Garageband ve ileride yararlı olabilecek diğer profesyonel yazılım uygulamalarının nasıl kullanıldığını öğrenir. İşe giriş ve işten çıkış oranı, Apple'ın açıklamalarına göre, endüstri ortalaması yüzde 50 olmasına karşın Apple mağazalarında yüzde 20'lik görece düşük bir oranda kalmaktadır. Mağazalar iyi tasarlanmış alışveriş merkezleri konumundan, evrim geçirerek öğrenme ortamlarına dönüşüyor. Apple büyük mağazalarının bazılarında ek olarak tavsiye ve onarım amaçlı bir iPod barı ve müşterilere film yapma ya da fotoğraf albümleri gibi yaratıcı projeler konusunda yardım amaçlı Studio barı gibi tavsiye barları da açmaktadır. Ücretsiz tavsiye fikri diğer perakendecilere de yayılmaya başladı. Örneğin Whole Foods süpermarketleri 2006'da Teksas'ın Austin kentindeki bir mağazasında yemek tarifleri ve içerikleri konusunda bir tavsiye barı açarak deneme yapmaya başladı. Bilgisayar şirketlerinin çoğu mallarını yüksek hacimli büyük mağazalarda satarken ve sadece telefonla destek hizmeti sunarken Apple'ın mağazaları radikal ve farklı bir girişimdir. Johnson, mağazalara, bir bilgisayar yerine insanla ilgilenmek anlamında, high touch diyor. Bu terim bazen iyi müşteri hizmetleri anlamında kullanılıyor. Nordstrom ve Starbucks'ın yüksek duyarlılık gösterdiği söylenir ama hiç kimse bu terimi daha önce bilgisayarla kullanmayı denememişti. Johnson şöyle diyordu İleri teknolojili bir dünyada biraz yüksek duyarlılık görmek iyi olmaz mı. Jobs ve Johnson bilgisayar dünyasına iyi bir hizmet verme anlayışını yerleştirmeye ve insanların teknoloji alışverişlerinin şeklini değiştirmeye karar vermişlerdi. Perakende mağazaları Apple'ın işteki inovasyonunun bir göstergesidir. Felsefe, tasarım ve mağazadaki ürünlerin düzenlenişi dijital merkez stratejisinden geliyordu, uygulama ise Jobs'ın müşteri deneyimleri üzerine ödünsüz bir biçimde odaklanmış olmasından. Müşteriyi göz önünde bulundurmayı hiç ihmal etmeyin. Cube modeli fiyaskoya dönüştü çünkü müşteriler için değil tasarımcılar için üretilmişti. Pazar ve endüstri üzerinde çalışın. Jobs her zaman hangi yeni teknolojilerin ortaya çıktığını görmek için gözünü dört açar. Mutlaka inovasyon yapacağım şeklinde düşünmeyin. İnovasyonu sistemli hale getirmek Michael Dell'in dans etmeye çalışmasını izlemek gibidir işkence. Ürünler üzerine konsantre olun. Bütün parçaları bir araya getiren çekim gücü ürünlerdir. İtici güçlerin bir fark yarattığını unutmayın. En büyük ya da en zengin olmaya değil büyük ürünler üzerine odaklanın. Çalın. Başkalarının çalmaktan utanç duymayın. büyük fikirlerini Birleştirin. Jobs'a göre yaratıcılık sadece parçaları birleştirmektir. Öğrenin. Jobs gayretli bir resim, tasarım ve mimarlık öğrencisidir. Hatta Mercedeslere bakmak için otoparklarda bir o yana bir bu yana koşturur. Esnek olun. Jobs Apple'ı özel yapan –ama aynı zamanda büyümeye de engel olan– köklü geleneklerin çoğunu bıraktı. Gemileri yakın. Jobs daha yeni, daha küçük bir modele yer açmak için en popüler iPod'u öldürdü. Gemileri yakın ki kendinizi direnmek ve savaşmak zorunda hissedin. Prototip yapın. Apple'ın mağazaları bile diğer bütün ürünleri gibi geliştirildi prototipi yapıldı, düzenlendi, geliştirildi. Müşterilere sorun. Çok tutan Genius Bar fikri müşterilerden geldi. 7. Bölüm Vaka Örneği Hepsi iPod'la Nasıl Bir Araya Geldi. Yazılım kullanıcı deneyimidir. iPod ve iTunes örneklerinde kanıtlandığı üzere, yazılım sadece bilgisayarların değil tüketici elektroniğinin de itici teknolojisi haline gelmiştir. —Steve Jobs A pple'ı ayakta kalma mücadelesi veren bir PC şirketi olmaktan çıkarıp bir elektronik devine dönüştüren ürün iPod'dur. iPod'un ortaya çıkış biçimi önceki bölümlerde ele aldığımız birçok konuyu kanıtlamaktadır iPod, yakın bir şekilde birlikte çalışan küçük ekiplerin ürünüydü. Jobs'ın inovasyon stratejisinden doğdu Dijital merkez. Tasarımı müşteri deneyimi –yani dijital ezgiler içeren büyük bir kütüphanede nasıl gezileceği– göz önünde tutularak yapıldı. Apple'ın tekrarlanan tasarım süreci ile oluşturuldu ve bazı önemli fikirler hiç beklenmedik yerlerden geldi (örneğin menü tekerleği bir tasarımcı tarafından değil bir reklam yöneticisi tarafından önerildi). Temel bileşenlerden birçoğunun kaynağı şirket dışındaydı ama Apple bunları benzersiz ve yenilikçi bir biçimde birleştirdi. Ama hepsinden önemlisi iPod gerçekten bir takım çalışmasının ürünüydü. Ekipten biri bunu şöyle anlatıyordu Birçok beyin fırtınası oturumu yaptık. Apple'da ürünler çok katılımcı bir yöntemle ortaya çıkar. Birçok insanla, birçok toplantıda, birçok fikir tartışılır. Bu bir takım yaklaşımıdır. [169] Dijital Merkeze Yeniden Bakış Zorunluluk icatların anasıdır. dönüştü. Ama Mac'in en büyük yazılımcılarından biri olan Adobe tüketici düzeyindeki yazılımını OS X'e uyarlamayı açıkça reddetmişti. Jobs Fortune dergisine şöyle diyordu Açıkça hayır dediler. Şok olduk çünkü Mac'in ilk günlerinde büyük destekçimiz olmuşlardı. Ama biz de dedik ki ‘Tamam, eğer bize kimse yardım etmeyecekse o zaman biz de bunu kendimiz yapmak zorunda kalacağız.' Aynı zamanda müşteriler bilgisayarlara takılacak biçimde tasarlanmış birçok elektronik alet –Palm Pilot'lar, dijital fotoğraf makineleri ve kameralar– satın almaya başlıyordu ama Jobs'a göre fotoğrafları ya da evde çekilen filmleri düzenleyecek iyi bir yazılım yoktu –ne Mac ne de Windows bilgisayarlarında. Jobs Apple'ın bu aletlerin yeteneklerini geliştirecek –örneğin ev yapımı filmleri kolayca düzenlenmesini sağlayacak– bir yazılım üretmesi halinde müşterilerin resimlerini ve filmlerini düzenlemek ve cep telefonlarını senkronize etmek için Mac bilgisayarları alabileceğini düşünüyordu. Mac evin dijital merkezi, yani bütün bu aygıtları birleştiren teknoloji merkezi haline gelecekti. Jobs, 6. Bölüm'de değindiğimiz gibi, Macworld 2001'de PC'nin üçüncü altın çağına vurgu yapmıştı Bu çağ dijital aletlerin her yere egemen olacağı bir dönemdir CD-çalarlar, MP3çalarlar, cep telefonları, dijital fotoğraf makineleri, dijital kameralar ve dahası. Biz Mac'in bu aletlere katkı sağlayarak bu yeni dijital yaşam biçiminin merkezi olabileceğinden eminiz. [170] Dijital merkez eski öldürücü uygulamalar stratejisi üzerinde yeni bir yorumdur. Müşteriler bilgisayarları genellikle sadece donanımları için almaz çalıştırabildiği yazılımlarla daha çok ilgilenirler. Seçkin bir öldürücü yazılım parçası genellikle kendisini çalıştırabilen makinenin başarısını garantilemek için yeterlidir. Apple II ilk hesap çizelgesi programı VisiCalc sayesinde büyük bir başarı yakalamıştı. Nintendo da Mario Kardeşler oyunları sayesinde oyun konsollarında büyük bir güç haline gelmişti. Ve Mac ise ancak masaüstü yayıncılığı devrimini başlatan standart bir belge ve yazıcı dili olan PostScript'in Adobe tarafından geliştirilmesinden sonra uçuşa geçmişti. Jobs'ın dijital merkez stratejisi karma bir başarı getirmiştir. Bu stratejinin esinlendirdiği yazılımlar –iPhoto, iMovie ve Garageband gibi uygulamalar– eleştirmenlerin büyük beğenisini kazanmıştır ve bazılarınca her platform üzerindeki en iyi uygulamalar olarak kabul edilmektedir. Ama kendi açılarından Mac bilgisayarlarına büyük sayılarda yeni müşteri çekme konusunda başarısız olmuşlardır. Öldürücü uygulamalar olduklarını kanıtlayamamışlardır. Bununla birlikte şirket stratejisi olarak bilgisayarın dijital merkez olması fikri olağanüstü başarılı olmuştur ve hâlâ da öyledir. Gözlemcilerin çoğunun hâlâ Apple ile Microsoft'u karşılaştırdığı ve eski girişim savaşının ötesini göremediği sırada Jobs müşteriler üzerine odaklanıp büyüyen dijital eğlence devrimini gördü. Bilgisayarlar sadece iş için değil, bir yaşam biçimi için kilit teknoloji haline geliyordu. Dijital merkez fikrinden, Microsoft'un Office takımının eşdeğeri haline gelmekte olan Apple'ın yazılım uygulamaları takımı ortaya çıktı. Ve bu fikir, daha önce de değindiğimiz gibi, iPod, iTunes müzik mağazası ve Apple'ın olağanüstü başarılı mağazalarının da esin kaynağı oldu. Jobs'ın Yanlış Adımı Müşteriler Video Değil Müzik İstiyordu İlk iMac'in önemli özelliklerinden bir tanesi FireWire portu sayesinde tüketicilerin kameralarına bağlanabilme özelliğiydi. FireWire standart bir ekipmandır ve iMac ev videosu düzenleme istasyonu olarak tasarlanan ilk tüketici bilgisayarıydı. Jobs uzun süredir video ile ilgileniyordu ve ilk Mac'in masaüstü yayıncılık konusunda yaptığını iMac'in de video konusunda yapma potansiyeli olduğunu düşünüyordu. Jobs'ın yarattığı ilk dijital merkez yazılımı parçası, kolay kullanımlı bir video düzenleme uygulaması olan iMovie'ydi. Sorun şuydu 1990'ların sonlarında tüketiciler dijital videodan çok dijital müzikle ilgileniyordu. Jobs video ile o kadar ilgilenmişti ki dijital müzik devriminin başlangıcını fark edememişti. Jobs'ın bir teknoloji gözlemcisi olarak iyi bir ünü vardır. Geleceğin teknolojisini –grafik kullanıcı arayüzü, fare, şık MP3-çalarlar– tahmin etme yeteneği olduğuna inanılır ama milyonlarca müzikseverin Napster ve diğer dosya paylaşım siteleri aracılığıyla milyarlarca müzik parçası alıp verdiğini hiç mi hiç fark etmedi. Kullanıcılar kendi CD koleksiyonlarını parçalara ayırıp şarkıları internet üzerinden başkalarıyla paylaşıyordu. 2000 yılında müzik stereo müzik aletlerinden ayrışıp bilgisayarlarla buluştu. Özellikle öğrenci yurtlarının odalarında dijitale akın vardı ve üniversite öğrencileri iMac satışlarının büyük bir kaynağı olmasına karşın Apple'ın dijital müzik koleksiyonlarını yönetmek için herhangi bir müzikçalar yazılımı yoktu. Apple, Ocak 2001'de genel ekonomik durgunluk nedeniyle 195 milyon dolarlık zarar ve satışlarında büyük bir düşüş olduğunu açıkladı. Bu, Jobs'ın şirkete geri dönmesinden bu yana gerçekleşen ilk ve tek çeyreklik zarardı. Müşteriler CD yazıcısı olmayan iMac'leri almayı bırakmıştı. Jobs analistlerle yaptığı bir konferans görüşmede iMac ürün dizisine CD yazıcısı koymayarak treni kaçırdığını kabul etti. [171] Dersini almıştı. Sonradan bu konuda şöyle demiştir Kendimi aptal gibi hissediyordum. Treni kaçırdığımızı düşünüyordum. Yetişmek için çok çaba harcamak zorundaydık. [172] Oysa diğer PC üreticileri bunu ıskalamamıştı. Örneğin Hewlett-Packard'ın bilgisayarlarında Apple'ın da izlemek zorunda olduğu önemli bir özellik olan CD yazıcılar vardı. Apple küçük bir şirketten SoundJam MP adlı popüler bir müzikçaların lisansını aldı ve onun başarılı programcısı Jeff Robbin'i Apple'a transfer etti. Robbin Jobs'ın direktifleri doğrultusunda SoundJam'i iTunes'a (genellikle basitleştirerek) uyarlamak için birkaç ay uğraştı. Jobs SoundJam'i Ocak 2001'deki Macworld Expo'da tanıttı. Jobs açılış konuşmasında kalabalığa şöyle diyordu Apple en iyi yaptığı şeyi yaptı karmaşık uygulamaları basitleştirme ve süreç içerisinde onları daha iyi hale getirme işini. Ve umuyoruz ki bu program son derece basit kullanıcı arayüzü ile çok daha fazla insanın dijital müzik devrimine katılmasını sağlayacaktır. Robbin iTunes üzerinde çalışırken Jobs ve emrindeki idari ekip herhangi bir fırsat olup olmadığını görmek için gadget denilen mini uygulamaları incelemeye başladılar. Ve dijital fotoğraf makineleri ve kameraların çok iyi tasarlandığını ama müzikçalarların farklı bir durumda olduğunu fark ettiler. iPod ürün pazarlama başkan yardımcısı Greg Joswiak Newsweek dergisine Ürünler berbattı demiştir. [173] Dijital müzikçalarlar ya büyük ve biçimsiz ya da küçük ve kullanışsızdı. Çoğunda 32 ya da 64 MB kapasiteli, oldukça küçük bellek çipleri vardı ve sadece birkaç düzine şarkı depolanmasına olanak sağlıyordu –yani portatif bir CD-çalardan pek farkı yoktu. En popüleri Singapur merkezli Nomad Jukebox adlı bir müzikçalardı. Arayüz özel bir mühendislik gerektiriyordu (inanılmaz derecede berbattı). Ve pilleri çoğu zaman sadece 45 dakikada bitiyordu. İşte Apple için fırsat buradaydı. On yılı aşkın bir süre boyunca Apple'ın donanım bölümünün başında bulunan deneyimli mühendis Jon Rubinstein, Bir müzikçalar yapmak kimin fikriydi bilmiyorum ama Steve hemen üzerine atladı ve bu konuya bir bakmamı söyledi [174] diyor. Şimdi Palm şirketinin yönetim kurulunda yönetici olan Rubinstein ince, uzun boylu, ellili yaşların başında bir New Yorklu kolayca gülen bir yüzü ve martaval atmayan açık sözlü bir tavrı var. Apple'a 1997'de yine Jobs'ın donanım işlerine baktığı NeXT'ten geldi. Rubinstein Apple'dayken Bondi mavisi iMac'ten su soğutmalı iş istasyonlarına ve elbette iPod'a kadar bir dizi çığır açan makinenin üretimini yönetti. Apple 2004'te iPod ve Macintosh olarak iki ayrı kısma bölününce Rubinstein, hem kendisinin hem de iPod'un Apple için ne kadar önemli olduğunun bir kanıtı olarak iPod tarafının başına getirildi. Apple ekibi, Nomad'ın başına dert olan sorunların çoğunu iPod'un çözebileceğini biliyordu. iPod'daki FireWire konektörü şarkıları Ve hızla büyüyen cep telefonu endüstrisi sayesinde sürekli olarak yeni bataryalar ve yeni ekranlar piyasaya çıkıyordu. İşte Jobs'ın vektörlerin gittiği yön –bir gözünüzü avantajlı teknolojik ilerlemeler üzerinde tutma– anlayışı budur. 2001 Şubat'ında Tokyo'da düzenlenen yıllık Macworld Expo etkinliği sırasında Rubinstein Apple'ın hard disk tedarikçisi Toshiba'ya rutin ziyaretlerinden birini daha gerçekleştirirken yöneticiler ona yeni geliştirdikleri küçük bir sürücü gösterdiler. Rubinstein bu olayı şöyle anlatıyor Onunla ne yapacaklarını bilmediklerini söylediler. Belki de küçük bir notebookta kullanacaklardı. Geri döndüm ve Steve'e ‘bunu ne yapacağımı biliyorum bütün parçaları bir araya getirdim' dedim. O da ‘Öyleyse hiç durma' dedi. iPod Jon'un teknolojik bir parçanın potansiyelini görme yeteneğinin bir kanıtıdır ve o çok ama çok küçük, biçim etkenli hard diski değerlendirmesi buna önemli bir kanıttır. Rubinstein yeni Mac'ler üzerinde çalışan mühendislerin hiçbirinin dikkatini dağıtmak istemiyordu. Bu yüzden ayrıntılarla ilgilenmesi için 2001 Şubat'ında mühendis Tony Fadell'i danışman olarak işe aldı. Fadell küçük elaletleri üretiminde çok deneyimliydi Hem General Magic hem de Philips için popüler aletler geliştirmişti. Ortak bir tanıdıkları Rubinstein'a onun telefonunu vermişti. Rubinstein bunu şöyle anlatır Tony'i aradım. O sırada kayak pistindeymiş. İçeri girene kadar hangi iş üzerinde çalışmaya başlamak üzere olduğunu bilmiyordu. Jobs sonbahara kadar, yani tatil alışverişi sezonundan önce, mağazalara bir müzikçalar koymak istiyordu. Fadell mühendis ve tasarımcılardan oluşan küçük bir ekibin başına getirildi ve ekip çok kısa bir süre içinde aleti üretmeyi başardı. Rubinstein iPod'un çok sıkı bir gizlilik içinde üretildiğini söylüyor. O sırada Apple'ın genel merkezinde çalışan yedi bin personelden sadece elli-yüz kadarı dışında hiç kimsenin başından sonuna kadar iPod projesinin varlığından bile haberi yoktu. Ekip, projeyi olabildiğince çabuk tamamlamak için Toshiba'dan hard disk, Sony'den batarya ve Texas Instruments şirketinden bazı kontrol çipleri gibi hazır parçalardan olabildiğince fazla sayıda alıyordu. Temel donanımın projeleri, oturma odalarına konulabilecek kadar büyük bir müzikçalar ve bir de sigara paketi boyutlarında portatif bir alet gibi birkaç farklı dijital müzikçalar için sözde referans tasarımlar üzerinde çalışmakta olan PortalPlayer adlı yeni kurulmuş bir Silikon Vadisi şirketinden satın alındı. Ekip ayrıca Apple'ın kendi uzmanlarından da büyük yardımlar aldı. Rubinstein Sıfırdan başlamamıştık, diyor Bir donanım mühendisliği grubu emrimizdeydi. Elektrik temini konusu ortaya çıktığında elektrik kaynağı ekibimiz emrimizdeydi. Bir ekrana ihtiyaç duyunca bir ekran grubu geliyordu. Yapı ekibinden de yardım aldık. Bizde zaten yerleşmiş olan teknolojilerden dolayı bu son derece güçlü bir ürün oldu. En büyük sorun pil ömrüydü. Şarkıları çalarken disk dönmeye devam ederse piller hemen bitiyordu. Çözüm, birkaç şarkıyı çok daha az enerji tüketen bellek çipleri bankasına yüklemekti. Sürücü, birkaç şarkı daha yüklemesi gereken zamana kadar uykuya yatırılabilecekti. Başka üreticiler atlama koruması konusunda benzer bir yapı kullanmış olsalar da ilk iPod'da 32 MB'lık bir arabellek vardı. Bu, pillerin iki ya da üç saat yerine on saate kadar dayanmasını sağlıyordu. Aygıtın parçaları göz önünde bulundurularak iPod'un nihai şekli belirlendi. Doğal olarak bütün parçalar bir iskambil destesi kadar ince bir kutuda bir araya sıkıştırıldı. Rubinstein şöyle diyordu Bazen ürünlerin biçiminin yapıldıkları malzemelerden ötürü neye benzeyeceği açıktır ve bu da öyle anlardan biriydi. Parçalar bir araya getirildiğinde nasıl görüneceği açıkça belliydi. Buna karşın, Apple'ın Jonathan Ive yönetimindeki tasarım grubu ardı ardına prototipler üretiyordu. Ive'ın tasarım grubu, üreticiler ve mühendislerle yakın bir işbirliği halinde tasarımı sürekli makaslayarak geliştiriyordu. Hata ayıklama çalışmalarını kolaylaştırmak için ilk iPod prototipleri gizli birimler olarak adlandırılan büyük bir ayakkabı kutusu boyutunda polikarbonat koruyucular içinde üretiliyordu. Diğer birçok Silikon Vadisi şirketi gibi Apple da hangi konuda çalışmalar yaptığını öğrenmek isteyen rakiplerinin endüstri casusluğu çalışmalarına maruz kalmaktadır. Bazı gözlemciler polikarbonat kutuların prototipleri olası casuslardan gizlemek için kullanıldığını ileri sürüyorlar. Ama mühendisler kutuların tamamen işlevsel olarak kullanıldığını söylüyorlar bu kutular büyük ve erişilebilirdi ve eğer bir sorun olursa arıza arama çalışması bunların içinde kolaylıkla yapılabilirdi. iPod'un yazılımını geliştirirken zamandan kazanmak için üzerine inşa edilecek bir temel olması açısından, dışarıdan, düşük düzeyli bir temel işletim sistemi alındı. Bu yazılımın lisansı, daha önce Newton üzerinde çalışmalar yapmış olan eski Apple mühendisi Paul Mercer tarafından kurulan ve cep telefonları için bir işletim sistemi geliştirmekte olan yeni bir Silikon Vadisi şirketi Pixo'dan alındı. Pixo sistemi çok düşük bir düzeye sahipti hard diske müzik dosyaları yükleme gibi işleri yapıyordu. Sistemde ayrıca ekranda çizgiler ya da kutular çizme komutları olan arayüz oluşturma kütüphaneleri de vardı. Hazır bir kullanıcı arayüzü yoktu. Apple iPod'un ünlü kullanıcı arayüzünü Pixo'nun düşük düzeyli sisteminin üzerine inşa etti. Menü tekerleği fikri Apple'ın pazarlama bölümünün başındaki Phil Schiller'dan çıktı. Schiller, ilk toplantılardan birinde oldukça açık bir biçimde şöyle demişti Bu ürün için tekerlek en doğru kullanıcı arayüzü olur. Ayrıca Schiller, tekerleğin ne kadar çok döndürülürse menülerin o kadar hızlı akması fikrini de önerdi ki bu iPod'u rakip müzikçalarları kullanmanın zorluklarından uzak tutan dahice bir dokunuştu. Apple geleneksel seri tasarım sürecini izliyor olsaydı menü tekerleği fikri belki de önerilmeyecekti. iPod'un en ayırt edici özelliği menü tekerleğiydi. Bir MP3-çaları kontrol etmek için tekerlek kullanmak o zaman için görülmemiş bir şeydi ama şaşırtıcı biçimde işlevsel olmuştu. Rakip MP3-çalarlar standart tuşları kullanıyordu. Menü tekerleği sihirli bir yaratıcı eylem olmuş gibi görünmektedir. Neden daha önce başka biri böyle bir kontrol aygıtı geliştirememişti. Ama Schiller'ın menü tekerleği de damdan düşer gibi gelmedi bu tür tekerlekler, farelerden bazı Palm Pilot çeşitlerine kadar birçok elektronik alette oldukça yaygın bir şekilde kullanılmaktadır. Bang & Olufsen şirketinin BeoCom telefonlarında da telefon numaraları listelerini ve aramaları incelemek için kullanılan çok bildik, iPod benzeri bir kadran var. 1983'te HewlettPackard 9836 iş istasyonunun da metinde gezmek için kullanılan benzer bir tekerleği olan bir klavyesi vardı. Yazılım tarafında ise Jobs iPod'un arayüzü ve iTunes ile etkileşimi konusunda programcı Jeff Robin'i görevlendirmişti. Arayüz, daha önce Apple'ın QuickTime ortam oynatıcısının temiz ve basit arayüzünü yapmış olan interaktif tasarımcı Tim Wasko tarafından ayarlandı. Donanım tasarımcıları gibi Wasko da model üstüne model geliştiriyor ve bir toplantı masasına serilerek kolayca incelenip tartışılacak biçimde büyük parlak kağıtlara basarak sunum yapıyordu. Robin bunu şöyle anlatıyor Steve ve diğer birkaç kişiyle birlikte saat dokuzdan bire kadar gecelerce oturup görüştüğümüzü anımsıyorum. Deneme yanılma yöntemiyle her gün daha da basitleştirilerek geliştirildi. Birbirimize bakıp ‘Evet, tabii. Neden bunu başka bir biçimde yapmak isteyelim ki.' dediğimiz zaman sona geldiğimizi anlamıştık. [175] Jonny Ive'ın donanım prototipleri gibi iPod'un sezgisel bir biçimde elde edilen arayüzü de tekrarlanan bir deneme yanılma yöntemli bir tasarım süreci ile ortaya çıkmıştı. Jobs iPod'un iTunes ile kusursuz bir şekilde çalışması ve birçok fonksiyonun özellikle şarkı aktarımının otomatik olması konusunda ısrar ediyordu. Palm şirketinin Palm Pilot'ları bağlandıklarında otomatik olarak güncelleyen HotSync yazılımı model alındı. Kullanıcılar iPod'larını bilgisayara takınca –kullanıcı herhangi bir şey yapmadan– şarkıların otomatik olarak alete yüklenmesi gerekiyordu. Bu kullanım kolaylığı iPod'un başarısındaki ilan edilmemiş sırlardan biridir. Kendisinden önceki müzikçalarların aksine iPod ve iTunes bir dijital müzik koleksiyonunu yönetmenin zorluklarını hafifletti. Rakip müzikçalarların çoğu kullanıcının birçok işlem yapmasını gerektiriyordu. Şarkıları yüklemek için tutup müzikçalarların simgesine sürüklemeleri gerekiyordu. Bu da insanın sırtında bir yüktü ve çoğu insanın uğraşarak zaman harcamamak istemediği bir şeydi. iPod bunu değiştirdi. Jobs iPod'un bu kolay işleyişini Fortune dergisine üç kelimeyle şöyle anlatacaktı Takın. Vırrr. Bitti. [176] iPod Adını Nasıl Aldı. Open the Pod Bay Door, Hal. Apple mühendisleri, donanım üzerinde, Robbin ve şirket iTunes üzerinde çalışırken serbest çalışan bir reklam yazarı da yeni aletin adı üzerinde çalışıyordu. San Francisco'da yaşayan reklam yazarı Vinnie Chieco iPod adını önerdi ama Jobs ilk başta kabul etmedi. Chieco, Apple tarafından işe alındı ve yeni MP3-çaların sadece bilgisayar tutkunlarına değil sıradan halka nasıl sunulacağı konusunda yardımcı olma görevi verilen bir ekibe katıldı. Bu görev, pazarlama ve ürünün neler yapabileceğini göstermek kadar ona bir isim bulmayı da kapsıyordu. Chieco bazen Jobs'la haftada iki ya da üç kez görüşerek birkaç ay boyunca Apple'a danışmanlık yaptı. Dört kişilik ekip büyük bir gizlilik içinde Apple'ın grafik tasarım bölümünün bulunduğu binanın tepesindeki penceresi bile olmayan küçük bir ofiste toplanıyordu. Oda elektronik olarak kilitleniyordu ve oraya girebilmek için Jobs dahil sadece dört kişide anahtar vardı. Odada büyük bir toplantı masası ve birkaç bilgisayar vardı. Fikirlerden bazıları duvarlara yapıştırılmıştı. Grafik tasarım bölümü diğer pek çok görevin yanısıra Apple'ın ürün ambalajlarının, broşürlerinin, ticari fuar flamalarının ve mağaza tabelalarının tasarımından sorumludur. Apple'ın bünyesinde grafik bölümünün öncelikli bir konumu vardır çoğu zaman Apple'ın gizli ürünleri hakkında çok önceden bilgi sahibi olur. Apple gizliliği korumak için net bir biçimde bölümlere ayrılmıştır. Çalışanlara tıpkı gizli bir devlet birimindeki gibi sadece gerektiği kadar bilgi verilir. Yeni ürünler hakkındaki bilgiler çeşitli birimlere sadece parça parça verilir ve bütün ayrıntıları sadece yönetim ekibi bilir. Çoğu zaman yeni ürünlerin ayrıntılarını yönetici ekipten sonra ilk öğrenen kişiler ambalajlama ve tabela materyallerini hazırlaması gereken grafik bölümündeki ressam ve tasarımcılar olur. Örneğin Apple içinde iPod'un adını öğrenen ilk gruplardan biri grafik bölümüydü çünkü onların ambalajları hazırlaması gerekiyordu. iPod üzerinde çalışan – donanım ve yazılım ekipleri dahil– diğer bütün ekipler aleti sadece kod adıyla, Dulcimer (santur) olarak biliyordu. Grafik bölümü içinde bile bilgi katı bir şekilde ayrılmıştı. Bölümde yaklaşık yüz kişilik bir personel var ama sadece küçük bir grup –yaklaşık yirmi otuz kişi– dışında hiç kimsenin ayrıntılar şöyle dursun iPod'un varlığından bile haberi yoktu. Bölümdeki diğer personel iPod'u 2001 Ekim'inde Jobs basına tanıttığı zaman öğrenecekti. Jobs isim bulma süreci sırasında iPod'un tanımlayıcı sloganını belirlemişti Cebinizde 1.000 şarkı. Bu tanımlayıcı slogan aletin adının tanımlayıcı olması zorunluluğunu ortadan kaldırdı artık adının müziğe ya da şarkılara gönderme yapması gerekmiyordu. Jobs müzikçaları tanımlarken sürekli olarak Apple'ın dijital merkez stratejisine gönderme yapıyordu Mac birçok gadget için bir merkez, yani merkezi bağlantı noktasıdır. Chieco da buradan hareketle bağlantı merkezleri, yani başka şeylerin kendisine bağlandığı objeler hakkında düşünmeye başladı. Chieco en önemli bağlantı merkezinin bir uzay gemisi olabileceğini düşündü. Uzay gemisinden daha küçük bir gemiyle, yani bir modül ile ayrılabilirdiniz ama daha sonra yakıt ve yiyecek almak için ana gemiye dönmeniz gerekirdi. Daha sonra Chievo'ya saf beyaz plastik bir yüzeyi olan bir iPod prototipi gösterildi. Chieco şöyle diyor Beyaz iPod'u görür görmez aklıma 2001 A Space Odyssey filmi ve şu sözler geldi. ‘Open the Pod Bay Door, Hal.' Artık yapılacak tek iş iMac'deki gibi önüne i ekini eklemekti. Apple bu öneki ilk kez iMac'le 1999'da kullandığı zaman bunun internet anlamında kullanıldığını söylemişti. Ama bu önek şimdi –iPhone'dan iMovie'ye kadar– çok geniş bir ürün çeşidinde kullanılıyor ve artık o kadar akla yatkın gelmiyor. Bazıları i harfinin Apple'ın ürünlerinin bireysel doğasını ifade etmek üzere birinci tekil kişi anlamında kullanıldığını ileri sürmektedir. Chieco, kartlara yazılmış birkaç düzine alternatifin yanısıra bu adı sundu. Ama şu anda düşünülen diğer isimlerin hiçbirinden söz etmek istemiyor. Jobs kartları tek tek incelerken iki gruba ayırdı adaylar ve reddedilenler. iPod'un yazılı olduğu kart reddedilenler arasına gitti. Ama toplantının sonunda Jobs karşısındaki dört kişiden görüşlerini söylemelerini istedi. Chieco masanın karşı tarafına uzanıp reddedilenler grubundaki iPod kartını aldı ve şöyle dedi Steve'in bunu açıklama biçimi ile bu isim bana mantıklı geldi. Bu mükemmel bir benzerlikti. Çok mantıklıydı. Bir de iyi bir isimdi. Jobs da Chieco'ya bunu düşüneceğini söyledi. Toplantıdan sonra Jobs çeşitli alternatif isimlerle ilgili bir pazar araştırması yapmaya başladı şirket içinden ve dışarıdan güvendiği insanlara soruyordu. Chieco Jobs bir sürü isim sayıyordu diyor. Birçok isim vardı. Etrafa sormaya başladı. Birkaç gün sonra Jobs Chievo'ya iPod lehinde karar verdiğini söyledi. Ama herhangi bir açıklama yapmadı. Chieco'ya sadece şöyle dedi Bu isim üzerinde düşündüm. Hoşuma gitti. İyi bir isim. Apple'dan adının açıklanmasını istemeyen bir kaynak (çünkü işinden olmak istemiyor) Chieco'nun anlattıklarını doğruladı. California, Mountain View kentindeki Brighter Naming şirketinin başkanı, isimlendirme uzmanı Athol Foden, Apple'ın hayata geçirilemeyen bir internet kiosku projesi için iPod adını 24 Temmuz 2000'de zaten onaylatmış olduğunu ifade eder. Apple, kayıtlara göre, iPod adını bilgisayar ekipmanı içeren halka açık bir internet kiosk alanı için tescil ettirmiştir. Foden, iPod adının insan için tasarlanmış bir modül olan internet kiosku için düşünülmesinin bir müzikçalar için düşünülmüş olmasından daha mantıklı olduğuna dikkat çekiyor ve şöyle diyor Onaylatılmış isimler dolabına bakınca iPod olduğunu gördüler, hepsi bu. Ürüne bakarsanız gerçekten uygun olmadığını görürsünüz. Ama hiç fark etmez. Bu isim de kısa ve sevimli. Foden isim dahice bir buluş diyor basit, kolay hatırlanır ve en önemlisi ürünü tanımlayıcı değil bu nedenle teknoloji geliştikçe aletin işlevi değişse bile kullanılabilir. Foden, i önekinin iMac adındaki internet ya da ben anlamındaki birinci tekil kişi olarak çifte anlamına da dikkat çekiyor. Chieco Apple'ın iPod adını zaten onaylatmış olduğunu söylediğimde şaşırdı. Bundan haberi yoktu ve görünüşe göre Jobs da habersizdi. Chieco, internet kiosku bir rastlantı olsa gerek, diyordu. Bu adı Apple'daki başka bir ekibin onaylatmış olabileceğini ve şirketin gizlilik tutkusu nedeniyle bunun zaten kendilerine ait bir marka olduğunu kimsenin bilmiyor olabileceğini söyledi. 23 Ekim 2001'de 11 Eylül olaylarından beş hafta kadar sonra Jobs tamamlanmış ürünü Apple genel merkezindeki özel bir etkinlikte tanıttı. Jobs toplantıda bulunan gazetecilere Bu büyük, ama çok büyük bir buluş diyordu. Gerçekten de öyleydi. İlk iPod şimdi çok ilkel görünüyor siyah beyaz kütük gibi bir ekranı olan kocaman bir sigara paketi gibi. Ama Apple, onu altı ayda bir geliştirdi, güncelledi, çeşitlendirdi ve şimdi en basitleri olan Shuffle'dan lüks iPhone'a kadar birçok farklı modelden oluşan bir aileye dönüştürdü. Sonuç 2007 Nisan'ına kadar 100 milyonu aşkın satış ve bu satışlar Apple'ın büyük bir artış gösteren gelirlerinin neredeyse yarısının kaynağı. Apple 2008 sonuna kadar 200 milyondan fazla, 2009 sonuna kadar ise 300 milyondan fazla iPod satmanın hesaplarını yapıyor. Bazı analistler pazar doyana kadar iPod'un 500 milyon satabileceğini düşünüyorlar. Bütün bunlar iPod'u bütün zamanların en büyük tüketici elektroniği ürünü olmaya aday haline getiriyor. Bu rekorun şimdiki sahibi, Sony'nin Walkman'i ve 1980'ler ve 1990'ların başlarındaki 15 yıllık egemenliği süresince 350 milyon birimlik satışı var. Belki de iPod'un başarısının en önemli yönü, Jobs'ın donanım, yazılım ve online müzik mağazası gibi yönlerden alet üzerinde bütünüyle kuşatıcı bir kontrolü elinde tutmuş olmasıdır. Bu sınırsız kontrol iPod'un fonksiyonlarının, kullanım kolaylığı ve güvenilirliğinin anahtarıdır. Ve bu, bir sonraki bölümde göreceğimiz gibi, patlama yapan dijital eğlence döneminde Apple'ın geleceğini belirleyen bir rol oynayacaktır. Eğer treni kaçırırsanız yetişmek için sıkı çalışın. Jobs ilk başta dijital müzik devrimini göremedi ama kısa bir süre içinde kaçırdığı bu trene yetişti. Fırsatları arayın. Apple gadget işinde değildi ama Jobs herhangi bir açık alan olup olmadığını merakla gözlüyordu. Vektörlerin gittiği yönü –dış dünyada kendi lehinize kullanabileceğiniz büyük değişiklikleri– arayın. iPod, cep telefonu endüstrisinin gelişmesine yol açtığı batarya ve ekranların çok yararını gördü. Bir süre sınırı belirleyin. Jobs iPod'un sonbahara kadar mağazalara gönderilmiş olmasını istiyordu. Ürünü pazara sunmak için sadece altı ay vardı. Zordu ama gerekliydi. Fikirlerin geldiği yer konusunda kaygılanmayın. iPod'daki menü tekerleği fikri Apple'ın pazarlama bölümünün başındaki Phil Schiller tarafından önerilmişti. Başka şirketlerde bir ürün geliştirme toplantısına pazarlama personeli katılmaz bile. Teknolojinin geldiği yer konusunda kaygılanmayın –önemli olan bileşimdir. iPod, içindeki parçaların toplamını aşan üründür. Uzmanlığınızı artırın. Asla sıfırdan başlamayın –Apple'ın elektrik besleme kaynağı ekibi bataryayı ayarlarken programcılar da arayüzü yarattı. Eğer Apple tekerleği yeniden icat etmeye kalkışsaydı ürünü altı ay içinde yetiştirmek mümkün olmazdı. Sürecinize güvenin. iPod ani bir deha ya da çığır açan fikir parlaması değildi. Apple'ın test edilip onaylanmış tekrarlı tasarım sürecinin bir ürünüydü. Deneme yanılma yönteminden korkmayın. Jonny Ive'ın sayısız prototipleri gibi iPod'un çığır açan arayüzü de bir deneme yanılma süreci sonunda keşfedildi. Ekibinizi kucaklayın. iPod'un tek bir atası yok iPod'un babası denebilecek tek bir kişi yok. Hiçbir zaman tek bir kişi olmaz –başarının her zaman birçok babası vardır. 8. Bölüm Sınırsız Kontrol Widget'lar Her zaman, yaptığımız her üründeki temel teknolojiye sahip olmak ve onu kontrol etmek istemişimdir. —Steve Jobs 1984'te Steve'in bebeği, –yani ilk Macintosh bilgisayarı– içinde bir soğutma fanı olmadan gönderilmeye başlandı. Fan sesi Jobs'ı deli ediyordu ve bu yüzden mühendislerin ateşli bir şekilde karşı çıkmalarına (ve hatta sonraki modellere onun bilgisi dışında, gizlice fan takmış olmalarına) karşın Mac'te fan olmaması konusunda ısrar etmişti. Müşteriler makinelerinin aşırı ısınmasını önlemek için Mac bacası – makinenin tepesine yerleştirilip ısı döngüsü sayesinde makinenin ısısını dışarı vermek üzere tasarlanmış karton soba boruları– satın alıyordu. Baca çok komik görünüyordu –deli şapkası gibiydi– ama önlüyordu. makinelerin eriyip gitmesini Jobs tam bir mükemmeliyetçidir ve bu özelliği onun ve kurduğu şirketlerin aynı olağandışı çalışma yöntemini izlemesine yol açmıştır. Bu yöntem, donanım, yazılım ve aldıkları hizmetler üzerinde sıkı bir kontrolü elinde tutma şeklindeydi. Jobs en başından başlayarak her zaman makinelerini sıkıca kapatmıştır. Müşterilerin karışıp değişiklik yapmasını önlemek için Jobs'ın sistemleri, ilk çıkan Mac'ten en son çıkan iPod'a kadar hep mühürlü bir şekilde kapalı kalmıştır. Jobs'ın yazılımına bile uyarlama yapmak zordur. Bu yaklaşım, teknolojilerini kişiselleştirmek isteyen mühendis ve hacker'ların egemen olduğu bir endüstride çok olağandışı bir durumdur. Aslında bu, fiyatların aşağı çekildiği tüketiciye yönelik donanım pazarındaki Microsoft'un egemen olduğu bir çağda büyük bir kesim tarafından felç edici bir eğilim olarak kabul edilmiştir. Ama şimdi müşteriler dijital müzik, fotoğrafçılık ve video için kaliteli ve kullanımı kolay aletler istiyor. Jobs'ın widget'lar üzerinde kontrolü ele alma yönündeki ısrarı teknoloji endüstrisindeki yeni mantra haline gelmiştir. Microsoft'un ticari ürün yaklaşımının öncülüğünü yapmış olan patronu Bill Gates bile taktik değiştirip Jobs'ın hamle çizgisine öykünmektedir. Gates yazılım kadar donanım da üretiyor –Microsoft'un Zune ve Xbox adlı ürünleri Microsoft'un kendi dijital merkez anlayışının tam merkezindedir. Bütün parçaları kontrol etmek son otuz yıldır yanlış model olabilir ama önümüzdeki otuz yıl –dijital eğlence çağı– için doğru model budur. Bu yeni dönemde Hollywood ve müzik endüstrisi CD ve DVD'lere müzik ve filmlerin internetten teslim edilme olanaklarını ekliyor ve tüketiciler de bunları dinlemek ve izlemek için iPod gibi kullanımı kolay eğlence aletleri istiyor. Bunu sunacak olan Steve Jobs'ın modelidir. Apple'ın elindeki koz Mac işletim sisteminden iPhoto ve iTunes gibi uygulamalara kadar kendi yazılımını yapabiliyor olmasıdır. Bir Kontrol Delisi Olarak Jobs Jobs sıradışı bir kontrol delisidir. Apple'ın yazılım, donanım ve tasarım işlerini kontrolü altında tutar. Apple'ın pazarlama ve online hizmetleri onun kontrolündedir. Çalışanların yediği yemekten ailelerine, yaptıkları iş konusunda verebilecekleri bilgilere kadar organizasyonun işleyişinin bütün yönlerini kontrol eder. Jobs Apple'a geri dönmeden önce şirket kayıtsızlığıyla ün kazanmıştı. Çalışanlar işe geç gidip erken çıkıyordu. Şirketin avlusunun çimenlerinde aylak aylak dolaşıyor, top oynuyor ya da köpeklerine frizbi atıyorlardı. Ama Jobs döndükten kısa bir süre sonra yeni bir titizlik ve yeni kurallar getirdi. Sigara içmek ve köpek getirmek yasaklandı ve şirket yeni bir ivedilik ve endüstri anlayışı kazandı. Bazıları, Jobs'ın şirketten tekrar gönderilmemek için sıkı bir kontrol sağlamak istediğini ileri sürer. Kontrolü sözde arkadaşı ve müttefiki John Sculley'e son verişinde Sculley onun şirketten sürülmesini sağlamıştı. Bazılarının öne sürdüğü varsayımlara göre, Jobs'ın kontrol etme eğilimi evlatlık edinilmiş olmasından kaynaklanan bir durumdur. Kontrolcü kişiliği öz anne ve babasının kendisini terk etmesinin getirdiği çaresizliğe karşı oluşturduğu bir tepkidir. Ama gördüğümüz gibi, Jobs'ın kontrol delisi eğilimlerinin son zamanlarda iyi bir iş çıkmasını sağlayan ve tüketici dostu aletlerin tasarımı için olumlu katkılar sağlayan bir etken olduğu ortaya çıkmıştır. Donanım ve yazılımın sıkı kontrolü, kullanım kolaylığı, güvenlik ve güvenilirlik olarak karşılığını vermektedir. Kökenleri ne olursa olsun Jobs'ın kontrol delisi eğilimleri efsane malzemesidir. Apple'ın kurulduğu ilk günlerde Jobs, ateşli bir şekilde açık, erişilebilir makineler yapmayı savunan arkadaşı ve kurucu ortağı Steve Wozniak ile kavga etti. Hackerların hackerı Wozniak bilgisayarların kolayca açılıp uyarlama yapılabilir olmasını istiyordu. Jobs ise tam tersini kapalı ve değiştirilmesi olanaksız makineler. Jobs'ın çoğunlukla Wozniak'ın yardımı olmadan üretimini yönettiği ilk Mac'ler sadece uzun özel tornavidalarla açılabilen özel vidalarla sıkı sıkıya kapalı olarak çıkarıldı. Jobs, son olarak, yazılım geliştiricilerini neredeyse hemen başlangıçta iPhone'dan dışladı. Jobs'ın iPhone'u sunuşunu izleyen haftalarda iPhone'un kapalı bir platform olacağı yönünde büyük bir yaygara koparan blogcu ve uzmanlardan büyük bir protesto sağanağı geldi. iPhone Apple'dan başka bir yazılımı çalıştırmayacaktı. iPod son zamanların en gözde tüketici elektroniği platformlarından biri olarak konumlanmıştı ama yazılım endüstrisi için tam bir yasak meyveydi. Telefonun web tarayıcısında çalışan web uygulamaları dışında üçüncü taraf uygulamaları yasaktı. Pek çok eleştirmene göre geliştiricileri bu şekilde dışlamak Jobs'ın kontrol etme eğilimlerinin tipik bir özelliğiydi. Jobs, dışarıdaki programcıların aletinin mükemmel Zen'ine zarar vermesini istemiyordu. ZDNet'in başyazarı Dan Farber şöyle diyor Jobs yarattıklarının değersiz programcılar tarafından talihsizce mutasyona uğratıldığını görmek istemeyen güçlü iradeli, elitist bir sanatçıdır. Böyle bir durum, sokaktaki bir insanın bir Picasso tablosuna birkaç fırça vurması ya da bir Bob Dylan şarkısının sözlerini değiştirmesi gibi bir şeydir. [177] Eleştirmenler üçüncü tarafların yazılımlarını yasaklamanın çok önemli bir hata olduğunu söylemiştir. Kişisel bilgisayarların tarihinde başarılı donanımlar çoğu zaman özel bir yazılım parçası sayesinde başarıyı yakalamıştır Apple II'deki VisiCalc, Mac'teki Aldus Pagemaker ve masaüstü yayıncılığı ve Xbox'taki Halo gibi. iPod ve iTunes ekosistemini ortaklara kapalı tutma stratejisi, uzmanlar tarafından Jobs'ın bütün kontrolü elinde tutma arzusunun başka bir örneği olarak da değerlendirilmektedir. Eleştirmenler Jobs'ın, rakiplerine iTunes online müzik mağazasından satın alınan şarkıların diğer üreticiler tarafından üretilen MP3-çalarlarda da çalınabilmesine izin verecek şekilde bir lisans vermesi gerektiğini ileri sürmektedir. Şu anda iTunes online müzik mağazasından satın alınan şarkılar, şarkı dosyalarına ekli Digital Rights Management olarak bilinen kopya koruma kodu nedeniyle sadece iPod'larda çalınabilmektedir. Başkaları Jobs'ın tam tersini yapması gerektiğini savunuyor iPod'u Microsoft'un rakip Windows Media Player formatına açmasını. Windows bilgisayarlarında müzik dosyaları için varsayılan dosya formatı WMA'dır. Tahmin edilebileceği üzere, bazı eleştirmenler Jobs'ın bütün kontrolü elinde tutma yönündeki kökleşmiş gereksinimi nedeniyle iPod ya da iTunes'u Microsoft'un formatlarına ya da diğer dış ortaklara açmayı reddettiğini ileri sürüyordu. Rekabet halindeki Rhapsody müzik hizmetini işleten RealNetworks şirketinin kurucu CEO'su Rob Glacer New York Times gazetesine Jobs'ın ideoloji adına ticari mantığı kurban ettiğini söylemişti. 2003'te konuşan Glacer şöyle diyordu Artık Apple'ın neden şu andan itibaren beş yıl ortam yürütücüsü pazarının yüzde 3 ila 5'ini elinde tutacağı kesinlikle açıktır... Dünya tarihinde melezleştirme daha iyi sonuçlar vermiştir. [178] Glacer ve diğer karşı çıkanlar eski zamanların Windows-Mac savaşıyla açık bir benzerlik görebiliyordu Apple'ın Mac'in kullanım lisansını kimseye vermek istememesi şirketin bilgisayar pazarında ilk başlardaki ezici liderliğini yitirmesiyle sonuçlanmıştı. Microsoft, kendi işletim sisteminin kullanım lisansını her isteyene vererek hızla baskın bir konuma yükselirken Apple oyuncaklarını kendine saklamıştı. Sonuçta Mac Windows'tan çok daha ileri olmasına karşın pazarın çok ince bir dilimine mahkum oldu. Bazı eleştirmenler aynı şeyin iPod ve iTunes konusunda da olacağını, Jobs'ın bu oyunu diğerleriyle birlikte oynamak istememesinin Apple'ın PC alanında uğradığı bozguna dijital müzikte de uğraması ile sonuçlanacağını ileri sürmüştür. Gözlemciler en sonunda Microsoft'un PlaysForSure sertifikası gibi her gelene lisans veren açık bir sistemin düzinelerce online müzik mağazası ve MP3-çalar üreticisi tarafından kabul edilip Apple'ın tek başına yapma yaklaşımına baskın geleceğini savunmuştur. Eleştirmenler Apple'ın açık bir pazardan doğal bir biçimde yükselen sert bir rekabetle karşılaşacağını söylüyorlardı. Fiyat ve ürün özellikleri konusunda birbirini geçmek isteyen rakip üreticiler bir yandan aletlerini geliştirirken diğer yandan da fiyatları sürekli aşağı çekeceklerdi. Apple ise sadece kendi mağazalarında satılan şarkıları çalabilen pahalı ortam yürütücülerinin bulunduğu ütopik dünyasına sıkışıp kalacaktı. Eleştirmenlere göre bu bir Steve Jobs klasiğiydi iPod'u kendine saklama arzusu aletin sonunu getirecekti. Microsoft ise ortaklarından oluşacak lejyonlarla Mac'e yaptığının aynısını iPod'a da yapacaktı. Ve ilk başta diğer yazılım geliştiricilere kapalı olan iPhone'un çıkışıyla yine aynı eleştiriler başladı. iPhone'da Apple ve Google çıkışlı birkaç uygulama –Google haritaları, iPhoto ve iCal– vardı ve o da üçüncü taraftan geliştiricilere açık değildi. Program geliştiricilerin programlarını alete yerleştirme arzusu en baştan açıkça belli oluyordu. Piyasaya sürülmesinin sadece birkaç gün sonrasında iPhone'lar girişimci hackerlar tarafından açılmış sahiplerine çeşitli uygulamaları yükleme olanağı vermişti. Birkaç hafta içinde iPhone için zekice tasarlanmış yön bulucular ve inovatif oyunlar dahil iki yüzden fazla uygulama geliştirilmişti. Ama bu uygulamaların eklenmesi bir güvenlik açığından kaynaklanmış ve Apple bir yazılım güncellemesi ile bu açığı hemen kapatmıştı. Bu güncelleme aynı zamanda bazı iPhone sahiplerinin –aslında oldukça yüksek sayıda bir kısmının– telefonlarını AT&T hizmet sağlayıcısından kurtarıp telefonun başka kablosuz hizmet sağlayıcılarla kullanılmasına olanak veren bazı açıkları da kapatmıştı. (Apple 25 bin kadar büyük bir sayıda iPhone'un AT&T'ye kayıtlı olmadığını ve bunun satılan altı telefondan birinin pek çoğu muhtemelen yurtdışında olan başka hizmet sağlayıcılarla kullanıldığı anlamına geldiğini açıkladı.) Bu güncelleme bazı iPhone'ları, özellikle de hacklenmiş olanları kullanılmaz hale getirdi. Bu, Apple'ın isteyerek yaptığı bir sonuç gibi görünmüyor olsa da bu kadar çok telefonun bloke edilmesi bir PR kabusuna dönüştü. Birçok eleştirmen, müşteri ve blogcuya göre bu Apple'ın en kötü yüzüydü Ürünleriyle oynama cüretini gösterdikleri için aletlerini çalışmaz hale getirerek ürünü ilk olarak kullananlara ve sadık müşterilere bir pislik gibi davranmak. Yazılım geliştiriciler de Apple'ı smartphone pazarında Microsoft, Google, Nokia ve Symbian gibi rakiplerin önüne geçme fırsatını tepmekle suçlayarak bir şok ve öfke içinde tepki gösteriyordu. Apple bu öfkeyi dindirmek için 2008 Şubat'ında bir yazılım geliştirme kiti ile iPhone'u üçüncü tarafların yazılımlarına açma planını duyurdu. Widget'ları Kontrol Etme Jobs'ın bütün parçaları kontrol etme arzusunun hem düşünsel hem de pratik temelleri vardır. Bu, sadece kontrol altında tutmuş olmak için kontrol altında tutma arzusu değildir. Jobs bilgisayar ve akıllı telefonlar gibi karmaşık aletleri gerçek anlamda kitlesel pazar ürünlerine dönüştürmek ister ve bunu yapmak için de Apple'ın aletlerin kontrolünü kısmen tüketiciden alması gerektiğine inanır. iPod buna iyi bir örnektir. Neredeyse bütün işlemler iTunes yazılımı ve iTunes mağazasına yaptırılarak bir MP3-çaların yönetiminin karmaşıklıkları tüketiciden gizlenmiştir. Evet, tüketiciler istedikleri online mağazadan müzik satın alamıyor ama o zaman da yani müzik iPod'a yüklendiğinde alet donup kalmıyor. Bu da işin pratik yönü. Donanım ve yazılımın bu sıkı bütünleşmesi daha yönetilebilir ve öngörülebilir bir sistem meydana getiriyor. Kapalı bir sistem seçenekleri sınırlandırır ama daha istikrarlı ve daha güvenilir olur. Açık bir sistem ise çok daha kırılgan ve güvenilmezdir – özgürlüğün bedeli budur. Jobs'ın kapalı sistemler inşa etme arzusunun ilk Macintosh bilgisayara kadar uzandığı açıkça görülebilir. Kişisel bilgisayarların ilk günlerinde bilgisayarlar güvenilmez olmalarıyla ün salmıştı. Sürekli çökme, donma ve yeniden başlatmalara maruz kalıyorlardı. Kullanıcıların bir belge üzerinde saatlerce uğraştıkları çalışmaları kaybettikleri gibi çalışmalarını başarılı bir şekilde yazdırmak için saatlerce uğraşabiliyorlardı. En büyük sorunlardan biri kullanıcıların grafik kartları, ağ kartları ve faks/modemlerle makinelerini yükseltme ve genişletmelerine olanak sağlayan genişletme yuvalarıydı. Bu yuvalar makinelerini özelleştirmek isteyen şirketler ve bilgisayar meraklıları arasında oldukça popülerdi. Bu müşterilerin birçoğunun önem verdiği konu şuydu Bilgisayarlarının kendi amaçları doğrultusunda kolayca değiştirilebilmesini istiyorlardı. Ama bu genişletme yuvaları da ilk bilgisayarları son derece kararsız hale getiriyordu. Eklenen her bir donanımın bilgisayarın işletim sistemi ile çalışabilmesi için kendi sürücü yazılımının da yüklenmesi gerekiyordu. Sürücü yazılımları işletim sisteminin donanımı tanımasına yardımcı olur ve ona komutlar gönderir ama aynı zamanda diğer yazılımlarla çatışmalara neden olarak kilitlenmelere de yol açar. Daha da kötüsü bu sürücüler çoğu zaman kötü bir şekilde programlanıyordu Özellikle ilk dönemlerde sorunlu ve güvenilmez oluyorlardı. 1984'te Jobs ve Mac geliştirme ekibi çökme ve donmalara artık bir son vermeye çalışma kararı aldılar. Mac bilgisayarlarında genişletme yuvaları olmamasına karar verdiler. Eğer genişletilemezse bilgisayar bu tür sürücü uyuşmazlıklarından zarar görmeyecekti. Kurcalanma olmamasını sağlamak için bilgisayarların kasaları sıradan bir tornavida ile gevşetilemeyecek olan özel vidalarla sıkıca kapatıldı. Eleştirmenler bunu Jobs'ın kontrol delisi eğilimlerinin bir işareti olarak görüyordu. Makinesini sadece genişletilemez şekilde yapmakla kalmamış aynı zamanda onu sıkı sıkıya, kilitlercesine kapatmıştı. Jobs Mac'in mükemmel makine olacağı yönündeki arzusuyla övünmüştü ve işte şimdi bunu garanti altına alıyordu. Mac'in mükemmelliği kullanıcılara gönderildikten sonra bile devam edecekti. Onlardan bile korumak için sıkı sıkıya kapatılmıştı Onlar da makineye bir zarar veremeyecekti. Ama amaç kullanıcıları cezalandırmak değildi Mac'i daha kararlı ve daha az hata veren bir konumda tutmak ve programların birbiriyle bütünleşmesini sağlamaktı. Jobs'ın çocukluk arkadaşlarından ve Apple'ın ilk çalışanlarından biri olan Daniel Kottke şöyle diyor Sistemi kapalı tutmaktaki amaç daha önceki makinelerde ortaya çıkan kaosu önlemekti. [179] Ayrıca, genişletme yuvalarının olmayışı da donanımın basitleştirilebilmesini ve üretiminin daha ucuza mal olmasını sağlıyordu. Mac zaten pahalı bir makine olacaktı genişletme kartlarını çıkarmak onu biraz daha ucuz yapacaktı. Ama bu kararın hızla gelişen PC endüstrisinin başlangıcında yanlış bir karar olduğu ortaya çıktı. İlk Mac'in geliştirme ekibindeki parlak programcı Andy Hertzfeld'in dediği gibi Macintosh'un en büyük sorunu gayet netti genişletilebilme kapasitesi sınırlıydı. Hertzfeld makalesine şöyle devam ediyor Ama sorun aslında teknik olmaktan çok düşünseldi her Macintosh'u birbiriyle özdeş yaparak hem kullanıcı hem de geliştiriciler için donanım genişlemesinin kaçınılmaz bir sonucu olan karmaşıklığı yok etmek istemiştik. Geçerli hatta bir bakıma cesur bir bakış açısıydı bu ama çok pratik değildi çünkü bilgisayar endüstrisinde her şey hâlâ bu bakış açısının işe yaramayacağı kadar büyük bir hızla değişiyordu. [180] Kontrol Deliliğindeki Erdemler Denge, Güvenlik ve Kullanım Kolaylığı Bugünlerde Apple'ın ürettiği makinelerin çoğunda genişletilebilme özelliği vardır. Apple'ın ürün dizisinin en ileri bilgisayarlarında çeşitli genişletme yuvaları vardır. Çok sıkı testler gerektiren sertifikasyon programları ve yeni programlama araçları sayesinde hem Mac'ler hem de Windows, yazılım sürücülerine çok daha iyi bir karşılama yapıyor. Ama yine de Mac bilgisayarları, denge konusunda Windows bilgisayarlarından çok daha iyi bir ün yapmıştır. Modern Mac'ler daha çok Windows'la aynı bileşenleri kullanıyor. Merkezi Intel işlemciden RAM'e kadar iç elemanlar neredeyse aynı. İster Dell ya da HP'den isterse Apple'dan geliyor olsun bilgisayarların çoğunun iç elemanları karşılıklı olarak birbiriyle değiştirilecek kadar birbirinin aynıdır. Sonuç olarak artık bilgisayar işi eskisinden çok daha az uyumsuzluk göstermektedir. Yazıcı ya da web kamerası gibi birçok yan donanım her iki platforma da uyumludur. Microsoft'un Intellimouse modeli fareler, Mac bilgisayarına da uyumludur hemen ve hatasız bir şekilde çalışırlar. Mac ile PC arasındaki en büyük fark işletim sistemidir. Apple, bilgisayar endüstrisinde, hâlâ kendi yazılımını kontrolünde bulunduran son şirkettir. Dell ve HP kendi işletim sistemlerinin lisansını Microsoft'a vermektedir. Sorun ise Microsoft'un işletim sisteminin yüzlerce –belki binlerce– farklı donanım elemanını desteklemek zorunda olması ve bu donanımların bilgisayarlara potansiyel olarak milyonlarca farklı şekilde bağlanabilecek olmasıdır. Apple bunu çok daha kolay yapar. Apple sadece iki ya da üç temel bilgisayar serisi üretir ve bunların çoğunun paylaştığı ortak elemanlar vardır. Mac mini, iMac ve MacBook bilgisayarlarının hepsi temel olarak aynı bilgisayarların farklı ambalajlarda sunulmasıdır. Bu açıdan bakılınca, Windows olağanüstü bir mühendislik başarısıdır. Desteklediği donanımların hacim ve kapsamı oldukça etkileyicidir. Ama Windows'un aynı düzeyde uyumluluk ve değişmezliği sağlamayı ummasının mümkün olmayacağı kadar çok değişken var. Microsoft'un donanımları daha uyumlu hale getirme yönündeki –Tak ve Çalıştır– temel girişimi, Tak ve Çatıştır şekline dönüşmüştü çünkü çok sayıda yazılım ve donanım kombinasyonu vardı ve sonuçları öngörmek olanaksızdı. Diğer yandan, Apple'ın destekleyeceği daha küçük bir donanım tabanı vardır ve sonuçlar çok daha öngörülebilirdir. Ayrıca eğer ters giden bir şey olursa aranması gerekecek bir şirket vardır. Dell ya da Compaq müşterileri, donanım üreticisinin Microsoft'u, Microsoft'un da donanım üreticisini suçladığı telefon desteği cehenneminden çok korkar. PlaysForShit. Örneğin Microsoft'un 2005'te çıkarılan PlaysForSure adlı müzik sistemini ele alalım. Düzinelerce online müzik şirketi ve taşınabilir ortam yürütücü aygıta lisansı verilen PlaysForSure'un iPod'u bitirmesi düşünülüyordu. Daha fazla sayıda rakip ve daha iyi fiyatlar sunacaktı. Ama sistem inanılmaz derecede güvensizdi. Ben de bu sistemle kabus gibi deneyimler yaşadım. Sorunlar olduğunu biliyordum ama bu kadar bayağı olması beni şok etti. Amazon.com 2006'da Amazon Unbox adlı bir video indirme hizmeti başlattı. Görkemli bir şekilde başlatılan bu hizmet, istendiğinde ücret karşılığı sadece bir tek tıklamayla hızlı ve kolay bir şekilde bilgisayara indirilebilecek yüzlerce film ve televizyon programı sunuyordu. Hizmet, videonun tıpkı benim deneme yaptığım 8 Gigabyte'lık bir SanDisk gibi PlaysForSure kullanan aygıtlara kopyalanabileceğini vaat ediyordu. Ama aslında Amazon sunduğu videonun PlaysForSure aygıtlarında oynatılabileceğini vaat etmiyordu PlaysForSure aygıtlarında oynatılabilmesi olasıdır, diyordu. Amazon internet sitesi Eğer aygıtınız PlaysForSure uyumlu ise çalışabilir diyordu. Çalışabilir. Elbette bu bir şaka, değil mi. PlaysForSure'un mesajı ortam dosyası kesinlikle çalacak şeklindeydi. Kahretsin, çalmadı. Aygıtı takıp çıkararak, bilgisayarı kapatıp yeniden başlatarak, yazılımı silip yeniden kurarak ve yardım bulma umuduyla internette araştırma yaparak saatlerce uğraştıktan sonra vazgeçtim. Hayat çok kısa. Sorun, Microsoft'un bilgisayar üzerinde çalışan yazılımı yapması ama aygıtı kontrol eden yazılımı ise SanDisk'in yapmasıdır. Zaman içinde Microsoft hataları ve güvenlik sorunlarını gidermek için PlaysForSure yazılımına çeşitli güncellemeler yapmıştır ama yeni yazılımla doğru çalışması için SanDisk aygıtları da güncellenmek zorundadır. Microsoft ve SanDisk güncellemeleri koordine etmeye çalışıyor olmalarına karşın bazen anlaşmazlıklar ve gecikmeler yaşanıyordu. İşin içine daha fazla şirket girdikçe karşılaşılan sorunlar da o kadar içinden çıkılmaz hale geliyordu. Microsoft düzinelerce online mağazayı ve her biri düzinelerce farklı model geliştiren düzinelerce aygıt üreticisini destekleme mücadelesi verdi. Donanım şirketleri Microsoft'u abone olunan şarkıların transferinde yaşanan hatalar ve hatta bilgisayarların bağlanan aygıtı tanımaması gibi sorunları çözmeye ikna etmek için büyük çabalar gösterdiler. Real yöneticilerinden biri olan Anu Kirk, CNet'e Onlara hataları düzelttiremiyoruz [181] diyordu. Ayrıca arıza arama çabalarının tümü kullanıcı tarafından yapılmak zorundaydı kullanıcının en son güncellemeleri gerekiyordu. araması ve yüklemesi Apple ise benzer yükseltmeleri iTunes yazılımı ile on milyonlarca iPod'a hızlı ve etkili bir şekilde ulaştırabiliyordu. iPod yazılımının yeni bir sürümü olduğu zaman iPod bilgisayara takılınca iTunes onu otomatik olarak –elbette kullanıcının izniyle– hemen güncelliyordu. Son derece etkili ve otomatiğe alınmış bir sistemdi ve hâlâ da öyle. Sadece bir yazılım uygulaması ve temel olarak (farklı modelleri olsa da) desteklenmesi gereken bir tek aygıt var. Zamanında, Apple'ın online müzik pazarında büyüyen tekeline ve iPod ile iTunes arasındaki sıkı bütünleşmeye birçok eleştiri getirilmişti. Düşünsel anlamda Apple sistemine kilitlenmeye karşı olsam da en azından bu sistem çalışıyor. Birkaç yıldır iPod kullanıyorum ve iPod deneyiminin ne kadar sorunsuz işlediğini unutmak oldukça kolay. Çünkü aletlerde bir sorun ortaya çıkınca durup düşünüyor ve farkına varıyorsunuz. Oysa iPod kullandığım bu yıllar boyunca hiçbir sorun yaşamadım –ne dosya kaybı ne senkronizasyon hatası ne de batarya ya da hard disk arızası. Denge ve Kullanıcı Deneyimi iPhone. Mac'i sattıran en önemli özelliklerden biri iLife uygulamaları süitidir iTunes, iPhoto, Garageband vb. Bu uygulamalar günlük yaratıcı etkinlikler için tasarlanmıştı dijital fotoğrafları saklamak ve düzenlemek basit filmler yapmak MySpace sitesine göndermek için şarkılar kaydetmek gibi. iLife uygulamaları Mac'i Mac yapan özelliklerin önemli bir bölümünü oluşturur. Windows'ta böyle bir şey yoktur. Steve Jobs sık sık buna ayırt edici bir özellik olarak işaret eder. Bu, Microsoft Office'in sadece Mac'te bulunan özel bir sürümü gibidir ama iş için değil eğlence için, yaratıcı projeler içindir. iLife'ın sattıran özelliklerinden biri uygulamaların birbirleriyle sıkı bir şekilde kenetlenmiş olmasıdır. Fotoğraf uygulaması iPhoto, iTunes'da saklanan müzik parçalarının hepsinden haberdardır ve bu özellik fotoğraflarla bir slayt gösterisi hazırlanırken müzik eklemeyi kolaylaştırır. İnternet sitesi hazırlamada kullanılan iWeb uygulaması ise iPhoto'daki bütün resimlere erişim sağlayabilir ve bu da iki tıklama ile bir online galeriye fotoğraf yüklemeyi sağlar. Ancak Mac'teki bütünleşmişlik sadece iLife'ın süitiyle sınırlı değildir. Bütün çevrim kartı boyunca bütün Apple yazılımları birbirleriyle bütünleşmiş durumdadır Address Book iCal ile, iCal ise iSync ile ve iSinc de Address Book ile bütünleşiktir ve bu böyle zincirleme gider. Bu düzeyde bir birlikte çalışabilirlik özelliği Apple'a özgüdür. Microsoft'un Office süiti de benzer düzeyde bir bütünleşme sunuyor ama bu sadece ofisle birlikte gönderilen üretkenlik uygulamaları ile sınırlıdır. Bütün sistemi kapsamaz. Aynı bütünleşme felsefesi ve kullanım kolaylığı iPhone'a kadar uzanmaktadır. Jobs iPhone'u şirket dışındaki geliştiricilere kapattığı için çok eleştiri aldı ama bunu sabitlik, güvenlik ve kullanım kolaylığını güvenceye almak için yapmıştı. Jobs bunu Newsweek dergisine şöyle açıklamıştır Telefonunuzun açık bir platform olmasını istemezsiniz. Çalışması gerektiği zaman çalışmasını istersiniz. Cingular da (AT&T değil) Batı Kıyısı ağının bazı uygulamalar karışıklık yarattığı için çöktüğünü görmek istemez. [182] Jobs haylaz bir uygulamanın bütün bir hücresel telefon ağını çökerteceğini söylerken mübalağa yapmış olmasına karşın bir tek telefon için bu elbette mümkündür. Bundan nasıl kaçınılır. iPhone kapalı bir platform haline getirilerek. Jobs'ın çıkış noktası estetiğe değil kullanıcı deneyimine dayanıyor. En iyi kullanıcı deneyimini sunmak için yazılım, donanım ve kullanıcıların bağlantı kurduğu hizmetler sıkı bir biçimde bütünleşmiş olacak. Bazıları bunu bir tür kilitleme olarak görmesine karşın Jobs'a göre bu iPhone'dan zevk almak ile kafa karıştırıcı markasız cep telefonunun verdiği eziyet arasındaki farkı oluşturmaktadır. Ben iPhone'u alırım. Bütün parçaları Apple kontrol ettiği için iPhone daha dengeli, daha bütünleşmiş bir hizmet ve daha hızlı bir inovasyon sunabilir. Eğer birlikte çalışmak üzere tasarlanırlarsa, aygıtlar iyi çalışacaktır ve eğer bir sistemin bütün parçaları aynı çatı altında geliştirilirse yeni özellikler eklemek de daha kolay olur. Samsung televizyonları arıza çıkarmaz çünkü Samsung donanım kadar yazılıma da özen gösterir. Apple'ın iPhone/iPod/iTunes sistemi elbette mükemmel değil. O da çöker, donar ve dosyaları kaybeder. Apple'ın uygulamalarının bütünlük içinde olması birçok yarar sağlar ama bu daha iyi hizmetler çıktığı zaman Apple'ın bazen çok fazla içine kapalı kalması anlamına da gelir. Pek çok insana göre Flickr fotoğraf yükleyip paylaşma konusunda daha iyi bir hizmet sunuyor ama kullanıcıların Apple'ın web hizmetlerine fotoğraf göndermeyi kolaylaştırmak için üçüncü taraflarca yapılan bir eklentiyi bilgisayarlarına indirmeleri gerekiyor. Mac'ler hâlâ çöküyor ve bilgisayara takılan yan donanımlar bazen tanınmayabiliyor –ama genel olarak bunların denge ve uyumluluğu Windows'tan daha iyi. Jobs'ın kontrol deliliği sayesinde. Sistem Yaklaşımı Jobs'ın bütün parçaları kontrol etme arzusunun Apple'ı tamamen yeni bir ürün yaratma yöntemine yönlendiren beklenmedik bir sonucu ortaya çıkmıştır. Apple artık tek başına bilgisayar ve cihazlar yapmak yerine bütüncül iş sistemleri üretiyor. Jobs bu sistemleri ilk olarak 2000 yılında iMovie 2'yi geliştirirken düşünmeye başladı. iMovie, pazardaki ilk kullanıcı dostu video düzenleme uygulamalarından biriydi. Bu yazılım insanların bir video kamera ile çekimler yapıp bu çekimleri renklendirme, film müziği ekleme, jenerik hazırlama ve benzeri düzenlemelerle gösterişli bir filme dönüştürmelerine yardımcı olmak için tasarlanmıştır. Sonraki sürümleri ile hazırlanan bu filmler internette yayınlanabiliyor ya da büyükanneye gönderilmek üzere DVD'ye kaydedilebiliyordu. Jobs yazılımdan son derece memnun olmuştu –kendisi bir dijital video âşığıdır– ama kısa bir süre sonra iMovie'nin büyüsünün sadece yazılıma tıkılıp kalmaması gerektiğini fark etti. Daha işlevsel olması için yazılımın diğer birkaç parça ile birlikte kullanılması gerekiyordu video kamera için daha hızlı bir tak çalıştır bağlantısı kamerayı tanıyan ve otomatik bir bağlantı sağlayan bir işletim sistemi bir de video kodları ve gerçek zamanlı video efektleri sağlayan bir temel multimedya yazılımı süiti (QuickTime). Jobs PC alanında bütün bu öğeleri barındıran fazla şirket kalmadığını düşünüyordu. Jobs 2001 yılında Macworld'de şöyle diyordu Apple'ın bu işi yapmaya son derece uygun olduğunu fark ettik çünkü biz bu işte bütün bu bileşenleri tek çatı altında barındıran tek şirketiz. Biz bunun eşsiz bir güç olduğunu düşünüyoruz ve bunu iMovie sayesinde fark ettik bu yazılım bir video kamera gibi dijital bir aleti on kat daha değerli hale getirebiliyor. Bu sizin için on kat daha fazla değer taşıyor. Jobs, iMovie'yi pazara sürdükten sonra yüzünü dijital videodan dijital müziğe çevirdi ve kariyerinin en büyük başarısını gerçekleştirdi. Jobs'ın yeni sistem yaklaşımının en iyi örneği, tek başına bir müzikçalar değil aygıt, bilgisayar, iTunes yazılımı ve online müzik mağazasının bir bileşimi olan iPod'dur. İlk iPod'un donanım geliştirme çalışmalarının yönetmiş olan iPod Bölümü kıdemli başkan yardımcısı Tony Fadell şöyle diyor Bence onlarca yıl boyunca ürünün tanımı değişmiştir. Ürün artık iTunes Müzik Mağazası, iTunes, iPod ve iPod'da çalışan yazılımdır. Birçok şirket gerçekten kontrolü elinde tutamıyor ya da gerçekten bir sistem oluşturmak için işbirliği içinde çalışamıyor. Biz gerçekten bir sistem üzerindeyiz. [183] iPod'un ilk günlerinde pek çok kişi Apple'ın kısa süre içinde rakipler tarafından geride bırakılacağını düşünüyordu. Basın sürekli olarak son çıkan iPod öldürücü ürünlerin çığırtkanlığını yapıyordu. Ama Microsoft'un Zune adlı aygıtı çıkana dek bütün diğer aletler temel olarak tek başına birer cihazdı. Apple'ın rakipleri yazılım ve onu destekleyen hizmetler üzerinde değil yoğunlaşıyordu. sadece alet üzerinde Apple'ın donanım bölümünün, iPod'un ilk birkaç neslinin gelişimini yönetmiş olan eski başkanı Jon Rubinstein, rakiplerin iPod'u kısa süre içinde bitirebileceğine inanmıyor. Bazı eleştirmenler iPod'u Sony'nin en sonunda benzerleri tarafından gölgede bırakılmış olan Walkman'ine benzetiyor. Ama Rubinstein iPod'un aynı sona uğramasının mümkün olmadığını söylüyor iPod'un taklit edilmesi temel olarak Walkman'den daha zordur. iPod, her biri diğeriyle koordineli çalışan farklı öğelerin oluşturduğu, bütünlük içinde bir ekosistem içermektedir donanım, yazılım ve internet üzerindeki iTunes müzik mağazamız. [184] Bugünlerde Apple ürünlerinin çoğu benzer bir şekilde donanım, yazılım ve online hizmetler bileşiminden oluşuyor. bilgisayarlara –hem Mac hem de Windows bilgisayarlarına– bağlayan bir yazılım ve televizyon programları ve filmler satın alıp indirmek için kullanılan iTunes yazılım ve mağazasından oluşmaktadır. iPhone ise bir elcihazı, onu bilgisayarla senkronize eden iTunes yazılımı ve mesajları kontrol etmeyi kolaylaştıran Visual Voicemail gibi şebeke hizmetlerden oluşmaktadır. Apple'ın iLife uygulamalarının bazıları Net.Apple'ın fotoğraf yazılımı olan iPhoto ile bağlanarak photocasting denilen bir mekanizma aracılığıyla internet üzerinden fotoğraf paylaşabilir, baskı ya da fotoğraf albümü siparişi verebilir. iMovie'de ise ev çekimi videoları ana sayfalara göndermek için bir aktarım fonksiyonu vardır Apple'ın yedekleme uygulamaları önemli verileri online olarak saklayabilir iSync yazılımı ise çoklu bilgisayarlar arasındaki takvim ve kişisel bilgileri eşzamanlı hale getirebilir. Elbette bunların hiçbiri sadece Apple'a özgü hizmetler değil ama donanım, yazılım ve hizmetler modelini bu kadar kapsamlı ve etkili bir biçimde kucaklayan şirket sayısı da çok değil. Dikey Bütünleşmenin Geri Dönüşü Apple'ın rakipleri dikey bütünleşmenin ya da bütüncül sistem yaklaşımının erdemlerini anlamaya başlıyorlar. Nokia, 2006 Ağustos'unda, başka şirketlere birkaç beyaz bandrollü müzik mağazası kurmuş olan Loudye adlı bir müzik lisanslandırma şirketini satın aldı. Nokia bu adımla ürettiği multimedya telefon ve elaygıtları için kendi iTunes hizmetini başlatmak istiyordu. 2006'da RealNetworks de Apple'ın ardından ABD'nin iki numaralı ortam yürütücü aygıt üreticisi olan SanDisk ile donanım ve yazılım ürünlerini iPod tarzında pazara sunmak için bir birlik oluşturdu. Aracıyı –Microsoft'u– devre dışı bırakan bu şirketler onun yerine daha sıkı bir bütünlük olanağı sunan Real şirketinin Helix dijital haklar yönetimini seçtiler. Donanım alanında onlarca yıllık uzmanlığı olan ama neredeyse hiç ya da çok az yazılım deneyimi olan Sony devi ise bu apayrı ürün grupları arasındaki gelişimi koordine etmek için California'da bir yazılım gurubu kurdu. Bu grup Sony'nin donanım çarı ilan edilen eski bir Apple yöneticisi Tim Schaaf tarafından yönetilmektedir. Schaaf, Sony'nin birçok ürünü için tutarlı ve ayırt edici bir donanım platformu geliştirmekle görevlendirilmiştir. Ayrıca her biri kendi silo sunda çalışan ayrı ürün grupları arasında bir eşgüdüm geliştirmeye de çalışacaktır. Sony'de tarihsel olarak izole ürün grupları arasında fazla bir çapraz polinasyon olmamaktadır ve aynı konularda tekrar tekrar çalışmalar yapılmasına karşın çok fazla birlikte çalışma yoktur. Sony'nin Japon olmayan ilk CEO'su Sir Howard Stringer şirketi yeniden organize ederek bu sorunlara eğilmesi için Schaaf'ın yazılım geliştirme grubunu güçlendirdi. Bunun anlamı şu Steve Jobs yazılımda bizden daha iyi. En önemlisi, Microsoft da dijital bir optik disk kutusu ve bir online mağazadan oluşan bileşik bir ortam yürütücü aygıt olan Zune için kendi PlaysForSure sistemini terk etti. Microsoft PlaysForSure sistemini desteklemeye devam etme güvencesi vermiş olmasına karşın onun dikey olarak bütünleşik yeni Zune müzik sistemine geçme yönündeki bu kararı yatay yaklaşımının başarısızlığa uğradığının açık bir göstergesiydi. Zune ve Xbox Zune, teknoloji alanında araştırmalar yapan gazeteci Walt Mossberg'in Microsoft'un içindeki küçük Apple [185] olarak tanımladığı, şirketin özel bir donanım/yazılım atölyesi olan Entertainment and Devices Division tarafından geliştirilmiştir. Microsoft'ta adım adım yükselmiş olan şirketin emektarı Robbie Bach'ın başında bulunduğu bu bölüm Zune müzikçalarlar ve Xbox oyun konsollarından sorumludur. Bölüm, Apple gibi kendi donanımını ve yazılımını üretir ve aygıtlarının bağlandığı sosyal hizmetler ve online mağazaları işletir. Bölüm, 2007 baharında pazara yeni bir ürün sürdü Surface adlı interaktif, dokunmatik ekranlı bir masaüstü masa biçiminde tasarlanıp masanın üst yüzeyi ekran olarak kullanılan bir ürün. Bölüm, Apple kadar Sony ve Nintendo'yu da andırıyor ve birleştirilmiş eğlence adını verdiği bir strateji izliyor –Microsoft'un internet sitesine göre müzik, oyun, video ve mobil iletişim yoluyla yeni ve iddialı, markalı eğlence deneyimleri. Microsoft bunu yapabilmek için şirket içinden çeşitli bölümlerdeki varlıklarını bu bölüme aktarmıştır... Sadece video, müzik, oyun ve mobil iletişim gibi belirli alanlarda çalışma yapıyoruz ve ayrıca bunların hepsinin uyumlu, mantıklı bir şekilde bir araya sağlamaya çalışıyoruz. [186] gelmesini Ama bir şirketin bunların hepsinin uyumlu, mantıklı bir şekilde bir araya getirmesi için bütün bileşenleri kontrol ediyor olması gerekir. Teknoloji dilinde, buna dikey bütünleşme denir. Chronicle Bach'tan Apple ve Microsoft'un tüketici aygıtlarına yaklaşımlarını –yatay ve dikey bütünleşmeyi– karşılaştırmasını istediğinde Bach rakibinin yaklaşımının gücünü kabul etmeden önce lafı biraz dolandırır Bazı