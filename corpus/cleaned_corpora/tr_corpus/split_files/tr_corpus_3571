seçimlerinden önce milletvekilliğinde istifa etti ve Hayfa’nın belediye başkanı oldu. Belediye başkanı olarak Hayfa Üniversitesi, Hayfa Tiyatrosu, Tikotin Japon Sanat Müzesi, Mane-Katz Müzesi ve Carmelit’in (Hayfa şehir metrosu) inşa edilmesini sağladı. 2010 Kış Olimpiyatları'nda biatlon - Erkekler toplu çıkış 2010 Kış Olimpiyatlarında biatlon - Erkekler Toplu çıkış yarışı Whistler, British Columbia'da Whistler Olympic Park'ta 21 Şubat 2010 tarihinde yapılmıştır. TancrÃ¨de Dumas Tancrède Dumas (d. 1830 - ö. 1905), bugünkü Kıbrıs, Türkiye, Suriye, Lübnan, Ürdün, Rodos ve Mısır'da geniş bir şekilde gezdiği inanılan ve Yakın Doğu bölgesinde faaliyet göstermiş olan Fransa doğumlu fotoğrafçı ve bankacı. Bankacı eğitimi gördükten sonra fotoğrafçı oldu. 1860 yılından önce Konstantiniyye (bugünkü İstanbul)'de fotoğraf salonu açtı ve 1866 yılında Beyrut'ta kendi fotoğraf salonunu açtı. 1860 - 1890 yılları arasında faal idi ve albümünün baskı fotoğraflarıyla uğraştı. 20. yüzyılın başlarında eski mesleği olan bankacılığa döndü ve Paris'te "T R Dumas et Fils" adlı bankanın genel müdürü oldu. VilnÃ¼s Taarruzu Vilnüs Taarruzu, Kızıl Ordu'nun 1944 yaz genel taarruzu olan Bagration Harekâtı'nın üçüncü evresinde gerçekleşmiş olan bir taarruz harekâtıdır. Harekât, 5 - 13 Temmuz tarihleri arasında gerçekleşti ve Sovyet zaferiyle sonuçlandı. Harekât sırasında Sovyet kuvvetleri Vilnüs'ü kuşattı ve sonunda geri aldı. Bu muharebeler bazı kaynaklarda "Vilnüs Muharebesi" olarak da geçmektedir. Kentte kuşatılmış durumda olan Alman garnizonundan sadece yaklaşık 3 bin asker, komutanları General Rainer Stahel de dahil olmak üzere kurtulmayı başarmıştır. Kızıl Ordu bu harekâtla Vilnüs kenti ve Vilnüs bölgesindeki Alman işgalini ortadan kaldırmıştır. STAVKA, 23 Haziran 1944 tarihinde, Bagration Harekâtı kapalı adıyla genel bir taarruz harekâtı başlattı. Bu harekât, esas olarak Beyaz Rusya'daki Alman işgalini ortadan kaldırmak amacı güden bir harekâttır ve Polonya sınırı ile Baltık Denizi sahillerine kadar uzanmıştır. Temmuz ayı başlarına gelindiğinde cephe hattında, Alman Merkez Ordular Grubu ile Kuzey Ordular Grubu arasında kabaca Vitebsk'den Vilnüs'e uzanan hatta bir açıklık oluşmuştu. Önemli ölçekte Sovyet kuvvetleri, Minsk Taarruzu sırasında Minsk'in doğusunda Alman kuvvetlerini kuşatmak ve imha etmek üzere toplanmıştı. Sovyet Yüksek Komutanlığı (STAVKA), Minsk'teki Alman birliklerinin kuşatılması tamamlandığında, buradaki kuvvetlerinin mekanize - motorize unsurlarını, Litvanya'nın doğusunda Vilnüs civarına çevirerek başarıyı kuzey yönünde geliştirmeye karar verdi. Alman Yüksek Komutanlığı (OKW) açısından Vilnüs'ü elde tutmak bir zorunluluktu. Çünkü, Vilnüs elde tutulmadan iki ordular grubu arasında sürdürülebilir bir bağlantıyı yeniden kurmak, olanaksız olacaktır. Aynı şekilde Vilnüs elde tutulmadan, Kızıl Ordu'nun Baltık kıyılarından ve Doğu Prusya'dan uzak tutulması da olanaksızdır. STAVKA, 4 Temmuz'da 3. Beyaz Rusya Cephesi kuvvetlerine, yeni bir emir gönderdi. Bu emir, taarruzları Maladzyechna ve Vilnüs yönünde geliştirmelerini, kenti en geç 10 Temmuz'da almalarını ve Neman Nehri'ni muharebeyle geçmelerini emretmektedir. Bu hedefler için, 33 Ordu 2. Beyaz Rusya Cephesi'nden 3. Beyaz Rusya Cephesi emrine aktarıldı. Alman savunması, Minsk Taarruzu ardından hâlen nispeten düzensizdi. Alman 4. Ordu'sunun Sovyet kuşatmasından kaçabilen unsurları ve bir görev kuvveti olarak yeniden düzenlenen, daha sonra da General Dietrich von Saucken komutasında 39. Panzer Kolordusu bünyesinde tertiplenen 5. Panzer Tümeni, Maladzyechna önlerinde bir savunma hattına çekildiler. Fakat, bu önemli demiryolu kavşağı, Sovyet 5. Muhafız Tank Ordusu tarafından 3 Temmuz'da ele geçirilerek Minsk'le Maladzyechna arasındaki demiryolu bağlantısı kesildi. Harekâta katılan Alman kuvvetleri, Kızıl Ordu birlikleri, General Çernyahovski, komutası altındaki çevik kuvvetlerden 5. Muhafız Tank Ordusu ve 3. Muhafız Süvari Kolordusu'na, Minsk'ten Vilnüs yönünde ilerleme emri verdi. Emre göre bu birlikler, bir sonraki gün kente ulaşacak, güneyden ve hemen ardından kuzeyden çevirecektir. 5. Ordu'nun piyade tümenlerine de onları izlemek ve harekâta katılma emri verildi. Güneyde 11. Muhafız Ordusu cephenin merkez kesiminde ilerlerken 39. Ordu Lida'ya yöneldi. Sovyet raporlarında kuzey kanattaki birliklerin taarruzlarının programa uygun bir biçimde geliştiği, 3. Panzer Ordusu'na bağlı muharebe dışı kalmış olan 6. Kolordu'dan geriye kalan dağınık birliklerin herhangi bir direnme göstermedikleri, bununla birlikte 11. Muhafız Ordusu kesiminde güçlü bir Alman direnci ve yer yer karşı taarruzlarla karşılaşıldığı belirtilmektedir. Ancak 5. Panzer Tümeni, Maladzyeçna'yı tutamadı. 5. Muhafız Ordusu, Vilnüs'ü güneyden kuşatarak Alman garnizonunu bir tuzağa alırken 5. Ordu 8 Temmuz'da kentin dış mahallelerine ulaştı. Bir başka demiryolu kavşağı olan Lida, 3. Muhafız Süvari Kolordusu tarafından 8 Temmuz akşamı, buradaki Alman birliklerinin çekilmesi ardından alındı. Kenti savunan Alman garnizonu, çoğunluğu çok sayıda sivilin öldürülmesinden sorumlu olan Curt von Gottberg Grubu'ndan SS birlikleri ve Kaminski Tugayı'nda birliklerdi. Alman savunması, Weidling'in birlikleri tarafından takviye edilmiş olmalarına karşın I. Dünya Savaşı'ndan kalma mevzileri terk ettiler. Vilnüs Muharebesi, Sovyet 5. Ordu'su ve 5. Muhafız Tank Ordusu ile kentteki Alman garnizonu arasında gerçekleşti. Alman garnizonu, Luftwaffe Generali Rainer Stahel komutasındaki Alman birlikleridir. Sovyet 35. Muhafız Tank Tugayı, başlangıçta bir paraşütçü taburu tarafından savunulan havaalanını ele geçirdi. Sovyet birlikleri şiddetli sokak çatışmalarıyla Alman direncini kırmaya çalıştı. Kentteki Alman garnizonunun ana birliği olan 3. Panzer Ordusu, 12 Temmuz'da bir karşı atak girişiminde bulundu. Kuşatmanın dışından, doğu yönünde bir taarruz için 6. Panzer Tümeni iki taarruz grubu olarak düzenlendi. Taarruzda, tümen komutanı ve General Reinhardt, öncü grupta katıldı. Alman saldırısı Sovyet kuvvetleri için sürpriz bir durum yarattı ve ikmal hatlarının uzamasına neden oldu. Bu durumda 6. Panzer Tümeni, yer yer 50 km. ilerleme sağlayarak Vilnüs garnizonunun ileri unsurlarıyla temas sağladı. Neris Nehri kıyılarındaki sert çatışmalarda, Polonya ordusu Alman kurtarma birliklerini durdurmakta başarısız olmuştu. Bir Sovyet saldırısı 13 Temmuz sabahı gerçekleşti ve kentin hapishanesi ve rasathanesi civarında Alman kuvvetlerini ikiye ayırmayı başardı. 6. Panzer Tümeni tarafından açılmış olan gedikten, Sovyet kuvvetlerince kapatılmadan önce 3 bin Alman askeri kaçmayı başardı. Öte yandan 12 - 13 bin Alman askeri kentle birlikte kaybedildi, Kızıl Ordu birlikleri 13 Temmuz akşamı duruma hakim oldular. Sovyet kuvvetlerinin başarısına karşın 5. Muhafız Tank Ordusu Komutanı General Rotmistrov, kent çatışmalarında bir tank kolorudusu kullanarak yüksek kayıplara neden olduğu için görevden alınmıştır. Ayrıca daha kendi "Cephe" Komutanı General Ivan Şernyahovski ile olan daha önceki anlaşmazlığı da bu konuda etkili olmuştur. Savaş sırasında Polonya Direnişi'nin askeri gücü olan Armia Krajowa'nın yönettiği bir ayaklanma da dikkat çekicidir. Polonya Direnişi'ni simgeleyen Fırtına Harekâtı'nın bir bölümü olan Ostra Brama Harekâtı, Kızıl Ordu'nun ileri harekâtının başarısından da cesaret aldı. Vilnüs'ü elde tutma yönündeki Alman çabası başarılı olmadı. Bununla birlikte inatçı Alman direnci, Kızıl Ordu'nun batı yönündeki ilerlemesini, birkaç değerli gün için durdurmayı başardı. En önemlisi, buradaki inatçı Alman savunması, Kızıl Ordu'nun Bagration Harekâtı'nın başlangıçtaki başarılarında önemli payı olan 5. Muhafız Tank Ordusu'nu bağlamış oldu. Bu gecikme Alman kuvvetlerine daha batıda kesintisiz bir savunma hattı kurma fırsatı sağladı. Hitler bu başarıyı değerlendirerek General Stahel'i 76. Meşe Yapraklı Şövalye Hacı ile ödüllendirdi. Bununla birlikte Alman savunması, Üst Komutanlık'ın beklentisinden daha kısa sürede çözüldü ve sonuçta savunulabilir bir cephe hattı, kısa ömürlü oldu. Vilnüs Nehri'ne bağlı ulaşım şebekesi olmadan Baltık'ın güneyindeki Alman durumu, savunulabilir olmaktan çıkmaktadır. Nitekim Temmuz ayı sonlarında 3. Beyaz Rusya Cephesi'ne, Bagration Harekâtı'nın kazanımlarının genişletmek için Kaunas Taarruz Harekâtı'nı başlatmak için emir verildi. Kızıl Ordu birlikleri kente ilerlerken, Vilnüs'daki Karl Plagge'nin HKP 562 Zorunlu Çalışma Kampı'nda bulunma şansı olmayan, bu yüzden bu kampın koruması altında olmayan bir kısım Musevi, SS askerleri tarafından öldürüldü. Söz konusu kampta çalıştırılan köle işçiler, bu sayede toplu kıyımdan kurtulabilmişlerdi. Plagge, bir uyarı vermeyi başardı ve böylece 250 yaşamı kurtarmış oldu. İngilizce Wikipedia maddesinden yararlanılmıştır. Vilnius Offensive Roka Å½lindre Rok Žlindra, Sloven Grup. 2010 Eurovision Şarkı Yarışması'nda ülkesini Kalamari ile birlikte "Narodnozabavni rock" adlı şarkıyla temsil etmiştir. Narodnozabavni rock "Narodnozabavni rock", (Türkçe: "Yerli halk rock") Ansambel Roka Žlindra & Kalamari tarafından seslendirilen ve Slovenya'yı temsil eden 2010 Eurovision Şarkı Yarışması şarkısıdır. Cihan Eren Cihan Eren (1948-2005) İstanbul Barosu ağır ceza avukatı. Memleketi olan Rize ilinin Fındıklı ilçesinden geçmesi planlanan D 010 Karadeniz Sahil Yoluna karşı yaptığı çevreci mücadeleyle bilinir. 2005 yılında silahlı saldırı sonucu öldürülmüştür. 1998 yılında Eren Karadeniz Sahil Yolunun Rize’nin Fındıklı İlçesinde yer alan ve sit alanı olarak ilan edilmiş bulunan Aksu Mahallesinden geçmesine karşı hukuk alanında mücadele başlatır. Bunun yanı sıra yöre halkının da desteğiyle çeşitli eylemler düzenlenmesine katkıda bulunur. 20 Nisan 2005 günü yapılacak olan keşif için Rize'nin fındıklı ilçesinde bulunan Avukat Cihan Eren keşiften 2 gün önce 18 Nisan 2005 tarihinde uğradığı silahlı saldırı sonucu ağır yaralanır. Trabzon'da bulunan Karadeniz Teknik Üniversitesi Farabi Hastanesi yoğun bakımında 95 gün süren yaşam mücadelesi verir. 22 Temmuz 2005 tarihinde Trabzon'da hayatını kaybeder. Katili 25 yaşındaki yerel bir genç olan Serhat Karadeniz’dir. Suikastten sonra yakalanarak tutuklanan katilin açıklaması dizinin şiddeti özendirici özelliğini bir kez daha tartışma konusu yaptı. Karadeniz Sahil Yolu’nun bölgeye olumsuz etkisi özellikle olağanüstü yağış dönemlerinde Karadeniz bölgesinde sahil yolunun şehir içi kısımlarında hissedilmiştir. 2009 yılı Temmuz ayında Giresun ilini etkisi altına alan sağanak yağışlarda biriken su, sahil yolunun engellemesi nedeniyle tahliye edilememiş ve şehir merkezinde ciddi maddi hasara yolaçmıştır. Fındıklı halkı sahilin özellikle Fındıklı’da katledildiğini belirtmekte ve sahil yolunu kabul etmemektedir. Karadeniz Sahil Yolunun açtığı tahribatlarla ilgili Kültür Bakanlığının da desteğiyle "Son Kumsal" isimli bir belgesel de çekilmiştir. Ulaşım Bakanı Binali Yıldırım yaptığı açıklamada projenin yanlış olduğunu ancak yapmak zorunda olduklarını belirterek, 700 trilyonun üzerinde para harcandığı için bitirilmesi gerektiğini açıklamıştır. FOMA (müzik grubu) FOMA, 2007 yılında kurulan bir Türk rock grubudur. Grup; Mavisakal’dan tanınan Murat Tümer - Batur Yurtsever ikilisi, 2006 yılında "40" adlı albümü yayımlanan gitarist Tanju Eren ve Evren Uysal tarafından kurulmuştur. Foma adı, Kurt Vonnegut'un Cat's Craddle (Türkçesi Kedi Beşiği) romanındaki bir terimden alınmıştır. Grubun "Albüm" adlı ilk abümü 2008'de, "Ağzımda Tabanca" adlı EP'si ise 2012'de yayımlandı. Fan art Fan art, animeseverlerin el veya bilgisayar yolu ile çizdikleri resimlere denir. Amaç sevdikleri karakterleri çizebilmektir.En yaygın kullanım biçimi el ile çizim yöntemidir. Ancak bilgisayarlı çizim yöntemi de oldukça fazla kullanılır. Amatör sanatçılar tarafından yapılırlar. Genellikle beğendikleri karakterleri çizerler ve bu çizimler topluluğuna da fan art denir. Kimi zaman vir karakteri, kimi zaman bir mekanı, kimi zaman ise beğendikleri bir sahneyi çizerler En yaygın olarak Star Wars serisi çizimleri ve Hanasaka Jijii gibi oldukça eski anime serilerine özenen hayranlar tarafından ortaya atılmış bir terimdir. Anime ve Marvel kategorisindeki süper kahraman filmleri ve oyunlar arttıkça fan art çizimleri de artmış, büyük bir kategori oluşturmuştur. Fan art çizimleri oyunlar, filmler, çizgi roman karakterleri, mangalar ve animelerdeki karakterler konu alınarak yapılır. Ancak zorunlu olarak bir karaktere bağlı kalma koşulu yoktur. Amatör çizerler kendi karakterlerini çizip bunu da fan art olarak paylaşabilir. Kelimeler İngilizcedir. "Fan", bir şeyin aşırı derecede fanatiği olan kimseye denir. "Art" ise çizim anlamını taşır. Bu nedenle "fan art", Türkçede "hayran çizimi" olarak adlandırılabilir. Ergin Saygun Ergin Saygun (1946, İstanbul), Türk asker. 1966 yılında Kara Harp Okulu'ndan mezun oldu. 1967 yılında Topçu Okulu'nu tamamladı. 1967-1976 yılları arasında Türk Kara Kuvvetleri bünyesinde çeşitli birliklerde batarya subaylığı, uçuş öğretmenliği, ve Güney Kore'de irtibat subaylığı görevlerinde bulundu. 1978 yılında Kara Harp Akademisi'ni bitirdi. Kurmay subay olarak Genelkurmay Strateji ve Plan Dairesi'nde proje subaylığı, Kara Harp Akademisi'nde öğretim üyeliği Brüksel'de Türk askeri temsil heyeti başkanlığında Kara Plan Subaylığı, Genelkurmay Başkanı Özel Kalem Müdürlüğü, 6. Piyade Tümeni'nde Mekanize Piyade Tabur komutanlığı, 3. Kolordu ve 1. Ordu Harekat Eğitim Şube Müdürlüğü, Kara Kuvvetleri Genel Sekreterliği ve Kıbrıs Türk Kuvvetleri Alay Komutanlığı yaptı. 1993 yılında Tuğgeneral rütbesine terfi etti. Bu rütbede Belçika’nın Mons kentinde Avrupa Müttefik Kuvvetleri Yüksek Karargahı’nda (SHAPE) Lojistik ve İntikaller Daire Başkanlığı ile 14. Mekanize Piyade Tugay Komutanlığı, 1997 yılında Tümgeneral rütbesine terfi etti. Bu rütbede Genelkurmay Strateji Daire Başkanlığı ile 4. Kolordu Komutan Yardımcısı ve 1. Mekanize Piyade Tümen Komutanlığı görevlerini yürüttü. 2001 yılında korgeneral rütbesine terfi etti. Bu rütbede 3. Kolordu Komutanlığı ve ve Brüksel’de Türk Askeri Temsil Heyeti Başkanlığı yaptı. 2005 yılında Orgeneral rütbesine terfi etti ve Kara Kuvvetleri Kurmay Başkanlığı görevine atandı. 2006 yılında Genelkurmay 2. Başkanlığı'na, 30 Ağustos 2008 tarihinde de 1. Ordu Komutanlığı'na atandı. 2009 yılında emekli oldu. Balyoz davası kapsamında hakkında yakalama kararı çıktıktan sonra GATA'da 13 ay yattı. 14 Mart 2012 tarihinde tutuklandı ve 21 Eylül 2012 tarihinde nihai karar ile 18 yıl hapis cezası verildi. 8 Şubat 2013 tarihinde mahkeme tarafından sağlık sorunlarından dolayı serbest bırakıldı. Antero Manninen Antero Manninen (d. 19 Ocak 1973, Tampere), 7 yaşında çello çalmaya başladı ve birçok orkestrada çaldı.Apocalyptica grubuna ,grubun oluşturulduğu 1993 yılında katıldı fakat ilk iki albümden sonra gruptan ayrılma kararı aldı ve "Sinfonia Lahti"'ye katıldı. 2003'ten 2009'a kadar Apocalyptica'yı canlı performanslarda destekledi. Sportif biridir ve aynı zamanda ıskandinav kayakçısı (Nordic skier) ve yeterli derecede iyi bir aşçıdır. Kurgu (oyun) Amerikalı oyun yazarı Neena Beber tarafından Jump/Cut (oyun) adıyla yazılan ve Türkiye'de ilk kez Tiyatro Fora tarafından 2009-2010 tiyatro sezonunda sergilenen tiyatro oyunudur. Yedi yaşından beri en iyi arkadaş olan Paul ve Dave, ayrıca birlikte sinema okuluna gitmişlerdir. Paul yönetmen olmak isteyen hırslı bir sinemacıdır; Dave ise zeki ve herkese kendini sevdirmeyi başaran, ancak bütün gününü Paul'ün kanepesinde geçiren bir manik depresyon hastasıdır. Bir süre sonra yanlarına taşınan Paul'ün kız arkadaşı Karen'ın tavsiyesiyle, manik depresif Dave'in hayatını ve hastalığının izlediği seyri filme çekmeye başlarlar. Bu arada Dave'in de Karen'a aşık olması ve filmi daha gerçekçi kılmak için ilaçlarını bırakmasıyla, işler geri döndürülemez bir yola girer. The New York Times, oyunu "seyirciye umudunu kaybettirmeyen, umutsuzluğa dair bir oyun" olarak tanımlamıştır. Yazan: Neena Beber Çeviren: Eda Söylerkaya YÃ¶neten: Tufan Karabulut Dekor-Kostüm: Tufan Karabulut Işık Tasarımı: Yüksel Aymaz Proje Koordinatörü: Arda Aydoğan Genel Sanat YÃ¶netmeni: Tufan Karabulut OYNAYANLAR Paul: Tufan Karabulut Dave: Arda Kavaklıoğlu Karen: Yeşim Alıç Lloy Ball Lloy James Ball (d. 17 Şubat 1972- Fort Wayne, Indiana) Amerikalı voleybolcu. Voleybola on beş yaşında başladı. Ulusal takım formasını ilk kez 1993 yılında giydi. ABD ulusal takımındaki kariyerini noktaladığı 2008 yılında önce Dünya Ligi’nde, daha sonra Pekin Olimpiyatları’nda şampiyonluk yaşadı. Aynı yıl Dinamo Tattransgaz formasıyla Avrupa Şampiyonlar Ligi şampiyonluğuna da ulaştı. 1995 Dünya Kupası’nda “en iyi servis”, 1999 Dünya Kupası’nda “en iyi pasör”, 2008 Dünya Ligi’nde “en iyi pasör” ve “en değerli oyuncu” ödüllerinin sahibi oldu. Lloy Ball 1996 Atlanta, 2000 Sidney, 2004 Atina ve 2008 Pekin Olimpiyatları olmak üzere tam dört olimpiyatta ülkesini temsil etti. Voleybol kariyerini 2006 yılından beri Zenit Kazan kulübünde sürdürüyor. Bozyiğit, Arpaçay Bozyiğit, Kars ilinin Arpaçay ilçesine bağlı bir köydür. Köyün eski adı, 1889 yılı kayıtlarında "Heraşen" olup, Ermenice'de "uzakköy" anlamına gelmektedir. 1918 yılı kayıtlarında ise "Geraşen" olup, Gürcüce'de "goraşeni" sözcüğü "mezarköy" anlamına gelmektedir. Köy, 23 Kasım 1997 tarih ve 23179 sayılı Resmî Gazete'de yayımlanan İçişleri Bakanlığı'nın 21.11.1997 tarih ve 97/48293 sayılı sınır tespit kararı ile Ardahan ili Çıldır ilçesinden ayrılarak Kars'ın Arpaçay ilçesine bağlanmıştır. Köy, Kars il merkezine 67 km, Arpaçay ilçe merkezine 25 km uzaklıktadır. TÃ¼rev (finans) Türev, temel olan asıl değerin fiyat araçlarına bağlı olması anlamına gelir. Hakların garanti altına alındığı, bir malın sabit bir fiyattan satın alınması ya da satılmasını sağlayan ticari anlaşmadır. Esas olan mal asıl değer olarak da tanımlanır. Asıl değer; menkul kıymetler, pazar (piyasa) bağlantılı referans büyüklükleri, diğer ticaret maddeleri olabilir; fakat ekonomik olmayan miktar da hava türevleri olabilir. Türevler fiyat değişimlerinin risklerine karşı güvenliği ve asıl değerlerin fiyat gelişimindeki spekülasyonu mümkün kılmaktadır. Gelirleri ve giderleri gösterme standartlarına göre bir türev, bir finansal araç ya da IAS 39’un kullanım alanındaki diğer bir anlaşmanın düşmesi ve toplam üç ayırt edici özellik aşağıda gösterilmektedir: Tipik olarak, türevler aşağıdaki kategorilere ayrılmıştır: Vadeli İşlemler: Vadeli İşlemler dolaylı olarak anlaşmaya göre alınıp satılan mallar üzerinde ve gelecekte yerine getirilmesi yönünde yapılan işlemlerdir. Vadeli İşlemler iki alt gruba ayrılır: Takas Sözleşmeleri: Takas Sözleşmeleri nakit akışlarının değişimi üzerine yapılan anlaşmalardır. Bütün türevler belli bir kategoride sıralanmakta ya da bir birleşim içerisinde sunulmaktadır. Ayrıca türevler daha sonra borsa türevlerinde ya da borsa dışı ticarette takas edilip edilmedikleri zaman sınıflandırılabilirler. Borsa Dışı işlemlerin avantajı; anlaşma taraflarının gereksinimlerini bireysel olarak ve uygun bir şekilde biçimlendirmesidir. Dezavantajı ise konsantre olunmamış benzer borsalarda takas(değiş tokuş) yapılmasıdır. Bu yüzden Borsa Dışı Türev Piyasası daha az paraya çevrilebilirlik eğilimine sahiptir. Ayrıca Borsa Denetim Kurumu ve normalde bir de Takas Kurumu mevcuttur. Önemli Dış Borsa Ürünleri klasik vadeli işlemlerin, vadeli kur anlaşmalarının ve takas sözleşmelerinin yanında bulunur. Ayrıca Finansal Türevlerin yasal açıklaması farklılaştırılmalıdır. Bu finansal türevler menkul kıymetler olan ya da menkul kıymetler olmayan şeklinde oluşturulabilir. Yatırım Form’unda çoğunlukla belge olarak, menkul kıymetler olmayanlar ise Kontrat olarak tanımlanır. Belgelerin ve Kontratların her ikisi borsa dışı olarak da değiştirilebilir. Finansal Türevlerin en önemli türleri Vadeli İşlemler ve Opsiyonlardır. Aşağıda temel değerlerin çeşidine göre farklı türevler sıralanmaktadır: Türevlerin üç temel kullanım olanakları; Finansal Koruma, Spekülasyon (fiyatların ileride düşeceği düşüncesiyle yatırım yapma) ve Arbitraj’dır. Türevler gelecekte temel değerlerin fiyat dalgalanmalarını korumaya karşı da kullanılabilir. Örneğin, mevcut bir mal vadeli olarak satılır ya da bir Opsiyon aracılığıyla bir fiyat düşüşüne karşı koruma altına alınır. Satış fiyatı gelecekte üretilecek mallar için de koruma altına alınabilir ya da maliyeti hafifleten alış fiyatı gerekli Emtialar (örneğin ham petrol, yapı kerestesi) adına koruma altına alınabilir. Aynı şekilde türevler gelecekte benzer temel değerlerin fiyat gelişiminde, temel değerler olmadan almak ya da satmak için ve spekülasyon yapmak için de kullanılabilir. Ayrıca bazı türevler özgül(türsel) fiyat parametrelerini speküle etme olanağını sunar ki bu sadece Vadeli İşlem Piyasası’nda mevcuttur. Sonuçta Türev Fırsatları, Arbitraj Kârı sunmaktadır. Bu gibi fiyat farklarının kullanımı aracılığıyla spot ve vadeli işlem piyasası arasında, karşılaştırmalı maliyet avantajları ve farklı piyasa segmentleri arasında veya yasal olarak farklı işlem kullanımı aracılığıyla ekonomik olarak eş değerde işlemler gösterilebilmektedir. Buna tipik bir örnek Nakit ve Taşıma Arbitrajı’dır. Türevler, finansal koruma ve spekülasyon işlemlerinde temel değerlerdeki spot işlemlerin aksine farklı avantajlar sunmaktadır. Türevler düşük bir Likidite(nakit) ve sermaye uygulamasını gerektirir. Özellikle Emtia’larda ve tarımsal ürünlerdeki spekülasyon nakliye ve depo masraflarını hafifletmektedir. Ayrıca türev, piyasaların daha kolay nakite çevrildiği temel değerde spot piyasalar olarak da öne çıkabilir. Düşük sermaye uygulamasının sebebi türevlerin yapı tekniği olarak bir kaldıraç etkisi içinde olmasıdır. Böylece türevler muhtemelen temel değerin fiyat dalgalanmalarına oransız bir şekilde katılmaktadır. Temel Değer ile spot işlemlerde yabancı bir finansman aracılığıyla karşılaştırılabilir bir etkiye ulaşılmaktadır. Fırsatlar risklerle karşı karşıya gelebilir. Özellikle türevler spot işlemlerden daha riskli değillerdir. Mikro ekonomik olarak türevler asıl spot işlemler gibi piyasa risklerinin türleri içinde kabul edilmektedir. Risk taşımayan türevlere göre miktar eşit biçimde spot piyasalarda yerini almaktadır. Vadeli İşlemler ve Temel Değer arasındaki doğrudan karşılaştırmada öncelikle riski farklar görülmektedir. Türevlerdeki fiyatlandırma özellikle özel yatırımcılar için çoğunlukla şeffaf (intransparent) değildir. Bu durum sadece spot piyasadaki menkul kıymetlerde olduğu gibi arz ve talebe göre ortaya çıkmamaktadır, ayrıca temel değerin yanı sıra başka parametreler de önemli bir rol oynayabilmektedir. Bu durum özel yatırımcılar adına sıklıkla zor izlenebilen bir durumdur. (Karmaşıklık Riski). Ayrıca – kontratların yapılanmasına göre- riskler olabilir. Asıl niyetin aksine vade sonunda ek para sağlanmalıdır. Bir diğeri de komisyoncunun (borsa aracısı) riskidir. Komisyonculardaki mevduat çoğunlukla sadece belli bir miktarda koruma altına alınır. 2005 yılında Refco Amerikan Aracısı’nın iflasında birçok özel yatırımcı kayıplara göz yummak zorunda kalmıştır ve kısmen oradaki yüklenmiş fonlar bugün dondurulmuştur. En büyük olası güvenlik burada yasal olarak Notarander hesaplarına benzeyen ayrı ayrı hesaplar sunmaktadır. Ayrı ayrı hesaplar Amerika Birleşik Devletleri’nde genellikle minimum mevduat hesabı olarak 25.000 Dolar’dan sunulmaktadır. Komisyoncunun iflası durumunda bakiyeler % 100 ödenmektedir. Aynı zamanda türevlerin fiyatları da temel değer (piyasa riski) gibi aynı değişken (stokastik) belirsizlik altında bulunmaktadır. Kaldıraç etkisinin yanı sıra negatif fiyat hareketliliğinde de oldukça fazla bir katılıma yol açmaktadır. Böylece orantısız kayıplar toplam kayıpların da ötesine gidebilir. Sözcü Sözcü, bir kuruluş veya kişi adına konuşma yetkisi olan kişidir. Sözcüler genellikle deneyimli, uzun süredir çalışan veya kuruluşun amaçlarını desteklediği bilinen kişiler arasından seçilir. Neena Beber Neena Beber Amerikalı oyun ve senaryo yazarıdır. Birçok oyun, kısa oyun, kısa film ve dizi senaryosu yazmış olan Beber 1994'te 33 bölümünü yazdığı bir çocuk televizyon dizisiyle ("Clarissa Explains It All") Emmy Ödülü'ne aday gösterilmiştir. Kennedy Caddesi Kennedy Caddesi ya da Sahilyolu, İstanbul'un Avrupa Yakası'nda Sirkeci semtinden başlayarak Bakırköy'e dek uzanan bir yoldur. Sirkeci Garı'yla Üsküdar iskelesi arasında, Ragıp Gümüşpala Caddesi'nin devamı olarak başlayan cadde, Sirkeci'den başlayan tren yoluna paralel olarak gider. Yola Yenikapı'da transit ulaşım şeridi de eklenir. Adını 22 Kasım 1963 günü bir suikast sonucu yaşamını yitiren John F. Kennedy'den alan caddenin Bakırköy'den Havalimanı'na kadar olan bölümü Yeşilköy-Bakırköy Sahilyolu olarak anılır. Tarihî yarımadadan havalimanı yönüne olan en kestirme yoldur. Veliefendi'ye kadar tren yoluyla yan yana gider. Bu noktadan sonra tren yolu kıyı şeridinden ayrılarak içeri girerken, cadde Marmara Denizi boyunca devam eder. Cadde ilçe olarak Fatih, Zeytinburnu ve Bakırköy sınırlarından geçer. Toplam uzunluğu 13 kilometreyi aşar. Kennedy Caddesi (anlam ayrımı) Ludacris Christopher Brian Bridges ya da bilinen adıyla Ludacris (d. 11 Eylül 1977), Amerikalı rap müzik sanatçısı ve oyuncu. Ludacris, 11 Eylül 1977 tarihinde, Amerika'da Illinois Eyaleti'nde doğmuştur. Gerçek adı Christopher Brian Bridges'tır. Rapçi ve oyuncu. Menajeri Chaka Zulu'yla beraber Disturbing tha Peace Şirketi'ni kurmuştur. ABD'de 17 milyon, tüm dünyada 24 milyon albüm satışı yapmıştır. Ludacris, MTV ve Grammy Ödülleri'ni kazanmıştır. İlk rap şarkısını 9 yaşındayken yazmıştır. 12 yaşında da amatör rap grubuna katılmıştır. 2007 yılında, babasını kanser yüzünden kaybetmiştir. Karma adında bir kızı vardı. Ludacris, ilk işi olarak WHTA adlı bir radyoda, "DJ Chris Lova Lova" adlı bir programın editörü oldu. Burada çalışırken, Timbaland tarafından, albümü için çalışma teklifi aldı. Bu albümde, "Phat Rabbit" adında bir şarkı yazdı. Ludacris, Back For The First Time adlı ilk albümünü Ekim 2000'de yayınladı. Albüm büyük başarı gösterdi, ve Billboard 200 listesinde 4. sıraya kadar çıktı. Bu albümde, birçok kişiyle çalıştı; ve "Southern Hospitality" ve "What's Your Fantasy" adında iki tane hit single çıkardı. Bu başarıdan sonra, Ludacris MTV'de bir programa çıktı. Bu programda, sahne adının nereden geldiği sorulunca, o da sahne adının İngilizce'de "ridiculous" ve "ludicrous" kelimelerinden geldiğini söylemiştir. 2001'in sonuna doğru Ludacris 2. albümünü yayınladı. Bu albümden çıkan hit single "Rollout(My Bussiness)" için Ludacris, ilk video klibini yayınladı. Bu albümden sonra Ludacris, bazı ödüllerin törenlerinde gösteri yapmaya başladı. Çıkan ilk single'dan sonra, bu albümden 3 tane daha hit single çıktı. Ludacris, 2003 ilkbaharında 3. albümünü yayınladı. Bu albümden, "Act A Fool" şarkısı 2 Fast 2 Furious filmi için soundtrack olarak seçildi. Bu şarkıyla beraber, "P-Poppin" şarkısı hit oldu. Ama bu albüm pek tutmadı. Bunun üzerine, sonbaharda albümden "Stand Up" adında 2. hit single çıktı. Bu şarkı, "You Got Served" filmi için soundtrack olmuştur. 2004'le beraber, albümün 3. hit single'ı çıktı. Bu hit signle'ın çıkmasından sonra Ludacris, Usher için düet yaptığı "Yeah!" şarkısı, ona ilk Grammy'sini getirmiştir. 2004'te 4. albüm yayınlandı. Bu albümde 2 tane hit single çıktı. 2006'da çıkan 5. albüm, çift taraflı Cd'de satışa sunuldu. Ön taraf "Release", arka kısım "Therapy". Çıkan ilk single Money Maker oldu (Pharrell Williams'la birlikte). Sonra 2. hit single çıktı "Grew Up a Screw Up" (Young Jeezy ile birlikte). Bu albüm, çıktığı ilk hafta 310.00 adet kopya sattı. 2008'de 6. albüm çıktı. Bu albüm, temmuz ayında kaset halinde, sonra kasım ayında Cd halinde çıktı. 9 Mart 2010'da 7. albümünü yayınladı. Bu albümden "Everybody Drunk" ve "My Chick Bad" singleları çıktı. Sincap Sincap, sincapgiller () familyasından uzun kuyruk tüyleri ile dikkat çeken kemirici memeli hayvan türlerinin ortak adıdır. Anadolu'nun çeşitli yörelerinde "çekelez" olarak da bilinir. Vücudunun üst kısmı açık sarıdan kırmızımsı kahverengine ve siyaha kadar değişir. Alt tarafı tamamen beyazdır. Omurgalı hayvanların içine girer. Kışın, kıl uçlarında siyah pigment miktarı artar. Bu nedenle kırmızı renkte olanlar, kışın daha koyu görünür. Kuyruktaki tüyler uzundur ve kuyruklarını kıvırıp sırtlarına değdirebilirler. Gözleri iri ve parlaktır. Kulakların ucunda (kışın daha fazla) tüy demeti bulunur. Arka ayakları daha uzun ve daha güçlüdür. Boyları 18-25 cm, kuyrukları 14–20 santimetredir. Ağırlığı 15-51 gramdır. Gebelik süresi 30-40 gün olmakla birlikte yavru sayısı 3 ile 7 arasında değişir. Yaşam süresi yaklaşık 10 yıl olan bu memeliler, çoğunlukla ağaçlarda yaşar ve otoburdur. Ormanlık ve ağaçlık bölgeler, parklar ve korularda yaşarlar. Kış uykusuna yatmazlar ancak soğuk havalarda birkaç gün süren uyuşukluk dönemleri olur. Çiftleşme dönemi dışında yalnız yaşarlar. Çok iyi tırmanır ve sıçrarlar, hemen hemen bütün zamanlarını ağaçların üzerinde geçirirler. Ağaç gövdesinde baş aşağı ve baş yukarı hızla inip çıkabilirler. Gündüzleri sabah ve ikindi vaktinde daha hareketlidir. 0-3 aylıkken eve alınan sincaplar evcilleştirilebilr. Evcilleştiklerinde oldukça hareketli ev arkadaşları olabilmektedirler. Akdeniz adaları ve İzlanda hariç tüm Avrupa’dan, Japonya’ya kadar dağılmıştır. Türkiye’de Batı Karadeniz bölgesinde, Trakya'da, Doğu Karadeniz bölgesi'nde Trabzon, Kuzeydoğu Anadolu’da (Kars civarı), Toros Dağları'nda yaşar. Ceviz ve meşe ağaçlarını çoğaltabilmek amacı ile son yıllarda Kayseri civarında dağıtılan sincaplar yaşama alanı bulmakta ve ağaçlandırma ya katkı sağlamaktadır. Çürümekte olan dallardan 30–40 cm çapında, ağaçların tepe kısmında ya da köke yakın büyük dalların ayrıldığı çatallarda ya da ağaçkakanların açtıkları deliklerdeki oyuklarda, küre şeklinde yuva yaparlar. Yuva ağzının altta olması nedeniyle kuş yuvalarından rahatlıkla ayırdedilebilir. Yuvanın içini yosun ve otla döşerler. Bir yerleşim bölgesinde aynı hayvan birden çok yuva yapar ve kullanır. Yılda 1-2 kere, 2-7 yavru doğururlar. (Ancak bir yılda 40 yavru doğuranları da görülmüştür.) Anne yuvadan ayrılırken yuvanın ağzını ve yavrularını otlarla örter. Ortalama ömrü, 7 yıldır. İğne yapraklı ağaçların tohumlarını dişleri ile kozalakları ısırarak serbest bırakırlar. Meşe palamutları, ceviz, badem, fındık, tomurcuklar, mantarlar, taze ağaç kabukları, böcekler, salyangozlar ve kuş yavruları ile beslenirler. Tohumları ve kabuklu yemişleri tek tek toprağa gömerek saklarlar veya kovuklarda depolarlar. porsuk ağacının tohumları insanlar için zehirli olmasına karşın sincaplarca çok sevilir. Sincaplar sakladıkları tohumların bir kısmını bulamazlar. Toprak altında unutulan bu tohumlar, yeni ağaç fidanlarının yetişebilmesine yardımcı olur. Sincaplar, postları için avlanırlar ve (yasak olmasına karşın) avlanma nedeniyle Türkiye’de sayıları hızla azalmaktadır. Kırmızı listede soyları tehlikede olmayan hayvanların yer aldığı nt statüsündedir. Ancak Türkiye’deki durumları daha hassastır. Gündüz yırtıcıları tarafından da avlanmaları sayılarındaki azalmayı desteklemektedir. Kızıl sincaplar, yayılmacı türlerle rekabet edemeyebilir. Örneğin İngiltere’de yerli tür olmasına karşın sonradan Büyük Britanya adasına getirilen boz sincap tarafından yaşama alanının işgali nedeniyle rekabet edememiş ve sayıları giderek azalmıştır. Sincapgiller familyası 5 alt familya, 51 cins ve 278 türe ayrılır. Haliç Köprüsü Haliç Köprüsü, İstanbul'da Haliç üzerinde bulunan köprülerden biridir. Ayvansaray ile Halıcıoğlu arasında uzanır. 1971 yılında Boğaziçi Köprüsü, çevreyolu ve Haliç'e üçüncü köprü yapımı için imzalanan anlaşmayla yapımı kararlaştırılmıştır. Boğaziçi Köprüsü çevre yollarının Haliç geçişini sağlayan bu köprü, ayaklar üzerinde inşa edilmiştir. Yapımı Türkiye Cumhuriyeti Karayolları Genel Müdürlüğü, Ishikawajima-Harima Heavy Ind. Co. Ltd. adlı Japon ve adlı Alman kuruluşlar tarafından 34 ayda gerçekleştirildi ve 10 Eylül 1974 tarihinde hizmete girdi. Boğaziçi Köprüsü'nün çevreyolu olan Otoyol 1 Haliç Köprüsü üzerinden geçmektedir. Uzunluğu 995 m, genişliği 32 m, deniz yüzeyinden yüksekliği 22 m'dir. Kış aylarında buzlanma kaynaklı pek çok kaza gerçekleşmektedir. Guido Adler Guido Adler (1 Kasım 1855, Ivančice (Eibenschütz), Moravia – 15 Şubat 1941, Viyana) Avusturyalı müzikolog ve yazar. Müzikolojinin öncülerinden sayılan Adler 1868-1874 yılları arasında Viyana Konservatuvarında Pıyano ve Müzik Teorisi okudu. Burada Anton Bruckner ve Otto Dessoff'un öğrencisi oldu. 1885'te yayınladığı makalesi "Müzikolojinin alanı, yöntemleri ve amacı" Başlıklı makalesinde müzikolojinin alanını, yöntemlerini ve amacını tanımladı. Kıbrıs müzakereleri Kıbrıs müzakereleri ya da Kıbrıs görüşmeleri, 2008 yılında Kıbrıs Cumhuriyeti Devlet Başkanı Dimitris Hristofyas ile Kuzey Kıbrıs Türk Cumhuriyeti Cumhurbaşkanı Mehmet Ali Talat tarafından başlatılan, Kıbrıs sorununa çözüm bulmak amaçlı kapsamlı görüşmelerdir. Eylül 2008'den Ocak 2010'a kadar iki lider arasında 60 görüşme gerçekleşti. Görüşmeler, genellikle Yeşil Hat üzerinde yer alan Birleşmiş Millletler'in özel temsilcisine ait ikametgâhta yapıldı. 18 Ocak 2010'dan itibaren ise aynı görüşmelerin dahilinde yoğunlaştırılmış tura geçildi. Kıbrıs'ta iki lider, tek mesaj KKTC Cumhurbaşkanı Mustafa Akıncı ile Rum Lider Nikos Anastasiadis, birlikte kamera karşısına geçip Kıbrıslıların yeni yılını kutladı. İki lider hem Rumca hem de Türkçe mesaj verdi. Kıbrıs yalnızca Kıbrıs değil Kapsamlı çözüm için müzakerelerin sürdüğü Kıbrıs, Avrupa’nın enerji güvenliği, Rusya’nın yeniden küresel güç olma arzusu ve Ortadoğu’nun geleceği konularında da belirleyici. Harun ÇAKAN'ın Rus ve ABD Dışişleri Bakanları’nın peş peşe ziyaretler düzenlediği Kıbrıs’tan izlenimleri. Kıbrıs uluslararası trafiğin merkezinde Rusya, Türkiye ile gerilim politikasına hız verirken Akdeniz'deki Kıbrıs adası uluslararası siyasetin odak noktasına dönüşüyor. Rus Dışişişleri Bakanı Lavrov bugün Kıbrıs'ta. ABD Dışişleri Bakanı Kerry de yarın Ada'da olacak. Her ikisinin de gündemindeki asıl ağırlıklı konu enerji. 'Uyuşmazlıklara rağmen hava iyi’ BM Genel Sekreteri’nin Kıbrıs Özel Danışmanı Eide, Ada'daki müzakerelerde tüm konuların konuşulduğunu söyledi. Al Jazeera’ye konuşan Eide, "Birçok konuda uyuşmazlık yaşamalarına rağmen bu kez hava çok iyi" dedi. Annan Planı sonrasında Birleşmiş Milletleri'n desteği ile Temmuz 2006'da Tasos Papadopulos ile Mehmet Ali Talat bir araya geldi. 8 Temmuz günü imzalanan anlaşmaya göre yeniden karşılıklı müzakerelere başlanması ve teknik komiteler ile çalışma gruplarının oluşturularak ön hazırlık yapması kararı alındı. Fakat kapsamlar ve ilerleyiş konusunda fikir birliğine varılamadı. Eylül 2007'de bir kez daha gerçekleştirilen buluşmada da bir sonuç alınamayınca, 2008'de Güney Kıbrıs Rum Yönetimi'ndeki seçimler sonrasına kadar hiçbir buluşma olmadı. Talat ve Hristofyas, Güney Kıbrıs Rum Yönetimi Devlet Başkanlığı seçimlerinden bir ay sonra 21 Mart 2008'de görüştüler. İzlenecek yol konusunda iştişare yapıldı, işleyiş konusunda fikir birliğine varıldı. Çalışma ve teknik komitelerin yapacakları ön hazırlıkları üç ay gibi sınırlı bir zamanda tamamlamaları istendi. Bu kapsam içerisinde liderler tarafından görevlendirilmiş, müzakerelerin kapsamı ile ilerleyişini belirleyecek teknik komiteler ilk toplantılarını ise 18 Nisan 2008'de gerçekleştirdi. Ayrıca Lokmacı Kapısı'nın açılacağı ilk kez 21 Mart görüşmesinde duyuruldu. 7 Mayıs 2008'de Talat ve Hristofyas, bir kokteyl partisi sırasında görüştü ve müzakerelerin teknik ilerleyişi konusunda konuştular. Ön hazırlık görüşmelerinin ilerlemeye devam ettiği söylendi. Müzakerecilerin federal anayasa ve kurumların adil dağılışı konusunu masaya yatırdığı ve olumlu bir atmosferde gerçekleştiği açıklandı. 23 Mayıs 2008'de liderler ikinci kez, teknik komitelerin yaptıkları incelemelerdeki ilerlemeyi görüşmek üzere toplandılar. Bir deklarasyon yayınlayarak, "tek uluslararası kimliğe sahip federal devlet" hedeflerinin olduğunu açıkladılar. İki lider, müzakerelerin başlangıç takvimini belirleyemedikleri için Haziran ayının ikinci yarısında yeni bir değerlendirme yapmak için toplanmaya karar verdiler. 1 Temmuz 2008 tarihinde çalışma grupları ve teknik komitelerin ilerleyişini incelemek için görüşmelerinin ardından, kurulacak yönetimin "tek egemenlik ve tek yurttaşlık" prensibine dayalı olacağı bildirildi. 25 Temmuz günü tekrar buluştuklarında ise 3 Eylül 2008 tarihinde resmî müzakere sürecinin başlanacağı ve "karşılıklı çözüm" bulunana kadar ilerleyeceği açıklandı. Ayrıca çözüm bulunduğu zaman, toplumlararasında referanduma sunulacağı bildirildi. Hemzemin geçit kazaları listesi Hemzemin geçit kazalarını kapsar: T2 (Ä°stanbul metrosu) T2 (Taksim – Tünel) Nostaljik Tramvay Hattı, İstanbul'un en merkezî noktalarından biri olan Beyoğlu, İstiklal Caddesi'nde, Taksim ile Tünel arasında çalışan yenilenmiş emektar cadde araçlarıdır. 1990 yılında İstiklal Caddesi'nin araç trafiğine kapatılarak yayalaştırılmasıyla, bu yılın sonlarında, İstanbul Büyükşehir Belediyesi tarafından "Taksim – Tünel Nostaljik Tramvayı" adıyla işletilmeye başlandı. T2 hattıyla, İstanbul'da işletilmeye devam edilen son hatlar olan ve 1966 yılında son verilen Kadıköy – Üsküdar ve Kadıköy – Hasanpaşa tramvay hatlarından 24 yıl sonra, tramvay seferleri İstanbul'da tekrar başladı. 1.7 km uzunluğundaki bu güzergâh tek hatlı olup bir motris ve römorktan oluşan 2 vagonludur. T2 kodu, 14 Eylül 2006 – 3 Şubat 2011 tarihleri arasında hizmet veren Zeytinburnu – Bağcılar Tramvay Hattı'nı tanımlamak için kullanılmıştır. 3 Şubat 2011'de Zeytinburnu – Bağcılar Tramvay Hattı ile Zeytinburnu – Kabataş Tramvay Hattı birleştirilerek T1 (Bağcılar – Kabataş) Tramvay Hattı'nın oluşturulması üzerine önceden T5 kodu ile tanımlanan Taksim – Tünel Nostaljik Tramvay Hattı'na da T2 kodu verilmiştir. Necmettin Pamir Necmettin Pamir (26 Aralık 1953, Lefkoşa), Türk beyin cerrahı, Acıbadem Üniversitesi kurucu rektörüdür. İstanbul Üniversitesi Cerrahpaşa Tıp Fakültesi'nden mezun oldu. 1981 yılında Hacettepe Üniversitesi Tıp Fakültesi Nöroşirürji Anabilim Dalı'nda Nöroşirürji uzmanlığı yaptı. 1985'te Karolinska Enstitüsü (Stokholm) ve Zürih Üniversitesi'nde Nöroşirürji Anabilim dalında öğretim üyeliği yaptı Kafa tabanı cerrahisi konusunda Pittsburg Üniversitesi, Virginia Üniversitesi ve George Washington Üniversitesi'nde klinik ve cerrahi eğitim aldı (1992). Stokholm'de Gamma knife eğitimi aldı. ABD'de kurulan ve sadece dünyanın sayılı beyin cerrahlarının arasına alındığı, Amerikan Beyin Cerrahi Akademisi'ne kabul edilen Prof. Dr. Gazi Yaşargil'den sonra bu listeye girebilen ikinci Türk beyin cerrahıdır. Bu listeye yeni bir üyenin alınabilmesi için aktif bir üyesinin ölmesi veya emekli olması gerekmektedir. Necmettin Pamir, Avrupa-Asya Nöroşirurji Akademisi’nin 1984’ten beri verilen 5. Altın Madalyanın da sahibidir. Bahçehir Üniversitesi Tıp Bilim Nişanı Necmettin Pamir'e verilmiştir. 1992'de Marmara Üniversitesi Nörolojik Bilimler Enstitüsü'nü kurdu. Necmettin Pamir 1992-2006 yılları arasında Marmara Üniversitesi Nörolojik Bilimler Enstitüsü Müdürlüğü görevini yaptıktan sonra 1 Ocak 2008 tarihinde Marmara Üniversitesi'nden emekli oldu. Acıbadem Üniversitesi'nin kurucu rektörü olarak görev yaptı. Tichborne davası Tichborne davası, Birleşik Krallık'ta 19. yüzyılda İngiliz kökenli bir ailenin kayıp mirasçısı Roger Tichborne (1829–1854) olduğunu iddia eden Arthur Orton (1834–1898) isimli bir dolandırıcıya karşı açılan bir davadır. "Roger Charles Tichborne", 5 Ocak 1829 tarihinde Paris'te Hampshire'lı mümtaz bir Katolik ailenin çocuğu olarak dünyaya gelmiştir. Aile büyüklerinden Benjamin Tichborne 1621'de Kral I. James tarafından tayin edilen bir baronettir. Babası James Francis Tichborne aile reisinin küçük kardeşidir. Annesi Henriette Felicite, Fransa'da doğan ve büyüyen Henry Seymour'un gayrimeşru kızıdır. James Tichborne'nun ağabeyi 8. Baronet Henry Joseph Tichborne ise 1845'te ölmüştür. Joseph'in sadece kız çocukları olduğu için unvanı diğer kardeşi Edward'a verilmiştir. Kısa süre sonra, Edward'a uzak bir akrabası tarafından soyadını "Doughty" olarak değiştirmesi şartıyla ve oğluna bu soyadı vermesi ricasıyla muazzam bir servet bırakılmıştır. Edward'ın tek oğlu ise genç yaşta ölmüştür. Onun dışındaki diğer çocuğu Roger'ın ilk kuzeni Katherine'dir. Roger, İngiltere'yi değersiz gören annesinin isteğiyle 16 yaşına kadar Fransa'da kalmış ve Fransızca öğrenmiştir. 1849'da İngiltere'deki Stonyhurst Koleji'ne gitmeye başlamış, bir süre sonra da Dublin'de bulunan 6. Ağır Süvari Muhafızları'na katılmıştır. Fakat Fransız ağzıyla konuşması onu gülünç duruma düşürmüş ve 1852'de rütbesini satmıştır. Ayrıca Roger, kuzeni Katherine Doughty'den hoşlanıyordu. Fakat Katoliklikte evlenmek için kiliseden özel bir izin alınması gerektiğinden ailesi bu ilişkiye karşı çıkmıştır. Ertesi yıl Roger, Güney Amerika'ya gitmek üzere ayrılmıştır. And Dağları'nı geçtikten sonra Rio de Janeiro'ya varmıştır. Diğer taraftan 1853'te Edward Doughty ölmüş, miras ve unvanın yeni sahibi Roger'ın babası olmuştur. Böylece adını James Francis Doughty-Tichborne olarak değiştirmiştir. Nisan 1854'te Roger geri dönerken içinde bulunduğu gemi denizde kaybolmuş, ertesi yıl öldüğü beyan edilmiştir. Roger'ın babası da 1862'de ölünce unvan ve servet Roger'ın kardeşi Alfred Joseph Doughty-Tichborne'a kalmıştır. Onun da 1866 ölmesiyle Alfred'in oğlu Henry Alfred Joseph Doughty-Tichborne, yeni vâris olmuştur. Roger'ın annesi oğlunun öldüğüne bir türlü inanamamıştır. Ardından dünyanın her yerine oğlunun kayboluşu hakkında yazı göndermiş ve Kasım 1865'te Sidney'deki bir avukattan bir mektup almıştır. Avukat mektupta, Avustralya'nın Wagga Wagga şehrinde yaşayan ve kasaplık yapan, Roger olabilecek bir adamdan bahsediyordur. Bu adam aslında Tom Castro adını da kullanmış olan Arthur Orton isimli biridir. Sadece surat yapısı Roger'a benzemekte, bunun dışında Bayan Tichborne'un gönderdiği tanımlamaya uymamaktadır. Roger keskin yüz hatlarına ve siyah saçlara sahip iken Orton'un yüz hatları belirsiz ve saç rengi açıktır. Ayrıca oldukça kilolu olup Fransızca konuşamamaktadır. HakasÃ§a Hakasça veya Hakas Türkçesi (Хакас тілі “"Hakas tili"”, "тадар тілі" / "Tadar tili") Hakas Türklerinin dili. çağdaş Türk yazı dillerinden Sibirya kesiminde konuşulup yazılan kollarından biridir. Hakas eski Kırgız devletinin ismidir. Şimdiki Kırgız dili ile hemen hemen aynıdır. Hakaslar kendilerini Kırgız olarak da görmektedirler. Hakas Türkleri tarafından konuşulmaktadır. Hakaslar Hakasya adı verilen ülkede yaşamakta olup, Güney Sibirya bölgesindedir. Hakas Cumhuriyeti veya Hakasya, Rusya'da yer alır. Hakasların nüfusu 78,500 olup, bunun 60,168 kadarı Hakasça konuşmayı bilmektedir. Hakasların ilk ve millî alfabeleri Türk (Göktürk, Köktürk, Turan) Alfabesidir. 1924 yılında Kiril Alfabesine, 1929 yılında Latin alfabesine, sonra 1939 yılında tekrar Kiril alfabesine geçilmiştir. Hakas dili yakın bölgedeki Türk dillerine de yakındır. Bunlar Şor, Çulım, Tuva, Tofa, Sakha (Yakut) ve Dolgan dilleridir. Hakasça, Rusya Federasyonu içinde Hakasyada, Krasnoyarsk Krayının bir ilçesi olan Şarıpovskiy rayonda ve çok az olarak Tıva Cumhuriyetinde Hakaslar tarafından konuşulmaktadır. Hakas nüfusu 1939 sayımına göre 52.000'dir. 1959'da ise 56.600 olan nüfusun 40.000'ini Hakaslar oluşturmaktadır. Ülkede Hakasların dışında Ruslar, Ukraynalılar ve Tatarlar yaşar. Tabii Hakas özerk bölgesi dışında, Krasnoyarsk ve Tuvada'da Hakasların yaşadığını belirtmek gerekir. 1989'da ise Hakasça konuşanların toplamı 81,428'dir. Rusya Federasyonu'nda Hakasça'yı konuşan kişi sayısı 2010 yılı Rusya verilerine göre 42 604 kişidir. Hakasça Türk dilleri'nin doğu grubunda Hakas-Altay bölüğünde yer alır. Diyalektleri : Latin alfabesi: Kiril alfabesi: "Tablo: Hakas alfabesini gÃ¶sterir" Hakas Türkçesinde, Türkiye Türkçesinde y harfi ile başlayan kelimeler yerine ç gelmektedir. Bu yönü ile Tuva Türkçesi gibidir. Kazak Türkçesinde j, Kırgız Türkçesinde c, Saka Türkçesi ve Çuvaş Türkçelerinde s gelmektedir. Hakas dilinde önemli bir gazete Habar gazetesidir (Хабар (газета)). Hakas Türkçesi XX. asırla birlikte yazı diline dönüşmüştür. Hakasça yazmış önemli yazar ve şairler şöyledir : 1080p 1080p, HDTV görüntü biçimlerinin bir kategorisi için kullanılan bir isimdir. "1080", herhangi bir dikey çizgide bulunan piksel sayısını, "p" harfi ise İlerleyici (Progressive) taramayı temsil eder. 1080p, 1080i'den (Birbirine geçirilen filmler/Interlaced) ve hareketli görüntülerden daha iyidir. Örnek kullanım şöyledir (1080p30): "1080" dikey pikselleri, sonraki harf olan "p" görüntüleme biçimini, harften sonra gelen sayı "30" ise saniyedeki kare sayısını ifade eder. "Full HD" tanımı sadece 1920x1080 ile sınırlı olmaz, teknik açıdan 1920x1080 çözünülürlüğünden daha yüksek çözünülürlüklü ekranlar, (1920x1200, 2560x1600 gibi) uygun 1080p içeriği gösterme yeteneğine sahip daha yüksek çözünülürlüklü bir Full HD ekran sayılır. 1080p'in anlamı bir görüntü standardı olarak doğru değildir, çünkü aslında daha çözünürlüklü ekranlar Full HD içeriği oynatabilse bile bu sertifikayı alamaz. 1080p gibi etiketler farklı anlamlara gelebilmektedir. Glee (dizi) Glee, Fox Broadcasting Company'de yayınlanan Amerikan müzikal drama televizyon dizisi. Okul korolarının yarıştığı bir yarışmada lisenin glee kulübü New Directions'ın mücadelesiyle kulüp üyelerinin ilişkilerine, cinsel yaşamlarına ve sosyal sorunlarına odaklanmaktadır. İlk ana oyuncu kadrosunu, kulüp yönetmeni ve İspanyolca öğretmeni Will Schuester (Matthew Morrison), amigo antrenörü Sue Sylvester (Jane Lynch), rehberlik danışmanı Emma Pillsbury (Jayma Mays), Will'in eşi Terri (Jessalyn Gilsig) ve Dianna Agron, Chris Colfer, Kevin McHale, Lea Michele, Cory Monteith, Amber Riley, Mark Salling ile Jenna Ushkowitz. tarafından canlandırılan sekiz kulüp üyesi oluşturmaktaydı. İlk sezonun yinelenen eski oyuncu kadrosu üyeleri, Mike O'Malley, Heather Morris ve Naya Rivera, ikinci sezonda ana kadroya yükseldiler. Üçüncü sezonda Harry Shum, Jr. ile Darren Criss ikilisi ana kadroya dahil olurken Gilsig ile O'Malley, kadro dışı oldular fakat sonraki bölümlerde yinelenen konuk oyuncu olarak dizide yer aldılar. Dördüncü sezonda Chord Overstreet yinelenen oyuncu kadrosundan ana kadroya geçti ve Mays ile Agron, ana kadrodan çıkarıldılar fakat yinelenen konuk oyuncu olarak bazı bölümlerde yer aldılar. Dizi, Ryan Murphy, Brad Falchuk ve Ian Brennan tarafından yaratıldı ve "Glee" film olarak düşünüldü. Şovun bütün bölümleri üçü tarafından yazıldı ve Murphy ile Falchuk, şovun ana yönetmenleri olarak hizmet verdiler. Pilot bölüm, 19 Mayıs 2009 tarihinde gösterildi ve ilk sezon, 9 Eylül 2009 ile 8 Haziran 2010 tarihleri arasında yayınlandı. İkinci sezon, 21 Eylül 2010 ila 24 Mayıs 2011; üçüncü sezon ise 20 Eylül 2011 ila 22 Mayıs 2012 tarihleri arasında gösterildi. Dizinin şu an yayınlanmakta olan dördüncü sezonunun prömiyeri 13 Eylül 2012'de yapıldı. "Glee", ekranda, şov melodileri ile liste hitleri arasında bir denge sağlamaya çalışan Murphy'nin seçtiği performansa dayalı müzikal parçalarıyla dikkat çekmektedir. Şovda cover yapılan şarkılar, şovun yayınlandığı haftada iTunes Store'da satışa çıkmaktadır ve bir dizi "Glee" albümü Columbia Records tarafından piyasaya sürüldü. 11 Ekim itibarıyla dünya genelinde otuz altı milyon dijital single satışı ve on bir milyon albüm satışı ile "Glee" müzikleri ticari bir başarı elde etti. Ayrıca DVD ve Blu-ray filmler, genç yetişkin kitap serisi, bir iPad uygulaması ve Wii için bir karaoke oyunu gibi dizinin ticari ürünleri satışa çıktı. Birinci ve ikinci sezonun tamamlanmasından sonra oyuncu kadrosu canlı konser turnesine çıktı. Murphy ile Fox, Glee Live! In Concert! turnesinin performansları ile kamera arkasını içeren "" adında bir konser filmi hazırladığını duyurdu. Film, Kevin Tancharoen tarafından yönetildi ve 12 Ağustos 2011 tarihinde Amerika Birleşik Devletleri'nde gösterildi. İlk sezon boyunca "Glee", Metacritic'in on sekiz eleştirel yorumuyla yüzde 77 ağırlıklı ortalama alarak genellikle olumlu eleştiriler aldı. Sezon, on dokuz Emmy Ödülü'ne, dört Altın Küre'ye, altı Satellite Ödülü'ne ve elli yedi başka ödüle aday gösterildi ve 2010 En İyi Televizyon Dizisi Altın Küre Ödülü - Müzikal veya Komedi ile konuk oyuncu Neil Patrick Harris, Jane Lynch ve pilot bölümdeki yönetimi için Murphy, Emmy kazananlar arasında yer aldı. 2011'de dizi tekrar [En İyi Televizyon Dizisi Altın Küre Ödülü - Müzikal veya Komedi dalında aday gösterildi. Jane Lynch ile Chris Colfer, sırasıyla En İyi Yardımcı Kadın Oyuncu ile En İyi Yardımcı Erkek Oyuncu dallarında Altın Küre kazanırken Matthew Morrison ile Lea Michele de En İyi Erkek Oyuncu ile En İyi Kadın Oyuncu kategorilerinde aday gösterildiler. Dizi ayrıca Fox tarafından kanalın 2011 Super Bowl XLV süresi sonrasını doldurmak için tercih edildi. 14 Temmuz 2011'de "Glee", on iki Emmy'ye aday gösterildi ve bir sonraki yıl üçüncü sezonuyla üç kategoride adaylık elde etti. Dizi 6. Sezon 13. Bölümle final yaparak bitmiştir. Ian Brennan, "Glee"'yi Mount Prospect, Illinois'taki Prospect Lisesi'nin şov korosunun bir üyesi olarak kendi deneyimlerine dayandırmayı tasarladı. Başlarda, "Glee"'yi bir televizyon dizisinden ziyade bir film olarak tasavvur etti ve "Screenwriting for Dummies" (Türkçe: "Aptallar için Senaryo Yazımı") yardımıyla Ağustos 2005'te ilk taslağı yazdı. Senaryoyu 2005'te tamamladı fakat birkaç yıl projeye ilgi uyandıramadı.. Mike Novick, Bir televizyon yapımcısı ve Los Angeles'tan Brennan'ın arkadaşı, Ryan Murphy gibi aynı egzersizdeydi ve ona, Brennan'ın senaryosunu verdi. Murphy, üniversitede bir gösteri korosundaydı ve senaryoyla bağı olduğunu hissetti. Murphy ile "Nip/Tuck" iş arkadaşı Brad Falchuk, Glee'yi bir televizyon şovu olarak üretmeyi önerdi. Senaryo tamamen yeniden yazıldı, ve Fox Broadcasting Company tarafından seçildi. Murphy, bunu kısmen kanalın "American Idol" ile elde ettiği başarıya bağladı. "Bir müzikal olan TV'deki en büyük hit ile bir şeyler yapmak kanal için mantıklıydı." dedi. Murphy ile Falchuk, şovun idareci yapımcısı ve dizi sorumlusu olurken Brennan bir idareci yapımcı ve Novick bir yapımcı oldu. Brennan, Falchuk ve Murphy, şovun tüm bölümlerini yazdılar.. "Glee", Lima, Ohio'da çekilmektedir. Murphy, kendisinin büyüdüğü Indiana'da büyüdüğü gibi bir Midwest dekoru seçti ve çocukken, Kings Island tema parkına Ohio'ya gidişini anımsadı. Lima'daki sete rağmen dizi, Hollywood'daki Paramount Studios'ta çekilmektedir. Murphy, "Glee"'yi karşılaştırdıkları "High School Musical"'ı daha önce hiç izlemediğini belirtti ve ilgisinin, "insanların şarkıya boğulduğu bir şov yapmak" yerine "postmodern bir müzikal" yaratma olduğunu belirterek "Chicago" formatına daha çok yaklaştırdı. Murphy, şovu gerçeklerden kaçmanın bir şekli olduğunu düşündü. "Tabancalı insanlar ya da bilim-kurgu ya da etrafta koşturan avukatlar hakkında çok fazla yayın var şu anda. Bu farklı bir tür, kablo ve kanallarda yayınlanan buna benzeyen bir şey yok. Dünyada her şey, şu anda çok karanlık, işte "Idol"'ın başarılı olmasının sebebi budur. Çevreden kaçmadır bu." dedi. Murphy, yetişkin karakterlerin genç başrol oyuncularıyla eşit olduğu çocukların yanı sıra yetişkinlerin de ilgisini çekecek bir aile şovu yapmayı amaçladı. Dizide, karakterler tarafından söylenen sayısız cover şarkı yer almaktadır. Murphy, kullanılan tüm şarkıları seçmekle sorumludur ve şovun tonu ile liste hitleri arasındaki dengelemeye çalışmaktadır, bunu "Ben, her bölümde orada herkes için bir şeyler olsun istiyorum. Bu, çok zor bir karışım fakat-bunun dengelenmesi-çok önemli." sözleriyle dile getirdi. Şarkı seçimleri, senaryonun gelişimini tamamlamaktadır ki Murphy, şöyle açıklamaktadır: "Her bölüm, merkezinde bir konuya sahiptir. Senaryoyu yazdıktan sonra hikâyeyi taşıyamaya yardımcı olacak şarkıyı seçerim." İkinci sezon için 18-49 yaş aralığındaki izleyicileri çekebilmek için En İyi 40'taki şarkılarının kullanımına doğru bir değişimin yaşandığı göründü. Murphy, plak şirketlerin şarkıların kullanılmasını kolayca onaylamasına şaşırarak "Bence anahtar, dizinin tonunu sevmeleridir. Bu şovu, iyimserlik ve gençler dahası yeni bir izleyicini için klasiklerinin yeniden yorumlanması hakkında olduğu için sevdiler." Bunlardan bir azınlık, şarkılarının kullanılması için yapılan başvuruyu kabul etmediler ki Bryan Adams, Guns N' Roses ve Coldplay bunlara dahildir; ancak Haziran 2010'da, Coldplay, "Glee"'de müziklerinin kullanılması için verdiği kararı geri aldı. Adams, Twitter hesabında "Glee"'nin yapımcılarının kendisinden hiçbir zaman izin almak için başvurmadıklarını söyledi. Besteci ve müzisyen Billy Joel, şarkılarının çoğunun şovda kullanılmasını önerdi ve diğer şarkıcılar da şarkılarının ücretsiz olarak kullanılmasını teklif ettiler. Bir dizi Glee soundtrack albümü, Columbia Records tarafından piyasaya sürüldü. Şovda yer alan şarkılar, yeni bölümün yayınlanmasından iki hafta önce iTunes'ta, bir hafta sonra diğer dijital satış yerleri ile mobil cihazlarda dijital olarak indirilebilmektedir. "Glee"nin koreografisi, Zach Woodlee tarafından yapılmakta ve bölüm başına sekiz ila dört arasında prodüksiyon sayısı düşmektedir. Önce Murhp bir şarkı seçmekte; müzik danışmanı P. J. Bloom, şarkının telif haklarını kaldırmakta ve müzik yapımcısı Adam Anders, şarkıyı "Glee" kadrosu için yeniden aranje etmektedir. Müzik parçaları, kadro tarafından önceden kaydedilmekteyken Woodlee, sonradan kadroya ve çekimler için düşünülen dans hareketlerini oluşturmaktadır. Daha sonra parçaların stüdyo kayıtları yapılmaktadır. Süreç, her bölümün çekilmesinden altı ile sekiz hafta öncesi başlamakta ve filmin başlamasından önceki güne kadar gecikebilmektedir. Her bölümün üretilmesine en az 3 milyon ABD doları harcanmakta ve ayrıntılı koreografi sonucu, filmin çekimi on güne kadar sürebilmektedir.. 2010'un sonunda, Bloom, sürecin "birkaç hafta gibi" daha kısaldığını bildird. İkinci sezon için dizinin yaratıcıları, gelecek şarkıların, yayıncılar ve kayıt şirketleri tarafından önceden dinlenmesini önerdi. İkinci bölümün galası öncesinde, "Glee" oyuncu kadrosu ülke genelinde çeşitli Hot Topic mağazaları turuna çıktı. Kadro, ABD ulusal marşını, 2009 World Series'in üçüncü maçında söyledi. Macy's tarafından 2009 Macy's Thanksgiving Day Parade'de sahne almak için teklif aldılar fakat ev sahibi yayıncı NBC, rakip kanalda yayınlanan "Glee"nin katılma planını reddetti. Dizinin ortak yaratıcılarından Ryan Murphy, oyuncu kadrosunun dışlanmasını şöyle açıkladı: "Tamamen NBC'nin durumunu anlıyorum ve bir Jay Leno çıkışını görmeyi iple çekiyorum." Dizinin başarılı olmasıyla, oyuncu kadrosu ilk sezonun bitiminin ardından bir konser turnesine çıktı ve Phoenix, Chicago, Los Angeles ile New York'u ziyaret etti. Buna ek olarak, kadro, Wham!'ın "Last Christmas"ının bir cover'ını kaydetti ve single olarak piyasay sürüldü fakat Aralık 2010'a kadar dizide yer almadı. atthew Morrison, Lea Michele, Cory Monteith ve Chris Colfer, sırasıyla Will, Rachel, Finn ve Kurt olarak rollerini yayınlanacak bir "The Cleveland Show" bölümünde cameo görüntü olarak tekrarlayacaklar. Lea Michele, Cory Monteith ve Amber Riley, "Simpsonlar"'ın yirmi ikinci sezonunun sezon prömiyerinde kamp yapan kişiler olarak yer aldı. Jane Lynch, Chris Colfer, Cory Monteith ve Amber Riley, 12 Eylül 2010'da 2010 MTV VMAs'de yer aldı. Agron, Michele ve Monteith, "GQ" dergisinin ekim sayısı için bir dizi açık saçık fotoğraf için poz verince şov, Parents Television Council (PTC; Türkçesi: "Ebeveyn Televizyon Konseyi") tarafından eleştirildi. PTC başkanı Tim Winter, "Glee"nin birçok genç hayranı olduğunu söyledi ve "Ponografiye yakın bu tür görüntülere izin verilmesiyle programın yaratıcıları, şovu yönetmedeki niyetlerini ortaya koymaktadırlar. Ve bu, aileler için iyi değil." yorumunda bulundu. İlk sezon için tanıtım afişlerinde dizinin başrol oyuncuları, sağ ellerini kullanarak "Glee" kelimesindeki "L" harfini oluşturdular. İkinci sezonun tanıtım afişlerinde, oyuncular kameraya sulu bir şeyler fırlatmakta. Glee Live! In Concert!, Mayıs 2010'da başladı ve kadro, ABD'de dört şehirde turneye çıktı. Turnenin ikinci ayağı, Haziran 2010'da İngiltere ve İrlanda için planlandı. Oyuncu kadrosu ayrıca 5 Aralık 2010'da "The X Factor"ın yedinci sezonunda da performans gösterdi. "Glee" oyuncu seçimlerinde Murphy, tiyatro rollerindeki başrol istekleriyle tanımlanabilen oyuncular aradı. Geleneksel kanal oyuncu seçimi aramaları yerine Broadway'de üç ay geçirdi ve burada, evvelce "Hairspray" ile "The Light in the Piazza" müzikallerinde başrol oynayan Matthew Morrison'ı; "Spring Awakening"'de başrol oynayan Lea Michele ve Broadway'deki "The King and I"'ın yeniden gösteriminde yer alan Jenna Ushkowitz'i buldu. Tiyatro deneyimi olmayan oyuncular için oyunculuğun yanı sıra şarkı söyleyebilmelerini ve dans edebilmelerini göstermeleri için seçmelerin yapılması gerekliydi. Chris Colfer, önceden herhangi bir deneyime sahip değildi fakat Murphy, oynaması için Kurt Hummel karakterini onun için yazdı. Jayma Mays, "The Rocky Horror Show"'dan "Touch-a, Touch-a, Touch-a, Touch Me" şarkısıyla seçmelere katılırken Cory Monteith ilkin sadece oyunculuğuna dair bir kaset teslim etti ve "80'lerin müzik videosu tarz kötü bir REO Speedwagon'un "Can't Fight This Feeling"i seslendirdiği bir müzik kasedi kendisinden istendi. Kevin McHale, bir erkek grubu geçmişinden gelmektedir ve önceden Not Like Them grubunda yer almıştı. Oyuncu kadrosunun geçmişindeki çeşitliliğinin şovun kendisindeki farklı müzikal tarzları içeren yelpazesini yansıttığını açıkladı: "Her şeyin bir karışımı: klasik rock, güncel şeyler, R&B. Hatta müzikal tiyatro şeyleri değiştirildi. Onları tanıyamayacaksınız." Jane Lynch, esasen dizide yinelenen bir karaktere sahip olması düşünüldü. fakat dizide düzenli bir karakter haline geldi. Oyuncu kadrosu, potansiyel üç "Glee" filmi için sözleşme imzaladı. "Glee", sanatçıların isimlerinin şöhretlerine göre açılışta aldığı sıraya göre on beş ana role sahiptir. McKinley Lisesi'nin İspanyolca öğretmeni ve daha sonradan glee kulübünün yönetici de olan, kulübün eski ihtişamını geri kazanmasını umut eden Will Schuester'ı Morrison oynadı. Lynch, "Cheerios" adlı amigo takımının kaptanı ve Glee Kulübü'nün baş düşmanı olan Sue Sylvester'ı canlandırdı. Will'e bir şeyler hisseden, okulun mizofobik rehber öğretmeni Emma Pillsbury karskteri Mays tarafından ve Will'in hamile olduğu konusunda kendisine yalan söylyen beş yıl evli kaldığı eski eşi Terri Schuester rolü Jessalyn Gilsig tarafından canlandırıldı. Lea Michele, genellikle okul takımının oyuncuları ile Cheerios'takiler tarafından zorbalığa maruz kalan yetenekli glee kulübü üyesi Rachel Berry'yi oynadı. Monteith, okulun futbol takımında oyunu yöneten ve glee kulübüne katıldıktan sonra takım arkadaşlarıyla arası açılan Finn Hudson'ı oynadı. Ayrıca, şarkı söylerken eşlik etmekten yakınan moda bilinci olan siyah diva Mercedes Jones rolüyle Amber Riley; Kurt Hummel-bir eşcinsel erkek kontrtenor-rolüyle Colfer; bir gitarist ve belden aşağısı felçli Artie Abrams rolüyle McHale; ve yalandan bir konuşma engeli olan bir Asya Amerikalı öğrenci Tina Cohen-Chang rolüyle Ushkowitz kulüpteki üyelerdir. Finn'in glee kulübüne katılmasını ilkin onaylamayan fakat sonradan kendisinin de kulübe katıldığı okul takımında Finn'in arkadaşı Noah "Puck" Puckerman rolünü Mark Salling canlandırdı. Finn'in amigo takımındaki kız arkadaşı ve sonradan glee kulübüne katılan Quinn Fabray karakterini Dianna Agron oynadı. Naya Rivera ve Heather Morris, sırasıyla, Cheerios ve glee kulübü üyeleri Santana Lopez ve Brittany Pierce'i oynadılar. İlk sezonda yinelenen karakterler iken ikinci sezonda düzenli karakterler arasına girdiler. Kurt'ün babası Burt Hummel rolünü Mike O'Malley oynadı ve ikinci sezonda düzenli karakterler arasına girdi. "Glee"'nin ilk sezonu yirmi iki bölümden oluşmaktadır. Pilot bölüm, 19 Mayıs 2009'da yayınlandı. Dizi, 9 Eylül 2009'da ekranlara geri döndü, toplamda on üç bölüm olmak üzere 9 Aralık 2009'a kadar çarşambaları saat 21.00'de yayınlandı. 21 Eylül 2009'da Fox tarafından ilk sezon için dokuz bölüm daha sipariş edildi ve bu bölümlerden ilki 13 Nisan 2010'da yayınlandı. Bu bölümler, salı akşamları saat 21.00'de ekranlara geldi. 11 Ocak 2010'da Fox'un dizinin ikinci bir sezonu için sipariş verdiği açıklandı. İkinci sezonun yapımı Haziran 2010'da gerçekleşmeye başladı. İkinci sezon, 21 Eylül 2010'da başladı ve salı günleri saat 20.00 zaman aralığında gösterildi. Fox, esasen diziyi 2011 Super Bowl sonrasına çarşamba günü saat 21.00'e almayı düşünüyordu fakat zayıf çarşamba ve perşembe günlerini güçlendirmeye yoğunlaştırmak amacıyla "Glee"'nyi salı gününe bırakarak dizinin programını revize etti. 23 Mayıs 2011'de üçüncü bir sezon için Fox sipariş verdi. Gösterinin başlarda süresinin uzatılması, yapım ekibine maliyeti azaltmayı ve ileriye dönük planlar yazmayı sağlayacak. "Glee", dünya genelinde birçok ülkede yayınlanması için sendika aracılığı ile satıldı ki buna, Eylül 2009'daki çıkış öncesi dizinin oyuncu kadrosunun tanıtım amacıyla ziyaret ettikleri Avustralya da dahildir. Dizi ayrıca, Kanada, Yeni Zelanda ve Fiji'de de yayınlanmaktadır. Fox'un, kasetleri göndermek yerine bölümleri direkt olarak gönderdiği Johannesburg'teki M-Net yayın merkezinin yer aldığı Güney Amerika'da gösterilmektedir. ABD'deki yayınından bir hafta sonra Birleşik Krallık ve İtalya'da yayınlanmaktadır ve İtalya'da diziye dublaj yapılmaktadır. Ve Litvanya'da.. İrlanda'da, ABD'deki yayından yirmi saat sonra gösterilmektedir. Filipinler, Hindistan, Malezya, Singapur, Endonezya ve Japonya dahil olmak üzere "Glee", Asya'daki ülkelerde de yayınlanmaktadır. "Glee"nin ilk sezonuyla birlikte üç soundtrack albümü yayınlandı: "", "" ve "". "The Power of Madonna" ve "Journey to Regionals" bölümüyle iki extended play piyasaya sürüldü: sırasıyla "" ve "". İlk sezondaki tüm kayıtları içeren, yüz adet, bir toplama albüm olan "Glee: The Music, The Complete Season One", sadece iTunes Store'da satışa sunuldu.. "" adında bir EP, Halloween bölümü eşliğinde yayınlandı. Super Bowl saygı bölümünden şarkılar içeren bir diğerinin yayınlanacağı açıklandı fakat hiçbir zaman amacına ulaşamadı. Noel temalı şarkılardan oluşan "" ile "", Kasım 2010'da piyasaya çıktı. "", Mart 2011'de yayınlandı. "Glee" ile ilgili birçok DVD ve Blu-ray kutu setleri yayınlandı. "Glee – Pilot Episode: Director's Cut", pilot bölüm ile sonraki bölüm "Showmance"in önizlemesinden oluştu. "Glee – Volume 1: Road to Sectionals", ilk sezonun ilk on üç bölümünü ve "Glee – Volume 2: Road to Regionals", ilk sezonun son dokuz bölümünü içermektedir. "Glee - The Complete First Season", 13 Eylül 2010'da satışa çıktı. Little, Brown Books, dizinin yapımcıları ile senaristleriyle iş birliği içinde gelişecek olan "Glee" ile ilgili beş genç yetişkin roman yayınlamayı planlamaktadır. İlk yetkili roman, "Glee: The Beginning", Sophia Lowell tarafından yazıldı ve dizinin olaylarına bir prequel (ön bölüm) olarak sunuldu. Diziyle ilgili ikinci roman, "Glee: Foreign Exchange", da Lowell tarafından yazılacak. Ayrı bir genç erişkin serisi olarak Sue Sylvester, ikinci sezon süresince kendi otobiyografisini yazacak. Murphy, Lynch'in Sue karakteri olarak bir kitap turnesini çıkmasıyla birlikte bunun gerçek bir kitap olarak piyasaya sürülmesini planlamaktadır. Twentieth Century Fox Consumer Products, "Glee" ile ilgili oyunlar, tebrik kartlar, elektronik ürünler, giyim ve kırtasiye malzemeleri gibi ticari ürünler planlamaktadır. Macy's, "Glee" ile ilgili elbiseler satışa sunarken Claire's, aksesurlar stok etmektedir. "Glee", on sekiz eleştirmen yorumuyla 100 üzerinden 77 Metacritic skoru elde etti. Televizyon ile ilgili 2009'un biraya getirilmiş birkaç yorumunda eleştirmenler tarafından övüldü. "Time"dan James Poniewozik, diziyi yılın en iyi sekizinci televizyon şovu olarak göstererek şunları söyledi: ""Glee" yayınlanınca—ki çoğu zaman öyle—televizyondaki herhangi bir şeye benzemeyen üstün, aşırı duygusal ve heyecan verici oluyor." "Entertainment Weekly"den Ken Tucker, diziyi dokuzuncu sıraya koyarak dizi için "apaçık yılın en yeni gösterisi muhtemelen en başarılısı" yorumunda bulundu, CNN'den Lisa Respers France, normalde "Glee"nin çıkışının "felaket için bir reçete" olduğunu, şovun "oldukça ilginç çekiciliğe ve doğrulma ihtimali olmayan meydan okumaya" sahip olduğunu yazdı. "Showmance" bölümünden sonra Parents Television Council (Türkçesi: "Ebeveyn Televizyon Konseyi"), "Glee"yi 'Haftanın En Kötü Gösterisi' olarak belirledi ve diziyi "gençler için uygunsuz olan sinirli, cinsel bakımdan duygulu erişkin bir dizi" olarak tanımladı. "Time"dan Nancy Gibbs, genç bir bakan tarafından dizinin "anti-Hıristiyan" olarak tanımlandığını duyduğunu yazdı. "Glee" oyuncu kadrosunun dijital olarak yayımladığı yaklaşık yirmi bir milyon single kopyası ve dünya genelinde yaklaşık dokuz milyon albüm satışıyla dizinin müzikal performansı ticari bir başarı elde etti. 2009'da "Glee" kadrosu "Billboard" Hot 100 listesinde yirmi beş single ile yer aldı ve böylece 1964'te The Beatles'ın otuz bir şarkıyla listede yer almasından sonra en çok yer alan oldu. Şubat 2011'de "Glee", bir haftadan daha fazla dörtte birinden daha az listede yer alarak Billboard Hot 100 listesinde en çok yer alan Elvis'i geçti. Oyuncu kadrosunun "Don't Stop Believin' performansı, 500.000 dijital satış başarısıyla Kasım 2009'da altın sertifika elde etti. Dizinin cover versiyonları, Rihanna'nın "Take a Bow"un "Glee" bölümü "Showmance"de cover'lanmasıyla %189 artışla şarkının satışına olumlu bir etki yaptı. Ancak, oyuncuların performanslarının kınanmasına yönelik eleştiriler de yapıldı: "Rolling Stone"dan Jon Dolan, Matthew Morrison'ın "bir 98° provasının çıkış yolunu çalamadığını" söyledi ve Allmusic'ten Andrew Leahey, Cory Monteith ile Dianna Agron'un "başrolde olmakla birlikte hemen hemen şarkı söylemediklerini" belirtti. E! Online'dan Joal Ryan, diziyi "piyasaya göre fazla imal edilmiş soundtrack"i açısından eleştirdi, özellikle, birçok şarkının düzeltme yazılımı Auto-Tune'a oldukça güvenmesinden şikayet etti. İkinci sezon boyunca, "Rolling Stone"tan Rob Sheffield, "Glee"yi övdüğünde örnek olarak Britney Spears ile "Rocky Horror" saygı bölümlerini ve müziğini gösterdi. Murphy'i seçimi ve "unutulmuş" pop şarkılarını diriltmesi yönüyle övdü ve dizinin benzersizliğini popüler kültürün şekillenmesi olarak "prime time'daki MTV" benzetmesi yaptı. Slash, Kings of Leon, Red Hot Chili Peppers ve Foo Fighters gibi bazı şarkıcılar/gruplar, şovda şarkılarının kullanılmasını reddetti ve verdikleri kararla şovun yaratıcısı Ryan Murphy'i mutsuz ettiler ve sık sık şarkıcılara sözlü saldırılarla şarkılarının şovunda kullanılmasına izin vermeyerek kötü kararlar verdiklerini söyledi. "Glee" hayranları yaygın olarak kendilerini "gleek" olarak adlandırmaktadırlar ve bu da İngilizce "glee" ile "geek" kelimeleriyle oluşan bir birleşik sözcüktür. Fox, Facebook ve MySpace gibi sosyal medya sitelerinde hayranların "Glee" ile ilgili aktivitelerini ölçen bir "Biggest GLEEK" (Türkçesi: "En Büyük Gleek") yarışması düzenledi ve hayran kitlesinin büyümesinin kanalın bilim-kurgu dizilerini geride bıraktığını gördü. Oyuncu kadrosunun Hot Topic turnesi, "The Gleek Tour" adıyla yapıldı. "Glee", televizyon dizileri hakkında en çok tweet atılmış dizilerden biridir. Dizinin hayranları, birçok müzikal numarayı şovun anısına yeniden oluşturdu ve bunları, YouTube'da paylaştı. Bu eğilimden ötürü dizinin yapımcıları, bazı şarkıların enstrümantal versiyonlarını dizinin soundtrack'ine ekledi. "Glee", birçok ödüle aday gösterildi ve birçok ödül kazandı. 2009 yılında dizi, beş Satellite Ödülü kazandı: "En İyi Komedi ya da Müzikal TV Dizisi", "Komedi ya da Müzikal TV Dizisinde En İyi Aktör", "Komedi ya da Müzikal TV Dizisinde En İyi Aktris" (aday gösterilen: Morrison ile Michele), "En İyi Yardımcı Oyuncu" (aday gösterilen: Lynch) ve "En İyi Konuk Oyuncu Özel Başarı Ödülü" (aday gösterilen: Kristin Chenoweth). 2010 yılında dizi, En İyi Televizyon Dizisi Altın Küre Ödülü - Müzikal veya Komedi dalında bir Altın Küre kazandı. Morrison, Michele ve Lynch de oyunculuklarıyla aday gösterildiler. "Komedi Dizisi" ve "Yeni Dizi" dalında şov, iki Writers Guild of America Ödülü'ne aday gösterildi. Glee oyuncu kadrosu, 2010 Screen Actors Guild Ödülleri'nde "Komedi Dizilerinde Ansambl Oyuncu Kadrosuyla En İyi Performans" dalında ödül kazandı. Paris Barclay ile Ryan Murphy ikilisi, "Glee" çalışmalarıyla "Komedi Dizisinde En İyi Yönetmen" dalında Directors Guild of America Ödülleri'ne aday oldu. Temmuz 2010'da "Glee", 19 Emmy Ödülü'ne aday gösterildi ve buna, "En İyi Komedi dizisi", Komedi Dizilerinde En İyi Erkek Oyuncu Emmy Ödülü (aday gösterilen: Morrison), Komedi Dizilerinde En İyi Kadın Oyuncu Emmy Ödülü (aday gösterilen: Michele) dahildir. Lynch'in aday gösterildiği "Komedi Dizilerinde En İyi Yardımcı Kadın Oyuncu Emmy Ödülü" ve Neil Patrick Harris'in aday gösterildiği "Komedi Dizilerinde En İyi Erkek Konuk Oyuncu Emmy Ödülü" dalları dahil olmak üzere dört ödülü kazandı. 16 Ocak 2011'de Lynch ile Colfer, "Bir Televizyon Dizisi, Minidizi ya da TV Filminde En İyi Yardımcı Aktör/Aktris" dallarında ödül kazanırken dizi, "En İyi Televizyon Dizisi Altın Küre Ödülü - Müzikal veya Komedi" dalında Altın Küre kazandı. Temmuz 2011'de "Glee", 12 Emmy adaylığı elde etti. Oyuncu kadrosu, geleneksel yumurta yuvarlama etkinliği için Nisan 2010'da Michelle Obama'nın ricasıyla Beyaz Saray'a davet edildi. "Glee"'nin pilot bölümü, 9,62 milyon kişi tarafından seyredildi ve sonraki on bir bölüm, 6,0 ile 7,65 milyon arasında izleyiciye ulaştı. Orta sezon finali, 8,13 milyon kişi tarafından seyredilirken, Nisan 2010'de ekranlara döndüğü bölümü 13,66 milyon kişi seyretti. Sonraki altı bölüm, 11,49 ile 12,98 milyon arasında kişiye ulaşırken sondan bir önceki bölüm olan "Funk"ın 8.99 milyon kişi tarafından izlenmesiyle reytingleri düştü. Sezon finali için izleyici sayısı 11,07 milyona yükseldi böylece 2009–10 televizyon sezonundaki yeni bir dizinin elde ettiği en yüksek final reytingini aldı. İki final bölümünün geleneksel zaman aralığında yayınlanmasından dolayı ilk sezonun sadece ilk yirmi bölümü, sezon ortalaması için hesaplandı. 6 Şubat 2011'de Superbowl'dan sonra "Glee", 26.8 milyon kişi tarafından seyredilerek en yüksek reytingini aldı. 2011 yılında Kuzey Amerika'daki dört haftalık Glee Live! In Concert! turnesinin bir parçasına dayanan konser filmi ""'nin Amerika Birleşik Devletleri'nde 12 Ağustos 2011'de yayınlanması planlandı ve iki haftalık gösterimi olacak. Film, Kevin Tancharoen tarafından yönetildi. 2010 Ocak ayında, "Glee"nin ikinci sezonunda yer alacak üç yeni rol için açık seçmelerin yapılacağını açıklandı. Seçmeler, 16 ile 26 yaş aralığındaki amatör ya da profesyonellere açıktıve çok parçalı bir televizyonun özel konusu olması amaçlandı. Murphy, "Herkes, şimdi ezilen yetenekliler hakkındaki bir şovda yer alma şansına sahip. Televizyondaki ilk interaktif müzikal komedi olmak istiyoruz." yorumunda bulundu. 22 Haziran 2010 tarihinde, "New York" dergisinden Josef Adalian, Murphy'nin ana diziye konsatre olması nedeniyle reality şovun ilerleyemeyeğini belirtti ve reality şov ile ilgilenmenin "Glee"'ye zarar verebileceğinden endişe etti. Adalian, yapım ekibinin şova girenlerden birkaçı kazananı seçmeleri ve en azından bir "Glee" bölümde yer almaları için davet etmelerini söyledi.. Haziran 2010'da, Oksijen kanalının "Glee"'deki bir reklam için yarışmacıların yarışacağı Haziran 2011 tarihinde yayınlanması planlanan bir reality şova ev sahipliği yapacağı açıklandı. 7 Haziran 2010'da Birleşik Krallık kanalı Channel 4, E4 istasyonunda "Gleeful: The Real Show Choirs of America"'yı yayınladı. Belgesel, "Glee"'ye ilham veren Amerika şov koro fenomeni araştırdı. Nick Grimshaw tarafından anlatılan yapımda, gerçek glee kulüplerinin sahne arkalarına gidildi ve Lance Bass, Ashton Kutcher, Blake Lively ve Anne Hathaway gibi ünlü olmuş gösteri korolarının mezunları hakkında detaylar verildi. "The Guardian" gazetesi tarafından izlenmesi "Gerçek yaşamdaki New Directions'a bakmak büyüleyici." yorumuyla tavsiye edildi. Gazeteden Lucy Mangan, belgesel hakkında olumlu eleştiriler yaptı ve "Bu, öyle ya da böyle, kalbinizin hızlanmasını sağlayacak." dedi. 411.000 kişi tarafından %2,3 izlenme oranıyla seyredildi. 2010 yazında, İngiltere'deki Kanal 5 ekranlarında "Glee"nin başarısından ilham alan bir reality yetenek gösterisi olan "Don't Stop Believing" yayınlandı. Programda birbirlerine karşı yarışan yeni müzikal grupların bilinen şarkıları yeni düzenlemelerl iecraları canlı olarak yayınlanmakta ve izleyiciler kazananı seçmektedir. Yalnız şarkıcılar da Amerika glee kulübü çevriminde İngiltere'yi temsil etmesi için bir gruba katılması araştırıldı. Şov, "The Belfast Telegraph" gazetesine "Glee"nin "büyük bir hayranı" olduğunu söyleyen Emma Bunton tarafından sunulmaktadır. Programın jürisinde ise eski "EastEnders" oyuncusu Tamsin Outhwaite, Blue üyesi Duncan James, şarkıcı Anastacia ve "High School Musical" koreografı Charles "Chucky" Klapow yer almaktadır. FC Verbroedering Dender EH Football Club Verbroedering Dender Eendracht Hekelgem Belçika 'nın Denderleeuw kentinin futbol takımıdır. Daha önce FC Denderleeuw, Verbroedering Denderhoutem ve Eendracht Hekelgem isimlerine sahipti ancak bunlar 2000 lerde birleşmiştir. Maçlarını Florent Beeckmanstadion 'da oynamaktadır. Verbroedering Dender sırasıyla 2005-06 sezonunda Belçika Üçüncü Ligi A ve 2006-07 sezonunda 2. ligi şampiyon tamamlamıştır. 2006-07 sezonu sonunda Pro League'e yükselmişlerdir. 2008-09 sezonu sonunda tekrar 2. lige düşen takım şu an Belçika 2. Ligi'nde oynamaktadır. "Güncelleme 28 Ağustos 2011" Libya'daki Yahudilerin tarihi Libya'daki Yahudilerin tarihi (İbranice: טְרִיפּו֗לִיטֵאִים, Tripolitaim) MÖ 3. yüzyıldan beri Yunan hakimiyeti altındaki Sirenayka'da Yahudilerin varlığı bilinmektedir. II.Dünya Savaşı sırasında Yahudi nüfusu Faşist rejimli İtalya'nın antisemitik kanunlarına ve Alman birliklerince sürülmelere maruz kalmıştır. Savaş sonrası anti-Yahudi saldırılar yüzünden birçok Yahudi başta İsrail olmak üzere başka ülkelere göç etti. 1969'da başa Muammer Kaddafi'nin geçmesiyle Yahudiler için yaşam daha da zorlaşınca geriye kalan bütün Yahudiler de ülkeyi terk etmek zorunda kaldı. Libya'daki son Yahudi Rina Debach ülkeyi 2003'te terk etti. Greko-Romen dönemde Libya Sirene ve Sirene'ye bağlı bölgelerden ibaretti. Bu topraklarda, aralarında Mısır'dan göç etmişler de olan Yahudiler yaşıyordu. Augustus, bölge valisi Falvius aracılığıyla buradaki Yahudilere ayrıcalıklı haklar tanıdı. Zamanında Kudüs'teki Yahudilerle yakın bağları vardı. 73'te Yahudiye'de Birinci Yahudi-Roma savaşı devam ederken, Sirene'de Dokumacı Jonathan önderliğinde Yahudi cemaati ayaklandı. Bu isyan bölge valisi Catullus tarafından çabucak bastırıldı. Jonathan, Pentapolis valisine ihbar edidi. İntikam olarak Romalılar Jonathan ile birlikte Sirene'deki varlıklı Yahudileri öldürdü. 115'te Sirene, Kıbrıs ve Mısır'da bir kez daha Yahudi ayaklanması başladı. Çalışmaları "2 Makkabiler" kitabına kaynak olan Sirene'li Jason ve İsa'nın çarmıhını taşıyan Sirene'li Simon bu dönemde yaşamış Libya Yahudilerinden bazılarıdır. Libya 1911'de İtalya'nın sömürgesi haline geldi. 1931'de, 550.000 nüfuslu Libya'nın %4'ünü oluşturan 21.000 Yahudi'nin çoğu Trablus'da yaşıyordu. Bu zamana kadar Yahudilerin durumu genel olarak iyiydi. 1930'ların sonlarında Faşist rejimli İtalya antisemitik kanunlar geçirmeye başladı. Bu kanunların sonucu olarak Yahudiler hükümet işlerinden kovuldu, devlet okullarından çıkarıldı ve vatandaşlık belgelerine "Yahudi ırkı" mührü basıldı. Buna rağmen Trablus'in %25'i Yahudiydi ve 44 sinagog Yahudilere hizmet vermeye devam ediyordu. 1942'de Müttefik Devletler'le Kuzey Afrika'da savaşan Almanya Bingazi'nin Yahudi çeyreğini işgal etti. Yahudilerin dükkânları yağmalanıp 2000 Yahudi çölde çalışma kamplarına gönderildi; bunlardan beşte birinden haber alınamadı. En kötü anti-Yahudi olayları ise Müttefik Devletler'in Kuzey Afrika'yı özgürleştirmesinden sonra yaşandı. 5-7 Kasım 1945'te gerçekleşen Trablus pogromuyla 140 Yahudi öldürüldü ve birçoğu da yaralandı. Asiler hemen hemen bütün sinagogları yağmalayıp 5 tanesini evler ve iş yerleriyle birlikte yıktılar. 1948 Haziran'ında yaşanan başka bir anti-Yahudi ayaklanmasında 12 Yahudi öldürüldü ve 280 Yahudi evi yıkıldı. Bu kez Libya Yahudi cemaati kendini korumaya hazırlanmıştı ve geri savaştı; böylece düzinelerce daha ölüm engellenmiş oldu. Anti-Yahudi saldırılarla gelen güvensizlikle ve İsrail'in bağımsızlığını kazanmasıyla çoğu Yahudi ülkeyi terk etti. 1948-1951 arası özellikle 1949'da göçün yasallaşmasından sonra 30.972 Yahudi İsrail'e göç etti. 31 Aralık 1958'de Yahudi Cemaati Konseyi kanunen kaldırıldı. 1961'de çıkan yasayla gerçek Libya vatandaşlığını gösteren izin belgesi 6 kişi hariç