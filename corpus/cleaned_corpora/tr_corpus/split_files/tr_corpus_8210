Jersey, ABD), Amerikalı oyuncu. Annesi Macar/Alman, babası Afrika kökenli Amerikandır. Halen New York'ta The William Esper Studio'da öğrencidir. Ününü Heroes adlı dizi de oynadığı Simone Deveaux karakteri sayesinde yapmıştır. Şu an bitmiş olan evliliğinden bir çocuğu bulunmaktadır. Soyuz 13 Soyuz 13 ilk defa Soyuz 12 ile denenen yeni tasarım Soyuz uzayaracının ikinci deneme uçuşu. Soyuz 13 aracı, Orion 2 Uzay Gözlemevi'ni de taşıyordu. Orion 1 Uzay Gözlemevi, Salyut 1 uzay istasyonunda kuruluydu. Mürettebattan Piyotr Klimuk, uzaya giden ilk Beyaz Rus kökenli kozmonottu. Orion 2 Gözlemevi Grigor Gurzadyan tarafından tasarlanmıştı ve mürettebattan Valentin Lebedev tarafından kullanılıyordu. 13. kadire kadar solgun binlerce yıldızın morötesi spektogramı çekildi. Tarihte ilk kez bir Gezegenimsi bulutsunun, Arabacı takımyıldızındaki IC 2149'un Dünya yörüngesinden spektogramı çekildi. Spektogram, bulutsuda aluminyum ve titanyum elementleri olduğunu gösteriyordu, daha önce o tür gök cisimlerinde bu elementlerin bulunduğu bilinmiyordu. Yine aynı gezegenimsi bulutsuda iki foton püskürmesi ve Arabacı takımyıldızında önemli bir yıldız kümesi bulundu. Dünya yüzeyinin de bölgesel spektogramları çekildi. Orion 2 Gözlemevi'nde kızılötesi spektogramları çekmekte kullanılan aynalı teleskop; 1.000 mm odak uzaklığına, 240 mm. açıklığa sahipti, kuartz bir prizma objektifi vardı. Teleskop nedeniyle Soyuz'un yörünge modülü özel olarak değiştirilmişti. Soyuz 13, 7K-T/AF olarak adlandırılan bu modelin tek uçuşudur. Soyuz 11 kazasından sonra Soyuz uzayaracı güvenliği artırılmış şekilde yeniden tasarlanmıştı. Soyuz 13, yeni modelin ikinci deneme uçuşuydu. Kozmonotlar, aracın tüm sistemlerinin gayet iyi çalıştığını tespit ettiler. Gözlemevinde yapılan gözlemler ve uzayaracının testi, görev süresinin büyük kısmını kapsadı. Dönüşte Soyuz 13 kapsülü Karaganda'nın 200 km Güneybatısında bir kar fırtınasının içine indi. Kale Kermen ya da Kale, Orta Çağ'ın sembolü olan bu yapılar, savunma amaçlı yapılmıştır. Rusya'da Kremlin denen ve Japonya'da Shiro denen yapılar da benzerliklerinden dolayı kermen olarak düşünülebilir. Soyuz 14 Soyuz 14, tarihte ilk insanlı askeri uzay uçuşu. Sovyetler Birliği tarafından gerçekleştirildi. Soyuz 14, Salyut 3 uzay istasyonu ile kenetlendi ve kozmonotlar çalışmalarını bu istasyonda sürdürdüler. Görev aslında gizli bir askeri uzay uçuşuydu, Salyut 3 istasyonu gerçekte askeri Almaz uzay istasyonu projesine dahil insanlı bir casus uydusuydu. Bu durum uzun süre gizli tutuldu, ancak perestroyka'dan sonra kamuoyu tarafından öğrenildi. Mürettebat, Salyut 3'ün askeri görevler için uygunluğunu sınadılar. Ayrıca uzay istasyonunun güneş panelleri gibi sistemlerinin çalışıp çalışmadığını denetlediler. Kozmonotlar ağırlıksız ortamın daha önce Soyuz 9 uçuşunda ortaya çıkan olumsuz etkilerini gidermek için her gün günde 2 saat idman yaptı. Bu sayede dünyaya döndüklerinde Soyuz kapsülünden yardım almaksızın çıkabildiler. İki haftalık uçuş boyunca mürettebat uzaydan casusluk faaliyetleri ve biyomedikal deneyler gerçekleştirdiler. Tüm görev hedeflerinin başarıldığı açıklandı. 5 cm KwK 38 5 cm KwK 39 L/60 "(5 cm Kampfwagenkanone 39 L/60)" Nazi Almanyası ordusu Wehrmacht tarafından II. Dünya Savaşı sırasında orta sınıf SdKfz.141 Panzerkampfwagen III tankına monte edilen 5 sm çapındaki bir top türüdür. Türkiye Halk Kurtuluş Partisi-Cephesi Türkiye Halk Kurtuluş Partisi-Cephesi kısaca THKP-C, Mahir Çayan, Yusuf Küpeli ve Münir Ramazan Aktolga tarafından Aralık 1970'te Türkiye'de yasa dışı olarak kurulan Marksist-Leninist örgüttür. Kentsel gerilla savaşı stratejisini benimsediğini açıklayan örgüt, 1960 ve 70'lerde oluşan Devrimci Gençlik Hareketleri ile büyüdü. Kuruluşunun hemen ardından İstanbul ve Ankara'da banka soygunu gibi birkaç eylem gerçekleştiren örgüt, Nisan 1971'de İsrail başkonsolosu Efraim Elrom'u kaçırarak adını daha da duyurmuştur. Elrom'un kaçırılmasından sonra yapılan görüşmelerden netice alınamaması ve ardından Efraim Elrom'un öldürülmesinden sonra örgüte yönelik başlatılan operasyonlar sonucu örgütün yönetici kadrosundan birkaçı dışında tümü yakalandı. Bu operasyonlar sonrası kendi içlerinde örgütün yöntemlerine dair tartışmalar yaşamalarının ardından yönetim kadrosundan birkaç isim ihraç edildi. Mahir Çayan ve arkadaşlarının cezaevinden kaçmasının ardından yeniden bir araya gelen örgüt, şehirlerden uzaklaşıp kırlarda örgütlenme yoluna gitti ve bu sebeple Karadeniz Bölgesi'ne gittiler. THKP-C lideri Mahir Çayan ve arkadaşları Deniz Gezmiş, Yusuf Aslan ve Hüseyin İnan'ın idamlarını engellemek için 27 Mart 1972'de Ünye'deki NATO üssündeki yabancı görevlileri kaçırdı. Kaçırdıkları esirler ile birlikte Tokat'ın Niksar ilçesine bağlı o dönemki adıyla Kızıldere köyüne geldiler. 30 Mart 1972'de emniyet güçleri tarafından Kızıldere köyünde sıkıştırılan örgüt üyeleri ile silahlı çatışmaya girildi. Çatışmanın ardından Ertuğrul Kürkçü dışındaki örgüt üyelerinin hepsi öldürüldü. Sağ yakalanan Ertuğrul Kürkçü dışındaki üyelerinin tamamının öldürülmesinin ardından örgüt o dönemde resmi olarak dağıldı. Sonrasında kurulan Devrimci Yol, Kurtuluş Hareketi, Acilciler ve Devrimci Sol gibi oluşumlar bu geleneği sürdürdüğünü iddia etseler de THKP-C'nin savunduğu görüşleri ve eylemleri tartışmaya açarak yeniden yorumlanmasına ve farklı örgütler kurulmasına neden oldular. Kurulduğu ve aktif olduğu yıllarda Türkiye'de yasadışı olan örgüt, günümüzde de yasadışı olarak kabul edilmektedir. Türkiye'nin yanı sıra Birleşik Krallık hükûmeti'nin de yasadışı veya terör örgütleri listesinde yer alan THKP-C'nin, dağılmasının ardından kurulan ve THKP-C geleneklerini sürdürdüğünü iddia eden Acilciler, Devrimci Sol gibi örgütler de Türkiye dahil olmak üzere farklı ülkelerde yasadışı olarak kabul edilmekte ve "Terör Örgütleri Listelerinde" yer almaktadır. Ayrıca, örgütün dağılmasının ardından kurulan Acilciler örgütünün Suriye İç Savaşı boyunca Beşşar Esad yanlısı olarak Suriye'de faaliyetlerini sürdürdüğü iddia edilmektedir. THKP-C, teorisini Mahir Çayan'ın Kesintisiz Devrim, Sömürge Tipi Faşizm, Suni Denge, Politikleşmiş Askeri Savaş Stratejisi (PASS) tezlerinin oluşturduğu, Türkiye İşçi Partisi içerisinde doğan ve Türkiye devrim tarihinde pasifizme ve revizyonizme sahip olarak nitelendirdiği kesimlere savaş açmış, yaptığı eylemlerle ses getirmiş bir örgüttür. Örgüt, kendisini "Oligarşinin korkulu rüyası" olarak tanımladı.Mahir Çayan görüşlerini 1972 yılında devlet tarafından aranırken yazdığı Kesintisiz Devrim II-III adlı kitabında açıklamıştır. Kitaba göre Türkiye 1950'lerin başlarından itibaren sömürgeleşmeye başlamış ve uluslararası emperyalizm yeni sömürgecilik anlayışıyla Türkiye'yi gizli bir biçimde işgal etmiştir. Kitapta anlatıldığına göre, 12 Mart 1971 yarı-askeri muhtırasının ardından, işbirlikçi tekelci burjuvazi, Amerikan tekelleri ile ittifak halinde yönetimde oligarşik diktatörlük oluşturmuştur. THKP-C'nin logosu eski THKC militanı Kadriye Deniz Özen tarafından tasarlanmıştır. THKO esasen silahlı mücadeleyi 1969'da başlatmayı planlamıştı ama çekirdek kadrosunun Filistin'den dönüşü sonrası tutuklanması üzerine mücadele 1970'te başlatıldı. Bu dönemlerde Mahir Çayan, Yusuf Küpeli, Münir Ramazan Aktolga THKO üyeleriyle bir görüşme yapar. Çayan THKO üyelerine ""mücadeleye erken başlandığını"", ""bir siyasal parti olarak örgütlenmeksizin silahlı propagandaya girişilemeyeceğini"" söyler ve ""birlikte"" örgütlenme teklifi yapar. Fakat THKO'nun kır gerillası, ileride THKP-C'yi oluşturacak olan kadronun ise şehir gerillasını savunduğu için Hüseyin İnan, ""Siz kent proletaryasına inanıyorsunuz, biz ise kır proletaryasına"" diyerek reddeder. Deniz Gezmiş ise Mahir Çayan'a ""sen oportünistsin"" der. THKC militanları erken dönemde şu eylemleri yapar: THKC militanları, Mete Has ve Talip Aksoy'u kaçırarak karşılık olarak Kadir Has'tan fidye aldı. Kadir Has bu olayı şöyle anlatıyor: "Eşim Rezzan'ı Akdeniz seferine çıkan bir gemi ile yurtdışına yolcu ettikten sonra, Metelerin Suadiye'deki evine ulaştık. Zile bastık kapı açıldı. Karşımızda gelinim Fezal'ı beklerken yabancı bir erkekle karşılaştık. Eve girdikten sonra kapı kapandı. Teröristler benden 400 bin lira para istiyordu. Teröristlerin benden istediği 400 bin lira fidye çok büyük para idi. Bu para ile, tanesi 133 liradan 3007 adet Cumhuriyet Altını almak mümkündü. 1971'in 400 bin lirası, günümüzün yaklaşık 200 bin dolarına eşdeğerdi. Daha sonra teröristler Talip Aksoy ile Mete Has'ı alıp götürdüler. Sabah adının Mahir Çayan olduğunu öğrendiğim teröristle birlikte, evden çıktık. Üsküdar iskelesinden arabalı vapura binip Kabataş iskelesine, oradan da taksi ile Şişli Pilavcı Pasajı'ndaki işyerime ulaştıkPilavcı Pasajı'ndaki işyerimi, kayınbiraderim Ali Germirli yönetiyordu. Ali'ye durumu anlattım. Bana "ağabey, bu çok büyük para" dedi. Ali, işin dehşetini anlamamış olacak ki, "Burası dağ başımı, Ne parası" dedi. Anında teröristin cevabını aldı: "O lafı bir daha edersen, kurşunu yersin". Ali bu defa Kayserililik içgüdüsüyle teröriste "250 bin versek olmaz mı?" diye teklifte bulundu. Bu pazarlık ortamından rahatsız olan Mahir Çayan ise "Olmaz" cevabını verdi. 200 bin lirayı çok kısa zamanda tedarik edip Mahir Çayan'a verdim. Paranın ikinci yarısını ise akşamüstü muhasebe müdürümüz Nihat Ünsal ile Karaköy İskelesi'ne gönderdik. Gece yarısı Talip ile Mete'yi kurtardıktan sonra, polisi haberdar ettik." Eylem sonucunda Kadir Has Hüseyin Cevahir'e ""Bir daha karşılaşmayacağız, değil mi?"" diye sorar. Bunun üzerine Hüseyin Cevahir ""Bir kere daha hepinizle birlikte topyekûn karşılaşacağız."" der. 12 Mart Darbesi ardından THKP-C darbeden kaçmama ve askeri eylemleri sürdürme kararı almıştır. Aralık 1970'te kurulan THKP ve THKC normalde örgütlenme açısından küçük eylemler düzenledi. Ama yakalanan THKO üst düzey militanları Deniz Gezmiş, Yusuf Aslan ve Hüseyin İnan'ın serbest bırakılması için THKC gerillaları Ulaş Bardakçı, Hüseyin Cevahir, Mahir Çayan, Necmi Demir, Oktay Etiman ve Ziya Yılmaz, 17 Mayıs 1971'de kuruluş eylemi sayılan Efraim Elrom'u kaçırdı. Eyleme ise ""1 Mayıs Harekâtı"" ismini verdi. İsmin kaynağı, eylemin 1 Mayısta yapılması şeklinde planlanmasından dolayıdır. Ama eylem teknik aksaklıklardan dolayı 2 hafta ertelenir. Kaçırılma eyleminden sonra THKC, İsrail Başkonsolosluğu önündeki bir varile "Amerikancı Bakanlar Kurulu'na" isimli bildiriyi bıraktı. Bildiri şöyledir: Olayı öğrenen dönemin başbakanı Nihat Erim hemen yardımcısı Sadi Koçaş'a bir bildiri yazdırdı. Bildiri bizzat Sadi Koçaş tarafından saat 22:45'te radyoda okundu. Bildiri özet olarak şöyledir: Sıkıyönetim komutanlığı ise kaçırılma olayının ardından 16 No'lu şu bildiriyi yayımlar: Sıkıyönetim, hemen ardından ise 17 no'lu şu bildiriyi yayımlar: 20 Mayıs'a gelindiğinde THKP-C'nin verdiği süre dolmuş lakin devlet hiçbir adım atmamıştı. Devlet aynı Türkiye Halk Kurtuluş Ordusu'nun dört Amerikan askerini rehin alıp sonradan bıraktığı gibi bir olay yaşanmasını bekliyordu. Ama THKP-C'de hiçbir adım atmamıştı. Bunun üzerine 22 Mayıs 1971'de sokağa çıkma yasağı ilan edildi ve Elrom aranmaya başlandı. Balyoz Harekâtı olarak isimlendirilen bu harekâtın ismi Nihat Erim'in "Alınacak tedbirler balyoz gibi kafalarına hemen inecektir" sözünden gelmektedir. İsteklerinin yerine getirilmemesi ve aramanın da çıkmasıyla THKP-C Elrom'u öldürdü. 23 Mayıs 1971'de Elrom Nişantaşı'ndaki Hamarat Apartmanı'nda ölü olarak bulundu. Elleri arkadan bağlanmış ve ağzı bantlanmış olan Elrom şakağına üç kurşun sıkılarak öldürülmüştü. Olaydan sonra kaçan THKC militanlarını Yılmaz Güney sakladı. THKC militanları 24 Mayıs 1971'de Yılmaz Güney'in evini terk etti. Aramaların artması üzerine 27 Mayıs'ta saklandıkları boş bir hücre evi 30 Mayıs 1971'de keşfedildi. Yaşanan küçük çatışmalarda bir kadın ve bir bekçiyi yaralayarak bazı militanlar kaçabildi. Lakin THKP Merkez Komitesi Üyesi Mahir Çayan ve THKP Genel Komitesi üyesi Hüseyin Cevahir kaçamadı. Çatışa çatışa İstanbul Maltepe'de bir eve sığındılar. İlk önce zemin katı seçtiler ama sonra güvenlikten dolayı en üst kata çıktılar. Evin sahibi Binbaşı Dinçer Erkan'dı. İçeri girince militanlar evi terk etmelerini istedi. Sibel Erkan'ı tutup ""sen kal bize su getir"" diyerek Sibel Erkan'ı rehin aldı. Böylece 51 saat süren Sibel Erkan Olayı başladı. Çayan ve Cevahir Sibel Erkan'a evin en güvenli yerinde bir sığınak yaptılar. Rehin aldıkları kıza karşı yurtdışına çıkmak için pasaport istediler. Dışarıya her ne kadar kızı öldürecekleri yönünde tehditler atsa da içeride ""Sen dışarı da söylediklerimize bakma. Korkma sakın bizden. Sana bir şey yapacak, öldürecek değiliz. Kendimizi kurtarmak için onlara böyle davranıyoruz"" diyerek kızı yatıştırıyorlardı. Geçen 51 saatin sonunda 1 Haziran'da askerler 15 dakika sonra tekrar anons yapacağız demesine rağmen operasyon başladı. Önce keskin nişancı Cihangir Erdeniz Hüseyin Cevahir'e 1 el ateş açtı. Vurulması üzerine Hüseyin Cevahir "Aslan" diye bağırdı. Bu Çayan ve Cevahir arasında bir parolaydı. Vurulan aslan diye bağıracak böylece diğeri de intihar edecekti. Özellikle 31 Mayıs 1971'de Nurhak Olayı'nın gerçekleştiğini radyodan haber almalarıyla teslim olma düşüncesi iyice kayboldu. İntihar girişimine geçmeden önce Çayan büyük harflerle yazdığı şu notu bıraktı: "İHTİLALE GİDEN YOL BURADA DÜŞEN GERİLLANIN KANIYLA KIZILLAŞARAK AYDINLANACAKTIR." Lakin solak olan Çayan aceleyle silahı sağ eline aldı ve kalbinin üzerine doğrultup ateş açtı. Solak oluşu yüzünden eli titredi ve kurşun milimetrik sapmayla akciğerine saplandı. Polis-asker kuvvetleri içeri girince yerde yatan Cevahir'e ateş açtı. Cevahir'in üzerinden 23 kurşun çıktı. Çayan ise ağır yaralı olarak ele geçirildi. Operasyona katılan polislerden biri Başkomiser Mehmet Bayrak ise kalçasından yaralandı. Sığınakta saklanan Erkan ise hiçbir yara almadan kurtuldu. Ölü ele geçirilen Hüseyin Cevahir'in bedeni, evin balkonundan dışarıya sergilendi. Olaydan sonra ele geçirilen Çayan şu açıklamayı yaptı: Çayan'ın yakalanmasından kısa bir süre sonra sığınacak yerleri olmayışından dolayı Ulaş Bardakçı Hamarat Apartmanı'na "belki güvenlidir" umuduyla gider ama orada üs kuran polislerce yakalanır. Tutuklamaların artması üzerine TÜRKİYE HALK KURTULUŞ PARTİ VE CEPHESİ-1 Davası başlar. 1 No'lu sanık Mahir Çayan, 2 No'lu sanık ölü Hüseyin Cevahir, 3 No'lu Sanık ise Ulaş Bardakçı'dır. Ulaş Bardakçı ve Mahir Çayan'ın özellikle 146/1 maddesi uyarınca tecziyesi olmakla birlikte birçok maddeyi ihlalden tecziyeleri istenmekteydi. Ama mahkeme sonuçlanmadan 29 Kasım 1971'de mahkemeden 2 THKO 3 THKP-C militanı firar eder. Sanıkların firar ettiği ortaya çıkınca Kartal Maltepe 2. Zırhlı Tugay Askeri Cezaevi, saat 16:55'te şu açıklamayı yapar: Firardan sonra Sıkıyönetim Komutanlığı ise 38 No'lu şu bildiriyi yayımlar: TÜRKİYE HALK KURTULUŞ PARTİ VE CEPHESİ-1 Davası'nın son duruşması 28 Aralık 1971'de görülür ve Necmi Demir ile Kamil Dede idama, Rüçhan Manas, Kadriye Deniz Özen ve İlkay Demir müebbet hapse çarptırılır. Çayan ve Bardakçı'nın tutuklanmasından sonra THKP-C eylemleri durmuştur. Bu ve benzeri olayların sonucunda Çayan, Yusuf Küpeli ve Münir Ramazan Aktolga'yı çağırır. Çayan ikisini de "Narodniklikle" ve "Doktorculukla" suçlar ve Genel Komite Üyeleri şu kararı alır: Böylece Genel Komite üyelerinin aldığı kararla Küpeli ve Aktolga THKP ve THKC'den ihraç edilir. Kaçıştan sonra Çayan THKC kır gerillalarının, Bardakçı ise şehir gerillalarının başına geçer. 19 Şubat 1972'de Mehmet Eymür ve Hiram Abas'ında katıldığı bir baskın sonucu Ziya Yılmaz yaralı olarak ele geçirilir, Ulaş Bardakçı ise saat 07:00'da Arnavutköy'de öldürülür. Bardakçı'nın ölümü THKP-C Davası İddianamesi'nde şöyle geçer: Koray Doğan, THKP-C'nin ODTÜ'deki bağlantısı olan militandır. Maltepe'den firarın ardından Çayan ve arkadaşlarına sığınacak yer de temin eden de kendisidir. Bir süre sonra Komer'in arabasını yaktığı iddiasıyla aranmaya başlar. Koray Doğan'ın babası Ahmet Doğan'a liseden arkadaşı olan Tevfik Türüng'ün 9 Mart 1972'de dediklerini kız kardeşi Tülay Doğan şöyle anlatıyor: Türüng'ün bu sözleri söylediği gece Doğan, kız arkadaşının evine gider ama orada üs kuran polislerce yakalanır. Listede adını bulamadıkları için polisler tarafından salınır. Bölgeden uzaklaşırken daha önce salınan Doğan'a arkadan ateş açılır. Koray Doğan'ın ölümünün ardından THKP-C güçlü bir bağlantısını kaybetmiş ve ağır hasar almıştır. THKO liderlerinin idamlarını engellemek için eylem yapılması hala gündemdeydi. Hatta Nihat Erim'i kaçırmayı planlayanlar bile vardı. Ama zaman kısıtlıydı. THKC Karadeniz kır militanlarından Fatsa'dan İngilizleri kaçırabileceği yönünde bir teklif gelince Çayan bu eylemi koşullarının hazır oluşundan dolayı seçer. THKP-C 25 Mart 1972'de ""Türkiye Cumhuriyeti Cumhurbaşkanlığı, Parlamentosu ve Hükûmetine"" başlıklı bir bildiri bırakır. Bildiri özetle şöyledir: Bunun üzerine 26 Mart 1972'de Ordu, Ünye'den Charles Turner ve Gordon Banner isimli 2 İngiliz ile Joe Law isimli 1 Kanadalı radar teknisyeni kaçırılır. Kızıldere'ye vardıklarında Çayan; Nihat Yılmaz ve Ertan Saruhan'a köyden gidip eylemi gelecek kuşaklara anlatmasını ister. Ama 28 Mart 1972'de Yılmaz ve Saruhan, kullandıkları arabayı uzak bir yerde terk edip tekrar Kızıldere'ye dönerler. Militanlar 30 Mart 1972'de Tokat, Niksar, Kızıldere köyünde kuşatılır. Askerler militanlarla konuşmak isterler. Militanlar kabul eder ve dama çıkarlar. Militanların görünüşünün ardından askerler ateş açar. Türkiye Halk Kurtuluş Partisi Merkez Komitesi ve "Türkiye Halk Kurtuluş Cephesi Kır Gerillaları Ünitesi" lideri Mahir Çayan alnından vurularak ölür. Çayan'ın ölümü üzerine militanlar şartların yerine getirilmemesinden dolayı 3 teknisyeni öldürüp çatışmaya başlarlar. Çatışma sonucu 9 militan yaşamını yitirir. Saffet Alp yaralı olarak geçirilir ama evin dışına çıkarılıp kafasından vurularak öldürülür. Samanlıkta saklanan dönemin diğer THKP-C üyesi Ertuğrul Kürkçü'nün babası ise, oğlunun naaşını ölenler arasında bulamaması üzerine tekrar yapılan arama sonucu 31 Mart 1972'de yakalanır. Olayda ölen militanların isimleri şöyledir: Olaydan sonra İngiliz basınının önde gelen gazeteleri ""Türk hükümetinin doğru olanı yaptığını"" söyledi. Birleşik Krallık hükûmeti, 1972'de fiili olarak dağıldığı iddia edilen örgütün Suriye İç Savaşı boyunca Beşşar Esad yanlısı Suriye Direnişi adlı milis grubu olarak Suriye'de faaliyetlerini sürdürdüğünü iddia etmiştir. Örgüt, THKP-C Acilciler ile birlikte Birleşik Krallık'ın yasaklı terör örgütleri listesinde yer almaktadır. GÃ¼n Zileli Gün Zileli (d. 24 Ekim 1946, Ankara), 1970 yılında, DTCF’nin Felsefe Bölümü’nün 2. sınıfından ayrıldı. 1960’lı yıllarda, "Yordam", "Soyut" gibi edebiyat dergilerinde öyküleri yayımlandı; ayrıca, "Emekçi", "Aydınlık", "Proleter Devrimci Aydınlık" dergilerinde görev aldı ve yazdı. TİP, FKF ve Dev-Genç örgütlerinde çalıştı; son ikisinin yönetici organlarında bulundu. 1964 yılının Ağustos ayındaki ilk anti-emperyalist gösterilerde gözaltına alındı. 1966 yılındaki anti-emperyalist gösterilerden dolayı kısa süre hapis yattı. 1968 ve daha sonrasındaki öğrenci hareketlerinde yer aldı, 1969 yılında kısa süre hapis yattı. 1971-1974 yılları arasında, üç yılı aşkın, Mamak Cezaevi’nde tutuklu kaldı; TÖS, Dev-Genç ve TİİKP davalarından yargılandı. 1970’li yıllarda "Aydınlık", "Halkın Sesi", "Bora", "Türkiye Gerçeği" dergilerinde, daha çok teorik ve siyasi nitelikte makaleler yazdı ve TİKP’in yöneticiliğini yaptı. 1975 yılında, Adana’da, İncirlik Üssü’ne karşı yapılan yürüyüşte tutuklandı ve kısa süre hapis yattı. 12 Eylül’den sonra, TİKP davası dolayısıyla arandı ve on yıl kaçak yaşadı. Bu yıllarda, daha çok Mehmet Gündüz takma adıyla teorik yazılar yazdı; "Ufuklar", "Saçak" ve "Sosyalist Birlik" dergilerinin çıkartılmasına ön ayak oldu, "Yapıt" ve "Somut" dergilerinde yazdı. 1990 yılının başında yurtdışına çıkıp İngiltere’de siyasi mülteci olarak yaşamaya başladı. Bu yıllarda, roman yazdı ve İngilizceden Türkçeye kitap çevirdi. "Amargi", "Sosyalizmin Sorunları", "Yeni Zamanlar", "Birikim", "Apolitika", "Ateş Hırsızı", "Uç", "İmlasız", "Bireylikler", "Kitap-lık", "Virgül", "Köxüz", "Öteki İsviçre", "Açık Gazete", "Özgür Üniversite", "Haber Cumhuriyeti", "Devrimci Demokrat" gibi dergi ve internet sitelerinde ağırlıklı olarak kitap eleştirisi yazıları yayımlandı. 2009 yılında Türkiye’ye döndü. İstanbul Özgür Üniversite’de, “Devrimi Yeniden Düşünmek” ve “Komintern ile TKP” konulu seminerler verdi. Yazı ve röportajları, "Aşk ve Devrim" (www.gunzileli.com) adlı bireysel sitesinde de yayımlanmaktadır. Şu anda Yayın Kolektifi bünyesinde çalışmaktadır. Soyuz 15 Soyuz 15, Sovyetler Birliği tarafından gerçekleştirilen insanlı uzay uçuşu. Uçuşun amacı, Salyut 3 uzay istasyonuna kenetlenmek ve askeri çalışmalar yürütmekti. Soyuz uzayaracı istasyona başarıyla yanaştı, ancak otomatik kenetlenme sisteminin bozulması nedeniyle kenetlenme gerçekleşmedi. Araçta elle kenetlenme manevrası için yeterince yakıt olmadığından, uçuşun sona erdirilmesinden başka çare kalmadı. Soyuz 15, fırlatıldıktan sadece 2 gün sonra dünyaya döndürüldü. Sovyet hükümetinin resmi açıklamasına göre ise başından beri uzay istasyonu ile kenetlenme düşünülmemişti, sadece bir Soyuz aracının istasyon yakınında nasıl manevra yaptığı denenmişti. Salyut programını yürüten uzay mühendisi Viktor Çelomey, Soyuz araçlarında yedek bir kenetlenme sistemi olmamasını eleştirdi. Görevden sonra kurulan devlet komisyonu, arızanın İgla kenetlenme sisteminden kaynaklandığını buldu. Sistem düzeltilinceye kadar Salyut 3 istasyonu ömrünü tamamladı ve atmosfere gierek yandı. 2 cm KwK 30 2 cm KwK 30 L/55 "(2 cm Kampfwagenkanone 30 L/55)" Nazi Almanyası ordusu Wehrmacht tarafından kullanılan hafif sınıf tank türü olan SdKfz.121 Panzerkampfwagen IIye monte edilen 20 mm kalibrelik bir top türüydü. Bu tank İspanya İç savaşı ve II. Dünya Savaşı sırasında kullanılmıştır. Bu topun daha da geliştirlmiş bir modeli 2 cm KwK 38 L/55 "(2 cm Kampfwagenkanone 38 L/55)" SdKfz.121 Panzerkampfwagen II modelinde kullanılmıştır. 3,7 cm KwK 36 3.7 cm KwK 36 L/46.5 "(3.7 cm Kampfwagenkanone 36 L/46.5)", Nazi Almanyası ordusu Wehrmacht tarafından II. Dünya Savaşı sırasında kullanılan orta sınıf SdKfz.141 Panzerkampfwagen III tankına monte edilen 3.7 cm çapında bir top türüdür. Brunei millî futbol takımı Brunei millî futbol takımı, Brunei'yi uluslararası arenada temsil eden futbol takımıdır. 2004 Eurovision Şarkı Yarışması 2004 Eurovision Şarkı Yarışması, Türkiye'nin İstanbul şehrinde düzenlenen 49. Eurovision Şarkı Yarışması'dır. Yarışmayı Ruslana, "Wild Dances" adlı şarkısı ile Ukrayna adına kazanmıştır. 12 Mayıs ve 15 Mayıs tarihlerinde gerçekleşen yarışmanın yayıncılığını TRT yapmıştır. Sunuculuğunu Meltem Cumbul ve Korhan Abay'ın üstlendiği yarışma yarı finalli sistemin uygulandığı ilk Eurovision Şarkı Yarışması'dır. ""Aynı Gök Kubbe Altında"" sloganının kullanıldığı yarışmaya Andorra, Arnavutluk, Beyaz Rusya ilk kez katılmış; Danimarka, Finlandiya, Monako, Litvanya ve Makedonya ise yeniden katılmışlardır. Ayrıca Eurovision kalbinin ortasına ev sahibi ülkenin bayrağını yerleştirme usulu Türkiye'de başlamıştır. Yarışmanın provaları sırasında Lefkoşa'nın güneyinden canlı olarak bağlanılan Kıbrıslı Rum puan sunucusunun ("merhaba Konstantinopolis)" lafına karşı Korhan Abay'ın ("Özür Dilerim ama bu şehir 1453'ten beri İstanbul diye anılıyor!)" tarzında kısa süreli de olsa bir gerginlik yaşanmıştır. Sertab Erener'in 2003 yarışmasını kazanmasının ardından TRT yarışmanın yapılması için olası aday yerleri açıkladı. İlk olarak Mydonose Showland düşünülmüştü. Ancak TRT buranın kapasitesinin yarışma için yetmeyeceğinden Mydonose Showland adaylar arasından çıkarıldı. Geriye yarışmanın yapılabileceği iki yer kaldı. TRT, yarışmanın Abdi İpekçi Arena'da yapılmasına karar verdi. 2003 Eurovision Şarkı Yarışması'nda ilk 10'a girebilen ülkeler doğrudan finalde, diğerleri ise yarı-finalde yarışmıştır. Bunun dışında sadece dört ülke (Birleşik Krallık, Fransa, İspanya ve Almanya) daha doğrudan finalde yarışmıştır. Bu yıl, daha önceki yıllardan çok daha farklı bir logo ve slogan kullanılmıştır. Bu yılki logoda "Eurovision" yazısındaki "V" harfi bir kalp şeklindedir ve bu kalbin içine ev sahibi ülkenin bayrağı eklenmiştir. Alt tarafta da ev sahibi şehir ve yıl yazmaktadır. Bu gelenek 2004'ten sonraki yıllar da da devam etmiştir. 2004 Eurovision Şarkı Yarışması'nın, 15 Mayıs 2004 tarihinde yapılan final gecesinde DVD ve CD'ler satışa bir gösteri sonrası sunulmuştur. DVD'lerin içinde yarı final ve final gösterilerinin yanı sıra, oylamalar, birincinin tanıtımı, basın toplantısı, şarkıcılar hakkında bilgi gibi çeşitli şeyler bulunmaktadır. Toplam 330 dakikalık DVD'lerin yanı sıra CD'lerde her ülkenin şarkısı bulunmaktadır. DVD ve CD'lerin satışları bazı noktalarda hâlâ devam etmektedir. Pescennius Niger Pescennius Niger (d. 140 – ö. 194), 193'teki Beş İmparator Yılı imparatorlarındandır. "Siyah" anlamına gelen "Niger" adı, taht üzerinde hak iddia eden rakibi Clodius Albinus'la (Albinus=Beyaz) tam bir tezat oluşturur. Niger, Equestrian hizmetinde bir İtalyan olarak Suriye valiliği yaptığı sırada Pertinax'ın ölümü ve İmparatorluk unvanının mezatta Didius Julianus tarafından alınması üzerine doğu lejyonları tarafından İmparator ilan edildi.Eyaletlerden Aegyptus doğrudan kontrolü altına girerken Asia Eyaleti yönetimi tarafından da desteklenmenin keyfini çıkardı.Bu Eyaletler büyük zenginliklere sahip olduğu halde diğer bir asi general Septimius Severus, önce Roma'da tahtın varis oldu ardından da doğuya ilerleyerek Niger'le yüz yüze geldi. Niger 193 Cyzicus Savaşı'nda ve Nicea Savaşı'nda ardından da son olarak (194) Issus Savaşı'nda bozguna uğradı, 194'te Antakya'ya çekilen Niger Parthia'ya kaçmaya denerken öldürüldü. Nuri DemiraÄŸ Nuri Demirağ, Mühürzâde Mehmed Nuri Bey (1886; Divriği, Sivas - 13 Kasım 1957, İstanbul), Türk iş adamı, siyasetçi. Türkiye Cumhuriyeti Devlet Demiryolları inşaatının ilk müteahhitlerindendir. Türkiye’nin 10.000 kilometrelik demiryolu ağının 1250 km’lik bölümünün inşasını gerçekleştirmiş ve bu nedenle kendisine Mustafa Kemal Atatürk tarafından “Demirağ” soyadı verilmiştir. Cumhuriyet döneminin sayılı zenginleri arasına girmiş ve hayırseverliği ile tanınmış bir iş adamıdır. Türkiye’de ilk uçak fabrikasının kuruluşu, ilk sigara kağıdı üretimi, ilk yerli paraşüt üretimi gibi ilkleri gerçekleştiren, İstanbul Boğazı üzerine köprü yapılması, Keban’a büyük bir baraj yapılması düşüncelerini ilk kez gündeme getiren kişidir. Özellikle havacılık sanayisinde başarıları ile anılır. Türkiye Cumhuriyeti’nin ilk muhalefet partisi olan Millî Kalkınma Partisi’nin kurucusudur. 1886 yılında, Sivas’ın Divriği ilçesinde Dünya’ya geldi. Babası Mühürzâde Ömer Bey, annesi Ayşe Hanım’dır. Üç yaşında iken babasını kaybetti, annesi tarafından büyütüldü. Ortaöğrenimini Divriği Rüştiye Mektebi’nde tamamladıktan sonra okuldaki başarısı nedeniyle öğretmen yardımcısı olarak bir süre kendi okulunda görev yaptı. 1903'te Ziraat Bankası’nın açtığı memurluk sınavını kazanarak Kangal kazasındaki şubeye, bir yıl sonra ise Koçgiri Şubesi’ne atandı.. 1906-1909 arasında Erzurum vilayetinde kıtlık yaşanmıştı . Nuri Bey, 1909’da, depolarda bırakılan buğday ve tahılları kişisel inisiyatifini kullanarak halka uygun bedelle sattı. Bu yüzden hakkında soruşturma açıldı ve aklandı. 1910’da Maliye Bakanlığı’nın sınavını kazandı ve maliye memuru oldu. Beyoğlu Gelirler Müdürlüğü’nde memur olarak İstanbul’a atanmıştı. Kısa süre sonra Hasköy Mal Müdürü oldu. Maliyenin her kademesinde çalıştı. Bir yandan da Maliye Mekteb-i Âlisi’nde gece derslerine katılarak yüksek öğrenimini yaptı. 1918’de maliye müfettişi oldu. Beyoğlu ve Galata dolaylarında görev yaparken I. Dünya Savaşı’ndan yenik çıkmış bir devletin memuru olarak bazı hakaretlere maruz kalmıştı. Bu hakaretleri sindiremediği için istifa etti.. Mesude Hanım ile evlenen Mehmet Nuri Bey’in bu evlilikten Galip ve Kayı Alp adlı iki oğlu, Mefkure, Şukufe, Süveyda, Süheyla, Gülbahar ve Turan Melek adlarında kızları Dünya’ya geldi. Drexel Üniversitesi biyomedikal mühendisliği bölümü kurucusu Profesör Doktor Banu Onaral torunudur. Maliye müfettişliğini bıraktıktan sonra ticaret yapmanın yollarını arayan Nuri Bey, 1918’de, yabancıların tekelinde olan sigara kağıdı işine girdi. Eminönü’de küçük bir dükkânda ilk Türk sigara kağıdı yapımını başlattı. Ürettiği sigara kağıdına “Türk Zaferi” adını verdi. Türk Zaferi sigara kâğıtları Türk Kurtuluş Savaşı vermekte olan Türk halkı tarafından büyük ilgi gördü. Nuri Bey, bu ilk girişiminden büyük kazanç elde etti.. Mehmet Nuri Bey, milli mücadele döneminde İstanbul’da sigara üretimi ve ticaretle uğraşırken bir yandan da Müdafaa-i Hukuk Cemiyeti’nin Maçka Şubesi’nin yönetti. Kurtuluş Savaşı’ndan bağımsız bir devlet olarak çıkan Türkiye Cumhuriyeti, ülkenin ulaşım sorununa demiryolları ile el atmıştı; amaç, en kısa sürede demiryolu ağını genişletmekti. 1926’da Samsun-Sivas demiryolu yapımını üstlenen Fransız şirketi işi bırakınca ilk etapta yapılacak yedi kilometrelik kısım için açılan ihaleye giren Mehmet Nuri Bey, çok düşük bir fiyat vererek ihaleyi aldı. İşin geri kalan kısmı da denemek üzere kendisine verildi. Tapu dairesinde mühendis olan kardeşi Abdurrahman Naci Bey’i de memuriyetinden istifa ettirip kendisine ortak yapan Mehmet Nuri Bey artık Türkiye Cumhuriyetinin ilk demiryolu müteahhidi olmuştu. Kardeşi ile birlikte çalışarak Samsun-Erzurum, Sivas-Erzurum ve Afyon-Dinar hattını 1012 kilometrelik demiryolunu bir yıl gibi kısa bir sürede tamamladı. Çok dağlık ve kayalık arazide balyozlarla dağları delerek tünel açmak zorunda kalmalarına rağmen işlerini zamanında tamamladılar. Başarılarından ötürü 1934 yılında Atatürk kendisine ve kardeşi Abdurrahman Naci Bey’e "Demirağ" soyadı verdi. Nuri Bey, demiryolu yapımı sürerken çeşitli büyük inşaat projelerine de başladı. Karabük Demir Çelik, İzmit Selüloz, Sivas Çimento ve Bursa Merinos tesislerini, Eceabat Havalimanı’nı, Haliç kenarında İstanbul Hal Binası’nı inşa etti. 1931 yılında İstanbul Boğazı’na köprü inşası projesini başlattı. Yurtdışından uzmanlar getirerek incelemeler yaptırdı; San Francisco’daki Golden Gate Köprüsü ile aynı sistemde bir köprü inşa etmeleri için Golden Gate’i inşa eden firmayla anlaştı. Tüm hazırlıkları bitmiş olan projeyi 1934’te cumhurbaşkanı Atatürk’e sundu. Cumhurbaşkanı tarafından beğenilse de proje hükümetten onay alamadı ve proje gerçekleşmedi. Bu, Nuri Demirağ’da çok büyük bir hayal kırıklığı yarattı. Nuri Demirağ, THK aleyhine açtığı davasını kaybettikten sonra, Türkiye’de adalet kavramının gelişmesi için tek-partili yönetim anlayışının değiştirilerek çok-partili demokratik düzenin getirilmesi gerektiğine inanmıştı. Bu düşünceyle siyasete atıldı. 1945 yılında Türkiye’nin ilk muhalefet partisi olan Millî Kalkınma Partisi’ni kurdu. Parti, 1946 ve 1950 seçimlerinde meclise giremedi. 1954 seçimlerinde Demokrat Parti’den adaylığını koydu, Sivas milletvekili oldu. Çölleşme, tarım ve hayvancılıkta gerileme, enerji, barajlar, köprüler, limanlar hakkında çalışmalar yaptı. 13 Kasım 1957’de İstanbul’da şeker hastalığı nedenle hayatını kaybetti. Zincirlikuyu Mezarlığı’na defnedildi. Devrin en zengin iş adamı olan Demirağ., 1936 yılında uçak fabrikasına kurma girişimine başladı. O yıllarda ordunun uçak ihtiyacı halktan ve zengin işadamlarından toplanan bağışlarla karşılanmaktaydı. Kendisinden uçak satın almak için başlatılan bir bağış kampanyasına katılması istendiğinde “Benden bu millet için bir șey istiyorsanız, en mükemmelini istemelisiniz. Madem ki bir millet tayyaresiz yaşayamaz, öyleyse bu yaşama vasıtasını başkalarının lütfundan beklememeliyiz. Ben bu uçakların fabrikasını yapmaya talibim” sözleriyle karşılık vermişti.. Fabrikayı memleketi Divriği’de kurmayı planlamıştı. Ancak öncelikle İstanbul’da bir deneme atölyesi kurulacaktı. Bu amaçla Çekoslovak bir şirketle anlaştı. İstanbul’da Barbaros Hayrettin Paşa İskelesi’nin yanında atölye binası inşa edildi (Deniz Müzesi’nin solunda bulunan büyük sarı bina). Deneme uçuşlarını yapabilmek için Yeşilköy’deki Elmas Paşa Çiftliği’ni satın aldı ve üzerinde büyük bir uçuş sahası, hangarlar ve uçak tamir atölyesini yaptırdı. Uçuş sahası, Avrupa’nın en büyük havalimanı olan Amsterdam Havalimanı büyüklüğünde idi. Bu alan, günümüzde Uluslararası İstanbul Atatürk Havalimanı olarak kullanılır. Uçakları kullanacak Türk pilotların yetişmesi için bir havacılık okulu kurmak gerekiyordu. Pistin bulunduğu arazide Gök Okulu kuruldu. Okul, 1943 yılında kadar 290 pilot yetiştirdi. Yeşilköy’deki Gök Okulu’ndan önce Divriği’de de bir Gök Ortaokulu açtı. Sivas’ın hiçbir ilçesinde ortaokul yokken açılmış bu okulda öğrencilerin tüm masrafları karşılanıyor; öğrenciler havacılığa özenmeleri için İstanbul’a getirtilip uçuş dersleri veriliyordu. Beşiktaş’taki uçak fabrikasında üretilecek uçak ve planörlerin planını Türkiye’nin ilk uçak mühendislerinden Selahattin Reşit Alan çizdi. 1936’da ilk tek motorlu uçak üretildi ve Nu.D-36 adı verildi. 1938’de Nu.D-38 adlı çift motorlu altı kişilik yolcu uçağı yapıldı. NuD-38, 1944 yılında Dünya havacılığı yolcu uçakları A sınıfına alındı. İlk uçak siparişini 1938 yılında Türk Hava Kurumu (THK) verdi. Nuri Demirağ, havacılık alanında çalışmalarına 1939’da Türkiye’nin ilk yerli paraşüt üretimini gerçekleştirerek devam etti. 1941’de tamamen Türk yapımı ilk uçak İstanbul’dan Divriği’ye uçtu. Nuri Demirağ’ın oğlu ve Gök Okulu’nun ilk mezunlarından olan Galip Demirağ, bu uçuşta pilot idi.. THK tarafından sipariş edilen 65 planör kısa sürede teslim edildikten sonra; NuD-36 adlı 24 eğitim uçağı tamamlanmış, deneme uçuşları İstanbul’da gerçekleşmişti. THK’nın siparişi olan ve son olarak İstanbul’dan Eskişehir’e uçan uçakların teslimi için Eskişehir’de bir kez daha test uçuşu yapılması talep edilmiştir. Selahattin Reşit Alan, 1938’de Nu.D-36 uçağıyla iniş yaparken, çevredeki hayvanlar hava alanına girmesin diye pistte açılan hendeği görmez ve hendeğe düşer. Reşit Alan bu kazada vefat eder. Bu kazadan sonra THK siparişi iptal etti. Nuri Demirağ, mahkemeye verdiği THK ile yıllar süren bir mahkeme sürecine girdi. Mahkeme THK lehine sonuçlandı. Ayrıca uçakların yurt dışına satılamaması için bir de kanun çıkartılır. Bu yüzden sipariş alamayan fabrika 1950’li yıllarda kapanır. Beşiktaş’ta üretilen uçakların uçuş deneme testleri ve gök okulu için yapılan pistler, hangarlar, üzerlerindeki bütün yapılı binalar o yıllarda dünyanın en büyük havalimanı Amsterdam Havalimanı büyüklüğündeki bütün kurulu tesisler istimlak edildi. Bu havalimanı günümüzdeki Atatürk Havalimanı’dır. İspanya, İran ve Irak’tan alınan siparişler engellendi; elde kalan uçaklar hurdacıya satıldı.. Nuri Demirağ’ın davayı kaybettikten sonra hükümet üyeleri ve cumhurbaşkanı İsmet İnönü’ye mektuplar yazarak yanlışlığın düzeltilmesi için yaptığı girişimler başarısız oldu; fabrika tekrar açılamadı. 5 cm KwK 39 5 cm KwK 39 L/60, "(5 cm Kampfwagenkanone 39 L/60)" Nazi Almanyası ordusu Wehrmacht tarafından II. Dünya Savaşı sırasında orta sınıf SdKfz.141 Panzerkampfwagen III tankına monte edilen 5 cm çapındaki bir top türüdür. Ömer Büber Ömer Büber, (d. 16 Haziran 1963) Balıkesir'de doğdu. İlk, Orta ve Lise öğrenimini ilçesi Dursunbey'de tamamladı. Üniversite eğitimini Ankara Gazi Üniversitesi'nde tamamladı. Uzun bir süre Moskova ve Bağımsız Devletler Topluluğu Ülkelerinde yönetici olarak çalıştı. Daha sonra yurda dönerek Anadoluda bir kamu üniversitesinde öğretim görevlisi olarak akademik çalışmalarda bulundu. Eğitimciliğinin yanı sıra tiyatro yönetmenliğe de yapan Ömer L.Büber, birçok oyun sahneye koydu. Bir çocuk babası olan Ömer Büber'in Şaman'ın Davulu adlı edebi, Genel ve Teknik İletişim adlı da akademik olarak yayınlanmış iki eseri bulunmaktadır. Ömer Büber, halen İzmir'de yaşamakta ve bir vakıf üniversitesinde akademik çalışmalarına devam etmektedir. 1980 Yaz OlimpiyatlarÄ±'nda bisiklet Bisiklet, 1980 Yaz Olimpiyatlarında yer alan sporlardan biriydi. Organizasyonda tamamı erkeklerde, iki yol ve dört pist bisikleti kategorisinde madalya mücadelesi yapıldı. 7,5 cm KwK 37 7.5 cm KwK 37 L/24 "(7.5 cm Kampfwagenkanone 37 L/24)" Nazi Almanyası ordusu Wehrmacht tarafından II. Dünya Savaşı sırasında orta sınıf SdKfz.161 Panzerkampfwagen IV tankında kullandığı 7.5 cm lik bir top türüdür. Bu top kısa namlulu olmasında dolayı sadece düşman istihkam birliklerine karşı kullanılmak için yapılmış ancak savaşın başlarında düşman tanklarına karşıda kullanılmıştır. Daha sonra bu topun yerine tanklara 7.5 cm KwK 40 L/48 topu monte edilmiştir. Soyuz 16 Soyuz 16, ABD-Sovyet ortak Apollo - Soyuz Test Projesi (ASTP) için yapılan ilk deneme uçuşu. Kozmonotlar Anatoli Filipçenko and Nikolay Rukavişnikov, ASTP için modernleştirilen uçuş kontrollerini sınadılar. Uçuş aynı zamanda Sovyet ve Amerikalı yer ekiplerine birlikte çalıma deneyimi kazandırdı. Amerikalı teknisyenlerin Soyuz uzayaracının güvenilirliği konusundaki şüpheleri de giderilmiş oldu. Uçuş tam bir başarıyla sonuçlanmıştı. Fırlatmadan kısa bir süre sonra Sovyetler NASA'ya haber verdi. Böylece ABD'nin uzay tarama sistemi uzayaracını takip etme imkânı buldu. Sovyetler, uçuş bilgilerini NASA'ya verirken "uçuş başlayana kadar basına açıklamama" şartı getirdiler. Bu, kurulduğu günden beri uçuş bilgerini basına açıklayan NASA için mümkün değildi. Bunun üzerine NASA'dan Sovyet uzay kontrol ekibine gönderilen faksta şöyle deniyordu: ""Sovyetlerin fırlatmayı kendilerinin açıklamak istemesini takdir ediyoruz. Ancak bu projeye bizim de katılıyor olmamızdan dolayı, basından bilgi gizleyerek güç bir duruma düşeceğiz. Bu durumda siz basına açıklama yapana kadar veya biz yapabilir duruma gelene kadar herhangi bir bilgi almamayı tercih ediyoruz."" Tayvan millî futbol takımı Tayvan millî futbol takımı, Tayvan'ı (Çin Cumhuriyeti) uluslararası arenada temsil eden futbol takımıdır. Emirler, Gölbaşı Emirler, Ankara ilinin Gölbaşı ilçesine bağlı bir mahalledir. Ankara iline 60 km, Gölbaşı ilçesine 40 km Balâ ilçesine 30 km uzaklıktadır. Brunei Brunei ya da resmî adıyla Brunei Barış Ülkesi Devleti, Brunei Darü's-Selam Devleti Güneydoğu Asya'da Borneo adasında yer alan sultanlık. Ülkenin tek komşusu Malezya'dır. Başkenti Bandar Seri Begavan'dır. İslami monarşi ile yönetilen ülkenin resmî dili ise Malayca'dır. Ülkenin gelir kaynaklarının başında doğalgaz ve petrol vardır. Ülke ekonomisi Sultan'ın ve Shell'in elindedir. Katar'dan sonra GSMH ölçütüne göre Dünya'nın en zengin ikinci ülkesi olarak kabul edilmektedir. Dünya'nın en zengin isimleri arasında yer alan Brunei Sultanı Hassanal Bolkiah'tır. Denarius MÖ 211'den itibaren Roma Para sistemine dahil olan denarius, (çoğul: "denarii") küçük Gümüş Sikke'lerdir ve yavaşça itibarı azaldığı için yerine çıkarılan antoninianus'lara kadar tedavüle çıkan en yaygın para olarak kalmıştır. Denarius ilk olarak İkinci Pön Savaşı'nın sürdüğü MÖ 211 yılında, Roma Cumhuriyeti'nde, o zamanlar ortalama 4.5 gram olarak basılmıştır (kesilmiştir). Bu ağırlığını bir süre muhafaza ettikten sonra, MÖ 2. yüzyıl'da ağırlığı (bir Roma Pound'unun 1/84 olacak şekildi) 3.9 gram'a düşürülür. Bu ağırlığınıda İmparator Nero dönemine kadar korur ve ardından (Pound'un 1/96) 3.4 gram'a geriler. Nero zamanında içerdiği gümüş miktarı düşürüldü. Daha sonraki Roma İmparatorları tarafından değeri 3. yüzyıl'a doğru 3 gram'a kadar indirildi. İlk basıldığı tarihte değeri olan 10 As, denarius'a "onluk ya da on içeren" anlamına gelen adını verir. Yaklaşık MÖ 141'de As'ın ağırlığında meydana gelen azalmayı yansıtacak şekilde 16 as olarak tekrar tarife edildi. Denarius, 3. yüzyıl'da yerini alacak olan antoninianus basılana kadar Roma İmparatorluğunun en çok basılan sikkesi oldu. Bu sikkenin son basımı bronz olarak Aurelian zamanında 270-275 ve Diokletian yönetiminin ilk yılında 284'te oldu. 20. yüzyıl öncesi paraları hakkında çok fazla tipte üretilmiş olmaları sebebi ile kıymet karşılaştırması yapmak çok zordur. Satın alma gücü, ekmek baz alındığında İmparatorluğun ilk yıllarında yaklaşık olarak 20 US$ olarak tahmin edilmiştir. Klasik tarihçiler muntazaman Roma Cumhuriyeti'nde ve Roma İmparatorluğu'nun erken dönemlerinde niteliksiz bir işçi ve sıradan bir asker için vergisiz ücretin 1 denarius yani yaklaşık 20 US$ olduğunu söyler. (bir karşılaştırma olarak, niteliksiz bir Amerikalı işçi federal asgari ücret tarifesine göre günde 8 saatlik bir çalışma süresi için en az 41 US$ kazanırken ortalama bir Amerikalı aynı süre için günde yaklaşık 180 US$ kazanır.) İmparatorlukta bir denarius içerisindeki güncel gümüş miktarı yaklaşık 50 grains (1 grain=64.79891 miligram) ya da 1/10 troy ounces'sudur. (1 troy ounce=1 troy ounce = 31.1034768 gram) Gümüş içeriğinin kalitesi, politik ve ekonomik dalgalanmalara bağlı olarak değişim gösterir. Gallienus yönetiminde, Antoninus ince gümüş kaplamalı bir bakır sikkeydi. Denarius artık düzenli olarak basılmadığı halde, bir hesaplama aracı olarak kullanılmaya devam edildi ve adı anlaşılamayan bir biçimde sonraki Roma sikkeleri içinde kullanıldı. Denarius'un tükenmeyen mirası İngiliz penny'si için "d" kısaltması olarak 1971'e kadar kullanıldı. Fransa'da denier olarak hayat bulurken, Arab ülkelerinde ise "dinar", islam öncesi dönem de dahil olmak üzere günümüzde bile bazı modern Arab ülkelerinde bir ödeme aracı olarak kullanılmaktadır. Hepsi de para anlamına gelen, İtalyanca'da "denaro", İspanyolca'da "dinero" ve Portekizce'deki "dinheiro" sözcükleri, Latince "denarius" sözcüğünden türemişlerdir. Göründüğü kadarıyla altın "aureus" bir "hesaplama parası"dır, yüksek değeri nedeniyle günlük kullanımda pek değerlendirilmez. Nümizmatikler, aureus'un İmparatorların tahta çıkış bahşişi (cülus) olarak Lejyonlara dağıtıldığını düşünürler. 1 aureus 25 denarii değerindedir. 1 altın aureus = 2 altın quinarii = 25 gümüş denarii = 50 gümüş quinarii =100 bronz sestertii = 200 bronz dupondii = 400 bakır as = 800 bakır semisses = 1600 bakır quadrans Hristiyanlıkta genel kabul gören bir inanışa göre Yehuda İşkariyot, İsa'yı, Roma İmparatorluğu Yahudiye Eyaleti Valisi Pontius Pilatus'un askerlerine 30 Denarius'a ispiyonlamıştır. Hayri Ersoy Hayri Ersoy İnşaat Mühendisi, araştırmacı, yazar. Abhaz asıllı olan Hayri Ersoy 1959 yılında Düzce'nin Akçakoca ilçesinin Esmahanım köyünde doğdu. İTÜ İnşaat Fakültesi İnşaat Mühendisliği Bölümü'nü bitirdi. Kafkasya ve Kafkasyalılar hakkında araştırmaları ve romanları basıldı. 1990 yılında Nart Yayıncılık adında bir yayınevi kurdu. Bu yayınevi bünyesinde Alaşara adında bir kültür sanat dergisi çıkardı. 2006 yılında Abhazya'ya yerleşti. Abhazya'nın Başkenti Sohum'da yayın yapan ABAZA adlı özel televizyon kanalında "Hadiaspora Aguaysıbj-Diasporamızın Kalp Atışları" adlı bir haber program yapmaya başladı. "Sürdüler Sürgün Oldum" ve "Sürgün Sessiz Ölür" adlı romanları Abhazcaya çevrilip basıldı. 2006 yılında Abhazya Yazarlar Birliği Üyesi oldu. Hayri Ersoy evli olup Setenay Ersoy ve Tamara Ersoy ad覺nda iki k覺z babas覺d覺r. 8,8 cm PaK 43 PaK 43 ("Panzerabwehrkanone 43") Nazi Almanyası ordusu Wehrmacht tarafından II. Dünya Savaşı sırasında kullanılan 88 mm lik tanksavar topudur. Rheinmetall-Borsig AG firması tarafından geliştirilen bu top aslında 88 mm çapında bir uçaksavar silahı olarak üretilmişti. Silahın, tanklara karşı kullanılması genellikle Erwin Rommel'e ithaf edilir. Ama bu tarzda ilk kez kullanımı Fransa Seferi sırasında olmuştu. Bu denemelerde silah, tanklara karşı o derece başarılı oldu ki daha sonra Krupp firması bu topu tanksavar topuna dönüştürdü. İleride bu top Wehrmacht elindeki en etkili tanksavar silahı oldu. Üzerinde bu silahı taşıyan çok çeşitli araçlar bulunuyordu. Örneğin ağır sınıf Tiger II tankı (KwK 43 L/71), kundağı motorlu obüs Nashorn (PaK 43/1), ve tank imha ediciler Ferdinand/Elefant (PaK 43/2) ve Jagdpanther (PaK 43/3 ve 43/4) modelleri ile donatılmıştır. PaK 43 ün yüksek verimli 4 tekerlekli bir kundağı bulunuyordu. Eski nesil tanksavar silahları 2 tekerlekli olduklarında hareket kabiliyetleri çok düşüktü. Bu yüzden 4 tekerlekli PaK 43 ler çok hızla yer değiştirip yeniden ateş pozisyonu alabiliyordu. Top durduktan sonra yere yakın bir pozisyona indiriliyor ve 4 noktadan sabitleniyordu. Bu sayede top 360 lik ayrıca güvenli bir yanal hareket alanına sahipti. Kundağın alçak olması sebebiyle kolayca gizlenebiliyordu.Daha sonra 2 tekerlekli ve ayrık kundaklı PaK43/41 obüs modeli de üretildi. Bu top çok büyük olması nedeniyle elle hareket ettirilmesi veya saklanması çok güçtü. PaK 43 Hungaroloji Hungaroloji Anabilim Dalı, 09 Ocak 1936 tarihinde Atatürk'ün emriyle kurulmuştur. Hungaroloji Kürsüsü, Dil ve Tarih-Coğrafya Fakültesi'nin kuruluşuyla birlikte açılan ilk 13 kürsü arasında yer alır. Kürsünün başına, yine Atatürk'ün isteğiyle Kürsü kurucusu ve hocası olarak ünlü Macar Türkolog ve kütüphanecisi Prof. Dr. László Rásonyi getirilir. Anabilim Dalı'nın esas amacı Türk-Macar ortak geçmişini araştırmak, Macar dilini, kültürünü, edebiyatını Türkiye'de tanıtmaktır. Anabilim Dalı'nda dört öğretim elemanı ve bir yabancı uzman görev yapmaktadır. Anabilim Dalı'nda lisans programına ek olarak lisansüstü program da yürütülmektedir. Anabilim Dalı Türkiye ve Macaristan arasındaki dostluğun geliştirilmesindeki gayretleri nedeniyle iki kez (1992 ve 2001 yıllarında) Macaristan Cumhuriyeti tarafından Onur Beratı ile ödüllendirilmiştir. Hungaroloji Ana Bilim Dalı'ndan mezun olan kişilere Hungarolog unvanı verilir. Nora Zehetner Nora Zehetner, (d. 5 Şubat 1981; El Paso, Teksas), Amerikalı oyuncu. Teksas'ta doğdu ve büyüdü. 18 yaşında sahne kariyeri amacı ile Kaliforniya'ya ya taşındı. Aralarında Amerikan Pastası 2'nin de olduğu bazı filmlerde ve Heroes gibi televizyon dizilerinde rol aldı. Nominal faiz Nominal faiz, piyasada uygulanan cari faiz oranına verilen ad. Finans hareketlerinden arındırılmadığından reel faiz oranını göstermez. SHDSL SHDSL (Simetrik HDSL), standartlaştırlmış simetrik DSL türüdür. Bir veya iki bakır tel çifti üzerinde çalışabilmektedir. Çift sayısı ikiye çıkarıldığında hız artışı sağlanmaktadır. Hız - Bir çift tel üzerinde 2.31 Mbps, iki çift tel üzerinde 4.6 Mbps Azami mesafe - 6000 m (3.78 mil) veya fazlasÄ± SHDSL bir transmisyon teknolojisi olup simetrik olarak veri iletimini sağlar, veri iletiminin simetrik olması upload ve download bant genişliklerinin aynı değerde olması demektir. SHDSL modemler veri bağı katmanı protokolleri olarak ATM, TDM ve EFM teknolojilerini kullanırlar. ATM ve EFM teknolojilerini kullanan SHDSL modemler genellikle IP üzerinden veri ve ses iletimi için kullanılırlar. Katman 2'de TDM teknolojisini kullanan modemler genellikle ses iletiminde kullanılırlar. SHDSL TDM modemlerin kullanım alanlarına örnek olarak Telekom santrallerinden son kullanıcıya PRI hatların taşınması örnek olarak verilebilir. G.SHDSL modemler katman 2'de ATM teknolojisini kullanan modemlerdir ve günümüzde daha çok veri iletimi ve VoIP uygulamaları için kullanılır. Mada AdasÄ± Mada Adası veya diğer adıyla Kazak Adası, Isparta'nın Şarkikaraağaç ilçesinin Gedikli Köyü'ne bağlı olan ve Beyşehir Gölü üzerinde bulunan en büyük ada. Türkiye'nin üzerinde yerleşim olan tek göl adasıdır. Mada Adası, Beyşehir Gölü'nde bulunan 32 adanın en büyüğü olup, 822 hektar büyüklüğündedir. İlçe merkezine (Şarkikaraağaç'a) uzaklığı yaklaşık 35 km'dir. Ayrıca ada; Beyşehir Gölü'nde Isparta'ya bağlı olan tek ada olup, gölde yerleşim bulunan tek adadır. Adanın kara ile bağlantısı; mahallesi olduğu Gedikli köyüyledir. Köy ile ada arasında yaklaşık 700 m'lik bir mesafe bulunmaktadır. Mada'ya ulaşım, sal ve balıkçı kayıklarıyla sağlanmaktadır. Kış aylarında ada ile kara arasında kalan bölgenin buz tutmasıyla ulaşımda çeşitli aksaklıklar meydana gelmektedir. Bu konu zaman zaman Türkiye ulusal medyasında da yer bulmakta, adanın konumu "National Geographic" gibi dergiler ve belgesel yapımcılarının dikkatini çekmektedir. Mada Adası'yla ilgili olarak hazırlanan "Mada" adlı belgesel "5. Uluslararası Kısa Film Festivali"'nde birinci olmayı başarmıştır. Mada Adası'nın ulaşım sorununu çözmek için; ada ve Gedikli Köyü arasına bir köprü yapılması planlanmaktadır. Mada Adası'nın nüfusu 2008 itibarıyla; 253 kişi olup, adada 36 aile bulunmaktadır. Günümüzde adada yaşayan kişilerin Tırtar Yörükleri olduğu bilinmektedir. Tırtar Yörükleri adaya, 1870–1871 yıllarında Mada'ya gelerek daha sonra ayrılan Kazaklardan adayı satın alarak, -1940'lı yıllarda- Mada'ya yerleşmiştir. Bu yüzden adaya Kazak Adası da denmektedir. Adanın en büyük geçim kaynağını balıkçılık ve tarım oluşturmaktadır. Adada lüfer ve sazan gibi balıklar izin verilen dönemlerde avlanmaktadır. Adaya ulaşımın zor oluşu nedeniyle tarım araçlarının getirilmesi oldukça zordur. Nisan 2011'de yaptırılan duba ile hasat döneminde kullanılmak üzere bir biçer-döver adaya çıkarılabilmiştir. Ayrıca bu yöntemle traktör temini de sağlanmıştır. Adada bulunan tarlalarda, hububat ve meyve-sebze tarımı yapılmaktadır. Adada, Akdeniz iklimi hissedildiğinden, domates, salatalık, fasulye, patlıcan, kiraz, vişne, badem, elma gibi mahsuller başlıca tarım ürünlerini oluşturmaktadır. Rivayete göre Alaaddin Keykubat'ın oğlu, Beyşehir Gölü'ne düşmüş ve bir daha bulunamamış. Bunun üzerine hünkâr bu gölde artık kimsenin ölmemesi için halktan yapağı ve bir miktar kül istemiş. Getirilen malzemelerle gölü Akdeniz'e bağlayan yeraltı su yolları kapatılmış ve gölün seviyesi yükselip; bir tepe olan Mada'nın etrafını sarmış. Böylece Mada bir ada olarak ortaya çıkmış. Tellitepe, Hınıs Tellitepe, Erzurum ilinin Hınıs ilçesine bağlı bir mahalledir. Erzurum'un Hınıs İlçesine bağlı olan mahallede yaklaşık 15 hane ve 100'e yakın sakini bulunmaktadır. Mahallenin adının nereden geldiği ile ilgili herhangi bir bilgi olmamakla beraber eski ismi Tendürek'tir. Şu anda mahallede yaşayanların 4. kuşaktan ataları mahallesi, zengin bir Ermeni'den satın aldıkları bilinmektedir. Mahallenin satın alınması takriben 1860'lı yıllara denk gelmektedir. Zira mahallesi satın alan kardeşlerden Hacı Mahmut 93 harbi olarak bilinen Osmanlı-Rus harbine katılarak, Erzurum'un Narman ilçesinde şehit olmuştur. Mahallede yaşayanların ataları Suriye'nin başkenti Şam'ın Salihiye semtinde yaşarken, göç etmek suretiyle Urfa, Muş üzerinden bugünkü köylerine yerleşmişlerdir. Aile Suriye'ye Mısır'dan gelmiştir. Aileye "mameki" denilmektedir. Mameki denilmesinin sebebi, bir zamanlar Mısır'da hüküm süren Memluklü'lerdan kaynaklanmaktadır. Memlüklü devletinin soyuna dayanmaktadırlar. Erzurum il merkezine 160 km, Hınıs ilçesine 10 km uzaklıktadır. Arrow'un imkânsızlık teoremi Arrow’un İmkansızlık Teoremi veya Arrow’un Paradoksu, oylama sistemlerinde, dereceli tercihlere dayanan ve üç ya da daha fazla seçenek sunan hiçbir oylama sisteminin belli bir takım mantıklı kıstasları aynı anda sağlayamayacağını gösterir. Bu kıstaslar, kısıtlanmamış alan, dayatmama, diktatörsüzlük, tekdüzelik ve ilgisiz alternatiflerin bağımsızlığı kıstaslarıdır ve aşağıda açıklanacaklardır. Teorem, ismini aldığı ekonomici Kenneth Arrow tarafından doktora tezi olarak sunulmuş ve 1951 yılında yayımlanan "Toplumsal Tercih ve Bireysel Değerler" adlı kitabı ile popülerlik kazanmıştır. Arrow, 1972'de ekonomi alanında Nobel Ödülü'nü kazananlardan biridir. Seçenek dökümleri çıkarılması pek çok alanda karşılaşılan bir uygulamadır. Refah ekonomisinde kabul edilebilir ve dengeli bir ekonomik çözüm bulunması, çeşitli kıstaslara dayanarak akılcı bir karara ulaşılan karar verme süreçleri, çok sayıda seçmenin oylarının değerlendirilmesi ile bir karara ulaşılan seçim sistemleri gibi örneklerde seçenek dökümleri yapılması gereksinimi oluşur. Arrow'un kuramının temelinde belli bir seçenek (sonuç) kümesinden bir tercih sırası ortaya çıkarma düşüncesi yatar. Toplumdaki her birey (veya benzer şekilde her karar kıstası) seçenek kümesindeki seçenekleri belli bir sıralamaya tabi tutar. Bu tercihli seçim sisteminde aradığımız şey, bu çok sayıdaki bireysel sıralanmış tercihleri tek bir genel toplumsal tercih sırasına dönüştürecek olan bir "toplumsal refah işlevi"dir. Adil bir oylama yönteminin oluşturulmasında mantıklı olduğu kabul edilen aşağıdaki özellikler, kuramda önemli yer tutar: Arrow'un kuramına göre karar verici kurumda en az iki üye ve seçenek grubunda da en az üç seçenek bulunduğu durumda bu yukarıda anılan kıstasları aynı anda sağlayan bir toplumsal tercih işlevi tasarlamak mümkün değildir. Arrow'un kuramının bir başka sürümü tekdüzelik ve dayatmama kıstaslarının yerini almak üzere aşağıdaki kıstasın eklenmesiyle elde edilir: Kuramın bu sürümü daha güçlüdür (daha zayıf koşulları vardır) zira tekdüzelik, dayatmama ve ilgisiz alternatiflerin bağımsızlığı koşulları beraberce Pareto verimliliği koşulunu sağlatır. Bununla beraber Pareto verimliliği, dayatmama ve ilgisiz alterntiflerin bağımsızlığı bereberce tekdüzelik koşulunu sağlatmayabilir. formula_1 bir sonuçlar kümesi olsun, formula_2 de seçmenlerin veya karar kıstaslarının bulunduğu küme olsun. formula_1'nın bütün tam doğrusal sıralamalarını formula_4 ile gösterelim (bu küme formula_1 kümesinin elemanlarının permütasyonlarını gösteren formula_6 kümesine denktir). Bir toplumsal refah işlevi, formula_7 şeklinde gösterilen ve seçmenlerin tercih sıralamalarını formula_1 üzerinde tek bir tercih sıralamasına dönüştüren bir işlevdir. Seçmenlerin trcihlerini gösteren formula_2 elemanlı formula_10 kümesine "tercih yanayı" (tercih profili) denir. Arrow'un kuramı, en güçlü ve en sade biçimindeyken, formula_1 seçenek kümesinde 2'den fazla eleman bulunduğu takdirde aşağıdaki üç koşul arasında uyumsuzluk oluşacağını ilan eder: Arrow'un kuramı matematiksel bir sonuçtur, ancak sıkça ""Adil bir oylama yöntemi yoktur"", ""Bütün dereceleme yöntemleri kusurludur"" veya ""Kusursuz olan yegâne oylama yöntemi diktatörlüktür"" gibi matematik dışı ifadelerle dile getirilir. Bu söylemler Arrow'un sonucunu basite indirgemekte ve genelgeçer gerçekler olarak kabul görmemektedirler. Arrow'un kuramının bize söylediği şey, bir oylama düzeneğinin yukarıda sayılan koşulların hepsini aynı anda sağlamasının mümkün olmadığıdır. Arrow, öne sürdüğü kıstaslar için "adil" sıfatını kullanmıştı. Gerçekten de, Pareto verimliliği ve dayatmama koşulları önemsiz ayrıntılar gibi görünüyor. Ancak ilgisiz alternatiflerin bağımsızlığı (İAB) kıstasını göz önüne alırsak; diyelim ki Ahmet, Kemal ve Osman liderlik için yarışmaktadırlar, ve Osman gözde adaydır. Arrow'un kuramına göre, İAB koşulunun sağlanması için örneğin Kemal'in yarış dışı kalması durumunun Osman'ı ve Ahmet'i etkilememesi gerekir. Ancak Kemal'in alacağı oyların Ahmet'e kayması sonucu seçimi Ahmet kazanmaktadır. Bu durum pek çok kişi tarafından ""haksızlık"" olarak yorumlanır. Ancak olmaktadır, ve Arrow'un kuramı da bu "haksız" durumların, başka bir kıstası gevşetmedikçe tümüyle önlenemeyeceğini ortaya koymaktadır. Kusursuz sistem olamamaktadır. Dolayısıyla Arrow'un kuramının ışığı doğrultusunda sorulması gereken ana soru şudur: hangi kıstası gevşetmeli? Çeşitli kuramcılar ve meraklılar bu paradokstan çıkmak için İAB kıstasını gevşetmeyi önermişlerdir. Dereceli seçim sistemlerinin destekçileri İAB'nin gereğinden kuvvetli bir kıstas olduğunu ve gerçek hayattaki durumlarda pek tutmadığını öne sürmektedirler. Gerçekte de en kullanışlı seçim sistemlerinin çoğunda delinen kıstas İAB olmaktadır. Bu görüşün destekçileri döngüsel tercihlerin dolaylı olarak standart İAB'yi deleceğine dikkati çekmektedirler. Eğer seçmenler aşağıdaki gibi oy verirse... 7 oy A > B > C ÅŸeklinde, 6 oy B > C > A ÅŸeklinde 5 oy C > A > B ÅŸeklinde ...bu durumda grubun net tercih sıralaması A > B > C > A şeklinde oluşur. Bu durumda ilk tercihte çoğunluğu sağlayan adayın kazanması şeklindeki temel çoğunluk ilkesini sağlayan ve tek bir kazanan seçen tüm sistemler İABK'ını delecektir. Genelliği kaybetmeden, yukarıdaki oy yanayında B'nin seçimden çekildiğini düşünecek olursak, oy yanayı aşağıdaki aşağıdakine dönüşür: 7 oy A > C ÅŸeklinde 11 oy C > A ÅŸeklinde Böylece, her ne kadar sistemdeki değişim (zaten kazanamayacak olan B'nin çekilmesi) "ilgisiz" olsa da C kazanır. Dolayısıyla, Arrow'un kuramının gerçekte bize gösterdiği şey seçim düzeneğinin öyle önemsiz bir ayrıntı olmadığı, ve çoğu oylama düzeneğinin sonucunu tahmin etmekte oyun kuramının kullanılması gerektiğidir. Bu hayalkırıcı bir sonuç gibi gözükebilir, zira oyunlarda verimli bir dengelenim oluşmak zorunda değildir, örneğin bir oylama sonucunda aslında kimsenin ilk sıraya koymadığı ama yine de oy verdiği bir alternatif seçimi kazanabilir. Aşağıdaki tartışma Arrow'un paradoksuyla başetmenin "doğru" yolununun kıstaslardan birini ortadan kaldırmakla (veya gevşetmekle) çözüleceği düşüncesi üzerine kuruludur. Bu doğrultuda İAB kriteri en doğal adaydır. Ancak başka "çıkar yol"lar da vardır. Duncan Black, seçeneklerin değerlendirilmesinde tek bir dünya görüşünün temel alınması halinde Arrow'un bütün belitlerinin çoğunluk kuralı aracılığıyla sağlanacağını göstermiştir. Matematiksel açıdan söylersek, toplumsal refah işlevinin etki alanını uygun biçimde kısıtlarsak sorun yaşamayacağımız anlamına gelir. Örneğin, bir kurumun sorunlarını çözmek için iki ana dünya görüşü varsa ve kurumun başkan adayları kendi aralarında küçük farklar gösterdikleri halde görüş açısından bu iki ana yaklaşımdan birinin yakınında (odağında) bulunuyorsa, bu dünya görüşlerinden birini devre dışı bırakmak, Arrow'un kıstaslarının sağlanmasını sağlayabilecektir. Black'in getirdiği kısıt, yani ""tek odaklı seçenek"" ilkesi, alternatif kümede önceden belirlenmiş bir P doğrusal sıralaması olduğunu söyler. Her seçmenin gözde adayı bu sıralamada belli bir yerdedir ve bu gözde seçenekten uzaklaştıkça seçmen alternatiflerden soğur. Gerçekten de pek çok toplumsal refah işlevi, etki alanlarındaki böyle bir kısıtlama sonucunda Arrow'un kıstaslarını sağlamaktadır. Ancak bu şekilde herhangi bir kısıtlama söz konusu olduğunda, eğer Arrow'un kıstaslarını sağlayan herhangi bir toplumsal refah işlevi varsa, "çoğunluğun oyu"nun da Arrow'un kıstaslarını sağlayacağı ispat edilmiştir. Dolayısıyla tek odaklı seçimlerde çeşitli açılardan en uygun seçim düzeneği "dereceli seçenekler" değil de "çoğunluğun oyu" olmaktadır. Paradoksun "çıkar yol"larından biri de alternatifler kümesinin elemanlarını ikiye düşürmektir. Böylece ikiden fazla seçenek arasında seçim yapmak gerektiğinde, seçenekleri çiftleştiren ve çiftler halinde oy verdiren bir düzenek kurmak çok cazip bir seçenek olarak görülebilir. Bu seçenek ilk bakışta ne kadar cazip görünürse görünsün, genellikle İAB kıstasını bırakın Pareto verimliliği ilkesini dahi sağlamaktan uzaktır. Çiftlerin belirlenme sırası, sonuç üzerinde çok etkili olmaktadır. Bu aslında illâ ki kötü bir özellik sayılmaz. Pek çok spor dalında turnuva düzeneği (temel olarak bir çiftleştirme düzeneğidir) kullanılmaktadır. Bu durum zayıf takımlara önemli avantaj sağlamakta, dolayısıyla turnuvaya heyecan ve gerilim katmaktadır. Arrow'un özgün çalışmasının ardından başka olanaksızlıklar ve olanaklılıklar tespit eden topyekûn bir kültür gelişmiştir. Örneğin toplumun tercihinin yarattığı toplumsal tercih sıralama düzeneğini, geçişlilik koşulunu değil de sadece döngüsel olmama koşulunu (eğer a, b'den büyükse ve b, c'den büyükse c, a'dan büyük değildir) sağlayacak şekilde zayıflatırsak Arrow'un kıstaslarını sağlayan toplumsal tercih kuralları oluşturmak mümkündür. Ekonomici ve Nobel ödülü sahibi Amartya Sen başka iki alternatif daha sunmuştur. Hem geçişliliği zayıflatmayı hem de Pareto ilkesini devre dışı bırakmayı önermiştir. Arrow'un tüm kıstaslarıyla uyuşan ancak sadece yarı-geçişken sonuçlar üreten oylama sistemlerinin varlığını ortaya koymuştur. Kendisi ayrıca "Pareto Liberali'nin İmkansızlığı" adında başka bir ilginç imkânsızlığı ortaya çıkarmıştır. (Ayrıntılar için Liberal Paradoksu maddesini inceleyiniz). Sen bu sonucun ayrıca Pareto optimumluğunun oylama sistemleri açısından gereksiz olduğunu gösterdiğini öne sürmüştür. İAB özelliğinin insanlı karar verme süreçlerinde gerçek anlamda sağlanamayabilmesının sebebi iki parçalıdır: Herbert Simon, politik propagandaların halka "yeni" fikirlerin aşılanmasında pek etkili olmadığını ortaya koyan araştırmaların "esas olay"ı kaçırdığından bahseder; politik propagandalar seçmenlerin dikkatini zaten bildikleri belli bir takım konulara çekmekte çok etkili olabilmektedir, dolayısıyla seçmenin kararlarında dikkate alması gereken "ana noktalar"ın bunlar olduğunu düşünmelerini sağlayabilmektedir. Fenari Ä°sa Camii Fenari İsa Camii, Molla Fenari Camii ya da eski adıyla Lips Manastırı Kilisesi, ( - ), İstanbul'da, eskiden Ortodoks kilisesi olarak kullanılırken Türklerin şehri ele geçirmesi ile birlikte camiye çevrilen bir ibadethanedir. İbadethane, İstanbul'un Fatih ilçesinde, Vatan Caddesi olarak da anılan Adnan Menderes Bulvarı üzerinde yer almaktadır. İstanbul metrosunun M1 hattında () Fatih-Emniyet ve Aksaray durakları arasında olup; İETT'nin İskenderpaşa ya da Oğuzhan duraklarından da kolayca ulaşım sağlanabilir. 908 yılında, Bizanslı amiral Konstantinos Lips, dönemin imparatoru VI. Leon huzurunda bir manastır inşaatı başlattı. Manastırın bulunduğu yer, eski Bayrampaşa Deresi'nin (Lycus Irmağı) çevresinde bir vadide, o dönemde Merdosangaris (), olarak adlandırılan bir bölgede bulunuyordu. Yapı, Bakire Theotokos'a adanmıştı. Typikon adı verilen ve kilisenin yapım aşamasına ve sonrasına ilişkin bilgiler verilen kitapta, kilisede 50 kadın din görevlisinin bulunduğu; ayrıca 15 yataklı bir hastanesi olduğu yazılıdır. Bu hâliyle o dönem Konstantinopolis'inin en büyük kurumlarından biridir. Günümüzdeki yapı, 6. yüzyıldan kalma başka bir kilisenin kalıntıları üzerine yapılmış olup, yapımında eski bir Roman mezarlığının mezartaşları kullanılmıştır. Ortodoks azizelerinden Aya İrini (Azize İrini)'nin kutsal emanetleri de burada saklanmıştır. Kilise kullanımda olduğu dönemde halk arasında "Kuzey Kilise" olarak bilinmekteydi. Dördüncü Haçlı Seferi sonrasında, Bizans İmparatorluğu kendini toparlarken, 1286 ve 1304 yılları arasında, ölmüş Mihail Paleologos'un eşi İmparatoriçe Theodora Palaiologina, birinci kilisenin güneyinde Yahya peygambere adanmış yeni bir kilise inşa ettirdi. (, "") Paleologos hanedanının ileri gelen üyeleri buraya gömülmüştü. Burada gömülü olanlar arasında İmparatoriçe Theodora'nın yanı sıra, oğlu Konstantinos, İmparatoriçe Montferratlı İrini ve kocası İmparator II. Andronikos da vardır. İmparatoriçenin yaptırdığı bu kilise ise Güney Kilise olarak biliniyordu. 14. yüzyılda, kiliseye bir narteks ve pareklezyon eklenmiştir. Buraya imparatorluk hanedanının üyelerini gömme geleneği 15. yüzyılda da sürdü. VIII. İoannis'in eşi Moskovalı Anna da halk arasında veba salgını paniği yaratmaması için öldüğü gece burada toprağa verildi. Kilisenin 1453 yılındaki Fetih'ten sonra da mezarlık olarak kullanıldığı sanılmaktadır. 1497-1498 yıllarında, İstanbul'un Türklerin eline geçmesinden kısa bir süre sonra, II. Bayezid'in hükümdarlığı döneminde yapının Güney Kilise olarak adlandırılan bölümü, Molla Şemseddin Fenari'nin yeğeni Rumeli kadıaskeri Fenarizade Alaaddin Ali bin Yusuf Efendi tarafından mescite çevrildi. Yapının güneydoğu kısmına bir minare eklendi. Yarım kubbelerden biriyse mihraba çevrildi. Medresenin başhatiplerinden biri olan İsa efendinin adı camiye verildi. 1633 yılında bir yangında büyük hasar görerek kullanılamaz hâle gelen mescidin, 1636 yılında sadrazam Bayram Paşa tarafından onarımı gerçekleştirildi. Aynı dönemde yapı camiye, Kuzey Kilise de tekkeye çevrildi. Kolonlar payandalarla desteklendi. İki kubbesi baştan inşa edilerek duvarlardaki mozayikler söküldü. 1782 yılında gerçekleşen başka bir yangın yapıya zarar verdi. Bunun ardından geçirdiği ilk büyük onarım ancak 1847-1848 yıllarında oldu. Bu onarımda da Güney Kilise'nin kolonları desteklenerek, nartekste korkuluk görevi gören yarımduvarlar kaldırıldı. 1918 yılında yine bir yangın geçiren yapı boşaltıldı ve kullanım dışı kaldı. Cumhuriyet ilan edildikten sonra, 1929 yılında gerçekleştirilen kazılar sırasında 22 adet lahit bulundu. Yapı 1970 ve 1980'lerde Amerika Bizans Topluluğu tarafından kapsamlı bir bakım ve onarım sürecinden geçti. Günmüzde hâlen cami olarak hizmet vermektedir. Lips Manastırı olarak da bilinmektedir. Kuzey Kilise, o dönem mimarisinde pek rastlanmayan bir biçimde inşa edilmiştir. Beşnoktasal yapı tarzı olarak adlandırlabilecek bu yapı, ana binanın dört köşesinde ve tam ortasında birer kolona sahipti. Bu, Konstantinopolis şehrinde, bu tarzda yapılan ilk dinî yapılardan biriydi. Büyük olasılıkla kalıntıları günümüze ulaşmayan 880 yapımlı Nea Ekklisia'nın (Yeni Kilise) bir prototipiydi. Kilisenin boyutları nispeten küçüktür. İç kullanım alanı 13 metre uzunluğunda ve 9.5 metre genişliğindedir. O dönemde manastırda yaşayacak olan nüfusa yetecek boyutlarda tasarlanmış ve inşa edilmiştir. Kuzey kilisenin duvarları tuğla ve küçük sert taş blokların birlikte kullanılmasıyla inşa edilmişti. Bu, 10. yüzyıl Bizans mimarisinin tipik özelliklerinden biriydi. Tuğlalar kalın bir harç tabakası kullanılarak birleştirilmişti. Yapının 3 yüksek yarı-kubbesi apsis vardır. Ortadaki apsis, pastoforium, köşeli yapıdadır. Merkez apsisin yanlarındaki apsisler ise geleneksel Bizans kiliselerinde olduğu gibi diakonikon ve prothesis olarak kullanılmaktadır. Apsisler üçlü ve tekli kargı pencerelerle bölünmüştür. Ayinlerin yapıldığı yer olan naosta iki sıra pencere yer alır. Alt sıradakiler üçlü kargı pencere olup, üst sıradakiler yarım dairesel biçimdedir. Kilisede iki uzun pareklezyon vardır ve bunların uçları birer apsisle sonlanmaktadır. Yapının dört yanında, kubbeye dayanak görevi yapan dört çatı duvarı vardır ve sekiz pencereli kubbe bunların üstüne kondurulmuştur. Özgün süslemelerden günümüze, dört merkez taşıyıcı kolondan üçünün dibindekiler kalmıştır. Ayrıca pencere kenarlarında ve kubbe kasnağında da Bizans döneminden kalma özgün dekoratif süslemeler göze çarpmaktadır. Özgün planda duvarlarında genelde mermer paneller ve renkli çiniler bulunsa da günümüzde yalnızca izleri görülebilmektedir. Genel olarak değerlendirildiğinde, kuzey kilise, Laleli'de bulunan ve kiliseden camiye çevrilmiş başka bir yapı olan Mireleon Kilisesi (Bodrum Camii) ile büyük mimari benzerlikler göstermektedir. Güney Kilise, üzerinde bir kubbe bulunan dörtgen biçimli bir mekândır. Sonradan eklenmiş bir pareklezyonu bulunmaktadır. Geç dönem Paleologos mimarisinin özelliklerini taşımaktadır. Kilisenin yapımında katkısı olan iyilikseverlerin anısına koyulan anıtlara ve mozolelere yer açmak adına pareklezyonlar ile kilise genişletilmişti. Kilisenin merkez bölümü 3 sütunlu bir kemeler yan bölümlerden ayrılmıştı. Kalabalık ayinlerde burada toplanan kişiler kilisenin orta bölümünde olup bitenleri görmekte güçlük çekmiş olması olasıdır. Kuzey Kilise'de olduğu gibi burada da dış duvarlar tuğla ve taşın birlikte kullanılmasıyla oluşturulmuştur. Güney kilisede ve bu kilisenin ana apsisinde yoğun olarak süslemeler yapılmıştır. Ana apsis, üç sıra nişten meydana gelmiştir. Ortada üç sıra pencere bulunur. Duvarların yapımında kullanılan tuğlalar svastikalar, yaylar, güneş haçları ve menderesler oluşturacak biçimde dizilmiştir. Desenler arasında beyaz ve koyu kırmızı şeritler bulunur. Genel olarak bir sıra taş; iki ilâ beş sıra da tuğla kullanılmıştır. Bu yapı, İstanbul'da orta ve geç dönem Bizans mimarisinin özelliklerini yansıtan önemli yapıtlardandır. Istakoz Istakoz denizlerde yaşayan kabuklulardandır. Renkleri türlere göre değişiklik gösterse de mavinin tonlarından yeşil, kahverengiye kadar renklerde görülebilir. 30-35 cm boy 4-5 kiloya kadar büyüyebilir. Türkiye'de Marmara denizi, boğazlarda, Ege denizinde görülür. En büyük doğal düşmanları ise ahtapottur. Canlı haşlanarak yenilmek zorundadır ve bu işlem sırasında bağıramaz. Çünkü diğer kabuklu deniz hayvanları gibi ses telleri yoktur. Çıkan sesler aniden çok sıcak suya maruz kalıp, çatırdayan kabuklarından gelir. Ani ölüm gereklidir yoksa su dışında kalan ıstakoz bir çeşit salgıyla ölmeden önce kendi etini yenilmez hâle getirir hatta zehirlenmeye sebebiyet verebilir. Sermet SerdengeÃ§ti Sermet Serdengeçti (22 Temmuz 1945 Gaziantep - 25 Aralık 1976, İstanbul), Türk sinema ve tiyatro oyuncusu. Yıldırım Beyazıt lisesinden mezun olup Genar Tiyatrosu ve Mithatpaşa Tiyatrosu'nda çalıştı. Ankara Devlet Tiyatrosu'nun kadrolu oyuncuyken 1974'te Oksal Pekmezoğlu'nun İtalyan oyuncu Lando Buzzanca'nın "Erkek Dediğin Böyle Olur" serisinden kopyalayarak çektiği, "Beş Tavuk Bir Horoz" filmiyle sinemaya adım attı. İlk filmiyle star oldu. 25 Aralık 1976'da İstanbul Zeytinburnu'nun Kennedy Caddesinde içinde bulunduğu aracın denize uçması sonucu araç içindeki üç kişiyle beraber boğularak can verdi. Cenazesi o dönemde büyük bir kalabalık eşliğinde toprağa verildi. Sermet Serdengeçti, Türk sinemasında seks filmleri dönemini açan "Beş Tavuk Bir Horoz'un başrol oyuncusu olarak tiyatro kökenli ilk seks yıldızı unvanıyla Türk sinema tarihine geçti. Mine Mutlu ile birçok filmde beraber oynamıştır. Ä°mrahor Camii İmrahor Camii, Doğu Roma döneminde yapılmış İstanbul'da ayakta kalan en eski dinî yapıdır. Doğu Konsülü Studios tarafından bugünkü Yedikule'de 454 yılında kurulan Studios Manastırı'nın bir parçası olan Aya İoannes Prodomos (Vaftizci Yahya) kilisesidir. Latin istilası sırasında harap olan manastır ve kilise 1293'te tamir edilmiştir. Osmanlı padişahı II. Bayezid döneminde İmrahor İlyas Bey tarafından camiye çevrilmiştir. Osmanlı döneminde şehrin en büyük camilerinden biri olarak hizmet vermiştir. 1782 yangını ve 1894 depreminde büyük zarar görmüş, 1908'de çatısı çökmüştür. 1894 depremi ardından, Fyodor Uspenskiy liderliğindeki bir grup Rus Bizanstolog, manastırın zemininde Rus Arkeoloji Enstitüsü'nü açtı, ancak 1917 Rus Devrimi'nin ardından bu etkinlik sona erdi. Saban Saban, tarımda yararlanılan tarlayı ekme öncesi toprağı havalandırmakta kullanılan bir alet. Büyük sabanlara köten adı verilir. Çok dişli ve genellikle motorlu araçlarla çekilen sabanlara pulluk denir. Sabanlar ayrıca yer altına kablo döşemek gibi endüstri amaçlı olarak da kullanılmaktadır. Saban, basit olarak kazma veya bahçıvan beline benzer bir alettir. Sabanlar, ilk geliştirildiğinde insanlar tarafından çekilirken, zamanla yük ve binek hayvanları kullanılmaya başlanmıştır. Modern sabanlar ise traktörler tarafından çekilmektedir ve pulluk olarak da adlandırılmaktadır. Toprağı devirip parçalayarak fiziksel yapısını kültür bitkileri için elverişli yapan aletlerdir. Pulluk ile yapılan toprak işlemeye çift sürme denilir. Pulluklar işleyici gövdelerin şekillerine göre, Kulaklı Pulluklar ve Diskli Pulluklar olmak üzere ikiye ayrılır. Kulaklı pulluklar en çok kullanılan pulluk tipidir. Uç demiri, kulak, keski demiri, payanda gibi parçalardan oluşturulmuştur.. Diskli pulluğun işleyici gövdesi ise içbükey bir diskten oluşturulmuştur. Bu disk, iş verimini artırması için belirli açılarla monte edilmiştir. Diskli pulluk toprağı iyi parçalar fakat kesip kaldırdığı toprağı tam deviremez. Kulaklı pulluk devirme işini daha iyi yerine getirir. Sabantoy – Türk, Kazak ve Altay halk kültüründe Güz Bayramı. Sabantoy ("Saban-Toy:" Saban Şenliği) güz gündönümünde (gündüzle gecenin eşitlendiği günde) yapılan bir bayramdır. Kazaklarda güzün son sıcak günlerinde Altı Alaş’ı (ulusu) ve temsilcilerini toplayıp, onlara yemek verme geleneği vardır. Bu yemekte ozanlar atışır, at yarışı, güreş ve kokpar düzenlenir. Yılın en iyi ve en verimli iş yapan çiftçilerine de hediyeler verilir. Kocamustafapaşa Sümbül Efendi Camii Kocamustafapaşa Camii, eskiden Ayios Andreas en te Krisei Manastırı ya da kısaca Aziz Andreas Manastırı (Yunanca: Μονὴ τοῦ Ἁγίου Ἀνδρέου ἐν τῇ Κρίσει "Monē tοu Hagiοu Andreοu en tē Krisei"), halk arasında "Sümbül Efendi Camii" ya da "Sümbül Efendi Türbesi" olarak bilinir. Resmî adı Pîr Yusuf Sümbül Sinan Âsitânesi’dir. İstanbul'un Kocamustafapaşa semtinde Doğu Roma döneminden kalma dinî bir yapıdır. Manastırın ne zaman yapıldığı bilinmemekle birlikte içinde bulunan 6. yüzyıla ait parçalar ve sütun başlıkları burada 6. yüzyılın bir ibadet yerinin olduğunu ispatlamaktadır. Manastır adını Bizans halkına Hıristiyanlığı kabul ettirdiğine inanılan Hagios Andreas en te Krisei adındaki havariden almıştır. İkonoklazm akımı sırasında bir hayli tahrip edilmiştir. Latin istilasından sonra ciddi bir onarımdan geçmiş günümüzde Koca Mustafa Paşa Camii'nin esasını oluşturan kilise inşa edilmiştir. İstanbul'un fethine kadar manastır ve kilise olarak faaliyet gösteren bina 1486'da camiye dönüştürülmüştür. Üç avlu kapısı, iki giriş kapısı vardır. Giriş kapıları camekanlı bölmedendir. Bu kapılar son cemaat yerine açılır ve buradan iki kapıyla camiye girilir. Kürsü, minber, müezzin mahfili ahşaptır. İki kapı arasındaki mermer kitabe avlunun ortasındaki şadırvana bakar. Kocamustafa kapısından girişte sağ ve solda hazire ve sağda metruk ahşap ev bulunmaktadır.Ev şimdi restorasyon edilmiştir. Kubbe 4 sütuna yaslanır, iki apsid, iki nartekslidir. Sütun başlıkları yapraklı, monogramlıdır. Minare ortadadır. Sağda Safiye Sultan Türbesi, avluda Halvetîye'nin Sümbülîye kolunun pîri, 1493'de vefat eden Pîr Yusuf Sümbül Sinanüddîn Efendi başta olmak üzere, Sümbülîye büyüklerinin türbeleri bulunmaktadır. Sümbül Efendi Türbesi ile şadırvan arasında korumaya alınmış 500 yıllık selvi ve yanında beyaz mermer sütundan tarihi çeşme bulunur. Koca Mustafa Paşa Camisi'nin avlusunda, 2000 yıllık olduğu söylenegelen bir Çınar ağacı vardır ve onun altında da Muhammed peygamberin torunu ve Fatıma ile Ali’nin oğulları olan Hüseyin'in torunlarının kabirleri bulunmaktadır. Ayrıca avlusunda Konstantin'in müslüman olduktan sonra Sarı Sıdıka ismini alan Katerina ismindeki kızının mezarıda bulunmaktadır. Heide Simonis Heide Simonis, (d. 4 Temmuz 1943, Bonn), Sosyal Demokrat Parti mensubu Alman siyâsetçidir. Schleswig-Holstein eyaletinde 1988-1993 yılları arasında önce Maliye Bakanlığı, 1993-2005 yılları arasında da başbakanlık yaptı. 2005'ten beri UNICEF'in Almanya Başkanlığını yürütmektedir. Peer SteinbrÃ¼ck Peer Steinbrück, (d. 10 Ocak 1947, Hamburg), Sosyal Demokrat Parti mensubu Alman siyasetçi. 2002-2005 yılları arasında Kuzey Ren-Vestfalya eyaletinin başbakanlığını yaptı. 2005 yılında federal maliye bakanlığı görevine getirildi. 22 Kasım 2005 tarihinde Sosyal Demokrat Parti'nin genel başkan yardımcılığı görevini üstlendi. Hikmet Karaman Hikmet Karaman (d. 9 Mart 1960, Kocaeli), Türk teknik direktör. Süper Lig ekiplerinden Yeni Malatyaspor'un teknik direktörüdür. 1994-1997 yılları arasında Kocaelispor ve Galatasaray kulüplerinde profesyonel takım antrenörlüğü yapmıştır. 1998 yılından günümüze kadar çeşitli futbol takımlarının teknik sorumlusu olarak görev yapmış ve hâlen Kayserispor futbol takımının teknik sorumlusu görevini devam ettirmektedir. 2002-03 sezonunda Çaykur Rizespor'u 2007-08 sezonunda Antalyaspor'u Süper Lig'e çıkartmayı başarmıştır. Türkiye Kupasını 2001-02 sezonunda müzesine götürmeyi başaran Kocaelispor'un teknik direktörlüğü yapmıştır. Galatasaray'da teknik direktör Reinhard Saftig'in yardımcı antrenörlüğünü yapmıştır. Daha sonra Erzurumspor, Kayserispor, Çaykur Rizespor, Adanaspor, Kocaelispor gibi takımlarda teknik direktörlük yapmıştır. 2006-2007 sezonunda MKE Ankaragücü'nde teknik direktörlük yapmıştır. 2007-2008 sezonunda ise Ankaraspor'un başına geçmiştir. 2010-2011 sezonunda Süper Lig'e yeni yükselen ve Hakan Kutlu tarafından çalıştırılan Manisaspor'da, sezonun ilk haftalarında alınan kötü sonuçlardan dolayı sezonun 4. haftasında Hakan Kutlu'nun görevine son verildi ve boşalan teknik direktörlük mevkiine Hikmet Karaman getirildi. Hikmet Karaman'la Manisaspor başarılı bir sezon geçirdi ve dört büyüklerle oynanan karşılaşmaların birçoğunda galip gelmeyi başardı. Bu başarılı ortama rağmen 2011-12 sezonunun hazırlık döneminin ardından yardımcılar Reha Erginer ve Kazım Akgün'ün istifasından sonra Hikmet Karaman'da istifa ederek Manisaspor'dan ayrıldı. Hikmet Karaman Manisaspor'dan ayrılmasının ardından "Futbol Ateşi" adlı programda yorumculuk yapmıştır. Gaziantepspor teknik direktörü Abdullah Ercan'ın istifasından sonra Gaziantepspor teknik direktörlüğüne getirilmiştir. 4 Şubat 2013 tarihinde Gaziantepspor'la olan sözleşmesi tek taraflı olarak feshedilmiştir. Ardından 6 Şubat 2013 günü Bursaspor'la anlaşmıştır. 8 Ağustos 2013 tarihinde UEFA Avrupa Ligi ön eleme maçında Vojvodina'ya elenen Bursaspor, 9 Ağustos 2013 tarihinde teknik direktör Hikmet Karaman ile yollarını ayırdı. 2013-2014 sezonunda Kayseri Erciyesspor'a 21 Aralık 2013 tarihinde teknik direktör olmuştur.11 Aralık 2014 tarihinde Mehmet Özdilek'in ardından Çaykur Rizespor teknik direktörlüğüne getirilmiştir. 1998 yılının Mayıs ayında Kocaelispor takım antrenörlüğü görevini devam ettiren Karaman, 7 Mayıs 1998 tarihinde Zeytinburnuspor ile sözleşme imzalamıştır. 24 gün gibi kısa bir süre takımın başında kalan teknik adam 30 mayıs 1998 günü Zeytinburnuspor'dan ayrılmıştır. Dönemin 2. Futbol Liginde mücadele eden Zeytinburnuspor ile sadece iki lig maçına çıkmış bir beraberlik bir mağlubiyet almıştır. Dönemim en üst seviye futbol ligi olarak kabul edilen 1998-99 Türkiye 1. Futbol Ligi takımlarından Erzurumspor ile 1 Temmuz 1998 günü yeni sözleşme imzalayan Hikmet Karaman bu takım ile 18 karşılaşmaya çıkmıştır. Bu karşılaşmalardan 8 galibiyet 4 beraberlik 6 mağlubiyet alan teknik adam 2 Aralık 1998 tarihinde takımdan ayrılmıştır. Erzurumspor ile yollarını ayıran Hikmet Karaman, 22 Nisan 1999 tarihinde Çaykur Rizespor ile sözleşme imzaladı. Süper Lig'e yükselme play-off maçlarında Göztepe'ye 1-0 kaybeden karaman ve öğrencileri yeni sezon hazırlıklarına başladı. 1999-2000 Türkiye 2.