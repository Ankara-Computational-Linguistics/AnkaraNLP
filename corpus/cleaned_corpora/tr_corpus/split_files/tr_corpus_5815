teşebbüsüdür. Bu mektup Elizabeth’in Darcy’ye de Wickham’a da olan duygularını yeniden şekillendirmesine neden olur. Eve geri döndüğünde, Wickham’a oldukça soğuk davranır. Bu esnada askeri birlikler kasabayı terk etmek üzeredir. Bu durum Bennetlerin erkek delisi olan en küçük iki kızını perişan eder. Aralarından Lydia yazı Wickham’ın alayının da konaklayacağı Brighton’da eski bir albay olan Bay Foster ve karısının yanında geçirmek için babalarından izin koparmayı başarır. Haziranın gelişiyle Elizabeth Bennetlerin akrabası olan Gardinerlarla bir başka yolculuğa daha çıkar. Gezi onu kuzeye Darcy’nin ikametgâhı olan Pemberley’nin yakınlarına getirir. Pemberley müze ayarında, muazzam bir mülktür ve görmek isteyenlere açıktır. Elizabeth, burayı gezmeye Darcy’nin orada olmadığına emin olduktan sonra razı olur. Malikâneye ve üzerinde bulunduğu geniş, bakımlı araziye, bahçelere, göle kısaca oraya ve Darcy’ye dair her şeye hayran olur. Darcy’nin hizmetkârlarının onu harkulade, her açıdan cömert biri olarak tanıtması bu hayranlığı daha da besler. Aniden Darcy çıkagelir ve ona karşı gayet sıcak ve içten davranır. Yaptığı teklife herhangi bir gönderme yapmaksızın Gardinerların en iyi şekilde ağırlanması için uğraşır, Elizabeth’i ise kız kardeşiyle tanışmaya çağırır. Çok geçmeden evden gelen bir mektup, Lydia’nın aşığı Wickham’la kaçtığını bildirir. Çift bulunamamaktadır ve evlilik dışı beraberlik yaşadıkları varsayımı yüksek olasılıkla doğrudur. Böylesi bir kepazeliğin duyulması korkusu tüm aileyi sarar ve Elizabeth’in eve dönüşünü hızlandırır. Bay Gardiner ve Bay Bennet, Lydia’nın peşine düşerler ama Bay Bennet bu arayıştan eli boş döner. Tam bütün umutlar bitti denildiğinde Bay Gardiner’dan çiftin bulunduğu, Wickham’ın ise senelik bir gelir karşılığında Lydia ile evlenmeyi kabul ettiğine dair mektup gelir. Bennetler bu parayı Wickham’a Bay Gardiner’ın verdiğine ikna olurken Elizabeth paranın kaynağının ve ailesinin kurtarıcısının Darcy’den başkası olmadığını öğrenecektir. Artık evli olan Wickham ve Lydia Longbourn’e kısa süre içinde döndüklerinde Bay Bennet’in soğuk tutumuyla karşılaşır. Sonra da oradan Wickham’in yeni görevi dolayısıyla ayrılırlar. Ondan sonra Netherfield’a Bay Bingley döner ve Jane’a kur yapmaya kaldığı yerden devam eder. Bu arada Darcy de ona eşlik etmekte, Elizabeth’e olan teklifinin bahsini etmeksizin Bennetlere ziyarette bulunmaktadır. Diğer yandan Bingley Jane’e kız kardeşinin hoşnutsuzluğu pahasına evlenme teklif eder. Aile bu teklifi kutlarken, Lady Catherine de Bourgh Longbourn’ü ziyaret eder. Elizabeth’i bir köşeye çeker ve yeğeni Darcy’yle evlilik düşünüp düşünmediğini sorar. Böyle bir oluşuma izin vermeyeceğini, onun kendi kızına bağlı olduğunu söyler. Ondan evlenmeyeceğine dair söz almaya çalıştığında, Elizabeth kendi mutluluğuna karşı bir söz vermeyi reddeder. Elizabeth’le Darcy bir gün yürürken Darcy ona karşı olan duygularının bahardakiyle aynı olduğunu açıklar. Elizabeth teklifi müşfik bir tutumla kabul eder. Jane ve Elizabeth ikisi de evlenir. Bayan Bennet’e ise üç kızını evlendirmiş olmanın mutluluğunu yaşamak düşer. Gurur ve Önyargı'da yarattığı Elizabeth Bennet karakterinin Jane Austen'in gözbebeği olduğu su götürmez bir gerçektir. Austen, Elizabeth'te bir anlamda kendi hayatının ve kişiliğinin bir yansımasını ortaya koymuştur. Küçük bir taşra çevresine mensup olan bu genç kız kendi kendini yetiştirmiş, oldukça zeki, nüktedan ve canlı bir yapıya sahiptir. Davranışları serbest, dili ise iğneleyicidir; aynı zamanda iyi niyetli ve candan bir yaradılışa sahip ve bir hayli de gururludur. Tüm vaktini kitap okuyarak ve çevresini gözlemleyerek geçirir. Darcy ise Elizabeth'le tamamen zıt yapıdadır; oldukça ciddi, gururlu ve kibirli olan bu genç, bu taşra kasabasında tanıştığı insanlara ve Elizabeth'e karşı hor gören ve soğuk bir tutum takınır. Darcy bir soyludur ve sınıfının değer yargılarını aşamamıştır. Austen, Gurur ve Önyargı'da Elizabeth ve Darcy arasında gelişecek olan tutkulu aşkı zıtlıklar ve çatışmalar üzerine inşa eder. Davranış ve karakter açısından olduğu kadar ait oldukları toplumsal sınıf açısından da birbirlerinden oldukça farklı olan bu iki insanın ilişkileri gurur ve önyargı yüzünden bir türlü yolunda gitmez, ancak en sonunda gerçekler ortaya çıktıkça ve ikisi de birbirleri hakkında peşin hükümlü olmakla yaptıkları yanlışları fark ettikçe bir araya gelebilirler. Austen'in kitabında yarattığı diğer karakterler de Darcy ve Elizabeth kadar renklidir. Bunların en ilginçlerinden bir tanesi papaz olan kuzenleri Collins ve orduda subay olan Wickham'dır. Austen, papaz olan Collins karakterinde taşra çevrelerindeki din adamlarını ve onların zengin ve soylulara davranışlarını ve cemaatlerine karşı tutumlarını eleştirir. Collins; kibirli, dalkavuk bir karakterdir. Wickham ise, görünüşünün tersine, yapmacıklığın, yalancılığın, ikiyüzlülüğün ve kötülüğün timsali ve Darcy'nin zıddıdır. Elizabeth ve Darcy ile Wickham arasındaki çatışma kitabın ana eksenini oluşturduğu gibi, insanları ilk izlenimlere göre değerlendirmenin yanlışlığı da kitabın ana temalarındandır. Hardturm Hardturm, Zürih'in 5. bölgesinde bir futbol stadyumudur. 1929 yılından beri mevcuttur. Grasshopper'ın ev sahasıdır ve 1954 yılındaki FIFA Dünya Kupası'nda ev sahibi stadyum idi. Stad 1929 yılında açıldığında 27.500 seyirci alıyordu. Pek çok yeniden yapılandırmalarla, Grasshopper-Club Zurih'in 100. yılı kutlamalarında kapasitesi 38.000 idi. Şimdilerde Hardturm 17.666 seyirci kapasitelidir. Uluslararası oyunlarda Hardturm 16.600 seyirciyi bütün alanlarda oturaklı yerleri ile alır. 30.000 kişi kapasiteli yeni bir stadyum Hardturm zemininde 2010 yılı için planlanıyordu. Stadyum yeniden inşa edilecekken, her iki takım da Grasshoppers ve FC Zürich 30.000 kapasiteli yeni Letzigrund stadında oynayacak. Bu stadyum 2008 Avrupa Futbol Şampiyonası'in buluşma yerlerinden biridir. Burada İsviçre ve Avusturya takımları oynayacaktı. Basquiat Basquiat: Şöhretin Bedeli, 1996 yapımı Julian Schnabel'in yönettiği Jean-Michel Basquiat'ın şöhrete giden yolda başına gelenleri anlatan sinema filmidir. Filmde Jeffrey Wright, Michael Wincott, Claire Forlani, Benicio Del Toro, David Bowie, Gary Oldman, Dennis Hopper, Christopher Walken, Willem Dafoe, Courtney Love ve Vincent Gallo gibi isimler rol almıştır. Film Türkiye'de 2 Mayıs 1997 tarihinde vizyona girdi. Ahmet Tulgar Ahmet Tulgar (d. 1959), gazeteci, yazar. Sankt Georg Avusturya Lisesi'ni bitirdikten sonra Viyana Üniversitesi'nde Siyaset Bilimi, Boğaziçi Üniversitesi'nde İngiliz Dili ve Edebiyatı okudu. 1984-87 yılları arasında yayın yoluyla komünizm propagandası yapmaktan aldığı ceza nedeniyle cezaevindeydi. 1987'de Sabah Dergi Grubu'nda başladığı gazeteciliğe Güneş, Nokta, Milliyet, Akşam, Vatan, Birgün,Cumhuriyet,Show TV, Hayat TV muhabir, yazar, yönetici ve programcı olarak devam etti. Birgün, Evrensel, Radikal, Birikim, Tiroj gibi mecralarda yazmıştır. Markom Leo Burnett reklam ajansında metin yazarı olarak çalışmıştır. İlk romanı Volkan'ın Romanı, Arnavutça'ya çevrilmiş ve Aralık 2013'te Makedonya'da yayımlanmıştır. 40 Harmoni 40 Harmoni, 31 Mart 1856 tarihinde H. Goldschmidt tarafından bulunan büyük ana kuşak göktaşlarından (asteroit) biridir. Adını eski Yunan tanrıçası Harmonia'dan alır. Bu isim ayrıca Kırım Savaşı'nın sona erişini sembolize etmesi açısından seçilmiştir. Muradiye, Beşiktaş Muradiye , Beşiktaş'ın Şişli ilçesine sınırı olan mahallesidir. Nüfusu 6000 civarında olan mahalle ismini 1900'lerde yapılan Muradiye Camii'den alır. 41 Daphne 41 Daphne, 22 Mayıs 1856 tarihinde H. Goldschmidt tarafından keşfedilen büyük ana kuşak asteroitlerinden biridir. Adını eski Yunan mitolojisinden Dafni adında bir nemfden alır. Hikâyeye göre "Dafni" Peneus tarafından bir ağaca dönüştürülür. Defne ağacının adı da buradan gelmektedir. Bu göktaşının karbonik asit ve bileşenlerinden oluşmuş içeriğinden kaynaklanan koyu bir görünümü vardır. Mecidiye, Beşiktaş Mecidiye mahallesi İstanbul'un Beşiktaş ilçesinde yer alan bir mahalledir. Osmanlı padişahı Abdülmecit'in sahilde yaptırdığı Mecidiye Camii'den adını alan Mahallede yaklaşık 13.000 kişi yaşamaktadır. Doğusunda Dereboyu Caddesi, batısında Merkez Komutanlığı, kuzeyinde Levazım-Balmumcu Mahalleleri yer alan Mecidiye Mahallesi'nin güneyinde ise İstanbul Boğazı yer alır. Things We Lost in the Fire (film) Things We Lost in the Fire 2007 yılında çekilmiş şimdilik Rotten Tomatoes sitesinde 66% alan Ekim ayında ABD'de vizyona girmiş, Birleşmiş Krallıkta ise Ocak, 2008de vizyona girmiş Allan Loebin yazdığı, Susanne Bier yönettiği ve başollerine Akademi Ödüllü iki oyuncu: Benicio Del Toro ve Halle Berry'nin oynadığı dram filmidir. Steven Brian Burke, zaman zaman karısı Audrey (Halle Berry) istememesine rağmen arkadaşı Jerry Sunborne ile (Benicio Del Toro) görüşen, iki çocuk babası ve karısını çok seven bir adamdır. Tam hayatında her şeyi yoluna koyacakken bir gece bir karı-kocanın kavgasını ayırmaya çalışır ancak sonuç onun hayatına maal olur. Bu sebepten karısı Audrey Jerry Sunborneyi kendi evine davet eder, Jerry çalışmaya başlayarak onlara yardım edecektir ancak Jerry bir uyuşturucu bağımlısıdır. Şimdi her ikisi hayatını yoluna koymaya çalışacaklardır. Film uyuşturucu ve cinsellik içeren diyaloglar, az şiddet ve küfürlerinden dolayı 15 yaş ve üzerine uygundur. Kültür, Beşiktaş Kültür Mahallesi, İstanbul'un Beşiktaş ilçesi'ne bağlı bir mahalledir. Nüfusu 5000 civarında olan mahalle Beşiktaş'ın, nüfus hareketliliği en az olan mahallelerinden biridir. Daha çok konutların bulunduğu Kültür Mahallesi'nde küçük ölçekli işletmeler de yer almaktadır. 1993 yılında açılarak İstanbul'un en eski alışveriş merkezlerinden biri olma özelliğini taşıyan Akmerkez, Kültür Mahallesi sınırları içinde kalmaktadır. Çiçek Dilligil Lütfiye Çiçek Dilligil Öztoprak (d. 5 Haziran 1969 , İstanbul) Türk tiyatro, sinema ve dizi oyuncusu. Mimar Sinan Üniversitesi Devlet Konservatuvarı'ndan mezun olan ve Devlet Tiyatroları eski Genel Müdürü Rahmi Dilligil'in kardeşi, oyuncu ve yönetmen Avni Dilligil ile oyuncu Belkıs Dilligil'in kızı olan sanatçı, sahne içinde yetişmesine karşın, profesyonel anlamda Kent Oyuncuları'nda yer aldı. Sanat hayatında ön plana çıkması atv'de yayımlanan "Dinazorus" adlı çocuk programıyla oldu. Sanatçı Bora Öztoprak'la evli olan Dilligil, Tiyatrokare ekibinde yer aldı. Çiçek Dilligil, tiyatroya oranla, rol aldığı sinema ve dizi filmlerle daha çok tanınmıştır. Şu anda MSM (Müjdat Gezen Sanat Merkezi)'nde tiyatro eğitmenliği ve bölüm başkanlığı yapmaktadır. Aynı zamanda Eyüboğlu Koleji'nde de tiyatro eğitmenliği yapmaktadır. 17. Afife Tiyatro Ödülleri'nde jüri üyeliği yapmıştır. Robert M. Pirsig Robert Maynard Pirsig (6 Eylül 1928; Minneapolis, Minnesota, ABD - 24 Nisan 2017), Amerikalı yazar ve filozof. 1943 yılında Minnesota Üniversitesi'nde biyokimya öğrenimine başladı. Ardından askere alındı ve Kore Savaşı'na katıldı. Eğitimini Minnesota Üniversitesi felsefe bölümünde tamamladı. Hindistan'da Benares Hindu Üniversitesi'nde doğu felsefesi üzerinde çalıştı. Montana ve İllinois'teki çeşitli okullarda kompozisyon ve retorik dersleri verdi. Bu dönemlerde geçirdiği psikolojik sorunlar nedeniyle elektroşok tedavisi gördü. Minneapolis'te teknik yazar olarak çalıştı. Birçok yayıncı tarafından reddedilen yapıtı Zen ve Motosiklet Bakım Sanatı 1974'te yayınlandı ve uzun süre çok satanlar listesinde yer aldı. Botuyla Atlantik boyunca gezmeye devam etmekte ve dönem dönem İsveç, Norveç, Belçika ve İngiltere'de yaşamaktadır. Pirsig kalite üzerine de çalışmalar yapmış ve kaliteyi "tanımlanamaz" olarak belirlemiştir. Bu yorum da kalitenin mükemmelliği yaklaşımına uymaktadır. Joel Kovel Joel Kovel (27 Ağustos 1936; Brooklyn, New York), Amerikalı yazar ve psikiyatrist. 1961'de Columbia Üniversitesi'ni bitirdi. Albert Einstein Tıp Fakültesinde psikiyatri ihtisasını tamamladı. Downstade Tıp Merkezi Enstitüsü'nde psikanaliz diploması aldı. Bronx Kent hastanesinde psikiyatri profesörlüğü yaptı. Bard College'de toplumsal çalışmalar profesörlüğü, The New School for Social Research'da antropoloji profesörlüğü yapmıştır. MRAP MRAP "(İngilizce: Mine Resistant Ambush Protected)", mayına dayanıklı ve pusuya karşı etkin koruma sağlayan ilk olarak ABD tarafından geliştirilmiş zırhlı, askeri arazi aracı. Yol kenarına yerleştirilen bombalara karşı içinde bulunan personeli korumak için “V”şeklinde gövdeye sahip olan yüksek şasili araçlar, yoğun çatışma bölgelerinde bile güvenli sevkiyat sağlama kabiliyetine sahip. 4x4 ve 6x6 olmak üzere farklı tipleri vardır. Araç ağırlıkları ve boyutları dikkate alınarak 3 ayrı kategoriye ayrılır. TSK'nın kullandığı MRAP araçlar BMC ve Nurol Holding tarafından üretilmektedir. 42 Ä°sis 42 İsis, 23 Mayıs 1856 tarihinde N. R. Pogson tarafından keşfedilen büyük ana kuşak asteroitlerden biridir. Adını eski Mısır mitolojisindeki "kadınlık tanrıçası" İsis'ten alır. Altıncı His (film) Altıncı His, M. Night Shyamalan'ın yazıp yönettiği, 1999 yapımı psikolojik korku filmidir. IMDb internet sitesinde en iyi 250 film arasındadır. Film, ölüleri görebildiğini ve onlarla konuşabildiğini iddia eden sorunlu, içine kapanık bir çocuk (Haley Joel Osment) ve ona yardım etmeye çalışan eşit derecede sorunlu bir çocuk psikoloğunun (Bruce Willis) hikâyesini anlatır. Çocuk etrafında sürekli ölü insanlar gördüğünü, ölülerin ölü olduklarını bilmediklerini, birbirlerini göremediklerini ve onlardan korktuğunu söyler. Ancak psikolog Malcolm Crove ona inanmamaktadır. Bir gün çektikleri bir kaseti dinleyince arkada sesler duyar ve inanmaya başlar. Aynı zamanda bir gün doğum günü partisinde çocuklar Cole adlı ölüleri gören çocuğu karanlık bir odaya kilitler. Sonra Cole çığlıklar atmaya başlar ve odadan çıktığında kollarında çizikler vardır. Bu arada Psikolog Crowe eşinin başka biriyle olan ilişkisini görmekte ve buna anlam verememektedir. Dr. Crowe sonunda çocuğa gördüğü o ölü insanların belki onunla konuşmak istediğini ondan yapmalarını istedikleri şeyler olabileceğini söyler. Çocuk sonunda bir gece odasında gördüğü bir kız çocuğunun hayaletiyle konuşmaya cesaret eder. Kız ona gerçek ölüm sebebini babasına bildirmesini ister.Daha sonra çocuk içinde bulunduğu duruma alışır ve ölülerle konuşmaya başlar. Ve sonunda bu sırrı annesine de açar ve onu inandırır. Dr. Crowe'nin görevi bitmiştir. Sıra eşiyle olan kötü ilişkisini düzeltmeye gelmiştir. Filmin final sahnesinde psikolog Malcolm Crove aslında kendisinin de ölü olduğunu anlar. Sıfatsız anarşizm Anarşizm (Önadsız), tarihçi George Richard Esenwein'in cümleleriyle "anarşizmin bir sıfatla tanımlanmamış formudur, yani komünist, kollektivist, mutualist veya bireyci gibi belirleyici sıfatların olmadığı bir düşünce akımı. Diğerleri için ... [Anarşizm (önadsız)] sadece, farklı anarşist ekollerin bir arada varolmasına tolerans gösteren bir tutumu ifade eder."" Bu düşünce farklı anarşist ekoller arasında ortak noktaları vurgular ve bunları anti otoriter inançlar çevresinde birleştimeyi amaçlar. İfade Küba doğumlu Fernando Tarrido del Mármol tarafından 1889 kasım ayında, farklı anarşist hareketler arasında şiddetli tartışmaların yaşandığı bir dönemde, tarafları uzlaşmaya çağrısı sırasında kullanılmıştır. Voltairine de Cleyre (başlangıçta kendini bireyci anarşist olarak ifade etmiş sonra ise çağdaş herhangi bir ekolle kendini tanımlamamakla birlikte anarşizmin kollektivist eğilimlerine yaklaşmış) anarşizm (önadsız) akımın bir temsilcisidir. Cleyre'e göre ""sosyalizm ve komünizm her ikisi de belirli bir düzeyde ortak eylemi ve yönetim organını gerektirir ki bu anarşizm idealiyle tam anamıyla tutarlı olmayan yeni yönetimsel düzenlemeleri doğurur."" ayrıca Cleyre ""Mülkiyete dayanan bireycilik ve mutualizm benim özgürlük anlayışıma uyuşmayan bir özel polisin gelişimini içerir."" sözleriyle diğer akımlarla arasındaki ayrışma noktalarını vurgular, ancak sözlerini bu hareketleri anarşist olmayan hareketler olarak tanımlamaya kadar götürmemiştir. Ekolün diğer bir temsilcisi Errico Maletesta, anarşistlerin hipotezler üzerine çatışmaya girişmek gibi bir lüksünün olmadığını söyleyerek anarşizmi (önadsız) bütünleştirici bir hareket olarak savunmuştur. Ekolün çağdaş temsilcisi olarak Fred Woodworth kabul edilir. Oklubalı, İnönü Oklubalı, Eskişehir ilinin İnönü ilçesine bağlı bir mahalledir. Eskişehir iline 24, İnönü ilçesine 8 km. uzaklıktadır. Kuzey Kafkasya'dan 1864 Çerkes Sürgünü ile ayrılan Adıgeler tarafından kurulmuştur. Oklubalı, Kafkasya'da Abzeh bölgesinden çıkan Zekeriya bey tarafından kurulmuş, daha sonra Hakurne Hable'den gelen Abzeh aileler yerleşmişlerdir. Daha sonra köye Kafkasya'nın muhtelif köylerinden çıkan ailelerin yerleşmesiyle köy nüfusu artmıştır. İnönü Eğitim Merkezi İnönü Eğitim Merkezi, Türk Hava Kurumu'nun Türkkuşu Genel Müdürlüğü'ne bağlı Eskişehir'in 36 Km batısındaki İnönü ilçesinde bulunan eğitim tesisleri. Türk Hava Kurumu'na ait İnönü Eğitim Merkezi'nin tamamı doğal çimle kaplı, 800 x 1200 metre genişliğe sahiptir. Bu mekanda hafif uçakların iniş-kalkışı ve sportif amaçlı her türlü uçuş atlayış eğitimleri yapılabilmektedir. Tesiste, konaklama yapılabilmekte, yemek, yatak ihtiyacı karşılanabilmekte, yüzme havuzu, eğlence ve piknik yerleri bulunmaktadır. Ayrıca tesisin bulunduğu yerde bulunan yamaç, aldığı rüzgâr ve bulunduğu coğrafi konum açısından paraşüt, planör, yelkenkanat, yamaçparaşütü, mikrolayt ve balon sporları yapmaya çok uygundur. Tesis, 10 Temmuz 1936'da hizmete açılmıştır. Paraşüt, planör, yelkenkanat, yamaç paraşütü, mikrolayt ve balon kursları verilmektedir. Türk Hava Kurumu İnönü Eğitim Tesisleri Resmi Sitesi Ä°brani takvimi İbrani takvimi veya Yahudi takvimi (), günümüzde ağırlıklı olarak Yahudi dini mekânlarında kullanılan bir lunisolar takvimidir. Yahudi bayramlarının tarihlerini ve Tora bölümlerini, yahrzeitleri (bir akrabanın ölümünü anma tarihleri) ve günlük Mezmur okumalarını, birçok tören kullanımı arasında uygun şekilde okur. İsrail'de yalnızca dini amaçlar için kullanılır, resmî olarak kullanılmaz. Bilinen ilk İbrani takvimi, Kral Süleyman döneminde düzenlenen "Gezer takvimi"dir. On iki kamerî esaslı aydan oluşur. Tarımsal faaliyetin planlanmasını amacıyla düzenlenmiş olan takvim, kamerî temele sahip olmakla birlikte, sonradan Güneş esaslı takvime dönüştürüldü. İsrailoğulları ise, Bâbil takvim düzeninden hareketle yarattıkları ve karmaşık yapıya sahip olan bir düzeni kullanmıştır. Takvimin MÖ 10. yüzyıldan kalma bir örneği İstanbul Arkeoloji Müzesi'nde bulunmaktadır. İbrâni ayları, kamerî aylardır. Ayın hareketlerine göre düzenlenmiştir ve her biri 29 veya 30 gün sürer. Her ay, Yeni Ay'ın (Molad) ilk görünüşüyle başlar ve bir sonraki yeni Ay'ın görünüşüne kadar geçen süreyi kapsar. Güneş takviminde 12 ay olarak hesaplanan bir yıl, kamerî esaslı takvimde 12,4 ay olarak hesaplanır. Bu farkın kapatılması için "İbrânî takvimi"ne belli aralıklarla bir ay ilâve edilir. "Artık Ay" olan "Adar II" her 19 yılda 7 kere eklenir. Her 19 yılın 12'sinde 12 ay varken 3., 6., 8., 11., 14., 17. ve 19. yıllara "Adar II" ilave edilir. "İbrani takvimi"nde aylar şöyle sıralanır: Aldatıcı mesaj Aldatıcı mesaj ya da hoax, kitleleri etkilemek veya markaları karalamak için oluşturulan yalan habere (asparagas) dayanan dijital içerik. İnanılırlığı artırmak için imza kısmına çoğunlukla resmî kurum adları, profesör veya mühendis unvanları eklenir. Bu tür e-postalar, genellikle ilgi çekici içeriklere sahip olduğu için çabuk yayılır ve herkes birbirine doğruluğunu araştırmadan iletir. Bisiklet dinamosu Bisiklet dinamosu, bisikletlerde enerjisini tekerleğin dönüşünden alan ve farlarında kullanılan, bisiklet hareket edince 6V alternatif akım (AC) elektrik üreten alettir. Risk Risk veya riziko, bir olayın gerçekleşme olasılığı ve olaydan etkilenme olanağı. Değerler (fiziksel sağlık, toplumsal statü, duygusal durum ya da görülemeyen belirli bir eylem, aksiyon, ya da eylemsizlik sonucu risk alındığında kazanılabilir ya da kaybedilebilir. Risk aynı zamanda belirsizlikle kasıtlı etkileşim olarak da tanımlanabilir. Belirsizlik olası, tahmin edilemeyen, ölçülemeyen ve kontrol edilemeyen sonuç olup; risk bu sonuca rağmen karar almanın bir neticesidir. Risk algısı, bir riskin olasılığı ve şiddeti hakkında insanların aldığı subjektif bir yargı (kanı) olup, kişiden kişiye değişiklik gösterebilir. Her bir insan çabası biraz risk taşır, ama bazıları diğerlerinden daha risklidir. Oxford İngilizce Sözlüğü 1621’deki şekliyle kâr ve gelir elde etmek için çalışma anlamına gelen İngilizcedeki ilk kullanımından bahseder (Arapça orijinalinden gelen kelime şekli ‘رزق’ “risque”dir) ve 1655’ten itibaren “risk” şekliyle kullanılır. Riski şöyle tanımlar: Kayıp, yaralanma olasılığı (na maruz kalmak) veya istenmeyen ve tehlikeli durum; şans ya da böyle bir olasılığı içeren durum . ISO 31000 (2009) / ISO Kılavuzu 73: Riskin 2002 tanımı 'hedefler üzerinde belirsizlik etkisidir. Bu tanımla belirsizlikler (olabilen veya olamayan) olayları içerir ve belirsizlikler bilgi eksikliği ya da muğlaklık (anlam belirsizliği) sebebiyledir. Üstelik nesneler üzerinde hem olumlu hem de olumsuz etkiye sahiptir. Riskin birçok tanımı ortak kullanımdadır, bununla beraber bu tanım 30’u aşkın ülkenin temsilcilerinden oluşan bir komite tarafından geliştirilmiş ve birkaç bin uzmanın konu ile ilgili bilgi girişlerine dayandırılmıştır. Risk yönetimine çok farklı yaklaşımlar, farklı alanlarda alınır, örneğin “Risk belirsiz sonuçlar kümesinin istenmeyen bir alt kümesidir.” (Cornelius Keating). Risk hayatın bütün alanlarındadır ve risk yönetimi büyük bir organizasyonu yönetirken ya da sadece yolda karşıdan karşıya geçerken hepimizin yapması gereken bir şeydir. Bununla birlikte riski bazı özel uygulama alanlarındaki risk uygulayıcılarını göz önünde bulundurarak tanımlamak daha uygundur. Ekonomik risk beklenenden daha yüksek maliyet ya da beklenenden düşük kâr olarak anlaşılabilmektedir. Sebepler çok sayıda olabilir, örneğin hammadde fiyatlarındaki artış, tesisin yapımının gecikmesi, üretim hattındaki sorunlar, piyasada ciddi bir rakibin ortaya çıkması, kilit personel kaybı, siyasi rejimin değişimi, ya da doğal felaketler. Ekonomi, risk ve din arasında kuvvetli bir bağ vardır. Max Weber olağanüstü durumlar ile kapitalizm arasındaki bağlantıyı tanımlayan ilk kişidir. İlk eserlerinde Amerikalıları ve üretimlerin hali hazırdaki anlamlarının etkilerini araştırmıştır. İlk ve en önemli olarak Protestanlık ile kapitalizmi ilişkilendirmiştir. Max Weber geçmişte yaptığı için bu tabii ki yeni bir şey değil. Bununla beraber daha sonra yapılan katkılar Weber’in reform ve kapitalizmin ilişkisini onaylayarak doğru tarafta olduğunu gösterse de kilit rol geride bırakılan İskandinav Mitolojisi tarafından oynanmıştır. Gerçekte Weber tarafından tartışılan kader kavramı sadece Luther tarafından kullanılmamıştır. İskandinav kültürünün temel dinamiklerindendir. İkinci olarak, geleceği anlamadaki imkansızlık, İngilizce konuşan toplumlarda Ulrich Beck’in “Risk Toplumu” olarak isimlendirmesiyle sonuçlanan riske yatkın kültürün oluşmasına yol açmıştır. Kapitalizmin dengesiz dağıtımına yönelik eleştiri Weber tarafından formüle edilen “kurtarılan halkların ekonomisi” ile açıklanabilmektedir. Geleceğin yakın kaygısı garip bir hayranlık içerisinde Anglo-Sakson kültürlerinde geleceği kolonileştirmek için uyanışa geçirilmişti. Risk gerçekte fiziksel bir alan kaplamamakla beraber, soyut yorumu gösteren kilit bir rol oynamaktadır. Risk sadece gelecekte vardır. Riskler, totemler ve fetişler sadece Marx ve Freud’da bulunmaktadır. Kızıl korkudan terörizme Amerikan korku kültürü oluşumu. Uluslararası insan hakları ve anayasa çalışmaları dergisi. Dijital toplumdaki İngilizce konuşan ülkelerde Risk Araştırması niçin çok ünlüdür (yaygındır). Uluslararası Siber Savaş ve Terörizm Dergisi. Personel sağlığı riski hastalığa yol açan ön sebepler azaltılarak başlıca önlemeyle veya bir personel risk faktörü olarak kliniksel işaret ve semptomları belirledikten sonra ikincil önleme hamleleriyle azaltılabilir. Üçüncül önleme hastalıkla ilişkin komplikasyonların azaltılmasıyla mevcut olan hastalığın negatif etkisini azaltır. Ahlâki tıbbi uygulama ikincil ve üçüncül önleme çabalarının uygunluğunun kabulünün elde edilebilmesi için bireysel hastalarla risk faktörlerinin özenli bir şekilde tartışılmasını gerektirir, halbuki başlıca önlem olan kamusal sağlık çabaları risk altındaki bütün popülasyonun eğitilmesine ihtiyaç göstermektedir. Her vakada, risk faktörleriyle ilgili dikkatli iletişim, olası sonuçlar ve kesinlik, azaltılması gereken nedensel olaylar ile sebeplerden daha çok sonuçların ön plana çıktığı eşlik eden olaylardan ayırt edilmelidir. Epidemolojide bir etkinin ömür riski "kümülatif" (biriken) bir "olay" olup aynı zamanda bütün bir hayat boyunca meydana gelme oranı olarak nitelendirebileceğimiz "olay oranı" olarak da adlandırılır. Sağlık, güvenlik ve çevre çoğunlukla birbirleriyle bağlantılı olan fakat ayrı uygulama alanlarıdır. Bunun sebebi organizasyonel yapılar olmalarıdır, bununla beraber bu disiplinler arasında kuvvetli bağlar mevcuttur. Farklı zaman dilimlerinde dahi olsa bunların arasında öyle kuvvetli bir bağ vardır ki, tek bir risk dahi bu üç alanı etkileyebilmektedir. Örneğin kontrolsüz bir radyoaktif serpintinin veya zehirli bir kimyasalın çevreye yayılmasının kısa vadede güvenliği etkileyecek sonuçları olabileceği gibi, orta vadede sağlık sorunlarına, uzun vadede de çevresel felaketlere yol açabilmektedir. Çernobil felaketini örnek verirsek kısa vade de ani ölümlere, orta vade de kanser kaynaklı ölümlere, uzun vade de kusurlu doğumlara ve vahşi hayatın olumsuz etkilenmesine sebep olmuştur. Zamanla çevresel risk analizi olarak adlandırılan bir risk analizi formu gelişti. Çevresel risk analizi insan sağlığı ve çevreye risk teşkil eden olay ve aktiviteleri anlamaya yönelik teşebbüslerin bir çalışma alanıdır. Bilgi teknolojisi riski, IT (Information Technology) riski veya IT-bağlantılı risk bilgi teknolojisine ilişkin bir risktir. Gittikçe artan bilinçten dolayı yeni olan bu terim desteklediği gerçek dünya işlemleri ve IT’yle ilgili risklerin basitçe çoklu bir yüzeyidir. Modern toplumun bilgi ve bilgisayar ağlarına olan artan bağımlılığı (hem özel sektör hem de askeri alanı içeren kamu sektöründe) IT riski ve Sibersavaş gibi yeni terimlerin ortaya çıkmasına neden olmuştur. Bilgi güvenliği bilgilerin ve bilgi sistemlerinin yetkisiz giriş, kullanım, ifşa etme, aksatma, modifiye etme, inceleme, gözlemleme, kayıt ve tahripe karşı korunması anlamına gelir.[14] Bilgi güvenliği bilgisayar güvenlik işlemleri ve uygulamaları dışında gelişmiştir. Bilgi güvenliği bilgi, bilgiler veya sistemlerin iletimi, depolanması, işlenmesi, kullanımı ve bu amaçlarla ilgili olan bilgi sigortasına (Information assurance-IA) dönüşecek şekilde büyümüştür. Dijital formdaki bilgilere büyük çoğunlukla dayansa da, IA tam olarak sadece dijital değil, analog ve fiziksel oluşumları da kapsamaktadır. Bilgi sigortası disiplinler arasıdır ve bilgisayar bilimine ilave olarak muhasebe, dolandırıcılık soruşturması (tetkiki), adli tıp, yönetim bilimi, sistem mühendisliği, güvenlik mühendisliği ve suç bilimini (kriminoloji) içeren birden fazla alanla ilgilidir. Böylelikle IT (Bilgi teknolojisi riski) dar kapsamda bilgisayar güvenliğine odaklanırken, bilgi güvenliği diğer formlarda olan (kâğıt, mikrofilm) bilgilerle ilgili riskleri de göz önüne alır. Bilgi sigortası (güvencesi) riskleri IT sistemlerinde saklanan iş hayatı ve bunlarla ilgili bilgilerle diğer anlamdaki bilgileri kapsamaktadır. Sigorta risk paylaşımını içeren bir risk işlemi seçeneğidir. Şarta bağlı bir sermaye şekli ve müşterinin potansiyel büyük bir kayıptan korunabilmesi için az bir miktar ödeyerek satın aldığı bir hizmet olarak düşünülmektedir. Sigorta riski; piyasa riski, kredi riski, operasyonel risk, faiz riski, ölüm riski, uzun ömürlülük riski vb.den oluşan bir risk havuzuyla karşı karşıya olan sigorta şirketleri tarafından sıklıkla alınmaktadır. Riskin değerlendirilmesi meslekler arasında büyük oranda farklılık göstermektedir. Gerçekten de meslekler riskleri kendileri tanımlamaktadır; mesela sivil bir mühendis yapısal hatanın riskini yönetirken, bir doktor tıbbi bir riski göz önüne alır. Profesyonel etik bir kural genellikle risk değerlendirilmesi ve hafifletilmesi üzerine odaklanmıştır (Müşteri, toplum, kamu ya da genel olarak hayatın yerine bir profesyonel tarafından üstlenilerek). İş dünyasında olası ve bünyesel risk mevcuttur. Olası risk iş sırasında doğal olarak oluşur ama işin merkezinin bir parçası değildir. Bünyesel risklerin buna nazaran işin karını elde etmede olumsuz bir etkisi vardır. Destek için insan (kamu) hizmetlerine bağımlı olan insanların tecrübesine göre risk topluma tamamıyla ulaşmak veya daha da fazla bağımsızlığını kazanmaya engel olan bir sebep olarak görülmekte ve bu servisler gereksiz yere riskten kaçınmaktadırlar. “İnsanların özerkliğinin kurumsal yapılar tarafından sınırlandırılmasına alışılmış olunduğundan risk uygulamalarında artık çok sık şekilde yer almaktadır” John O’Brien. Michael Fisher ve Ewan Ferlie (2013) resmi risk kontrolleri ile insan hizmetlerinde öznel faktörlerin rolü arasındaki (duygular ve ideoloji gibi) çelişkilerin kurumun hizmet değerlerini baltalayarak tansiyonun artmasına, zorluk göstermeye ve hatta ‘sıcak’ çatışmaya neden olduğunu ortaya koymuşlardır. Yüksek bir güvenilirlik organizasyonu (HRO:High Reliability Organization) karışıklık ve risk faktörleri yönünden normal kazaların olduğu bir çevredeki felaketlerden kaçınmada başarılı olan bir organizasyondur. YGO’ların (Yüksek Güvenilirlik Organizasyonları) çalışmalarının çoğu nükleer uçak gemileri, hava trafik kontrol, havacılık ve uzay sektörü ile nükleer santraller gibi alanları içermektedir. Bu organizasyonlar bir hatanın felakete yol açabileceği birbirine bağlı kompleks alanlarda güvenlik altında eş güdümle çalışmayı sağlayan ortak bir yeteneği paylaşmaktadırlar. Esasen çok geniş bir risk yelpazesine rağmen işlevlerine devam ettikleri görülmektedir. Bu kuruluşlardan bazıları riski yüksek derecelendirilmiş ve numaralandırılmış bir şekilde yönetmektedir. Bunlar mühendislik sistemlerinin kompleks bir dizisindeki olası bir hatanın hiç istenmeyen sonuçlara yol açabileceği nükleer santral ve havacılık sektörlerini içermektedir. Genel olarak bir olayın riski R= olayın olasılığı x sonucun şiddeti olarak hesaplanır. Toplam risk bireysel sınıf risklerinin toplamıdır; aşağıya bakınız. Nükleer endüstride sonuç sıklıkla radyasyon yayılımı açısından ölçülür ve bu sıklıkla beş veya altı onlu genişlikte bantlar halindedir. Riskler hata ağacı/olay ağacı teknikleriyle değerlendirilmektedir(bkz.güvenlik mühendisliği). Risklerin düşük olduğu yerde normal olarak riskler “yaygın bir şekilde kabul edilebilir” olarak düşünülmektedir. Riskin yüksek bir seviyesi (tipik olarak 10’dan 100’e kadar yaygın bir şekilde kabul edilebilir olarak düşünülmektedir) ileri maliyetleri düşürmede ve olası faydaları göz önüne alındığında kabul edilebilir olarak değerlendirilmelidir- bu riskler “ALARP (ALARP "as low as reasonably practicable)" kelimelerinden oluşmuş olup anlamı “Mümkün olan kabul edilebilir en düşük değer”dir) ise Kabul Edilebilir” Riskin yaygın olarak kabul edilebilir seviyesi birçok ülkede çeşitli kurumlar tarafından göz önüne alınmaktadır. Bu konuda ilk girişim Londra Imperial College (Birleşik Krallık Atom Enerjisi Kurumu Güvenlik ve Güvenilirlik Müdürlüğü, SRD) için çalışan İngiliz nükleer işlemlerin organizatörü ve akademisyen olan F. Reg Farmer (1914—2001) tarafından insanların kabul edebilir olarak gördüğü tepe yürüyüşü ve benzer aktiviteler gibi örneklerin kullanılmasıyla yapılmıştır. Bu, bir olay ve sonucunun kabul edilebilir bir olasılık olarak görüldüğü Farmer eğrisi olarak adlandırılmasıyla sonuçlanmıştır. Bu teknik genellikle bir bütün olarak olasılıklı risk değerlendirmesi (ORD) (ya da olasılıklı güvenlik değerlendirmesi, OGD) olarak görülmektedir.Bu yaklaşımın örneğini görmek için WASH—1400’e bakınız. Finans sektöründe risk bir yatırımdan elde edilen kârın beklenenden farklı olabilme ihtimalidir ve farklılığın ölçüsü göz önüne alınır. Bu orijinal bir yatırımın bir kısmının ya da tamamının kaybedilme olasılığını içerir. Damadaran tarafından benimsenen bir görüşe göre, risk sadece “aşağı yönlü” değil aynı zamanda (beklenen değerleri aşan) “yukarı doğru” riski içermektedir. Bazıları özel bir yatırımın tarihsel ya da ortalama kârlarının standart sapmasını riskin bazı tarihsel ölçümü olarak görmektedirler; modern portföy teorisine bkz. Finansal risk (Bernard Madoff örneğindeki gibi)hileli davranıştan kaynaklanan operasyonel ya da çok sayıdaki piyasa faktörlerinin belirlediği piyasa—bağımlısı olabilir. Son çalışmalar risk almada endokrin seviyesinin finansal karar almada bir yol oynayabileceğini göstermektedir. Finans sektöründeki temel görüş risk ve kâr arasında bir ilişkinin olduğudur(modern portföy teorisine bkz.)Genellikle risk ne kadar büyükse muhtemel getirisi o kadar büyük varsayılmaktadır. Serbest piyasa bir enstrümanın fiyatlandırılmasına bu prensibi yansıtmaktadır. Güvenli bir enstrümana yönelik kuvvetli bir talep fiyatı arttırırken, (ki buna bağlı olarak kârı düşüktür), zayıf enstrümana yönelik zayıf bir talep fiyatı azaltır (ki buna bağlı potansiyel kâr daha yüksektir). Örneğin Amerikan Hazine tahvili en güvenilir bir yatırım araçlarından biri olarak görülmektedir. Bir yatırımla veya spekülatif dereceli şirket tahviliyle karşılaştırıldığında Amerikan Hazine senet ve tahvilleri daha az bir kâr getirir. Bunun sebebi bir şirket Amerikan Hükümeti’ne nazaran daha çok borç alma eğiliminde olmasıdır. Bu yüzden bir şirket tahviline yatırım yapmanın riski ne kadar büyükse, daha yüksek oranda bir kâr yatırımcılara önerilmektedir. Popüler risk ölçüsü riskteki değerdir (RD). Riskteki Değerin (RD) çeşitli tipleri vardır. Uzun dönem RD, Sınırdaki (marjinal) RD, faktör RD ve şok RD. En son bahsedilen şok RD olağanüstü stresli piyasa koşulları sırasında kullanılmaktadır. Finans sektöründe riskin tek bir tanımı yoktur. Artzner ve meslektaşları “Biz riski yatırımcıların gelecekteki net değeri olarak adlandırmaktayız” şeklinde bahsetmişlerdir.Novak’ta “İstenmeyen bir olayın bir olasılığı” olarak görmüştür. Finansal piyasalarda “yatırımcının pişmanlığı”nın bir sonucuna karşılık olarak düzenlemeler veya sivil hareketler varsa, kredi riskinin, bilgi zamanlamasının ve kaynak riskinin, olasılıklı model riskinin ve yasal riskin ölçülmesine ihtiyaç duyulacaktır. Yatırım enstrümanlarının “kısıtlayıcı” (başka bir yatırımdaki riski ortadan kaldırmak veya azaltmak için özel olarak finansal bir aracın satın alınması/satılması) veya “spekülatif” (ölçülebilen riskin artması ve beklenen değeri arttıracak çok yüksek kâr beklentisi arayışında yatırımcı felaket bir ölçüde kayba uğratacak) olması her zaman açık değildir. Bazı insanlar “risk arayıcı” olabilirler, yani onların kullanım fonksiyonlarının ikincil çıkarımı olumludur. Böyle bir birey riski göze alarak bir miktarı isteklice öder (loto bileti almak gibi). Bir kişinin maddi refah durumuyla riske atılma iştahı arasında bağlantı olduğunun bilinmesi önem taşımaktadır. Güvenlik risk yönetimi kasti hareketlerden kaynaklanabilecek zararlardan varlıkların korunmasını içermektedir. Daha ayrıntılı bir tanım yaparsak; Bir güvenlik riski, örgütsel varlıkların tehlikeye düşmesine yol açan yetkisiz kullanım, kayıp, hasar, ifşa etme, kâr için örgütsel varlıkların değişime uğratılması, bireylerin, gruplarla diğer kişilerin siyasi ve şahsi çıkarları sebebiyle (varlığa yönelik tehditleriyle) sonuçlanan ve toplumlun da zarar görmesine yol açan olaydır.Örgütsel varlıklara yönelik tehdit, şirketi, dahili birimleri ve şirketin müşterilerini etkileyecek şekilde zarar verebilir. Bu yüzden risk yönetimi göz önüne alındığında güvenlik riski hayati bir bileşendir. Risk yönetiminde ilgi toplayan alanlardan biri risk bazlı karar alma anlayışımızı destekleyen davranışsal ve örgütsel psikolojinin olduğu insan faktörleri alanıdır. Bu alanın ilgilendiği sorular “biz nasıl risk bazlı karar alabiliyoruz?” “Niçin köpekbalıkları ve teröristlerden motorlu araçlar ve ilaçlardan daha fazla mantıksızca neden korkuyoruz?” Karar teorisinde pişmanlık (beklenti ve pişmanlık) risk almada ve riskten kaçınmada önemli bir rol oynamaktadır (birisi daha kötüyse statükoyu tercih etme). Kurgulama risk değerlendirmesinin bütün formlarında temel bir problemdir. Özellikle sınırlı mantıksallık sebebiyle (beyinlerimiz aşırı yüklendiğinden zihinsel kestirmelere başvurmalıyız) Sıra dışı olayların riski göz ardı edilir. Çünkü olasılığı sezgisel olarak değerlendirmek için çok düşüktür. Örnek olarak ölümle sonuçlanan trafik kazalarının önde gelen sebeplerinden biri alkollü araç kullanımıdır—kısmen çünkü örnek verilen sürücüler ciddi ya da ölümcül bir kaza riskini büyük ölçüde ya da tamamıyla göz ardı edecek şekilde problemi kurgulamışlardır. Örneğin, olağanüstü kötü bir olay (Uçak kaçırılarak saldırı yapılması, ahlâki değerlere saldırı) oluşması ve sıfırdan farklı bir değer oluşturmasına rağmen analiz etmede göz ardı edilebilir. Ya da hırs veya isteksizlik yüzünden böyle bir olayın kaçınılmaz oluşunun herkes tarafından göz ardı edilmesi, analizi de bu şekilde etkilemektedir. Bu gibi meyil ve hatalara yatkınlık durumları, bilim felsefesinin ana ilgi noktası olmuş ve bilimsel metodun en titiz çalışmalarını bile sıklıkla etkilemiştir. Belirsizlik altındaki bütün karar vermelerde kavrayışsal ön yargı, kültürel ön yargı ve işaretsel ön yargı göz önüne alınmalıdır. Hiçbir insan grubu risk değerlendirmede “grup düşüncesi” olan ama açıkça yanlış olduğu bilinen cevaplara karşı gelecek bir bağışıklığı yoktur. Çünkü çıkar çatışmasının olduğu yerde kabul etmemeye karşı (yanlış bile olsa) sosyal bir rahatsızlık vardır. Kurgulama bir risk kararının sonucuna etki edebilecek başka bilgileri de içermektedir. Sağ prefrontal corteks daha çok küresel bir perspektife sahipken, sol prefrontal mahallî ya da merkezi işlemlerle ilgili aktivitelerde söz sahibidir. Mc Elroy ve Seta’nın Leaky modüllerin Teorisine göre parmak tıklama ya da mono dinleme gibi seçici manipulasyon yönetimiyle önceden tahmin edilebilecek şekilde bölgesel prefrontal aktiviteyi etkileyerek kurgulama efekti değiştirilebilinmektedir. Sonuç beklendiği gibidir. Sağa parmak tıklama ve dinlemenin dikkat dağıtıcı etkiyle kurgulamanın baskın hale gelmesi azaltıldı (Heyecanlı bir insanın teskin edilmesi gibi dikkati dağıtılarak). Bu şekilde parmak tıklama veya dinleme yoluyla bölgesel korteksel aktivitelerin manipule edilmesi kolaylıkla yapılabilinmektedir. (istenildiği şekilde yönlendirilebilinmektedir.) Risk almanın çeşitli psikolojik yönleriyle araştırılması büyümekte olan bir alan haline gelmiştir. Araştırmacılar risk almanın eşlik edebildiği farklı psikolojik faktörlerin etkisini anlamak için bir olay ve kontrol grubuyla tipik olarak rastlantısal denemeler yapmaktadırlar. Böylece geçmişteki risk almanın olumlu ya da olumsuz geri beslemeleri gelecekteki risk almayı etkileyebilmektedir. Bir deneyde, karar vermede çok yetenekli olduklarına inandırılan gurubun riskli bir karar almanın birçok avantajını gördüğünden daha çok risk alırken, karar vermede çok da yetenekli olmadığına inandırılan grubun ise riskli bir karar almada birçok tehdit gördüğünden daha az risk aldığı görülmüştür. Risk-temelli bakım kavramı Güvenilirlik merkezli bakımın gelişmiş bir formudur. Hata ihtimalinin göz ardı edildiği kimyasal endüstrilerde hatanın sonuçları da çok önem taşımaktadır.Bu yüzden bakım harekât tarzları güvenilirlik yerine riske dayandırılmalıdır. Risk-temelli bakım yöntem bilimi bakım planlama ve karar almada olası hata ve sonuçlarının azaltılmasında bir araç olarak işlev görür. Risk temelli bakımda karar almada, tolere edilebilir risk kriterlerini elde edebilmek için bakım kaynakları, cihaz ya da makinelerin risk sınıflarına (yüksek, orta ya da düşük) dayalı olarak optimal bir şekilde kullanılabilinmektedir. Güvenlik yönetiminde risk değerlendirmesi ve yönetimi gereklidir, birbirleriyle çok sıkı bağlıdır. CRAMM gibi güvenlik değerlendirme yöntem bilimleri metodolojinin ilk adımlarının en önemli parçası olarak risk değerlendirme modüllerini içermektedir. Diğer yandan Mehari gibi risk değerlendirme yöntem bilimleri güvenlik değerlendirme metodolojilerine dönüşecek şekilde gelişmişlerdir. 13 Kasım 2009 tarihli ISO 31000 kodu altında risk yönetimi üzerine bir ISO standardı yayımlanmıştır. Risk ölçmede birçok bilimsel yöntemler mevcuttur. Geçmiş benzer olayların oluşma sıklığını kullanarak negatif bir olayın olasılığı sıklıkla hesaplanabilmektedir. Olma ihtimali çok düşük olan hataların olasılıklarını hesaplamak güç olabilmektedir. Bu ise hata ihtimali çok düşük fakat hatanın sonuçlarının çok yıkıcı olduğu nükleer enerji gibi tehlikeli sektörlerde risk değerlendirmesini güçleştirmektedir. İstatiksel metotlar bir hesaplama fonksiyonunda bir insan hayatının kaybını hesaplayabilmek için istenilebilinmektedir. Bu zor bir problemdir. Bir yaklaşım ölüme[33] ya da radyoaktif serpintiye karşı (örneğin radio-iodine’ninGBq’su) karşı sigortalama için ödeme yapmaya istekli mi sorusunu sormaktır, ama cevaplar koşullara çok sıkı bağlı olduğundan bu yaklaşımın efektif olduğu açık değildir. Risk sıklıkla istenmeyen bir sonucun tahmin edilebilir maliyeti olarak hesaplanmaktadır. Bu etkilenen tek bir değerin zarar görmesinin biraz değerlendirilmesiyle çeşitli olası olayların ihtimallerinin kombinasyonunu içermektedir. Beklenen kullanıma bkz. Binary olasılığının en basit durumu Kaza Var ya da Kaza Yok’tur. Buna eşlik eden risk hesaplama formülü aşağıdadır. R= (kazanın olma olasılığı) X (bir kaza durumunda beklenen değer kaybı) Örneğin 0,01 olasılıklı Akazasına maruz kalma olasılığına, 1000 olan beklenen kayba sahip Xaktivitesinin yapılmasında toplam risk 0,01 ve 1000’nin çarpımı olan 10’un kaybı olur. Bazen şartların durumu basit binary olasılığından daha karmaşık olur. Birçok kaza ihtimalli bir durumda, toplam risk eğer sonuçlar karşılaştırılabiliniyorsa her bir kazanın risklerinin toplamıdır. Örneğin 0,01 olasılıklı A tipi kazaya maruz kalma olasılığına, 1000 olan beklenen kayıp ile 0,000001 olasılıklı 2.000.000 beklenen kayba sahip olan B tipi kaza olasılığına sahip X aktivitesinin yapılmasında toplam kayıp beklentisi A tipi kazadan gelen 10 ile B tipi kazadan gelen 2’nin toplamı olan 12’dir. Bu kavram ilk olarak matematikçi David van Dantzig’in yardımıyla Hollanda’daki selden korunmaya yönelik bir programın 1953 yılında Delta Works’un planlamasında kullanılmıştır. Bu tip bir risk analizinin kullanımı, nükleer güç, havacılık ve uzay sektörüyle kimya endüstrileri gibi alanlarda bugün yaygın şekilde kullanılmasına öncülük etmiştir. İstatiksel karar alma teorisinde risk fonksiyonu belirsizlikle karşılaşıldığında karar almada kullanılan karar alma kuralının bir fonksiyonu olarak verilen bir kayıp fonksiyonunun beklenen değeri olarak tanımlanmaktadır. İnsanlar pek çok bilinmeyen durumlardan uzak kalmak için korku ve tereddütlerine dayanmaktadır. Korku hissedilen tehlikeye bir karşılıktır. Risk, mantıksal şüphe, mantıkdışı korku ve bizim kendi deneyimimizden gelen belirlenmemiş bir ön yargı gurubunun birbirleriyle etkileşim haline gelerek oluşturduğu “gerçek korku”nun bizim kolektif olarak değerlendirmemiz ve bunu paylaşmamızı içeren bir yöntem olarak bahsedilebilir. Davranışsal finans alanı analistlerin “mantıksal” olarak nitelendirdiğinden farklı olan insan mali davranışı olan insan risk-kaçınımı, asimetrik pişmanlık ve diğer yöntemler üzerine olmalıdır. Risk bu durumda bir değer üzerinde oluşan bir getiriyle gelen belirsizliğin derecesidir. İnsanın karar almasında mantık dışı etkilerin fark edilmesi ve göz önüne alınması gerçekte pek çok şekilde paylaşılan ön yargıyı atarak mantığı ön görecek şekilde zayıf risk değerlendirmesinden kaynaklanan felaketlerin azaltılabilmesinde çok faydalıdır. Korku özel bir nesneye karşı anlık bir duygu olarak atfedilebilirken, endişe korkunun daha uzun ve özel bir uyarıcıya bağlı olmadan devam etmesi olarak nitelendirilmektedir. Çalışmalar istenmeyen bir olayın olma ihtimalinin olduğu bir durumda davranış ve risk arasında bir ilişki olduğunu göstermektedir. Joseph Forgas pozitif ve negatif olarak gruplandırılan duygular üzerine değerlik tabanlı araştırmasını literatüre sokmuştur. Mutluluk gibi pozitif duyguların daha fazla olumlu risk değerlendirmesine sahip olduğu düşünülürken, kızgınlık gibi negatif duyguların karamsar risk değerlendirmesine sahip olduklarına inanılmaktadır. Negatif değerli bir duygu olarak korku ve bu sebeple endişe, uzun yıllardır olumsuz risk algılamalarıyla iç içedir. Jennifer Lerner ve diğerlerinin son zamandaki çalışması Forgas’ın nosyonunu kabul etmeyip karar vermede özel duyguların belirli etkileri olduğunu öne çıkarsa da, korku hâlâ karamsar beklentilerle ilişkilidir. Psikologlar sıradan insanlara nazaran artan endişenin ve risk algısının, endişe deneyimine alışık insanlar tarafından daha yoğun oluştuğunu göstermişlerdir. Endişe karar almada riski değerlendirmek için çabuk düşünme ve peşin hükümleri kullanmayı teşvik eder. Bu, Clore’ye göre (1983) bilgisel-olarak-etkilemeolarak adlandırılmaktadır. Bununla birlikte karar almada bu risk algılayışlarının isabet oranı bilinmemektedir. Deneysel çalışmalar göstermektedir ki, endişedeki kısa dalgalanmalar genel risk algılayışındaki dalgalanmalarla ilişki halindedir. Tehdit algılandığında endişe meydana gelir. (Maner and Schmidt, 2006) Risk algısı artarken ilgisiz risk faktörlerinin yayılımına karşı olacak bir ruh haline etki eden özel bir kaynağa bağlı kalmaktadır. Bir tehdite karşı arttırılmış bilinç endişeye alışkın insanları gereğinden fazla kaygılandırmaktadır. Örneğin olumsuz sonuçlar üretmeye yatkın endişeli bireyler kötümserlik göstermeye yatkındırlar. Üstelik bulgular göstermektedir ki, kontrol eksikliği algısı ve riskli karar alma süreçlerine katılmaya yönelik alt eğilim (çeşitli davranışsal koşullar karşısında) bireylerin çok yüksek seviyede sürekli kaygı yaşamalarıyla ilişkilidir. Bir önceki örnekte destekleyici klinik araştırması duygusal değerlendirme(kontrol) ile hissedilen endişe ve riskten kaçınma opsiyonu arasında bağlantı olduğunu göstermktedir. Risk içeren karar vermede endişeli duygular insanların gönülsüz tepkiler ve yargılamalara girmelerine sebep olduğunu gösteren çeşitli görüşler sunulmaktadır. Joshua A. Hemmerich ve akranları duygulara dayalı tehlikeye karşı çabuk, otomatik ve doğal reaksiyonlardan meydana gelen “duygulara dayalı risk” kaynaklı seçimler üzerindeki endişe ve etkilere yönelik daha derin araştırmalarda bulunmuşlardır. Bu görüş simüle edilen tehlikeli cerrahi bir operasyonda hekimlerin yaptığı bir deneyde kanıtlanmıştır. Önceki pişmanlık ve endişe ile ilgili hasta sonuçlarının eninde sonunda doktorların simüle bir ameliyatta bile kendi duygularının bilgiler ya da kurallara galip gelecek şekilde etkilenmesine sebep olduğu gösterilmiştir. Ayrıca onların duygusal seviyeleri simüle edilen hasta durumuyla ayarlanacak şekilde göstermektedir ki, endişe ve buna bağlı alınan karar kötü sonuç tipne özeldir. Aynı şekilde endişe ve karar alma sürecine diğer bir yorumda gelecekteki bilinmeyen tehlikeler ve ödüller (kazanımlar) hakkında kavrayışsal ve bilgi sağlayan hissel durumlar ya da ruh haletlerinin olduğu ruhsal kaygıdır(Maner and Schmidt, 2006). Endişe yaşandığında bireyler bunu kişisel yargılarından gelen değerlendirmelerle kötümser sonuç olarak yorumlar. Bu ise riskten kaçınma için ön yargıları ve karar vermedeki risk toleransını da arttırır. Genelde birçok insan için bazı risklerden korkulurken diğerlerinden korkulmaması yaygındır: Salgın hastalıklar, nükleer santral kazaları ve uçak kazalarından çok korkmaya meyilliyken, daha yüksek sıklıkla meydana gelen ve ölümcül olan trafik kazaları, ev kazaları ve tıp hatalarından (ameliyat vs.) korkmazlar. Korkulan riskin anahtar kelimesi çok kısa bir zamanda çok sayıda insanın ölümüne yol açma ihtimali olan felaket sonuçlara yol açma potansiyelidir. Örneğin 11 Eylül saldırılarından sonra pek çok Amerikalının uçaktan korkarak arabayı yeğlemesi ve 11 Eylül’den sonra araba kazalarında ölen sayısının yine aynı periyoda göre çok önemli bir artışa yol açmasına neden olmuştur. İnsanların neden riskten çekindikleriyle ilgili olarak farklı hipotezler sunulmuştur. Birincisi olan Psikometrik Paradigma çok yüksek oranda kontrol eksikliği, yüksek felaket potansiyeli ve ciddi sonuçların, riskten çekinmenin eşlik ettiği risk algısı ve endişeyi arttırdığından bahsetmektedir. İkinci olarak, insanlar sosyal çevre ya da medyada (sosyal medya) sıklıkla bahsedilen olaylara daha önem ve değer biçerken, buna nazaran daha az bahsi geçen daha az sıklıkla oluşan fakat daha dramatik gerçekleşen olaylara daha az değerbiçer. Üçüncü olarak hazırlıklı olma hipotezine göre insanlığın gelişme sürecinde özellikle yaşamı tehlikeye düşüren olaylardan korkmaya daha yatkındır. İnsanlığın gelişim tarihinden örnek verecek olursak nadiren sayısı 100’ü aşan bir insan topluluğundaki 100’e yakın sayıda insanın ölümüne sebep olabilecek risk bir topluluğun ortadan kalkması anlamına geldiğinden korkulan risktir. Dördüncü olarak korkulan riskler ekolojik mantıksal strateji olabilmektedir. Tek bir anda birçok insanın bir anda ölmesinin yanında korkulan risk, gelecek nesli oluşturacak çocuklar ve genç yetişkinlerin sayısının azalması algısına sebep olur. Buna bağlı olarak insanlar gençlerin ve üretken birey topluluklarının öldürülmesine yönelik daha fazla endişe duyarlar. Endişeli bireylerde yüksek seviyede risk algısının belirsiz olarak kalması, “yargısal doğruluk”un azalmasıyla sonuçlanır(Joseph I.Constans,2001). “Yargısal Doğruluk”un yükseltilmiş endişeyle (kaygıyla) ilişki ihtimali bulunmaktadır. Bununla beraber Constans kolej öğrencilerinin yaklaşan sınava yönelik performans tahminlerini yaptığı bir çalışmada, risk değerlendirmelerinden hatalara yol açtığını saptadığı bir çalışma icra etmiştir. Üstelik yüksek seviyelerdeki kaygı olumsuz sonucun yanlış değerlendirilmesiyle maruz kalınan şeyin olasılık ve derecesine bağlı olmadan da meydana geldiğini vurgulamıştır. Denetim risk modeli denetöre (denetçiye) ticarî işletmenin mali tabloları hakkında uygun olmayan fikre yol açan bir risk vurgusunda bulunmaktadır. Bu analitik olarak aşağıda belirtilmiştir: AR= IR x CR x DR Buradaki ifadeleri açıklayacak olursak, AR= Denetim Riski, IR= Bünyesel (Edinilmiş) Risk, CR= Kontrol Riski, DR= Algılama Riskidir. "Risk, Belirsizlik ve Kâr" isimli ufuk açan bir çalışmasında Frank Knight (1921) belirsizlik ve risk arasında bir ayrım ortaya koymuştur. Bu yüzden Knightion belirsizliği ölçülemez, hesaplanamazken, Knightion risk hissi ölçülebilmektedir. Risk ve belirsizlik arasındaki diğer ayrım da Douglas Hubbard tarafından ortaya konmuştur. Bu bakımdan, risk olmadan belirsizlik olabilir ama belirsizlik olmadan risk olamaz. Biz bir yarışmayı kimin kazanacağı hakkında emin olamayabiliriz, ama bu kişiden bir çıkarımız yoksa ortada bir risk yoktur. Fakat bu kişi için bahse girdiysek ortada bir durum söz konusudur. İki durumda da birden fazla sonuç ihtimali vardır. Risk ölçümü sonuçlar için hesaplanan sonuç ve kayıpların her birinin olasılıklarını gerektirirken, belirsizlik ölçüsü yalnızca sonuçlara tahsis edilen olasılıklardır. Tutum istek ve tolerans terimleri organizasyon ya da bireylerin risk almaya karşı gösterdikleri durumları tarif etmekte aynı anda kullanılmaktadır. Bir risk durumunu tarif etmede kullanılan terimlere riskten kaçınım, nötr risk ve risk arama gösterilebilir. Risk toleransı beklenenden kabul edilebilen/edilemeyen sapmaları göz önüne almaktadır. Risk isteği (iştahı), birisinin riski ne kadar alabildiğini göz önüne alır. Bir risk iştahından sapmalar hâlâ olabilmektedir. Örneğin son araştırma göstermektedir ki; sigortalı bireyler (bireysel sigorta yaptıran) sağlıkta bir gerilemeye karşılık olarak riskli durumlardan kaçınmakta, gelir ve yaştaki değişimleri kontrol etmeye çalışmakta ve paket dışı (sigorta paketi) kalan sağlık harcamalarından kaçınmaktadır. Kumar risk artışı gösteren bir yatırımdır ki, bu yatırım servet olarak dönebileceği gibi, her şeyi kaybetmek şeklinde de gerçekleşebilir. Bir piyango bileti almak hiç geri dönüşü olmayacak çok yüksek bir olasılıklı yatırım ile çok yüksek kazanımın olabileceği çok küçük olasılıklı bir yatırımdır. Buna karşılık bankaya belirli bir pay alma karşılığı yatırılan para riskten kaçınımı ifade eder ki, bu da diğer yatırımlara oranla küçük bir kâr getirmesine rağmen daha yüksek gelir getirebilecek diğer yatırım araçlarına üstünlük gösterir. Hiç kâr getirmeyen yatırımın olasılığı da iflas oranı olarak bilinmektedir. Hubbard da etki ve olasılığın ürünü olan riski tanımlarken karar vericilerin riski nötr olarak (muhtemelen uygun değil) ele aldığını savunmaktadır. Risk sadece kazanç ve kayıp miktarının “tamamıyla eşit olduğu” durumlarda nötrdür. Örnek vermek gerekirse, riskin nötr durumda olduğu durumda olan personel 1 milyon doları kazanma ihtimalinin %20 olduğunu düşündüğü (ki bu durumda 200.000$'lık kazanç anlamına gelir) aynı anda kaybetme ihtimalinin de %20 olduğunu (ki bu durumda 200.000$'lık kayıp anlamına gelir) düşünmektedir. Bununla beraber birçok karar vericiler riski nötr olarak ele almaz. Bu ise olasılık teorisi ve kümülatif olasılık (Prospect) Teorisinin doğmasına yol açmıştır. Hubbard bunun yerine riskin karar alıcının risk toleransına ilişkin varsaydığı bir şeyin olasılığı ve şiddetinin düşmediği bir “vektörel miktar” türü olduğunu savunmaktadır. Riskler basitçe belirli ihtimallerin eşlik ettiği olası kayıpların kümesi ya da fonksiyonu olarak tarif edilebilir. Bu dizilimin tek bir değere dönüşmesi karar alıcının risk tolerans değeri hesaplanana kadar yapılamaz. Risk hem olumlu hem de olumsuz olabilir ama insanlar genellikle olumsuz kısmına konsantre olmaktadır. Bu özellikle birisinin kendi ya da başkasının hayatını riske attığı tehlikeli durumlarda olabilmektedir. Riskler insanların gelecekteki hayatlarına negatif etkisi olacağı şeklinde endişeye yol açmaktadır. Yabancı dilde yazılmış risk hakkındaki kitapların listesi "Tamamı İngilizce" "Tamamı İngilizce" Palmiro Togliatti Palmiro Togliatti (26 Mart 1893 - 21 Ağustos 1964), İtalyan siyaset adamı ve komünist önder. Yaklaşık 40 yıl yöneticiliğini yaptığı İtalyan Komünist Partisi'ni (PCI) Batı Avrupa'nın en büyük komünist partisi durumuna getirmiştir. Orta sınıftan bir ailenin oğluydu. Torino Üniversitesi'nde hukuk öğrenimi gördü. I. Dünya Savaşı'na subay olarak katıldı, çarpışmalar sırasında yaralandı. Daha sonra Torino'da öğretmenlik yaptı. 1919'da sol eğilimli "L'Ordine nuovo" dergisini çıkaranlar arasında yer aldı; 1921'de Sosyalist Parti'den ayrılan komünist kanat bu derginin çevresinde toplandı. Togliatti 1922'de "Il Comunista" 'nın yayın yönetmenliğini üstlendi. Nisan 1924'te Komünist Parti Merkez Komitesi üyesi oldu. 1926'da III. Enternasyonal (Komintern) toplantısına katılmak üzere Moskova'da bulunduğu sırada, Mussolini İtalyan Komünist Partisi'ni (PCI) yasakladı ve Togliatti dışında partinin bütün yöneticilerini tutuklattı. Siyasal çalışmalarını sürgünde sürdüren Togliatti 1926'da Lyon'da, 1931'de de Köln'de partisinin toplantılarını düzenledi. 1935'te Ercoli adıyla Komintern sekreterliğinin üyeliğine getirildi. II. Dünya Savaşı sırasında İtalya'ya yönelik radyo konuşmaları yaparak faşist yönetimi destekleyen kitleleri direniş hareketine katılmaya çağırdı. İtalya'ya dönüşünün ardından, Nisan 1944'te Mareşal Pietro Badoglio'nun hükümetinde devlet bakanı, 1945'te Alcide de Gasperi'nin hükümetinde de başbakan yardımcısı olarak görev yaptı. 1948 seçimlerinde öteki sol gruplarla iş birliği çizgisini sürdürerek partisinin 135 milletvekilliği kazanmasını sağladı. 14 Temmuz 1948'de genç bir faşist eylemcinin saldırısına uğrayarak ağır biçimde yaralandı; bunun üzerine işçiler İtalya'nın her yanında grevler düzenleyerek olayı protesto ettiler. Togliatti devrime ulaşmada şiddet yöntemi yerine, İtalya'ya özgü, barışçıl bir yol geliştirmeye çalıştı. Uluslararası komünist hareketin tek merkezden yönetilmesini öngören stalinist görüşe karşı çıkarak, demokratik yönelimli ulusal bir hareketin oluşturulmasını savundu. ateist propagandaya karşı çıktı ve Katoliklere iş birliği çağrısında bulundu. Ölümünden sonra, geliştirmiş olduğu görüşler siyasal bir platform biçiminde yayımlandı; bu görüşlerile sosyalist ülkelerdeki demokratikleştirme sürecine katkıda bulundu.1964'te SSCB'deki Stavropol kentine onun anısına Tolyatti adı verildi. Tuaregler Tuaregler, Burkina Faso, Cezayir, Libya, Mali ve Nijer arasında geniş bir alanda yaşayan ve Berberi dillerinden birini konuşan halk. Sayıları yaklaşık 1,2 milyona ulaşan Tuaregler bağımsız bir siyasi örgütlenmeye de sahiptirler. Kuzey Tuaregleri çoğunlukla çölde, Güney Tuaregleri ise daha çok step ve savanlarda yaşar. Kuzeydeki başlıca Tuareg konfederasyonları Ahaggar ve Azcer, güneyde ise Asben, İfora, İtesan, Avellimiden ve Kel Tademaket'tir. Güney Tuaregler Zebu ve deve yetiştirir ve bunların bir bölümünü Kuzey Tuareglerine satarlar. 1970'lerde ve 1980'lerde Moritanya'nın güneyi, Senegal, Nijer, Burkina Faso ve Çad'ı etkisi altına alan kuraklık güneydeki Tuareglerin sayısının azalmasına ve hayvancılığa dayalı geleneksel yaşam biçimlerinde önemli değişikliklere yol açmıştır. Güney bölgelerde yaşayan Tuaregler kısmen melezleşmiştir. Geleneksel Tuareg toplumu, soylular, din adamları, vasallar, zanaatçılar ve eskiden köle emekçilerinden oluşan katmanlara bölünmüştür. Tuaregler geleneksel olarak, kırmızıya boyanmış deri çadırlarda yaşarlar. Günümüzde deri yerine naylon çadırlar da kullanılmaktadır. Güneyde ise beşik tonozlu keçe çadırlar yaygındır. Yetişkin erkekler kadınların, yabancıların ve evlilik yoluyla akraba oldukları kişilerin yanında mavi bir peçe takarlar; ama bu gelenekler kentleşmeyle birlikte kaybolmaya başlamıştır. Tuaregler arasında eski Libyalıların kullandıklarına benzer bir el yazısı olan "tifinag" varlığını korumaktadır. Tuareg toplumunda kadın baskı altında değildir ve kısıtlanmamıştır. Tek eşlilik yaygındır. Kadınlardan çok erkeklerde örtünmeye önem verilir. Manisa davasÄ± Manisa davası ya da Manisalı gençler davası, Manisa'da, çoğu lise öğrencisi olan 16 gence 26 Aralık 1995'te gözaltına alınmalarının ardından yasa dışı örgüt üyesi oldukları iddiasıyla açılan dava ile bu gençlere gözaltında işkence yaptıkları iddiasıyla polislere karşı açılan davalara, basında ve halk arasında verilen addır. Davalar Türkiye'de insan hakları alanında verilen mücadelenin simgesi oldu ve uzun süre devam etti. Gözaltına alınan gençler hakkında yasa dışı örgüte üye olmak ve izinsiz yazı yazmak gibi suçlardan dava açılırken, polisler hakkında da gençlere işkence yaptıkları gerekçesiyle dava açıldı. Uzun yıllar süren yargı süreci sonucunda "Manisalı gençler" suçsuz oldukları anlaşılarak beraat ederken, polisler işkence yapmak suçundan toplam 85 yıl ceza aldı. İşkence gören gençlerden olan ve üç buçuk ay tutuklu kalan Hüseyin Korkut, geçirdiği travmanın tedavi sürecinde yaşadıklarını romanlaştırdı. Romandan parçalar "Radikal" gazetesinde 25 Kasım-1 Aralık 2007 tarihleri arasında yazı dizisi olarak yayımlandı. Olaylar, Manisalı 16 gencin 26 Aralık 1995'te bir vagona "Paralı eğitime hayır" yazdığı gerekçesiyle evleri basılarak gözaltına alınmasıyla başladı. Ailelerine ve kendilerine herhangi bir açıklama yapılmaksızın yapılan operasyonla Manisa Emniyet Müdürlüğünde gözaltına alınan gençler, duvarlara yazı yazmak, bildiri dağıtmak, molotof kokteyli atmak, gizli bir örgüte üye olmakla suçlanıyordu. Gençlerin aileleri, çocuklarını savcılık izniyle gördükten sonra işkenceye maruz kaldıklarını anlayarak kamuoyunu harekete geçirdi. Dönemin CHP milletvekili Sabri Ergül ile birlikte basın toplantısı düzenleyerek, görevli polisler hakkında suç duyurusunda bulundu. Bunun üzerine Manisa Cumhuriyet Savcılığı, söz konusu polislere, işkence yaptıkları gerekçesiyle dava açtı. Gençler gözaltında bir süre tutulduktan sonra mahkemeye çıkarıldı. Uzun yıllar devam eden yargılama süreci sırasında, gençlerin annelerinden birinin, kızı cezaevi aracına bindirilirken söylediği ""Götürmeyin kızımı, o daha çok küçük!"" sözü, davanın sembollerinden biri haline geldi. Manisa Sulh Ceza Mahkemesi'nde süren dava, gençlerin 14 Mart 1997'de "izinsiz yazı yazmak" suçundan beraatiyle sonuçlandı. Ayrıca,[28 Ekim 2000'de İzmir DGM, gençlerin ifadelerinin işkence altında alınması ve başka bir kanıt bulunmaması gerekçesiyle, beraatlerine karar verdi. Gençlerin aileleriyle Sabri Ergül'in yaptığı suç duyurusunun ardından, 14 Haziran 1996'da Manisa Cumhuriyet Savcılığı, gençlerin soruşturmasını yürüten 10 polis hakkında işkence yapmaktan dava açtı. Polisler, duruşmaların çoğuna katılmadı. Yargılama sürecinde basının ve kamuoyunun dikkatini çekmek amacıyla Sabri Ergül, Manisa Emniyet Müdürlüğü'nün kapısına ""Bu işyerinde işkence var"" yazılı bir döviz astı. Manisa Ağır Ceza Mahkemesi'nde yapılan yargılama sonucunda 10 sanık polis beraat etti. Bunun üzerine Yargıtay 8. Ceza Dairesi, ""Tüm mağdurların fiziki ve psikolojik işkenceye maruz kaldıkları"" gerekçesiyle beraat kararını bozdu. Tekrar görülen davada yerel mahkeme, ikinci kez beraat kararı verdi. Yargıtay Ceza Genel Kurulu tarafından bozulan davada İzmir DGM, 16 Ocak 1997'de dokuzuncu duruşmada, beş sanık hakkında beraat, 10 sanık hakkında ise 2,5 yıl ile 12,5 yıl arasında değişen hapis cezaları verdi. Yargıtay 8. Ceza Dairesi ise, yaptığı inceleme sonucunda 20 Ocak 1998'de İzmir DGM'nin kararını, polislere karşı açılan davanın sonucuyla sulh ve ağır ceza mahkemelerinde eylemlere ilişkin açılan davaların sonuçlarını beklemeden ve göz önüne almadan eksik inceleme yaparak karar verdiği için bozdu. 15 Ekim 2000'de sanık polisler, toplam 85 yıl hapis cezasına çarptırıldı. Yargıtay 8. Ceza Dairesinin, yaptığı temyiz incelemesi sonucunda 4 Nisan 2003 tarihinde onamasıyla, karar kesinleşti. Manisalı gençlerden biri olan ve gözaltına alındığı sırada Karadeniz Teknik Üniversitesi Elektronik Bölümü 2. sınıf öğrencisi olan Hüseyin Korkut, üç buçuk ay süresince Buca E-Tipi Kapalı Cezaevi'nde tutuklu kaldı. Okulunu bitiremedi ve gördüğü işkenceler nedeniyle yaşadığı travmayı atlatmak için, 10 yıl boyunca depresyon tedavisi gördü. Tedavi sürecinin bir parçası olarak, o dönem yaşadıklarını romanında yazdı. Romanı yazma sürecinde, Manisa davasını yakından izleyen gazetecilerden Can Dündar'dan destek gördü. Radikal Gazetesi, 25 Kasım - 1 Aralık 2007 tarihleri arasında, Korkut'un romanından parçaları ""Ateş Manisa'ya Düştü"" başlığıyla yazı dizisi olarak yayımladı. Kislev Kislev () İbrani takvimine göre resmi yılın üçüncü ayıdır (yıl 1 Tişri'de başlar) ve dini yılın dokuzuncu ayıdır (dini yıl 1 Nisan'da başlar). Genelde 30 gün çeken bu ay ayın durumuna göre bazen 29 gün çekebilir. Gregoryen takvime göre Kasım-Aralık aylarına düşer. "Rüyalar ayı" olarak da bilinir. 25 Kislev - 2 Tevet - Hanuka, Kislev 29 Ã§ekerse bayram 3 Tevet'te biter. Kolektivist anarşizm Kolektivist anarşizm, özellikle Mihail Bakunin ve Birinci Enternasyonal’in anti-otoriter kesimi ile ifade edilen anarşist akımdır. Ayrıca Johann Most da bu yaklaşımın üyelerindendir. Komünal anarşizmle karıştırılmaması gerekir. Mutualistlerden farklı olarak kollektivist anarşistler üretim araçlarının her türlü özel mülkiyetine karşıdırlar ve mülkiyetin kolektifleştirilmesini savunurlar. Fakat kolektifleştirme, gelir paylaşımına kadar genişletilmemelidir, çünkü işçiler anarko-komünizmin "herkesin ihtiyacına göre" anlayışından farklı olarak çalışma zamanına göre ücretlendirileceklerdir. 1880’li yılların ilk bölümünde, Avrupa anarşist hareketinin büyük kısmı temelde ücrete dayalı işçiliğin kaldırılması ve emeğine göre değil, ihtiyaca göre dağıtımı savunan anarko-komünist düşünceye bağlı bulunurken, İspanya’nın erken dönem anarşist hareketi bazı dönemlerde kollektivizmi benimsemiştir. Kollektivist anarşistler çalışma tazminatlarını desteklerler ve ihtiyaca göre komünist paylaşımı devrim sonrası süreçte olanaklı görürler. Kollektivist anarşizm, devletsiz, kollektivist toplum için birlikte mücadele ettiği ve kendisiyle aynı dönemde yükselişe geçen marksizmin işçi sınıfı diktatörlüğüne mesafeli yaklaşmış onu reddetmiştir. Anarşizm Arife Arife (Arapça: يوم عرفة), herhangi bir dinî bayramdan önceki gün. Arife günü aslen hicrî kâmerî Zilhicce ayının 9. günüdür ve bu gün Kurban Bayramı'ndan önceki, terviye gününden sonraki gündür. Ancak zamanla Ramazan Bayramı için de kullanılmaya başlanmıştır. Bunun yanı sıra herhangi bir şeyden önceki gün anlamında da kullanılır. Arife sözcüğü en geç 1400'lü yıllarda Arapça "arafa" (irfan, bilme) sözcüğünden Türkçeye geçmiştir. Muhtemelen "geleceği haber verme" anlamındaki irafa sözcüğünden gelir. Arapça orijinalinin etkisiyle Türkçede arefe şeklinde kullanımına da rastlanır. Sözcük "Arefe" haliyle Türkçede kadın ismi olarak da kullanılır. Arife sözcüğünün Türkçede "herhangi bir şeyden önceki gün" anlamında kullanımına ise ilk kez 1945 yılında rastlanır. İsviçre Stadyumu Stade de Suisse, Wankdorf İsviçre Bern'de bir futbol stadyumudur. İsviçre futbol takımı BSC Young Boys'un iç saha maçlarını yaptığı stadyum, halihazırda İsviçre'deki koltuklu futbol sahaları içinde St. Jakob-Park'tan sonra en büyük ikinci stadyumdur. Stade de Suisse, 2008 Avrupa Futbol Şampiyonasına ev sahipliği yapan 8 stadyumdan biridir. Stade de Suisse, 2001 yılında yıkılmış olan eski Wankdorf Stadyumu'nun yerine yapılmıştır. Yeni stadyumun kapasitesi 32.000 kişilik olup hepsi koltukludur. Çatıya kurulan güneş panelleri yıllık 1.200.000 kWh enerji sağlamaktadır. Stadyumun resmi açılışı 30 Temmuz 2005 olmasına rağmen, bu stadyumda oynanan ilk karşılaşma, 16 Temmuz 2005 tarihinde BSC Young Boys ile Olmpique Marseille arasında oynanmıştır ve 14.000 seyircinin izlediği bu karşılaşmayı Olmpique Marseille 3-2 kazanmıştır. Stadyum altyapısının denenmesi için düzenlenen bu karşılaşmaya 14.000 bilet basılmış ve seyirci sayısı sınırlandırılmıştır. Stadyum Euro 2008'de C grubunda oynanan 3 maça ev sahipliği yapmıştır. Stad de Suisse'nin ilginç bir özelliği tek bir kırmızı koltuk bulunmasıdır (diğer koltuklar siyah ve sarıdır). 20 Ocak 2005 tarihinde stadyuma yerleştirilen ilk koltuktur ve açılışını yapma onuru eski Young Boys oyuncusu ve teknik direktörü Walter Eich'e verildi. Bu koltuk için bilet satılmamaktadır ve her maçta önemli (genellikle Young Boys ile ilişkili) bir şahsiyet tarafından kullanılmaktadır. Sabri Ergül Sabri Ergül (d. 1946, İzmir), Türk siyasetçi ve hukukçu. Ankara Üniversitesi Hukuk Fakültesi'ni bitirdi. CHP gençlik kolları başkanlığı, serbest avukatlık, XX. Dönem İzmir Milletvekilliği yaptı. Evli ve iki çocuk babasıdır. Manisa davasında, işkence gören gençlere dava öncesinde ve dava sırasında destek verdi, gençlerin avukatlığını üstlendi. Gençlere işkence yapan polislerin yargılanma sürecinde, basının ve kamuoyunun dikkatini çekmek amacıyla, Manisa Emniyet Müdürlüğü'nün kapısına ""Bu işyerinde işkence var"" yazılı bir döviz astı. Temmuz 1997'de TBMM'de yapılan güvenoylaması sırasında, Şevki Yılmaz'ın salona girmesi üzerine "Deyyusu ekber dışarı" yazılı bir pankart açtı. Bunun üzerine, Refah Partisi üyeleri tarafından saldırıya uğradı. Pişi Pişi, diğer adlarıyla bişi, bavırsak veya bavursak, mayalı hamurun kızgın yağda pişirilmesi ile yapılan yiyecek. Anadolu'da genellikte arife günü yapılarak komşulara dağıtılır. Ilık suyun içine maya, yoğurt, yağ ve şeker konup biraz karıştırılır ve kabarması beklenir. Bir karıştırma kabının içindeki una tuz eklenip karıştırılır. Unun orta kısmı açılıp kabaran mayalı karışım dökülür ve hamura yedirilir. Ilık su eklenerek hamur yoğrulur ve lokma hamuru gibi cıvık bir hamur elde edilir. Bundan sonra hamur sıkıca sarılıp kabarması beklenir. Hamur hacimsel olarak iki katına çıktığı zaman eller yağlanarak 50-60 gr büyüklüğünde hamurlar iyice kızdırılmış yağa atılarak kızartılır. Europa Nostra Merkezi Hollanda’nın Lahey kentindedir. Avrupa Konseyinin bağımsız danışma kuruluşudur. İlgi alanları arasında eski eserler ve korunması, çevre korunması gösterilebilir. Bu doğrultuda başarılı çalışmaları takip ederek ödüllendirirler. Işık haslığı Işık haslığı, bir rengin ya da rengi oluşturan ham maddelerin ışığın ultraviyole etkisi karşısında uğrayacağı zararın derecesidir. Ultraviyole ışın, renk bileşenlerinin yapısını bozabilecek güçtedir. Yani halk dilinde rengi soldurabilmektedir. Renk bozulma ve solmalarının hızı, rengin ışık haslığı derecesi ve ultraviyole ışığın miktarıyla orantılıdır. Bazı renklerin ışığı toplama özelliğine bağlı olarak haslık değerleri de farklılık gösterebilir. Örneğin lacivert ve siyah daha çabuk solarken kırmızı ve mavi daha geç solabilmektedir. Sürmeli kervan çulluğu Sürmeli kervan çulluğu ("Numenius phaeopus"), çullukgiller (Scolopacidae) familyasından bir çulluk türü. Büyük bir kuş olup 37–45 cm kadardır. Çoğunlukla grimsi kahverengidir, beyaz bir arka ve kıç (Alt tür "N.p. phaeopus" ve "N.p. alboaxillaris" sadece) ile düzgün uzun eğik bir gagaya (Erişkin dişide en uzun) sahiptir. Belirgin bir göz çizgisi vardır. Genellikle ihtiyatlı bir türdür. Bu tür, yumuşak çamurda küçük omurgasız hayvanları araştırır ve küçük yengeçler ile benzerlerini seçerek yüzeyden avlanırlar. Göçten önce küçük yumuşak meyveler diyetlerinin önemli bir parçasıdır. Dört tane alt türü vardır: Whimbrel maddesinden yararlanılmıştır. Küçük kervan çulluğu Küçük kervan çulluğu ("Numenius tenuirostris"), çullukgiller (Scolopacidae)familyasından bir çulluk türü. Orta büyüklükte olup 36–41 cm kadardır. Kanat açıklığı ise 77–88 cmdir. Büyüklük olarak Sürmeli kervan çulluğu gibi olsa da tüyleri açısından Bayağı kervan çulluğuna benzerdir. Üreme dönemi erişkininin yukarısı çoğunlukla grimsi kahverengidir. Beyazımsı ve daha açık arkası vardır. Alt parçalar beyazımsı olup koyu kahverengi fazlaca çizgilidir. Böğürlerinde yuvarlak veya kalp-şekilli noktalar vardır.Üreme döneminde olmayan kuş tüyü benzerdir ama daha az böğür noktası vardır. Digão Rodrigo Izecson dos Santos Leite, kısaca "Digão" (d. 14 Ekim 1985, Brezilya), AC Milan'lı olan US Lecce takımında kiralık oynayan Brezilyalı defans oyuncusu. 2 yıl boyunca Rimini'de kiralık oynayıp takımına geri dönmüştür. Takımın yıldızlarından Kaká'nın kardeşidir. Digão, takımıyla ilk maçına 6 Eylül 2007 tarihinde FK Dinamo Kyiv'e karşı oynanan hazırlık maçında çıkmıştır ve maçta bir sarı kart görmüştür. Fakat Şampiyonlar Ligi'nde forma giymemiştir. 20 Aralık'ta Catania'ya 1-2 kaybedilen Coppa Italia karşılaşmasında forma giymiştir. İlk Serie A maçına çıktığı 1 Mart 2008'de 1-1 berabere sonuçlanan SS Lazio karşısında ikinci yarıda Marek Jankulovski'nin yerine oyuna girmiştir. 13 Ağustos 2008'de Belçika ekibi R. Standard de Liège takımına 1 yıllığına kiralanmıştır. 1 eylül 2009 tarihinde italyan ekibi US Lecce ye kiralanmıştır. Cristian Brocchi Cristian Brocchi (d. 30 Ocak 1976, Milano), Lazio'da oynayan Ä°talyan orta saha oyuncusu. AC Milan'ın altyapısından Pro Sesto ve Lumezzane'ye kiralandıktan sonra, Brocchi, 1998 yılında Serie B takımlarından Hellas Verona'ya transfer oldu. O sezon takım Serie A'ya yükseldi ve 2000'de de FC Internazionale Milano oyuncuyu transfer etti. 2001 yazında da, Guly takası ile AC Milan'a geri döndü. Burada, Fernando Redondo, Gennaro Ivan Gattuso, Clarence Seedorf, Andrea Pirlo gibi oyuncularla ilk 11 rekabeti vermek zorunda kaldı. Ama kulüpte kaldığı dönem boyunca sezon başı 15 resmi maçı geçemedi ve genelde yedek kaldı. Brocchi ayrıca ilk ve şu ana kadarki tek millî maçını da 15 Kasım 2006'da Türkiye'ye karşı oynadı.Şu anda sakatlığı yüzünden S.S Lazio'da kariyerine 37 yaşında son vermiştir. M. Orhan Öztürk M. Orhan Öztürk (d. 1926, Tarsus), Türk hekim ve psikiyatrist. Tarsus Amerikan Koleji ve İstanbul Tıp Fakültesi'ni bitirdi. ABD'de Erik Erikson'un yanında psikiyatri ve psikanalitik psikoterapi eğitimi gördü. Ankara Üniversitesi Tıp Fakültesi, Orta Doğu Teknik Üniversitesi'nde dersler verdi. 1964-1993 yılları arasında Hacettepe Üniversitesi Tıp Fakültesi psikiyatri anabilim dalında öğretim üyesi olarak çalıştı. Türkiye Bilimler Akademisi onur üyesidir. Çeşitli mesleki derneklerde başkanlık yapmıştır. {Türkiye Psikiyatri Derneği}nin kurucu başkanı olmuuştur. Türk Psikiyatri Dergisi'nin kurucu yayın yönetmenliğini yapmıştır. Ä°rmik İrmik durum buğdayının öğütülüp elenmesiyle elde edilen bir besin maddesidir. İrmik tanecikleri 125-140 mikrometre büyüklüğünde, sarı renkte, parlak ve köşelidir. Irmik yapımında genellikle sert buğday kullanılır. İrmik besin değeri yüksek olan bir yiyecektir. % 73 oranında karbonhidrat içerir. 100 gram irmik içinde yaklaşık 360 kcal enerji vardır. İrmik makarnanın ana maddesidir. Ayrıca Türkiye, Yunanistan, İran, Hindistan ve Pakistan gibi ülkelerde yapılan İrmik helvası ve Arabistan'da yapılan Sütlü İrmik Tatlısı tatlı olarak tüketilir. KadayÄ±f Kadayıf ya da Tel kadayıf, un ve suyun karıştırılmasıyla elde edilen hamurun ince teller haline getirilmesi sonucu elde edilen bir yiyecektir. En çok Balkanlar, Türkiye ve Orta Doğu ülkelerinde tatlı olarak tüketilir. Kadayıf sözcüğü Arapçadan gelen "kadife" sözcüğünün çoğuludur. Tel kadayıf genellikle yumuşak ve yarı pişmiş kıvamda satın alınır. Katmanlarının arasına fıstık veya ceviz gibi maddeler konduktan sonra fırında kızartılır. Üzerine şekerli bir şurup dökülerek servis yapılır. Kadayıftan yapılan diğer bir tatlı çeşidi ise künefedir. Türkiye'nin Güneydoğu Anadolu Bölgesi ve Arap ülkelerinde yaygın olan künefe tuzsuz peynir kullanılarak yapılır. Yassı kadayıf ve ekmek kadayıfı ise, isim benzerliğine karşın tel kadayıftan çok farklı birer tatlı çeşididir. Bu kadayıf çeşitleri yarı-kızarmış ekmek parçalarının arasına fıstık veya ceviz içi konduktan sonra fırında pişirildikten sonra üzerine şekerli bir şurup dökülerek hazırlanır. Genellikle üzerine kaymak konarak servis edilir. En İyi Senaryo Altın Küre Ödülü En İyi Senaryo Altın Küre Ödülü (Golden Globe Award for Best Screenplay - Motion Picture) Hollywood Foreign Press Association tarafından her yıl sinema filmlerine verilen ödüllerden birisidir. "†" işareti aynı dalda Akademi Ödülü kazanmış filmi gösterir."‡" işareti uyarlama senaryo dalında Akademi Ödülü kazanmış filmi gösterir."§" işareti bu dalda Altın Küre kazanmış ancak Akademi Ödülü'ne aday gösterilmemiş filmi gösterir. Akalan, Malazgirt Akalan, Muş ilinin Malazgirt ilçesine bağlı bir köydür. Köyün eski adı, 1928 yılı kayıtlarında Said Komu olup, Kurmanci'de "komaseyidan" sözcüğü, "Seyitler komu" anlamına gelmektedir. Köyün eski adı Koma Koçali olarak da geçmektedir. Köy, Muş il merkezine 170 km, Malazgirt ilçe merkezine 35 km uzaklıktadır. Selülaz Selülaz, selülozu sindirmeye yarayan, mantarlar, bakteriler ve bazı protozoa türleri tarafından salgılanan bir tür enzim. Selülaz ve hemiselülazlar birlikte bitkisel biyokütleyi daha küçük parçalara ayırırlar ve bunlar daha sonra α- ve β-glukozidazlar tarafından monomerlerine indirgenir. Selülazlar, selülozun β-1,4-glikozidik bağlarını parçalayabilir. Mide enzimleri selülozu sindiremeyen otçul hayvanların bağırsaklarında yaşayan simbiyotik bakteriler tarafından üretilerek sindirime yardımcı olurlar. Selülaz insanlarda bulunmadığından insanlar selülozu sindiremezler ancak lifler halinde dışarı atabilirler. Selülazlar, selülozun parçaladıkları kısmına göre sınıflandırılır. Endoglukanazlar selüloz liflerini rastgele, ekzoglukanazlar açığa çıkan lif uçlarını daha küçük parçalar ortaya çıkacak şekilde keserler. β-glukozidaz ise bunları monomerlerine ayırır. Bakterilerde selülozom olarak adlandırılan, birçok selülaz çeşidinin bir araya gelerek oluşturduğu yapılar vardır ve sindirilen maddelerin kolayca hücre içine alınabilmesi için bakteri duvarına bağlı bulunabilirler. Bazı mantar türlerinde olduğu gibi selülaz bileşenleri hücre dışına da salgılanabilir. Endoglukanazlar genellikle selülozun düzensiz (kristal olmayan) kısımlarındaki liflerini keser ve serbest lif uçları ortaya çıkartır. Selülaz liflerinin serbest kalan indirgen veya indirgen olmayan uçlarını keserek küçük parçalar (dimer veya oligomer) açığa çıkartır. Sellobiyohidrolaz (β-glukozidaz), dimerleri (veya oligomerleri) canlıların kullanabileceği monomerlere dönüştürür. Konakkuran, Malazgirt Konakkuran Beldesi Muş ili Malazgirt ilçesine bağlı bir beldedir. 1998 yılında belediye statüsü alarak beldeye dönüştü. Konakkuran Beldesi yerel adı Dügnük'tür. Belde ilçenin kuzeyinde yer almakta olup ilçeye 22 km. uzaklıktadır. Belde Fırat Nehri'nin bir kolu olan Murat Nehri'nin açtığı genişçe bir vadide yerleşmiştir. Beldeye ulaşım köy minibüsleriyle sağlanabilmektedir. Belde yolu bozulmuş asfalt olup hemen hemen her yıl yenilenmektedir. Belde 4 mahalleden oluşmakta ve ortalama 2000-2500 civarı nüfusa sahiptir. Gülsün Sağlamer Gülsün Sağlamer (d. 1945, Trabzon). Mimar, öğretim üyesi, İTÜ'nün ilk kadın rektörü. İTÜ Mimarlık Fakültesi'nden mezun oldu. 1978'de doçent, 1988'de profesör oldu. 1996-2004 yıllarında İTÜ rektörlüğü görevini yürüttü. Birçok projede yer aldı. Halen "Open House International" dergisinin editörler kurulu üyesidir Ayrıca Kadir Has Üniversitesi Mütevelli Heyet üyeliği görevini de 2006-2014 yıllarında sürdürdü. Cuma Ocaklı Cuma Ocaklı (d. 1947, Siverek ö. 2 Ekim 2016), Türk ressam ve öğretim üyesi. İlköğrenimini doğum yeri olan Siverek'te tamamladı. İlköğreniminin ardından 1961 yılında girdiği sınav sonucunda altı yıllık Ergani Dicle İlköğretmen Okulu'nda yatılı okumaya hak kazandı. Resim öğretmenleri Tevfik Karakaya ile Necati Özbay'ın öğrencisi oldu. Öğretmen okullarının güzel uygulamalarından biri olan yeteneğe yönlendirme uygulamasından yararlanarak öğretmen okulunun üçüncü sınıfından dördüncü sınıfa geçerken; ders notlarının aritmetik ortalamasının yüksek oluşuna paralel resim yeteneğinin öğretmenleri tarafından keşfi ile 1965 yılında yetenek sınavıyla İstanbul Ortaköy İlköğretmen Okulu resim seminerine girdi. Sanat eğitimcileri Selahattin Hüsnü Taran ve Hamdi Dicle'nin öğrencisi oldu. 1968 yılında İstanbul İlköğretmen Okulu Resim Semineri'nden mezun oldu. 1971 yılında İstanbul Atatürk Eğitim Enstitüsü Resim Bölümü'nü bitirdi. 1985'te Marmara Üniversitesi Güzel Sanatlar Fakültesi'nde lisans tamamladı. 1987 yılında Dokuz Eylül Üniversitesi Sosyal Bilimler Enstitüsü'nden "Doktora"ya eşdeğer Sanatta Yeterlilik aldı. 1989'da aynı kurumda doçent, 1996'da ise profesör oldu. 2002 yılında Dokuz Eylül Üniversitesi Güzel Sanatlar Fakültesi Resim Bölümü Başkanlığı'ndan emekli oldu. Kariyerinde 9'u yurt dışında olmak üzere 54 sergi açtı. Ressam akciğer rahatsızlığı nedeniyle 30 Eylül 2016'dan beri tedavi gördüğü Dokuz Eylül Üniversitesi Hastanesi'nde 2 Ekim 2016'da 69 yaşında hayatını kaybetti. Cenazesi; 04 Ekim 2016