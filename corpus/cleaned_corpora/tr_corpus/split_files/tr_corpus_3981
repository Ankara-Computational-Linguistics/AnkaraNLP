dans ettiği sahneyle ilgili White esprili bir şekilde "Swift'in rutini: ritimsiz dans etmek." dedi. Swift ise bu sahneyle ilgili "Uzun zamandır yaptığım en eğlenceli şeydi, aptalca dans figürleri yaparak odanın içinde dönüp durdum." dedi. Çekimlerin ikinci gününde ilk olarak balo sahnesi ardından da Pope John Paul II Lisesi'nde Amerikan futbolu maçının yer aldığı sahneler çekildi. Bu iki sahnede de okulun pek çok öğrencisi, futbol takımı oyuncuları, bando ekibi ve amigo kız takımı yer aldı. Till maç sahnesinin çekimlerinde topu yakalayıp sayı yapmakta oldukça zorlandı, Swift ise bununla ilgili "İyi oynamak için çok çabaladı ve bana kalırsa hiç fena değildi." dedi. Video Till'in telefonda kız arkadaşıyla tartışmasıyla başlar. Daha sonra yan evdeki Swift (protagonist karakter) bunu görür ve bir deftere not yazarak yatak odasındaki pencereden ona gösterir. (Yatak odaları karşılıklıdır.) Swift "I love you." yazılı kağıdı gösterecekken, Till perdeyi kapatır. Şarkının ilk nakaratına gelindiğinde Swift aynanın karşısında farklı kıyafetlerle şarkı söyleyip dans etmeye başlar. Daha sonra başka bir sahneye geçilir, Swift (protagonist) bankta kitap okurken, Till gelir ve sohbet etmeye başlarlar. O sırada Swift (antagonist karakter) kırmızı Cabrio bir arabayla gelir, Till'de arabaya biner. Swift (antagonist) Till'i öper ve o sırada protagonist karakteri kötü bakışlarla inceler. Hemen ardından futbol sahasındaki sahneye geçilir, amigo kızlar görünür, Swift de (protagonist) açık tribünde okul bando takımıyla gösteri yapar. Maçta son sayıyı yaparak takımın kazanmasını sağlayan Till kız arkadaşının yanına gelir ama o, bu sırada başka bir oyuncuyla flört eder, Swift de (protagonist) hayretle olanları izler. Daha sonra tekrar ev sahnelerine geçilir. Till ve Swift pencereden yazışırlar, Till ona (protagonist karaktere) baloya katılıp katılmayacağını sorar, o da ders çalışacağını söyler. Kısa bir süre sonra Swift baloda beyaz bir elbiseyle görülür ve bütün herkes hayranlıkla ona bakar. Till'de onu görür ve onun yanına doğru giderken Swift (antagonist) onu engellemeye çalışır fakat Till bunu önemsemez. Final sahnesinde Till ve Swift (protagonist) üzerinde "I love you." yazılı kâğıtları birbirlerine gösterirler ve Till Swift'i öper. Videonun prömiyeri 2 Myaıs 2009 tarihinde CMT kanalında yapıldı. MTV'den Chris Ryan video için "'You Belong With Me'nin videosunu Taylor'ın iki kişi olarak rol aldığı bir romantik komedi olarak özetleyebiliriz." dedi. About.com'dan Sean Dooley Swift'in bu iki rol için iki kat daha fazla çalıştığına emin olduğunu söyledi. Times editörlerinin videoyla ilgili yorumlarının bulunduğu "The St. Petersburg Times"'da Swift gözlüklü hali Clark Kent'e benzetildi."The Daily Telegraph" gazetesinden Michael Deacon videonun şarkıya çok uyumlu olduğunu, ikisininde aynı derecede sıkıcı ve anlamsız olduğunu söyledi. Taylor Swift şarkının video klibiyle 2009 MTV Video Müzik Ödülleri'nde "En İyi Kadın Video" dalında ödül kazandı. Swift törende ödülü aldıktan sonra teşekkür konuşmasını yaparken rapper Kanye West sahneye çıktı, mikrofonu zorla onun elinden aldı ve "Taylor, senin adına gerçekten sevindim ve konuşmanı bitirmene izin vereceğim ama Beyoncé [Knowles]'nin videosu tüm zamanların en iyisiydi." diyerek sahneden indi. (West "Single Ladies (Put a Ring on It)" şarkısının videosunu kastetmiştir.) MTV News'ten Jayson Rodriguez'in dediğine göre sahneden bunlar olurken Knowles hayretler içinde kalabalığı izliyordu. Törenin ilerleyen saatlerinde Knowles "Yılın Videosu" dalında ödül kazandı, sahneye çıktığında Destiny's Child ile ilk video müzik ödülünü aldığındaki heyecanını ve bunun onun için ne kadar anlamlı olduğundan bahsetti. Ardından da Swift sahneye çağırarak konuşmasını bitirmesini istedi. Töreninin ardından çok sayıda eleştirmen, sanatçı, hayran West'e karşı olumsuz eleştirilerde bulundular, bunlardan biri de Amerika Birleşik Devletleri başkanı Barack Obama oldu. Obama West için "sersem herif" dedi. West ilk olarak hiçbir tepki göstermedi ancak daha sonra Swift'ten özür diledi ve Swift de özürü kabul etti. Bunun dışında video 45. Akademi Country Müzik Ödülleri'nde Yılın Videosu dalında aday gösterildi. 2010 CMT Müzik Ödülleri'nde de "Yılın Videosu" ve "Yılın Kadın Videosu" dalında aday gösterildi ancak ödülleri "Cowboy Casanova" videosuya Carrie Underwood ve "White Liar" videosuyla da Miranda Lambert kazandı. Ayrıca, video 2010 MuchMusic Video Ödülleri'nde "en iyi uluslararası şarkıcı videosu" ve "Halkın Seçimi: Favori Uluslararası Video" dallarında aday gösterildi fakat ödülleri "Party in the U.S.A." videosuyla Miley Cyrus ve "Whataya Want from Me" videosuyla Adam Lambert kazandı. Taylor Swift "You Belong with Me" şarkısını televizyonda ilk kez 29 Mayıs 2009 tarihinde "The Today Show" seslendirdi. Bunun yanında Swift şarkının tanıtımı için 2009 yazında You Belong with Me'yi konuk olduğu "The Tonight Show with Jay Leno" programında, Studio 330 Sessions'ta, 2009 CMA Müzik Festivali'nde 2009 CMT Müzik Ödülleri'nde, ve 2009 V Festival'de söyledi. Swift 13 Eylül 2009'da gerçekleşen 2009 MTV Video Müzik Ödülleri'nde de bu şarkısıyla performans sergiledi. Swift performansı törenin yapıldığı mekana yakın bir metro istasyonunda başladı. Swift burada kahverengi trençkot giymekte ve siyah bere takmaktadır. Performans istasyonda devam ederken Swift bir anda trençkotu çıkarır ve performansa kırmızı bir elbiseyle devam etmiştir. Performans istasyondan sonra, Swift'in bir metroya binmesiyle devam etti, daha sonra da metrodan inip törenin yapıldığı binanın dışında bir taksinin üzerinde şarkıyı bitirmesiyle son buldu. Bunların dışında Swift o yıl şarkıyı "The View" ve "Saturday Night Live"de söyledi. Swift 2009 ve 2010'da Birleşik Devletler dışında birçok ülkedeki programlara katılarak bu şarkısını tanıttı. Birleşik Krallık'ta yayınlanan GMTV kanalında, Avustralya Sidney'de Sound Relief konserinde, ve Japon talk-show programı"The Sukkiri Morning Show"da da bu şarkısını söyledi. Swift "You Belong with Me"i 52. Grammy Ödülleri Töreni'nde de seslendirdi. Törendeki performansında sahneye gündelik bir bluz ve siyah skinny jean ile çıktı, akustik gitarıyla Today Was a Fairytale'i bir kısmını söyledikten sonra gitarı bıraktı ve "It's a fairy tale and an honor to share the stage with Stevie Nicks" (Bu sahneyi Stevie Nicks ile paylaşmak bir peri masalı ve bir onurdur.) diyerek sahneye Stevie Nicks'i çağırdı. Nicks sahneye geldikten sonra onunla beraber Fleetwood Mac'in "Rhiannon" (1976) şarkısının bir kısmını söylediler. Ve bu şarkıdan sonra Swift tekrar gitarı aldı üçüncü, ve son, şarkı olan You Belong with Me'yi Nicks ile beraber söylerek performansını bitirdi. MTV News'ten Eric Ditzian performansın kendisi için bir hayal kırıklığı yarattığını ama yine de Swift ve Nicks'in düetlerinin dikkat çektiğini söyledi. Performansın ardından Swift'in şarkıları söylerken detone olduğu ve bu yüzden çok eleştirildiği için Big Machine Records CEO'su Scott Borchetta Swift'i savunan bir bildiri yayınladı. "You Belong with Me" Swift'in ilk konser turnesi olan Fearless Tour'un (2009-10) açılış şarkısıydı. Konserlerde sahneye Swift ya da herhangi bir dansçı çıkmadan önce bir video gösteriliyordu. Bu videoda başta Swift olmak üzere Miley Cyrus, Demi Lovato, Faith Hill, Lucas Till gibi pek çok sanatçı "fearless" kelimesinin kendileri için tanımından bahsediyorlardı. Video bittikten sonra sahneye müzisyenler ve sarı amigo kız forması giymiş dansçılar ve ardından da beyaz bando üniforması giyen Swift çıkıyor ve şarkıyı söylemeye başlıyordu. Swift sahnede dolaşıp şarkıyı söylerken dansçılar da amigo kız gösterilerini yapıyorlardı. Performansın ortalarına doğru dansçılar Swift'in üniformasını çıkartıyor ve Swift parlak kokteyl elbisesiyle ve akustik gitarını çalarak performansı bitiriyordu. "The Hollywood Reporter"dan Craig Rosen Swift turnedeki "You Belong with Me" performansını, Swift'in 22 Mayıs 2009'da Los Angeles Staples Center'da verdiği konserde, "Should've Said No" performansına benzer olduğunu söyledi. Taylor Swift şarkıyı Speak Now World Tour adlı ikinci konser turnesinde de söylemektedir. Kidz Bop Kids "You Belong with Me"yi on yedinci Kidz Bop albümleri için yeniden yorumladı ve şarkı 2009 ekimde dijital ortamda satışa sunuldu. 2009 ekim ayında rock şarkıcısı Butch Walker şarkıyı yorumladı ve Walker'ın yorumuyla da şarkı dijital ortamda satışa sunuldu. Allmusic'ten James Christopher Monger bu cover'ı eğleneceli ve neşeli bulduğunu söyledi. About.com'dan Bill Lamb Walker'ın yaptığı cover'da halk ezgilerinin çok yoğun olduğunu ve neredeyse "honky-tonk" (country müzikte bir tür) olduğunu ve şarkının bu halinin Taylor Swift'in söylediği orijinal versiyonundan çok daha fazla "country" olduğunu yazdı. "Billboard"dan Mikael Wood'a göre hemen hemen banjodan oluşan bu cover, Walker'ın en başarılı çalışmalarından biri oldu.". Slant Magazine'den Jonathan Keefe cover için "fantastik" tanımında bulundu ve şarkıya işlenen müthiş melodinin çok başarılı olduğunu belirtti. Swift Walker'ın şarkıya yaptığı cover'ı dinledikten sonra, resmi Twitter hesabında "Bunu dinlerken aklım başımdan gidiyor. Şoktayım." yazdı. Amerikalı pop grubu Selena Gomez & the Scene "You Belong with Me"yi Turnesi (2009–10) ve A Year Without Rain Tour'da (2011) söyledi."Weird Al" Yankovic şarkının "TMZ" adlı bir parodisini yaptı ve bu onun "Alpocalypse" (2011) adlı stüdyo albümünde yer aldı. Parodinin müzik videosunu Bill Plympton yönetti, 2010 ekim ayında hazırlandı. Müzik videosu 24 Haziran 2011'de "Weird Al"ın YouTube kanalında yayınlandı. Ateneum, Bükreş Rumen Ateneum'u, Victoriei Caddesi üzerindeki George Enescu Meydanı'nda bulunan bir konser salonudur. "George Enescu" Filarmoni Orkestrası'nın da merkezidir. 1865'de Constantin Esarcu, V. A. urechia ve Nicolae Cretulescu gibi kültür ve bilim adamları, Rumen Atheneum Kültür Derneği'ni kurdular. Bu amaca hizmet için, sanata ve bilime adanan bir bina (Rumen Ateneum'u) inşa edilecekti. Bina Fransız mimar Albert Galleron tarafından tasarlandı ve Vacarescu Ailesi'ne ait olan mülk üzerinde inşa edildi. 1888'de açıldıysa da, 1897'ye kadar inşaat devam etti. İnşaat fonunun bir bölümü, yirmi sekiz yıllık bir uğraşının sonunda toplanmıştı. Slogan hala bugün hatırlanmaktadır: "Ateneum için bir Leu bağışlayın!" 29 Aralık 1919'da Ateneum, Büyük Romanya'yı oluşturmak için Besarabya, Transilvanya ve Bukovina'nın Eski Rumen Krallığı ile birleştirilmesi kararının Rumen ileri gelenlerince onaylandığı konferansa ev sahipliği yaptı. 1992'de, bir Rumen firmasınca yıkıma karşı korumak için sağlamlaştırma ve restorasyon ressamı Silviu Petrescu tarafından kapsamlı bir yenileme çalışması yapıldı. Yenileme bütçesine Rumen Hükûmeti ve Avrupa Kalkınma Bankası'nca eşit tutarlarda katkı yapıldı. Genelde neoklasik olmak üzere, romantik detaylara sahip stile sahiptir. Binanın önünde küçük bir park ve Rumen şair Mihai Eminescu'nun heykeli yer almaktadır. İçeride, girişte üzerindeki oditoryum kadar büyük, süslü bir konferans salonu bulunmaktadır. Oditoryum 600 kişilik genel oturma alanı ve 52 loca koltuğuna sahiptir. Konser salonunun dairesel duvarını, 75 m uzunluğunda ve 3 m genişliğinde bir fresk süslemektedir. "Al fresco" tekniği kullanılarak boyanmış freskte, Rumen tarihinin, Daçya'nın Roma İmparatoru Trajan tarafından fethedilmesinden başlayarak 1918'e kadar geçen en önemli olaylarını resmetmektedir. Rumen kültürünün bir sembolü olarak görülmekte olup, 2007 yılında Avrupa Miras Listesi'ne kaydedilmiştir. Panzerfaust Harekâtı Panzerfaust Harekâtı (Almanca kod adı: Unternehmen Eisenfaust), Wehrmacht'ın II. Dünya Savaşı sonlarında Macaristan'ı işgal için giriştiği bir harekâttır. Adolf Hitler, Macaristan Kral Naibi Amiral Miklós Horthy'nin, Kızıl Ordu birliklerinin ilerlemesi karşısında, ülkesinin teslim olması konusunda Sovyetler Birliği ile gizlice görüşmeler yaptığını öğrenince, bu gidişata engel olması için Waffen-SS komando Binbaşı Otto Skorzeny'i görevlendirdi. Romanya zaten kısa bir süre önce Sovyetler ile birleşmiş ve Almanya'ya savaş ilan etmişti. Hitler, Macarların teslim olması durumunda güney kanadının bütünüyle korumasız kalacağından, hâlen Sovyet ilerlemesine karşı Balkanlar'da çarpışmakta olan bir milyon askerinin durumunun da tehlikeye gireceğinden endişe etmektedir. Horthy'nin oğlu Miklós Horthy, bu arada Sovyet temsilcilerle görüşüyordu. Alman Gizli Servisi, Mareşal Tito'nun elçilerinin kendisiyle görüşmek istediği konusunda Miklós'a dolaylı yoldan bir haber ulaştırdı. Miklós, ilk toplantıyı, önerilen toplanma yeri civarında kuşkulu kişileri saptaması yüzünden değerlendiremedi. İkinci bir toplantı 15 Ekim'den öncesi için, Macaristan Tuna Limanları Müdürü Felix Bornemisza'nın ofisinde planlandı. Yugoslav delegelerinin önemli haberleri olacağını umuyordu. Fakat binaya girdikten sonra Otto Skorzeny ve adamları ona saldırdı ve direncinin kırılması için hırpalandı. Miklós, Otto Skorzenyzeni'nin adamları tarafından silah zoru ile bağlandı ve bir halıya sarılarak havaalanına götürüldü. Uçakla Viyana'ya, oradan da Mauthausen toplama kampına götürüldü. Kral naibi Horthy, Macaristan'ın doğusundaki Sovyet birlikleriyle temas kuran güvendiği General Bela Miklós'un çabaları sonucunda, ülkesi için savaşın sonunu getirme girişiminde bulundu. Macar Hükümeti'nin özerkliğini koruyarak savaştan çekilmenin yollarını araştırıyordu. Sovyetler Birliği seve seve bu sözü verdi. Fakat Almanlar Horthy'nin gizlice sürdürdüğü girişimlerin farkındadır ve onu etkisiz hale getirmek, hükûmetini düşürerek Alman yanlısı güçleri iktidara getirmek için Panzerfaust Harekâtı'nı planladılar. Ayrıca, Macaristan'ın kesin işgali de bu yolla planlanmış olmaktadır. Horthy Hükümeti, Budapeşte'nin merkezinde Orta Çağ'dan kalma bir kalede iyi korunmaktadır. Horthy, Macaristan'ın Almanya'nın zorlamasıyla savaşa sokulduğunu ileri sürmektedir. Bir toplantıda şunları söylemiştir: Horthy, 15 Ekim 1944 günü saat 14:00'da Sovyetler Birliği'yle radyodan ilan edilen bir ateşkes antlaşması imzaladı. Bunun üzerine Macar faşistlerin Demir Haç Partisi, Alman yardımıyla radyo istasyonunu işgal etti. Bir parti üyesi, Macar Genelkurmay Başkanı General Vörös'ün adını kullanarak bir karşı bildiri okudu. Budapeşte'de kalan iki Macar birliğinin komutanı ve yardımcısı tutuklandı ya da kayboldu. Askerler ise Demir Haç Partisi safına geçti. Macar birliklerinin büyük bölümünün Alman ordusunun komutası altında olduğu düşünülürse, ileri hat birliklerine ateşkesle ilgili bir emir ulaşmadığı ortadadır. Dahası, böyle bir emrin hazırlanıp hazırlanmadığı da belli değildir. Otto Skorzeny, emrindeki Alman birlikleri ve dört Tiger II tankla Budapeşte kalesinin Viyana kapısını tuttu. Horthy, üstün Alman kuvvetleri ve zırhlılarıyla çarpışmanın anlamsız olduğunu düşünerek kaledeki Muhafız kuvvetlerine direnilmemesi emri verdi. Bu emir Macar birliklerinden birine ulaşmadı ve bu birlik 30 dakika kadar Alman birlikleriyle çatışmada kaldı. Alman birlikleri bu süre içinde Budapeşte kalesinde kontrolü sağladılar. Bu çatışmalar sırasında 7 asker ölmüş, 26 kişi de yaralanmıştır. Horthy, aynı günün (15 Ekim) ilerleyen saatlerinde Edmund Veesenmayer ve kurmayı tarafından gözaltına alındı. Gece Waffen-SS bürosunda tutuldu ve daha sonra kişisel eşyalarını toplamak için bürosuna döndü. Kendisinden, daktiloyla yazılmış bir ifadeyi imzalaması Başbakan Geza Lakatos tarafından istendi. Belgeyi imzalamasının, güvendiği bir arkadaşı tarafından istenmesi Horthy'yi şaşırttı. Fakat, Lakatos oğlunun yaşamının bıçak sırtında olduğunu ona anlattı. Horthy, dışarıda bekleyen Veesenmayer'e, Lakatos'un söylediklerinin doğru olup olmadığını sordu. Veesenmayer tehdidi tekrarladı ve Horthy, ülkenin kontrolünün bu darbeyle Alman destekli Demir Haç Partisi'ne geçmesine, kral naibinin de göstermelik onayını almak çabası olduğunu anladı. Horthy daha sonra teslimiyetini şöyle açıkladı, "Ne istifa ettim ne de Szalasy'yi başbakan atadım, sadece oğlumun hayatı için imzaladım." Veesenmayer'in söz vermiş olmasına karşın Miklós, Alman toplama kampından savaşın sonunda, 8 Mayıs 1945 tarihinde çıkabildi. Daha sonra Horthy Almanya'ya götürüldü ve orada tutulduğu sürece 100 Waffen-SS askeri tarafından korundu. Amerikan 36. Piyade Tümeni Komutanı General Alexander Patch, 1 Mayıs 1945 tarihinde Horthy'yi tutulduğu kalede ziyaret etti ancak serbest bırakılmasını sağlamadı. Çünkü Macaristan savaşın sonlarında Almanya'yı savunmak için savaşmıştı ve Horthy savaş esiri sayılıyordu. Horthy yedi ay sonra 17 Aralık 1945 tarihinde serbest bırakıldı. İngilizce Wikipedia maddesinden yararlanılmıştır. Operation Panzerfaust 2008-09 Avrupa Bayanlar CEV Challenge KupasÄ± Avrupa Bayanlar Voleybol Challenge Kupası 2008-2009 sezonunda toplam 54 takım mücadele etti. “GM Capital Bayanlar Challenge Kupası” olarak da adlandırılan bu kupa, Avrupa’daki kulüpler düzeyindeki üç numaralı kupadır. 2008-2009 Sezonunda ikincisi oynanan kupanın "Dörtlü Final" maçları 14-15 Mart 2009 tarihlerinde Jesi'de yapıldı ve Vini Monteschiavo Jesi şampiyonluğu kazandı. Challenge Kupası’na toplam 38 takım katıldı. Bu 38 takımdan 12 tanesi birinci turda eşleşti ve yapılan maçlar sonucunda 6 takım üst tura yükseldi. Kalan 32 takım kendi aralarında eşleşti ve rakiplerine üstünlük sağlayan 16 takım üçüncü tura yükseldi. Üçüncü turda Konfederasyon Kupası ilk turunda elenerek bu kupaya gelen 16 takımla bu tura yükselen 16 takım eşleşti. Dördüncü turda 16 takım eşleşti ve rakiplerine üstünlük sağlayan 8 takım çeyrek final turuna yükseldi. Çeyrek finallerde rakiplerine üstünlük sağlayan 4 takım 14-15 Mart 2009 tarihlerinde Jesi’de yapılan “GM Capital Bayanlar Challenge Kupası” dörtlük finallerinde mücadele etmeye hak kazandı. 2009 Challenge Kupası Şampiyonu TakÄ±m Kadrosu Alaettin Hüsnü Öskiper Alaettin Hüsnü Öskiper, (d. 1924, Çanakkale, Türkiye) - (ö. 22 Mart 2008, Ankara, Türkiye), Türk bürokrat. Bozüyük kaymakamlığı, 1972-1974 yılları arasında Kars, 1974-1975 yılları arasında Adana, 1975-1978 yılları arasında Edirne, 1978-1979 yılları arasında Siirt, 1980-1982 yılları arasında Yozgat ve 1983-1984 yılları arasında Malatya Valilikleri yapmıştır. 16 Eylül 1989 tarihinde yaş haddinden emekliye ayrılmıştır.Cebeci Asri Mezarlığı'nda toprağa verimiştir. Stil Zengini Stil Zengini, Pamela Spence'nin 2010'da yayınlanan dördüncü stüdyo albümüdür. Mart 2010'da çıkan albüm 12 şarkı içermektedir. Albümdeki parçaların çoğunluğunu Pamela Spence yazmış olup, sanatçıya Şevket Çoruh ve Fatih Erdemci, Veyasin konuk vokaller de eşlik etmiştir. Albümün prodüktörlüğünü Veyasin yapmıştır. Albümde Fatih Erdemci'nin "Ben Ölmeden Önce" şarkısını da, sanatçıyla beraber yeniden yorumlayan Pamela Spence, ilk İngilizce-Türkçe albümü olan "Stil Zengini"nden çıkan ilk müzik klibini "Say What You Want"a çekmiştir. Ali Rıza Paşa Ali Rıza Paşa adı birden fazla kişi için kullanılabilir: Spartacus: Kan ve Kum Spartacus: Kan ve Kum (Özgün adı: "Spartacus: Blood and Sand"), tarihsel bir olayı konu alan Amerikan yapımı dizidir. Dizi tarihsel bir karakter olan Trak asker Spartacus'ün köle olmasını ve bir gladyatöre dönüşümünü anlatmaktadır. Dizinin kaynağı Howard Fast'ın aynı isimde yazdığı kitaptır. Hikâye Milattan Önce 73-71 yıllarında Roma Cumhuriyeti'nde geçmektedir. İlk bölüm 22 Ocak 2010 tarihinde yayınlanmıştır. İlk sezonsa 13 bölümde tamamlanmıştır. Dizinin ikinci sezon çekimleri ise Spartacus karakterini canlandıran Andy Whitfield'da bir çeşit lenfoma teşhis edilmesi sebebiyle belirsiz bir süre için ertelenmiştir. Daha sonraları kanseri yenen Whitfield'ın yeni sezon çekimlerine başladığı açıklanmış ancak hastalığının nüksetmesi üzerine diziden çıkarılmıştır. Sonrasında ise Whitfield'ın rolü için Liam McIntyre ile anlaşılmıştır. Dizinin ikinci sezonunun gecikmesi nedeniyle Starz bir açıklamayla altı bölümlük kısa bir ara sezon yayınlayacağını duyurmuştur. Bu ara sezon "prequel" olacaktır yani dizinin ana karakterlerinin geçmişleri konu edilecektir. Altı bölümlük bu sezonun ismi ise "" olmuştur. Kanal, bu açıklamadan kısa bir süre sonra ara sezonun fragmanı yayınlamıştır. 5 Şubat 2011 tarihinde ise bu ara sezonun son bölümü yayınlanmıştır. Trak bir asker olan Spartacus sürekli baskısı altında kaldıkları Roma Cumhuriyeti ile birlikte Getaelar'a karşı savaşmak için Roma ordusuna katılır. İlk çarpışmadan sonra Spartacus doğuya doğru çekilen Getae ordusunu takip etmek yerine Karadeniz'e gitme emri veren Gaius Claudius Glaber'a karşı gelir ve köyüne gitmeye karar verir. Köyüne yaklaştığında Getaelar'ın orayı mahvettiğini görür ancak karısı kurtulmuştur. Geceyi bir mağarada karısıyla geçiren Spartacus'u sabah Roma ordusu bulur. Glaber, Spartacus'u köle olarak alır ve karısını da Suriyeli bir tüccara satar. Spartacus daha sonra Ludus'a (Batiatus'un gladyatör okulu) girer ve karısını bulmak için savaşmaya başlar. Orijinal kanalı Starz olan dizi 25 Ocak 2010'dan bu yana Kanada'da TMN kanalında yayınlanmaktadır. Mart 2010'da İtalyan kanalı RTL 5'te ve Hollanda da, "2010 Yaz Sezonu"'nda ise İngiliz Bravo ve Avustralyalı Seven Network'ta yayınlanmaya başlamıştır. Polonya'da HBO Polonya kanalın 19 Haziran 2010'dan itibaren, Macaristan'da ise HBO'nun Macar kanalı HBO Macaristan'da 1 Haziran 2010 tarihinden itibaren gösterime başlamıştır. Latin Amerika'da ise Moviecity Pack tarafından 2010 Temmuz'unda yayınlanmaya başlamıştır. İrlanda'da ise TV3 yayın haklarını elinde tutmaktadır. Türkiye'de ise 15 Eylül'den itibaren e2'de, 19 Eylül'den itibaren ise CNBC-e'de yayınlanmaya başlamıştır. Bir medya eleştiri sitesi olan Metacritic editörleri diziye 100 üzerinde 54, sitenin kullanıcıları ise 10 üzerinden 8,2 puan vermiştir. Entertainment Weekly'den Ken Tucker ise B+ vererek diziyi puanlamıştır. Ayrıca Barry Garron Hollywood Reporter'da dizi hakkında olumlu görüşler içeren bir yazı yazmıştır. Na-Dene dilleri Na-Dene dilleri, Kuzey Amerika'da Na-Dene Kızılderilileri tarafından, ABD (Alaska, Washington, Oregon, Kaliforniya, Utah, Kolorado, Arizona, New Mexico, Oklahoma, Teksas) , Kanada (Yukon, Kuzeybatı Toprakları, Nunavut, Britanya Kolombiyası, Alberta, Saskatchewan, Manitoba) ve ufak bir kısmı da Meksika’da konuşulan diller ailesidir. Asya kökenli olduğu 2008 yılında Edward Vajda başta olmak üzere uzmanlarınca teyid edilen tek Kızılderili dilleri budur. Daha önce bu grupta yer alan Haydaca, şimdi grup dışında izole bir dil olarak sınıflandırılmaktadır. Kalan diller (Tlingitçe, Eyakça, Atabask dilleri) Sibirya'daki Yenisey dilleri ile birlikte Denesey (Dene-Yenisey) adı altında yeni bir grup oluşturur. Türkiye'de en çok tanınan ve "Kızılderili" dendiğinde ilk akla gelen Apaçilerin dili bu gruptandır. "Na-Dene" adının kaynağı "halk" anlamına gelen Tlingitçe na ile Atabask dillerindeki dene sözleridir. Na-Dene dilleri [İngilizce "Na-Dene languages, Athabaskan-Eyak-Tlingit"; Rusça "Языки на-дене, атабаскско-эякско-тлинкитские языки"] Kedi Beşiği Kedi Beşiği (Cat's Cradle) Kurt Vonnegut tarafından yazılmış bir bilimkurgu türünde kitaptır. Piyasaya sürüldüğü 1963 yılında en iyi üç kitap arasına girmiştir. Kitapta kahraman, Hiroşima'ya atılan ilk atom bombası ile ilgili bir kitap yazmak istemekte ve bunun için araştırma yapmaktadır. Bombanın geliştiricilerinden birini araştırmakta ancak adam ölmüş olduğundan ancak çocukları ile yazışarak bilgi edinebilmektedir. Kitapta bahsedilen önemli noktalarda Bokononism denen bir din ve Ice Nine (Buz dokuz) adında bir madde vardır. Bokononism tamamen zararsız yalanlardan oluşan bir din olarak betimlenir. Ice Nine ise donma sıcaklığı normal buzdan daha yüksek olan bir buz parçası ve su ile temas ettiğinde donmasına sebep olmaktadır. Hikâye bu iki konu çerçevesinde gelişmektedir. Gümüş aravana Gümüş aravana ("Osteoglossum bicirrhosum"), kemikdilligiller (Osteoglossidae) familyasına ait bir tatlı su kemikli balık türü. Osteoglossum cinsinin iki türünden biridir. Diğer tür kara aravanadır ("O. ferreirai"). Amazon havzasında, Rupununi ve Oyapock nehirlerinde yaşayan "gümüş aravana" aynı zamanda gözde bir akvaryum balığıdır. En fazla 90 santime kadar büyüyebilirler. Yetişkin bir Gümüş Aravana için en az 1.000 litre su alabilen bir akvaryum gereklidir. Gümüş aravana 6,0 ve 7,0 arası bir pH derecesi ile ılık suyu tercih eder. Su sıcaklığı 24 °C (75 °F) ile 28 °C (82 °F) arasında olmalı ve ideal kabul edilen sıcaklık ise 26 °C (79 °F)'dir. Alis Harikalar DiyarÄ±nda (film, 2010) Alis Harikalar Diyarında, Tim Burton'ın yönettiği ve Linda Woolverton'ın yazdığı, 2010 yılında vizyona giren ABD yapımı bir fantastik-macera filmi. Walt Disney Pictures tarafından gösterime giren filmin başrol karakteri Alice'i Mia Wasikowska oynarken oyuncu kadrosunda Johnny Depp, Anne Hathaway ve Helena Bonham Carter gibi oyuncular yer alıyor. Film Birleşik Krallık ve Amerika Birleşik Devletleri'nde çekildi. Hikâye İngiliz yazar Lewis Carroll'ın 1865 yılı fantastik romanı "Alis Harikalar Diyarında" ve onun devamı olan 1871 romanı "Aynanın İçinden" arasında gevşek bir bağlantıyla kurulmuş öyküyü izleyicilerle paylaşmaktadır. Wasikowska on dokuz yaşındaki Alis karakterini canlandırmaktadır. Alis'e Beyaz Kraliçe'yi tahtına geri getirmeyi sağlayacak kişi olduğu söylenir çünkü Kırmızı Kraliçe tarafından kontrol edilen, Underland (Yeraltı) sakinlerine terör estirmekte olan Jabberwocky adındaki ejderha benzeri yaratığı öldürebilecek tek kişidir. Film galasını Londra'daki Odeon Leicester Square'de 25 Şubat 2010 tarihinde gerçekleştirdi ve Avustralya'da 4 Mart 2010 tarihinde, ertesi gün ise Birleşik Krallık ve Amerika Birleşik Devletleri başta olmak üzere pek çok ülkede IMAX 3D ve Disney Digital 3D olarak vizyona girdi. Film dünya çapında 1.025 milyar $'dan fazla hasılat elde ederek Burton'ın gişe başarısı en yüksek filmi olmuş, fakat eleştirmenlerden karışık yorumlar almıştır. Görsel stil ve özel efektler için övülmesine rağmen anlatı eksikliği ve tutarlılık yüzünden kritik yorumlar aldı. "Alis Harikalar Diyarında", 83. Akademi Ödülleri'nde En İyi Yapım Tasarımı and En İyi Kostüm Tasarımı ödüllerini kazandı, ayrıca En İyi Görsel Efekt dalında aday gösterildi. Bilet satışlarından 1 milyar $ üzeri kazanç elde ederek tüm zamanların en yüksek gişe hasılatı elde eden yirmi yedinci filmi olmuştur. "" adındaki devam filmi 27 Mayıs 2016 tarihinde vizyona girdi. İlginç bir rüyanın tekrar etmesinden dolayı bunalımda ve sevgili babasının kaybının yasında olan on dokuz yaşındaki Alice Kingsleigh, Lord Ascot'un malikanesinde verilen bahçe partisine katılır ve burada, çevresindekilerin ondan beklediklerinden sıkılmaktayken Hamish Ascot'tan istenmeyen bir evlilik teklifiyle karşılaşır. Ne yanıt vereceğini bilemezken mavi yelekli bir tavşanı takip eder ve kazara büyük bir tavşan deliğine düşer. Buradan bir ormana geçmiş olan Alice, Beyaz Tavşan, Fındık Faresi, Dodo, Konuşan Çiçekler ve Tweedledee ve Tweedledum ile karşılaşır. Onun Tırtıl Absolem'in öteden beri bahsettiği Kırmızı Kraliçe'nin Jabberwocky'sini öldürecek ve Beyaz Kraliçe'yi eski gücüne kavuşturacak olan "doğru Alice" olup olmadığı üzerine tartışırlar. Derken grup Bandersnatch ve Kupa Valesi tarafından idare edilen oyun kartından askerlerce pusuya düşürülür. Alice, Tweedledum ve Tweedledee ağaçların arasına kaçarken Vale Tırtıl'ın parşömen tomarını ve Fındık Faresi'ni çalar, diğerlerini Bandersnatch'in bir gözüyle beraber bırakır. Tweedledum ve Tweedledee sonradan Kırmızı Kraliçe'nin Jubjub Kuşu tarafından yakalanır. Vale, Kırmızı Kraliçe'yi Alice'in onun saltanatını tehdit ettiği ve askerlerle Kan Tazısı Bayard'ın Alice'i bulmak için hemen görevlendirildiği konusunda bilgilendirir. Bu sırada, Cheshire Kedisi (Sırıtan Kedi) Alice'e Çılgın Şapkacı'ya kadar rehberlik eder. Şapkacı, Alice yerine kendisini yakalatarak onu korur. Sonrasında Alice, Kan Tazısı Bayard tarafından bulunur ama Alice Şapkacı'ya yardım etmeye çabalar. Kırmızı Kraliçe kalesinde, gerçek kimliğinden habersiz olduğundan, Alice'i misafir olarak ağırlar. Alice Jabberwocky'yi öldürebilecek tek kılıç olan Vorpal Kıcı'nın Bandersnatch'in ininde saklı olduğunu öğrenir. Vale, Alice'e kabaca saldırır ancak Alice onu tersler. Kıskanç Kırmızı Kraliçe Alice'in kellesinin vurulmasını emreder. Alice kılıcı ele geçirir ve gözünü geri vererek Bandersnatch'la arkadaş olur, Bandersnatch'ın sırtında kaçar ve kılıcı Beyaz Kraliçe'ye ulaştırır. Cheshire Kedisi Şapkacı'yı cellattan kurtarır ve Şapkacı, Kırmızı Kraliçe'ye karşı isyan çağrısı yapar. İsyan kısa sürede Jubjub Kuşu tarafından bastırılır ancak direniş Beyaz Kraliçe'nin kalesine çekilir ve iki ordu savaşa hazırlanır. Absolem Alice'e, kendisi pupaya değişimini tamamlamadan Jabberwocky ile savaşmasını öğütler. Alice geçmişinde Harikalar Diyarına yaptığı ziyaretleri hatırlar ve özgüvenini kazanır. Belirlenen günde, Beyaz ve Kırmızı Kraliçe ordularını satranç tahtasına benzeyen savaş alanına toplar ve Alice ile Jabberwocky'yi savaşın tayini için düello yapmaya gönderirler. Müteveffa babasının tavsiyesinden güç alan Alice, Jabberwocky'nin kafasını uçurur ve Beyaz Kraliçe, Kırmızı Kraliçe ile Vale'yi sürgüne gönderir. Şapkacı Futterwacken denilen kutlama dansını yaptıktan sonra Beyaz Kraliçe Alice'e onu evine geri götürecek olan Jabberwocky'nin pembe kanından küçük bir şişe verir. İngiltere'de, Lord Ascot Alice'i, Çin'e okyanus ticareti yolu kurmak fikriyle yardımcısı olarak alır. Hikâye biterken Alice ticaret gemisine gitmek için hazırlanır. Alice'in Absolem olduğunu fark ettiği açık mavi renkte bir kelebek omzuna konar. Marton Csokas filmin başlangıcında Alice'in ölmüş babası rolünde kısaca yer almış ve Alice'in annesi rolü Lindsay Duncan tarafından canlandırılmıştır. Bay ve Bayan Ascot sırasıyla Tim Pigott-Smith ve Geraldine James tarafından canlandırılmıştır. Eleanor Tomlinson ve Eleanor Gecks, Tweedledum and Tweedledee'ye çok benzeyen Cathaway kardeşleri canlandırdılar. Jemma Powell, Alice'in kız kardeşi Margaret olarak kısaca görünürken Margaret'in hayırsız kocası Lowell, John Hopkins tarafından canlandırılır. Rickman, Windsor, Fry, Gough, Lee, Staunton ve Carter'ın her biri diyaloglarını bir günde seslendirdiler. Tim Burton, Walt Disney Pictures ile yaptığı anlaşmayla Disney Digital 3B teknolojisiyle iki film, "Alice Harikalar Diyarında" ve "Frankenweenie"nin tekrar çekimi, yönetmeye karar verdi. Burton hikâyeyi yeniden kurguladı çünkü kitaba herhangi bir duygusal bağlılık hissetmiyordu. Yönetmen "Amaç sizin biraz [onun] psikolojisine girmeniz ve bir çeşit tazelik getirmenin yanı sıra "Alis"in klasik ruhuna da bağlı kalınan ilgi çekici bir film yapmaya çalışmak" yorumunda bulundu. Önceki versiyonlar hakkında Burton, "Hep bir kız, bir çılgın karakterden diğerine dolanıp duruyordu ve asla gerçek bir duygusal bağ hissedemiyordum." yorumunda bulundu. Yeni filmle amacının hikâyeye "biraz duygusal temelli bir çerçeve" vermek ve ""Alis"i olaylar silsilesinden çıkarıp bir hikayeye oturtmaya çalışmak" olduğunu ifade etmiştir. Burton hikâyenin iskeleti için "Jabberwocky" şiirine odaklanmış ve tasvir edilen yaratığa şiirde geçen "Jabberwock" adıyla değil şiirin adıyla atıfta bulunmuştur. Burton ayrıca kendi yapımını var olan bir "Alis" filminin devamı ya da onun "yeniden kurgusu" olarak görmediğini belirtmiştir. Ancak hikâyenin zirve noktasına ulaştığı Alis'in Kraliçe'nin şampiyonu Jabberwocky ile yaptığı savaş ilk olarak American McGee's Alice video oyununa eklenmiştir ve ortam, kule, silahlar ve Alis'in filmdeki sahnelerdeki görünümü oyundaki aynı sahnelere çok benzemektedir. Aslında film 2009 yılında çıkmak üzere planlanmıştı ancak tarih 5 Mart 2010'a ertelendi. İlk çekimler 2008 Mayıs'ı olarak planlansa da Eylül'e kadar başlayamadı ve üç ayda tamamlandı. Plato Viktorya devrine benzetilerek Torpoint ve Plymouth'ta 1 Eylül'den 14 Ekim'e kadar kuruldu. İki yüz elli yerli figüran Ağustos başında seçildi. Torpoint'te Antony House, Charlestown, Cornwall ve Barbican'da çekimler yapıldı ancak Barbican'daki çekimlerin hiçbiri kullanılmadı. Hareket yakalama çekimleri Ekim başında Sony Pictures Studios'ta (Culver City, Kaliforniya) başlasa da çekimler sonradan çıkarıldı. Filmin yapımı Culver Studios'ta devam etti. Burton hareket yakalama olmadan, bir canlı hareketler ve animasyon karması kullandığını belirtmiştir. Aynı zamanda bu filminin ilk yeşil ekranda çekilmiş filmi olduğunu söylemiştir. Yeşil ekranlı çekimler filmin %90'ını oluşturur ve 40 günün sonunda tamamlanmıştır. Oyuncular ve ekibin büyük çoğunluğu yeşil mekanda yapılan uzun çekimler sonucu mide bulantısı şikayetinde bulunmuş, Burton gözlüklerine taktığı lavanta lensleri sayesinde bulantıdan korunmuştur. Oyuncuların fiziksel görünüşlerini bozmak için sürekli sanal efektler kullanıldığından, Kırmızı Kraliçe'nin başı ya da Alis'in boyu gibi, görsel efekt süpervizörü Ken Ralston filmin çok yorucu olduğunu belirtmiş ve "Yaptığım en büyük şov, [ve] içinde bulunduklarımın en yaratıcısı." yorumunda bulunmuştur. Sony Pictures Imageworks görsel efekt dizilimini gerçekleştirdi. Burton 3B'nin hikâyenin bağlamına daha uygun olduğuna karar vermiştir. Burton ve Zanuck filmi geleneksel kameralarla çekmiş ve sahneleri post prodüksiyonda 2B'den 3B'ye çevirmişlerdir. Zanuck 3B kameraların çok pahalı olduğunu ve kullanmanın "alıklık" olduğunu belirtmiş, o formatla çekilen sahnelerle dönüştürülenler arasında fark olmadığını düşündüklerini ifade etmiştir. James Cameron, 3B filmi "Avatar"ı Aralık 2009'da yayınladı, Burton ve Zanuck'un seçimlerini "2B'de çekip 3B'ye döndürmenin hiçbir anlamı yok" diyerek eleştirmiştir. Uzun zamandır Burton ile işbirliği içerisinde bulunan Danny Elfman'ın soundtrack'i 2 Mart 2010 tarihinde piyasaya sürüldü. Çıkışından sonra "Billboard" Top 200 albüm grafiğinde 89. sırada yer aldı. "Almost Alice" çeşitli sanatçıların filmden esinlenerek oluşturduğu bir müzik koleksiyonudur. Avril Lavigne tarafından seslendirilen "Alice" adındaki ana tekli 27 Ocak 2010 tarihinde Ryan Seacrest'in radyo programında prömiyerini gerçekleştirdi. Albümde yer alan tekliler arasında "Follow Me Down" - 3OH!3, "Her Name Is Alice" - Shinedown ve "Tea Party" - Kerli bulunmaktadır. Albüm 2 Mart 2010 tarihinde yayımlandı. "Alice Harikalar Diyarında" 8 Temmuz 2010 tarihine kadar Kuzey Amerika'da 334,191,110$ gelir getirirken diğer bölgelerde 10 Temmuz 2011'e dek 691,276,000$ gelirle dünya genelinde 1,025,467,110$ değerinde tiraja ulaştı. Dünya çapında, yirmi yedinci en çok gelire sahip film ve 2010 yılının en tirajlı ikinci filmi olmuştur. Ayrıca Johnny Depp'in rol aldığı üçüncü en yüksek tirajlı filmken Tim Burton'ın yönettiği en yüksek tirajlı yapımdır. Çocuk kitabı uyarlamalarında ikinci yüksek tirajlı yapımdır (dünya genelinde, Kuzey Amerika'da ve Kuzey Amerika dışında da). İlk haftasında dünya çapında 220.1 milyon $ gelire ulaşırken ("Açlık Oyunları"ndan sonra) yaz sezonunda veya tatil döneminde gösterime girmeyen filmlerde ikinci en iyi açılışa, Disney filmlerinde ve 2010 filmlerinde dördüncü en iyi açılışa ulaşmıştır. Dünya çapında gişe gelirlerinde üç hafta boyunca aralıksız birinci gelmiştir. 26 Mayıs 2010 günü, gösteriminin 85. gününde tüm zamanların 1 milyar $ sınırını aşan altıncı film olmuş ve bunu gerçekleştiren ikinci Walt Disney Studios tarafından yapımı üstlenilmiş ve dağıtımı yapılmış filmdir. Film karışık yorumlar aldı. Eleştiri topluluğu Rotten Tomatoes 262 eleştiri üzerinden eleştirmenlerin %52'sinin, ortalama 5.7/10 oranla filme olumlu yorumda bulunduğunu belirtir. Ayrıca "Tim Burton'ın "Alice"i kitabın küçük anlatı birliğini — en az kalbi kadar — katlediyor ama yine de görsel bir şölen." şeklinde bir fikir birliği de mevcuttur. Film eleştirmenlerinin değerlendirmelerinden 1—100 arası ağırlıklı ortalama değeri veren Metacritic film için 38 eleştiri üzerinden 53 ortalama oran verir. "Variety"den Todd McCarthy filmin "haz, mizah ve göz kamaştıran anları" için övgüde bulunup "ancak devam ettikçe sıradanlaşmakta ve geçmiş yıllardaki pek çok yüksek CGI filmlerde olduğu gibi alışılagelmiş bir savaş olayıyla zirveye ulaşmaktadır." diyerek devam etmiştir. "The Hollywood Reporter"dan Michael Rechtshaffen "Burton rahatsız edici derecede nükteli, parlak bir ekip ve ilginç bir biçimde var olan ve duygusal olarak tatmin edici tüm işaretleri kavrayan bir göz boyayıcı ortaya koymuştur" yorumunda bulunmuş ve "Neticede, Alis'in en yeni macerasını harikalaştıran görsel mekan ve Burton'ın bitmek tükenmek bilmeyen zengin hayal gücüne sonunda yetişebilen teknolojidir." diyerek bilgisayar kaynaklı görüntü (CGI) çalışmasını da övmüştür. "Entertainment Weekly"den Owen Gleiberman "Ama Burton'ın, "kız gücü" uzmanı Linda Woolverton tarafından yazılmış Disneyfied 3-B "Alis Harikalar Diyarında"sı aslında ilginç bir karma: loş, dağınık, dolambaçlı, çılgın bir Harikalar Diyarı'nda değil de kasvetli, bozuk bir Harikalar Diyarı olan Alt Dünya diyebileceğimiz bir evrende kurulu. Bu bir kıyamet sonrasında çıkılmış CGI-başı yolculuğu gibi duruyor. Filmin sıkıcı 3B'sinden ziyade mekan pek göz alıcı değil — sönük." eleştirisi getirmiştir. "Chicago Sun-Times"dan Roger Ebert filmi dört üstünden üç yıldızla ödüllendirmiş ve eleştirisinde ""Alis" bir olgun sanrısı olarak çok iyi oynuyor, ki bu Burton'ı anlamsız bir üçüncü eylem onu yoldan çıkarana kadar nasıl ustalıkla yorumladığını göstermekte." demiştir. Piyasa araştırma şirketi CinemaScore izleyicilerin filme ortalama "A-" notu verdiğini belirtmiştir. 7 Aralık 2012 tarihinde "Variety" dergisi "Alice in Wonderland"ın devam filminin geliştirilme aşamasında olduğunu ve önceki filmde olduğu gibi Linda Woolverton'ın bu film için de senaryo yazdığını açıkladı. 31 Mayıs 2013 tarihinde James Bobin "Alice in Wonderland: Into the Looking Glass" çalışma başlığı altındaki devam filmini yönetmek için görüşmelere başladı. Johnny Depp'in Şapkacı, Mia Wasikowska'nın Alice ve Helena Bonham Carter'ın Kırmızı Kraliçe olarak dönecekleri açıklandı. 22 Kasım 2013 tarihinde devam filminin 27 Mayıs 2016 tarihinde vizyona gireceği ve Bobin'in filmi yöneteceği duyuruldu. Rhys Ifans ve Sacha Baron Cohen'in filmde yer alacağı bildirildi. 21 Ocak 2014 filmin adı tekrar "Alice in Wonderland: Through the Looking Glass" olarak değiştirildi. Daha sonra üzerinde oynamalar yapıldı ve ad "Alice Through the Looking Glass" olarak kesinleşti. Türkiye'de "Alis Harikalar Diyarında: Aynanın İçinden" adıyla gösterime girdi. Casa Presei Libere Casa Presei Libere (Özgür Basın Evi), Bükreş'in kuzeyinde mimar Horia Maicu tarafından inşa edilmiş 1956 tarihli Stalinist mimari tarzındaki büyük yapı. 91.6 m yüksekliğindeki (televizon anteni hariç) bina, 1956 ve 2007 yılları arasında Bükreş'in en yüksek binası unvanına sahipti. 1905 yılında, at yarışlarının yapıldığı bir alan olarak kullanılan arazi üzerinde 1952-1956 arasında inşa edildi. 1989'a kadar Romanya Komünist Partisi'nin resmi yayın organı "Scînteia" gazetesinin merkezi olarak kullanıldı. Bina halen ülkenin yayınevlerinin merkezidir ancak güney kanadında Bükreş Menkul Kıymetler Borsası bulunur. Mia Wasikowska Mia Wasikowska (; d. Ekim 1989, Canberra) Polonya asıllı Avustralyalı aktris. Avustralya'da oyunculuk kariyerine başladıktan sonra, HBO dizisi "In Treatment" ile eleştirmenlerce beğenilen çalışmasının ardından 2010 yılında ünlü yönetmen Tim Burton'ın 1 milyar dolarlık gişe hasılatı eden "Alice Harikalar Diyarında" adlı filmin başrol karakteri Alice'i canlandırarak dünya çapında büyük bir önem kazandı. Ayrıca "İki Kadın, Bir Erkek" filmi ile Hollywood Film Festivali'nde "En İyi Çıkış Yapan Kadın Oyuncu" ödülünü kazandı. 2011 yılında Jane Eyre'nin Cary Fukunaga uyarlamasında başrol karakteri canlandırdı. Gus Van Sant'ın "Senin İçin" filminde ve Rodrigo García'nın "Hizmetkar Albert Nobbs" filminde rol aldıktan sonra John Hillcoat'ın suç draması "Kanunsuzlar" (2012), Park Chan-wook'un psikolojik gerilimi "Lanetli Kan" (2013), David Cronenberg'ün hiciv draması "Yıldız Haritası" (2014) ve Guillermo del Toro'nun gotik romantizmi "Kızıl Tepe" (2015)'de yer aldı. Mia Wasikowska 1989 yılında Canberra, Avustralya'da dünyaya geldi. Annesi Marzena Wasikowska, Polonya asıllı bir fotoğrafçı, babası John Reid ise Avustralya’lı bir ressam ve kolaj artistiydi. Ailenin üç çocuğunun ikincisi olan Mia, ailesinin de etkisi ile genç yaşta fotoğraf sanatı ile uğraşmaya başladı. Dokuz ile on beş yaşları arasında yoğun bir balerinlik eğitimi alan Wasikowska, on beş yaşındayken balerinliğin gerektirdiği yoğun fiziksel egzersizlerden bıkarak sinema sektörüne yönelmeye kadar verdi. Genç oyuncunun rol aldığı ilk yapım, 2004 tarihini taşıyan ve Avustralya'da yerel bir kanalda yayınlanan "All Saints" adlı bir pembe dizi oldu. All Saints’in iki bölümünde yer aldıktan sonra bir süre kısa filmlerde gözüken ve "Suburban Mayhem" ile "" adlarını taşıyan iki filmde oynayan Wasikowska, oyunculukta şansını denemek için Amerika Birleşik Devletleri’ne yerleşti. HBO kanalında yayınlanan "In Treatment" adlı drama dizisinin ilk dokuz bölümünde intihar eğilimli, psikolojik sorunları olan Sophie karakterini canlandıran genç oyuncu, başarılı oyunculuğu ile yönetmenlerin dikkatini çekmeyi başardı. "In Treatment"ın ardından "Direniş", "Amelia", "Akşam Güneşi" filmlerinde yardımcı oyuncu olarak rol alan Wasikowska, "Akşam Güneşi" filmindeki performansı sayesinde Bağımsız Ruh Ödülleri'nde En İyi Yardımcı Kadın Oyuncu ödülüne aday gösterildi. Lewis Carroll'un aynı adı taşıyan ölümsüz romanından uyarlanan "Alis Harikalar Diyarında" adlı filmin kadrosuna yönetmen Tim Burton tarafından 2008 yılında seçilen Wasikowska, bu filmde Johnny Depp, Helena Bonham Carter ve Anne Hathaway gibi başarılı oyuncularla beraber çalışma fırsatını buldu ve Alice karakterini canlandıradak başrolde yer aldı. 2010 yılının Mart ayında göserime giren filmdeki başarılı oyunculuğu sayesinde "Variety" ve "New York Magazine" gibi önemli dergilerde kendisi ile ilgili övgü dolu yazılar yazıldı. Genç oyuncunun 2010 yılında vizyona giren diğer filmi ise Joni karakterini oynadığı ve Lisa Cholodenko tarafından yönetilen komedi-dram türündeki "İki Kadın, Bir Erkek" oldu. Hemen ardından "Jane Eyre" ve "Hizmetkar Albert Nobbs" filmlerinde oynadı. Jane Eyre filmindeki performansıyla İngiliz Bağımsız Film Ödülleri'ne aday gösterildi. Daha sonra Shia LaBeouf ve Gary Oldman'ın başrollerini paylaştığı, John Hillcoat'ın yönetmenliğini üstlendiği "Kanunsuzlar" filminde yer aldı. Sonraki yıl Güney Koreli yönetmen Park Chan-wook'un gizem, gerilim türündeki filmi "Lanetli Kan"da yer aldı. "Kanunsuzlar", Mayıs 2012'de Cannes Film Festivali'nde galasını gerçekleştirdi. Aynı ay, oyuncunun diğer filmi "Öteki"nin çekimleri başladı. "Çöldeki İzler" filminin çekimlerine Ekim 2012'de Avustralya'da başlandı. Hemen ardından Temmuz 2013'te "Yıldız Haritası"nın Toronto'daki çekimlerine başlandı. 2014 yılında vizyona girecek olan "Madame Bovary" filminin çekimlerine ise 30 Eylül'de Normandiya, Fransa'da başlanmıştır. Hemen ardından Wasikowska, Guillermo del Toro'nun "Kızıl Tepe" başlığı altında yönettiği gotik romantizm-korku filminin kadrosuna dahil oldu. Charlie Hunnam, Tom Hiddleston ve Jessica Chastain ile başrolleri paylaşacağı filmin çekimlerine Şubat 2014'te başlandı. Filmin Nisan 2015'te çıkması planlanıyordu fakat sonradan çıkış tarihi 16 Ekim 2015'e alındı. 2013 yılında Wasikowska'nın "Alis Harikalar Diyarında" filminin devamında oynayacağı açıklandı. 27 Mayıs 2016 tarihinde vizyona giren filmde Wasikowska yine Alice rolünü üstlendi. Şubat 2015'te Guy Pearce, Robert Pattinson ve Carice van Houten'ın başrolünde yer alacağı western-gerilim türündeki Martin Koolhoven filmi "Brimstone"da yer alacağı açıklandı. Daha sonra Haziran 2015'te Wasikowska ve Pattinson'un rollerinin Dakota Fanning ve Kit Harington'a verildiği açıklandı. Mayıs 2015'te Cédric Jimenez'in "The Man with the Iron Heart" (diğer bir adıyla "HHhH") başlığı altındaki tarihsel gerilim filminin kadrosuna dahil oldu. Jason Clarke, Rosamund Pike, Jack O'Connell ve Jack Reynor'un yer alacağı, aynı adlı romandan uyarlanan filmin çekimleri 2015'in Eylül ayında başladı ve 2016 Şubat'ında bitti. Şubat 2017'de Ryū Murakami'nin 1994 yılında yayınlanmış aynı adlı romanından uyarlanan, Nicolas Pesce tarafından yönetilen gerilim filmi "Piercing"de yer aldığı bildirildi. Wasikowska Bronte, Yeni Güney Galler'de yaşamaktadır. 2013 ve 2015 yılları arası "Öteki" filminde başrolü paylaştığı Jesse Eisenberg ile ilişki yaşadı. Müzeler Adası Müzeler Adası (Almanca: "Museumsinsel"), Almanya'in başkenti Berlin'in Mitte ilçesinden geçen Spree Nehri'nin üzerinde bulunan küçük bir adanın kuzey kısmında bulunan tamı tamına 1 kilometrekarelik alana sahip müzeler kompleksi. 1990'da iki Almanya'nın da birleşmesiyle 1945'ten bu yana doğu ve batıya bölünmüş olan koleksiyonun yeniden bir araya getirilme imkânı belirdi. Müzeler Adası, 1999'dan beri UNESCO'nun Dünya Mirasları Listesi'nde bulunmaktadır. Adını kuzeyinde bulunan uluslararası çapta tanınan 5 müzeden alan kompleksin müzeleri: Yılda yaklaşık 3 milyon ziyaretçiyi ağırlayan müzeler kompleksi, 1999'da UNESCO'nun Dünya Mirasları Listesi'ne eklenmiştir. Azerbaycan Yahudileri Azerbaycan Yahudileri (Cuhuri: "çuhuro" / "жугьуро" / ז'אוּהאוּרו; ; Azerice: "cuhudlar", "yəhudilər"; ) Azerbaycan'da yaşayan Yahudilere denir. Tarihsel olarak Azerbaycan Yahudileri Cuhuro, Aşkenazi ve Gurjim gibi bulundukları alt gruplarca tarif edilirler. Azerbaycan bir süre Kırımçaklar, Kürt Yahudileri ve Buhara Yahudilerine ve İbrani kökenli olmayan Subbotnik ve Ger Yahudilerine de ev sahipliği yapmaktaydı. 2002 kayıtlarına göre Azerbaycan'daki Yahudi nüfusu 8900 kişidir ve bunların 5500'ünü Dağ Yahudileri oluşturmaktadır. Birkaç bin kişi de karışık evliliklerden dünyaya gelmiştir. Yahudiler genelde Bakü, Sumgayıt, Kuba, Oğuz Rayonu ve Kırmızı Kasaba'da yaşamaktadır. Kırmızı Kasaba, dünyada, Dağ Yahudilerinin çoğunluğu oluşturduğu tek yerleşim birimidir. Şamahı Rayonunda 1920'den beri Yahudi varlığından söz edilemez. Azerbaycan'daki Yahudilerin tarihi, içinde Lezgi, Sahur, Azeri ve Udi halklarını barındıran tarih öncesi Albanya Krallığı'na kadar uzanır. 1990'daki Arkeolojik çalışmalarda Bakü civarında 7.yy'a ait bir Yahudi yerleşim birimine ve Guba'nın 25 km güneydoğusunda eski bir sinagoga rastlanmıştır. Bakü'deki ilk dini bina 1862'de kurulup bu bina 1896'da sinagoga çevrildi. 19.yy'ın sonlarında birkaç sinagog daha inşa edildi. İlk korolu sinagog 1910'da yine Bakü'de hizmete girdi. 19.yy'ın sonlarında Rus İmparatorluğu altındaki Bakü Siyonizm hareketinin merkezlerinden biri oldu. Hovevei Zion 1891'de kuruldu ve bunu 1899'daki ilk siyonist örgüt takip etti. Bu hareket, hayatı kısa süren Azerbaycan Demokratik Cumhuriyeti'nde güçlüydü ve 1919'da Yahudi Halk Üniversitesi açıldı; düzenli aralıklarla Yidiş, İbranice, Cuhuri ve Rusça basımlar yapılıp okullar, lokaller, hayır kuruluşları ve kültür kurumları açıldı. Sovyetleşme sürecinde tüm siyonist activiteler ve İbranice kaynaklar yasaklandı. 1920'lerin başlarında birkaç yüz Dağ Yahudi ailesi Azerbaycan ve Dağıstan'dan ayrılıp Filistin'de Tel Aviv'e yerleşti. Bir sonraki göç dalgası, Yahudilerin İsrail'e göç yasağının kaldırılmasıyla 1970'lerde gerçekleşti. Azerbaycan Yahudilerinin en kalabalık olduğu 1970'lerde ülkede 41,288 Yahudi vardı ve bunların 3000'i 1972 ve 1978 yılları arasında İsrail'e göç etti. Azerbaycanlı göçmen Yahudilerinin çoğu Tel Aviv ve Hayfa'ya yerleşti. Dağ Yahudilerinin New York ve Toronto'da hatırı sayılır büyüklükte cemaatleri vardır. Avrupa'nın en büyük sinagogu 9 Mart 2003'te Bakü'de açıldı. Ayrıca 2003'ten beri hizmet veren bir de Yahudi okulu bulunmaktadır. Bugün Bakü'de hizmet veren üç, Kuba'da iki ve Oğuz Rayonunda bir sinagog bulunmaktadır. Dağ Yahudilerinin kökeni ve Kafkasya'ya yerleşmeleriyle ilgili çeşitli teoriler ortaya atılmıştır. Bu teorilerden en kabul göreni Dağ Yahudilerinin Orta Çağın başlarında İran'dan ya da İslami fetihler sebebiyle Bizans İmparatorluğu'ndan geldiğidir. Kura nehrinin sol yakasında Albanya'ya yerleşen Yahudiler kuzeylerindeki Kıpçak Hazar Kağanlığıyla temasa geçti. Bu Yahudi cemaatleri sebebiyle Hazarlar Yahudiliği devlet dini olarak seçmiştir. Bunun takip eden yüzyıllar boyunca Dağ Yahudileri kuzeye doğru hareket etmiş Oğuz Türklerinin bölgeye yerleşmesine yol açmıştır. Nüfuslarındaki artış İran'dan gelen Yahudilerle desteklendi. Orta Çağın sonunda Gilan Yahudileri Oğuz'a yerleşti. Bu çağda Dağ Yahudileri Akdeniz Yahudileriyle ekonomik ve kültürel bağ kurdular. Sovyetleşme sürecine kadar tarımcılık ve kumaş ticaretini meslek edindiler. Bazı aileler poligamistti. 1730'da, Safevi Devleti'nden ayrılan Kuba Hanı Huseyn Ali'nin çıkardığı karanameyle Yahudiler mülk sahibi olmaya hak kazandı. 1926 Sovyet nüfus sayımına göre toplam Yahudi nüfusunun çeyreğini oluşturan 7500 Dağ Yahudisi vardı. Sovyetler Birliği'nin son dönemlerindeki Dağ Yahudilerinin nüfusu tam olarak bilinmektedir çünkü bu Yahudiler Sovyetlerin antisemitik tavırları sebebiyle kendilerini Tat olarak tanıttılar. Araştırmacılar, Tat halkıyla Dağ Yahudilerinin aynı kökten geldiği teorilerine şiddetle karşı çıkarlar. Dağ Yahudileri bugün Azerbaycan'daki Yahudi toplumu içindeki önemli grubu oluşturmaktadır. Tat dilinin belirgin bir lehçesi olan ve Cuhuri denen bir dil konuşmaktadırlar. Bu dile Yahudi Tatçası da denir. Nüfusun çoğunluğu birden fazla dil bilmektedir; Cuhuri'nin yanı sıra Azerice ve/veya Rusça da bilmektedirler. İlk Aşkenaz Yahudileri Bakü'ye 1811'de geldi fakat Azerbaycan'a toplu göçler 1870'lere kadar başlamadı. İstikrarlı göçler sayesinde 1910'da Aşkenaz Yahudilerinin nüfusu Dağ Yahudilerininkini geçti. Daha çok petrol zengini Bakü'ye yerleştiler. Rus İmparatorluğu'nun önde gelen petrol şirketi Hazar-Karadeniz Şirketi Alman Yahudisi Rothschild ailesi tarafından kuruldu. Aşkenazlar 1940'ların sonlarına kadar Azerbaycan'a göç etmeye devam ettiler, bunların çoğunu II.Dünya Savaşı'nda evlerinden çıkarılan Rus, Ukrayna ve Beyaz Rusya'dan mülteci Yahudiler oluşturdu. Aşkenazlar, Azerbaycan politikasında aktif rol aldılar. Kiev kökenli Dr.Yevsei Gindes Azerbaycan Demokratik Cumhuriyeti'nin Sağlık Bakanlığına getirildi. Ayrıca 26 Bakü Sovyeti hükûmet başkanından 6'sı Aşkenaz Yahudisiydi. 1912'de kayıtlı avukat ve doktorların üçte biri Aşkenaz idi. 1972 sonrası İsrail'e yapılan göçlerden Yahudiliğin bu alt grubu da nasibini aldı. Nüfuslarındaki azalmayla 1990'ların ortalarında Yahudi nüfusunun çoğunluğunu tekrar Dağ Yahudileri oluşturmaya başladı. Çar ve Sovyet döneminde Azerbaycan'daki çoğu göçmen gibi Aşkenazların dilleri de Ruslaştı. Aşkenazların çoğu Rusçayı bilmekle beraber bazıları Azerice de biliyordu. Yidiş dilini bilenlerin sayısı bilinmemektedir. Çarlık döneminden önce yerel Yahudi cemaatlerinin Gürcistan Yahudileri ile bir bağı olup olmadığı bilinmemektedir fakat 1910'larda Gürcistan Yahudilerinin Bakü'deki varlığı ve kendilerine ait bir eğitim merkezi olduğu bilinmektedir. Bugün birkaç yüz Gürcü Yahudisi Azerbaycan'da yaşamaktadır. 1827'de Yahudi Aramicesi konuşan Kürdistan Yahudilerinden bazıları Azerbaycan'a yerleşti 1919-1939 arası Bakü'de Kürdistan Yahudilerinin bir sinagogu bulunmaktaydı. Sovyetleşmeden sonra Stalinist Sovyet hükumetince pek hoş karşılanmayan Kürt Yahudileri 1951'de Kafkasya'dan çıkarıldı. Dünyada sadece 2500 kişi olan Kırımçaklardan 1989'da 41 tanesi Azerbaycan'da yaşamaktaydı. Buhara Yahudilerinin nüfusu ise 88'di. Gerler ve Subbotnikler Rusya'nın değişik yerlerinde 1820'lerde Yahudiliğe geçmiş etnik gruplardır. 1839-1841'de Çar hükûmeti bu kişileri bugün Azerbaycan'ın bulunduğu Güney Kafkasya'ya sürdü. Buraya vardıklarında eski adı Astrahan-Bazar olan Celilabad'ın en büyük yerleşim birimlerinden Privolnoye'ye yerleştiler. Burası sonraları Rusya'nın en büyük Yahudi-Rus yerleşim birimlerinden biri oldu. Sovyet döneminin sonlarına doğru Ger ve Subbotnik halkın Azerbaycan'daki nüfusu 5000'di. 1997'de ise sadece 200 kişi kaldı ve bunların çoğu Rusya'ya göç etmeyi planladığından ülkedeki bu cemaat yok olmak üzeredir. 1960'ların başında Azerbaycan Yahudi cemaatinde kültürel canlanma tekrar başladı. Samizdatlar basılmaya başlandı. 1987'de Bakü ve Sumgayıt'ta birçok kültürel ve Siyonist örgütler tekrar kuruldu ve Sovyetler Birliğinde ilk yasal İbranice dersleri Bakü'de öğretilmeye başlandı. Yahudi dilleri öğretimi 1930 ve 40'larda Kremlin tarafından kaldırılıp Yidiş ve Cuhuri dil eğitimi Rusça ile değiştirildi. Sovyetler Birliği'nin çöküşünün ardından 1994'te dini eğitim veren bir yeşiva ve 1999'da Or Avner Habad Gündüz Okulu açıldı. 1994'te bir devlet üniversitesinde İbranice eğitimi başlayıp iki lisede de seçmeli ders olarak sunuldu. Yahudi çalışmalarına adanan Or Avner Habad Merkezi ise 31 Mayıs 2007'de Bakü'de açıldı. Bu merkez gündüz okulu, yuva, yurt, bilim departmanı ve kütüphane vs. servisleri sunmak amacıyla kuruldu. 2007 itibarıyla Bakü'de Aşkenazlara, Cuhurolara ve Gurjimlere hizmet eden üç adet sinagog bulunmaktadır. Cuhuroların sinagogu Kafkasların en büyüğüdür. Kuba'nın yakınlarındaki Kırmızı Kasaba'da iki, Oğuz'da da bir sinagog bulunmaktadır. Privolnoe'deki Gerlere ait sinagog 1990'lardaki dış göçlerle azalan nüfus sebebiyle muhtemelen aktif halde değildir. 2005'te Yahudi asıllı Yevda Abramov Azerbaycan Millî Meclisi'nde vekillik yapmaktadır. "ABD Demokrasi, İnsan Hakları ve İşçilik Bürosu"nun 5 Ocak 2005'te sunduğu "Küresel Anti-Semitizm" raporuna göre ülkede Yahudilere karşı önyargı ve ayırımcılık olaylarının ender görüldüğü, münferit antisemitik hareketlere hükûmetin anında el attığı belirtilmiştir. Aynı raporda hükûmetin Yahudilere karşı yapılan saldırılara göz yummadığı ve bu saldırıları hoş görmediği dile getirilmiştir. FC Unirea Alba Iulia FC Unirea Alba Iulia, eski Rumen futbol takımdır. 2013 yılında feshedilmiştir. Liga I: Liga II: Cupa RomÃ¢niei: Baron Otel Baron Otel, Suriye'nin ve Orta Doğu bölgesinin en eski otelidir. Otel Suriye'nin ikinci büyük şehri olan Halep'te bulunmaktadır ve Halep Ulusal Müzesi' nin tam karşısında bulunmaktadır. Halep'te lüks bir otel inşa etme fikri 19.yüzyılda doğmuştur. 1870'li yıllarda hac görevi için Kudüs'e gitmekte olan Ermeni asıllı Mazlumyan, hac yolunda iken Halep'teki kervansaraylarda konaklayan Avrupalıların kötü şartlarda kaldığını ve kendilerini rahat hissetmediklerini fark etti. Böylece Halep'te bir otel kurma fikri doğmuş oldu. Mazlumyan ilk etapta Ararat Otel'i kurdu ve sonrasında Mazlumyan kardeşleriyle birlikte 1909'da Baron Oteli kurdular. 1911'de ikinci katı, 1940'ta ise üçüncü katı inşa edilmiştir. Otel kuruluşunun ardından pek çok ünlü konuğu ağırlamıştır. Özellikle otelin ikinci katı pek çok ünlü ziyaretçiye tanıklık etmiştir. Mustafa Kemal Atatürk 26 Ağustos 1918'de Halep'e gelmiş ve Baron Oteli'nde 21 gün kalmıştır. Arabistanlı Lawrence 202 nolu odada kalmış, Kral Faysal Suriye' nin bağımsızlığını bu otelin 215 nolu odasının balkonundan ilan etmiştir. Agatha Christie Şark Ekspresinde Cinayet romanının ilk bölümünü 203 numaralı odada yazmıştır. Zayed bin Sultan Al Nahyan (Birleşik Arap Emirlikleri'nin kurucusu), Amerikalı milyarder David Rockefeller, Julie Christie, Theodore Roosevelt, Lady Louise Mountbatten, Charles Lindberg ve Yuri Gagarin otelin diğer ünlü konuklarındandır. BelÃ§ika'daki Yahudilerin tarihi Belçika'daki Yahudilerin tarihi 1. yüzyıla kadar uzanır. II. Dünya Savaşı'ndan önce 100.000'i bulan ülkedeki Yahudi nüfusu Holokost'tan sonra nüfusunun yarısından fazlasını kaybetti. Belçika'nın bulunduğu topraklara ilk Yahudiler Romalılar zamanında 50-60 yılları arasında geldiler. Barbant Düklüğü'nde 1200'de Yahudilerin varlığı bilinmektedir. 1261'de Barbant Dükü III. Henry'nin emriyle Yahudiler ve tefeciler eyaletten kovuldu. Haçlılar döneminde yaşamın daha da zorlu bir hale geldiği Yahudi cemaatinde vaftiz edilmek istemeyenler öldürüldü. Bölgedeki bu ilk Yahudi cemaati Büyük Veba Salgını'yla hemen hemen yok oldu. 16. yüzyılda İspanya'dan kovulan Sefarad'ların çoğu Belçika ve Hollanda'ya yerleşti. 15. yüzyılın sonunda Marrano olarak bilinen gizli Yahudiler ise Anvers'e yerleşti. 1713'ten sonra Avusturya hakimiyetindeki Belçika'da Yahudi toplumuna karşı daha serbest bir politika izlendi ve bazı Aşkenazlar buraya göç etti. Fransız ve Hollanda hakimiyeti altında ise Yahudilerin durumu daha da iyiye gitti. II. Dünya Savaşı'ndan hemen önce ülke 100.000 kişiyle en kalabalık Yahudi nüfusuna şahit oldu; Yahudilerin 55.000'i Anvers'te 35.000'i de Brüksel'de yaşıyordu. 20.000 civarında Yahudi de Almanya'dan gelen mültecilerdi. Belçika, Mayıs 1940 ile Eylül 1944 arası Nazi Almanyası tarafından işgal edildi ve antisemitik politikalar bu ülkede de uygulanmaya başlandı. Bu uygulamalar direniş gösteren bazı şehirlerde zorlukla uygulanabildi. Birçok Belçika Yahudisi başta Auschwitz olmak üzere toplama kamplarına gönderildi. "Yahudi Savunma Komitesi" millî direniş hareketiyle birlikte çalıştı; bu komite savaş sırasında Belçika'daki en geniş Yahudi savunma hareketiydi. 1942 - 1945 arası 25.000 Yahudi kayıplara karıştı. Belçika, toplama kampına giden trenin durdurulup tutukların kaçmasına fırsat tanıyan tek işgal altındaki ülkeydi. Bugün Belçika'da 42,000 civarında Yahudi bulunmaktadır. 20,000 kişilik nüfusuyla Anvers Yahudi cemaati Avrupa'nın en büyük Yahudi cemaatlerinden biri olup anadili Yidiş olan dünyadaki ender cemaatlerdendir. Anvers Yahudi çocuklarının %95'i Yahudi eğitimi almaktadır. Ülkede 5 Yahudi gazetesi, 30'u Anvers'te olmak üzere toplam 45 aktif sinagog bulunmaktadır. Sarkad Sarkad (Macarca Sarkad) Macaristan'ın Békés eyaletinde bir kasabadır. Sarkad aşağıdaki yerlerle Kardeş şehir dir: Szeghalom Szeghalom Macaristan'ın güneydoğusunda Békés eyaletinin bir kasabasıdır. Halkın Mücahitleri Örgütü Halkın Mücahitleri Örgütü (HMÖ) (Farsça: سازمان مجاهدين خلق ايران "sāzmān-e mojāhedin-e khalq-e irān"), İran İslam Cumhuriyeti'ni yıkmayı amaçlayan İslamcı sosyalist örgüt. 1965 kurulmuş olan örgüt esas olarak İran Şahı Muhammed Rıza Pehlevi, kapitalizm ve Batı emperyalizmine karşı silahlı mücadeleyi amaçlamıştır. Örgüt 2001 yılından beri şiddet eylemlerini terkettiğini iddia etmekte ve bugün İran'da demokratik, seküler bir koalisyon hükûmeti için çabalayan, sürgün parlamentosu rolünü üstlenmiş "şemsiye örgüt" İran Ulusal Direniş Konseyi'deki (İUDK) temel yapıdır. Örgütün binlerce üyesi yıllarca Irak'taki kamplardadır fakat BBC'ye göre ABD işgalinden sonra silahsızlanmış ve ateşkese bağlı oldukları söylenmiştir. İUDK'nın sadece HMÖ'nün bir paravan örgütü olup olmadığı ., İUDK'nın da teröre bulaşıp bulaşmadığı ya da İran'da demokrasi için mücadele veren meşru bir muhalif örgüt olup olmadığı konusundaki önemli tartışmalar, batılı karşıtları tarafından İran'la yapılan pazarlıklarda koz olarak kullanılmaya çalışılmaktadır. HMÖ'nün silahlı kanadı "İran Ulusal Kurtuluş Ordusu" (İUKO) adlandırılmaktadır/adlandırılmaktaydı. İran hükûmeti silahlı kanadı resmi olarak, HMÖ'nün gerçekten İslami olmadığını öne sürerek, "Münafıklar" olarak isimlendirmektedir. Kanada, Irak ve İran HMÖ'yü terörist örgüt olarak kabul etmektedir. 26 Ocak 2009 tarihinde Avrupa Birliği Konseyi HMÖ'nü AB terörist örgütler listesinden çıkartmıştır. Örgüt bu durumun "yedi yıllık hukuki ve siyasi savaş"ın bir sonucu olduğunu açıklamıştır. ABD HMÖ'nü 28 Eylül 2012 tarihinde terör örgütleri listesinden çıkarmıştır. HMÖ ve İUDK, 2002 ve 2008 senelerinde ABD'ye İran'ın nükleer programıyla ilgili istihbarat sağladıklarını iddia etmişlerdir. İran Halkın Mücahitleri, çeşitli isimlerle anılmaktadır: 2003 savaşından önce Irak'ta konuşlanmış 5000 ila 7000 arasında ağır silahlı HMÖ militanı olduğuna inanılmakla birlikte, 3000 ile 5000 arasındaki bir sayı daha mantıklı görülebilir. 2005'te ABD think-tank kuruluşu Council on Foreign Relations, üçte biri ila yarısı savaşçı olan 10000 üyesi olduğuna inanmaktadır. Aynı kuruluş, HMÖ'nün üye sayısında düşüş olduğunu ve yeni üye bulmakta başarısız olduğunu iddia etmektedir. "New York Times"'da 2003'te yayımlanan bir makaleye göre HMÖ, Irak'ta konuşlanmış çoğu kadınlardan oluşan 5000 savaşçıya sahiptir. Ashraf kampındaki son nüfus sayımı, 900 kadarı kadın olmak üzere toplamda 3500 civarında üye olduğununu göstermiştir. İran HMÖ 1965 senesinde, orta sınıf, Tahran Üniversitesi Üniversitesi öğrencisi olan ve içlerinde Mohammad Hanifnejad, Saied Mohsen ve Ali-Asghar Badizadegan'inde bulunduğu, İran Özgürlük Hareketi'nin altı eski üyesi tarafından kurulmuştur. HMÖ yozlaşmış ve baskıcı buldukları Şah Muhammed Rıza Pehlevi yönetimine karşıydılar ve Özgürlük Hareketini de ılımlı ve etkisiz olarak görmekteydiler. İlk beş yılda örgüt öncelikle İslam yorumuyla Marksist felsefe pratiklerini birleştirmek amacıyla ideolojik çalışmalara yoğunlaştı. Örgüt ilk eylemleri, Pehlevi'nin savurgan "İran monarşisinin 2500 yılı kutlamaları" nedeniyle 1971 yılının Ağustos ayında Tahran elektrik idaresinin bombalanması ve başarısız bir uçak kaçırma olayıdır. Dokuz mücahit tutuklanmış ve işkence altında tutuklulardan birisinin bilgi vermesi üzerine 66 örgüt üyesi daha tutuklanmıştır. Birkaç ay içerisinde örgütün tüm yönetici kadrosu idamlar ve sokak savaşları aracılığıyla SAVAK tarafından ortadan kaldırılmıştır. Diğer üyeler yıllarca tutuklu kalmış ve Massoud Rajavi'yi de içine alan son grup Ocak 1979'da, Ayetullah Humeyni'nin Tahran'a dönmesinden hemen önce serbest bırakılmıştır. Bununla birlikte örgüt varlığını sürdürmüş ve rejime karşı şiddet olaylarına devam etmiştir. Ekim 1975'te örgüt ideolojik bir bölünmeye maruz kalmıştır. HMÖ'nün tutuklanmamış liderlerinin büyük çoğunluğu Marksizmi kabul ve örgütü Marksist-Leninist olarak ilan etmeye evet demiştir. Bu durum "İdeolojik Meseleler Manifestosu" isimli kitapta merkez yönetici kadronun "on yıllık yeraltı varlığı, dört yıllık silahlı mücadele ve iki yıllık yoğun bir ideolojik yeniden değerlendirme sonucunda esas devrimci yolun İslam değil Marksizm olduğu sonucuna ulaşmışlardı." şeklinde beyanıyla açıklanmaktadır. Ayatallah Taleqani'nin oğlu Mujtaba Taleqani de Marksizmi kabul edenlerden biriydi. Böylece. Böylece Mayıs 1975'le birlikte, her birinin kendine ait yayın organı, kendi örgütlenmesi ve eylemleri olan iki rakip Mücahit örgütü vardır. İran devriminde birkaç ay önce Marksist Mücahitlerin büyük kısmı kendilerini "Peykar" olarak isimlendirmiştir. 7 Aralık 1978 tarihindeki tam ismi ise "İşçi Sınıfının Kurtuluşu için Mücadele Örgütü"dür. Bu isim Rusya, St. Petersburg'da sosyalist grup kanat bir grup olan İşçi Sınıfının Kurtuluşu İçin Mücadele Birliği'nden gelmektedir. Bu birlik, Lenin tarafından 1895 sonbaharında kurulmuştur. 1970'lerde İran'daki Amerikalılar örgütün birincil hedefleriydi. İslam Devrimi gerçekleşene kadar HMÖ'nün Marksist kanadı hem İran hem de Batılı hedeflere saldırılar düzenlemiştir. Amerikan Dışişleri ve Avustralya Meclisi Dışişleri komisyonunun HMÖ sunumuna göre örgüt 1970ler boyunca birçok Amerikan askeri personeline ve İran'da çalışan sivile suikastlar düzenlemiştir. Devrimde sonra örgüt 1979'da Tahran'da ABD Büyükelçiliği işgalini aktif bir şekilde desteklemiştir. HMÖ'nün devrimci Şiilik ideolojisi, birçoklarına göre ilham aldıkları Ali Shariati'nin yaptığına çok benzer bir İslam yorumuna dayanmaktadır. Tarihçi Ervand Abrahamian'e göre ilerleyen yıllarda Shariati'nin hem kendisinin hem de verimli çalışmalarının dolaylı olarak Mücahitlere yardım ettiği açıktır. Amerikan Dışişlerine göre HMÖ'nün felsefesi Marksizm, nasyonalizm ve İslam'ın bir sentezidir. Örgütün kurucularından Ahmad Reza'i'nin yazdığı ve grubun "ilk büyük ideolojik çalışması" olan "Nahzat-i Husseini"' (ya da Hüseyin'in davası) adlı eserde, Muhammed'in tesis etmeye çalıştığı toplumsal düzenin "Nizam-ı Tevhid" (birlik nizamı-düzeni) kavramıyla tanımlanabileceği ifade edilmektedir. Bu kavram ile sadece, aynı din etrafında ve aynı tanrıya ibadet etmek için bir araya gelmiş bir topluluğun tanımlanmadığı, bunun yanı sıra, tüm topluluğun ortak refahını yükseltmeyi amaçlayan insanların oluşturduğu, sınıfsız bir toplum yapısının tarif edildiği savunulmaktadır. "Kültürümüzde özel bir yere sahip olan ve devrimci bir içerik taşıyan Şiilik aslında, Hüseyin'in şehadeti ve onun mücadelesidir." Özellikle son yıllarda Maryam Rajavi'nin yönetiminde örgüt kadınların lehine çok güçlü ilkeler kabul etmiştir. Artık kadınlar HMÖ örgütü içinde bazı üst düzey görevleri üstlenmektedir ve savaşçıların sadece üçte biri kadın olmasına rağmen komutanların üçte ikisi kadınlardan oluşmaktadır. Rajavi, kadınların da erkeklerle eşit haklara sahip olması gerektiğine tam olarak inanmaktadır. HMÖ 1981 yılında İran hükümetine muhalifleri tek bir şemsiye örgüt altında birleştirme amacıyla İran Ulusal Direniş Konseyi'ni (İUDK) kurmuştur. HMÖ, geçtiğimiz 25 yıl içinde İUDK'nın 540 üyeli, serbest seçimleri, cinsiyet eşitliğini ve etnik ve dini azınlıklara eşit haklar verilmesini savunan bir sürgün meclisine dönüştüğünü iddia etmektedir. HMÖ aynı zamanda serbest pazar ekonomisini savunduğunu ve Orta Doğu'da barışı desteklediğini iddia etmektedir. Buna rağmen FBI İUDK'nın ayrı bir örgütlenme değil bunun yerine her dönemde HMÖ'nün bir parçası olduğunu ve tersi olması gerektiği halde İUDK'nın HMÖ'nün politik kolu olduğunu iddia etmektedir. Bugün UİDK'daki temel örgüt HMÖ olmasına rağmen, geçmişte İran Kürdistan Demokrat Partisi gibi diğer örgütlere de ev sahipliği yapmıştır. Örgütün resmi ideolojisine göre, serbest seçimler ve bu seçimlerde halkın seçme ve seçilme hakkının bulunması siyasi meşruiyetin olmazsa olmaz ön koşulu ve yegane göstergesidir. Örgüt yayınlarında, toplumu oluşturan bireylerin şahsi irade ve seçimleri göz ardı edilerek, İslam dininin kavranamayacağı öne sürülmektedir. Onlara göre, Kuran'da da belirtildiği gibi, insanlarla hayvanlar arasındaki en büyük fark, insanoğlunun özgür iradeye sahip olmasıdır. Bu düşünce temelinde asıl olan insanoğludur.Özgürlük olmadan toplumsal gelişme ve özgürlükten bahsedilemez. Örgüt liderleri kendilerini Müslüman olarak tanımlasa da, HMÖ kendisini laik bir örgüt olarak tanımlamaktadır: "Ulusal Direniş Konseyi, din ve devlet işlerinin birbirinden ayrı olması gerektiğini savunur." İran devriminin ardından Ayetullah Humeyni'nin yeni kurulmuş olan teokratik hükûmeti HMÖ'nü yok etmek için şiddetli bir kampanyaya başladı. Humeyni HMÖ'ne eklektik oldukları, Batı tutkusu/taklitçiliği ("the Western plague" - bir yozlaşma terimi olarak kullanılıyor) ile kirlenmiş, münafık ve kafir oldukları gerekçesiyle saldırmaktaydı. 1980 yılının Şubat ayında "Hizbullah" yanlılarının HMÖ ve diğer solcu gruplara ve bu gruplara ait mekanlara yoğun saldırılarının sonucunda, HMÖ yanlıları diğer solcu gruplarla birlikte yeraltına çekilmek zorunda kaldı. 1979 yılından 1981'e kadar yüzlerce HMÖ üyesi katledildi. 3000 kadar örgüt üyesi de tutuklandı . Bu gelişmeler sonunda örgüt,2o Temmuz 1981 tarihinde kitleleri İslam bayrağı altında toplayarak, İran'ın yeni yönetimini ve lider kadrosunu protesto etmeyi hedefleyen geniş katılımlı bir miting tertip etti. HMÖ bu olayı İran tarihinde bir dönüm noktası olarak tanımlamıştır. 1980 yılının Şubat ayında, HMÖ üyelerine ve diğer sol gruplara ait kitap dükkanlarına, stantlarına ve toplanma mekanlarına yönelik, "hizbullahçı" saldırılar yoğunlaştı ve sol grupları yer altına çekilmeye zorladı. 1979-1981 arası dönemde, yüzlerce HMÖ üyesi öldürüldü ve 3,000 kadarı da tutuklandı. Bu baskılar karşısında örgüt, İran'ın yeni yönetimini protesto etmek amacıyla, 20 Haziran 1980 tarihinde İslam bayrağı altında geniş katılımlı bir protesto mitingi düzenledi. HMÖ bu gösteriyi, çağdaş İran tarihinde bir dönüm noktası olarak tanımlamıştır. 28 Haziran 1981 tarihinde, İran İslami Cumhuriyet Partisi'nin (İCP) liderleri, partinin Tahran'daki genel merkezinde toplantı halindeyken çok güçlü bir patlama meydana geldi. Aralarında Yargıtay Başkanı Ayetullah Muhammed Beheşti'nin de bulunduğu (o dönem Ayetullah Humeyni'den sonra İran İslam Devrimi'nin en güçlü kişisi olarak gösterilen kişi), parti yöneticisi ve parlamenter 73 kişi bombalama olayında yaşamını yitirdi. Mücahitler, bombalamayla alakaları olduğuna dair iddiaları ne yalanladılar, ne de eylemi üstlendiler. Ancak eylemi, rejimin artan saldırganlığına karşı gerekli bir cevap olarak tanımladılar. Fakat HMÖ bu eylemi, rejimin artan saldırganlığına karşı kaçınılmaz bir reaksiyon olarak tanımlamaktaydı. Bombacının Muhammed Reza Kolahi isimli, HMÖ militanı genç bir öğrenci olduğu belirlendi. Kendisini ses mühendisi olarak tanıtıp binada çalışmaya başladığı, bu sayede eylemi gerçekleştirebildiği anlaşılmıştı.. Humeyni, saldırıyla ilgili olarak HMÖ'yü suçluyordu. BBC muhabiri Baqer Moin'e göre, İran kamuoyunda da eylemin HMÖ tarafından gerçekleştirildiğine dair yaygın bir inanış vardı. PMOI 1986'da İran-Irak savaşı esnasında genel merkezini Irak'a taşımıştır. US State Department'e göre PMOI tüm askeri ve finansal desteği 2003 Irak işgaline kadar Saddam hükümetinden sağlamaktaydı. HMÖ'den çok sayıda ve diğer muhalif sol örgütlerden de bir miktar mahkûm (çeşitli kaynaklara göre 1400 ila 30000 arasında) Sonsuz Işık Operasyonu ardından 1988 yılında idam edilmiştir. Muhalif Ayetullah Montazeri günlüklerine bu katliamın, insanlığa karşı işlenmiş sayılabilecek bu suçun emrinin Ayetullah Humeyni tarafından verildiğini ve mevcut İran hükümetinin yüksek dereceli üyeleri tarafından uygulandığını yazmıştır. 1986'da Fransa başbakanı Jacques Chirac'ın Tahran ile Lübnan'da Hizbullah tarafından esir tutulan Fransız rehinelerin serbest bırakılması için anlaşmaya varınca HMÖ Fransa'yı terk etmek yeniden Irak'a yerleşmek zorunda kaldı. Araştırmacı gazeteci Dominique Lorentz, 1986'da Fransızların rehin alınmasını, Fransa'nın İran tarafından nükleer programla ilgili olarak tehdit edilmesi olarak görmektedir. ABD Dışişleri ve Avustralya Meclisi Dışişleri komisyonu istihbaratına göre HMÖ ayrıca Irak Cumhuriyet Muhafızları'nın 1991 Körfez Savaşı sonrasındaki Kürt ve Şii ayaklanmalarını bastırmasına destek olmakla suçlanmaktadır. Eski HMÖ üyelerine göre kocası Massoud Rajavi yanında yıllarca eşbaşkanlık/yardımcı başkanlık yaptıktan sonra liderliği üzerine alan Maryam Rajavi'nin "Kürtleri tanklarınızın altına alınve mermilerinizi İran Devrim Muhafızları için saklayın." dediğini bildirmişlerdir. " Takip eden yıllarda HMÖ İslam Cumhuriyeti'nin 1998'de "Evin Kasabı" olarak da bilinen İran Silahlı Kuvvetleri Genelkurmay asbaşkanı Asadollah Lajevardi ve 10 Nisan 1999'da evinin kapısında öldürülen Tuğgeneral Ali Sayyad Shirazi'yi de içeren bazı politik ve askeri figürlere suikastlar düzenledi. 2003'teki Irak işgalinin ardından HMÖ kampları Saddam Hüseyin'le işbirliği yaptığı gerekçesiyle koalisyon güçleri tarafından bombalanmıştır. 15 Nisanda ABD Özel Kuvvetleri HMÖ'nün liderleri ile bir ateşkes anlaşması sağlamış ve böylece saldırı sonrası koalisyon güçleriylede ateşkese girmişlerdir. Tüm yerleşkeler herhangi bir muhalefet olmaksızın teslim olmuştur. In the operation, the US reportedly captured 6,000 PMOI fighters and over 2,000 pieces of military equipment. This was a controversial agreement both in the public sphere and privately among the Bush administration due to the MEK's designation as a terrorist organization by the U.S. State Department. Operasyon esnasında Amerikalı kaynaklara göre 6000 HMÖ militanı ve 19 İngiliz yapımı Chieftain tankta dahil olmak üzere 2000 parçanın üzerinde askeri mühimmatta ele geçirilmiştir. Irak Ulusal Güvenlik Danışmanı Mowaffak al-Rubaie, 23 Ocak 2009 Tahran ziyaretinde Irak Başbakanının HMÖ'nün Irak topraklarında kendisine daha fazla yer bulamayacağı ve örgüt üyelerinin İran'a dönmek ya da üçüncü bir ülkeye gitmek arasında bir seçim yapmak zorunda oldukları şeklindeki daha önceki açıklamalarını yinelemiş ve bu söylemlerin iki ay içerisinde gerçekleştirileceğini eklemiştir. Irak'ın Diyala ilindeki Ashraf HMÖ kampına Irak güvenlik güçleri tarafından 29 Temmuz 2009'da gerçekleştirilen baskında sekiz İranlı ölürken 400'ü de yaralanmıştır. Amerikalı yetkililerin uzun süredir Bağdat'ın kuzeydoğusundaki kampın şiddetle ele geçirilmesine muhalif olmasına rağmen gerçekleştirilen baskın Irak'taki Amerikan etkisinin azalmasının bir sembolü olarak yorumlanmaktadır. Irak hükûmeti başlarda 20 yıldır HMÖ'nün evi olmuş kampın kontrolünün ele geçirilmesi esnasında ölümler olduğunu reddetmiştir. Diğer söylentilere göre bir düzine insan öldürülmüştür. Simaye Azadi'ye göre çok sayıda saldırı filme alınmış ve YouTube gibi İnternet sitelerine yüklenmiştir. HMÖ ve İUDK, bugün ABD ve müttefiklerinin temel meselesi olan İran'ın nükleer programını 2002 yılında ortaya çıkaran ilk yapı olduğunu ileri sürmektedir. 20 Şubat 2008 tarihinde İUDK İslam Cumhuriyeti'nin başka bir nükleer tesisi daha ortaya çıkarttığı iddia etmiştir. Bu iddia bağımsız kaynaklarca hiçbir zaman doğrulanmamıştır. Ashraf kampı 28 Temmuz 2009 günü Irak güçleri tarafından saldırıya uğramıştır. Bu saldırıdan önce korunma açısından Amerikan güçlerine bağımlıydılar. Amerikalıların kamptan çekilmeleriyle birlikte Irak hükûmeti eski anlaşmaların kendilerini bağlamayacağını açıkladı. En az 11 kişinin öldüğü olay HMÖ takipçilerinin açlık grevlerini doğurdu. Akut stres tepkisi Akut stres tepkisi (akut stres bozukluğu, psikolojik şok, mental şok veya basitçe şok), korkunç ya da travmatik bir olaya karşı tepki olarak ortaya çıkan psikolojik bir durumdur. Bununla bağlantısı olmayan dolaşım sistemiyle ilgili şok ile karıştırılmamalıdır. Akut stres tepkisi ilk olarak Walter Cannon tarafından 1920'lerde, hayvanların tehdite karşı sempatik sinir sistemindeki genel bir boşalmayla tepki göstermesi olarak nitelendirildi. Tepki daha sonra, omurgalılar ve diğer organizmalar arasındaki stres yanıtlarını düzenleyen genel adaptasyon sendromunun ilk aşaması olarak kabul edildi. Tanım olarak akut stres tepkisi, bir kişinin yaşadığı veya tanık olduğu travmatik olayın sonucudur. Olayda kurban/tanık şiddetli, rahatsız edici ve beklenmedik bir korku yaşar. Kurban veya tanık kendisinin ya da başka birinin ciddi bir şekilde yaralanacağı veya öleceği hissine kapılır. Yoğun bir çaresizlik karşısında zihnin ve vücudun verdiği yanıt olan akut stres tepkisi, travma sonrası stres bozukluğunun bir çeşididir. Yaş, cinsiyet, toplumsal ve kültürel koşullar, çocukluk çağında yaşanan olumsuzluklar, olumsuz hayat olaylar, toplumsal desteğin yetersizliği, aile ve psikiyatrik hastalık öyküsü gibi genetik, biyolojik ve psikolojik yatkınlıklar bu tür bir etkinin ortaya çıkmasını kolaylaştırmaktadır. 2010-11 UEFA Åžampiyonlar Ligi 2010-11 UEFA Şampiyonlar Ligi, Şampiyonlar Ligi'nin 56. sezonudur. Final karşılaşması, 28 Mayıs 2011'de Londra'daki Wembley Stadyumu'nda oynandı. Finalde FC Barcelona, Manchester United'ı 3-1 mağlup ederek tarihinde 4. kez kupayı müzesine götürdü. Tüm kuralar İsviçre'nin Nyon kentinde çekildi. Ön eleme turları iki kademe halinde yapılacaktır. İlk ayakta, gruplara direkt katılamayan ülke şampiyonu kulüpler gruplara katılmak için mücadele verecektir. Diğer ayakta ise, liglerinde şampiyon olamayan ve direkt katılamayan kulüpler mücadele edeceklerdir. İlk eleme turuna 4 kulüp katıldı. İlk maçlar 29-30 haziran 2010, ikinci maçlar 6-7 temmuz 2010 tarihlerinde oynandı. İkinci eleme turuna 34 takım katıldı. İkinci eleme turunun ilk maçları 13-14 temmuz 2010, ikinci maçlar ise 20-21 temmuz 2010 tarihlerinde oynandı. Üçüncü eleme turuna 30 takım katıldı. Üçüncü eleme turunun ilk maçları 27-28 temmuz 2010, ikinci maçlar ise 3-4 ağustos 2010 tarihlerinde oynandı. !colspan="6"|Åžampiyonlar !colspan="6"|Åžampiyon olmayanlar Play-off turu kuraları 6 Ağustos 2010 çekildi. Bu turun ilk maçları 17-18 Ağustos 2010, ikinci maçları ise 24-25 Ağustos 2010 tarihlerinde oynandı. !colspan="6"|Åžampiyonlar !colspan="6"|Åžampiyon olmayanlar Son Åžampiyon Son 16 turunun ilk maçları 15, 16, 22 ve 23 Şubat, ikinci maçları ise 8, 9, 15 ve 16 Mart 2011 tarihlerinde oynandı. İlk maçlar 5 ve 6 Nisan, ikinci maçlar ise 12 ve 13 Nisan 2011 tarihlerinde oynandı. İlk maçlar 26 ve 27 Nisan, rövanşlar ise 3 ve 4 Mayıs'ta oynandı. Final mücadelesi 28 Mayıs 2011 tarihinde İngiltere'nin başkenti Londra'daki Wembley Stadyumu'nda oynandı. Yahudilere yönelik zulüm Yahudilere yönelik zulüm, farklı zamanlarda ve geniş bir coğrafya içindeki farklı yerlerde meydana gelmiştir. Yahudilerin tarihinde önemli bir yere sahip olmasının yanı sıra, zulüm gören Yahudilerin içinde yaşadığı ülke ve toplumların genel tarihi ve sosyal gelişimini de kayda değer ölçüde etkilemiştir. Orta Çağ’da, Avrupa’daki Antisemitizmin kökenleri dine dayanmaktaydı. Her ne kadar Katolik Kilisesi dogmasının bir parçası olmasa da, aralarında din adamlarının da bulunduğu birçok Hristiyan, İsa’nın öldürülmesinden Yahudileri toplu olarak sorumlu tutmak şeklindeki, kökenleri Sardisli Melito’ya kadar uzanan uygulamayı sürdürmüştür. Özel bir Katolik Cizvit araştırma üniversitesi olan Boston College’ın İsa’nın Çilesi Piyesleri Rehberi’nde (Guide to Passion Plays) de belirtildiği üzere, “Zaman içinde Hristiyanlar… Yahudilerin tümünün İsa’nın öldürülmesinden sorumlu olduğunu… kabul etmeye başlamıştır. Bu yoruma göre, gerek İsa’nın ölümü sırasında hazır bulunan Yahudiler gerekse de tüm zamanlarda, toplu olarak Yahudi halkı, tanrı öldürme suçunu işlemişlerdir. 1.900 yıllık Hristiyan-Yahudi tarihinde de, tanrıyı öldürme suçlaması, Avrupa ve Amerika’daki Yahudilere karşı nefrete ve cinayete dönüşmüştür.” On bir ve 13. yüzyıllar arasındaki dönem, Yahudiler için Avrupa’nın birçok yerinde, kan iftiraları, kovulmalar, din değiştirmeye zorlanmalar ve katliamlar ile dolu, geniş çaplı baskılar ile geçmiştir. Avrupa’da Yahudilere karşı ön yargıların kökeninde ise din yatmıştır. Yahudiler sıklıkla birçok Avrupa ülkesinde