VIII. Henry geçti. Birkaç ay sonra ise ölen ağabeyinin karısı Aragonlu Catherine ile evlendi. VIII. Henry'nin Bessie Blount ile olan ilişkisinden Henry Fitzroy doğdu. Henry altı yaşında İngiliz Kontu, Richmond ve Somerset Dükü oldu. Henry'nin bilinen ikinci metresi Mary Boleyn'den Catherine Carey ve Henry Carey adlı iki çocuğu oldu. Catherine Carey daha sonra teyzesi Kraliçe Anne Boleyn'e ve kralın 4. karısı Clevesli Anne'e nedimelik yapmıştır. Henry'nin ikinci karısı Anne Boleyn ile evliliği sırasında Anne ve Mary'nin kuzeni olan Madge Shelton ile de ilişkisi olduğu iddia edilmektedir. Aynı zamanda Anne Boleyn'den sonra evlendiği 3. eşi ve VI. Edward'ın annesi Jane Seymour'u Anne ile hala evliyken metresi yapmıştır. Bu yüzden Anne'le evliliği süresince sık sık kavga ettikleri iddia edilmektedir. Aynı şekilde 5. karısı Katherine Howard da Clevesli Anne'den boşanmadan önce metresi olmuştur. Henry'nin Aragonlu Catherine ile evliliği sırasında altı çocuğu oldu ama bunların arasından sadece bir kız çocuğu, Prenses Mary sağ kaldı. Kral, Anne Boleyn'e olan aşkının da etkisiyle Catherine'in erkek çocuk doğuramamasını evliliklerinin lanetli ve geçersiz olduğuna bağlayarak evliliklerini sonlandırmak istedi. Fakat, Catherine'nin yeğeni İspanya İmparatoru V. Karl veya Şarlkent, Henry'nin bu isteğine şiddetle karşı çıktı. Yaklaşık altı yıl boyunca boşanmak için uğraşan Henry, İngiliz Reformu ile Anglikanizm kilisesini kurdu ve ilk evliliğinin geçersiz olduğunu ilan etti. 1533 yılında Anne ile evlendiler ve evlilikleri 3 yıl sürdü. Anne'in yaptığı doğumlardan sağ kalan tek çocukları I. Elizabeth'tir. 1535'te Henry, Anne'in sonradan ölü doğacak olan çocuğuna hamile olduğunu öğrendiğinde şölenler ve mızrak dövüşleri düzenledi. O da bu dövüşlere katıldı ancak attan düşerek ağır yaralandı. Sağ bacağında ölene dek hiç kapanmayan ve kötü koku yayan bir yara açıldı. Kralın yaralanmasından sonra karnında çocuk taşıyan karısı Anne'in düşük yapması, Kral'ın evliliğin bir büyü eseri gerçekleştiğine inanmasına neden olmuştur. Anne Boleyn 1536 yılında kardeşi Rochford Vikontu George Boleyn'in de aralarında bulunduğu 5 kişiyle zina, vatan hainliği ve ensest ilişki suçlarını işleme nedeniyle tutuklanarak yargılandı. Yargılandığı tüm bu konularda aleyhinde yeterince delil olmadığı halde yine de idam cezasına çarptırıldı ve kardeşi George'dan iki gün sonra 19 Mayıs 1536'da Londra Kulesi'nde idam edildi. George ile birlikte idam edilenler arasında Henry Norris, Sir Francis Weston, Sir William Brereton ve Mark Smeaton da vardı. Henry Anne'in idamından 10 gün sonra Jane Seymour ile evlendi ve Kraliçe birkaç ay sonra hamile kaldı. 12 Ekim 1537 tarihinde Prens Edward doğdu. Jane doğumdan on iki gün sonra 24 Ekim'de öldü. 1540 yılında Jane'in ölümünden dört yıl sonra Henry Cleves'li Anne ile evlendi ve sadece altı ay evli kaldıktan sonra boşandı. Henry aynı yıl Anne Boleyn'in kuzeni Catherine Howard ile evlendi. Kendisinden otuz yaş küçük olan Catherine Howard ile iki yıl evli kaldıktan sonra, Thomas Culpeper ve Francis Dereham ile zina yapma nedeniyle Catherine'i tutukladı ve yargılamadan idam etti. İdam edilenler arasında George Boleyn'in karısı Jane Boleyn de vardı. Henry bir yıl sonra Catherine Parr ile evlendi ve ölümüne kadar Catherine ile evli kaldı. Ve Durgun AkardÄ± Don Ve Durgun Akardı Don, (Rusça özgün adı: "Тихий Дон", Türkçesi: "Durgun Don") Mihail Şolohov'un ilk büyük eseri, geniş bir tarih sürecini kapsayan dört ciltlik bir romandır. Yazar bu romanla 1965'te Nobel Edebiyat Ödülü'nü alır. Eserin kahramanı bir Kazak köyü olan (aynı zamanda yazar Mihail Şolohov'un da doğum yeri olan) Vyeşenskaya'lı Gregor Melehov'dur. Gregor'un gençlik dönemindeki köy yaşantısından başlayarak I. Dünya Savaşı'na katılması, cephede yaşananlar ve aynı süreçte Çarlığın yıkılışı ve Sovyetler Birliği'nin kuruluması sürecinde Kazaklar'ın neler yaşadıklarını ve bu sürecin neresinde olduklarını benzersiz betimlemelerle anlatan dünya edebiyatının en önemli eserlerinden biridir. Eser I. Dünya Savaşı'ndaki Rus Devrimi'ni ve o dönemki toplumun sosyal ve politik duruşunu tarafsızca ve gerçek anlamıyla okuyucuya yansıtmaktadır. Romanın Stephan Garry (Henry Stevens) tarafından Rusça'dan yapılan İngilizce çevirisinin birinci ve ikinci kitapları ilk kez 1934'te "And quiet flows the Don", üçüncü ve dördüncü kitaplardan oluşan son bölümü de 1940'ta "The Don flows home to the sea" adı altında yayınlanmıştı. O dönemde, Sovyet edebiyatının yabancısı olan ve romanın konusu hakkında hiçbir bilgiye sahip olmayan İngiliz okurlarına hem Don'un bir nehir olduğunu "flows" ("akar") sözcüğünü ekleyerek açıklamak amacıyla hem de "Sakin Don", "Sessiz Don" ya da "Durgun Don" gibi kısa bir adın ilginç gelmeyebileceği düşüncesiyle İngiliz çevirmen, çevirisinin ilk bölümüne, romanın şiirsel yapısına uygun bulduğu "Don nehri sakin akar", ikinci bölümüne de "Don nehri vatanı olan denize akar" adını vermek gereğini duymuştur. Türkiye'de de "Ve Durgun Akardı Don" diye çevrilmiştir. Fakat özgün adı "Durgun Don"'dur. Kitap 4 cilt halinde Tektaş Ağaoğlu tarafından 1965-1966 yıllarında Türkçeye çevirilip Ağaoğlu Yayınevi tarafından aynı yıllarda ilk defa basılmıştır. Norveç hükümdarları listesi Norveç hükümdarları listesi 872'de başlamaktadır. Geleneksel olarak anlatıya göre bu tarihte Hafrsfjord Muharebesi yapılmış ve bu muharebede galip gelen İ. Harald Güzelsaçlı birkaç küçük Norveç krallıklarını babasının hükümdarlık yaptığı küçük devlete ilhak ederek tüm Norveç'i tek bir hükümdarlık içinde birleştirmiştir. Harald'in kral olduğu bu tek krallık sonradan "Norveç Krallığı" olarak bilinmeye başlanmıştır. 970'te I. Harald'in torunu Kral II. Harald hiç erkek çocuğu olmadan ölünce I. Harald'in kurduğu "Güzel Saçlılar (Hårfagreætta) ) Hanedanı" sona ermiştir. 10. yüzyıl ve 11. yüzyıl sonlarında kısa dönemlerde için Norveç'in Danimaraka hükümdarları tarafından yönetilmesi harcınde, 14. yüzyıla kadar Norveç Krallığı yerli asıllı hanedanlar (ve II. Olaf, III. Harald ve Sverre gibi kral unvanını taşıyanlar) tarafından yönetilmiştir. 1130-1240'ta Norveç'te çıkan bir iç savaşta kendileri değişik hanedana ait olan ve kendilerinin Norveç hükümdarı olduklarını iddia eden birkaç hükümdar adayı aralarında rekabet ve çatışmalara girişmişlerdir. Bu iç savaş döneminde hükümdarlık iddiası ile ortaya çıkan bazı kişilerin meşru olan krallık iddiaları bulunmadığı kabul edilip bunlar gelensel olarak Norveç hükümdarları listelerinde ve bu listede ihtiva edilmemektedir. 1387'de Norveç, İsveç ve Danimarka Kalmar Birliği adını alan bir şahsi krallık birliği kuruldu. Kalmar Birliği'nde üç devlet ve üç ülke birbirinden ayrı olduğu kabul edilmekle beraber tek bir şahıs bu birliğin kralı olarak tahtta bulunmakta idi. 1523'te İsveç Kalmar Birliği'nden ayrıldı ve kendi hükümdarı İsveç'te hüküm sürmeye başladı. Fakat Danimarka hukumet yönetim kurumu politik bakımdan üstünluk kurup Norvec'in bir Danimarka yarı-bağımsız eyaleti olduğunu ilan ederek Danimarka hükümdarının tek bir hükümdar olarak şahsen Danimarka Kralı ve Norveç Kralı olduğu kabul edildi. 1450-1814 dönemindeki Norveç Kralları Oldenberg Hanedanı'ndan olup tek şahıs Kopenhag başkentinden hem Norveç Kralı ve hem de Danimarka Kralı olarak hükümdarlık yapmakta idi. Bu tek kral için "mutlak monarşi" idare sistemi 1660'ta yapılan kanunlla kabul edilmişti. 1814'te Norveç siyasi bağımsızlık kazandı. Danimarka ve Norveç Kralı olarak hüküm sürmüş olan VI. Frederick tahttan feragat etti ve veliaht olan Christian Fredrick Norveç kralı da olarak tahta geçti. Fakat Norveç'teki politik merkezler Norveç'in meşrutî monarşi sistemi ile yönetildiği kabul ettiler ve Norveç Krallığı için meşrutiyet ilan edildi. Norveç yeni Norveç Krallığı kralı olarak İsveç Kralı olan XII. Karl'i seçti. Böylece Norveç ve İsveç şahsi krallık birliği olup ayrı ülkeler ve ayrı devlet olmakla beraber her iki krallığın hükümdarı da tek kişi oldu. İsveç ve Norveç kralı olan XII. Karl anayasanın kraldan daha üstün olduğunu içeren Norveç Anayasası'nı kabul etmesi ve uygulaması gerekti. Norveç için 1905'te yeni bir değişme oldu. Tek olarak Norveç Kralı ve İsveç Kralı olan II. Oskar 1905'te krallık tahtlarından feragat etmek zorunda kaldı. İsveç ile Norveç arasında bulunan şahsi krallık birliği ortadan kaldırıldı. Norveç Krallığı'na Oldenberg Hanedanı'ndan ve VIII. Frederik'in ikinci oğlu ve Danimarka veliahtı olan Prens Karl Danimarkalı bir referendum ile Norveç kralı olarak seçildi ve VII. Haakon ismi ile Norveç Krallık tahtına geçti. Günümüzde, 9. yüzyılda kurulmuş olan Norveç Krallığı 1,100 yıldan daha eski tarihi ile Avrupa'da bulunan krallıklardan en eskisidir. 1991'den beri Norveç Krallığı tahtında kral olarak bulunan V. Harald 64. hükümdardır. İlk Norveç Kralı'nın I. Harald Güzelsaçlı olduğu ve bu kral Hafrsfjord Muharebesi'nde diğer küçük yörel krallık galip gelmiş; mağlup ettiği bu krallıkları kendisine babası "Halfdan Kara"'dan kalan devlet olan "Vestfold"'a ilhak etmiş ve hepsini tek bir hükümdarlık içinde birleştirmiştir. Sonradan bu tek krallık "Norveç Krallığı" olarak bilinmeye başlanmıştır. I. Erik Haraldsson Kanlı Balta babasının ölümünden üç yıl önce babası ile birlikte ortak kral olarak hüküm sürmeye başlamıştı. Babasının ölümünden sonra tek kral olarak taç giydirilmişti. Ama erkek kardeşlerinin her birine birer yöre vermiş ve bunların her biri kendi yönettiği bölgede bir "tabi kral" statüsü taşımışlar ve Erik Kanlı Balta ise üst kral olarak kabul edilmişti. Harald Gri Kürklü'de erkek kardeşlerini tabi krallar yapıp onlar üzerinde bir "üst-kral" olarak hükümdarlık yaptı. "Güzel Saçlılar Hanedanı" bilgilerinde ve maddenin Orta Çağ ve bazı Yeni Çağ'a ait kısımlarında verilen tarihler son birkaç yüzyilki tarihçilerin tahminleridir ve onun için değişik kaynaklarda ufak farklar gösteren tarihlerin bulunması olasıdır. 961'de İ. Erik Haraldsson Kanlı Balta ile amcası olan Kral I. Haakon Haraldsson İyi arasında yapılan son muharebe olan Fitjar Muharebesi'ni takiben, I. Haakon galip gelmesine rağmen bu muharebede aldığı yaralardan oldu. Iİ. Eric'in oğullarından olan II. Harald Eriksson Norveç Kralı oldu. Fakat o da 970 civarında bir suikasta kurban giderek öldürüldü. Danimarka Kralı olan İ. Harald Danimarka Kralı Norveç'in tümünü işgal edip (de jure) Norveç kralı oldu. Norveç'e ait "Viken" bölgesini Danimarka'ya ilhak ettikten sonra, Norveç Krallığı'nın gerçek(de facto) yönetimini, kendisi üst kral olarak, tabi Norveç Kralı olarak atadığı Harald Gri Kürklü'ye devretti. Bundan bir müddet sonra Danimarka Kralı Mavi-diș Harald, "Harald Gri Kürk"'e verdiği desteği kesti ve onun rakibi olan yörel idareci "Lade Jarlı" olan Haakon Sigurdsson'a destek sağlamaya başladı. Haakon Sigurdsson sonunda Harald Gri Kürklü'nün tabi kral olarak hükümü altında bulunan tüm araziler kendi eline geçirdi ve yine Danimarka Karlı'na tabi vasal olarak hükümdarlığa başladı. Bu hükümdaralık döneminde Norveç Krallık arazilerinde gerçekte gayet bağımsız olarak yönetici olamakla beraber kendine Norveç Kralı unvanı verilmemiştir. Haakon'un Norveç Krallığı'nda vasal yönetici olarak hüküm sürmesi 970-995 döneminde olmuştur. Norveç Kralı Olaf Tryggvason ve kendine düşman olan Danimarka Kralı Çatalsakal Sweyn ve bir grup Norveçli asilin oluşturduğu bir ittifakın gemileri arasında Baltık Denizi'nin batısında yapılan Svolder Deniz Muharebesi'nde Kral Olaf'un 10 gemisi 70 gemilik bir müttefikler düşman filosu baskınına uğradı. Kral Olaf'ın gemileri birer birer batırıldı ve son gemisinde bulunan Kral Olaf denize atılıp boğuldu. Bu deniz muharebesinden sonra Danimarka Kralı Çatalsakal Sweyn Norveç'i eline geçirdi. Viken bölgesi tekrar Danimarka Krallığı'na bağlanıp bir vasal devlet olarak idareye başlandı. Norveç'in geri kalan arazileri (Batı Norveç ve Trøndelag,) Çatalsakal Sweyn 'e tabi hükümdar olarak Lade Jarları olan Eric Haakonsson ve Sweyn Haakonsson tarafından vasl Krallık olarak idare edilmeye başlandı; am bunlara kral unvanı verilmedi. 1000-1012 döneminde bunlardan Eric Haakonsson Norveç'in de facto hükümdarı idi. Kardeşi Sweyn Haakonsson ona destek sağlayarak ortak hükümdar olarak görev yaptı. Erik Haakonsson 1012'de vasal hükümdarlıktan feragat edip ayrılınca yerine geçen Haakon Eriksson 1015'e kadar ortak hükümdarlık yaptı . I. Sigurd'un 1130'da ölümünden sonra "Norveç İç Savaşı" ( Borgerkrigstida) adı ile bilinen bir karışıklık dönemi ortaya çıkmıştır. Norveç İç Savaşı 1240'a kadar sürmüştür. Bundan sonra krallık tahtına evlilik dışı doğan oğulların hak iddia edip böylece tahtı gasp edip tahta geçme çabaları ön plana geçmiştir. Bunun için hükümdar olduklarını iddia eden birkaç kral adayının aynı zamanda ülkede bulunması çok muhtemel olmuştur. Bunlar iddia ettikleri krallık haklarını bir iç harp çıkartma için bahane olarak kullanılmışlar ve Norveç'i keşmekeşe döndürmüşlerdir. Norveç asilleri, üyeleri ve organize edilişleri değişen şekillerde, "Bagler" ve "Birkebeiner" adlı iki rakip klike ayrılmışlar ve bu klikler arasında mücadele iç savaş boyunca devam etmiştir. III. Haakon'un öldükten sonra doğan ve evlilik dışı oğlu olduğunu iddia eden IV. Haakon Haakonsson'un kral olması ile, İsveç Krallığı'nda ic savaş sona ermis ve Krallık sulh ve sukuna kavuşmuştur. Bundan sonra kralliik tahtina evlilik dışı doğan oğulların hak iddia etmeleri; böylece tahta geçmeye çalışmaları ve bunun ıcin hükümdar olduklarını iddia eden birkaç kral adayının aynı zamanda ülkede bulunması ve bunların iddia ettikleri krallaik haklarını bir iç harp çıkartma için bahane olarak kullanılması sona ermiştir. 6 Haziran 1523'te İsveç Krallığı'nın Kalmar Birliği'nden ayrılması ile bu birlik ortadan kalktı. 1523'da Danimarka Gizli Konseyi, Norveç üyeleri haricinde olan, üyeleri ile bir toplantı yaparak tek yanlı olarak Norveç'i Danimarka'nın bir eyaleti olarak ilan etti. Bu toplantıya çağrılmayan Norveç üyeleri bu karar için danışılmadilar ve hiçbir katkı yapamadılar. Gerçekte Norveç özel statülü ve yarı-bağımsız olarak, Norveç'e has değişik özel kurumlar ile, yönetilmeye başlandı. Fakat Norveç'in ana kara dışında bulunan denizaşırı ülkeleri Danimarka kontrolü altına girdi. Saint-Jean-de-Maurienne Saint-Jean-de-Maurienne (İtalyanca: San Giovanni di Moriana), tarihte Savoya Dükalığı'nın Maurienne'ye bağlı olup günümüzde Fransa'nın Savoie İlinde bulunan belediye. Maurienne Maurienne eski Savoya Düklüğü'nde eyalet, bugünkü Fransa'da arrondissement de Saint-Jean-de-Maurienne. Maurienne Saint-Jean-de-Maurienne'nin (eyalet başkenti) eski adı. Maurienne Vadisi ise büyük bir Alp vadisidir. Afrika felsefesi Yazılı bir geleneği pek bulunmamakla birlikte, Afrika'nın çoğunlukla sözlü gelenekleri ile örf ve adetlerinden beslenen bir felsefesi olduğundan bahsetmek mümkündür. Afrika'nın yazılı felsefesinin ilk ve ender ürünleri Eski Mısır'a aittir. Buna karşılık çağdaş Afrika felsefesine sözlü gelenek hakimdir. Çağdaş Afrika felsefesinde dört temel anlayış belirlenmiştir: Etnik felsefe (etno-philosophy), bilgelik öğretileri, milliyetçi felsefe ve akademik felsefe. Etnik felsefe Afrikalı etnik grupların düşüncelerine ve tasarım dünyalarına yoğunlaşırken, milliyetçi-ideolojik felsefe siyahilerin etkileyici bir felsefe ya da varlıkbilgisine sahip olduklarını göstermeye, bunu da temellendirmeye çalışmaktadır. Profesyonel akademik felsefe çalışmaları Afrika'yı sömürgeleştiren ve onun modern eğitim sistemini yaratan Avrupa ülkelerinden gelen felsefe geleneklerinin etkisi altındaki Afrikalı düşünürler tarafından gerçekleştirilirken, geleneksel bilgelik öğretileri Afrika halklarının tasarım dünyasının budunbilimsel (etnolojik) açıdan araştırılmasında kullanılan yöntemlere dayanır. Naif Alibeyoğlu Naif Alibeyoğlu (d. 1954, Arpaçay, Kars) Kars Eski Belediye Başkanı ve iş adamıdır. Naif Alibeyoğlu, 1954 yılında Kars ilinin Arpaçay ilçesinde doğdu. İlk, orta ve lise eğitimini Kars'ta tamamlayan Alibeyoğlu, yüksek öğrenimini Ankara'da Gazi Eğitim Enstitüsü Türkiye ve Orta Doğu Amme İdaresi Enstitüsü'nde tamamladı. 1982 yılında askerliğini bitirdikten sonra Kars'a döndü. Beş yıl Töbank'ta, bir yıl Köy İşleri Başkanlığı Kooperatifler Genel Müdürlüğü'nün çeşitli kademelerinde görevlerde bulundu. 1993 yılında Kars'ın ilk ve tek yerel televizyonu olan Serhat TV'yi kurdu. Tümay Dershaneleri'nin Kars şubesini açtı ve Kavram Dershaneleri'nin de Kars şubesini devraldı. Alibeyoğlu, Kars'ta yıllar sonra il merkezinin tek sineması olan Kars Şehir Sineması'nı açtı. 1999 yılında yerel seçimlerde Anavatan Partisi-ANAP'ın Kars Belediye Başkanı adayı olarak seçime girdi. Seçimlerde çoğunluğun oyunu alan Alibeyoğlu, partisinin 2002 genel seçimlerindeki büyük oy kaybından sonra Adalet ve Kalkınma Partisi'ne geçti. 2004 yılı yerel seçimlerinde bahsi geçen siyasi partinin adayı olarak seçimleri tekrar kazandı. Daha sonra bazı anlaşmazlıklardan ötürü son olarak Cumhuriyet Halk Partisi'ne katılmıştır. 29 Mart 2009 seçimlerine CHP safında katılan Alibeyoğlu seçimi kazanamadı. Yine 12 Haziran 2011 tarihinde yapılan XXIV.dönem Milletvekili Genel Seçiminde Cumhuriyet Halk Partisi Kars 1.sıra Milletvekili adayı olmuş ancak seçilememiştir. Alibeyoğlu, belediye başkanlığının yanı sıra TEMA Vakfı gönüllüsü, "Turizm ve Tanıtma Derneği" üyesi, Karsspor fahri başkanı, "Kars ve Kafkas Üniversitesi Kalkınma Vakfı" kurucu üyesi ve "Tarihi Kentler Birliği" kurucu üyesidir. I. Harald I. Harald ile şu maddeler kastedilmiş olabilir: I. Harald (Danimarka kralÄ±) I. Harald, lakabı mavi diş Harald, Danca Harald Blåtand (d. y. 910 - ö. y. 985, Jumne, Danimarka), ülkesinin birliğini sağlayan Danimarka kralı (y. 940 - y. 985). Jelling (Kuzey Jutland) ve çevresinde hüküm süren yeni bir krallık soyunun ilk önemli üyesi olan Gorm'un (Yaşlı) oğluydu. Babasının çabalarını sürdürerek ülkenin birleştirilmesine yönelik çabaları sonuçlandırdı. Ayrıca Danlara Hıristiyanlığı kabul ettirdi ve Norveç'i fethetti. Harald'ın vaftiz edilmesinden sonra (y. 960), putperest olan babasının mezarı, iki büyük tepe arasına inşa edilen kiliseyle birlikte bir Hristiyan tapınağına dönüştürüldü. Öte yandan Hamburg Başpiskoposluğu'na bağlı olarak yeni atanan Jutland piskoposları ülkeyi Hıristiyanlaştırmak için yoğun çaba harcadılar. Harald'ın Norveç'te giriştiği fetihleri, oğlu Çatalsakal Sweyn sürdürdü. 1013'te İngiltere'yi fetheden Sweyn'in oğlu Knud'un hükümdarlığı sırasında İngiltere'de, İsveç'in bazı bölümlerini de içine alan büyük bir "Anglo-İskandinav" krallığı kuruldu. Bluetooth teknolojisinin ismi Harald Blatand'ın lakabı olan "mavi diş"ten gelmektedir. Agathon Agathon, "iyi", "en yüce" anlamlarında kullanılan Yunanca kavram. Özellikle ahlak felsefesinde üzerinde en çok durulan temel kavramlardan biri olan "agathon" bir ülkünün ulaşabileceği en iyi, en yüce aşamayı ifade eder. Sokrates'ten itibaren felsefe dağarcığında yer bulan "agathon" kavramını Platon, "iyi"yi, "gerçeğin ve doğrunun kaynağı"nı tarif etmekte kullanmış, Aristoteles Platon'un bu tarifini eleştirerek "agathon"u "erdemle uyum" olarak tanımladığı "mutluluk"la özdeşleştirmiş, kavram Stoacılar ve Yeni Platonculuk üzerinden Hıristiyanlığa ulaşmıştır.. Ageneros Ageneros, Aristoteles'in "Gökyüzü Üzerine" adlı yapıtında yaratılmamış bir evreni ifade ederken kullandığı "varolmamış" ya da "varedilmemiş" anlamına gelen Yunanca kavram. Eros (felsefe) Adını Yunan mitolojisindeki "aşk tanrısı"ndan alan, "yüce sevgi" ya da "arzulu aşk" anlamında kullanılan Yunanca kavram. "Agape" kavramının tam karşıtında yer alan "eros", "agape"de bulunmayan bencil ve arzulu bir niteliğe sahiptir. "Eros" kavramının işlendiği en önemli yapıtların öncülleri Platon'un "şölen" ve "Phaidros" adlı diyaloglarıdır. Platon aracılığıyla Sokrates, "eros"u, yarattığı güzelliğin kavranmasıyla algılananın ötesinde ölümsüz bir dünyaya, Platon'un deyişiyle "idealar dünyası"na çıkan bir yol olarak görürken, Platon "eros"un yoluyla güzelliğin özüne ulaşılabileceğini savunur. Aristoteles, Herakleitos'un doğada bulunan "gizli uyum"undan bahsederken "eros"un bu uyumu çağırıştıran bir gücü olduğunu ifade eder. Agape Yunanca'da "karşılık, menfaat ya da herhangi bir cinsel dürtü gözetmeyen aşk" anlamına gelen agape, "eros" kavramıyla zıtlık oluşturur. Skolastik felsefede Tanrı için duyulan sevgiyi anlatmada kullanılmıştır. Ahlak felsefesinde erdemin merkezinde "sevgi" olduğu düşüncesini yansıtan "agapizm" buradan gelmektedir. Gorm Gorm, Yaşlı Gorm lakabıyla tanınır, Danimarka kralı (y. 860 - y. 940). Ülkesini güneyden gelen saldırılara karşı korumak için, karısı Thyra'nın ısrarıyla, Godfred'in yaptırdığı sur ve kaleleri sağlamlaştırdı. Vaftiz olmaya yanaşmamakla birlikte hıristiyanlığa karşı hoşgörülü davrandı. Kendisinden sonra oğlu I. Harald kral olmuştur. MÃ¼nci Kapani Mehmet Münci Kapani (1921 - 21 Haziran 1993), Türk akademisyen, öğretim görevlisi ve yazar. Galatasaray Lisesi'ni ve Ankara Üniversitesi Hukuk Fakültesi'ni bitirdi. 1948'de Cenevre Üniversitesi'nde doktorasını tamamladı. 1949'da Ankara Üniversitesi Hukuk Fakültesi'nde asistan olarak akademik kariyerine başladı. Doçent olduktan sonra New York ve Londra üniversitelerinde çalışmalarda bulundu. Kurucu Meclis Milli Birlik Komitesi Temsilciliği (6 Ocak 1961 - 15 Ekim 1961) ile aynı mecliste 1961 Anayasası'nı hazırlayan komisyonun üyeliği yaptı. 1964 yılında kamu hukuku profesörü oldu. Yirmi yıldan fazla sürede Ankara Üniversitesi kamu hukuku kürsü başkanlığı yaptı. Fakat 1983 yılında kişisel sebeplerden (YÖK düzenine ve öğretim üyesi kıyımına tepki olması amacıyla) dolayı görevinden ayrıldı. Aer Sokrates öncesi doğa filozoflarından Anaksimenes'in "arkhe" (töz - evrenin temel maddesi) olarak savladığı "hava"nın Yunanca karşılığı. Feza Gürsey Enstitüsü Feza Gürsey Enstitüsü, Boğaziçi Üniversitesi ve TÜBİTAK (Türkiye Bilimsel ve Teknolojik Araştırma Konseyi)'ne bağlı; fizik araştırmaları için 1983 yılında Erdal İnönü tarafından Temel Bilimler Araştırma Enstitüsü adı ile kurulan enstitü. Şimdi, Feza Gürsey'in onuruna onun adını almış olarak Feza Gürsey Enstitüsü adı ile çalışmalarına devam ediyor. Enstitü, İstanbul'daki Boğaziçi Üniversitesi Kandilli Kampüsü içinde yer alır. Matematik ve teorik fizik dallarında araştırmacılara ev sahipliği yapar. Rus (anlam ayrımı) Rusya ÅŸu anlamlara gelebilir: Aenesidemos Aenesidemos ("Giritli Enesidemos",Yunanca: Αἰνησίδημος "Ainēsidēmos)" Pyrrhon kuşkuculuğunu savunan Antik Çağ Yunan filozofu. Akademia'nın kuşkucu filozofu Aenesidemos, bu okulun kuşkuculuk öğretisi ile uyuşamamış ve Pyrrhonculuğa yönelmiştir. Kuşkuculuğun temel ifade biçimi olan "epokhe" (yargıdan kaçınma) ile bilginin olanaksızlığı üzerine geliştirdiği "tropos" (diyalektik uslamlama) öğretileriyle Pyrrhoncu kuşkuculuğun kuramsal yapısını düzenlemiştir. M.S. II.yüzyılda yaşayan şüpheci Agrippa, troposları ondan beşe, Agrippa'yla aynı yüzyılda yaşayan şüpheci Mendotos da ikiye indirmiştir. Edward Hallett Carr Edward Hallett Carr (d. 28 Haziran 1892, Londra - ö. 3 Kasım 1982, Cambridge) İngiliz tarihçi, öğretim görevlisi ve yazar. 28 Haziran 1892'de Londra'da doğdu. 1916 yılında Dışişleri Bakanlığı'nda çalışmaya başlamış, 1919 yılında ise Versailles Konferansı'na katılan İngiliz delegasyonu içerisinde yer aldı. İngiliz Dışişleri Bakanlığı’na bağlı olarak kurulan Sovyetler Birliği Dairesi’nde çalışmalarına devam etti. İlerleyen dönemlerde bu görevinden ayrılarak çeşitli üniversitelerde öğretim üyeliği yaptı. 1941-46 yılları arasında "The Times"'da yayın yönetmeni yardımcısı olarak görev yaptı. Oxford’un Trinity ve Cambridge’in Balliol kolejleri, görev yaptığı diğer eğitim kurumlardır. 3 Kasım 1982'de hayatını kaybetmiştir Özellikle "Tarih Nedir?" adlı kitabı ile Rus tarihi üzerine yaptığı çalışmalarıyla tanınmaktadır. Karl Marx, Dostoyevski ve Ekim Devrimi üzerine yaptığı çalışmaları da vardır. Tenşi Kinryōku , Kaori Yuki tarafından yaratılmış ve serisi tamamlanmış bir mangadır. 20 bölümden oluşan serinin her bölümü altışar kısımlıktır. Sıradışı olması nedeniyle Japonya'da kült haline gelmiştir ve çizerin en takdir edilen yapıtıdır. Hikâyenin başları OVA olarak da yayınlanıp birçok dile çevrilmiş ve bu sayede "Tenşi Kinryōku" tüm dünyaya tanıtılmıştır, fakat bu OVA'lar hikâyenin tamamını içermemektedir. Organik melek Alexiel ve onun ikiz kardeşi İnorganik Melek Rociel, Tanrı ve Adam Kadamon'dan sonraki en yüksek dereceli varlıklardır. Hikâyenin başlarında Tanrı cehenneme (Gehenna) karşı verdiği savaşta güç toplamak için uyumaya geçer. İnsanlar da zamanında dünyayı yok edince cehennem zayıflamaya başlar ve Tanrı'nın uyuduğunu fırsat bilen kimi melekler Gehenna'da yaşayan ve ejderha tanrılarına tapan ırka savaş açarlar. Bu savaş açan meleklerin Tanrı adına cinayet ve suç işlemeleri Alexiel'in gücüne gider ve Alexiel bunun üzerine kötü ırkın meleklerden çok daha iyi olduğuna karar verip taraf değiştirir. Bu sayede savaş yön değiştirir, Alexiel'in komutasındaki ordular Rociel'inkilerle karşılaşırlar. Ama bu karşılaşmadan önce Rociel'in zihni yok olma aşamasındadır ve acı çekmemek için Alexiel'in kendisini öldürmesini ister. Alexiel bunu kabul eder ama tam öldürecekken Rociel "Ne yani, kendi ikiz kardeşini mi öldüreceksin, Alexiel?" der. Alexiel bunun üzerine Rociel'in haline acır ve onu yasak bir büyü kullanarak dünyaya hapseder. Bunu yaparken tüm gücünü kullanmıştır, ayrıca melek Uriel tarafından da yargılanır. Suçlarından dolayı Alexiel'e verilebilecek en ağır ceza verilir: Bedeni cennette saklanır, ruhu da sürekli dünyada insandan insana geçmeye mahkûm edilir. Ve Alexiel'in ruhu döne dolaşa 16 yaşındaki lise öğrencisi Setsuna Mudou'da hayat bulur. Setsuna Mudou, sürekli sorun yaşayan biridir, olmadık nedenlerden dolayı kavga çıkarır, ve de bir güzel de dayak yer. Alexiel'in yeniden hayat bulduğu tüm insanlar gibi kötü bir hayat yaşamaktadır, üstelik kızkardeşine aşıktır. Etrafındaki kimse onu sevmemektedir, bir ağabey olarak gördüğü Kira Sakuya hariç. Cehennem (Gehenna): Cennet (Yatzirah): Setsuna'nın öyküsü, üç kişiden dayak yiyerek başlar. Setsuna öldüresiye dövülürken, o anda Kira ve Sara gelir ve kavga biter. Önce Kira'dan, sonra da Sara'dan azar işiten Setsuna, evine sıkıntılı bir şekildeyken Arakune ve Kurai ile karşılaşır. Kurai, sonunda Alexiel'i bulduğu için sevinmektedir, ama Setsuna, Alexiel'in reenkarnasyonu olduğuna inanmak istemez. Ama Kurai pes etmeye niyetli değildir: Setsuna'nın geçemeyeceği, ama Alexiel'in rahatça geçeceği sınavlar hazırlamıştır, üstüne kaya fırlatır vs. Fakat bunlar Setsuna'yı uyandırmaya yetmemiştir. Eve geldiğinde Sara'yı bulamaz ve kendisine bir not bırakılmıştır: Sara, okuldaki arkadaşları tarafından terkedilmiş bir mal deposuna kaçırılmıştır. Setsuna, Sara'yı kurtarmak üzere gider, Arakune ve Kurai da orada beklemektedir. Setsuna'nın okul arkadaşları birer golem'e dönüşüp Setsuna'nın kolunu kopardığını görmelerine rağmen kıllarını kıpırdatmazlar. Hepsinden daha kötüsü, o anda Rociel gelir ve tüm golemler yok olurlar. Rociel'in niyeti bellidir: Alexiel'i bir kez daha öldürmenin zevkini tek başına tatmaktır, fakat o anda Adam-Kadamon gelir ve Rociel'e engel olduğu gibi Setsuna'nın kolunu da iyileştirir. Setsuna kendine geldiğinde Rociel gitmiştir, Sara ise baygın haldedir. Setsuna, Sara'yı eve getirir, yatağına yatırır, ona sevgi sözcükleri söyler ve onu dudağından öper. Annesi bunu görmüştür, ve o anda Setsuna'yı evden atmaya karar verir, kapı dışarı ederken de kızkardeşiyle böyle bir ilişki yaşadığından dolayı da azarlar. Sara olanları görür, Setsuna ise Sara'nın kendisini unutması için onu kandırdığını ve onun gibi salak kızlardan nefret ettiğini söyler. Ertesi gün Sara kendisi Setsuna'nın yanına gelip aslında o anda ayık olduğunu ve onun da aslında ağabeyini öpmek istediğini söyledikten sonra ağabeyinin dudağından öper. Bu, bütün okulda kısa sürede yayılır, Setsuna ile alay edilir, dışlanır, ikisinin öpüşürken çekilmiş fotoğafları okulun her yerine yayılır, ta ki Kira hepsini toplatana kadar. Toplatılmasının üzerinden fazla zaman geçmeden Setsuna'nın iyi arkadaşı olan Katou, onu yalnız yakalamıştır ve Rociel'in bir hizmetkarına dönüşerek Setsuna'ya saldırır. O anda Setsuna'nın içindeki Alexiel'in ruhu uyanır ve Tanrı'nın kılıcı olarak da adlandırılan Nanatsusaya'yı kullanarak Katou'yu öldürür. Sürekli Setsuna'yı takip eden Kurai ve Arakune da bunu görmüştür; Setsuna ise Alexiel'in bilinciyle onun öldürülmekten başka kurtuluş yolu olmadığını söyler ve Katou'yu okul bahçesine gömer. Katou'nun ölüm haberi kısa sürede yayılır ve ilk şüpheli olarak Setsuna'nın peşine düşülür. Olanları gören bir kişi de Kira'dır ve neler döndüğünü anlamıştır. Çünkü Kira da Setsuna gibi yüksek bir ruhani güce sahiptir, kendini üstüne melek kanı damlamış güçlü bir ruh olarak tanıtır ve Setsuna'nın peşine düşmesinin nedenini onun Alexiel olması olarak açıklar. Aynı anda Sara ve annesi Tokyo'yu terk etme hazırlıkları yapıyordur, Londra'ya taşınıp Sara'yı nişanlayacaklardır, Sara ve Setsuna birbirini bir daha asla görmemelidir. Kurai'dan bunu öğrenen Setsuna, tamamen hayal kırıklığına uğramıştır, Sara'yı kaçırmak üzere havaalanına gider. Hem aranan bir şüpheli, hem de barikatları aşan bir kaçak olarak Sara'nın yanına kadar gelmeyi başarabilir. Sara'nın ona dönmemesi üzerine polis Setsuna'yı yaka paça götürürken Sara, aslında ağabeyinin kendisini gerçekten sevdiğini anlayıp ona döner, o anda da Kira ortaya çıkıp Katou cinayeti ile ilgili tüm suçu üstlenir ve hapse girer. Setsuna ve Sara, uzaklara kaçmayı başarırlar, bir süre herkesten uzak yaşarlar, birbirleriyle olurlar ve ilişkiye girerler. Ama Kira'nın Setsuna için kendini feda etmesi, Setsuna'nın içine işler ve olanları düzeltmek için geri dönmeye karar verirler. Tokyo'ya geri döndüklerinde ise Setsuna, Rociel'in hizmetkarlarının saldırısına uğrar. Bu sefer Setsuna'nın sonu kaçınılmazdır, fakat Sara, ağabeyini korur ve onu korurken ölür. Sara'nın ölümüyle beraber Alexiel uyanır, öfkesiyle de tüm Tokyo'yu yok eder. Sadece Kira, Arakune ve Kurai kalmıştır, Kira'nın çağrısıyla Setsuna onu bulur. Arakune ve Kurai da oradadır, Adam-Kadamon da o anda çıkıp Sara'nın ölümünden sonraki anı geri getirir ve zamanı durdurur. Sara kurtarılmaz, çünkü Adam-Kadamon'a göre Sara'nın ölmesi gerekmektedir. Setsuna bu cevabı kabul etmez ve yandaşlarından Sara'nın Hades'te olduğunu öğrenir. Kendisi de Hades'e gidip Sara'nın ruhunu tekrar bulmaya karar verir ve kendisine ruhu ile bedenini yedi gün boyunca hayatta tutabilecek bir hançer saplatır. Yedi gün içinde dönemez veya hançer çıkarılırsa, o da tamamen ölecektir. Setsuna Hades'te kendine geldiğinde Sara'yı aramaya çıkar, orada karşılaştığı kişilere sorduğunda Yggdrasil adlı ağacın bekçisinin günah işlemiş bir kadına ihtiyacı olduğundan dolayı onu aldığını öğrenir. Sara'nın günahı da ağabeyiyle aşk yaşamış olmasıdır. Yggdrasil'e tek başına gitmek ister, ama bulunduğu yer hakkında hiçbir fikri yoktur, bu yüzden kendisine bir gardiyan verilir. Bu gardiyan, Setsuna'ya Hades'in nasıl bir yer olduğunu anlatır, Hades'te etrafta sürekli dolaşan ve ruh yiyen ghoul'lar vardır, bu ghoul'lar kanatları kesilmiş meleklerdir. Setsuna'nın gardiyanı da Hades'in asıl bekçisi olan Enra-Ou'nun en yüksek dereceli hizmetkarıdır. O sırada Rociel ve yandaşları da Setsuna'nın bedeninin peşine takılırlar, Kurai da kendilerine destek olması için Voice ve Noise diye kendi ülkesinden iki arkadaşını çağırır. Bunlar, Setsuna'nın bedenini oradan oraya taşırken aynı anda da Alexiel'in cehennemdeki bedenini aramaya koyulurlar. Setsuna en sonunda Yggdrasil'e vardığında oranın bekçisinin hizmetkarı olan Doll isminde, ve Sara'ya benzeyen (en azından Setsuna'ya göre, ki defalarca Sara'nın hayalini görüyordu) robot bir bebekle karşılaşır, cehennemin bekçisi de Sara'nın yerini ancak Setsuna onu savaşta yenerse söyleyeceğini söyler. Setsuna onunla savaşır, ve onu gücüyle değil de zekasını kullanarak alt eder. Buna rağmen Setsuna geç kalmıştır, çünkü Sara çoktan Zaphkiel isimli rahip meleğin eline geçmiştir, bu yüzden de Zaphkiel ve Rociel arasında sorunlar çıkar. Setsuna ise Uriel ile karşılaşır, Uriel de Alexiel'e yaptıklarından pişmandır ve pişmanlığından kurtulmak için Alexiel'in kendisini öldürmesini ister. Setsuna ise Uriel'in canını bağışlar, Setsuna için artık geriye sadece Hades'ten çıkmak kalıyordur. Fakat sorunlar bununla da bitmemiştir, çünkü Kurai'ın otonom arkadaşı Voice, en sonunda bu kovalamacadan sıkılıp Setsuna'ya saplanan hançeri çıkarır. Kısa sürede bundan herkesin haberi olur, hançeri Setsuna'ya geri saplarlar, ama Setsuna Hades'ten geri dönse bile eski bedeninde geri dönmeyecektir, bu yüzden de Alexiel'in bedenini bulmaya öncelik verilir ve bulunur da. Setsuna ise hançerin kendisinden çıkarıldığını hisseder, vakti de daralıyordur, hızlıca geri dönmek ister. Fakat Enra-Ou'nun Setsuna'yı bırakmaya niyeti yoktur, zar zor gardiyanıyla anlaşır, karşılığında da cennetteki Layla adlı bir kıza bir eşya götürmeyi kabul eder. Enra-Ou'nun durdurma çalışmalarına rağmen Setsuna Hades'ten zamanında kaçmayı başarır ama kendini Alexiel'in bedeninin içinde bulur. Setsuna önce olanlara inanamaz, sonrasında her şeyin farkına varır. Buna rağmen içinde bulunduğu bedenin ilerde başına bela olacağını bildiğinden, kendi bedenine dönme yolları arar. Kısa sürede, kendi bedenini yeniden canlandırmanın tek yolunun cennetteki Raphael adlı melekten geçtiğini öğrenir. Raphael kadınlara karşı zayıf olan bir melektir, ve de Setsuna bunu avantaj olarak kullanıp kendi bedenine geri dönebilecektir. Kurai ise bu planın kesinlikle işlemeyeceğini söyler, ve de başka bir yolunun olabileceğini düşünür. Planın işlemeyecek olmasının nedeni ise Alexiel'in ruhunun cennette aranıyor olmasıdır ve Alexiel, cennetin baş düşmanlarından biridir. Öbür yandan Kurai da Setsuna'nın kendi bedenine dönmesini istiyordur, çünkü Setsuna'ya aşık olmuştur. Bunu haber alan tüm cehennemden cevap, sadece Belial'dan gelir. Kurai'ı yeni gelini olarak seçmiştir, karşılığında da cehennemdeki ölüm büyücülerinin hazırladığı bir iksiri verecektir, bu iksir Setsuna'nın bedenine içirildiği zaman Setsuna kendi bedeninde geri canlanacaktır. Kurai uzun süre ikilemde kalır, çünkü Belial'a gitmesi demek, Setsuna'yı bir daha görememesi demektir; öbür yandan da Setsuna'nın kendi bedenine dönmesi lazımdır, çünkü bu kendi seçimi değildir. Setsuna ise Raphael'e ulaşmak istemektedir ve bu yüzden Kurai ile birlikte dünyaya döner. Bunu haber alan cennetteki melekler, Ateş Meleği Michael'i gönderirler, Michael ve Setsuna savaşırlar, savaş konusunda tecrübesiz Setsuna, Michael ile baş edemez, kısa sürede safdışı kalmıştır. Michael, tam Kurai'ı öldürecekken Sara, Zaphkiel'in elinden kurtulup Michael'i engeller ve o anda ölmek üzere olan Gabriel'de tekrar hayat bulur. Rociel'in hizmetkarları da Setsuna'nın bedenini sürekli aramaktadır, bunlar en sonunda bulunurlar. Voice ve Noise önce karşı koyarlar, Voice ölür, Kira'nın araya girmesiyle Rociel'in hizmetkarları geriye püskürtülür. Kurai ise en sonunda istemeden de olsa, Belial'ın 999uncu gelini olmayı kabul eder ve Belial'ın verdiği Pandora'nın Kutusu'nu Setsuna'ya açtırır. Setsuna kutuyu açınca Kurai ortadan kaybolur, neler olduğunu sorduğunda da Arakune ona her şeyi açıklar. Setsuna ise Kurai'ı kurtarmak için cehennemin dibine gitmeye karar verir. Ama önce iksirle kendini canlandırmak ister, tam deneyecekken kendisi için hayatını feda eden Voice'a kullanmanın daha mantıklı olduğunu düşünür. İksiri Voice üzerinde tam kullanacakken iksir şişesi elinde parçalanır, her şey boşa gittiği için Setsuna üzülür. Artık geriye tek bir şey kalıyordur: O şekilde cehennemin dibine gidip Kurai'ı kurtarmak. Setsuna, Arakune ve Kira, beraber gitmeye karar verirler, Katou'yu ve Uriel'i de Setsuna'nın bedenini korumak ve cehennemden çıkarmak üzere görevlendirirler. O sırada Kurai, düğününü beklerken Setsuna'nın ne durumda olduğunu düşünmekten kendini alamıyordur. Düğünden birkaç gün önce, Kurai'ın nedimelerinden biri, kendisine verilen iksirle ilgili bilgi verir. Belial'ın verdiği iksir, Setsuna'yı gerçek anlamda hayata döndürmek yerine onu bir yaşayan ölüye çevirecek ve ruhu asla huzur bulamayacak, ölüm büyücülerinin hizmetkarı olarak hayatını sürdürecektir. Cehennemin işine geldiği için bu iksir hazırlanmıştır ve bu sayede Alexiel'i istedikleri gibi kontrol edebileceklerdir. Kurai, Setsuna'yı uyarmak için kaçmaya karar verir, ve gerçekten de o akşam kaçar. Yolculuğu sırasında, korkunç yaratıklarla karşılaşır, bakışıyla öldüren ejderhadan kurtulur, karnındaki bebeği, erkek kardeşi tarafından sürekli öldürülen bir canavarla mücadele eder, yolunu kaybeder, ama en sonunda Belial'ın adamlarından kaçmayı beceremez. Setsuna ise hafıza silen bir nehirden kayıkla geçer, cehennemin dibine ulaşmak için kapı arar ve bulamaz, ulaşmak için eşcinsel ilişkiye girip kendini düğün hediyesi olarak göndertir. Düğünde Kira yoktur, ama inanılmaz bir şekilde Arakune vardır. Arakune, o anda her şeyi açıklar, Belial'ın sürekli evlenmesinin sebebi, Lucifer'in cehennemi yok etmesini önlemek içindir, ve ancak düzenli olarak Belial bir kurban sunarsa cehennem yok olmayacaktır. Gerçek Arakune de zamanında ölmüştür, sahte Arakune ise Kurai'ı Belial'a vermek için Kurai'ın peşindedir. Uriel ve Katou, Setsuna'nın bedenini çıkardıklarında Sara onları karşılamaya karar verir, Raphael de Sara ile gelir. Uriel, Raphael'i gördüğü zaman Setsuna'ya olan yaşam borcu aklına gelir, ondan da Setsuna'yı canlandırmasını ister. Raphael'in bunu yapmaya niyeti yoktur, ama Uriel ile de baş edemeyeceğini biliyordur. Sara'nın da Setsuna'yı canlandırmasını istemesi üzerine, bir öpücük karşılığında canlandırmayı kabul eder. Canlandırma işlemi başladığında, Setsuna ve yandaşları düğündedir ve hazırda bekliyordur. Tam evlilik aşamasında Setsuna ve arkadaşları saldırıya geçer, Kurai'ı kurtarırlar, ama bu sefer de Arakune Kurai'ın peşinde koşar ve onun kurban edilmesi gerektiğini savunur. Kurai da, "Madem cehennemin kurtulması senin için bu kadar önemli, o zaman neden kendini kurban etmiyorsun?" der. Bir sürelik çatışmadan sonra Arakune, Kurai için kendini feda etmeye karar verir. Bu sırada da Lucifer de kuyunun içine atılmıştır, Setduna da gökte Kira'ya benzeyen bir görüntü görür. Ama bu da çatışmayı bitirmemiştir, Raphael de Setsuna'nın ruhuna ulaşamamaktadır, çünkü ruh, cehennemin yedinci katındadır. Sara, bunun üzerine güçlerinin farkına varıp cehennemin yedinci katına tünel açar, bu tünelle Raphael, Setsuna'nın ruhunu zamanında kurtarmayı becerir, ama Sara'nın açtığı tünel yüzünden başka bir boyuta giderler. Setsuna'nın yandaşları da cehennemden zamanında kaçarlar. Setsuna kendi bedeninde uyandığında, yanında diğer yandaşlarını bulur. Bir sonraki adımda ise cennete gidip düşmanlarını yenecek ve Sara'yı kurtaracaklardır. Bunlar tartışırken, Zaphkiel de en sadık hizmetkarı Raziel'i elçi olarak gönderir. Konu basittir: Zaphkiel, Anima Mundi olarak bilinen ve Sevothtarte'ın yönetimine karşı olan bir isyancı grubun lideridir. Setsuna'nın yanlarında olması onların çok işine yarayacaktır. Bu yüzden Zaphkiel, uzun zamandan beri Sara'yı alıkoymuştur, Setsuna'ya bu sayede ulaşmayı planlıyordur. Setsuna, daveti kabul eder ve Raziel'in geldiği portaldan tek başına geçerek Zaphkiel ile görüşür. Zaphkiel, kendisine Sevothtarte'ın yönetiminden ve Anima Mundi'nin amacından bahseder. Setsuna ise önceliği Sara'yı bulmaya vermiştir. Sara ise Sevothtarte'ın hücrelerinde hapis tutulur, çünkü ağabeyiyle aşk yaşadığı ve cennetten bir melek olduğu için cennetin yasalarına göre yargılanması gerekmektedir. Setsuna cennete geldiğinde Sara da onun varlığını hissetmeye başlar ve hapisten kaçıp Setsuna'ya ulaşma yolları arar. Kendisine hizmet edilmesi için gönderilen yaratıkla rolleri değiştirirler ve birbirlerinin kılığına girerler, hatta tam olarak benzemesi için Sara saçlarını keser. Saklana saklana muhafızların arasından kaçmayı başarır, hisleriyle yol alıp Setsuna'yı bulur. Setsuna ve Sara sonunda buluşmuşlardır, ama Setsuna'nın bu önceliği kendilerine ve etrafındakilere zarar vermektedir, çünkü Sara da Setsuna da hile yapmıştır. Ayrıca Setsuna'nın da bir geliş amacı vardır ve o amacını gerçekleştirmeden ikisi de rahat edemeyecektir. Sara da artık onun kurtarıcı olduğuna inanır ve kendi görevine odaklanması için Setsuna'yı terk etmeye ve kendi isteğiyle hücresine dönmeye karar verir. Anima Mundi'nin adamları Setsuna'yı bulduklarında Setsuna ve Sara beraberdir, Setsuna onlarla gelir ama Sara gelmez. Anima Mundi, gemisiyle yol alırken Sevothtarte'ın adamları tarafından saldırıya uğrarlar, Setsuna da savaşmak yerine kaçmayı tercih eder. Bu, Zaphkiel'in yakalanmasına sebep olacaktır. Setsuna bunu düşünmez ve geldiği ışınlanma kapısından geri döner. Raziel durumu anlamıştır, o yüzden Setsuna'ya sorumsuzluğundan dolayı kızar. Diğerleri de Setsuna'nın sorumsuz olduğunu düşünmektedir, ve o anda Setsuna sorumluluk sahibi olmaya karar verir. Tekrar Yatzirah'a gidebilmek için Kurai'ın yardımıyla bir ejderha çağırırlar, artık hepsi, Anima Mundi'nin yanında savaşmak ve Zaphkiel'i kurtarmak için yola çıkmıştır. Raziel, Zaphkiel'e ne yapılacağını biliyordur: Sevotharte'a isyan eden her meleğin kanatları kesilecektir, kanatları kesilen bir melek de hastalıklara karşı bağışıklığını kaybedeceğinden dolayı acı çekerek bir ghoul'a dönüşecektir ve Hades'te yaşayacaktır. Raziel buna kesinlikle razı değildir, çünkü Zaphkiel ona zamanında çok iyi bakmıştır. Zaphkiel'in tutulduğu yeri bulurlar, fakat vardıklarında Zaphkiel'in kanatları kesilmiştir. Setsuna da orada Sevothtarte'ı gördüğünde onu yakalamaya çalışır ama güçlerini kullanmasına rağmen durdurulur ve bir kanadını kaybeder. Setsuna'nın artık kendini iyileştirebilme gücü yoktur. Zaphkiel'in bir ghoul olmasına razı olmayan Raziel, kendini feda eder ve Zaphkiel, Raziel'i yiyerek bir süre daha yaşama şansına dahip olur ve ghoul olmaktan kurtulur. Setsuna'nın Yatzirah'a geldiğini haber alan Rociel de Setsuna'yı ele geçirme planları yapar. Çünkü Rociel'in asıl amacı, Yatzirah'ın yedinci katında bulunan Etemananki Kulesi'ne ulaşıp Adam-Kadamon'u serbest bırakmak ve bu sayede dünyanın yok olmasını sağlamaktır. Bunun için de Alexiel'in hem bedenine hem de ruhuna ihtiyacı vardır. Bu yüzden o da Sevothtarte ile işbirliği yapmaya başlar, ancak Rociel'in başka planları da vardır ve cennetteki üst düzey meleklerin hepsinin zayıf noktalarını da biliyordur. Kira'nın, yani Lucifer'in cennete dönmüş olmasını Michael'e karşı kullanır. Michael ve Lucifer aslında kardeştir, ama Lucifer kötü olmayı tercih edince Michael, istemese de Lucifer'e karşı savaşmak zorundadır. Lucifer'i yener ama bunu yapmaktan hep vicdan azabı duymuştur. Rociel de bu zayıf noktayı kullanarak hem Michael'i hem de Lucifer'i kendi tarafına geçirecektir, çünkü Lucifer, Etemananki Kulesi'ni koruyan on iki Zodiac meleğini tek başına öldürebilecek tek kişidir. Setsuna ve yandaşlarının peşine düşen Rociel, sonunda Setsuna'yı bulur ve onunla savaşır. Setsuna yenilir, gözü yaralanır, ayrıca Kira'yı da kaybederler. Setsuna ve yandaşları kurtulurken Kira kaçmayı başarır. Anima Mundi, mecburen Raphael'den yardım ister. Raphael yardım etmeyi kabul eder, yaralanan göz yerine takma göz takılacaktır, ama kanat için yapılabilecek bir şey yoktur, hatta öbür kanat da zamanla kendiliğinden yok olacaktır. Gözün kontrolü Rociel'in eline geçer ve bu sayede Rociel, Setsuna'ya uzaktan işkence yapabiliyordur. Bunun bu şekilde olmasını kabul edemeyen Setsuna, zamanla kendi iradesiyle Rociel'in büyüsünü kırıp gözünü iyileştirir. Sara ise Sevothtarte tarafından yargılanmayı bekliyordur, su meleği Gabriel olarak işlediği suçlardan dolayı yargılanacaktır. Sara'nın işlediği suç, ağabeyiyle aşk yaşamış olmasıdır ve bunun cezası ölüme kadar gitmektedir. Raphael de her ne kadar Sevothtarte adına çalışıyor olsa da Sara'nın zarar görmesini istememektedir, çünkü Sara'ya aşık olur ve onun Setsuna'yı sevmesini kabullenememektedir. Yine de, duruşma öncesinde Sara'ya onun konuşmasını engelleyen bir içki verir, bu sayede Sara mahkemede konuşamayacağı için kendini savunamayacaktır. Sara'nın yargılanacağından haberi olan Anima Mundi, hem Sara'yı kurtarmak hem de Sevothtarte'ı durdurmak için mahkeme salonunu basmaya karar verirler. Setsuna, bir kez daha Michael ile savaşmak zorunda kalır ama bu sefer tek kanadı olmasına rağmen yener. Michael'in Setsuna'yı mahkeme salonuna sokması karşılığında hayatını bağışlar. Sara da ağabeyiyle ilişkiye girmekten, hatta ondan hamile kalmaktan suçlanmaktadır. Ama içtiği içkiden dolayı bir şey söyleyemez. Duruşmanın ortalarında Raphael içeri girer, Sara'yı dudağından öper ve Sara tekrar konuşmaya başlar. Yaptıklarından hiçbir şekilde pişman olmadığını, Setsuna'yı gerçekten sevdiğini söyler ve Sevothtarte'ı kendisinin bebeğini öldürmeyle suçlar. Michael ve Raphael'in de Sevothtarte'ın aslında gerçek Sevothtarte olmadığını, çünkü gerçek Sevothtarte'ın uzun zaman önce öldüğünü ve bu yüzden duruşmanın geçersiz olduğunu söylemesi üzerine mahkeme birbirine girer, Setsuna tam Sara'yı kurtaracakken Raphael, Sara'yı kaçırır ve ona Setsuna'nın gelmediğini söyler. Halbuki Sara, Setsuna'nın varlığını hissetmiştir. Sevothtarte'ın maskesi düşürüldüğünde onun aslında bedenen gerçek Sevothtarte'ın aynısı olduğu fark edilir ama ruhen aynı Sevothtarte değildir. Uriel, Setsuna'ya Layla'dan bahsetmesi üzerine Layla'yı aramaya çıkarlar, zaten Setsuna'nın Layla'ya bir şey vermesi gerekmektedir. Layla bulunduğunda korkunç gerçeği öğrenirler, Sevothtarte aslında Layla'dır ve Layla tamamen Sandalphon isimli yok edici meleğin etkisi altına geçmiştir. Sandalphon'un gücünü kullanabilmesi için bir bedene ihtiyacı vardır ve bu bedeni ele geçirmesi de ancak bir kadının ondan hamile kalıp o ruhu doğurmasıyla sağlanmaktadır. Layla'ya bu olmuştur ve doğum yaptığı için daha da kurtarılamaz. Setsuna, vermesi gereken eşyayı ona vermek istediğinde de Layla onu kabul etmez, çünkü eski hayatından hiçbir şey hatırlamamaktadır. Layla, Uriel'e karşı savaşır ve Uriel ile baş edemeyince kendini öldürür. Oradan gideceklerken Kira onları karşılar, Rociel'in eline geçmiş ve onun tarafında savaşmaktadır. Setsuna'ya saldırır ve savaşırken Setsuna gücünün geri geldiğini fark eder, kesilen kanadını iyileştirdiği gibi üç kanatlı duruma geçip Kira ile o şekilde savaşır. Kira savaşı kaybeder, ama kaçmayı başarır. Rociel ise, Setsuna'nın peşine düşmek yerine Etemananki Kulesi'ne yol almayı tercih eder. Layla'nın ölmesi üzerine Sandalphon'un tekrar başka bir bedeni ele geçirmesi ve ruhunu doğuracak başka bir anne bulması lazımdır. Sara'yı gözüne kestirmiştir, yeni anne o olacaktır. Sara ise Raphael'in elinde tutulmaktadır, Raphael ona tüm gerçeği açıklar. Sara, aslında Setsuna'dan hamile kalmamıştır ve Sara'nın bedeni de Raphael'in elinde tutulmaktadır. Sara, orada kendi bedeniyle tekrar birleşir, Raphael de Sara'yı kendisini sevmesi için zorlar. Sara bunu kabul etmeyince Raphael, Sara'nın parmağındaki taşı kırılmış yüzüğü zorla alır ve onunla Setsuna'ya giderek Sara'nın artık Setsuna'yı değil de Raphael'i sevdiğini ve o yüzüğün Setsuna'nın gözünün önünde atmasını istediğini söyler. Setsuna, Raphael'in deliye döndüğünü anlar, Raphael ondan af diler ve Setsuna da bunu kabul eder. O sırada Sandalphon, Raphael'in yokluğunu hissedip Sara'nın kaldığı odaya gider ve onu önce uyutur, rüyasında Setsuna'yı görmesini sağlar ve o şekilde ona cinsel tacizde bulunmaya başlar. Sara'nın olanlardan haberi yoktur. Setsuna bunu hisseder, Raphael ile birlikte Raphael'in kaldığı yere geldiklerinde Sandalphon işini bitirmiştir. Sara'yı bulurlar ama Sara, sürekli kâbus görmekte ve gerçek Setsuna'yı bir canavar olarak görmektedir. Yine de buna rağmen Sara'yı alıkoymaya karar verirler, ama önceliği ise Etemananki Kulesi'ne ulaşmaya verirler. Etemananki Kulesi'ne giden birinci yol olan Zodiac meleklerinin hepsinin Kira tarafından öldürüldüğünü gören Setsuna va yandaşları, ikinci bir yoldan geçmeye karar verirler: Sadece cennetteki meleklerin bildiği bir yolu. Michael gruba önderlik eder, fakat bu sırada Sara alıkonulduğu yerden kaçar ve aynı yoldan Etemananki Kulesi'ne gider. Kira onları orada bekliyordur, Katou'nun Kira karşısında kendini feda etmesiyle Setsuna ve yandaşları geçerler, ama Sara'yı durduramazlar. Rociel'in amacı ise Alexiel'in hapsedildiği yere gidip Alexiel'in bedeniyle Etemananki Kulesi'ne erişmektir. Rociel ve Kira, Alexiel'in bedeninin hapsedildiği yere varıp Alexiel'in bedenini tam alacaklarken Setsuna ve yandaşları gelirler. Setsuna, Rociel'i durdurmak istese de önce gücünü kullanamaz, çünkü orası, Alexiel'in etkisiz olduğu alandır. Rociel ise, tam fırsatıyken Kira'ya Setsuna'yı öldürme emri verir. Ama o anda küçükken trafik kazasında ölen gerçek Kira çıkar. Gerçek Kira'nin etkisiyle Kira, kendine gelir ve Setsuna'yı öldürmez. Sonrasında, Setsuna kendisinin aslında Alexiel'den bağımsız bir melek olduğunu anlar ve güçlerini kullansa da Rociel'in Alexiel'in bedeniyle kaçmasını engelleyemez. Alexiel'in ruhu, her şeyi açıklar: Kurtarıcı, aslında Alexiel değil, Setsuna'dır. Setsuna da Alexiel'in tüm reenkarnasyonlarının güçleriyle yapılmiştır. Setsuna ve yandaşları, Rociel'e tam zamanında yetişmiştir, ama Rociel Etemananki Kulesi'nin içine geçmiştir bile. Uzun bir koridor boyunca gittikten sonra, Tanrı'nın tahtına ulaşırlar. Fakat orada ölü bir ruh yatıyordur. Görünüşe göre Tanrı ölmüştür, Setsuna ve yandaşları, Rociel'i en sonunda Adam-Kadamon'u serbest bırakırken bulurlar. Orada meleklerin yaratılış nedenlerini, nasıl yaratıldiklarını ve Adam-Kadamon'un bedenini görürler. Sara da oraya gelmiştir, ve Sandalphon'un etkisi altındadır. Setsuna'yı öldürecekken Setsuna, Sandalphon'un zayıf noktasını bulur ve Sara'yı incitmeden Sandalphon'u yok eder. Rociel, Adam-Kadamon'u serbest bıraktığında başına ne büyük bir bela açtığının farkina varır. Adam-Kadamon, zamanında Tanrı'yı yok etme teşebbüsünde bulunduğu için hapis tutulmuştur. Adam-Kadamon serbest kaldığında ilk işi, Rociel'e saldırmak olur, ve onu ağır yaralar. Dünyanın sonunu durdurabilecek tek kişi, Setsuna'dır ve bu yüzden Rociel ölmeden önce kanatlarını Setsuna'ya verir. Setsuna artık altı kanatlıdır ve Adam-Kadamon'u durduracak güce sahiptir. Adam-Kadamon, tüm insanları kendi yanına getirmek için küçük kanatlar yayar, ama Kira daha erken davranıp Adam-Kadamon'un hayatta kalmasını sağlayan ve tüm insanların yaptıklarının kayıtları tutulan veri tabanını, yani Angel Sanctuary'yi bulurlar. Setsuna'nın onu yok etmesiyle Adam-Kadamon etkisiz hale gelir. Setsuna görevini başarıyla tamamlamıştır, astral güçleri elinden alınacak, normal bir insan gibi hayatına devam edecektir, ama Sara ile ölene kadar mutlu yaşamasına izin verilir, bu şekilde Sara ve Setsuna birbirlerine kavuşurlar. Kurai ise, Setsuna'yı hala sevmesine rağmen, Noise'a olan sevgisi daha ağır basmaya başlar ve o da hayatının aşkını bulmuştur. Camp Grant KatliamÄ± 1871 yılında kızılderili kabileleri arasında gerçekleşmiş sivil içerikli katliam. Apache yerlilerinden nefret eden yaklaşık 150 Papagolu kızılderili 30 Nisan 1871 gecesi gizlice Güney Arizona topraklarında bulunan Grant Kampına sızdılar. Bu topluluk beyazlarla barış isteyen Apache kabilelerine saldırdılar. 108 kadın, erkek ve çocuk öldürüldü. Öldürülenler arasında sadece sekiz erkek vardı. Katliamcılar 29 çocuğu da rehin aldılar ve daha sonra Meksika'ya köle olarak sattılar. Yetkililer katliam önderini tutukladılar fakat mahkemede temize çıkarıldılar. Katliamlar ABD başkanı Ulysses S. Grant tarafından geliştirilen politikayı da etkiledi. Söz konusu politika Apache yerlilerini diğer yerlileri uygarlaştırmak için kullanmaktı. Bu katliam Apache Savaşı'nın da başlamasına neden oldu. Guanajuato KatliamÄ± 1810 yılında Meksika'da olan siyasi sebepli katliam. Meksikalı rahip Miguel Hidalgo Costilla, bölgedeki İspanyol egemenliğinin sona ermesi için yerlilerden oluşan bir ordu kurdu. Ordu Guanajuato kasabasına saldırdı. Kasabadaki İspanyol görevliler ve yerli halk katledildi. Saldırıdan sonra da kasaba yağmalandı. Daha sonra kalabalık dağıldı. Gosford Parkı Gosford Parkı 2001 yapımı, yönetmeni Robert Altman olan film. Senaryosunu Julian Fellowes yazmıştır.Maggie Smith, Michael Gambon, Kristin Scott Thomas, Jeremy Northam, Bob Balaban, Ryan Phillippe, Stephen Fry, Kelly Macdonald, Clive Owen, Helen Mirren, Eileen Atkins, Emily Watson, Camilla Rutherford, Tom Hollander, Alan Bates, Derek Jacobi, ve Richard E. Grant filmde rol almıştır. Film Alexander Korda En İy İngiliz Filmi ödülü kazanmıştır. Film Oscar olarak bilinen Akademi Ödülleri'ne 7 dalda aday olmuş, En İyi Özgün Senaryo Akademi Ödülü kazanmıştır. Film En İyi Film Akademi Ödülü'ne aday gösterilirken, Helen Mirren ve Maggie Smith En İyi Yardımcı Kadın Oyuncu Akademi Ödülü'ne aday olmuşlardır. Bunun dışında film En İyi Yönetmen, Kostüm ve Sanat Yönetimi dalında da Oscar'a aday gösterilmiştir. Robert Altman bu film ile En İyi Yönetmen Altın Küre Ödülü kazanmıştır. Atatürk Evi Müzesi (anlam ayrımı) Atatürk Evi Müzesi aşağıdaki anlamlara geliyor olabilir. Kral George'un DeliliÄŸi The Madness of King George 1994 yapımı, yönetmeni Nicholas Hytner olan film. The Madness of George III isimli oyundan uyarlana senaryosunu Alan Bennett yazmıştır. Nigel Hawthorne, Helen Mirren, Ian Holm, Amanda Donohoe, Rupert Graves ve Rupert Everett filmde rol almıştır. Film Alexanda Korda En İyi İngiliz Filmi ödülü kazanmıştır. Bunu dışında 14 dalda BAFTA ödülüne aday gösterilmiştir. Helen Mirren bu filmdeki performansı ile Cannes Film Festivali'nde En İyi Aktris ödülü kazanmış ve Oscar'a aday gösterilmiştir. Film aynı zamanda Nigel Hawthorne ile En İyi Erkek Oyuncu Akademi Ödülü ve Alan Bennett ile En İyi Uyarlama Senaryo Akademi Ödülü'ne aday gösterilmiştir. Tek Başına (film, 2005) Tek Başına ("özgün ad:" North Country) 2005 yapımlı Akademi Ödülüne aday gösterilmiş Dram filmidir. Gerçek hayattan uyarlanan film, bir madende çalışan kadının şehirdeki ilk cinsel taciz davası açması konu alınmaktadır. Niki Caron'un yönettiği filmin başrolünde de Charlize Theron vardır, kendisi bu filmdeki rolüyle Akademi Ödülünde En iyi Kadın Oyuncu Akademi Ödülüne aday gösterilmiştir. Filmde Sissy Spacek,Frances McDormand ,Sean Bean,Richard Jenkins ve Woody Harrelson yardımcı karakterleri canlandırmaktadırlar. Film gişelerde çok üstün başarı getirmemesine rağmen, Rotten Tomatoes'de 69% almıştır. Josey Aimes (Charlize Theron) Sam ve Karen isimli iki çocuk annesi olan fakat ilk çocuğunu bir tecavüz kendisine yapılırken doğurmuştur. Bir süre sonra evlendiği adamdan da şiddet kendisine uygulayınca annesi ve babasının yanına gider. Babası Josey'i pek sevmez ve onunla pek konuşmaz. Kuaförlük yapan Josey bu işte pek iyi para kazanacağını düşünmemektedir. Tek isteği iki çocuğuna bakmaktır. Burada eski arkadaşı Glory ile karşılaşır. Glory madende çalışmaktadır ve Josey'in babası da öyle. Şimdi Josey madende çalışmaya başlar ve bir süre sonra kendisine cinsel taciz yapılınca gittikçe hayatı kötüye doğru gider ve Glorynin eskiden meşhur bir hokey oyuncusu olan avukat arkadaşı Bill White’ye (Woody Harrelson) yardıma gider. Şimdi Bill ve Josey şehrin ilk cinsel taciz davasını açacaklardır. Ancak işler karışmıştır, tehdit edilen diğer maden işçileri Josey'in tarafında değildirler ve Glory ise garip bir hastalığa yakalanmıştır ancak Josey umudunu yitirmeden davasını sürdürür. 18 yaş ve üzerine uygundur çünkü bu film cinsellik bağlantılı sahne ve konuşma, bazı küfürler ve kısa şiddet içermektedir. Mila Kunis Mila Kunis (d. 14 Ağustos 1983, Çernivtsi), Amerikalı oyuncu. That '70s Show dizisinde ve Black Swan, Tanrının Kitabı, Max Payne gibi filmlerde oynamış, Family Guy'da Meg Griffin karakterini seslendirmiştir. 2002-2010 yılları arasında oyuncu Macaulay Culkin ile birliktelik yaşamıştır. I. Harald (Norveç kralı) I. Harald, lakabı Sarışın Harald ya da Güzel saçlı Harald (Güzel saç Harald, Güzelsaç Harald), Norveççe Harald Hårfager, Eski İzlanda dilinde Harald Hárfagri (d. y. 850/860 - ö. y. 933), Norveç Kralı (872-933), tüm Norveç üzerinde egemenlik iddiasında bulunan ilk kral, 9. yüzyılda yaşamış savaşçı İskandinav şeflerinin en büyüklerinden biridir. Gerçekte ülkenin batı kıyıları haricinde gerçek bir denetim kuramamıştır. Norveç'in güneydoğusundaki toprakların bir bölümünde hüküm süren Kara Halvdan'ın oğluydu. Babası İsveç'in eski krallık hanedanı Yngling'lerden geliyordu. On yaşındayken babasının yerine hükümdar oldu. Uppland'da baş gösteren bir ayaklanmayı bastırarak ilk zaferini kazandı. Öte yandan Lade kontu Håkon'la yaptığı barış antlaşmasından yararlanarak ülkenin batı kesimlerinde fetihlere girişti. Bu seferler sırasında kazandığı en önemli zafer olan Hafrsfjord Çarpışması'nın tarihi, ortaçağ tarihçilerine göre 872'dir. Çağdaş tarihçiler ise bu çarpışmanın 10-20 yıl sonra gerçekleştiği kanısındadır. Stavanger yakınındaki Hafrsfjord deniz savaşı'nda rakipleri olan Jarllar'ı kesin olarak yenerek onları İzlanda'ya sürdü. Harald'ın fetihleri ve koyduğu vergiler, birçok şefin kabileleriyle birlikte Britanya Adalarına ve komşu ülkelere göç etmesine yol açtı. Göç edilen yerler arasında, İskandinavyalıların Harald'ın hükümdarlığı sırasında keşfettikleri İzlanda'nın da olduğu sanılmaktadır. Adalara kaçmış olan düşmanlarına boyun eğdirmek için Shetland, Orkney ve Hebridler adalarına seferler yaptı. Kıyı ticaretini denetimi altına alarak büyük bir servet edinen Harald, güneybatıdaki toprakları üzerinde sıkı bir denetim kurmakla birlikte ülkenin öteki bölgelerini kendisine bağlı kabile şefleri aracılığıyla yönetti. Norveç'i birleştiren ve vergi sistemini ülke yararına yeniden düzenleyen ilk hükümdardı. Ülke yönetimine en büyük katkısı yerel yönetim birimlerini ("Lagting") oluşturmaktı. Ölümünden sonra krallığı çok sayıdaki oğulları arasında bölüşüldü. Harald'ın birçok farklı eşinden olmuş, çok sayıda çocuğu vardı. Bunlar içerisinde kral olmaya en yakın aday, aynı zamanda Harald'ın favori çocuğu olan Kanlı balta Erik'di. Harald 80 yaşına bastığı sırada Erik'i de tahta ortak etti ve bu durum üç yıl boyunca, 933'te Harald ölünceye değin devam etti. Haral'ın oğullarının sayısı birçok farklı saga'da 11 ile 20 arasında değişim gösterir. Oğullarının 12 tanesi kral unvanıyla anılmıştır. Harald'ın Lade kontu Håkon Grjotgardsson'ın kızı Åsa'dan olan çocukları: Hordaland kralı Erik'in kızı Gyda'dan olan çocukları: Jutland'lı Ragnhild Eiriksdotter'dan olan çocukları: Eystein Kontu'nun kızı Svanhild'den olan çocukları: Ring Dagsson'ın kızı Åshild'den olan çocukları: Svåse the Finn'in kızı Snøfrid'den olan çocukları: Tora Mosterstong'dan olan çocukları: Öteki çocukları: Harald ayrıca Norveç Kralı II. Harald'ın büyükbabasıdır. Harald'ın yaşamıyla ilgili en güvenilir kaynaklar, onun zamanında ortaya çıkan ama 13. yüzyıllarda İzlanda'da yazıya geçirilen şiirlerdir. Ayrıca 12. ve 13. yüzyıllarda İzlanda ve Norveç'te yazılmış tarih kitaplarında da onun hükümdarlık dönemi anlatılır. Pek güvenilir olmayan bu kaynakların en kapsamlısı İzlandalı Snorri Sturluson'un (ö. 1241) "Heimskringla" adlı kitabıdır. III. Valentinianus Flavius Placidius Valentinianus veya kısaca III. Valentinianus (2 Temmuz 419 - 16 Mart 455), 425-455 yılları arasında Batı Roma İmparatoru idi. Batı Roma'nın son imparatorlarındandır. Batının başkenti Ravenna'da doğan Valentinianus, İmparator III. Constantius ile eşi I. Theodosius'un kızı ve I. Valentinianus'un torunu Galla Placidia'nın tek oğluydu. 421'de babasının ölümünden sonra ağabeyi Honorius'dan ayrılan annesi ve kız kardeşi Justa Grata Honoria ile birlikte II. Theodosius'un sarayında yaşamak üzere Konstantinopolis'e gitti. 423'te Honorius öldü ve yerine Joannes Roma'da iktidara geldi. Bu tehdide karşı koymak için Theodosius 23 Ekim 424'te Valentinianus'u batının Sezar'ı yaptı ve kendi kızı Licinia Eudoxia ile sözlendirdi (437'de evlendiler). 425'te Joannes yenilgiye uğratıldıktan sonra Valentinianus 23 Ekim'de altı yaşında Roma'da batının imparatoru yapıldı. Yaşının küçük olması nedeniyle yeni "Augustus" önce annesinin, ardından da 433'ten sonra "magister militum" Flavius Aëtius etkisinde bir yönetim gösterdi. Valentinianus'un hükümdarlığına batı imparatorluğunun parçalanması damga vurmuştur. 439'da Afrika eyaleti Vandallar tarafından işgal edilmiş, 446'da Büyük Britanya'dan son kez çekilinmiş, barbarların yerleştiği İspanya ve Galya'nın büyük bölümü yitirilmiş ve Genserik'in filoları Sicilya ve Akdeniz'in batısındaki kıyıları yağmalamıştır. Tüm felaketlerin arasında teselli olarak Aetius'un 451'de Katalunum'da Attila'ya karşı kazandığı büyük zafer ve güney Galya'da (426, 429, 436) Vizigotlara ve Ren ve Tuna'daki çeşitli istilacılara (428-431) karşı yürüttüğü başarılı harekâtlar vardı. Roma'nın gücü azaldıkça vergilerin yükü giderek daha fazla tahammül edilemez bir boyuta geldi ve bunun neticesinde elde kalmış olan bölgelerin sadakati ciddi biçimde azaldı. Ravenna Valentinianus'un olağan ikâmetgahıydı ancak Attila'nın yaklaşması üzerine Roma'ya kaçmıştı. Attila İtalya'nın kuzeyini yakıp yıktıktan sonra 453'te öldü. 454'te oğlu imparatorun kızıyla evli olan Aetius, Valentinianus tarafından haince öldürüldü. Ancak ertesi yıl 16 Mart günü imparatorun kendisi de Aetius'un yandaşı iki barbar tarafından öldürüldü. Suikastçılar ertesi gün yüklü miktarda bağış yaparak Batı Roma ordusundan geriye kalanlara kendini imparator seçtiren zengin bir senatör olan Petronius Maximus tarafından görevlendirilmiş olabilirler. Ancak Maximus tükenmiş imparatorluğun başına geçip dengeye oturtmak konusunda sandığı kadar hazırlıklı değildi. On bir hafta süren bir hükümdarlıktan sonra Maximus Romalı bir çete tarafından öldürüldü. Genserik ve beraberindeki Vandallar birkaç gün sonra Roma'yı ele geçirdiler ve iki hafta boyunca yağmaladılar. Valentinianus kriz döneminde imparatorluğu yönetecek yetenekten mahrum değildi. Kinciliği ve başına buyrukluğuyla tehlikeleri daha da beter hale getirmiştir. III. Valentinianus'un hayatı, John Fletcher tarafında 1647'de basılan "Valentinian" adlı eserinde oyun haline getirilmiştir. Krasnaya Polyana Krasnaya Polyana (Rusça: "Красная Поляна" (Kızıl Çayır ya da Güzel Çayır anlamına gelmekte); Abhazca Ҟәбаадәы; Adigece: "Iэткъуадж", "1атъуадж","Atkuac"=Yüksek Köy; Kabardeyce Іаткъуаджэ, Iаткъуажэ), Soçi, Krasnodar Krayı, Rusya'da yer alan belde. Mzımta Irmağı vadisinde, Karadeniz'e 39 km uzaklıkta ve 600 metre yüksekliktedir. 2009 sayımına göre nüfusu 3.972'dir. Belde, Soçi'de düzenlenecek olan 2014 Kış Olimpiyatları müsabakalarına ev sahipliği yapacaktır. 21 Mayıs 1864'te, dört ayrı yönden gelen 4 Rus askeri birliği ya da batıda Daho, kuzeyde Küçük Laba, doğuda Abhaz Pshu, güneyde de Ahçipsov Müfrezesi, geldikleri yönleri temsilen bu yerde konumlandı. Rus Çarı II.Aleksandr'ın kardeşi, Kafkasya Orduları Başkomutanı ve Naip Grandük Mihail Nikolayeviç bir konuşma yaparak, Çerkeslerle sürdürülen bir uzun savaşın kendi zaferleriyle sona erdiğini, temizlenmekte olan bu yerlerin ebedi bir Rus toprağı olarak kalacağını ilan etti. Ardından büyük bir dini ayin ve büyük bir askeri geçit töreni de düzenlendi. Savaşa katılanlara madalya ve nişanlar dağıtıldı. Kutsal haç dolaştırıldı ve bütün askerler Ortodoks papazları tarafından kutsandı. 21 Mayıs günü, her yıl, başta Krasnaya Polyana'da olmak üzere,yer yer toplantılar düzenleyen Rus milliyetçileri tarafından halen bir zafer günü; karşı kesimi oluşturan Şapsığ, Adige, Çerkes, Kabartay ve Ubıh gibi farklı adlarla anılan, ancak hepsi Adıge/ Çerkes kökenli olanlar tarafından, ayrıca Çerkeslerle soybağı olan Abaza ve Abhaz halklarının diasporaları tarafından da, Çerkeslerle birlikte bir "Yas Günü" olarak yaşatılmaktadır.. 1828-1829 Osmanlı-Rus Savaşı'ndan beri Çerkesya'ya yönelik istila harekatını sürdüren ve ilerleten Ruslar, 1863 sonbaharına doğru Abadzeh ve Şapsığlara, 24 Mart 1864'te de Vıbıh ve Cigetlere (Sadz) boyun eğdirmişlerdi. Rus devlet programının kapsamı, 1864 Çerkesya'sını Çerkes nüfusundan bütünüyle arındırmayı, boşaltılan coğrafyaya Rus nüfusu yerleştirmeyi, yerli nüfusu Türkiye'ye sürmeyi, isteyenler çıkarsa, sınırlı sayıda olması koşuluyla, onları Kuban Irmağı solunda gösterilecek yerlere askeri gözetim altında yerleştirmeyi içeriyordu. Güneyde Bzıb Irmağı'na değin yayılan Çerkesya'nın Karadeniz kıyılarını boydan boya ele geçiren Ruslar, bir yandan, daha yükseklerde bulunan yamaç alanları tarıyor, Çerkes köylerini bir bir ateşe veriyor,bir yandan da Karadeniz kıyısında toplanmış olan halkı, aşama aşama Türkiye'ye gönderiyorlardı. Bu arada sürgün kararına uymayan ve dağlık alanlarda barınan Ahçıps, Aibga ve Pshu topluluklarına yönelik kapsamlı bir harekatın hazırlıklarını sürdürüyorlardı. Söz konusu üç topluluk, çıkılması çok zor olan Aibga köyünde bir yığınak yapıp direnme kararı aldılar. Ama, harekata katılan Rus birliklerinin ölçüsüz üstünlüğü karşısında başarı umudu yitirildi, diğer köylerden gelen savaşçılar Aibga'dan ayrılıp kendi köylerine döndüler, oralardan da Türkiye'ye göç etmek üzere Karadeniz kıyısında toplandılar. Aibga köyü, üstün Rus birlikleri karşısında direndi, ama Rus ilerleyişini durduramadı, Aibga köyü Rus birliklerinin eline geçti ve yakıldı. Aibgalılar, temsilcilerini gönderip 12 Mayıs 1864'te boyun eğdiklerini Ruslara bildirdiler. Aibgalılar da, diğer Çerkesler gibi kıyıya inip Türkiye'ye göç ettiler. Dört değişik yönden harekata katılan Rus birlikleri, daha öncesinden kararlaştırıldığı üzere, 21 Mayıs 1864'te, göreve yeni atanmış olan Kafkasya Ordusu Başkomutanı Veliaht Prens Mihail Nikolayeviç başkanlığında Kbaada Yaylası'nda (Krasnaya Polyana) toplandılar. Burada büyük bir dini ve askeri tören düzenlendi. Bir konuşma yapan Veliaht Prens (Grandük), Kafkas Savaşı'nın kendi başarılarıyla tamamlandığını açıkladı. Ama dağlarda saklanan Çerkes kalıntılarının da katılımıyla güçlenen Hak'uç topluluğu, 1864 sonrasında, 1865 yılı sonlarına değin, dahası yer yer 1870'li yıllara, yani tükenene değin direnişini sürdürdü. Sonuç olarak, yerel halk yurdundan soykırım ve etnik temizlik yoluyla ve bütünüyle arındırıldı, ama Hak'uç direnişi nedeniyle Rusların bölgeye güven içinde yerleşmeleri 1880'li yıllara değin gecikmiş de oldu. Bu arada ılıman ve yağışlı (yılda 1.000 mm'nin üzeri yağışlı) bir iklimi bulunan Çerkesya'nın Karadeniz bölgeleri, geçilmesi olanaksız çalı, diken ve sarmaşıklarla kaplandı. Aradan 140 yılı aşkın bir zaman geçmiş olmasına karşın, eski ekili alanlar Ruslar tarafından hala tam saptanamamış durumdadır. Soçi'den ara sıra havalanan helikopterler eski ekili alanları ve güzel manzaralı yerleri saptamaya çalışmakta, saptanan yerler, Rus makamları tarafından yeni siteler oluşturularak, Rusya içlerinden getirilen ya da dışarıdan dönüş yapan Rus yerleşimcilere tahsis edilmekte, yerli Çerkesler ise, bu yerleşime kazanılmış yerlerden uzak tutulmaya çalışılmaktadır. Eski Atkuac Çerkes köyü yerinde, şimdi Krasnaya Polyana ("Kızıl ya da Güzel Çayır") adı verilen bir Rus yerleşimi bulunmaktadır.Burada,1864 yılında Çerkes Ulusal Meclisi'nin son toplantısı yapılmıştır (Bkz.Nıbe Anzor,'Çerkes Meclisi 150 Yaşında...',internet).Ruslar da bir yanıt olarak Çerkesya'nın fethi onuruna bu yerde,21 Mayıs 1864'te bir dini ve askeri tören düzenlemişlerdi.Bazı Rus milliyetçileri her yıl 21 Mayıs'ta Krasnaya Polyana'da toplanıp fetih gününü anıyorlar ve 1864'ü ve onu gerçekleştiren atalarının fütuhatçı ruhunu diri tutmaya çalışıyorlar. Bu yakınlarda Adigey Cumhuriyeti Devlet Parlamentosu-Khase, bir sınır değişikliğine gidilerek, kendi tarihsel toprağı olması ve Krasnodar Kray tarafından kuşatılmışlığa son verilmesi gerekçeleriyle, sınırlarının, Krasnaya Polyana da dahil, Abhazya'ya değin uzatılması, ara yerdeki tarihi Adıge topraklarının Adigey Cumhuriyeti sınırları içine alınması talebinde bulundu. Krasnaya Polyana yöresinde 535 ile 2.228 metre düzeylerinde kayak yapma olanağı, İsviçre ve Avusturya Alplerine benzeyen güneşli ve dinlendirici bir dağ iklimi, çarpıcı güzellikte bir doğa ve eşsiz manzaralar, kalın ve kızıllaşan bir kar örtüsü vardır. ABD, Kanada ve Avrupa Birliği ülkelerinden, her yıl artan sayıda turist ve sporcu yöreyi ziyaret etmektedir. Krasnaya Polyana, Soçi'de düzenlenecek olan 2014 Kış Olimpiyatları nedeniyle daha da gelişen bir dinlenme ve kış sporları merkezi konumundadır. Doğu Slav Doğu Slav şu anlamlara gelebilir: VeganlÄ±k Veganlık ya da Veganizm, bazı nedenlerle hayvan kökenli gıdaları ve diğer hayvansal ürünleri kullanmayı reddetme. Bazen "sıkı vejetaryenlik" diye de adlandırılır. Vegan kişiler, hayvan kullanımı yoluyla elde edilen gıdaları, giyecekleri ve diğer tüm yan ürünleri kullanmayı reddetmektedir. 1944 yılında, "The Vegan Society"'nin kurucularından Donald Watson veganlığı şu şekilde tanımlıyordu: “Veganlık hayvanlar alemine dair sömürü ve zulmün tüm biçimlerini dışlamanın ve yaşamı gözetmenin yoludur. Et, balık, kümes hayvanı, yumurta, bal, hayvansal süt ve türevlerini dışlayıp bitkiler aleminin ürünleriyle yaşamak ve tamamen ya da kısmen hayvanlardan üretilen tüm ticari malların alternatiflerini kullanmak şeklinde pratiğe dökülür." Vegan kelimesi 1944 yılında "The Vegan Society"'nin kurucularından da olan Donald Watson tarafından ortaya atıldı. Donald Watson veganlığı şu şekilde tanımlıyordu: “Veganlık hayvanlar alemine dair sömürü ve zulmün tüm biçimlerini dışlamanın ve yaşamı gözetmenin yoludur. Et, balık, kümes hayvanı, yumurta, bal, hayvansal süt ve türevlerini dışlayıp bitkiler aleminin ürünleriyle yaşamayı ve tamamen ya da kısmen hayvanlardan üretilen tüm ticari malların alternatiflerini kullanmak şeklinde pratiğe dökülür." Vegan kelimesi daha sonra 1979 yılında The Vegan Society tarafından şu şekilde tanımlandı: “[Veganlık] hayvanların gıda, giyim ya da başka amaçlarla maruz kaldıkları sömürü ve zulmün her türlüsünden -uygulanabilir olan en mümkün mertebede- kaçınan ve buna ek olarak insanların, hayvanların ve çevrenin yararına, hayvan kullanımı içermeyen alternatiflerin geliştirilmesini ve kullanımını destekleyen felsefe ve yaşam biçimidir. Beslenme söz konusu olduğunda, hayvanlardan tamamen veya kısmi olarak elde edilen ürünlerin reddedilmesini ifade eder.” Bu tanım halen derneğin belgelerinde resmi tanım olarak yerini korumaya devam etmektedir. Veganlık, en basit tanımıyla, hayvan kullanımını ve hayvansal herhangi bir ürünü tüketmeyi reddetmektir. Veganlar, hayvanlardan türetilen, dolayısıyla üretilmesi için hayvanların kullanıldığı yiyecek ürünlerini tüketmediği gibi, yapımında deri, kürk, kemik, jelatin, yün (koyun yünü, kaşmir, angora), ipek gibi hayvansal maddelerin kullanıldığı yiyecek dışı maddeleri de kullanmaz, giyimlerinde pamuk ve keten gibi bitkisel ya da akrilik gibi sentetik kumaşları kullanırlar. Hayvanlar üzerinde test edilen ve lanolin, propolis gibi hayvansal ürünler içeren kozmetik ve ev temizliği ürünleri de bunlara dahildir. Bunlara ek olarak veganlar, hayvanların kullanıldığı eğlence biçimlerine (sirk, boğa güreşi, hayvanat bahçesi, at yarışı vs.) katılmaz. Veganlığın yaygınlaşması sonucu büyük metropollerde artık sadece vegan yemekler sunan restoranlar bulunabilmekte, menülerinde bazı yemeklerin vegan olduğunu belirten restoranların sayısı artmakta, vegan süpermarketler açılmaktadır. Veganlığın etik boyutu bireylere yalnızca tür mensupluğu üzerinden değer atamak anlamına gelen türcülük isimli ayrımcılık biçimi ile ilgilidir. Türcülüğe bakış açısı hayvan teorisindeki hayvan hakları paradigması ile faydacı yaklaşım arasındaki temel bir ayrım üzerine kuruludur. Hayvan hakları teorisyenlerinden biri olan Tom Regan, hayvanların 'bir yaşamın öznesi' olmalarından dolayı haklara sahip olduklarını, çünkü inançlara ve arzulara, duygusal bir hayata, hafızaya ve amaçlara yönelik eyleme geçme yetisine sahip olduklarını ve bu sebeple de kendi içlerinde başkaları için ifade ettikleri anlamın ötesinde bir anlamları olduğunu öne sürer. Regan'a göre bir yaşamın öznesi olmaktan kaynaklanan haklar başka geçerli sebepler söz konusu olduğunda çiğnenebilir ancak hayvansal ürünler tüketmek -yani keyif, alışkanlık ya da çiftçilerin ekonomik çıkarları- hayvanlara zarar vermek için yeterli bir sebep olamaz. Hayvan Haklarına Abolisyonist Yaklaşım'ın kurucu teorisyeni olan Gary L. Francione, "tüm hissedebilir canlıların bir temel hakkı bulunur -başkalarının mülkü olarak muamele görmeme hakkı" düşüncesini öne sürer ve insan harici hayvanların içkin değerleri olduğunu düşünen herkes için tartışılmaz etik zeminin veganlık olması gerektiğini savunur. Francione'a göre, zorunda olmadığımız halde hayvanları zarar vermenin ve onları öldürmenin ahlaken yanlış olduğunu kabul ettiğimizde ve damak zevki, giyim kuşam anlayışı ya da alışkanlık gibi gerekçelerin de zorunluluk olarak sayılamayacağı da göz önünde bulundurulduğunda, veganlık bir tercih değil ahlaki bir yükümlülük teşkil etmektedir. Francione'a göre hayvan kullanımını tamamen ortadan kaldırma yönündeki bu yükümlülüğü yerine getirmek yerine hayvanlar için daha iyi koşulların tesis edilmesi yönündeki düşüncelere karşı çıkar, bu tarz girişimleri kurbanlarına işkence etmeden tecavüz edecek "bilinçli tecavüzcüler" için kampanya yapmaya benzetir. Francione'a göre hayvan refahı paradigması ya da faydacı yaklaşım, hayvanların mülk statüsünü sorgulamamakta, aksine insanların hayvanları tüketmek konusunda kendilerini daha iyi hissetmelerinin önünü açmaktadır. Faydacı yaklaşımın ya da hayvan refahının temsilcisi olan Peter Singer ise etik boyutta kararlar verirken hayvanların çektikleri acıyı göz ardı etmemiz için hiçbir mantıklı sebep olmadığını öne sürer, hissedebilirliğin "başkalarının çıkarlarını gözetirken göz önünde bulundurulabilecek tek kriter" olduğunu öne süren Singer, yaşamak için zorunlu olmadığı müddetçe hayvanların öldürülmesini reddetmemiz gerektiğini savunur. Buna rağmen Singer "Paris İstisnası" olarak bilinen senaryoyu da destekler, buna göre eğer vegan yiyecek bulamadığınız bir restorandaysanız vejetaryen de beslenebilirsiniz. Singer'ın "Paris İstisnası" ismini taktığı senaryo, hayvan hareketinde Peter Singer ve PeTA tarafından öncülüğü yapılan hayvan korumacılık ya yeni refahçılık olarak bilinen ve adım adım gerçekleştirilecek olan hayvan refahı reformlarını savunan hareketle, Tom Regan ve Francione tarafından savunulan ve hayvan refahı reformlarının yalnıza toplumu hayvan kullanımı konusunda iyi hissettirmeye yaradığını ve etik açıdan problemli olduğunu savunan abolisyonizm arasındaki bölünmenin de temelindeki görüş farklılığını yansıtır. Farm Santuary derneğinin başında bulunan ve bir hayvan korumacı olan Bruce Friedrich, 2006 yılında veganlığın katı bir şekilde savunulmasına karşı insanları ellerinden geldiği kadarını yapmak konusunda cesaretlendirmemiz gerektiğini savunmuştur. Friedrich'e göre katı bir şekilde veganlığı savunmak kişisel ahlaki saflığa odaklanmak anlamına gelir ve bu veganlığa karşıdır; çünkü hayvanları incitir. Bu yaklaşıma karşı çıkan Francione'a göre ise, bu insan hakları söz konusu olduğunda insanlara verilen zararlar tam olarak ortadan kaldırılamayacağı için, elimizden gelen durumlarda bile insan haklarını savunmaktan vazgeçmemiz gerektiğini öne sürmekten farksızdır. Karışıklık ya da rahatsızlık yaratmamak için bir şeyin hayvansal ürün içerip içermediğini sormaktan çekinmek, rahatımızın hayvanlarla ilgili etik yükümlülüğümüzden daha önemli olduğu görüşünü savunmaktır. Bu görüşünü hayvan korumacı görüşün kendi tezleriyle kendisini çürütmekte olduğunu öne sürerek nihayete eriştirir. Çevreci veganlık hayvan haklarından ziyade hayvansal ürünlerin üretiminin çevreye vermekte olduğu zararlar üzerine odaklanmakta olan veganlık biçimidir. Örneğin Sea Shepherd örgütünden Paul Watson 2010 yılında Sea Shepherd gemilerinde çevresel sebeplerle vegan yiyeceklerin servis edildiğini şu şekilde ifade eder: "Okyanuslarda yakalanan balıkların %40'ı başta endüstriyel olmak üzere hayvancılıkta besin olarak kullanılıyor -tavuklar ve domuzlar denizlerdeki bir numaralı yırtıcı hayvan haline geldi." Kasım 2006'da Birleşmiş Milletler Gıda ve Tarım Örgütü'nün raporunda hayvansal tarım ile çevresel yıkım arasında kurulan bağ ortaya konmuştur. Raporda, başta inek, tavuk ve domuz üretimi olmak üzere hayvancılığın hava, toprak, su, bioçeşitlilik ve iklim değişikliğine olumsuz etkileri olduğu ortaya konmuştur. Rapora göre karbon dioksit salınımlarının %9'u, metan salınımının %37'si, nitrous oksit salınımının %65'i ve amonyak salınımının %68'i hayvancılık kaynaklıdır. 2010 Temmuz ayında Birleşmiş Milletler Çevre Programı, nüfus artışı tahmin edilen düzeyde sürerse 2050'de 9 milyar nüfusa sahip olacak Dünya'yı açlık ve iklim değişikliğinden korumak için hayvansal ürünlerden ve süt ürünlerinden uzaklaşan bir diyete geçişin gerekli olduğunu açıklamıştır. Bob Torres ve Jenna Torres, Vegan Freak isimli kitaplarında hayvan haklarındansa iklim değişikliği ve diğer çevresel sorunlara odaklanan veganları şu şekilde eleştirmektedir: "Yalnızca çevresel sebeplerle vegan olmak, Auscwitz'e giden trenler karbon salınımını arttırdığı için Yahudi Soykırımı'na karşı olmaya benzer. [...] Kişi her iki durumda da soykırıma karşıdır. Ancak çoğumuz soykırıma yalnızca çevresel sebeplerden karşı olan bir kişinin