büyük başarısı Sidney'de düzenlenen 2000 Yaz Olimpiyatları'nda Kristie Boogert ile birlikte gümüş madalya kazanmasıdır. Els Callens Els Callens (d. 20 Ağustos 1970, Anvers) profesyonel Belçikalı tenis oyuncusu. Ocak 1990'da profesyonelliğe adım atmıştır. Kariyerindeki en büyük başarısı Sidney'de düzenlenen 2000 Yaz Olimpiyatları'da partneri Dominique Van Roost-Monami ile birlikte çift kadınlarda bronz madalya kazanmasıdır. 26 Ekim 2005'te Hasselt'de düzenlenen "Gaz de France Stars" turnuvası ikinci turunda elendikten sonra tenis kariyerine son vermiştir. Barış Hersek Barış Hersek (26 Mart 1988; Kırklareli, Türkiye) Türkiye millî takımı forması giyen profesyonel basketbolcudur. 2.06 boyunda ve 104 kg ağırlığındaki Barış, uzun forvet pozisyonunda görev almaktadır. Spor yaşamına 1998 yılında yüksek atlama ile başlayan Barış Hersek, bu alanda Türkiye 1.liği elde etmiş ve daha sonra basketbola yönelmiştir. Kısa bir süre Beşiktaş altyapısında oynayan sporcu, daha sonra Anadolu Efes’e transfer olmuştur. Birçok kez millî takım forması giyen başarılı basketbolcu spor kariyeri boyunca 153 kere millî olmuştur. Bugüne kadar oyuncusu olduğu çeşitli takımlarda 17 şampiyonluk yaşamış ve bugüne kadar en çok kupa kaldıran Türk oyuncu ünvanını almıştır. Efes Pilsen altyapısında basketbola başladı. 1999-2006 sezonları arasında Efes Pilsen Küçükler, Yıldız ve Genç takımlarında forma giydi. 2006-07 sezonunda A Takıma yükseldi. Küçük takım ile 2 sene Türkiye Şampiyonluğu, 2001 Küçükler Türkiye Şampiyonası'nda en iyi guard seçildi. 2004 yılında Yıldızlar Türkiye Şampiyonluğu yaşadı ve aynı turnuvada MVP seçildi. Aynı sezon içinde Gençler Ligi'nde Türkiye ikincisi olan genç takımda en iyi forvet seçildi. 2004 yılında Yunanistan'da düzenlenen Avrupa Yıldızlar Şampiyonası'nda millî takım ile üçüncülük yaşadı. 2005-06 sezonunda Türkiye ikincisi olan Pertevniyal'de MVP ödülünü kazandı. 2011-12 sezonu öncesinde Türkiye Basketbol Ligi takımlarından Beşiktaş ile anlaştı. Beşiktaş ile, TBL, Türkiye Kupası, FIBA Eurochallenge Kupası ve Cumhurbaşkanlığı Kupası olmak üzere toplamda 4 kupa kazandı. 2012-13 sezonunda EuroLeague'de mücadele etti. 2013-14 sezonunda Beşiktaş'tan ayrılan Barış Hersek, Pınar Karşıyaka ile anlaştı. Pınar Karşıyaka ile 2013-14 Türkiye Kupası'nda şampiyon oldular. Yine Karşıyaka formasıyla, 2014 Cumhurbaşkanlığı Kupası'nı müzelerine götürdüler. 2014-15 TBL playoff yarı finalinde Fenerbahçe Ülker'i eleyerek finale yükseldiler. Finalde Anadolu Efes'le eşleştiler. Seriyi 4-1 ile kazanarak şampiyon oldular. 4 Temmuz 2015 tarihinde Fenerbahçe ile 2 yıllık sözleşme imzaladı. A millî takım formasını ilk kez 2009 Avrupa Basketbol Şampiyonasında giyen Barış, İspanya'da düzenlenen 2014 FIBA Basketbol Dünya Kupası'ndada Türkiye millî basketbol takımı forması giydi. Krampon Krampon, bir çeşit futbol ayakkabısıdır. Adidas, Sportaç, Nike, Lig, Lescon, Lotto, Umbro bu sektörde ünlü firmalardır. Nike ve Adidas'ın kramponlarını birçok ünlü futbolcu giymektedir. Adi Dassler tarafından tasarlanıp üretilen Adidas Mundial krampon modeli dünyada bugüne kadar en çok satan futbol ayakkabısıdır. Türk Firması olarak ilk futbol ayakkabısını Sportaç ve Erdal firmaları üretmiştir. SPORTAÇ 1970 yılında deri kramponlar üretmekteydi ve bir süre üretime ara verdikten sonra tekrar futbol ayakkabıları üretmeye başlamıştır. Dominique Monami Dominique Monami (d. 31 Mayıs 1973 - Verviers, Belçika) emekli profesyonel tenis oyuncusu. 1995 yılında koçu Bart Van Roost ile evlendi, boşanana kadar "Van Roost" veya "Van Roost-Monami" soyadını kullandı. Kariyerindeki en büyük başarı Sidney'de düzenlenen 2000 Yaz Olimpiyatları çift kadınlarda partneri Els Callens ile braonz madalya kazandı. Monami'nin dört tekler şampiyonluğu bulunmaktadır ve ekim 1998'de Dünya sıralamasında 9.luğa yükseldi. Jale Yasan Jale Yasan (1911, İstanbul - 1994, İstanbul), Türk ressam ve kadın hakları aktivisti. 1956 yılında resim yapmaya başladı. İlk hocası Ressam Şeref Akdik'tir. Daha sonra Güzel Sanatlar Akademisi'nde Zeki Faik İzer Atölyesine devam etti. 1959'da Devlet Resim ve Heykel Sergisi ile Paris Musée d'art moderne'de açılan "Club International Feminin" Sergisine katıldı. 1959-1967 yılları arasında Güzel Sanatlar Akademisi Resim bölümü öğrencilerini özendirmek amacı ile "Yasan Portre Ödülleri" verdi. İlk kişisel Sergisini 1961'de Ankara Sanatseverler Kulübünde, ikinci kişisel sergisini aynı yıl İstanbul Şehir Galerisinde açtı. Çalışmalarını aralıksız sürdüren sanatçı, üçüncü kişisel sergisini 1967 yılında Taksim Sanat Galerisinde gerçekleştirirken daha sonraki yıllarda Ankara Vapuru'nun Akdeniz Limanlarına yaptığı yolculuğa 70 resimle katılarak bunları Avrupa'nın birçok liman kentinde sergiledi. 1976'da Uluslararası Birleşmiş Kadın Sanatçılar ve Kültür Derneği (UFACSI) sergisinin Clermont-Fernard ve Vichy bienallerine ve İstanbul Arkeoloji Müzeleri sergisine, yine aynı yıl bu derneğin Belçika Sergisinde ve 1977'de Türk ve Fransız Sanatçılarının Ankara ve İstanbul sergilerinde de yapıtları ile yer alan sanatçı 1978'de Ressamlar Cemiyet'inin Viyana ve Roma sergilerine katıldı. 1973 yılında Moda Cumalı Sanat Galerisinde açtığı kişisel sergi büyük ilgi çekti. Aynı zamanda tanınmış bir koleksiyoner olan sanatçı bu koleksiyonunu 1974'te Darüşşafaka Sanat Galerisinde 1980'de de Taksim Sanat Galerisinde sergiledi. 1981'de Sakatları Koruma Derneği yararına açtığı serginin gelirini aynı derneğe bağışladı. 1983 yılında Akbank Bebek Sanat galerisinde ve Bodrum Halikarnas Motel'de kişisel sergilerine devam etti. 1994 yılında İstanbul'da vefat etti. 12 Eylül Darbesi esnasında kapatılan Uluslararası Kadın Partisinin kurucularındandır. Asyut Asyut (Arapça: أسيوط), Orta Mısır'da Nil ırmağı kıyısında bir kenttir. Nil'in batı kıyısında Minya ve Sohag kentleri arasında yer almaktadır. Aynı zamanda Mısır'ın Asyut ilinin idari merkezidir. Hemen yakınlarında ise antik Asyut kentinin harabeleri bulunmaktadır. Nüfusu yaklaşık olarak 390,000 kadardır. Mısır'da Kıptiler'in en yoğun olarak yaşadığı şehirlerden biridir. Asyut kentinin adı Eski Mısırca "Zawty"'den gelmektedir. Bu sözcük geç dönem Mısırcası'na "Səyáwt" olarak, bu da Kıpti diline "Syowt" olarak geçmiştir. Yunan ve Roma yönetimi sırasında kente "Lycopolis" ya da "Lykopolis" adı verilmiştir. M.Ö. 3100 yıllarında antik Asyut kenti Yukarı Mısır'ın 13. Nome'sinin başkentiydi. Asyut'un başlıca önemli tanrıları Anubis ve Wepwawet idi. Daha sonraları, özellikle 11. Hanedan sırasında Teb kentinin önem kazanmasıyla Asyut gözden düştü. Yunan ve Roma dönemlerinde Asyut kentinin halkı "Likopoliten" adı verilen ayrı bir Kıpti lehçesi konuşurdu. JÃ¼ristokrasi Jüristokrasi, yargıçlar yönetimi olarak tanımlanmaktadır. Demokrasiye zıt bir kavramdır. Oligarşik bir yönetim biçimidir. Juristokrasi, fonskiyon gaspı ile de tanımlanmaktadır. Olgunlaşmamış demokrasilerde sıklıkla görülen juristokrasi'de yargı kurumunun başındakilerin yorum kabiliyeti ön plana çıkar ve yargıçların yorumları ile şekillenen kanunlar ile ülke yönetilmeye çalışılır. Ölüm Sessizliği (film, 1991) Ölüm Sessizliği (özgün adı: "Dead Silence") 1991 yapımlı ABD'de televizyon için üretilmiş, izleyicinin beğenmesine rağmen DVD'si çıkmamış, Peter O'Fallon'un yönettiği gerilim filmidir. Renee Estevez'in başrolde oynadığı çok az filmden biridir. Zanna Young (Renee Estevez), Joan Reducci (Lisanne Falk) ve Sunnie Haines (Carrie Mitchum) üç tane öğrenci olan genç kızdırlar. Zanna, Joan ve Sunnie tatile gitmek için arabaları ile yola koyulurlar ancak karanlık yolda tesadüfen bir otostopçuya çarparlar. İçkili olduklarından dolayı polise haber vermeyen üçlü, bu cinayeti gizli saklamaya çalışsalar da art arda gelen olaylar üçlünün morallerini ve dostluklarını bozacaktır. Bazı konuşmalar ve şiddet içermesinden dolayı film G (Her yaş grubuna uygun) yerine PG (Yetişkin gözetimi altında her yaş grubuna uygun) ile MPAA tarafından işaretlenmiştir. İzlandiyada film 12 yaş ve üzeri için uygun olduğu yazılmaktadır. Justified (albüm) Justified, Amerikalı şarkıcı Justin Timberlake'in 2002 yılında piyasaya çıkardığı ilk solo albümü. Albüm, Los Angeles'ta gerçekleşen 2004 Grammy Ödülleri'nde iki Grammy'ye layık görüldü. Zağara Orta Çağlarda Bulgar Krallığı'nın en büyük bölgesinin adı. O dönemlerde Bulgar devletine Zağara (Zagora), hükümdarlarına da Zağaralı (Zagorski) denilirdi. Başlıca dinadamları da böyle anılırdı. Bulgaristan yerine Zağara adını en çok İtalyanlar kullanırdı. Zağara (Zagora) Eski Bulgarca'da Zad Balkana yani Balkan Ötesi anlamına gelmektedir. Traklar, Tuna ovasının bir bölümünü bu adla anardı. İlk Bulgar devleti döneminde, Doğu Koca Balkan Dağları'ın güneyindeki bölgere Zağara denilirdi. 15. yüzyılın ilk yarısında Kâtip Çelebi'nin adını andığı Bulgaristan'daki 4 kasabadan biridir. ÇANKOV, Jeço - ""Geografski Reçnik na Bılgariya"" Sofya, "Nauka i İzkustvo" Devlet Yayınevi, 1958 ACAROĞLU, M. Türker - ""Bulgaristan'da Türkçe Yer Adları Kılavuzu"" Ankara, Atatürk Kültür, Dil ve Tarih Yüksek Kurumu Yayınları, 2006 2008 Vehbi Emre Grekoromen Güreş Grand Prix 2008 Vehbi Emre Grekoromen Güreş Grand Prix İstanbul'da düzenlenen turnuva. Vehbi Emre anısına yapilmaktadir. Türkiye bu turnuvayi 6 Altın 1 Gümüş 5 Bronz madalya kazanmiştir. Bağcılar Olimpik Spor Salonu'nda düzenlenmektedir. Organizasyonda dereceye giren sporculara para ödülü de verilirken, kilolarında birinci olan sporcular 3 bin, ikinciler 2 bin, üçüncüler bin ve beşinciler ise 500'er Dolar ödül kazandılar. 1-Hüseyin Aygün Türkiye 2-Lindsay Durlacher ABD 3-İldar Hafızov Özbekistan 3-Marat Garibov Kazakistan 1-Dauylo Krymov Ukrayna 2-Vitali Rahimov Azerbaycan 3-Dilshod Aripov Ã–zbekistan 3-Atakan Yüksel Türkiye 1-Refik Ayvazoğlu Türkiye 2-Şeref Eroğlu Türkiye 3-Erkan Ulvan TÃ¼rkiye 3-Mikkiail Siamonad Beyaz Rusya 1-Şeref Tüfenk Türkiye 2-Kiknas Aliaksandr Beyaz Rusya 3-Ä°lgar Abdulov Azerbaycan 3-Viktor Aniskovets Beyaz Rusya 1-Nazmi Avluca TÃ¼rkiye 2-Shalva Gadabadze Azerbaycan 3-Muhammet Yücedağ Türkiye 3-Andrei Baranouski Beyaz Rusya 1-Ahmet Taçyıldız Türkiye 2-Shota Narmaniya Beyaz Rusya 3-Tagodoros Tounosidis Yunanistan 3-Mehmet Özal Türkiye 1-Atilla Güzel Türkiye 2-David Soldatze Ã–zbekistan 3-Rıza Kayaalp Türkiye 3-Panagiozis Papadopoulos Yunanistan Richard Bremmer Richard Bremmer (d. 1953) İngiliz oyuncu. Harry Potter' ın birinci filminde Voldemort rolünü oynamış film yıldızı. 1. bölüm Felsefe Taşında Voldemortun gelişmemiş halini oynamıştır Beyazperde ' de Richard Bremmer Pulcheria Aelia Pulcheria (19 Ocak 399 - 453) Doğu Roma imparatoru Arcadius ve Aelia Eudoksia'nın ikinci kızıydı. Büyük kız kardeşi Flaccilla, 397 yılında doğduğu ama erken yaşta öldüğü varsayılmaktadır. 400 yılında doğan Arcadia, 401 yılında doğan Marina ve II. Theodosius'un ablasıydı. Theodosius, 408 yılında, babaları Arcadius'un ölmesiyle, çocuk yaşta başa geçtiğinde Pulcheria iktidarı büyük ölçüde kendi elinde toplamıştı. 4 Temmuz 414 tarihinde 15 yaşındaki Pulcheria kendisine, 13 yaşındaki imparator kardeşini ekarte ederek, Doğu Roma İmparatoriçesi sıfatını vermiştir. Tarihçi Sozomen'in Dini Tarih ("Ecclesiastical History) "adlı eserinde yazdığı üzere, evlenmek zorunda kalmamak için, Pulcheria, bekâret yemini etti ve Alan Aspar gibi Germen subayların desteğini topladı. 416 yılına gelindiğinde Theodosius kendi başına hükümdarlık edebilecek duruma gelmişti ancak 414 yılında kendini prenses ilan ettiren Pulcheria, Theodosius'un üzerinde etkili olmaya devam etti. O yıl Theodosius'u devlet hizmetindeki tüm paganları görevlerinden uzaklaştırmaya ikna etti. Dindar bir Hristiyandı ve onun etkisiyle Theodosius ve eski bir pagan olan karısı Aelia Eudocia da dindar birer Hristiyan oldular. 421 yılında Pulcheria'nın etkisiyle Theodosius Hristiyanlara zulmettikleri gerekçesiyle Perslere savaş açtı. Ariusçuluğa karşı değildi. Başlangıçta Theodosius Başpiskopos Nestorius'u destekliyordu ancak Pulcheria İskenderiyeli Kirillos'un yardımıyla Theodosius'u Ortodoksluğa dönmeye ikna etti. Nestorius 435'te sürgüne gönderildi. Pulcheria ayrıca kardeşini Yahudileri de sürgüne göndermeye ve Konstantinopolis'teki sinagogları yıktırmaya ikna etti. 441 yılında bir harem ağası olan Krisafius Theodosius'u Pulcheria'yı uzaklaştırmaya ikna etti ancak kendisi Pulcheria'nın yerini aldı. Pulcheria rahibe oldu ancak 450 yılında Theodosius ölünce saraya dönmesine izin verildi. Krisafius ve Pulchheria Theodosius'un ölümünün ardından iktidar için mücadeleye girdiler. Pulcheria Germen subaylarla ittifak kurdu ve Aspar'ın generallerinden Marcianus ile evlenerek Theodosius, Marcianus'u halefi ilan ettiğini duyurdu. Evlilik sırasında Marcianus, Pulcheria'nın bekâret yeminine saygı gösterecekti. Pulcheria, Marcianus'a Krisafius'u idam ettirdi. 451'de Pulcheria diofizit akımı yasaklamak için Kadıköy Konsilini topladı. Konsil ayrıca 449 yılında toplanan ve monofizit görüşü destekleyen İkinci Efes Konsilini de geçersiz kabul etti, monofizit başrahip Eutikes sürgüne gönderildi. Eutikes'in destekçileri tarafından Efes'te öldürülen Başpiskopos Flavianus'a şehitlik mertebesine getirildi. Pulcheria özellikle Meryem Ana adına Konstantinopolis'te yeni kiliseler yaptırdı. Pulcheria 453 Temmuz'unda öldü. Aspar 457 yılında ölen Marcianus'un üzerinde etkili en önemli isim haline geldi. Pulcheria gerek Roma Katolik Kilisesi, gerekse de Doğu Ortodoks Kilisesi tarafından aziz olarak kabul edilir. 1846'da kurulmuş Sainte-Pulchérie Fransız okulu, adını ondan alır. Before I Self Destruct Before I Self Destruct, Amerikan rapçi 50 Cent'in dördüncü stüdyo albümü ve Interscope Records etiketiyle yayımlayacağı –bir greatest hits albüm hariç– son solo albümüdür. Albüm, 16 Kasım 2009'da raflardaki yerini aldı. Başta, "Before I Self Destruct" albümünün 2007 yılında yayımlanması planlanmaktaydı, fakat daha sonra "Curtis" albümü yayımlandı ve "Before I Self Destruct" albümünün 2008 yılında yayımlanması kararlaştırıldı. Bir kırmızı halı röportajında 50 Cent; yazdığı, yönettiği ve prodüktörü olduğu bir filmden söz etti. Filmin albümle aynı ismi taşıyacağını ve albümle aynı zamanda yayınlanacağını ifade etti. 7 Ekim 2008 tarihinde albümün ilk promosyon single'ı, Scott Storch prodüktörlüğündeki "Get Up" yayımlandı. Albümün ikinci promosyon single'ı, Dr. Dre prodüktörlüğündeki "I Get It In" parçasına seçildi. Ertelemeler nedeniyle bu şarkıların albümde yer almayacağı doğrulandıç Albümün ilk resmî teklisi yine bir Dr. Dre prodüksiyonu olan "Ok, You're Right" olarak belirlendi. Albümün ikinci single'ı, Ne-Yo vokalleri de içeren "Baby by Me", Eylül ayında yayınlandı. Şarkıda eski bir 50 Cent şarkısı olan "I Get Money"den örnekler kullanıldı. Albüme konulacağı belirtilen bir başka parça "Crime Wave", single olacağı doğrulanmamakla birlikte Ekim ayı sonunda yayınlandı. "Do You Think About Me" ve Lloyd Banks vokalli "Get It Hot" parçalarının single olarak piyasaya çıkacağı 50 Cent tarafından doğrulandı.. Ocak 2009'da bir parça listesi ortaya çıkmış olmasına rağmen; 50 Cent albümün büyük bölümü üzerinde yeniden çalıştığını ifade etti. Albümün piyasaya çıkış tarihi 4 Şubat 2008 olarak belirlendi. Daha sonra, "Curtis" albümünün piyasaya çıkışının Eylül 2007'ye ertelenmesiyle, bu albüm de Mart 2008'e ertelendi. G-Unit üyeleri Tony Yayo ve Lloyd Banks, katıldıkları bir röportajda albümün 2008 yılının son çeyreğinde yayımlanacağını beyan ettiler. Bunu takiben 50 Cent de, albümünün yayımlanma tarihini 9 Aralık 2008 olarak duyurdu. MTV, albümün 2009 yılında piyasaya sürüleceği haberini yaptı ve daha sonra 50 Cent tarafından da 3 Şubat 2009'da yayımlanacağı beyan edildi. Albümün piyasaya çıkışı Mart 2009'a ertelendi ve daha sonra tarih olarak 24 Mart 2009'da yayımlanacağı belirtildi. Ancak, daha sonra Eminem "Relapse" adındaki albümünü 15 Mayıs 2009'da piyasaya süreceğini açıkladı. Son olarak, 50 Cent'e MTV'ye verdiği bir röportajda albümünü Haziran ayında piyasaya süreceğini ve Eminem'in Aralık ayında yayımlayacağı bir sonraki albümünden bir ay sonra da kendi albümünü yayımlayacağını söyledi. Albüm, daha sonra 2009 sonbaharına ertelendi ve Eylül ayında yayımlanacağı duyuruldu. 50 Cent, Jimmy Kimmel Live! programına katıldı ve albümün Eylül ayının ikinci haftasında yayımlanacağını ifade etti. Daha sonra Jay-Z'nin "The Blueprint 3" albümüyle aynı gün yayımlanacağı açıklandı. MTV, albümün yayımlanma tarihinin 50 Cent tarafından 29 Eylül 2009 olarak doğrulandığını ifade etti. Albüm, bir kez daha ertelendi ve resmî çıkış tarihi bu kez 50 Cent tarafından 3 Kasım 2009 olarak doğrulandı. Albüm, bir kez daha ertelendi ve çıkış tarihi 17 Kasım 2009 olarak belirlendi. Ancak Ekim ayında, albümün 24 Kasım 2009 tarihine ertelendiği duyuruldu. Universal Music Group, "Before I Self Destruct" dahil olmak üzere, kendi bünyesinde çıkacak birkaç albümü 23 Kasım'a çekti. Ancak daha sonra albüm internete sızdı ve şarkılar çeşitli yerlerde çalınmaya başladı. Bunun üzerine 50 Cent, albümün yayımlanma tarihini 16 Kasım'a çekti. Albüm, 50 Cent'in önceki albümleri ile karşılaştırıldığında, en düşük ilk hafta satışını elde etti. İlk haftasında 160.000 kopya satan albüm; "Billboard" 200 listesine beş numaradan giriş yaptı. 50 Cent, başlangıçta albümün çıktığı hafta bir milyon kopya satacağını öngörmüştü. Rapçi, albümün düşük satış başarısını internete sızdırılmasına bağladı.Albümün , ABD'nin plak ödüllerndirme şirketi RIAA tarafından resmi olarak 500.000 sattığı açıkladı ve gold plak ile ödüllendirildi. Until the End of Time (Justin Timberlake ve Beyoncé şarkısı) "Until the End of Time" ("Zamanın Sonuna Kadar") , Justin Timberlake'in ikinci stüdyo albümü "FutureSex/LoveSounds" albümünün Deluxe Edition versiyonunun ilk teklisi. Parçanın sözleri Justin Timberlake, Timbaland ve Danja'ya aittir. Bu tekli, ABD'de CD olarak 13 Kasım 2007'de piyasaya çıkmıştır. The Benjamin Wright Orchestra da şarkıda yer almaktadır. Şarkıda Prince'in "Raspberry Beret" şarkısından örnekler kullanılmıştır. "Until the End of Time"ın video klibi Justin Timberlake'in son turnesi "FutureSex/LoveShow"'daki bir konserinin görüntülerinden oluşmaktadır. Kırım Halk Cumhuriyeti Kırım Halk Cumhuriyeti (Kırım Tatarca: Qırım Halq Cumhuriyeti, Ukraynaca: Кримська Народна Республіка), 26 Aralık 1917 tarihinde Kırım Tatar Millî Kurultayı'nın ilan ettiği cumhuriyettir. 23 Şubat 1918 tarihine kadar, günümüzde Ukrayna sınırları içerisinde kalan Kırım Yarımadası'nda varlığını sürdürmüştür. Başkenti Bahçesaray'dır. Kırım Halk Cumhuriyeti, Rus İmparatorluğu'nun yıkılışına yol açan 1917 Rusya Devrimi (Ekim Devrimi)'nden sonra çoğu kez görülen devlet kurma girişimlerinden biridir. Kırım Halk Cumhuriyeti kurulmadan önce Kırım, Rus İmparatorluğu içindeki Tavrida Guberniyası'nın bir parçasıdır. 7 Nisan 1917 tarihinde Akmescit'te "Bütün Kırım Müslümanları Kongresi" toplanmıştır. Bu toplantıya Kırım'ın çeşitli il ve köylerinden 1500 fazla kişi katıldı. Toplantıda en aktif olanlar Vatan Cemiyeti'nden Seyitcelil Hattat, Ablakim İlmiy, Asan Sabri Ayvazov gibi milliyetçilerdir. Toplantıda "Kırım Müslümanları Merkezi İcra Komitesi" belirlenmiştir. Numan Çelebicihan komitenin başkanı ve Kırım Müftüsü seçilmiş, Cafer Seydamet ise o Rusya Hükümetinin ellerinde olan Vakıf Komisyonu'nın başkanı seçilmiştir. İkisi de o zaman Kırım'da değil, savaştaydılar. Bu vakitlerde bütün Kırımlıların aklından geçen ""Kırım Kırımlılarındır!"" fikri aydınlar tarafından söylenmeye başlanmıştır. Ekim 1917'de İcra Komitesi'nin bir toplantısında Numan Çelebicihan Kırım'ın geleceğinin belirlenmesi Kurultay (Qurultay)'ın toplanmasının mümkün olacağını söylemiş ve bu fikir kabul edilip Kurultay'ın toplanması kararı alınmıştır. Kurultay'a 76 milletvekili katılmıştır. Bu milletvekillerinden 24'ü Yalta'dan, 19'u Akmescit'ten, 16'sı Kefe'den, 11'i Kezlev'den ve 6'sı Orkapı'dan gelmiştir. Milletvekillerinin aralarında dört kadın: Şefika Gasprinskaya, Anife Bоdaninskaya, İlhan Tohtar, Hatice Avcı da vardır. Kırım Halk Cumhuriyeti, her ne kadar Kırım Tatarları'nın oluşturduğu Qurultay'ın girişimleriyle kurulmuş olsa da yarımadada yaşayan tüm etnik kimliklerin eşitliğine dayanmaktaydı. O dönemde nüfusun çoğunluğu Ruslardan oluşmaktaydı (%42). Rusların haricinde yarımadada Ukraynalılar (%11), Ermeniler ve Yunanlar da yaşamaktaydı. Kırım Hanlarının Tarık Damgalı mavi bayrağı cumhuriyet bayrağı oldu. Numan Çelebicihan'ın "Ant Etkenmen" şiiri milli marş olarak kabul edildi. Cumhuriyetin Ordusu'nu, Rus İmparatorluğu Ordusu'nun içinde görev yapan Kırım Süvari Alayı ve Kırım Tatar piyade askerleri teşkil etti. 28 Aralık'ta Kurultay, Cumhuriyet Hükümetini ilan etti. Kurultayda Hükûmet Reisi ve Adalet Bakanı - Numan Çelebicihan, Hariciye ve Savunma İşleri Bakanı - Cafer Seydahmet Kırımer, Maarif İşleri Bakanı – Ahmet Özenbaşlı, Maliye ve Vakıf İşleri Bakanı – Seyitcelil Hattat, Diyanet İşleri Bakanı – Ahmet Şükrü seçildiler. Ukrayna, Kurultay toplantısına hayırlama mektubunu yollamıştır. Rusya'nın Bolşevik Hükûmeti ise Kırım Tatar Kurultayı'nı ve Hükümeti'ni tanımamıştır. Rusya'da ise İmparatorluk devrilip komünist rejim başlamıştır. Arbiy İhtilal Komitesi, Karadeniz Filosu'nun gemilerini Akyar'dan Kezlev, Yalta, Kefe, Kerç ve diğer şehirlerine yollayıp Cumhuriyet askerleriyle savaşmaya başladı. 16 Ocak'tan Şubat'ın başına kadar Akyar ve Bahçesaray yakınlarında savaş sürdü. Süyren köyünün yakınlarında 40 bin kişilik Bolşevik ordusu ile savaşa giren 3 bin kişilik Kırım Ordusu yenilgiye uğradı. Bunun ardından, Kırım'ı istila eden Bolşevikler, devletin yıkıldığını ilân ettiler. Kırım Halk Cumhuriyeti Hükümeti'nin başkanı Numan Çelebicihan, Akyar'da 23 Şubat 1918 tarihinde idam edildi. Böylece tarihteki ilk Kırım Tatar Cumhuriyeti sona ermiş oldu. Birja Birja, Azerbaycan'da haftalık yayınlanan ilan ve reklam gazetesidir. Rafiq Abasov tarafından kurulmuştur. Azerbaycan'da sirkülasyonu en geniş olan gazetedir. Her hafta Cuma günleri 10.000 kopya sirkülasyonu bulunmaktadır. Azerice ve Rusça yayınlanmaktadır. VDV SOYUZ medya grubuna bağlıdır. Merkezi Bakü'de bulunan "Birja", 1992 yılında yayına başladıktan sonra Azerbaycan pazarına renk katarak, olumlu yönde katkı sağlamıştır. 2008 Uluslararası Yaşar Doğu Güreş Turnuvası 2008 Yaşar Doğu Serbest Güreş Grand Prix Ankara'da düzenlenen turnuva. Yaşar Doğu anısına yapılmaktadir. Ankara Atatürk Spor Salonu yapılmaktadir. 1-Dadashi Tahgi Ä°ran 2-Dabbaghi Souraki Abbas Ä°ran 3-Suhrab Atalay TÃ¼rkiye 3-Andreyev Vladizlav Beyaz Rusya 1-Yasin Bolat TÃ¼rkiye 2-Emin Azizov Azerbaycan 3-Serafim Barzakov Bulgaristan 3-Åžamil Abdullahev Rusya 1-Hamed Tatari Ä°ran 2-Serhat Balcı Türkiye 3-Navruz Temrezov Azerbaycan 3-Ali İmamoğlu Türkiye 1-Mousoumi Valadi Fardin Ä°ran 2-Bashidar Boydzhiev Bulgaristan 3-Aydın Polatçı Türkiye 3-Lazare Marsagishvili GÃ¼rcistan 1-Enkhiargal Tsogtbazar MoÄŸolistan 2-Fan Psatan Yunanistan 3-Marva Meziani Tunus 3-Suren Davaa MoÄŸolistan 1-Naidan Otgonjargal MoÄŸolistan 2-Toure Nene Gine 3-Sofia Paumpouridov Yunanistan 3-Ekhbayar Tsevesmed MoÄŸolistan 1- Olessia Azerbaycan 2- Agoro Papavasilov Yunanistan 3- Elina Vaseva Bulgaristan 3- Figen Önal Türkiye Shady Lady Shady Lady () 2008 Eurovision Şarkı Yarışması'nda Ukrayna'i temsil etmiş ve ikinci olmuş şarkı. Siyah Siyah ya da kara, bir renktir. Işığı yansıtmak yerine emen pigmentler siyah gözükür. Renkler pigmentlerin yansıttığı ışığın dalga boylarına bağlı olarak oluşurlar. Pratikte renk olarak kabul edilir. Renkler pigmentlerin yansıttığı ışığın dalga boylarına bağlı olarak oluşurlar. Ortamda hiç ışık bulunmadığında hiçbir ışık yansıtılamadığı için her şey siyah görünür, başka bir deyişle hiçbir şey görünmez. Siyah renginin hex değeri "#000000", RGB değeri "0, 0, 0", ve CMYK değeri "0, 0, 0, 100" dür. "Kara" sözcüğü Türkçe, "siyah" sözcüğü Farsça kökenlidir. Irreemplazable Irreemplazable, Amerikalı R&B şarkıcısı Beyoncé'nin 2007 yılında çıkardığı EP'si. Bu EP, ABD'de 28 Ağustos 2007'de piyasaya sürülmüştür. Yarımküre Yarımküre ya da yarıküre (İngilizce: "hemisphere"), yerkürenin ekvator vasıtasıyla ikiye bölündüğü farzedildiğinde kuzeyde ve güneyde kalan yarıları ile, 0° boylamı ile bölündüğü farzedildiğinde doğuda ve batıda kalan yarılarından her birine verilen isim. Yerküre tam bir küre değil, geoid olduğu için dünyanın yarımküreleri tam bir geometrik yarımküre değillerdir. Kuzey yarıküre, Dünya yatay olarak ikiye bölündüğünde ekvatorun kuzeyinde kalan bölgeye verilen isimdir. Dünyanın kuzey yarıküresi, ülkelerin çoğunu ve dünya nüfusunun yaklaşık %90'ını kapsamaktadır. Yarıkürenin ılıman kesimlerinde (bazen Eylül'ün erken dönemlerinde başlayıp, Mayıs ya da Haziran'da bitse de), kış 21 Aralık'tan 21 Mart'a kadar sürer. Yaz mevsimi ise, 21 Haziran'dan 22 Eylül'e kadar olan dönemi kapsar. Dünya'nın Güneş'e en yakın olduğu zaman, orbital hareketinin en hızlı olduğu dönemde, Haziran'da gerçekleşir. Teori de, kuzey yarımkürede kışlar bu yüzden daha kısa ve güney yarımküredekine nazaran daha şiddetsiz geçer. Fakat pratikte, güney yarımkürenin daha geniş olan okyanusların ılımlı etkisi olarak, mevsimler her iki kürede de benzer olarak geçer. Tropik kuşaklar, yazları yağmurlu, kışları kuru olarak geçirirler. Kuzey kutup dairesinde yazın bazı günler güneş hiç batmazken, kışın bazı günlerinde güneş hiç doğmaz. Bu gibi dönemlerin örnekleri, Kuzey kutup dairesinin sağında kalan bölgeler için günle sınırlı olabilirken, kuzey kutup dairesinde aylarca sürebilir. Güney yarıküre, yerkürenin Ekvator'un güneyinde kalan kısmıdır. Yani 0° paralel ile 90° güney paraleli arasında yer alır. Kuzeyde kalan yarıya da "Kuzey Yarımküre" denir. Güney yarıkürenin Kuzeye göre daha büyük bir oranı sular altında olup, daha az kara yüzölçümüne sahiptir. Güney Amerika'nın yarısından fazlası, Afrika kıtasının bir kısmı, Avustralya ve Antarktika kıtalarının tamamı, Asya kıtasında Endonezya'nın bir bölümü güney yarımkürededir. Madagaskar adası, Papua Yeni Gine adası, Yeni Zelanda, Fiji ve birçok Pasifik Adası, bu yarımküredeki ada ülkelerindendir. Doğu yarıküre, yerküre Greenwich'ten geçen 0° boylamı ile ikiye bölündüğünde doğuda kalan kısmıdır. Jeopolitik anlamda genellikle Avrupa, Asya, Afrika ve Avustralya'yı kastetmek amacıyla, Eski Dünya tabiri ile eş anlamlı olarak kullanılır. Batı yarıküre, yerküre Greenwich'ten geçen 0° boylamı ile ikiye bölündüğünde batıda kalan kısmıdır. Jeopolitik anlamda genellikle Amerika kıtalarını kastetmek amacıyla, Yeni Dünya tabiri ile eş anlamlı olarak kullanılır. Aşağıda kuzeyden güneye doğru sayılan bağımsız ülkelerin hem Doğu, hem de Batı yarımkürelerde toprağı vardır: 180. meridyen'le iki yarımküreye bölünen ülkelerse aşağıda listelenmiştir. Bu ülkelerden ABD hariç (Wake Adası, Guam, Kuzey Mariana Adaları) hepsi etraflarında kıvrılan gün değişim çizgisinin tek tarafında yer alır. Bir bağımsız devletin her iki yarımkürede toprağı olduğu halde baş meridyen de 180. meridyen de topraklarından geçmez: Batı Yarımküre'den Eski Dünya'yı hariç tutma amacıyla Batı Yarımküre'yi 20. batı meridyeniyle 160. doğu meridyeni arasındaki bölge olarak tanımlayan projeksiyonlar da mevcuttur. Bu projeksiyonda Batı Yarımküre, Avrupa ve Afrika anakaralarını ve Grönland'ın kuzeybatısındaki küçük bir bölgeyi hariç tutmakla birlikte Rusya'nın doğusuyla Okyanusya'dan daha çok alan içerir. Willem Ruska Willem Ruska (29 Ağustos 1940, Amsterdam - 14 Şubat 2015), Hollandalı eski judocu. Kariyerine 1960'lı yıllarda başlayan Ruska, ikişer kez dünya ve olimpiyat şampiyonluğu kazandı. Münih Katliamı'nın gölgesinde yapılan 1972 Yaz Olimpiyatları'nda iki judo kategorisinde altın madalya kazanan sporcu, bunu başaran ilk judocu oldu. Leyla Altın Leyla Altın (d. 17 Şubat 1941, Rize, Türkiye), Türk tiyatro, sinema ve dizi oyuncusu. Sanat hayatına henüz yedi yaşındayken bir filmde rol alarak başlayan Leyla Altın, genç yaşlarda Şehir Tiyatroları kadrosuna girerek, bu kurumda birçok oyunda görev yaptı. Sinema ve dizi film oyunculuğunu tiyatroyla beraber yürüttü. Şehir Tiyatrosu kadrolarından emekli olan sanatçı, 2001 yılında oturduğu apartmanın yöneticisini omzundan iterek daire kapısı önüne düşmesi üzerine ölümüne sebebiyet vermekten, üç yıl hapis cezası almıştı. Verilen mahkûmiyet kararının haksızlığı ve adil yargılanma hakkının ihlal edildiği gerekçeleriyle Altın tarafından Avrupa İnsan Hakları Mahkemesi'ne başvurulmuştur. Altın; kendisi gibi oyuncu olan Aslan Altın'ın kardeşidir. PJAK PJAK tam adı ile Kürdistan Özgür Yaşam Partisi (), İran ve Irak'ta faaliyet gösteren Kürt milliyetçisi silahlı örgüt. PJAK; Türkiye, İran ve Amerika Birleşik Devletleri tarafından terör örgütü olarak tanımlanmaktadır. Kürdistan İşçi Partisi'nin (PKK) üyesi olduğu Kürdistan Topluluklar Birliği'nin (KCK) üyesidir. İran'da bulunan askeri hedeflere ve sivillere karşı silahlı eylemler yapan örgüt, 2003 yılında Hacı Ahmedi adlı kişi tarafından kurulmuştur. İdeolojisi, demokratik konfederalizm ve Kürt milliyetçiliğidir. İran resmî haber ajansı İRNA'nın haberine göre, 12 Ocak 2009 tarihinde İran'ın baskılarına daha fazla direnemeyen PJAK'ın "Türkiye, İran, Suriye ve Irak'a yönelik faaliyetlerine son verdiği" iddia edilmiştir. Bu iddialara karşın PJAK'ın günümüzde hâlen eylemlerine devam ettiği belirtilmektedir. İran Hükümeti, PJAK'ın Amerika Birleşik Devletleri'nden maddi ve askeri destek aldığını savunuyor. ABD basınında yer alan bazı haberlere göre, ABD ordusu PJAK ile irtibat kurup İran hakkında istihbarat topluyor. Alınan bilgiler karşılığında PJAK'a para verildiği, örgütün de bu parayla silah ve casus temin ettiği iddia ediliyor. ABD Vatanseverlik Yasası'nın ("Patriot Act") X. başlığına göre ABD ordusunun verilen paranın hangi amaçta kullanıldığını araştırması gerekmiyor. Pentagon ise PJAK'a destek verildiğinden haberdar olmadığını savunuyor. Doğu Kürdistan Savunma Birlikleri (Kürtçe: "Yekîneyên Parastina Rojhilatê Kurdistan") veya Kürtçe adından kısaltılarak YRK, İran'da faaliyet yürüten PJAK'ın silahlı kanadı. İran'da askeri hedeflere karşı silahlı eylemler yapan örgüt, 2004 yılından bu yana İran askerleri ile çatışmalar yaşamaktadır. YRK'nin kadın milislerden oluşan Kadın Savunma Güçleri (Kürtçe: "Hêzên Parastina Jinê"; HPJ) kadın örgütlenmesi de mevcuttur. Kadın Savunma Güçleri (Kürtçe: Hêzên Parastina Jinê) veya Kürtçe adından kısaltılarak HPJ, PJAK'ın kadın koludur. Örgüt, Geneva Call adlı sivil toplum örgütünün çağrısı ile 2015 yılında diğer Kürt örgütler ile bir araya gelerek çatışmalarda çocukları kullanmayacaklarını beyan ettikleri anlaşmaya imza atmıştır. Sudöşeği, Simav Sudöşeği köyü, Kütahya ilinin Simav ilçesine bağlı köy. İlçe merkezine 38 Km.'dir. Geçmişi 1800'lü yıllara dayanır. Geçimi halıcılık, hayvancılık ve orman ürünleridir. Eğrigöz dağının güneyinde Korucuk, Anıtlı ve Tümbecik olmak üzere üç tane yaylası vardır. Oksijeni bol doğal güzelliğe sahip 60 hane bir köydür. Köy halkı, ŞEHİTLİ YÖRÜĞÜ olup Manisa-Kula'nın Şehitli köyünden buraya yaylaya gelmişlerdir. YÖRÜK OĞUZ TÜRKMENLERİ kültür gelenek ve görenekleri yaşanmaktadır. John Turturro John Michael Turturro (d. 28 Şubat 1957), Emmy Ödülü sahibi Amerikan sinema oyuncusu "To Live and Die in L.A." (1985), "The Color of Money" (1986), "Five Corners" (1987), "Men of Respect" (1991), "Barton Fink" (1991), "Şike" (1994), "Monday Night Mayhem" (1999), "Gizli Pencere" (2004), "The Bronx is Burning" (2007) gibi filmlerdeki oyunculuğunun yanı sıra Spike Lee ve Coen Kardeşler ile yaptığı pek çok çalışma ile tanınmıştır. Altmıştan fazla filmde rol almış olan oyuncu, davranışlarında ve görünüşünde ciddi değişiklikler yapabilmektedir. Turturro Brooklyn, New York'ta doğdu. Annesi Katherine II. Dünya Savaşı'nda görev almış amatör bir caz şarkıcısı, babası Nicholas Turturro ise altı yaşındayken İtalya'dan göç eden, D-Day sırasında donanma hizmetinde bulunan bir marangoz ve inşaat işçisiydi. Roma Katoliği olarak yetiştirilen Turturro altı yaşındayken ailesi ile birlikte Queens'in Rosedale mahallesine taşındı. New Paltz'teki New York Eyalet Üniversitesi'nde drama bölümünde okudu ve güzel sanatlar yüksek lisans derecesini Yale School of Drama'da aldı. Sinemada ilk defa Martin Scorsese'nin "Kızgın Boğa" (1980) filminde figüran olarak rol aldı. Turturro 1983'te, Eugene O'Neill Theatre Center'daki Oyun Yazarları Konferansı'nda, John Patrick Shanley'nin "Danny and the Deep Blue Sea" oyununda başrol oynadı. Ertesi yıl bir off-Broadway prodüksiyonunda tekrarladığı bu rolle Obie Ödülü kazandı. Turturro'nun Five Corners filmindeki performansını çok beğenen Spike Lee onu "Do the Right Thing"'in kadrosuna aldı. Turturro'nun ünlü yönetmenle olan uzun işbirliği bu film ile başladı ve "İki Kadın Arasında" (1990), "Orman Ateşi" (1991), "Clockers" (1995), "Girl 6" (1996), "He Got Game" (1998), "Summer of Sam" (1999) ve "She Hate Me" (2004) ile devam etti. Hem komedi hem de dramda oynayabilen çok yönlü bir oyuncu olan Turturro, Coen Kardeşler ile de "Miller's Crossing" (1990), "Barton Fink" (1991), "The Big Lebowski" (1998) ve "Neredesin Be Birader?" (2000) filmlerinde birlikte çalıştı. "Asabiyim"'de Jack Nicholson'ın oldukça rahatsız hastası ve "Gizli Pencere"'de Johnny Depp'in düşmanı rollerini oynadı. Monk dizisine Adrian Monk'un tuhaf kardeşi "Ambrose Monk" rolüyle konuk oldu. Turturro henüz ünlü bir isim değilken, Woody Allen'ın "Hannah and Her Sisters" filminde cameo görüntüsü ile yer aldı. Monk'taki konuk oyuncu rolüyle Emmy Ödülü kazandı. Ayrıca Screen Actors Guild, Cannes Film Festivali, Altın Küre gibi pek çok sinema organizasyonuda ödüllere aday gösterildi ve kazandı. Turturro Academy Ödülleri'ne henüz hiç aday gösterilmedi. Turturro yapım ve yönetimini üstlendiği "Illuminata" (1999) filminde eşi Katherine Borowitz ile birlikte rol aldı. 2005 yılında ise senaryosunu da yazdığı "Romance and Cigarettes" filmini yönetti. Son dönemde Robert De Niro'nun "The Good Shepherd" filminde C.I.A. yöneticisi Edward Wilson (Matt Damon)'ın sağ kolu rolünde ve Michael Bay'in "Transformers" filminde sinsi ajan Simmons rolünde oynadı. Turturro'nun iki erkek kardeşinden Nicholas Turturro kendisi gibi oyuncu, Ralph Turturro ise orta öğretimde sanat öğretmenidir. Aktris Aida Turturro ise kuzenidir. Amedeo ve Diego adında iki çocuğu olan oyuncuün akrtis olan eşi Katherine Borowitz Yahudi'dir. Bektaşlı, Kırıkhan Bektaşlı, Hatay ili Kırıkhan ilçesine 20 km. mesafededir. Mahallede sağlık evi ve içme suyu şebekesi, ilköğretim okulu, sabit telefon bulunmaktadır. PTT ve sağlık ocağı yoktur. Mahallenin geçim kaynağı tarım ve hayvancılıktır. Yenikaraman, Osmangazi Bursa'nın Osmangazi ilçesine bağlı Hürriyet semtinde yer alan mahalle.Çoğunluğu göçmenlerden oluşan ve yaklaşık 15.000 civarı nüfusu vardır.İsmi karamanoğulları beyliğinde yaşamış olan karaman ninenden gelir.Karman nine bursa fethi sonrasında gösterdiği büyük kahramanlıklarla bir efsane haline gelmiştir.Mahallenin en önemli simgeleri yeni karaman camii ve daha önce karaman mahallesi kahvesi diye geçen şimdi lokal olan kıraatanesidir.Yeni karaman spor isminde amatör kümede mücadele veren bir takımıda vardır.Ayrıca Yeni KaramanSpor U13 takımı U13 1.Elit Grupta 3.dür ve 2.yle puan farkı 3 tür . U14 takımı ise U14 Elit Lig 1. Grubu 5. Sırada tamamlamıştır . U16 takımı klasmanda şampiyon olmuştur . Yenimahalle, Bağcılar Yeni Mahalle, Bağcılar’a bağlı 22 mahalleden biridir ve ilçenin ortasında yer almaktadır. Kuzeyinde Demirkapı Mahallesi, doğusunda Yavuz Selim Mahallesi, güneyinde Kirazlı Mahallesi ve batısında Güneşli Mahallesi bulunmaktadır. Mahalle özellikle 1980’den sonraki yıllarda Anadolu’dan göç alarak hızla kalabalıklaşmıştır. Mahalle nüfusu 40 bin civarındadır. Bu nüfusun önemli bölümü orta-alt gelir durumuna sahip başta işçi, emekli ve esnaflardan oluşmaktadır. Son yıllarda Bağcılar genelinde görülen nüfus artışından bu mahalle de oldukça etkilenmiştir. Bundan dolayı eğitim imkânları yetersiz kalmaktadır. Yeni Mahalle ulaşım imkânları yönünden oldukça gelişmiştir. Bağcıların önemli ulaşım yollarından biri olan Bağcılar Asfaltı Caddesi ile Mahmutbey Caddesi mahalleden geçmektedir. Bağcılar bölgesinin ana otobüs durağı olan Ateştuğla İETT Durağı da bu mahallede yer almaktadır. Bu duraktan İstanbul Avrupa yakasının bütün önemli merkezlerine İETT otobüs seferleri düzenlenmektedir. Ayrıca dolmuşlar ve taksi durakları da hizmet vermektedir. Yeni Mahalle sınırları içerisinde 2 ilköğretim okulu, 3 cami, 1 mahalle konağı-sağlık ocağı bulunmaktadır. İlköğretim okulları ikili(sabah-öğlen) öğretim yapmakla birlikte sınıf ortalamaları 50 öğrencinin üzerindedir. Bu sakıncalı durumun giderilmesi için mahalleye 32 derslikli 3 ilköğretim okulu yapılması gerekmektedir. Mahalle konağı içinde; muhtarlık, kütüphane, kondisyon salonu, sağlık ocağı yer almakta ve Pazartesi günü hariç her gün 08.00–23.00 saatleri arasında hizmet verilmektedir. Nüfusun eğitim durumu Bağcılar ortalamasına yakıdır. Eğitim durumuna göre nüfus yapısı şöyledir; yükseköğretim %5, ortaöğretim %13, ilköğretim %71, okuryazar % ve okuryazar olamayan %6. Son on beş yılda Bağcılara yapılan yatırımlardan Yeni Mahallede payını almaya başlamıştır. Belediyenin önemli sosyal yatırımlarından biri olan Belediye Halk Sarayı ve Nikâh Salonu bu mahalle sınırları içerisinde inşa edilmiştir. Modern yapısı ile birçok sosyal faaliyete ev sahipliği yapmaktadır. Mahallenin tamamına doğalgaz imkânı sunulmuş ve altyapı sorunları halledilmiştir. Ayrıca İstanbul Büyükşehir Belediyesi’nin önemli yatımlarından biri olam M3 Kirazlı - Başakşehir Olimpiyatköy metro hattının açılmasıyla, mahallenin ulaşım problemi çözülmüştür. Bina yapısı olarak Yeni Mahalle Mevlana Caddesi’nin doğusu ve batısı olarak iki bölgede incelenebilir. Mevlana Caddesi’nin doğusu genellikle 1980 öncesi gelişme göstermiş bitişik nizamlı betonarme yapılardan oluşmuştur. Batısında da bu tür yapılar bulunmakla birlikte daha çok site anlayışı ile yapılmış ayrık nizamlı apartmanlar ağırlıktadır. Bu sitelerin içinde en dikkat çeken Eston Kirazlı Evleri’dir. Çukurova (anlam ayrımı) Beyaz Show Beyaz Show, sunuculuğunu Beyazıt Öztürk'ün yaptığı; 6 Aralık 1996-4 Mayıs 2018 tarihleri arasında Cuma geceleri Kanal D'de ("2000-2001 Sezonu Star TV") canlı yayımlanan talk-show programıdır. Ömer Karacan'ın kurduğu Radyo Klas'tan gelen teklif üzerine, amatör radyocunun yolu İstanbul'a düştü. Burada, "Gece Tavuğu" adlı programla profesyonel yayıncılığa başladı ve geniş bir dinleyici kitlesi oluşturdu. Yine Karacan tarafından, 1995'te kurulan Number One TV'ye geçen Öztürk'ün yıldızı burada parladı. Webcam aracılığıyla stüdyodan, "Beyaz" adıyla canlı yayın yapmaya başladı. Programında yüzü görünmeden, karanlık bir silüet olarak izleyiciye seslendi ve büyük ilgi gördü. 90'lı yılların ortalarında, kariyerinde radyoculukla başlayan bu süreç, televizyon programları ve stand-up gösterileriyle devam etti. Number One TV'de geçirdiği uzunca bir zamandan sonra, başka bir televizyon programı için Kanal 6'ya geçti. Ancak, Öztürk'ün 1996 yılında Kanal D'ye geçmesi ile birlikte "Beyaz Show" adlı talk-show programını sunmasıyla birlikte ülke çapında tanınmıştır ve 6 Aralık, 1996 tarihinde programının ilk bölümüyle ilk konukları Hande Ataizi ve o günlerde Atv'de Gece Kuşu adlı talk-show'u sunan Okan Bayülgen'di. Beyaz Show, komedi ve eğlence unsurlarını da içermesiyle Türk halkı tarafından büyük beğeniyle karşılandı. Programda kısa film tadında skeçler çekmiştir ve programa telefon ile bağlanmak mümkündür. Ayrıca telefonla programa katılan ünlüler de olmuştur. Best Model of Turkey ve yetenek yarışmaları birincileri programa çıkartılmıştır. Stüdyo yaklaşık 50 kişilik bir kapasiteye sahipti. Genellikle bir kişi konuk alınıyordu ya da en fazla üç kişi konuk alınıyordu. Gelen ünlülere absürt şakalar da yapmaktadır. Programa katılan bazı konuklar; 6 Aralık 1996 tarihinde Kanal D'de yayımlanmaya başlayan Beyaz Show, 2000 yılının Eylül ayında Star TV'ye geçmiştir. Ama sadece bir sezon orada kalmıştır, 2001 yılının Haziran ayında sezon finaline girmiştir ve aynı yılın Eylül ayında tekrar Kanal D'ye geçmiştir. Star TV'de yayınlandığı dönemde Cumartesi akşamları, Okan Bayülgen'in Zaga programı ile saatleri ve günleri çakışmıştır, bu yüzden iki talk-show programı arasında o dönem reyting karşılaştırması olmuştur. Genellikle müzikle ilgili veya müzisyen konuklar programa çıkarak genelde son çıkan albümlerinden şarkılar söylemiştir. Hande Ataizi ve Cem Davran'ın sunduğu talk show İki Kere İki Cumartesi akşamları yayınlandığı için Beyaz Show, Perşembe akşamları ve Zaga ise Cuma akşamları yayınlanmıştır. Beyaz Show'a yeni ünlü konuklar gelmeye başlamıştır. Genellikle Dizi ve Film'lerin oyuncu kadroları programa alınmıştır ve bir de Müzisyen alınmıştır. 2009 yılında Beyazıt Öztürk'ün programı bitirip Star TV'de "Ucunda 1 Milyon Var" adlı bir yarışma programına başlamasıyla birlikte çok tepki almıştır ve Facebook'ta Beyaz Show'un tekrar yayına girmesi için bir grup kurulmuştur. Grup yaklaşık 1.500.000 milyon kişiyi geçmiştir. Çok fazla yoğun istek üzerine, Beyaz Show tekrar yayına başlamıştır. 2005 yılından sonra programa çok sayıda dünya starı konuk gelmeye başlamış ve 31 Mayıs 2013 Cuma günü Gezi Parkı Protestoları nedeniyle program o gün yayınlanmamış ve 7 Haziran 2013'te ise program sezon finali yapmıştır. 11 Ekim'de ise program yeni sezona açılış yaptı.4 Mayıs 2018 Cuma gecesi sezon finali yapıp yayından kaldırılmıştır.Toplam 22 sezon(1996-2018) sürmüştür. Programa gelen bazı yabancı konuklar; 1999 yılından beri show'da skeçler için birçok karakter ortaya çıkmıştır. Ressam: 1996-2003 yılları arasında TRT 2'de yayınlanan Bob Ross'un sunduğu ve resim yaptığı programdan örnek alınarak bir karakter uydurulmuştur ve programda absürt şakalarla beraber resimler yapmaya başlar. Hüsmen Dayı: Tekirdağlıdır, en son malı mülkü olan iki öküzünü'de yeyince beş parasız kalıp yeğeni Beyaz'ın yanına sığınmak zorunda kalmıştır. Sürekli bir şeyler yiyen ve kucağındaki ekmekle dolanan, "gel tanışalım önce ben kısaca he de" diye bir şarkı söyleyen, favori yemeği ekmek olan bir tipleme. Psikopat: Kediye, köpeğe ve etrafındaki herkese hırlayan, sinirleri bozulmuş ilginç karakter ve "beni alkışlamanızı istiyorum, ama ses çıksın istemiyorum" benzeri tuhaf laflar ederek ilginç repliklerle hafızalara kazınmıştır. Tikican: Hareketleriyle döneme ayak uydurmuş tiki konuşmasıyla akıllarda kalmış, sürekli moda kıyafetler giymiştir. Mangalcı: Sürekli boğaz derdinde olan bir karakterdir. Şarkılarla Yaşayan Adam: Diğer karakterlerin aksine ilk olarak 2012 yılında ortaya çıkmış ve gittiği her yerde olayların üstüne şarkı söyleyerek herkesin tepkisini çekmiştir ve son olarak söylediği Volkan'ın şarkısı "ananı niyolay" şarkısını söylediği için herkes tarafından yanlış anlaşılır ve çevredekiler tarafından dayak yemeye başlar. Helyum Gazı, Konuklar (kalın-ince) olmak üzere içine çekmiştir. Konuşmalar esnasında konukların sesi kalın veya ince çıkması üzerine ortaya komik bir durum ortaya çıkmıştır. Programa konuk olduğunda Ajdar gazı içine çekmemiştir ve programda komik bir durum ortaya çıkmıştır. Seyircilerin program başlamadan önce bir kabinin içine toplu olarak veya tek kişi halinde düşüncelerini söylediği bir bölümdür. Beyaz'ın program başlamadan önce seyircilere verdiği kâğıtlara bir konu üzerinde (en çok merak ettiğini şey vb) sorular sorarak seyircilerin düşüncelerini aldığı ve programın sonlarına doğru okuduğu yazılardır. Seyircilerin, Beyaz'ın verdiği bir konu üzerinden programa çekip gönderdikleri kısa videolardan oluşan bölümdür. Engin Altan Düzyatan'ın katıldığı bir programda adının üzerine yapılan vine'lar çok ilgi çekmiştir. Beyaz'ın tuhaf hayat hikâyeleri olan insanları bulup programın sonlarına doğru onlarla beraber konuştukları bölümdür. Yevgeni Kafelnikov Yevgeni Aleksandroviç Kafelnikov (d. 18 Şubat 1974; Rusça: Евгений Александрович Кафельников, "yev-GHE-neey KAH-fill-nee-coff") eski dünya 1 numarası Rus tenis oyuncusu. Kariyerinde tek erkeklerde iki Grand Slam şampiyonluğu (bir 1996 Fransa Açık ve bir 1999 Avustralya Açık) vardır. Ayrıca çift erkeklerde dört Grand Slam şampiyonluğu bulunmaktadır. 1996 Fransa Açık'ta hem tek erkekler hem de çift erkeklerde şampiyon olarak aynı Grand Slam turnuvasında şampiyonluk kazanan son erkek tenisçi oldu. Kafelnikov, 2000 Yaz Olimpiyatları'nda tek erkekler turnuvasında altın madalya kazandı ve 1997 ATP Tour Dünya Şampiyonası'nda finalist oldu. ATP Masters Series turnuvalarında, teklerde beş kez finalist oldu ve yedi kez de çiftlerde şampiyonluk elde etti. 2002'de Rusya'nın Davis Kupası kazanan takımının bir üyesiydi. 2008 Miami Masters sırasında Kafelnikov, Hernán Gumy'nin yokluğunda Marat Safin'i çalıştırdı. 2009'da ATP Şampiyonlar Turu'na katıldı ve Kasım başında Chengdu Açık'ta Sergi Bruguera, Michael Chang ve Pat Cash'i yendi. Mayıs 2011'de Şampiyonlar Turu'nda 7. oldu. Mersin balığı Mersin balığı, "Acipenser" cinsinden balık türlerinin ortak adı. Altay (tank) Altay, Türkiye'de geliştirilen 3+ nesil ana muharebe tankıdır. İsmini Türk Kurtuluş Savaşı'nda 5. Süvari Kolordusu'nu komuta eden Fahrettin Altay'dan almıştır. Millî Tank Üretim Projesi (MİTÜP) çerçevesinde 30 Mart 2007'de yapılan Savunma Sanayi İcra Komitesi toplantısı sonucunda Savunma Sanayii Başkanlığı tarafından proje ana yüklenicisi olarak Otokar Otomotiv ve Savunma Sanayi A.Ş. belirlenmiştir. 9 Kasım 2018'de, Altay ana muharebe tankının T1 ve T2 konfigürasyonlarına ilişkin geliştirme, prototip üretimi, test ve seri üretim programının temelleri, Savunma Sanayii Başkanlığı ve BMC arasında imzalanan seri üretim sözleşmesi ile atılmıştır. Proje kapsamında İnsansız Kuleli Altay T3 tankının da geliştirilmesi planlanmaktadır. Altay projesinin teknik destek sağlayıcısı Güney Kore'nin Rotem firmasıdır. "Altay" olarak adlandırılan tankın tasarım, geliştirme, prototip imalatı, test ve sertifikalama aşamalarının tamamlanması için 500 milyon dolar mâli kaynak ayrılmıştır. Üçüncü nesil ana muharebe tankı olarak tasarlanmakta olan aracın prototip testleri ve kalifikasyon çalışmalarının 2012 yılında tamamlanmış ve seri imalatın ise 2019 yılının sonunda devreye alınması öngörülmektedir. Tasarım aşamasında Güney Kore üretimi K2 Black Panther ana muharebe tankı projesinden elde edilmiş tecrübelerden de yararlanılması hedeflenmektedir. Proje sonunda açılacak yeni bir ihale ile seri üretimi kazanan kurum ya da kuruluş belirlenecektir. İlk etapta üretilmesi planlanan 250 adet tank, TSK’nın ihtiyaçları doğrultusunda artırılabilecektir. Ana muharebe tankı Altay'ın ana silahı Güney Kore şirketi Hyundai-Rotem kanalı ile yapılan teknoloji transferi anlaşması kapsamında Makine ve Kimya Endüstrisi Kurumu tarafından üretilecek 3 km atış menziline sahip olan ve STANAG 4385’e uyumlu her türlü mühimmatı atabilecek yivsiz-setsiz kaval tipi krom kaplamalı namluya sahip ve özel çelikten üretilecek 120mm 55 kalibre yivsiz top olarak belirlenmiştir. Topun toplam namlu uzunluğu 6,6 m ve ağırlığı 1324 kilogramdır. Tankın üretim sürecinin başlaması ile seri üretim safhasına geçilecektir. Tank atış kontrol sistemi, tank komuta kontrol muharebe bilgi sistemi ve elektrikli silah kule tahrik sistemi Aselsan tarafından üretilecektir. Tankta ayrıca uzaktan kumandalı silah sistemleri olarak 7.62 mm ve 12.7 mm makineli tüfek ve 40 mm bombaatar bulunması planlanmaktadır. Aracın Volkan-III tank atış kontrol sistemi ve tank komuta kontrol muhabere bilgi sistemi Aselsan tarafından tasarlanacak ve üretilecek, 120 mm’lik 55 kalibre ana silah sistemi, Hyundai-Rotem kanalı ile teknoloji transferi yapılarak MKE tarafından, modüler zırh paketi ise Roketsan tarafından üretilecektir. Otokar 4 prototipin tasarımı ve geliştirilmesi için 500 milyon ABD Doları tutarında teşvike hak kazanmıştır. Üretilecek Altay Tankı Güç Grubunun; Tommy Haas Thomas Mario Haas (d. 3 Nisan, 1978 - Hamburg) Alman tenis oyuncusu, yakın zamanda ABD vatandaşlığına geçmiştir. Dünya sıralamasında 13 Mayıs 2002'de 2 numaraya yükselmiştir, bu kariyerinde ulaştığı en yüksek sıradır. Haas, 1996 yılında profesyonel tenise başladı. 1999'da ilk ATP unvanını kazandı. Avustralya Açık'ta yarı finale, Grand Slam Cup'ta finale yükseldi. Ertesi yıl, Sidney Olimpiyatları'nda gümüş madalya kazandı. Arnaud di Pasquale Arnaud di Pasquale (d. 11 Şubat, 1979 Kazablanka, Fas) profesyonel Fransız tenis oyuncusu. 2000 Yaz Olimpiyatları'nda tek erkeklerde bronz madalya almıştır. Bronz madalyayı İsviçreli Roger Federer'i yenerek kazandı. Marjane Satrapi Marjane Satrapi (d. 1969, Reşt), İran asıllı Fransız çizgi film romancısı, akademi ödülü adayı animasyon film yönetmeni ve çocuk kitabı yazarı. Marjane Satrapi, İran'da, İslam Cumhuriyeti devriminden önceki komünist ve sosyalist faaliyetlere karışmış bir ailenin çocuğu olarak doğdu. Oradaki Fransız okuluna gitti ve okul yıllarında Şah'ın düşüşü, Ayetullah Humeyni rejimi ve İran-Irak Savaşı'nın ilk yılları gibi önemli politik olaylara tanıklık etti. 1983'te, 14 yaşındayken ailesi tarafından rejimin baskısında yaşamaması için Viyana'ya gönderildi. Daha sonra film haline de getirilen otobiyografik romanı Persepolis (film)'e göre, lise yıllarında orada yaşadı ve üniversite eğitimi için İran'a geri döndü. Burada 21 yaşında evleneceği Rıza'yla tanıştı, 1 yıl evli kaldıktan sonra boşandılar. Daha sonra Tahran Azad Üniversitesi'nde Görsel İletişim bölümünü bitirdi ve Strasbourg, Fransa'ya taşındı. Şu anda Paris'te yaşamaktadır. Norveç Denizi Norveç Denizi; Kuzey Atlas Okyanusu, Grönland Denizi ve Norveç arasında kalan deniz. Deniz tıpkı Kuzey Atlantik Okyanusu gibi soğuk ve oksijence zengindir. Batısında İzlanda, güneyinde Faroe Adaları ve Shetland Adaları; doğusunda Norveç ve kuzeyinde Norveçe bağlı Jan Mayen'in arasındadır. Günümüzde Norveç Denizinde Petrol sahası olarak kullanılan birçok bölge vardır. Yıllarca temel geçimini balıkçılıktan sağlayan Norveç halkı buradan çıkan Petrol sayesinde milli gelir bakımından Dünya'nın sayılı ülkeleri arasına girmiştir. Valeks Valeks (Valonia), deri tabaklamasında kullanılan toz halinde bir maddedir. Meşe palamudunun öğütülüp bakır imbiklerde kaynatılıp daha sonra kurutulurak içinde barındırdığı yüksek orandaki tanen maddesi ortaya çıkartılır. Özellikle deri sanayiinde yoğun olarak kullanılır. Türkiye'de Manisa ilinde 2 adet valeks üretim fabrikası vardır. Dünyada yüksek kalitede valeks üretimi sadece Türkiye'dedir. Küçükkuyu, Ayvacık Küçükkuyu, Çanakkale'nin Ayvacık ilçesine bağlı bir turizm kasabasıdır. Her yıl binlerce turist gelen Küçükkuyu'da geçim daha çok balıkçılık ve zeytincilik ile sağlanmaktadır . Küçükkuyu, Altınoluk'a 10 km uzaklıktadır. Aynı zamanda Assos'a 20 km uzaklıkta olduğu için turistlerin ilgisini çekmektedir. Bölgede birçok turistik yer bulunmaktadır. Bunlardan biri Küçükkuyu'nun üst tarafındaki ufak bir tepede bulunan Zeus Altarı'dır. Efsaneye göre Tanrı Zeus'un yaşadığı ve Truva Savaşı'nı yönettiği yer olarak bilinir. Kaz Dağları'nın uzantısında bulunan bir mağaradır. Altar'a günde yüzlerce ziyaretçi gelir. Ayrıca Değirmenbaşı Şelalasi de turistik olarak önemlidir. Bölgenin su ihtiyacını karşılar. Oksijen bakımından ise Dünyanın en bol oksijen bulunan 2. merkezidir . Birçok solunum hastası Küçükkuyu'ya yerleşerek doğal tedavi olmuş olurlar. Assos ve Altınoluk arasında bulunan Küçükkuyu'da zeytinyağının Türkiye'nin en kaliteli zeytinyağlarından oluşu uzmanlar tarafından yapılan tahlillerle kanıtlanmıştır . Zeytin beldenin en önemli geçim kaynağı olup, belde birçok zeytinyağı fabrikasına ev sahipliği yapmaktadır. Halkını Oğuz boylarından Olan Türkler, Türkmenler ve Yörüklerin yanı sıra, Girit ile Midilli mübadilleri oluşturur. Çanakkale şehir merkezine 94 km mesafededir. Mehmetler, Kepsut Mehmetler, Balıkesir'in Kepsut ilçesine bağlı bir mahalle. Balıkesir il merkezine 37 km, Kepsut ilçe merkezine 11 km uzaklıktadır. Port Said Port Said ya da Bur Said (Arapça "بورسعيد", ""), Kuzey Mısır'da Akdeniz kıyısında ve Süveyş Kanalı yakınlarında bir kenttir. Ayrıca Mısır'ın Port Said ilinin idari merkezidir. Batısında Dimyat, doğusunda El Ariş, güneyinde ise İsmailiye kentleri yer almaktadır. Aynı zamanda Port Said'in tam karşısında yer alan Port Fuad adında bir ikiz kenti bulunmaktadır. İskenderiye ile birlikte, Mısır'ın başlıca liman kentlerinden biridir. Nüfusu yaklaşık olarak 570,000 kadardır. Kentin başlıca ekonomisi balıkçılık ve sanayi sektörlerine dayanır. Sanayi sektörü daha çok kimyasallar, işlenmiş yiyecek ve tütün endüstrilerine dayanır. Port Said Mısır'ın pamuk, pirinç gibi ürünlerini ihraç ettiği başlıca limanıdır. Aynı zamanda Süveyş Kanalı'na girip çıkan gemilerin yakıt ikmalini yaptığı bir merkezdir. Bunun dışında kent, özellikle yazın Mısırlılar'ın başlıca sayfiye yerlerinden biridir. Mercedes-Benz M Serisi M-Serisi, Mercedes-Benz'in 1998 yılından beri ürettiği SUV modelidir. 2005 yılında ikinci nesli satışa sunulmuştur. Almanya'da üretilir. 1998'de Mercedes-Benz, SUV sınıfına geri dönmek istiyordu. Bunun için 1997 Detroit Otomobil Fuarında tanıtılan M-Serisini üretmeye başladı. M-Serisi bu süreçte birçok ödül almıştır. Araç Türkiye'ye ilk etapta ML230 versiyonuyla geldi. Benzinli Dizel 2005 Eylül'ünde yeni M-Serisi üretilmeye başlanılmıştır. 7 ileri otomatik şanzıman ile şanzımanlarda değişiklik yapılmıştır. 3 tekerlek üzerinde de gidebilmektedir. Benzinli: Dizel: Port Fuad Port Fuad ya da Bur Fuad (Arapça: "بور فؤاد " ; "Būr Fu’ād"), Kuzey Mısır'da Akdeniz kıyısında ve Süveyş Kanalı yakınlarında bir kenttir. Aslen Port Said kentinin ikiz kentidir ve bu kentin tam karşısında bulunmaktadır. Sina Yarımadası'nın en kuzey ucunu oluşturmaktadır. 1927 yılında, Port Said'in aşırı kalabalığını hafifletmek amacıyla kurulmuştur. Adını modern Mısır'ın ilk kralı I. Fuad'dan almıştır. Ä°smailiye İsmailiye (Arapça: الإسماعيلية), Kuzey Mısır'da Süveyş Kanalı kıyısında bir kenttir. Ayrıca Mısır'ın İsmailiye ilinin idari merkezidir. Port Said ile Süveyş kentleri arasında, Süveyş Kanalı'nın yaklaşık olarak orta noktalarında yer almaktadır. Nüfusu yaklaşık olarak 330,000 kadardır. İsmailiye Süveyş Kanalı'nın genişlediği bir alanda yer almaktadır. Şehir aynı zamanda kanalın yönetim merkezidir ve kolonyel dönemden kalma İngiliz ve Fransız mimarisi göze çarpar. Bu binaların çoğu günümüzde Süveyş Kanalı'nın yöneticileri ve personeli tarafından kullanılmaktadır. İsmailiye aynı zamanda Mısırlılar için bir turistik merkezdir. Ama maalesef dış turizm açısından fazla gelişmemiştir. Kahire'den yaklaşık olarak 90 dakikada ulaşılabilir. Şarm El-Şeyh'ten ise 4 saat kadar uzaklıktadır. Callisto Callisto aşağıdaki anlamlara gelebilir: Sabır sıralaması Sabır sıralaması bilgisayar bilimlerinde kullanılan ve bir kâğıt oyununa dayanan bir sıralama algoritmasıdır. Oyun, "1", "2", ..., "n" biçiminde numaralandırılmış "n" adet oyun kağıdından oluşan desteyle oynanır. Kağıtlar masanın üzerinde aşadaki kurallara uygun olarak bölümlere ayrılır: Oyunun amacı oyunu olabilecek en az sayıda kâğıt yığınıyla bitirmektir. Mersa Matruh Mersa Matruh (Arapça مرسى مطروح "Marsā Maṭrūḥ"), Kuzey Mısır'da Akdeniz kıyısında bir kenttir. İskenderiye kentinin 240 km kadar batısında yer alır. Aynı zamanda Mısır'ın Matruh ilinin idari merkezidir. Nüfusu yaklaşık olarak 130,000 kadardır. Mısır'ın Akdeniz kıyısındaki başlıca sayfiye kentidir. Kara ve demiryolları ile batıda Libya sınırına ve doğuda İskenderiye kentine bağlantısı vardır. Kent Ptolemaioslar ve Bizans zamanlarında Paraitonion (Παραιτόνιον) ve Roma yönetimi devrinde Paraetonium olarak bilinirdi. Manzaralı Oda (film) Manzaralı Oda, 1985 İngiltere yapımı dramatik komedi filmidir. Özgün adı A Room with a View olan film 1989 yılının Ocak ayında Türkiye'de de gösterilmiştir. Senaryosunu Ruth Prawer Jhabvala'ın ,E.M. Forster'ın 1908 tarihli aynı adlı romanından uyarlayıp yazdığı filmin yönetmeni James Ivory'dir. Filmin yapımcılığını ise onlarca yıldır birçok filme James Ivory ile birlikte imza atmış olan Ismail Merchant üstlemiştir. Filmin başlıca rollerinde Maggie Smith, Helena Bonham Carter, Daniel Day-Lewis, Denholm Elliott ve Julian Sands oynamışlardır. "Manzaralı Oda", 1987 yılında 8 dalda birden aday gösterildiği Akademi Ödülleri'nden "uyarlama senaryo" dahil üçünü aldı. Filme BAFTA ve Altın Küre da dahil çeşitli yarışma ve festivallerde 21 ödül daha verilmiştir. Olaylar 20. yüzyılın hemen başında İngiltere'de Edward çağı hüküm sürerken geçer. Lucy Honeychurch (Helena Bonham Carter) akranı olan bütün kibar İngiliz kızlarının yaptığı gibi zoraki bir Avrupa turuna gönderilir. Bu turlarda genç kızların yanında mutlaka yaşlı bir kadın refakatçi olmaktadır. Bu seyahatte de Lucy'nin refakatine evde kalmış yaşı geçkin kuzeni Charlotte Bartlett (Maggie Smith) verilmiştir. İtalya'ya geldiklerinde bir süreliğine Floransa'da bir pansiyonda oda tutarlar. Burada başka İngiliz gezginler de vardır.Pansiyonda oda komşuları olan Bay Emerson (Denholm Elliott) ve oğlu George (Julian Sands) ile tanışırlar. Lucy bağımsız bir genç olan George'a yakınlık duymaya başlar. Yeğeni Lucy ile George arasındaki bu yakınlaşmadan endişe duyan refakatçi Charlotte hemen İngiltere'ye dönmeleri için ısrar eder, çünkü Lucy'nin İngiltere'de bir nişanlısı vardır ve dönüşte evlenmeye hazırlanmaktadırlar. İngiltere'deki nişanlısı Cecil Vyse (Daniel Day-Lewis) renksiz bir kişiliğe sahip, duygusuz ve sıkıcı bir insandır. Lucy şimdi bir ikilem içinde kalmıştır. Ya İngiltere'ye dönüp Cecil Vyse'la sıkıcı, geleneksel ama güvenli bir evlilik yapacak ya da Floransa'da kalıp karizmatik George Emerson ile geleceği belirsiz bir bohem yaşantısı sürdürecektir. Safaga Safaga, Bur Safaga ya da Port Safaga (Arapça: سفاجا), Doğu Mısır'da Kızıldeniz kıyısında bir liman ve sayfiye kentidir. Hurgada kentinin 53 km kadar güneyinde yer alır. Nüfusu yaklaşık olarak 37,000 kadardır. Nil ırmağı kıyısındaki Kena kentine karayolu bağlantısı vardır. Ayrıca deniz yolu ile Ürdün ve Suudi Arabistan'a bağlantısı vardır. Safaga'da gelişmekte olan bir turizm sektörü bulunmaktadır. Daha çok skuba dalış turizmi üzerine yoğunlaşılmaktadır. Kirlenmemiş havası ve doğasından ötürü aynı zamanda tedavi amaçlı turizm sektörü de gelişmektedir. Buzdağı teorisi Buzdağı teorisi (İngilizce: "Iceberg Theory"), Ernest Hemingway'e ait bir edebi yazım teorisidir. Hemingway'e göre metinde yer almayan tüm bilgiler buzdağının temelini (böylelikle hikâyeninkini de) güçlendirir. Bir hikâye böylelikle, bir altmetin oluşturmaya kadir olacaktır. Ahmet Robenson Ahmet Robenson (veya Ahmed Robenson) (1886 – 1968), Galatasaray Lisesi'nde beden eğitimi öğretmeni ve aynı zamanda Osmanlının son devirleri ve Türkiye'nin ilk dönemlerinde farklı spor dallarının tanınmasına ve gelişmesine önderlik etmiş kişi. Liverpool'da doğmuş ve çocukluk yılları orada geçmiştir. Ahmet Robenson'un babası Hindistan'da görev yapan bir İngiliz subayıdır, müslüman olur ve II. Abdülhamid'e müracaat ederek İstanbul'a gelir. Türk ordusunda görev yapar. Ahmet, Abdurrahman ve Yakup isimlerinde üç oğlu vardır hepsi de Galatasaray Lisesi'nde okur. Ahmet Robenson babasını çocuk yaşta kaybetmiştir. Faik Üstünidman'ın öğrencisidir. Mezun olduktan sonra Galatasaray Lisesi'nde görev almıştır. Ahmet ve Abdurrahman Robenson sporla ilgilidir, Beden Eğitimi öğretmenliği yaparlar. Türkiye'yi basketbol ile tanıştırmış kişidir. İzcilik, basketbol gibi yenilikleri Türkiye' de ilk defa uygular ve tanıtırlar. Türkiye'de izcilik kurumunun kurucusu Ahmet Robenson'dur. Ahmet Robenson'a 1923'te Keşşaf Dergisi 1. sayısında teşekkür edilmiştir. 1911'de Ahmet Robenson, İngilizce bir kitaptan basketbolun temel kurallarını üstünkörü öğrenerek Galatasaray Lisesi'nin spor salonunda karşılıklı iki duvara sepetler astırarak, bir deneme karşılaşması yaptırmıştır. 4 Nisan 1921'de İstanbul'da Türk spor tarihinin ilk ciddi basketbol karşılaşması Amerikan YMCA'nın takımı ile Türk takımı arasında yapılmış, Ahmet Robenson'un kaptan olarak çıktığı bu karşılaşmada, Türk Takımı 18-14 yenilmiştir. Ahmet Robenson ayrıca Galatasaray Spor Kulübü'nün ilk şampiyonluğunu kazandığı 1908 takımının da kalecisidir. Kardeşi Abdurrahman Robenson ise aynı takımın sol bekidir ve savaş sırasında Kafkasya cephesinde askerken lekeli tifüsten şehit olmuştur. Diğer kardeşi Yakup Robenson ise Filistin cephesine gitmiştir. Daha sonra 1926 yılında Galatasaray Spor Kulübü başkanlığı da yapar. 1968 yılında ABD'de hayatını kaybetti. Galatasaray (futbol takımı) 1995-96 sezonu Galatasaray (futbol takımı) 1995-96 sezonu, Galatasaray'ın kuruluşundan itibaren 90. ve en üst seviye ulusal ligdeki 38. sezonudur. Teknik direktÃ¶r : Graeme Souness Türkiye Kupasını Galatasaray kazandı. Son maçta Graeme Souness'ın bayrak dikmesi büyük tartışmalara yol açmıştı. Persepolis (anlam ayrımı) Edward Steichen Edward Steichen (d. 27 Mart 1879, Lüksemburg - ö. 25 Mart 1973, ABD) Amerikalı fotoğraf sanatçısı, ressam. Amerikan fotoğrafçılığının öncülerinden sayılır. 1882 yılında Steichen ailesi, Lüksemburg'dan ABD'ye göç etti. Önce Hancock'a, sonra da Milwaukee'ye yerleşti. Steichen 15 yaşına geldiğinde burada bir taş baskı ustasının yanına çırak olarak girdi. Önceleri resimle uğraşan Steichen sonraları fotoğrafa ilgi duymaya başladı. Resme olan ilgisi ve düşkünlüğü fotoğraflarına da yansıdı. İlk çektiği fotoğraflarda bu etki görülüyordu. Öyle ki Steichen bu fotoğrafların çoğuyla negatif ya da kart üstünde çeşitli kimyasallar kullanarak oynuyor, tıpkı bir resim gibi görüntü ekliyor veya siliyordu. Steichen'ın bu fotoğrafları pek çok eleştirmen tarafından fotoğraf sanatının en büyük başarısı olarak görüldü. 1902'de dönemin ünlü Amerikalı fotoğraf sanatçısı Alfred Stieglitz, Steichen'a Photo-Secession Grubu'nu birlikte kurmayı teklif etti. Bunun üzerine 1905 yılında grup New York'ta dönemin pek çok önemli sanatçısının eserlerine yer verecek olan Küçük Galeri'yi açtı. 1910 yılında Steichen Paris'te heykelci Auguste Rodin'le tanıştı ve arkadaş oldu. Daha sonra Rodin'in eserlerini galeride sergiledi. Pek çok Avrupalı sanatçının eserleri ABD'de ilk kez Küçük Galeri'de sergilendi. Eserleri sergilenen ünlü sanatçılar arasında Henri Rousseau, Henri Matisse, Paul Cezanne, Pablo Picasso, Max Weber'de bulunmaktaydı. I. Dünya Savaşı'nda Steichen ABD Kara Kuvvetlerinin hava birliği fotoğraf bölümünde görev aldı. Bu dönemde sanat anlayışında da değişme oldu. Fotoğraftaki izlenimci üslubunun yerini gerçekçilik aldı. Aynı dönemde siyah-beyaz ve gri tonlarda fotoğraflar çekerek bu renklerin tonlarını inceledi. 1923-38 yılları arasında bir stüdyo işletti. Çektiği portre ve reklam fotoğraflarıyla başarılar kazandı. Aynı dönemde çektiği ünlülerin fotoğrafları birer belge niteliğindeydi. Bunlardan Gloria Swanson, Charlie Chaplin ve Greta Garbo'nun ellerinin arasına başını aldığı fotoğrafı en ünlü yapıtlarından biri oldu. 1923 yılında "Vogue ve Vanity Fair" adlı moda dergisinin baş fotoğrafçılığını yaptı. II. Dünya Savaşı'nda Steichen, ABD Deniz Kuvvetleri'nde deniz savaşlarını görüntülemekle görevli bölümde çalıştı. 1941 yılında Pearl Harbor Baskını'ndan sonra New York'ta Modern Sanatlar Müzesi'nde "Zafere Giden Yol" adlı bir sergi açtı. 1942-62 yılları arasında Modern Sanatlar Müzesi'nin fotoğraf yöneticiliğini yaptı. 1955 yılında ulaştığı izleyici sayısı bakımından önemli olan "İnsanlık Ailesi" adlı sergiyi düzenledi ve bu sergi pek çok ülkeyi de dolaşarak milyonlarca insana ulaştı. Steichen fotoğraf hayatı boyunca genç sanatçıları hep destekledi. 1963 yılında "A life in Photography" adlı bir de kitap yayınladı. Zagazig Zagazig (Arapça, الزقازيق; "Zaɡaziːɡ"), kuzey Mısır'da Nil Deltası'nın doğu yakasında bir kenttir. Aynı zamanda Mısır'ın eş-Şarkiye ilinin idari merkezidir. Zegazig Kahire'nin yaklaşık 80 km kuzeyinde bulunmaktadır. Kahire ve Dimyad kentleri arasındaki yolların Zegazig kentinden geçmesi nedeniyle Zegazig önemli bir şehir olarak kabul edilmektedir. Nüfusu yaklaşık olarak 300,000 kadardır. Büyük bir sulama kanalının kıyısında yer almaktadır. Kara ve demiryollarının kavşak noktasındadır. Kent Mısır'ın pamuk ve hububat ticaretinin başlıca merkezlerinden biridir. Güneyinde Kahire, Batısında Mansura, Doğusunda İsmailliye Kuzeyinde ise Bur Said ve Dimyad kentleri bulunmaktadır. Kent antik Bubastis harabelerinin yakınlarında kurulmuştur. İlk başlarda su işleriyle uğraşan Mısırlı işçilerin geçici bir konaklama yeri idi. Daha sonra düzenli bir şehir halini aldı. Bubastis antik kenti ise Antik Mısır'ın 18. Nome'sinin başkenti idi, başlıca tanrıları kedi tanrıça Bastet idi. Kentin Antik Mısırca'daki adı Per-Bastet idi. Bubastis adı da bu ismin Yunanca uyarlamasıdır. Daha sonra, 22. ve 23. Hanedanlar sırasında Bubastis Mısır'ın başkenti oldu. Firavun Osorkon II ve Nektanebo II'den kalan tapınakların harabeleri hâlâ durmaktadır. 1883 yılında Zegazig mahalli bir birim halini almıştır. Daha sonra 1836 yılında ise ilk idari birim yapılanması için resmî Kurumlar oluşturulmaya ve bu kurumlar için düzenlemeler yapılmaya başlanmıştır. Sonrasında ise artan nüfus ile kent genişlemiştir. Demir yolunun yapımının akabinde kent bir ticaret ve kalabalık yerleşim birimi haline gelmiştir. Bu demir yolu Kahire, Mansura, Suveys ve Bur Said'e kadar uzanmaktadır. Kentin gelişmesi nedeniyle Kanayat bölgesine bağlanmış ancak daha sonra bağlanma fikrini benimsemeyen halk isyan etmiş ve 1890 yılında bağımsız bir vilayet halini almıştır. Zegazig kentinin isimlendirilmesi ile alakalı iki tane teori vardır : Mehmet Ali Paşa'ya karşı şehri savunan Ahmet Zagzugi ailesinden geldiği düşüncesidir. Daha sonrasında 1880 senesinde Fransızlar tarafında Mısır haritası tekrar çizildiğinde bu olaydan dolayı bölgeye Zegazig ismi verilmiştir. Mehmet Ali Paşa bölgeye bir köprü yapmaya karar verir. Köprüyü de yaparken etrafın izlenebilmesi için köprünün etrafına topraktan yapılma oturak türü yerler yapar. İnsanlar buraya gelir ve bu oturak türü yerlerden balık tutmaya başlarlar. Burada tutulan balıkların çıkardıkları ses nedeniyle bu bölgeye bu isim verilmiştir. Zagazig birinci mahalle ikinci mahalle şeklinde ayrılır. Bunun yanı sıra da şehirde birçok meydan bulunur. Bunların en önemlileri ise; وسط المدينة (Merkez Meydan) ميدان القومية (Ulus Meydanı) ميدان الصاغة (Kuyumcular Meydanı) ميدان المنتزه (Gezi Parkı) ميدان الزراعة (Tarım Meydanı) ميدان التحرير (Özgürlük Meydanı). Zegazig kenti, mütevazı yapısına nazaran kente çıkan yollar arabalar açısından sıkıntı teşkil edecek yollara sahiptir. Bunun yanı sıra da aşırı hızı engellemek için gelişigüzel yapılan kasisler ve zayıf ana yollar ulaşımı zorlaştırmaktadır. Toplu taşıma araçları ve ulaşım araçları yönünden ise hem kent içerisinde hem de köylerine taksi ve servis bulunmaktadır. Photo-Secession Photo-Secession, 20. yüzyılın başında fotoğrafı bir sanat dalı olarak kabul ettirebilmek için büyük çaba sarf eden Amerikalı fotoğrafçı Alfred Stieglitz öncülüğünde kurulan bir fotoğrafçılar grubu. Grupta Edward Steichen, Gertrude Kasebier, Clarence Hudson White ve Alvin Langdon Coburn gibi sanatçılar yer aldı. Grup pek çok faaliyette bulundu. Stieglitz önderliğinde üç ayda bir yayınlanan ve önemli bir dergi olan fotoğraf dergisi "Camera Work" çıkarıldı, aynı zamanda gruptaki sanatçıların eserlerini sergileyebilecekleri Küçük Galeri (ing:Little Galleries of the Photo-Secession, Photo-Secession Galerisi ya da bulunduğu caddedeki numarasından dolayı 291 olarak da anılır) açıldı. Grup 1910 yılında Photo-Secession üyelerinin ve başka fotoğrafçıların eserlerinden oluşan, 500'den fazla fotoğrafın yer aldığı uluslararası bir gösteri düzenledi. Gösteri büyük ses getirdi ve bu sayede fotoğrafın sanat olarak görülmesinde önemli bir adım atılmış oldu. Ancak grupta zamanla oluşan fikir ayrılıkları sebebiyle grup dağıldı. Albert William Stevens Albert William Stevens (d. 13 Mart 1889 - ö. 26 Mart 1949) Amerikalı asker, baloncu ve ilk hava fotoğrafçılarından biri. 1930 yılında ilk kez Yer yuvarlağının ve 1932 yılında da Güneş tutulması esnasında Ay'ın Yer'e düşen gölgesinin fotoğrafını çekti. Yüzbaşı Orvil Anderson'la birlikte 11 Kasım 1935 tarihinde Güney Dakota'da Rapid şehrinde bir balonla 22.066 m yüksekliğe çıkarak rekor kırdı ve bu rekor 1956 yılına kadar bir daha kırılamadı. Annie Leibovitz Annie Leibovitz (d. 2 Ekim 1949; Waterbury, Connecticut) Amerikalı portre fotoğrafçısı. Altı çocuklu bir ailenin kızı olarak babasının orduda yarbay olması nedeniyle askeri üsde doğdu. Annesi modern dans hocasıydı. Lisedeyken sanatın çeşitli branşlarına ilgi duydu ve ilgilendi. İlk olarak müzik üzerine yoğunlaştı. San Francisco Art Institute'ne (San Francisco Sanat Enstitüsü) kaydoldu. Japonya'daki ailesine ziyarete gittiğinde fotoğraf çekmeye başladı ve fotoğrafçılık üzerine çalışmaya bu sayede başladı. Her geçen gün sanatını geliştirdi ve bunun için aralarında 1969 yılında İsrail'de Kibbutz'da aylar süren çalışması olmak üzere çok farklı çalışmalar içinde bulundu. 1970 yılında ABD'ye dönünce, "Rolling Stone" adlı dergiye girdi. 1973'te yayımcı Jann Wenner Leibovitz'i derginin baş fotoğrafçısı olarak atadı. Leibovitz 1983 yılına kadar bu dergide kaldı ve çok popüler olan bu dergideki ünlülerin çok özel portre fotoğrafları derginin ününü arttırmasında rol oynadı. 1975'te, The Rolling Stones adlı rock gurubunun Amerika Turu'na konser fotoğrafçısı olarak eşlik etti. 1983 yılından itibaren, "Vanity Fair" adlı derginin fotoğrafçısı olarak çalışmaya başladı. En çok bilinen fotoğraflarından biri olan, "Vanity Fair" kapağı, Demi Moore'un hamile fotoğrafının bir komedi filminde (Çıplak Silah 33 1/3) Leslie Nielsen'e uyarlanması üzerine Paramount Pictures adlı sinema şirketine dava açtı ve bu dava çok ilgi çekti. Dava ABD yasalarında adil kullanım konusunda önemli gelişmelere yol açtı. Mahkeme Paramount'un fotoğrafı parodilerde bu şekilde kullanımın kullanımının adil kullanım (Fair Use) içinde yer aldığına karar verdi ve karar diğer davalara örnek teşkil etti. En önemli ve en çok bilinen fotoğraflarından biri John Lennon'un ölmeden önce çekilen son profesyonel fotoğrafıdır. Yoko Ono ile birlikte Lennon'un çırılçıplak ve Ono'nun siyahlar içindeki fotoğrafı Rolling Stone'un kapağında yer almış ve bu fotoğrafın çekilmesinden kısa süre sonra Lennon vurularak öldürülmüştür. Çekim öncesi Leibovitz, Lennon'la Rolling Stones kapağı için anlaştılar, ancak ilk başta Leibovitz, Lennon'un yalnız fotoğrafını çekmek istedi. Kimsenin Ono'yu kapakta istemeyeceğini düşündü. Ancak Lennon ikisinin beraber çekilmesinde ısrar edince Lennon'un Double Fantasy adlı albümünün kapağındaki öpüşme fotoğrafını göz önünde bulundurarak yeni bir fotoğraf tasarladı. İlkin ağızlılar İlkin ağızlılar ya da birincil ağızlılar (Protostomia), Bilateria grubundan çokhücrelilerin ayrıldığı iki alt gruptan biri. İlkin ağızlılarda embriyonik gelişim sırasında "blastopor" ( = ilkin ağız) bütün yaşam boyunca ağız olarak kalırken, diğer grup olan ikincil ağızlılarda (Deuterostomia) anüse dönüşür; ağız başka yerde oluşur. İlkin ağızlılarda anüs, ağzın tam karşısında, arka bölgedeki ektodermin çökmesiyle gelişir. Yumurtaları spiral bölünme yapar ve mozaik gelişim görülür. Embriyo blastomerlerinin hangi dokuyu ya da organı oluşturacağı, gelişimin erken evrelerinde belirlenir. Bu yüzden blastomerler ayrıldığında, tam bir birey olarak gelişemez. Larvaları "trocophor" tipindedir. Sölom boşluklarının özelliğine göre, sölomsuzlar, yalancı sölomlular ve gerçek sölomlular olmak üzere 3 gruba ayrılır. Oier Olazábal Oier Olazábal Paredes (d. 14 Eylül 1989, Irun, Bask Bölgesi), Oier ve Olazábal adıyla bilinen İspanyol kaleci.La Liga ekiplerinden Granada takımında forma giymektedir. Olazábal 16 yaşındayken FC Barcelona'nın altyapısına Real Unión'dan katıldı. İlk yılında rezerv takımda Rubén'in yedeğiydi ve genç statüsündeydi. 2 Ocak 2008'de, Oier ilk maçına, CD Alcoyano'yla 2-2 berabere kalınan maçta çıktı. Bundan bir yıl sonra 17 Mayıs'ta La Liga'daki ilk maçına "Barça" formasıyla çıktı, o maçta RCD Mallorca'ya 2-1 yenildiler. 2009–10 sezonunda, Albert Jorquera'nın Girona FC'a transfer olmasıyla, üçüncü kaleciliğe yükseldi. 2 Nisan 2011'e kadar José Manuel Pinto José Manuel Pinto Colorado (d. 8 Kasım 1975, Cadiz), İspanyol eski futbolcudur. Kaleci pozisyonunda görev almaktaydı. Real Betis'in altyapısında yetişmiştir. 1998'de Celta Vigo'ya transfer olmuştur ve burada gösterdiği 36 maçta 28 gollük performansla La Liga'da sezon içinde en az gol oranı ile maçlarını tamamlayan kalecilere verilen Ricardo Zamora Ödülü'nü kazandı. La Liga'nın 2007-08 sezonu ortasında Barcelona'da Albert Jorquera'nın sakatlığı üzerine, Celta Vigo'dan sezon sonunda satın alma opsiyonlu olarak kiralandı. 2008 yılında ise Barcelona tarafından transfer edildi ve 2013-14 sezonu sonuna kadar Barcelona forması giydi. Galatasaray (futbol takımı) 1992-93 sezonu Galatasaray (futbol takımı) 1992-93 sezonu, Galatasaray'ın kuruluşundan itibaren 87. ve en üst seviye ulusal ligdeki 35. sezonudur. Yuz Asaf Efsanevi hesaplarÄ±nda, Yuzasaf veya Budasaf Buda bir isimdir. 1899 yılından bu yana, İslâmiyet içerisinden yeni bir din olarak ortaya çıkan Ahmediyye dinine göre ; İsa'yı çarmıha gerilmekten kurtararak Keşmir bölgesine yerleşmiş ve Yuz Asaf adını kullanmıştır. Galatasaray (futbol takımı) 1990-91 sezonu Galatasaray (futbol takımı) 1990-91 sezonu, Galatasaray'ın kuruluşundan itibaren 85. ve en üst seviye ulusal ligdeki 33. sezonudur. Teknik DirektÃ¶r: Mustafa Denizli Galatasaray (futbol takımı) 1987-88 sezonu Galatasaray (futbol takımı) 1987-88 sezonu, Galatasaray'ın kuruluşundan itibaren 82. ve en üst seviye ulusal ligdeki 30. sezonudur.b Teknik Direktör: Jupp Derwall Gol kralı : Tanju Çolak (GS) 39 gol Vladimir Voronin Vladimir Nicolae Voronin (d. 25 Mayıs 1941, Dubăsari, Moldova SSC) - Moldovalı siyasetçi ve Moldova'nın eski cumhurbaşkanı. Dubăsari bölgesine bağlı Corjova köyünde doğan Vladimir Voronin, 1961 yılında Kişinev Kolleji'nden mezun oldu. 1971 yılında Sovyetler Birliği Gıda Enstitüsü'nü bitiren Voronin, 1983 yılında da Soyvetler Birliği Komünist Partisi Merkez Komitesi'nin Sosyal Bilimler Akademisi'nden mezun oldu. 1961 Moldova'nın başkenti Kişinev'de fırın yöneten Voronin, 1966 ve 1971 yılları arasında Criuleni Ekmek Fabrikası'nda müdür yardımcılığı, Dubăsari Ekmek Fabrikası'nda da müdürlük yaptı.. Sonraki 10 yıl boyunca Moldova SSC'de aktif olarak siyasete atıldı ve Dubăsari ile Ungheni şehirlerinde yerel yönetim komitelerine üye oldu. 1983'ten sonra Moldova Merkez Komitesi'nde başkan yardımcılığı ve müfettişlik yapan Voronin, 1985 ile 1989 yılları arasında Bender şehrinde genel sekreterlik yaptı. 1989 ve 1990 yılları arasında içişleri bakanlığını yürüten Voronin, 7 Kasım ve 10 Kasım 1989'da ekonomik iflasın etkisiyle ülkede gerçekleşen isyan hareketlerinde gösterilere karşı güç kullanılmasının önüne geçti. 1993 yılında Moldova Komünistler Partisi Organizasyon Komitesi'nde yer alarak partinin kurulum çalışmalarında yer aldı. 1994 yılında da yeni partinin genel başkanı olarak seçildi. Aynı yıl ülkede başkanlık için seçimlere giren Voronin, Mart 1998 meclise milletvekili olarak seçildi. Şubat 2001'de yapılan seçimlerde tekrar millet vekili seçildi.. 7 Nisan 2001'de Moldova Meclisi tarafından cumhurbaşkanı olarak seçildi. 2009 seçimleri sonrası yaşanan cumhurbaşkanlığı seçimi krizi nedeniyle 11 Eylül 2009 tarihinde görevinden istifa etti. O günden bu yana Moldova'da Cumhurbaşkanlığı makamı boştur. Ancak Cumhurbaşkanlığı görevi geçici olarak Meclis Başkanına bırakılmıştır. Evli ve iki çocuk babasıdır. Ekonomi mühendisi, siyasi bilgiler mezunu olan Voronin ayrıca hukuk formasyonu almıştır. Sovyetler Birliği döneminden kalma tümgenerallik rütbesi vardır. Moldova vatandaşlığının yanında Rusya vatandaşlığı da vardır. Galatasaray (futbol takımı) 1989-90 sezonu Galatasaray (futbol takımı) 1989-90 sezonu, Galatasaray'ın kuruluşundan itibaren 84. ve en üst seviye ulusal ligdeki 32. sezonudur. Teknik direktÃ¶r : Sigfried Held. Vladimir Voronin (kaptan) Vladimir Ivanovich Voronin (Rusça: Владимир Иванович Воронин) (d. 17 Ekim, 1890, ö. 18 Ekim 1952) Sumsky Posad, Karelya doğumlu Rus gemi kaptanıdır. 1932 yılında Soyvet Buz Kıran Sibiryakov yolculuğunu yönetti, bu Kuzey Denizi Rotası'nda kışın yapılan ve ara vermeden tamamlanabilen ilk yolculuktur. Robursport Volley Pesaro Scavolini Pesaro, 1967 yılında kurulan bir İtalyan kulübüdür. Pesaro kentinin takımı olan kulübün asıl adı Robursport Volley Pesaro’dur. Serie A1’de mücadele eden kulübün başkanlığını Sandro Sardella yapmaktadır. Maçlarını 2.000 kişilik PalaCampanara spor salonunda oynamaktadır. Kulüp 1967 yılında Pesaro’da Robursport Volley Pesaro adıyla kuruldu. Uzun süre bölgesel ve alt liglerde mücadele etti. 2000-2001 sezonunda Fiam ITA Meta Pesaro, 2001-2002 ve 2002-2003 sezonlarında Vitrifrigo Fiam Italia Pesaro adlarıyla oynadı. 2003 yılında Scavolini firması kulübe sponsor oldu. 2003-2004 sezonundan itibaren Serie A1’de oynamaya başladı. Bu kısa sürede iki lig şampiyonluğu, bir İtalya Kupası şampiyonluğu ve iki süper kupa şampiyonluğu kazandı. Ayrıca 2006 ve 2008 yıllarında Avrupa Konfederasyon Kupası şampiyonluğuna ulaştı. "AntrenÃ¶r : Andrea Pistola " Antrenör: Paolo Tofoli Antrenör: