an önce onlardan kurtulmayı umarcasına çemberimin en dışına yerleştirdim. Gerçi sevmediklerimden kurtulamayacağımın farkındaydım, hayat çemberinde her şey kalıcıdır, çemberdeki her şey yıllara meydan okuyan asla silinmeyen tükenmez kalemle çizilir. Elimde hayat çemberinin en basit örneği duruyordu. Eğer varsa gerçek hayat çemberimizin yanında, bu çember çok basit kalırdı. Ölüm noktasına doğru yaklaşırken hayat çemberi ağırlaştıkça geceleri uykular tutmamaya başlıyor. Soru işaretleri de artıyor; ona niye böyle davranmıştım, o bu kadar değeri hakkedecek bir kişi miydi, acaba hayat çemberimde leke bırakan X kişi şimdi ne yapıyor, sağ mıdır, ölmüş müdür gibi sorular bu soruların sadece birkaçı. Yavaş yavaş hayata karşı üstünlüğümüzün kalmadığını fark ediyoruz, gerçeklere kuruntu, deyip kendimizi avutuyoruz. Bu düşünceleri anlamak için daha çok gencim ama çoğu yaşlının bu cevapsız sorularla boğuştuklarını, gerçekleri kabul etmeyip daha genç olduklarına kendilerini inandırmaya çalıştıklarını hissedebiliyorum. “- Şarapla doldur tasını, tasın toprakla dolmadan,”- dedi Hayyam.1 Hayat çemberi ne sırf ölümden ibaret ne de sırf hayattan. Önemli olan onu bize sunulan bu hayatta onu iyi şeylerle doldurmak. Nazım Hikmet’in Rubailer adlı şiirinden alınan yukarıdaki dize her şeyi net olarak özetliyor; hayat çemberi eninde sonunda kaçınılmaz sona ulaşacak, hayatımız yanıp kül olmuş otu rüzgârın savurduğu gibi bu dünyadan savurulup başka diyarlara gidecek. Bizden arda kalanlar, tanınan bu sürede hayat çemberimizde yaşananlar 1 Ran, Nazım Hikmet.” Ruabiler-2.Bölüm”, https://web.itu.edu.tr/~altilar/siir/NazimHikmetRan/Rubailer.html,24.02.2019 olacaktır. En önemlisi de hayatımızın iyiliklerle dolu olmasıdır hem bu dünyada hem de o uzak diyarlarda onlara ihtiyacımız olacak. “Küçücük bir iyilik bütün dengeleri değiştiriyor.”2 Kaynakça: Ulusoy, Mustafa. Hayat Apartmanı.İstanbul,2017. 2 Hayat Apartmanı Tanıtım Bülteni NURBANU İNAN ÖZKAN 21201820 TURK101-43 TOLSTOY/İNSAN NE İLE YAŞAR BİRAZ SU, BİRAZ GÜNEŞ... Camımın önünde duran çiçek, her gün su veririm sana, güneş ışığını verir, saksındaki toprağın iyidir, solan yaprakların temizlenir. Yeter mi bu sana? Yeter de artar mı yeşillenip çiçek açmana? Ne ile büyür, ne ile yeşillenir çiçek açarsın? Nedir bir sonraki günden muradın, biraz ışık ve birkaç damla sudan başka? Seni güneşin ve yağmurun bol olduğu amazon ormanlarına götürsem, başımı alıp gitsem, yine böyle pembe çiçekler açar mısın? Döndüğümde seni yine böyle umutlu, böyle hevesli bulur muyum çiçek açmaya? Pembe çiçeklerini dışarda kar yağarken bile benden esirgemeyen çiçek, sen ne istersin, nedir sonraki günden muradın? Biraz ışık ve bir kaç damla sudan başka? Sevmek, ihtiyaç karşılamak mıdır sadece? Bir bebeğin maması, bir kuzunun sütü, bir annenin akşamları beklediği bir bardak çay mıdır mesela? Mamayı verip arkamızı dönsek bebeğe, kuzuyu bir odaya hapsetsek, bir anneden verdiğimiz çayın yanında sohbeti esirgesek, gereklilikleri yerine getirmiş olur muyuz? Oluruz elbet, ama insan ve diğer bütün yaratılmışlar, canı olanlar, gerekliliklerle yaşamaz. Tolstoy’un ve tüm diğer fanilerin aradığı gibi arar ne ile yaşadığını. Fazlasını ister, aldığı oksijeni ciğerlerinde hissetmek için. Bir çiçekten bir bebeğe, bir kuzuya, bir yaprağın dalına varana kadar her canlı kalpte olan ve hissedilen sevgiyi ister yaşamak için. Biyolojik olarak insanda bir bitki gibi yemeğe, suya, uykuya ihtiyaç duyar. Ufacık bir ekmekle ve birkaç yudum suyla günler geçirebilir insan. Güneşi görebilir gözleri, peki ama yüreği? Gözlerden içeri güneşin, yaşama istediği ve sevinci uyandırabilmesi için arkadaşlığa, sohbete ve anlaşılmaya ihtiyacı vardır. Bir çiçekle konuşmadan, yapraklarını su verirken nazikçe tutmadan onu yetiştirmeye kalkarsanız, karşılığında alabileceğiniz hiçbir şey yoktur. Bir insana kalbinizi açmadan, onu sevdiğinizi hissettirmeden, yüreğini titretmeden alabileceğiniz hiçbir karşılık yoktur, ister baba, ister sevgili, ister eş, ister anne olun... İnsan bir yudum su ile, bir kuru ekmek ile, soğuk günlerde bir eski hırka ile yaşar. İnsan ruhu solmuşken, hasbihal edecek, derdini dökecek bir dostu yokken, sıcak havalarda güneşten yanarken, soğukta içine çektiği hava ciğerini yakarken, hayatın sonuna yaklaşmış olmayı ölürcesine isterken, bütün renklerin gri olduğunu, bütün sevgilerin fani olduğunu tecrübe ederken, ölümü yakınında kendisini takip eden bir soluk gibi hissederken, sevdiklerini bir bir toprağa gömerken, yaşayanları kalbine gömmenin daha acı olduğunu hissederken, bütün çığlıklarını yutarken, nasılsın sorusuna iyiyim diye cevap verip geçiştirirken, havadan sudan konuştuğu garip arkadaşlıklar kurarken, yediği yemeklerin lezzetini hiç alamazken, uykularında karmaşalar, kabuslar görürken, bu kocaman ve boş dünyada üşürken, gözlerini kapatıp zamana sığınırken ve kalbinde çoşkulu bir sevgiye ya da güçlü bir nefrete yer vermezken de yaşar. Yani bir şiirdeki gibi: “Ne güzeller zehir zemberek güzeldir ne zehir zemberek çirkindir yeni çirkinler” (İlhan 26) derken de yaşar. Ama yine şiirdeki gibi ‘rayından çıkmış olduğunu’ hisseder yaşamanın... Oysa yaşamak nedir? İnsan ruhu neden vardır? En çok açlığı o çeker yeryüzünde ve en çok o hak eder doymayı. Gülümseyen bir sabah günaydınıyla, bir bardak çayın yanında iki tatlı sözle, canı sıkıldığında bir telefon ötesindeki kadim dostla, dünya çıkarlarının bozmadığı bir kardeşlikle, cennetten bir köşe olan sıcak bir yar kucağıyla yaşar insan... Öylece soluk alır, öylece göğsüne yük olmaz kalbi, öylece ısınır elleri ve yüreği. İnsan en çok sevgi ile yaşar. Sevgiyle gözlerinin feri yanar, sevgiyle ruhu doyar, sevgiyle eli kolu tutar, sevgiyle öğrenir zorlukla baş etmesini, sevgiyle dinler diğerinin dertlerini, sevgiyle düşer yollara, sevgiyle kucaklar yaşamı ve ölümü, ancak sevgiyle çekilir var olmanın ağır yükü ve sevgiyle kucaklanır elveda dediğinde dünyaya ademoğlu, sevgiyle yaratıldığı toprak tarafından... Kaynakça 1-İlhan, Attila. Elde Var Hüzün.İstanbul: Bilgi Yayınevi,2001 Ya Özgürlük Ya Kuklalık Herkesin hamle üstüne hamle yaptığı, uzun süreli planlar yaptığı bu dünya arenasında bir fikri, bir planı olmayanlar piyon olmaktan öteye geçemezler. “Ben Beyrut” adlı deneme yazısında Nizar Kabbani, Beyrut’un nasıl piyon olarak kaldığını anlatmış. Bir insanmış gibi ele alınan Beyrut bize birçok ders vererek aynı hatalara bizimde düşmemizi engellemeye çalışıyor. Hükmetme, sahip olma arzusu insanlık tarihi kadar eskiye uzanır. Bu uğurda yapılan savaşlar insanın canının ne kadar değersiz görüldüğünün bir kanıtıdır. Vatanını savunmak için, adalet ve insanlık götürmek için canını hiçe sayan yüce insanları tenzih ederim. Benim bahsettiğim kişiler; para, altın, toprak, petrol için insanları katlederek barbarlıktan öteye geçememiş kişilerden başkası değil. Koskoca cihan devletimizi de sinsice planlarla parçalayıp sömüren ve hatta eskiden kardeş gibi yaşamış insanların arasına nifak tohumları ekip kabuk bağlamayan yaralara sebep olanlar da bu kimseler. Bize bizi unutturarak sadece kardeşimizle kavga etmemizi sağlayarak kör olmamızı sağlayanlar da aynı kişiler. Kendilerini bu Dünya’nın sahibi olarak gören bu kibirli kişilerin planını bozamadığımız sürece biz yenilmeye, onlarsa kazanmaya mahkûm. Artık bizim masallarla uyuma, bir sonraki maaşımızla alıp bir yıl sonra değiştirmek isteyeceğimiz cep telefonunun hayalini kurma lüksümüz yok. Bu kadar aptal olmakla, onlara istediği her şeyi altın tepside sunmaktan başka bir şey yapamayız. Kendimizi tanıyıp özgüveni olmayan, bir şeyler başarabileceğine inanmayan evcilleştirilmiş köpek gibi olan hayat tarzımızdan kurtulmalıyız. Özgürlüğün paradan da, rahatlıktan da daha kıymetli bir nimet olduğunu hatırlamalıyız. Bizim de artık fikirlerimiz, değerlerimiz olmalı ki yok olup gitmeyelim. O satranç tahtasında piyon olma acizliğinden, o tahtayı o oyunu kuranların kafasına geçirme kudretine erişmek için çok çalışmamız lazım. Eğer biz bunları yapmazsak daha çok Akdeniz’i geçmeye çalışırken boğulan insanları, darbeyle yönetime el koyarak “demokrasi” getiren “yiğit” katilleri okuruz haberlerde. Elbette bir süre sonra o sayfalar bizi de aynı şekilde haber olarak servis edeceklerdir. Bu düzene karşı çıkabilmek için ilk olarak eğitim sistemini sorgulamak lazım. İnsanlar gerçekten üretmekten ve çok çalışmaktan korkmayacak şekilde eğitilmelidir. Okulların amacı öğrencileri bir yarış atıymış gibi birbirleriyle mücadeleye sokmak yerine bir karınca topluluğu gibi birlikte çalışmayı ve hayatta kalabilmeyi öğretmek olmalıdır. Burada hayatta kalabilmekten maksadım ceplerini yeterli parayla doldurmak değil, ülke olarak başkasına boyun eğmeden özgürce yaşayabilmektir. İkinci olarak ise ahlaki yozlaşmanın önüne geçilmeli ve gençlerimiz uyuşturucu, alkol gibi ruha, akla ve bedene zarar veren maddelerden korunmalıdır. Bu yolda medya etkin bir şekilde kullanılmalıdır. Bu sayede en değerli kaynağımız ve geleceğimiz olan gençlerimiz vatanımıza en faydalı şekilde hizmet edebilir ve ülke genelinde her alanda büyük bir kalkınma atağı gerçekleştirilebiliriz. Son olarak da tarihimiz doğru bir şekilde dikkatle incelenerek öğrenilmelidir ki düşmanımızı da dostumuzu da iyi tanıyalım. Tarih bilinci aynı zamanda geçmişte yapılan hataları da tekrarlamamız için büyük bir öneme sahiptir. Bu tedbirler alınarak sonumuz hiçbir şeye karışmayıp sonunda en zararlı çıkan Beyrut gibi olmaz. Aynı zamanda gücün ahlakının hâkim olduğu bu Dünya’da ahlakın gücünü hâkim kılma fırsatını da elde edebiliriz. Böylece Dünya’daki sömürü düzeni de sona erer ve daha çok masum insanın sırf bazılarının güç hırsı yüzünden ölmesi, ders almak için okunacak kara bir tarih olmaktan öteye geçemez. Biz de Beyrut gibi acı günler görmemek için durumun ciddiyetini derhal idrak etmeli ve gereken tedbirlerin alınması için elimizden geleni yapmalıyız. Aksi takdirde bu Dünya düzenini kuranlar istediğini yapar ve biz farkında olmadan onların istediğini yapmaktan öteye geçemeyiz. Kaynakça: Kabbani Nizar. Ben Beyrut. Çev. İbrahim Demirci.Ankara: Hece yayınları,2016 Fahreddin Susar 21501826 BİR ARKADAŞIMIN GÖZÜNDEN: KANADAUzun süren bir ayrılıktan sonra, eski dostum nihayet Türkiye'ye geri döndü.Ortaokuldan bu yana en yakın arkadaşım olan kişinin bir anda gitmesi o kadarüzmüştü ki beni, belli bir süre büyük bir yalnızlık çekmiştim. Neredeyse her şeyibirlikte yaptığımız arkadaşım Kanada'ya gitmişti. Bir sürü yeni bilgi edindiği, yenimaceralara atıldığı, hayatının en zor ama belki de en eğlenceli zamanlarını geçirdiğiülkeden gelince anlatacak bir sürü hikâyesi vardı elbette. O kadar uzun süre görüşmemişiz ki başlarda nereden başlayacağımızı bilemedik.En sonunda canım dostum konuya girdi ve yıllarca yaşadığı ülkeden, hayatındanbahsetmeye başladı. Bahsederken de iyi yönlerinden bahsetmeye başladı. En baştaKanada'nın gelişmiş ulaşım ağından bahsetti. Ulaşım ağını anlattıktan sonra, yaşadığışehrin gelişmişlik düzeyinden bahsetmeye başladı. Onu dinlerken de yavaştankıskanmaya başladığımı hissettim. Güzel ve eğlenceli kısımlar bittikten sonrayaşadığı zorlukları anlatmaya başladı. 16 yaşından beri yurtdışında tek başına vebilmediği bir ülkede yaşamanın karşısına çıkardığı zorlukları anlattı. Ben çok büyükihtimalle, annemin ve babamın olmadığı bir ortamda yaşamanın altındankalkamazdım. Cesaret edemezdim bile denilebilir. Arkadaşımın almış olduğu bu karargerçekten büyük cesaret gerektiren bir karardı.Arkadaşımın Kanada ile ilgili anlattıklarına göre yaptığım bazı çıkarımlardanbahsedeceğim biraz. İnsanlar her ne kadar birbiriyle , bizler yani Türk insanı gibi,samimi olmasa da insanlar arasında büyük bir saygı varmış. İşte tam da biz Türkinsanının biraz eksik olduğu konu. Genelleme yapmak istemiyorum ancakbugünlerde insanların birbirlerine karşı saygısı kalmamış gibi gözüküyor. Bir diğerolumlu yanları ise kuralcı olmaları ve kuralları harfiyen uygulamaları. Bir örnekleanlatmam gerekirse, Ankara'da metroda yaşananları bütün Ankara halkı bilir. Metroyaklaşmaya başladığı andan itibaren insanların kapılara hücum etmesi ve giren çıkaninsanların arasında kargaşa çıkması alışıldık tablolardan birisi. Hâlbuki kurallarauyulsa, içerden çıkanlara öncelik verilse böyle sorunların hiç yaşanmayacağınaeminim. Herkesin bir yere yetişmesi lazım, herkesin acelesi var ancak birbirimizekarşı saygılı olmalıyız. Ayrıca arkadaşımın anlattıklarına göre, Kanada halkıkendisine karışılmasını istemezmiş. Aynı şekilde başkalarına da karışmazlarmış. Bu,benim gözlemlediğim kadarıyla bizim ülkemizde pek öyle olmuyor. Tabii ki, herkesinböyle yaptığını söylemiyorum ancak belli ön yargılar var ülkemizde. Belli kalıplardışında olan herkese farklı gözle bakılıyor ki bu bence çok yanlış. Başkalarınındavranışlarına, giyiniş tarzına, saç rengine, taktığı takılara karışmak kimseninhaddine değil. Toplum olarak gelişmek istiyorsak öncelikle, birbirimize duyduğumuzsaygıyı arttırmalıyız sonra da bazı konular karşısındaki kalıplaşmış düşüncelerimiziyavaşça yıkmaya başlamalıyız. Kanada'yla ilgili dikkatimi çeken bir başka husus ise birçok farklı kültüre evsahipliği yapması. Örneğin Çin, Hindistan, Avrupa, Latin, hatta Orta Doğukültürlerinin bir arada çatışmadan, barış ve saygı içerisinde yaşadıklarını öğrendim kibu beni gerçekten fazlasıyla etkiledi. Gerçekten şaşırtıcı değil mi? Bu kültürel barışve kardeşlik içinde yaşamaları ülkelerini her zaman diğer ülkelerden birkaç adımönde tutmuştur ve Furkan'ın da söylediği aynen şuydu: “Eğer ben başka ülkeye gitmişolsaydım, daha çok yabancılık ve zorluk çekerdim çünkü Kanada'da ülkenin 97%' sigöçmen ve herkes kendi kültürünü, gelenek ve göreneklerini yaşayabilir.” Hatta Çinliarkadaşının yediklerini anlatınca gerçekten bir garip hissettim. Sınıf arkadaşlarınınona karışmaması ve saygı duyması beni gerçekten düşündürdü. Ancak orada ortamböyle olduğu için kimse karışamamış. Farklı kültürlere saygı göstermek belki de birtoplumun gelişmesi için en önemli kriterlerden biri. Şimdi ülkemize bakıyorum daaynı ülkede yıllarca yaşıyoruz, gelenek göreneklerimiz hepsi aynı olmasa da birbirineçok benzer. Sonuçta aynı coğrafyanın insanlarıyız. Birimiz Latin, diğerimizHindistanlı değil. Bu aramızdaki görüş ayrılıkları, etnik kökenlere, inançlara karşısaygımızın neden olmadığını anlamak mümkün değil. Aynı zamanda binlerce yılayakın bir süredir bu topraklarda hep birlikte yaşıyoruz. Furkan sayesinde Kanada ileilgili birçok bilgi edinmiş oldum. Ancak; gidip görmeden de tam olarak bazı şeylerinfarkına varamıyoruz tabii ki.Barış Kaan BalkanElif Bilgen Başkalarından Geçip Kendimize Gelmek İnsanın hayatında öyle anlar olur ki normal zamanınızda sıradan işleri yaparken fark etmeyeceğiniz şeyleri o anlarda fark edersiniz. Bir an için durur, gördüğünüz şeyleri, sizinle hiç ilgisi olmayan şeyleri bile, düşünürsünüz. Karşınızdan biri gelir, siz yolunuzda yürürken normalde dikkatinizi çekmeyecek biri, o anda sizi düşündürür. Ya da yemeğinizi yerken karşıda oturup öylesine konuşan iki insanın hayatlarını bir anlığına merak etmişsinizdir. Aslına bakarsınız, ben bu düşünme işini çok sık yapıyorum. Durup dururken, o an başka işlerle meşgul olsam bile, insanlarda benim ilgimi çekecek bir şeyler bulabiliyorum. Kütüphanede ileriki masada bilgisayarla uğraşan biri için “Acaba nasıl böyle hızlıca yazıyor? Belki de on parmak programını kullanmasını biliyordur.” demişimdir içimden. Ya da sahilde yürürken kulaklığıyla müzik dinleyen ve koşan bir kız için “Ne zamandan beri böyle spor yapıyor? O da herhalde benim gibi denizi çok seviyor.” diye düşünmüşümdür. Hayatta böyle anlarda kafamızda soru işaretleri oluşturan insanlar için merakımızı belki giderir diye kendi kendimize açıklamalar ya da betimlemeler yapıyoruz. Onlar üzerinde düşünüyoruz; bizden farklılıklarını, bize benzedikleri yanlarını, hayatlarını, hikayelerini… Bilgisayarla uğraşan o kişi için üzerinde biraz kafa yorsak kim bilir nasıl bir hikaye oluşturacağız ya da sahilde koşan o kız için. Siz böyle uzun uzun belki hiç düşünmediniz, belki de bu Selçuk Baran’ın Öğle Saatleri kitabında da dediği gibi “aylaklık”. İnsanların arasında olup, insanlardan farklılaşmak, belki de bir an için onca kalabalığın arasında kaybolmak… Her ne kadar bunu bir uğraş haline getiren insanlar olsa da ben bunu yaparken vakit kaybetmiyorum, sadece bir anlık bütün düşüncelerim. Böyle anlarda kendimi rahatlatmak, belki de kendi meselelerimden uzaklaşmak için düşünüyorum başkalarını, başkalarının hayatlarını. Sanıyorum ki başkalarını gözlemlemek kalabalığın arasında beni yalnızlaştıracak, beni kendimle baş başa bırakabilecek. Böyle anları güzel, küçücük ve sonunu bize bırakan hikayeleriyle anlatan bir yazar bulunca da severek okudum bütün kitabı. Bizim bir anlığına düşündüklerimiz bu kitapta toplanmış gibiydi. Sanki kahramanlar da bizim gibi kısa aylaklıklar peşindeydi ve her ne kadar bunları bıkkınlıkla anlatsalar da en sonunda yine kendilerini o dünyada buluveriyorlardı. “Bir kent kırgınıydım o zamanlar. Bu ne demeye gelir, dünyada anlatamam. Aradan onca zaman geçmiş, nereden bileyim. Ben kent kırgını diyeyim, siz ne anlarsanız anlayın artık.”(Baran, 15) Kente küsmek ne demek ki? İnsan nasıl küsebilir ki sürekli içinde olması gereken bir yere? Her gün yanında göreceği, duyacağı, telefonlarıyla oynayan, otobüste kafasını cama dayayıp dışarıyı izleyen, cafelerde, parklarda konuşan onca insanı nasıl görmezden gelebilir? Küsemez ki, darılır sadece onlara. Üzülür, bırakıp gidemez. Orası kendi dünyasıdır çünkü, oraya aittir. Düşünür sadece, kendinden başkalarını düşünmek onu kendinden uzaklaştırsın diye. Düşünür, kendinden başkalarında kendine benzeyen yanları görebilsin diye. Bu yüzden belki de o anlarda hayattan kopuverme isteği, yalnızlaşma, aylaklık yapma, bir an için kendini değil başkalarını düşünme, inceleme, onların hayatlarını hikayeleştirme. En umutsuz olduğumuz anlarda bile, yorulduğumuz, işlerimizden, yoğunluktan, bu koşuşturmadan bıktığımız anlarda bile yapıyoruz bunu.Başkalarının hayatlarına kısacık dahil oluveriyoruz. Onlarda da aynı hüznü, yılgınlığı görebiliyoruz. Kendimizi hayatlarına ortak ettiğimiz insanlarla o an için arkadaş oluveriyoruz bu umutsuzluk dünyasında. Alıcısı olmayan bir iletişime geçiyoruz onlarla. Onlar bunun farkında olmadan sadece düşünerek gönderiyoruz hikayelerimizi. Belki yaşanan bir hayat bize örnek olur, belki de bir işimize yarar diye. İşte bu kısacık anlarda bütün hikayelerimizi o zamana bırakıyoruz ve yolumuza nerede kaldıysak oradan devam ediyoruz.Hayatın kendisi de böyle değil mi? Durup dinlenmek, başkalarında kendimizi bulmak, böylece yine tek başımıza kalmak ve bütün olanlara rağmen hayatımıza devam etmek… “Pembelik genişledi, genişledi, dağıldı… Dünya kocaman pembe bir top oldu. Ve Nuri’nin avuçlarından sıyrılıp boşluğa doğru fırladı. O sırada Sevim ütünün fişine uzandı, prizden çekti. Evin önündeki sokaktan kocaman bir kamyon geçiyordu.” (Baran, 29) Peki ne oluyor sonra Nuri’ye ya da koşan kıza? Bilmiyoruz. Tek bildiğimiz yine kendimiz, yine devam eden koşuşturmacalar, gürültüler… Yine başlar aynı telaş, aynı bıkkınlık. Yine insan devam eder hayatına. Yine kaçar kendinden belki de bu sefer başkalarının hayatlarını değil, kendisini düşünmek yüzünden. Yine hayat olduğu gibi devam eder, başka bir aylaklığa kadar ve “pembe dünyamız” döner, döner… Kaynakça Baran, Selçuk. Öğle Saatleri. İstanbul: Yapı Kredi Yayınları. 2015. Baskı. İdil Bayar ÇİÇEK DEĞİL KİTAP OLALIM Artık olmamız gereken, bize söylenen, iyi insan kavramının içerdiği davranışlardan ve özelliklerden yıllarca hatta asırlarca uzakta olduğumuzu ne zaman anlamaya başlayacağız? Duyarlı olun bir yardım eli de siz uzatın. Sadece atacağınız bir mesajla sandığınızdan daha çok hayat kurtarabilirsiniz. Vicdan azabımızı dindirmeye çalışmaktan yorulmaya başladık. Ne kadar hızlıysa ne kadar kolaysa o kadar iyidir. Bir parmak hareketimizle dünyayı kurtarıyormuşuz. Ya unutuyoruz ya da hatırlamak istemiyoruz. Tarihe de bakabiliriz. Kim hiçbir çaba harcamadan, fedakarlık yapmadan büyük işler başarmış? Hiç kimse. Herkesi eleştiririz. Batıyı, doğuyu, ünlüleri, zenginleri. “Çok duyarsızlar yahu o kadar parası var bir de!”. Şimdi rahatsız olduğumuz onların duyarsız olmaları mı yoksa senden benden bizden çok daha para ve lüks içinde yaşıyor olmaları mı? İsyan eden genç, yıllarca yaşamış ve artık bu dünyanın tüm yüzünü görmüş ihtiyar. Size soruyorum. O batılıların o zenginlerin yani sana göre o duyarsızların, dünyada olup biten bütün olaylara kayıtsız kalanların yapması gerektiğini düşündüğün kaç tane yardımı sen yaptın? Bahanemiz çok. Kendimize itiraf edecek yüreğimiz kalmamış. Ne zaman kaybettik nerde bıraktık insanlığımızı, nerede unuttuk? Huzursuzuz. Huzursuzluk’taki İbrahim kadar huzursuzuz. Etrafımızda, sokakta yanımızdan yürüyüp geçen, kafasında kim bilir nelerin derdine yanan gencecik hangi Zilan’ı fark ediyoruz? Kaç tane Meleknaz’ın elini tutup “Gel benimle.” dedik? Kendi kimliğimize sahip çıkmadan başka insanların sahip çıkmasını bekliyoruz. Ne kendi benliğimizi biliyoruz ne de kendi ülkemizde olup bitenlerin farkındayız. Ölüme terk edilmiş binler, öldürmeye susamış binler, binleri görmezden gelen milyonlarız biz. Küçücük çocuklar, gencecik kadınlar, güzel kadınlara sevdalanmış parlak yüzlü erkekler. Onlara ne kendi ülkelerinde ne de başka yerlerde yaşama hakkı verilmedi. İnsan insanın tanrısı oldu, istediğine can verdi, istediğinin canını aldı, istediğini yaktı yıktı, istediğinin yardıma uzattığı elini kesip öteki eline koydu. Tanrı olduk, kul olduk. Aslında sadece kendimizi öldürdük. Doymayı asla bilmedik. Delirmişçesine başkasının acısından beslenen bir sistemin en masum üyesi bildik kendimizi. Hal böyleyken iyi kötü kavramı karıştıkça karıştı. Ayırt edemez olduk, ahlaki değerlerimizi koruyamaz olduk. Yazmış ya kitaba “Harese nedir bilir misin oğlum?” diye. İşte biz kendi kanını içmeye doyamayan deve olduk. Haresenin kendisi olduk. Göğüs boşluğumda bir his oluyor bazen. Aldığım nefesteki oksijeni vücuduma dağıtmadan emer sanki o his. Nefes vermek istediğimde veremem içimde kalır her nefesim bana yüktür. Bazen tam o noktaya vurmak isterim geçsin artık diye. Geçsin artık stresiyle daha çok artar, arttıkça daha çok stres olurum. Bazen saatler günler hatta haftalar sürer. Huzursuz olurum, geçmez. Ben de kendimi Livaneli’nin İbrahim’i gibi kaybolmuş hissettim kitabı bitirdiğimde. Kapıldığım hayatımın gündelik samimiyetsizliklerine üzülüyorum. Neden kimse birbirine selam vermiyor ya da neden birine kapıyı tuttuğumda yanımdan geçerken bana çok garip bir şey yapmışım gibi bakıyor gibi küçük gibi görünen ama daha büyük şeyler ifade eden durumlar çok üzücüler. Farkındalığımın ağırlığını yaşıyorum. Neler olup bitiyor ya da ben ne kadar çaba gösteriyorum? Bunların farkındayım. İyi hissetmiyorum. Çünkü Meleknazlara yardım edemiyorum. Bizler bu parıltılı dünyanın en parıltılı taşı olduğumuza inanarak söylemlerde bulunan, nasıl insanlar olduğumuzu sürekli kendimizi överek anlatan gerçek olmayan kesimdeyiz. Yavan muhabbetlerden yakınıp benzerlerini yapan, sürekli eleştirel sürekli muhalif ama boyun eğmekten de bir o kadar rahatsız olmayan. Bir de buz gibi bakışlarla hiçbir söz söylemeyip ne demek istediğini insanın yüzüne tokat gibi vuranlar var. İnsan olmanın ne demek olduğunu en iyi anlamış olan çünkü en insanlıktan çıkmış muameleye maruz kalanlar. Gerçeklerin bir seçenek değil bir zorunluluk olduğu dünyaya şahit olmuş olanlar. Sevgiyle değil ön yargıyla karşılananlar. Anlatmaya çalışıp dinlenmeyenler. Ağlamak isteyip bir damla göz yaşı bu dünyaya ağır gelenler. “Ben bir insandım.” dediler Hüseyinler, Nergisler. Kendi kanının tadına bakmamış aramızdaki insanlar onlar. Ufacık bebeleriyle ortada kalmış, sevdalısının pembe dudaklarına bir buse kondurmanın hasretinde, oradan oraya kovulmuş, acıma değil yardım isteyen bir bardak su isteyen Hüseyinler, Nergisler. Kadın olmanın ne demek olduğu unutturulan genç kadınlar.. Mutlu olmak için mutlu etmek gerekir. Bir kişiye yardım edip mutlu edersem o zulüm görmüş milyonlardan bir kişi eksilir. Ben kalınlığı yokmuş gibi görünen bir kağıdım. Sadece ilk başta. Sonra bana binler katılırsa o kadar sayfa kalınlığında hep beraber bir kitap oluruz. Livaneli’nin anlattığı gibi kitabın çocukları oluruz. Babaoğlu 1 Beste Babaoğlu ID:21300881 Section:14 Tarih:9.12.2014 Ödev numarası:6-1 Öğretmen: Başak Berna Cordan Yaşama Dönüşen KararlılıkSon blog yazım için çok eskilerden, daha doğmamış olduğum zamanlardan bir film seçtim. Adını başrol oyuncusundan alan film: ‘’Leon’’. Daha önce, sanırım ortaokul zamanlarımdı, izlediğim bu film aradan neredeyse on yıl geçmesine rağmen hafızamda öyle bir yer edinmiş olacak ki bir anda bununla ilgili bir şeyler yazmalıyım dedim. Filmi genel hatlarıyla bilmeme rağmen tekrar izledim ve tabii ki küçükken anlayamadığım birçok şey netleşmiş oldu. Konusundan bahsetmem gerekirse: Hayatı kendi kuralları üzerine kurulu, sert, tetikçi olarak yaşamını sürdüren yalnız bir adamın; Mathilda adında ailesini kaybetmiş, küçük bir kızla yollarının kesişmesini ve ikisininde hiç alışık olmadıkları bir dünyaya kapılarının açılmasını anlatıyor. Film, bana göre insana özgü olan iki konu üzerinde yoğunlaşmış: Kararlılık ve sevgi. Ailesinin kendi gözleri önünde öldürülmesine şahit olan Mathilda, büyük bir şansla ve Leon’un, her ne kadar kendisiyle çelişerek son anda karar vermiş olsa da, beklenmedik bir şekilde onu kurtarmasıyla hayata tekrardan tutunuyor. Bunun üzerine kendini ona borçlu hisseden Mathilda bunu bir şekilde ödemek istiyor ve gidecek başka kimsesi olmaması nedeniyle Leon ile kalmak istiyor. İşte tam da bu noktada kararlılık iyiden iyiye kendini hissettirmeye başlıyor. Ortada duygusuz, sert ve sadece kendi için yaşayan yalnız bir adam var ve onun tam zıttı olan sevgiye muhtaç, hayata tutunmaya çalışan küçük bir kız var. Elinde hiçbir Babaoğlu 2 şeyi, hiç kimsesi kalmamış bir kızın müthiş kararlılığı ile kendi hayatını yoktan var etmesini hayran olarak izledim. İzlerken de kendimi onun yerine koymadan edemedim. Benim hayatım o şekilde altüst olsaydı ne yapardım? Mathilda kadar kararlı olup yoluma tekrardan daha güçlü bir biçimde devam edebileceğimi pek sanmıyorum. Etrafıma ve daha da önemlisi kendime baktığımda başımıza o kadar büyük şeyler gelmemesine rağmen kendimiz için bile ısrarcı olamıyoruz, istediklerimizin peşinden gidecek cesaretimiz yok. Kendi hayatlarımızı her zaman olaylara veya başkalarına teslim ederek yaşamaya çalışıyoruz. Sanki kendi hayatlarımıza yoldan geçerken şöyle bir uğramış yabancı gibiyiz. Çok az insanın hayatla bu denli mücadelesi var ve bende fark ettim ki onlardan uzağım. Kendi hayatımı olayların akışına bırakmış uzaktan izliyor gibiyim. Küçücük bir hata, bir yenilgi beni yolumdan edecekmiş gibi… Mathilda’nın o minik bedenine sığdırdığı yaşama tutunma isteği kararlılığının peşinden gitmesinden kaynaklanıyor. Bana verilen tek bir hayatı oluruna bırakarak yaşayamam. Şartlar ne olursa olsun, binlerce kez yere düşsem de tekrar ayağa kalkıp her şeye yeniden belki de daha farklı bir biçimde başlamak zorundayım. Bu hayat benim! Aslında ortada yine kararlılığın getirdiği bir sevgi var. Çok büyük… Öyle bir anda oluşan bir duygu değil. Mathilda parçalanmış bir ailenin içinde büyüyen, hiçbir zaman kendini değerli hissetmemiş bir kız. Leon ise hayatı boyunca yalnız yaşamış, kendi kendine yettiğini düşünen bir adam. İkisinin yollarının kesişmesiyle ortaya müthiş bir sevgi çıkıyor. Mathilda her ne kadar bunu aşk diye adlandırsa da aslında kendisine ilk defa iyi davranan birinin olması ve yine ilk defa birinin onu koruyup kollamasından doğan bir sevgiye bağlanmış durumda. Leon ise hayatında o zamana kadar görmediği bu sıcaklığa kayıtsız kalamıyor ve aile olma kavramına duyduğu özlemden dolayı kendini Mathilda’ya bağlı hissediyor. Herkesin doğası gereği hayatında böyle bir sevgiye ihtiyacı var. Bu hayat tek başına devam etmiyor, etse bile çok zor. Ben de çoğu zaman kendi ayaklarım üzerinde duracağım diye insanlardan uzaklaşıyorum, sanki kimseye ihtiyacım yokmuş gibi. Bazen de kaybetme korkusu yüzünden sevmemeye Babaoğlu 3 çalışıyorum, bir anlık mutluluk sonunda bir şekilde yerini kocaman bir kayba bırakacak diye bu duygudan uzak duruyorum. Görünen o ki bu hayat sevgisiz yürümüyor. Herkesin hayatında onları tamamlayacak insanlara ihtiyacı var. En önemlisi de sevginin gücü olduğu takdirde insan tüm zorluklara göğüs gerebilir. Bu film öyle güzel yansıtmış ki hayatımdaki tüm yanlışlarımı durmadan kendimi sorgulamama sebep oluyor. Her hareketimde aklımın bir köşesi Mathilda’yı düşünüyor, ‘’Pes etme! Hiçbir şey bitmedi. ‘’ diye fısıldıyor bana. Bunun sayesinde de hemen devam etmek zorunda olduğumu hatırlıyorum. Her zaman zorluklar var fakat onlardan kaçmak veya kalıp inatla hayata tutunmak bize kalan bir seçim. Bana kalırsa hayatınızda desteğini hissettiğiniz, her koşulda sizinle olan insanlar varsa yaşama tutunup yola onlarla devam etmek yapılacak en akıllıca seçimdir. Gülce Çolakoğlu Dürüst Olmak Gerekirse İlkokul üçüncü sınıftaydım. Öğretmenim beni yanına çağırıp kendisinin benden bir ricası olduğunu söyledi: ‘‘Eğer sihirli bir değneğin olsa hayatında neleri değiştirmek isterdin?’’ şeklinde bir soru yöneltti ve benden bu konu hakkında bir yazı yazmamı istedi. Neden böyle bir istekte bulunduğunu anlayamamıştım. Bu bir ödev değildi, diğer arkadaşlarıma yöneltilen bir soru da değildi. Sadece bana özeldi. Günün sonunda eve gittim, masanın başına oturdum, elime bir kağıt bir de kalem aldım. Evet, şimdi ne olacak? Ne yazacağım? İçimden duygularımı ve düşüncelerimi kağıda aktarmak gelmiyordu. Böyle bir zorunlulukla ilk defa karşı karşıya kalmıştım. Günlük tutan ya da kağıda herhangi bir şey karalayanlardan değildim. Bu zorunluluk hiç hoşuma gitmemişti ancak öğretmenimin ricası üzerine bir şeyler yazmak zorundaydım. Eğer o gün kağıda neler yazdığımı merak ediyorsanız, size şu kadarını söyleyebilirim gerçekten içimden gelen düşünce ve duygularımı aktarmamıştım o kağıda. Muhtemelen yazıyı okuduktan sonra öğretmenim de bu durumu fark etmiştir diye düşünüyorum. Ama ne yapabilirdim? Dediğim gibi, benim için hiç kolay bir durum değildi. Soru, çok sade gibi gözükse de derin cevaplar taşıyordu benim için ve bunun cevaplarını tanımadığım biriyle ve aynı zamanda kendimle de paylaşmaya hazır değildim. Belki de o zamanlar yazının bir terapi yöntemi olduğunun farkında değildim hepsi bu. Sakın aklınıza şu an yazı yazdığımı, yazı yazmanın güzelliklerinden faydalandığımı getirmeyin. Ne yazık ki yazamıyorum hâlâ, sadece yazı yazmanın faydalarının biraz daha farkındayım diyelim. Hani hangi yoldan gitmeniz gerektiğini bilirsiniz de ancak yoldaki ilk adımınızı bir türlü atamazsınız, cesaret edemezsiniz ya… İşte tam da ben bu durumdayım. Yazı yazmak korkutuyor beni. Yazdığım şeylerin yüzüme çarpmasından, düşüncelerim ve duygularımla yüzleşmekten korkuyorum. Yaklaşık beş saat önce Sunay Akın’ın Hayal Kahramanları kitabının sonuna geldim. Dürüst olmak gerekirse, bu kitabı seçmemdeki temel neden, okumanın ardından zorlanmadan yazı yazabileceğimi düşünmüş olmamdı. Size kendi hayal kahramanlarımdan bahsedecektim. Ne kadar zor olabilirdi ki? Fakat umduğum gibi olmadı. Nereden başlayacağımı bilemedim. Kitapta geçen Süperman, Batman, Şirinler, Casper vd. değildi benim kahramanlarım. Sanki bunlar benim hayal kahramanlarımmış gibi anlatabilirdim sizlere, ama yapmadım. Ardından düşünmeye başladım. Çocukluk yıllarıma gitmek pek zor olmadı. Kendi hayal kahramanlarımın yanına uğradım. Onlar benim arkadaşımdı; onlara dokunamasam da, onlar sadece bir kurgu ürünü olsalar da, ben onları kendi hayallerimde yaşatıyordum. Çocukluk yıllarıma dönüp, onları anılarımın içinde görmem için yapmam gereken tek şey gözlerimi kapatmaktı. Ne yazık ki geçmişin perdelerini fazla aralayan biriyim ben. Farkına varmadığım için de biraz fazla kaptırıyorum kendimi. Bir anı başka bir anının kapısını çalıyor. Oysa ben sadece hayal kahramanlarıma uğramak istemiştim. Birden, uzun zamandır önünden geçmediğim bir kapının içinde buluverdim kendimi. Nasıl gelmiştim sihirli değnek sorusuna, inanın bilmiyorum. Önce soruyu cevaplamaya çalıştığım an, tek bir fotoğraf karesi olarak zihnimde canlandı. Ardından bir önceki fotoğraf karesi olan öğretmenimin benden ricası ve bir sonraki karede de yazıda düşüncelerimi aktarmamış olduğum gerçeği sırasıyla hareketlendi gözümün önünde. Ardından kendimi sorgulamaya başladım, gerçekten neden hissettiğim cevapları veremedim diye… Belki şu an sizlere okuduğum kitap hakkındaki izlenimlerimi tam olarak aktaramadım, belki hayal kahramanlarımla da tanıştıramadım sizi. Ama takdir edersiniz ki bu yazıyı yazarak, geçmişteki gerçek düşüncelerimi aktarma korkumu yenmenin ilk cesur adımlarını attığımı düşünüyorum. Kaynakça Akın, Sunay. Hayal Kahramanları. İstanbul: Türkiye İş Bankası Kültür Yayınları, 2015. GÖRÜNMEYEN DAİRE Bu kitabı okumadan önce , “ Ezidiler” diye tabir edilen topluluğun , bir tür topluluk olduğundan bile bihaberdim.İnanışlarını duyduğumda ise şok oldum , MS 2. Yüzyıl Yunan yazarları Mazı dağında yaşayan Mardeler diye bilinen bir kavimden ve bunların şeytana taptıklarından ve Mardelerin de Ezidilerin ataları oldukları söyleniyor.Ezidilerin , Mardin’in kimi köylerinde ve günümüzde hala yaşadıklarını öğrenince adeta aklım başımdan gitti.Böyle farklı ve enteresan bir topluluğun varlığını hiçbir yerde duymamış veya görmemiş olmam bence hayret verici.Asıl ağzımı açık bırakan şey ise Ezidilerin çevresine bir daire çizilince o dairenin dışına çıkamadıkları , Melek-i Tavus’a taptıklarını , inançlarına göre de dairenin ve tavus kuşunun kutsal olduğunu ve daire silinmeden içinden dışına çıkamadıklarını öğrenmem oldu.Bu inancı hiç gülünç bulmuyorum aksine , yazarın da dediği gibi bu inancı gülünç bulanların da başka türlü görünmeyen daireler içinde olduğunu ve bunun dışına çıkamadığını düşünüyorum.Yazar yüzyıllardır yanı başımızda yaşayan bu kadim halk hakkında niye hemen hemen hiçbir şey bilmememizi ve bilmeme nedenimizi açık bir dille eleştiriyor.Belki de Ezidilerin eskiden beri fazla bilinmemesinin nedeni , ortaya çıktıkları vakitten beri küçük bir kavim olarak kalmaları olmuştur , belki de onların bir “sır” dini olması ve inançlarını yabancılarla konuşmama yasağından ötürüdür.Aslında düşününce bu yasağın neden olduğunu anlamak çok da zor değil kanımca.Sonuçta insanların bu dine bakışı veya inanlara karşı bakışı pek hoş olmayacaktır ve bu beraberinde Ezidilere , inançlarından dolayı zarar verebileceklerini düşündüklerinden kendilerine bu şekilde koruyabileceklerine inanmış olabilirler. Kitap sadece Ezidilerden oluşmuyor tabii ki , yazar resim ve fotoğraf üzerine yazı yazmayı fal bakmaya benzetiyor ve bunu şöyle açıklıyor: “Resimleri yorumlamak kişinin bakış açısına göre çeşitlilik gösterir , falda olduğu gibi gördüklerimizi birbirimize anlatırız ve her fal özeldir.”Fotoğrafta zaman ve mekanın önemli olduğunu biliyordum , fakat bunu bu kadar derinlemesine inceleyen yazardan fotoğrafın temel konusunun , zaman ve mekan algısı olduğunu öğrenmekle kalmadım , fotoğrafın saptanıp “donmuş anları nesnelleştirebildiği onu kilitlediği yerde sonsuzlaştırabildiğini” öğrendim.Fotoğraflarda gördüğümüz kareler bence insanı hem ruhsal hem de bedensel olarak etkiliyor ve içimizdeki saklı duyguları uyandırıp onları harmanlayarak bir araya getiriyor.Fotoğraf bir bakıma gerçeği imgeye dönüştürmüyor mu aslında?O imgeyi istediğimiz şekilde hayal gücümüzün elverdiğince yorumlama gücü vermiyor mu?Bana sorarsanız veriyor ve bence bu yüzden güzel fotoğraflara bakmak , tabii ki kişiden kişiye değişir , insanın zihnini bile yeniliyor. Yazar “Köprüdeki Kadınlar” başlığı altında , Türkiyenin doğusuyla batısının hafızasının bölünmüş olduğunu , bunun bir devlet politikası haline gelmiş olduğunu ve eğer bugün ülkede farklı kesimler arasında sürekli ve sağlam bir diyalog zemini yaratılacaksa, Türkler Kürtler, Müslümankar diğer cemaatler, Sunnilerle Aleviler, düzcinslerle LGBTİ bireyler arasında sahiden bir köprü kurulacaksa , bunun ancak köprüdeki kadınların çoğalmasıyla yani kadınların toplumsal ve siyasal yaşama daha etkin katılımıyla mümkün olabileceğini söylüyor.Aslında düşünüp değerlendirince bunun kulağa ne kadar mantıklı geldiğini söylemeliyim.Bence kadınlar bir tür dengeleyici unsurdur , tarihe baktığımızda savaşları çıkartan kadınlardan söz edemeyiz onlar daha bilinçli ve duyarlılar bana göre ve diyebilirimki kadınların toplumsal yaşama daha etkin katılması gelişmişliğin bir sembolüdür.Dünyanın en mutlu ülkesi sayılan Danimarka’da sadece kadınlar için açılan ve imamı kadın olan cami de bunun en açık örneklerinden biri değil mi zaten?Toplumdaki erkek ve kadın düzeninin sağlanmasının , toplumun diğer bütün sorunlarını çözmekte etki edecek önemli bir anahtar olduğuna inanıyorum.Yazarın görünmez daire diye tabir ettiği inanış aslında burda tekrar karşımıza çıkıyor , kadınların toplumda en az erkekler kadar etkin olabileceğine inanamıyoruz belki de. Oytun Ege Aytaç 21501118 Sınırların Getirdiği YerNeil Armstrong, A man on the Moon Biz insanlar hayatımız boyunca kendi türümüzün geleceğini düşünerek hayatlarımızı şekillendirdik. Peki neden? Bizler neden bunca zorluklara katlanıp sadece kendi türümüzün çıkarları doğrultusunda haraket ediyoruz? Tüm bu soruların cevabını vermek inanın bana gerçekten zor bir iş ama tahmin edeceğiniz üzere insanlık kendi tarihi boyunca hep bir adım öne gitmeyi hedefledi. Kim bilir? Belki de tüm bu soruların cevabıdır içimizdeki bitmez tükenmez keşfetme ve yayılma duygusu ama kesin olan bir şey var ki; bu dünyadaki varlığımız boyunca, insanoğlu kendini geliştirdi ve sonuç olarak kendi sınırlarını aşmayı 1968 yılında başardı. Kanımca, bu olay insanlık tarihindeki dönüm noktalarından biriydi. Muhtemelen bu muhteşem olay gerçekleştirdikten sonra dünyada ki insanlar kendilerine olan güvenlerini bir üst basamağa çıkardılar ya da başka bir değişle; artık insanlar kendilerinin sıradan bir yaşam organizmasından daha çok zeki, hedeflerini bilen ve sınırlarını aşmakta sabırsızlanan bireyler olarak görmeye başladı. Bence insanlık daima kendi sınırlarını aşmalı ve bunu yaparken insanı insan yapan hususlardan vazgeçmemeli. Biliyorum, bazılarınız için bu türlü olaylar üzerinde durulması için gereksiz geliyor olabilir ama kesin olan bir şey var ki, insanlık uzayda veya başka bir alanda kendi sınırlarını aşmaya çalıştığı anda bu evren içindeki yerini ve hatta birbirleriyle olan ilişkilerini bir üst boyuta taşımaması için bir neden görmüyorum. Kendi hayatlarımızda da kendi sınırlarımız yok mu? Tabii ki de tüm insanların ve hatta ülkelerin bile kendi sınırları var. Burada konuştuğumuz fiziki sınırlar değil elbette, birbirimizin arasında olan veyahut ülkelerin birbirlerine olan davranışlarıdır. Hayatınızdan bir örnek düşünün. Çok yapmak istediğiniz ama daima gerçeğe dökmekten çekindiğiniz ya da başaramadığınız bir anınız mutlaka vardır. Tavsiyem, bunun gibi aklınızın bir ucunda kalmış fikirlerinizi gerçekleştirmek için elinizden geleni yapmanız. Bu tamamen benim fikrim yani, illa da doğru olucak diye bir şey yok ama ne zaman hayatımızda ki engelleri veya sınırları aşmaya çalışırsak, başaramasak bile kendimizi bir birey olarak geliştirmiş ve hayatımızda ki diğer sınırları aşmak için sağlam bir zemin hazırlamış oluyoruz. Evet, sizlerin de tahmin ediceğiniz üzere bu süreç aşılması uzun ve bir o kadar da zor ama sonundaki mutluluk ve kendimizi bir alanda aşmış olmanın verdiği his bence bizi bu hayatta ayakta tutan ve birbirimize olan güvenimizi bireysel olarak daha da güçlendiren bir süreçten başka bir şey değildir. Bana kalırsa, insanlık ilk Ay’a çıktığında da kendi türünün aslında ne kadar paha biçilmez olduğunu anlamış ve birbirleriyle olan ilişkilerinde bu duyguyu kullanmıştır. Sınırlarımız bize kendimizin kim olduğunu, nerden geldiğimizi ve nereye gideceğimize ait bilgiler vermekle beraber biz insanların yaşadığı bu küçük ama bir o kadar da hayat dolu olan Dünya’da kendimizi daha iyi anlamamız için bizlere birer fırsat sunmuyor mu? Etrafınıza, hayatınıza bir bakın, bakın ki insanların aslında sadece geçmişten ders çıkaran ve geleceği bu olaylar üzerine inşaa eden bireyler olduğunu anlayın. Uzun lafın kısası, bizler sınırlarımızı aşmadığımız sürece olduğumuz yerde kalmaya mahkumuz ve hatta bu durumun bizi daha geriye atmayacağınında garantisi yok dersek yalan söylemiş olmayız. Büyük bir olasılıkla laf kalabalığı yaptığımı düşünüyorsunuz ama sizce de bizlerin kendi hırsları ve o hırsların gerçekleşmesi için aştığımız sınırlar bizi biz yapan yegâne şey değil midir? Bazen koskoca bir uzay yolculuğu bazen ise sadece hayatımızın içindeki o küçük ve bir o kadar da önemli olan sınırlar. Bütün bunlara “sınırlar” diyorum çünkü insanın içinden gelerek başardığı ve kendisini başka bir boyuta, evrene veya dünyaya sokan her şey bana göre birer sınırdan ibaret. Onlar bizlerin kafamızda kurup ve aynı anda kafamızda şekillendirdiğimiz birer ürün. İşte bu yüzdendir ki, insanlara kendi kafalarında kurup, aslında gerçek olmayan bir şeyin başarılmasının vermiş olduğu his, insanlığı ileri götüren ve farklı düşünce ve olaylara çeşitli bakış açısı kazandıran ve yine bir insan kurmacası olan kendi “sınırlarımız” değil midir? KAYNAKÇA Armstrong, Neil. A Man on the Moon. 1969. Fotoğraf. Ay.Melike Gücer İNSANLIĞA SERZENİŞ Bugün sizi insanoğlunun en büyük ve en çarpıcı gerçeğiyle tanıştıracağım. Burada bulunma amacımı bilmiyorum, neden bunları benim söylemem gerekiyor onu da bilmiyorum. Bildiğim tek bir şey var, o da artık bunları içimde tutamıyor oluşum. Kabul etmemiz gereken bir gerçek var. İnsanoğlu olarak kaostan ve acıdan besleniyoruz. Yaşadığımız tüm güzel şeye, sevdiğimiz ve bizi seven insanlara rağmen hiçbir zaman doymuş hissetmiyoruz. Doyumsuzuz. Arsızız. Açız. En önemlisi de benciliz. Bakın çevrenize. Ne görüyorsunuz? Hayır, kendinizden bahsetmiyorum. Ah, bencilliğinizi bir kenara bırakın ve yalvarırım objektif olun. Ne görüyorsunuz? Evet, sizden başka da hayatlar var. Sizden başka da nefes alan canlılar var. Şaşırdınız mı? Tuhaf. Çünkü bunu fark edemiyor oluşunuz çok üzücü. Hakan Bıçakcı’nın Hikâyede Büyük Boşluklar Var adlı kitabında bu durumla ilgili bir kalıp var: Son derece sınırlı malumatını dünyada bilinmesi gereken her şey sananların sinir bozucu rahatlığı. O kadar olduğu gibi anlatmış ki bu durumu, kendisiyle bizzat tanışıp tokalaşmak ve tebrik etmek istedim bir an. Sizi suçluyormuş gibi bir üslubum ve tavrım var, farkındayım. Aslında amacım bu değil. Kendimin de dahil olduğu bu durumdan oldukça rahatsızım ve sizlerin de artık idrak etmesi gerektiğine inanıyorum. Bu dünyaya hepimiz yalnız geldik ve yalnız öleceğiz, öyle değil mi? Ben sizin yerinize cevap vereyim, evet. Sevdiklerimiz, ailemiz ve dostlarımız olmasına rağmen hayat denen bu gondolda tek başımıza mücadele vermek zorundayız, onu da kabul ediyorum. Peki bunu yaparken gün geçtikçe bencilleştiğimizin, sıradanlaştığımızın ve en önemlisi de yalnızlaştığımızın farkında mıyız? Ya da şöyle sorayım, artık çevremizde olup bitenlerin önemini yitirdiğini ve her şeyin anlamsızlaştığını görebiliyor muyuz? Bu çok garip bir şey. Kelimelerle ifade edebilmek için üstün bir çaba sarfediyorum gerçekten. Bir örnekle açıklamaya çalışayım. Yanımızda sevdiğimiz biri üzüldüğünde, ağladığında yardımcı olabilmek için elimizden geleni yapıyoruz. Onu üzen ve kıran şeyin ne olduğunu, olayın kaynağını öğrenmeye çalışıyoruz; hatta yetmiyor, o kişiyle beraber biz de üzülüyoruz, savunmaya geçiyoruz. Bu, çok doğal ve insani bir eylem bana kalırsa. Değer verdiğimiz şeylere ve kişilere zarar geldiğinde koruma içgüdüsüyle hareket etmek son derece normal bir şey. Fakat, durum tam tersi olduğunda işler sarpa sarmaya başlıyor. Kahkahalarla gülen birini gördüğümüzde veya sevinçten dört köşe olmuş biriyle karşılaştığımızda bazen bu hal ve hareketlerini garipsiyor, anlam veremiyor; bazen de bencilliğimize yenik düşerek kıskanıyoruz. Farkında olarak, bilinçli yaptığımız bir şey değil belki de. Tamamen içgüdüsel ve dürtüsel. İnsanoğlunun saçma ve garip özelliklerinden yalnızca biri. Ego, bencillik ve buna bağlı olarak kıskançlık. Kaostan ve acıdan besleniyoruz derken bunu kastediyordum. Ağlayan ve acı çeken birinin derdine ortak olabiliyorken, aynı kişinin mutluluğuna ortak olamıyoruz. Çünkü genel olarak dramı ve melankoliyi seviyoruz. Mazoşistlik diyebilir miyiz buna? Acıya şikayetsiz katlanmak. Tam olarak bu. Çok düşünüyorum. İşin içinden çıkabiliyor muyum, orası şüpheli. Kafamı kurcalayan çok fazla şey var ve hepsi demir zincirler gibi birbirine bağlı. İnsanları düşünüyorum, yaptıklarını düşünüyorum, kötülükleri ve iyilikleri düşünüyorum. Sonra bir de kendimi düşünüyorum. Aynada gördüğüm kişiden memnun muyum acaba? İnsanlığa karşı bu kadar eleştiride bulunurken ben doğruyu ve iyiyi yaşatabiliyor muyum? Bencil miyim ben de diğer insanlar gibi? Elbette öyleyim. Acımasızca atıp tuttuğum, tenkit ettiğim insanlardan pek de bir farkım yok. Çünkü bu benim özümde var. Çünkü ben de onlardan biriyim. Çünkü aslında hepimiz aynıyız. Bizi diğerlerinden ayıran pek fazla bir şey yok. Bunun sonu nereye gidiyor? Bir fikrim yok. Olsaydı zaten şuan bunları yazıyor olmazdım. Düşüncelerimde boğuluyor gibi hissediyorum. Ne dediğimi kendim bile anlamıyor olabilirim. Her şey mümkün. “…kendinden de sıkılıyor insan bir süre sonra. İyi anlaşmak yetmiyor bazen” diyor Hakan Bıçakcı. Ne de güzel söylüyor. Dilerim bir gün hepimiz bencilliğimizi fanusumuzun içinde bırakarak diğer balıkların dünyasına, denize döneriz. JOKER OLMAK Yaşam acılarla doludur ve hepimiz eninde sonunda bir gün acılar karşısındaki güçsüzlüğümüzün farkına varacağız. Problemlerden kaynaklanan ve hayatın akışı içinde kendini gösteren sıkıntılar kişiden kişiye farklılık gösterir. Çoğu insan para sıkıntısı çekerken, bazıları da -benim gibi- akademik hayatlarını düzene sokmakta veya aileleriyle geçinmekte sıkıntı çekebiliyor. Bu farklılıklarımız bir yana, aslında hepimizin deneyimlemekten korktuğu ve asıl bu büyük sıkıntılarımıza yol açan iki etmen var: Haksızlığa uğrama ve aşağılanma korkusu. Birkaç gün önce izlediğim Joker filmi bana deneyimlediğimiz sıkıntı ve acıların kaynağını göstermekle kalmayıp insanların acı ile nasıl başa çıkabildiğini gösterdi ve bu konseptlere olan bakış açımı da değiştirdi. Fark ettim ki çevremdeki herkes sorunlarla karşılaşıyor ve bazen bu sorunları aşmakta güçlük çekiyor. Tıpkı benim de karşılaşıp zorlandığım gibi. Fakat her insanın güçlüklere karşı olan farklı bir mücadelesi var. Ben bu mücadeleyi içime kapanıp daha çok uğraş göstererek atlatmaya çalışırken, bir başka arkadaşım ağlayarak tepkisini gösterebiliyor. Bazılarımız yaşadığımız acıları saklayarak hayatın yoğun akışına ayak uydurmaya çalışırken, bazılarımız da akışa ayak uydurmak istemiyor ve isyanımızı sıkıntılarımızı dışa vurarak gösteriyoruz. Nedense deneyimlenen acıları dışa yansıtmak toplumca garip karşılanıyor ve çok az bir kesim tam olarak acılarını dışa vurmayı gerçekleştirebiliyor. Bu küçük kesim, çoğunluk tarafından “deli”, “hasta” veya “psikolojik sıkıntısı olan” gibi etiketlerle nitelendiriliyor. Aşağılanıyorlar, küçük düşürülüyorlar… Peki ne için? Neden çoğunluğun cesaret edemediği şeyleri yaparken cezalandırılıyorlar? Hayatın akışında kaybolmak istememeleri bu kadar yanlış mı? Büyüklerim bana hep “Acı çekmeden güzelliklerin değerini anlayamazsın.” demişti. Fakat bana hiçbir zaman karşılaşacağım zorlukların beni nasıl etkileyeceğini ve nasıl başa çıkmam gerektiğini söylememişlerdi. Muhtemelen başa çıkabileceğimi ve bir bakıma zorunda olduğumu düşünmüşlerdi. Sonuçta onlar da aynı yollardan geçmişti. Ayrıca bunu “deli” damgası yemeden başarmışlardı. Onlar atlatabilseydi benim atlatmamam için bir nedenim yoktu. Tek yapmam gereken sıkıntılarımı içimde yaşamaktı. Bu sayede toplumda kabul görecek ve mutlu olacaktım. Tek yaşamam gerekiyordu, yalnız başıma üstesinden gelmem. Derken zaman geçti ve benim içime attığım ve dışarıdan umursamaz göründüğüm sıkıntılar artmaya ve büyümeye başladı. Şimdi ne yapacaktım? Devam etmeliydim içime atmaya, çünkü hasta olarak görülmek istemiyordum, kimse kötü hâlimi görmemeliydi… Fark etmeden depresyonun ve anksiyetenin eşiğine gelmiştim. Toplumda ve ailemin gözünde başarılı bir genç kız olarak yer edinmiştim ya bana o yeterdi. Yan etkileri umurumda değildi. İşte bizim toplumumuzdaki sorun tam bu noktada ortaya çıkıyor. İnsanların psikolojilerini toplumun onlara vereceği damgalara göre yerle bir etmelerini bekliyoruz. Başarılı ve güçlü görünmek adına insanlar içlerine kapanıyor ve duygularını hiçbir zaman tam olarak yaşayamıyorlar. Toplum olarak acı ve sıkıntılarını bastırmayı bir güç simgesi olarak görüyoruz ve bastıramayanları da dışlıyoruz. Belki de hatalı olan bizizdir. Acılarını saklamaktan çekinmeyen azınlığın suçu yoktur belki de biz onları öyle görüyoruzdur. Belki de biz de onlar gibi algılasak hayatı, her şey çok farklı gelişebilir. Biz de çekinmesek ağlamaktan veya çığlık atmaktan. Şu kısa ömrümüzde özgürce yaşasak. Hiçbirimiz “Joker” olmasak, acılarını saklamaktan ve bastırmaktan farklı kişiliklere bürünmek zorunda kalmasak. Tek bir gülüşün ardına saklanamasa bütün acılarımız. Herkes cesaret edebilir mi bilmiyorum ama bir tek şeyden eminim ki bu şekilde yaşayanlar kendilerini “Joker” olmaktan kurtarabilirler. Her ne kadar toplumdan ayrıştırılma ihtimalleri de olsa bu azınlığın çoğu insandan daha mutlu ve sağlıklı olduğundan ve bizim de biraz olsun onları örnek almamız gerektiğinden şüphem yok. Duru Özkaya Kaynakça: Phillips, Todd. Joker. Warner Bros, 2019. Film JOKER OLMAK Yaşam acılarla doludur ve hepimiz eninde sonunda bir gün acılar karşısındaki güçsüzlüğümüzün farkına varacağız. Problemlerden kaynaklanan ve hayatın akışı içinde kendini gösteren sıkıntılar kişiden kişiye farklılık gösterir. Çoğu insan para sıkıntısı çekerken, bazıları da -benim gibi- akademik hayatlarını düzene sokmakta veya aileleriyle geçinmekte sıkıntı çekebiliyor. Bu farklılıklarımız bir yana, aslında hepimizin deneyimlemekten korktuğu ve asıl bu büyük sıkıntılarımıza yol açan iki etmen var: Haksızlığa uğrama ve aşağılanma korkusu. Birkaç gün önce izlediğim Joker filmi bana deneyimlediğimiz sıkıntı ve acıların kaynağını göstermekle kalmayıp insanların acı ile nasıl başa çıkabildiğini gösterdi ve bu konseptlere olan bakış açımı da değiştirdi. Fark ettim ki çevremdeki herkes sorunlarla karşılaşıyor ve bazen bu sorunları aşmakta güçlük çekiyor. Tıpkı benim de karşılaşıp zorlandığım gibi. Fakat her insanın güçlüklere karşı olan farklı bir mücadelesi var. Ben bu mücadeleyi içime kapanıp daha çok uğraş göstererek atlatmaya çalışırken, bir başka arkadaşım ağlayarak tepkisini gösterebiliyor. Bazılarımız yaşadığımız acıları saklayarak hayatın yoğun akışına ayak uydurmaya çalışırken, bazılarımız da akışa ayak uydurmak istemiyor ve isyanımızı sıkıntılarımızı dışa vurarak gösteriyoruz. Nedense deneyimlenen acıları dışa yansıtmak toplumca garip karşılanıyor ve çok az bir kesim tam olarak acılarını dışa vurmayı gerçekleştirebiliyor. Bu küçük kesim, çoğunluk tarafından “deli”, “hasta” veya “psikolojik sıkıntısı olan” gibi etiketlerle nitelendiriliyor. Aşağılanıyorlar, küçük düşürülüyorlar… Peki ne için? Neden çoğunluğun cesaret edemediği şeyleri yaparken cezalandırılıyorlar? Hayatın akışında kaybolmak istememeleri bu kadar yanlış mı? Büyüklerim bana hep “Acı çekmeden güzelliklerin değerini anlayamazsın.” demişti. Fakat bana hiçbir zaman karşılaşacağım zorlukların beni nasıl etkileyeceğini ve nasıl başa çıkmam gerektiğini söylememişlerdi. Muhtemelen başa çıkabileceğimi ve bir bakıma zorunda olduğumu düşünmüşlerdi. Sonuçta onlar da aynı yollardan geçmişti. Ayrıca bunu “deli” damgası yemeden başarmışlardı. Onlar atlatabilseydi benim atlatmamam için bir nedenim yoktu. Tek yapmam gereken sıkıntılarımı içimde yaşamaktı. Bu sayede toplumda kabul görecek ve mutlu olacaktım. Tek yaşamam gerekiyordu, yalnız başıma üstesinden gelmem. Derken zaman geçti ve benim içime attığım ve dışarıdan umursamaz göründüğüm sıkıntılar artmaya ve büyümeye başladı. Şimdi ne yapacaktım? Devam etmeliydim içime atmaya, çünkü hasta olarak görülmek istemiyordum, kimse kötü hâlimi görmemeliydi… Fark etmeden depresyonun ve anksiyetenin eşiğine gelmiştim. Toplumda ve ailemin gözünde başarılı bir genç kız olarak yer edinmiştim ya bana o yeterdi. Yan etkileri umurumda değildi. İşte bizim toplumumuzdaki sorun tam bu noktada ortaya çıkıyor. İnsanların psikolojilerini toplumun onlara vereceği damgalara göre yerle bir etmelerini bekliyoruz. Başarılı ve güçlü görünmek adına insanlar içlerine kapanıyor ve duygularını hiçbir zaman tam olarak yaşayamıyorlar. Toplum olarak acı ve sıkıntılarını bastırmayı bir güç simgesi olarak görüyoruz ve bastıramayanları da dışlıyoruz. Belki de hatalı olan bizizdir. Acılarını saklamaktan çekinmeyen azınlığın suçu yoktur belki de biz onları öyle görüyoruzdur. Belki de biz de onlar gibi algılasak hayatı, her şey çok farklı gelişebilir. Biz de çekinmesek ağlamaktan veya çığlık atmaktan. Şu kısa ömrümüzde özgürce yaşasak. Hiçbirimiz “Joker” olmasak, acılarını saklamaktan ve bastırmaktan farklı kişiliklere bürünmek zorunda kalmasak. Tek bir gülüşün ardına saklanamasa bütün acılarımız. Herkes cesaret edebilir mi bilmiyorum ama bir tek şeyden eminim ki bu şekilde yaşayanlar kendilerini “Joker” olmaktan kurtarabilirler. Her ne kadar toplumdan ayrıştırılma ihtimalleri de olsa bu azınlığın çoğu insandan daha mutlu ve sağlıklı olduğundan ve bizim de biraz olsun onları örnek almamız gerektiğinden şüphem yok. Duru Özkaya Kaynakça: Phillips, Todd. Joker. Warner Bros, 2019. Film Deniz Külünkoğlu HAYATIMIZIN GERÇEKLERİ Dünyanın bütün somut gerçekleri, biz insanların gözleri önünde serili. Yetilerimizden biri de gördüklerini algılayabilmemiz, üstüne düşünebilmemiz, sorgulayabilmemiz. Her ne kadar duydukları her yalana inanmak isteyen insanlar olsa da bu durum, tamamen onların seçimlerine bağlı. Görmek isteyen insan, bakmakla yetinmez, görür. Hayatı iyisiyle ve kötüsüyle kabul etmek lazım. Nasıl sokakta gördüğümüz gülümseyen çocuk bizi mutlu edebiliyorsa, ağlayan biri de üzebilmeli. Başka türlü insanlığımızın bilincine varamayız. Çıkan savaşlara, atılan bombalara gözümüzü yumamayız. Hayatın bize sunduğu nimetleri “Şükürler olsun!” diye kabul ediyorsak başımıza hiç kötü şeyler gelmeyecekmiş gibi davranmak sadece aptallık olur. Kimseye kötümser bakış açısına sahip olmasını ya da iyimserliğin saçma olduğunu söylemiyorum. Ama iyimser olmanın gerçek anlamını kavramak önemli. Herkesin moralini bozan bir olayın iyi yanlarını da görebilmektir iyimserlik. İki tarafı da. Sadece iyiyi ya da sadece kötüyü değil. Bakış açımız ve kapasitemiz alabildiğine genişken bunu daraltmak, kısıtlamak kendi kendimizi üzmekten başka hiçbir işe yaramaz. Ancak doğruyu gören ve kabullenen insan mutluluğu gerçekten bulabilir. “Kötü tattan kaçanlar, düş kırıklığına doğru yol alırlar.” demiş Pablo Neruda. Hayatın acı yönlerini ‘yok’ sayanlar, bir gün başlarına kötülükler gelmeye başladığında hayal kırıklığından başka bir şey yaşamazlar. Oysaki hayatı her haliyle kucaklayanlar ölüm fikrine çoktan alışmış olanlardır. Mutluluğu dünya üzerinde bulabiliriz! Yağan yağmurda mutluluk var. Kaldırımda biten otlarda. Akan yaşlarda bile var. Acıyı bulabiliriz, ailesini kaybetmişlerin yüreklerinde. Aşkı görebiliriz sevgililerin gözlerinde. Kötülüğü de katillerde. Ve sonsuzluğu yaşlı bedenlerde: zamanda çürümüş, sonsuzca yeşil (Ölü Dörtnal). Bunların hepsi yeryüzünün gerçekleri. Başımızı sağa çevirdiğimizde aşıkları görüyorsak solumuzda akan kanları yalan kılmaz bu. Solumuza baktığımızda sağımızı unutmamalı, hayata sarılmak için bir sebep bulmalıyız hep. O sebebi çok uzaklarda aramaya gerek yok, dediğim gibi, başımızı diğer yöne çevirmek yeter de artar bile. Yağan yağmur bereketini de getiriyor. Sebzeler büyüyor hepimizin topraklarında. Göller dolup taşıyor. Güneş geliyor, hep beraber olgunlaşıyoruz. Toprağımızın dilinden anlamak gerek. Yaşadığımız coğrafyayı çözmek önemli, benimsemek. İşte aradığımız kelime bu: benimsemek. Senin acın, benim acım; mutluluğumuz, hüznümüz ve maddeler, hepimizin. Çünkü yaşamak ve insanlık bir aradayken bize gereken budur. Ve yalnızlığımızı da benimsemek gerek. Kimse korkmasın yalnız kalmaktan. Bir gün belki de herkesin başına gelecek, hayatın bir gerçeği yalnızlık. Yaşama ve insana bağlı olan, yalnızlıktan da korkmamalı. Dünya bizimle, hepimizle, bunu unutmamalıyız. Zaten pencereden dışarıya baktığımızda, aslında hiç de yalnız değiliz ne dünyada ne evrende, o kadar bariz ki. Pervazınıza güvercin konduğunda anlarsınız. Ya da saksınızda yoktan yere bir yeşillik çıkıverdiğinde. Zaman, belki de hayatımızın en önemli gerçeklerinden. Beş duyumuzla değil ama bir şekilde hissediyoruz geçip gittiğini. Ve asla yok sayamayız. Görmezden gelmeye çalışanlar sadece kendilerini kandırırlar. Ne yaparsak yapalım bedenimiz yaşlanıyor ve bilim adamlarına rağmen hepimiz bir gün öleceğiz. Peki yaşamayalım mı? Zamandır bence hayatı daha da çekici yapan. Doya doya yaşamamızı gerektiren en önemli etkendir belki de. Memento mori demek istemem ama yetmiş yıl yaşayacaksak eğer bir saniyesini bile düş kırıklıklarına ayırmamak lazım. Çünkü zaman bu kadar hızlı akıp giderken yetmiş yıl nedir ki? Pişman olmak için çok kısa. İstediğimiz kadar görebilmek içinse yeterli vaktimiz. Bol bol okuyabilirim ben yetmiş yılda ve çok kez âşık olabilirim. Savaşabilirim belki fikrim adına ve bütün meyveleri tadabilirim. Hayat burada, içimizde ve dışarıda, bizi beklemiyor. Küçük kutumuzda kapalı kalmayı seçebiliriz. Hiçbir şey görmeden yaşarız ve mutluluk nedir asla bilemeyiz. Ya da gözümüzü açarız, mutlulukla beraber gelen her şeyi kucaklarız: acıyı, bilgiyi, sevgiyi ve farklılıkları. Yeryüzüne iyice bir yerleşiriz, asla gitmeyecekmiş gibi ama gideceğimizden emin bir şekilde. Barkın Kenan AKBABALAR TAPINAĞI Kadın, bata çıka ilerliyordu kızgın kumlarda. Çöl sıcağında ateşten bile daha sıcak olan bu kumlar her batışta bez ayakkabılarıyla uzun eteği arasından geçerek bileklerini yakıyor, sonra ayakkabılarından içeri süzülerek orayı da cehenneme çeviriyordu. İleri doğru yapılan her hamle başka bir işkenceydi. Kadın, yanından geçip giden karıncalara baktı, küfretti. Kendisinden daha hızlı ilerleyen her şeyden nefret etmişti. Karıncalar, çölün tanrıları akbabalar, kurnaz ve sinsi yılanlar… Onlara baktıkça sırtındaki yük her adımda biraz daha ağırlaşıyor, daha büyük bir külfet halini alıyordu. Güneş önce kadının sırtındaki çocuğun ensesine vuruyor, orada yapış yapış, iğrenç bir tere dönüşüp kadının yanağına damlıyordu. Yılmıyordu yine de, küfrediyor, nefretini ve umudunu anımsıyor ve yoluna devam ediyordu. Onun için tazeydi nefret ve umut, çünkü ilk defa kurban edecekti çocuğunu Akbabalar Tanrısı’na… Bugünün dünyasında Küçük İnsanlar Köyü’nde yaşamak böyle bir şeydi işte. Yüzyıllar önce çölün efendileri akbabalar, köyü işgal etmiş ve taş üstünde taş bırakmamıştı. Ateşkes ise tek bir şartla mümkün olmuştu: köydeki kadınlar yetiştirip büyütecekleri her çocuk için başka bir çocuk yapacak ve bu çocuğu kendi elleriyle Akbabalar Tapınağı’na getirerek Akbabalar Tanrısı’na sunacaklardı. Karşı koymak imkânsızdı, biliyordu kadın. Anlaşmanın ihlali halinde Küçük İnsanlar Köyü’nde kalbi atan tek bir insan bırakmazdı akbabalar. Bunu düşündükçe içindeki nefret büyüyor, ayak bileklerini yakan kumları umursamadan daha sert atıyordu adımlarını. Onu takip eden memur akbabalara baktı, sonra casus yılanlara. Kaşlarını çattı, sert ve nefret dolu adımlarını, küçük ama hızlı adımlara dönüştürdü. Köyün çoğunluğunun aksine onun içinde küçük de olsa umut yeşeriyordu bazen. Bir gün köylülerin nefreti öyle bir hâl alacaktı ki karşı koyma cesaretini bulabilecekler diye düşündü tapınağa yaklaştığını gösteren dev kaktüslerin yanına vardığında. Bu kaktüsleri geçtikten sonra güneşin battığını ve etrafı basık bir hava ile birlikte zifiri karanlığın sardığını söylüyordu daha önce gitmiş olan köylü kadınlar. Gerçekten de öyle oldu, çocuğun ensesinde hayat bulan bir ter damlası kadının yanağında yavaş adımlarla ilerleyerek kendini artık neredeyse siyah olan kızgın kumlara bırakarak son nefesini verdi. Kadının içinde yeşeren umut yerini dehşete bıraktı. Karabasanlardan, kâbuslardan bile daha karanlık, daha ürperticiydi her yer. Artık adımlarını korkuyla atıyor, tapınağa yaklaşmak istemiyordu. Saatlerdir ensesinde hissettiği çocuğunun nefesi bile bir süreliğine kesilmişti. Gökyüzü koyu griye dönüşmüş, tepesinde daireler çizen akbabaların sayısı artmıştı. Artık onların şehrindeydi. Gerçek dünyanın, köyünün renkleri aklında bulanık bir hayal gibiydi şimdi. Gökyüzünün mavisinin, çimenlerin yeşilinin ve güneşin sıcak sarısının yerini kızgın siyah kumların üzerindeki bembeyaz kemiklerin oluşturduğu bir tezat aldı. Sıcak kumlara yavaşça ve korkuyla batan her adımında, tapınağa varamadan dehşete kapılıp kararından vazgeçerek akbabaların infazına maruz kalan kadın ve çocukların kemikleri çoğalıyordu. Gözlerini kapattı, ilk çocuğunun yüzünü canlandırdı kafasında. Biliyordu, pes etmek demek sadece kendisinin ve sırtındakinin değil, onun da hayatına mal olacaktı. Direndi. Gözlerini açtığındaysa nefretle sıktığı dişleri birbirinden ayrıldı, çattığı kaşları yukarı kalktı. Vücudunda diken diken olmayan tek bir tüy dahi kalmamıştı, tapınak karşısındaydı. Hakkında anlatılan hiçbir hikâye gerçeği kadar dehşet verici olamazdı o an. Her biri koyu gri fırtınanın aşındırdığı çocuk iskeletleriyle dolu yüzlerce, binlerce basamak… Saatlerdir gördüğü ilk farklı renk, hiç de mutlu etmedi kadını. Bu iğrenç basamakların sonunda güzel bir şeyle karşılaşmayı beklemiyordu elbette. Ancak taptaze çocuk kanlarıyla cehennem kırmızısına boyanmış, sipsivri tepesi, koyu gri gökyüzüyle birleşen uçsuz bucaksız bir ölüm tapınağı, hayal edebileceği tüm dehşet verici şeylerden daha korkunçtu. Sona geliyordu artık, ilk basamaklarda soğuk ve uzun metal çubuklara omurgasından geçirilmiş çocuk iskeletleri yerlerini daha kısa çubuklara geçirilmiş çocuk kafataslarına bırakmıştı. Zamanında getirilmiş, henüz dişleri bile olmayan bebek kafatasları tapınağa iyice yaklaştığının habercisiydi. Etrafındaki binlerce akbabaya aldırmadan, durmadan gözlerinin önüne gelen basamaklardaki manzarayı unutmaya çalışarak girdi tapınağa. İlerledi. İlerledikçe anladı basamaklardaki iskeletlerin neden kolsuz ve bacaksız olduğunu. Çapraz şekilde birbirine geçirilmiş kol ve bacak kemikleri tapınağın içindeki dehşete hayat veriyordu. Kadın on binlerce el ve ayak parmağı kemiklerinin oluşturduğu Akbabalar Tanrısı’nın tahtına doğru ilerledi. Bez ayakkabıları kızgın kumlarda değildi belki ama yeni kurban edilmiş sıcacık çocuk kanları doluyordu ayak parmakları arasına. Tanrı, tahttaki küçücük bir serçe parmak üzerine tünemiş yaverinin kanadından siyahlı grili bir tüy kopardı. Önce tombul, iri tırnaklı pençesini, sonra da tüyü yıllardır oradaymış gibi duran bir diz kapağının içindeki kana batırdı. Pençesini bastı kağıda ve kadına uzattı tüyle birlikte. Kadın kağıdı imzalayıp geri verdikten sonra etrafına baktı, derin bir iç çekip Akbabalar Tanrısı’na baktı ve adalet istedi. Ancak adalet istediği tanrı karşısındaki değildi. Neziha Merve Güzel 21502900 ŞANSINA HAZIRLAN Hayattan ne bekliyorsam, neyi çok istiyorsam onun karşılığında benden beklenenler var. İsteklerim doğrultusunda çabalamam gerekiyor hatta yarışmam başkalarıyla. Tüm çabalarımın sonucunda beni hayallerime götürecek yolunsa bir adı var: başarı. Başardıkça özgürleşmiş hissediyorum kendimi. Bazen hatta çoğunlukla başarmak için özgürlüğüme sınırlar çizmem gerekse de sonuçta elde edeceğim sınırları bana bağlı özgürlük için değer diye düşünüyorum emeklerimin her saniyesine. Aslında neyi başarmak istediğimi tam olarak bildiğimi sanmıyorum. Bu belirsiz halden zevk bile alıyorum. Başarmış olsam da beni mutlu edemeyecek alanlardan uzaklaşıyorum ve böylece ne olduğunu tam kestiremediğim o isteğime yaklaşmış olacağımı umuyorum. Yazı yazmayı seviyorum. Düşüncelerim, duygularım içimde birikip taşma noktasına geldiğinde kendimi bir kağıdın başında buluyorum. Belki beni yazdıklarımla yargılamadığındandır kendimi yazarken bulmam ya da karşımdaki ne düşünür diye düşünmeme gerek kalmadığından. Yazmak beni kendimle yüzleştiriyor. Gerçi ben de yüzleşmemi sağlayacak konuları seçiyorum yazarken. Kurguya dayalı bir dünya değil de duygulara, şu ana odaklanan yazılar seçiyorum. Ben belki de bu konuda başarılı olmak istiyorum. Psikoloji okuyorum ve akademik anlamdan uzak, okuyunca duyguları sorgulatan, dönüp bir düşünmeyi gerektirecek yazılar bırakmak istiyorum arkamda. Belki hiç gün yüzüne çıkmayacaktır yazdıklarım ama ben gene de yazacağım. Hayat akıp giderken her insanın dikkatini çeken, üzerinde herhangi başka bir şeye göre daha çok zaman ayırdığı, farkında olmadan bile olsa emek verdiği bir alan vardır. Kendine hobi gibi gelse de ileride onun sayesinde başarıya ulaşacağını bilmeden yaptığı herhangi bir aktivite. Hayatta hangi fırsatın karşımıza ne zaman çıkacağını bilemeyiz hatta çıkanın fırsat olup olmadığını da. Hep inanmışımdır önemli olanın şansa sahip olmak değil ona hazır olmak olduğuna. Şans olarak gelenin şanssızlıkla gitmesini hep sorgulardım gerçi hala da sorguluyorum. Gelmesini beklemediğiniz bir şans gelmezse bundan haberiniz olmadığı için üzülmezsiniz ama gelmesini beklemediğiniz o şans geldiğinde artık ondan haberdarsınız ve başlangıçta istememiş olsanız bile değerlendiremediğinizde pişman olmanız kaçınılmaz. Çoktan var olmuş bir şansın yok oluşu çünkü seyrettiğiniz. Yani hazır olmadan karşımıza çıkan her şans çifte şanssızlık demek oluyor. Başarıya giden yolda şansın rolü inkar edilemeyeceği gibi tam olarak ne kadar gerekli olduğu da tartışılır. Gerekli emek verildikten sonra başarmamak için hiçbir neden olmamalı. Alanında en başarılılardan yani uzman olmak için gerekli olan sürenin on bin saat olduğu söyleniyor. Bu durum fazlasıyla korkutucu görünüyor. Eğer biri iki bin saatle uzmanlık kategorisine ulaşabilmiş olsaydı bu gerçekten de şans olurdu sanırım. Şaşırtıcı ama böyle bir şans örneğine de rastlanmamış. Liseli bir rock grubuyken Hamburg’dan davet alan ve haftada yedi gün sekizer saat çalması gereken Beatles’ın bu sayede on bin saati aşarak şansına nasıl hazırlandığına baksanıza. Aslında şanslarına hazırlanmaları için bile şans onlardan yanaymış. On bin saat kuralı herhangi başka bir grubu Beatles yapmayacaktır belki ama Beatles da bu süreyi feda etmeden Beatles olamayacaktı. Bill Joy, Bill Gates hepsi bu süreyi feda ettikten yani önlerine çıkacak şanslara hazır olduktan sonra bugünkü yerlerini almışlar. Bugün hangimiz hayatında herhangi bir alan uğruna bu kadar zaman ayırıyor? Evet, bir şeylere zaman ayırıyoruz ama on bin saat ne demek? Düşününce on bin saat boyunca uzmanlaştığım tek alan öğrencilik. Bir işe yarar mı bilmem ama öğrencilikte kademe de yok ki! Umarım uğruna on bin saat harcayacak kadar istediğim o alanı bulup, başarıyı yakalayabilirim günün birinde. Şimdi en uzman olduğum işe yani öğrenciliğe devam. KAYNAKÇA Gladwell, Malcolm. Çizginin Dışındakiler. İstanbul: Mediacat Yayıncılık, 2016. Baskı. Merve Türkdeniz Aldatılmış Bir Kalpten Çıkan Af Kanunu Hayatta kendi yolumuzu, kendi toz kondurmadığımız seçimlerimiz neticesinde çizmişken takındığımız beğenmez tavırlar da neyin nesidir? Aslında hepimiz besbelli farkındayızdır mükemmele doğru yol aldığımızı sanırken daha da dibe battığımızın. "Artık ne gelir ki elden?" diyerek oluşturduğumuz girdaba ruhumuzu teslim etmek ile belki de yaptığımız en büyük hatanın altına imza atmış oluruz. Kimileri bir kez yanlış yaptı mı bu yanlışlarının üzerini örtmek veya bu yoldan ayrılamamak mazeretiyle yanlışlarına yenilerini ekler. Lâkin hayatta iki yanlış asla bir doğru etmez, edemez, etmemiştir. Art arda yapılan hatalar sadece ileride duyulacak vicdan azabının daha da artmasına sebep olur kuşkusuz. Hele ki buna tüm irademizle "Yeter!" demek bizim ellerimizdeyken kendimize seyirci kalmamız ne kadar da ahmakça! Nitekim yıllar sonra duyacağımız pişmanlık duygusu da bu ahmaklığın apaçık bir cezası. Peki ya onca hatamıza rağmen affedilmek? Affetmek en büyük erdem iken affedilmek en ızdıraplı mutluluk sanki. Hayatımızda güzel giden çoğu şeyi bir başkasına borçluyken o kişiyi adeta sırtından bıçaklamak ne kadar alçakça bir davranışsa, onun bütün yanlışlarımıza göz yumup sanki hiçbir kötü hadise yaşanmamışçasına bize yeniden kucak açması da o denli takdir edilesi bir davranış. Tıpkı Linda'nın hayatını bir daha asla kocasıyla birlikte geçiremeyeceğini düşünen okuru fazlasıyla hayrete düşüren Aldatmak romanında olduğu gibi. Aldatmak, bir hata değildir; hatalar silsilesidir veya bir başka deyişle zincirleme hatadır. Aldatmak; kişiyi gözden düşüren, ona duyulan saygı ve sevgiyi neredeyse sıfıra indirgeyen ve kaçınılmaz mutsuz sona bizi ışık hızıyla ulaştıran bir durum. Peki ya Linda'nın yaşadıklarını düşünürsek bunun tam aksi yönde gelişen olaylar her ne kadar pozitif görünse de aslında bir o kadar da yıkıcıdır. Neden mi? Bir ömür boyu birlikte yaşamaya söz verdiğiniz ve ona karşı sadakat andı içtiğiniz erkek sizi pamuklara sarıp sarmalamışken onun kalbine bir hançer saplayıp ömür boyu kapanamayacak bir yara açmak neye dayanarak masumlaştırılabilir ki? Neresinden tutsak elimizde kalır karşıdakini böylesine ezip geçen bir düşüncesizlik. Hele ki o andan önce yaşanan bütün güzel anıların unutulup sadece aldatma mevzusunun akılda kalacağının ve hatta bir daha asla unutulamayacağının farkında olmak affedilmeyi en ağır ceza hâline getirir. Keşkeler birbiri ardına sıralanır günler, geceler boyunca ve sonu gelmez bir türlü bu melankolik ritüelin... Peki affetmek ne anlama gelir? Aldatılmayı yok saymak mı, hoş görmek mi, onaylamak mı? Yoksa çok sevdiğimiz bir insana duyduğumuz derin Merve Türkdeniz sevginin ibaresi midir aldatanı affetmek? Son seçenekse cevap, aldanan aldatana tekrar aldatma hakkı vermiş gibi algılanır bazen. Fakat durum hiç de böyle değildir. Sevgi, en büyük dertlerin bile devası olabilecek kadar kutsal bir ilaçtır; kimi zaman aşırı dozu bizi zehirleyebilecek bir zehre dönüşse dahi... Tıpkı Linda'nın hayatında da olduğu gibi sevgi değil midir bizi yakınlarımızdan yavaş yavaş uzaklaştırıp kopararak bir başkasına bağlayan? Demek ki bir nevi yara bandıdır sevgi; kendi açtığı yaraları kapatmaya yardım eden. En keskin kılıç ve aynı zamanda da en korunaklı kalkandır sevgi denilen duygu karmaşası. Çokça yazılıp çizilmiştir bugüne dek sevgi üzerine lâkin ortak paydada buluşmaktan çokça uzaktır insanoğlu bu uçsuz bucaksız konuda. En büyük hataları bile affedebilecek kadar masumca sevmek mutlu bir aşk hikayesinin tarifinde yer almaz kimi zaman. Zira her gece güven duygusuyla aynı yastığa baş konulan hayat arkadaşı bile karmaşık oyunlarla donatılmış bir şeytana evrilmişse sevgi neye yarar ki? M. Ataberk Daşkıran HATA SÜRECİ Herkesin geçmişe baktığında “keşke yapmasaydım” dediği anlar olmuştur. Bunlar bazen bize sadece anlık bir utanç/üzüntü kaynağı olmuş anılardır ama eğer yaptığımız hatanın sonuçları bizi ve başka insanları da etkilemişse durum giderek ağırlaşır. Biz de gelin bugün hatalardan bahsedelim. Biraz yanlışlarımıza, geçmişimize farklı bir gözle bakalım. Hata deyince benim aklıma ilk olarak yapamadıklarım geliyor. Başaramayıp veya bitiremediklerim üzüyor en çok beni. Keşke demek yerine “iyi ki” demek istiyorum içten içe. Ama gerekse bizim yüzümüzden, gerekse kontrolümüz dışında olan sebeplerden dolayı her zaman seçim şansımız olmuyor ki bu da oldukça ilginç bir durum. Düşününce hatalara hata diyen de biziz aslında. Demek istediğim şey şu ki: Bizim hata olarak gördüğümüz bir hareket başkasının gözünde normal karşılanabilir. Bunun da bize anlattığı ilginç bir durum var: Bakış açımızı değiştirerek kurtulabiliriz peşimizi bırakmayan hatalarımızdan. Kendimden örnek vereceksem eğer lise hayatımda uluslararası bir müfredatta eğitim görmek üniversiteye hazırlık sürecimde çok zarar verdi bana hem fiziksel hem zihinsel açıdan. Bu birçok insan tarafından bir hata olarak görülebilir ama ben o dönemde kazandığım kişisel tecrübelerimi başka bir şekilde kazanabileceğimi düşünmüyorum. Bana göre bu bir hata değil ama üçüncü bir kişi tarafından hata olarak görülebilir. Bunun bir örneği Ağır Hata isimli tiyatro oyununda ana figürün karısı ve yanında görüştüğü adam varken onları tedavi edememesi. Bu anlık hata doktorun hayatının, tedavi edilemeyen adamın karısı tarafından sona ermesiyle sonuçlanıyor. Ama şöyle bir durum var ki bahsettiğimiz doktor zaten kendi kendisini yıllar önce öldürmüştü. Kadının gözünde yapılan durum hata değildi ve kasıtlı olarak yapılmıştı. Hâlbuki kendimiz hakkındaki düşüncelerimizde bir seçim yapmak ve hatalarımızı kabullenmek hepimizin hayatında ne kadar çok şeyi değiştirebilir… Hataların bir diğer özelliği de aklımıza takılıp kalmalarıdır. Gerçekten zehirli bir yapısı vardır hataların. O olay bir dakika içinde gerçekleşebilir ama siz onun yükünü belki de hayatınızın sonuna kadar taşırsınız. Hatanız için “keşke” demeniz ise bu durumu değiştirmez maalesef. Akla takılan bir hata uzun süreli bir işkenceden farksızdır çünkü savaştığınız kişi kendiniz olunca kazanma ihtimaliniz oldukça düşüktür. Söylediğiniz her lafa bir karşılık alırsınız veya her kötü düşünceniz kendiniz tarafından tekrar tekrar onaylanır. Bu durumun katlanılmazlığı ise insanı kelimenin tam anlamıyla delirtir. Çıkmaza düştüğünü düşünen insan git gide içine kapanır ve sonunda toplumdan da kendini soyutlamayı başarır. Ağır Hata’da figürün temizlik hastalığı olan bir asosyal figüre dönüşmesiyle oldukça benzeşiyor bu durum. Neden hataların insanları asosyalleştirdiği ise oldukça ilginç bir konu bana kalırsa. Hatalarımızı gözümüzde büyütmeye eğilimliyiz ve insan kendisini özel olarak düşünmeyi çok sever. Adeta sekiz milyar insanın yaşadığı bu dünyada o hatayı tek yapan kişi bizmişiz gibi düşünür ve toplumun bunu anlayamayacağını düşünerek içimize kapanırız. Peki, bunun sonucunda elimize ne geçer? Hiçbir şey. Hatanın tanımından ve insanlar üzerindeki etkisinden bahsettik. Biraz da nasıl hata yapmaktan kurtulabileceğimize değinelim. O zaman bir soru: Ne zaman hata yapmadan yaşamayı başarırız? Bunun cevabı çok basit: Hiçbir zaman. Bunun sebebi ise direk insanlardan öte canlılarla alakalı bana kalırsa. Doğada öğrenme kabiliyeti olan her canlı hata yaparak öğrenir. Elimizi yakmadığımız sürece ateşle oynanmaması gerektiğini öğrenemeyiz mesela. Bu da demek oluyor ki, hata yapmadan öğrenemeyiz. Bu da demektir ki hata yapmak doğal ve gerekli bir süreç. Bize düşen görev ise hataları kafamızda büyütmemeyi öğrenmektir. Sonuçta bu hayatın bir gerçeği ve aslında hata yapmak, yemek yemekten daha anormal bir şey değil. Bu gerçeği kafamıza kazıdıktan sonra eskisine biraz daha içimiz rahat olarak hatalarımızı yapmaya devam edebiliriz. Ben size devamlı hata yapın demiyorum ama kesinlikle içiniz burkulmadan hata yapın diyorum. Bunun sebebi ise basit: Öleceğimiz ana kadar hata yapmaya devam edeceğiz, çünkü biz birer canlıyız. Madem bunun olacağını biliyoruz, neden bunun için kendimizi ve aklımızı bu kadar yoruyoruz? Yorulmak yerine beyindeki enerjimizi kullanabileceğimiz nice zorlu durumlar var hayatta. Bunu aklımızın bir köşesine yazalım ki ileride daha rahat edelim. Sonuç olarak konuyu toparlamamız gerekirse, hatalarımız bize yol gösteren ufak yanlışlıklardır. Arkasından “keşke” dememiz normaldir ama bunu abartmanın sonuçlarının bizim için