Araştırma” çalışması ile yüksek lisans] 1997’de Gazi Üniversitesi’nde “Karadeniz Bölgesi Yemekleri Üzerine Bir Araştırma” teziyle doktora programlarını tamamlamıştır. 1975'te Kızılcahamam’da yemek öğretmeni olarak çalışmaya başlamış, İzmir Büyükçiğli Pratik Kız Sanat Okulu, İzmir Karşıyaka Kız Meslek Lisesi, Konya Kız Meslek Lisesi, Çumra Kız Meslek Lisesi, Konya Mehmet Akif İlköğretim Okulu ve Meram Kız Meslek Lisesi okullarında görev yaptıktan sonra 1999 yılında emekli olmuştur. “Sufi Cuisine” isimli kitabıyla Gourmand Cookbook Award (Gurmand Yemek Kitabı Ödülü) almıştır. Ayrıca "Açıklamalı Yemek ve Mutfak Terimleri Sözlüğü" ile “Yılın En İyi Gastronomi Kitabı” kategorisinde Dünya Kitap Ödülü almıştır. Nevin Halıcı; Türk mutfağı ile ilgili sergiler düzenlediği gibi şef olarak da çeşitli gösteriler gerçekleştirmiş; kongre ve seminer gibi programların mönülerini hazırlamıştır. Çeşitli kurum ve kuruluşlarda konferanslar, seminerler ve eğitimler vermektedir. 1994 Northridge Depremi 1994 Northridge Depremi, 17 Ocak 1994 günü yerel saat (Pasifik Standart Saati) ile 04:31'de, Amerika Birleşik Devletleri'nin Kaliforniya eyaletindeki Los Angeles şehrini etkileyen depremdir. Hasarın San Fernando Vadisi'ndeki Northridge bölgesinde yoğunlaşması ve basının bu ismi kullanması nedeniyle deprem Northridge Depremi olarak anılır. Depremin asıl dış merkezi (episantrı) Reseda'dadır. 10-20 saniye arası süren depremin moment büyüklüğü 6.7'dir. Depremde ölçülen 1,7g'lik (16,7 m/s2) kuvvetli yer ivmesi değeri Kuzey Amerika'nın yerleşim alanlarında o zamana dek ölçülmüş en yüksek değerdir. Kuvvetli yer hareketi depremin dış merkezinden 360 km (220 mil) uzaktaki Las Vegas'ta da hissedilmiştir. Rinaldi istasyonunda kaydedilen 183 cm/s'lik (6.59 km/saat veya 4.09 mil/saat) değer o zamana kadar kaydedilmiş en hızlı pik yer hızı (PGV) değeridir. Depremde 57 kişi hayatını kaybetmiş, 8700'den fazla kişi yaralanmıştır. Tahminlere göre 20 milyar $'lık hasara neden olan deprem bu nedenle ABD tarihinde en fazla zarara neden olan doğal afetlerden biri olmuştur. Deprem Los Angeles şehir merkezinin 31 km (20 mil) kuzeybatısındaki San Fernando Vadisi'nde, Northridge bölgesinin yakınlarında meydana gelmiştir. Asıl episantr Reseda'da, Reseda Bulvarı ve Strathern Sokağı'nın kesiştiği yere denk gelir. Depremin Northridge Depremi olarak isimlendirilmesinin sebepleri, episantrı hassas bir şekilde belirlemenin uzun zaman alması, hasarın Northridge'de yoğunlaşması ve basının Northridge ismini kullanmasıdır. ABD Milli Jeofizik Veri Merkezi depremin hiposantrının coğrafi koordinatlarını 34°12′47″K 118°32′13″B ve derinliğini de 17 km (10.56 mil) olarak hesaplamıştır. Bölgenin San Andreas Fayı'na yakınlığına rağmen deprem bu fay üzerinde meydana gelmemiştir. Depreme sebep olan fay daha önce keşfedilmemiş olan Northridge kör bindirme fayıdır (Pico bindirme fayı olarak da bilinir). Mihtagalak Mihtagalak (Arapça: محتجالك) Lübnanlı şarkıcı Nensi Acram'ın 1998 yılında yayımlanan çıkış albümüdür. Albüm 2 Ekim 1998 tarihinde yayımlanmıştır. Lübnan Dağı Lübnan Dağı (Arapça: جبل لبنان‎, "Jabal Lubnān", Süryanice: ܛܘܪ ܠܒܢܢ; "ṭūr lébnon"), Lübnan'dan, Humus yakınlarındaki Suriye sınırına kadar uzanan, Bekaa Vadisi'yle, hem Suriye'ye, hem Lübnan'a ait Anti-Lübnan Dağları'ndan ayrılarak batısında yer alan, Suriye'ye bağlı El Nuseyriye Dağları'nınsa güneyinde bulunup, ortalama yüksekliği 2.200 metreyi geçen ve ortalama 4 metre derinliğe ulaşan kar ve dolu yağışıda dahil olmak üzere, oldukça önemli miktarda yağış alan, dağ sırasına verilen isim. Lübnan Dağı adı verilen dağ sırası, 3.088 m (10,131 ft.) ile en yüksek noktası olan Kurnet El-Savda ("Qurnat as-Sawda") ile beraber, Akdeniz'e paralel olarak, 170 km (110 mi.) ile neredeyse tüm Lübnan boyunca uzanır. Lübnan tarihte, yerel halka coğrafi ve stratejik koruma sağlayan, bu dağlar aracılığıyla tarif edilmiştir ve tanımlanmıştır. Lübnan'da, dağlarda, manzaranın güzelleşmesi, coğrafi mesafelerden çok, rakıma bağlıdır. Buna örnek olarak, dağların meşhur olarak bilinen çamları ve meşeleri orta rakımlarda yetişirken, dağların yüksek rakımlarında, dünyaca ünlü Lübnan sedirlerinin ("Cedrus libani") geriye kalan son örnekleri ağaçlıklar halinde yetişmeye devam etmektedir. Tarihte, Lübnan'da bulunan, Fenikelilerin yerleşkelerinde ve kolonilerinde yaşayan halk, Lübnan Dağı'ndaki Lübnan sediri ormanlarını kullanarak ilk gemi filolarını yapmış ve bu sayede Levant'lı ve Orta Doğu'lu, komşularıyla da ticaret ilişkilerini kurmuş ve geliştirmişlerdir. Fenikeliler ve arkasından gelen diğer hükümdarlar, sürekli ve aralıksız bir şekilde dağ sıralarını yeni ağaçlar dikip yeşillendirerek, yeniden toprakları doldurmuştur ve bu sayede Fenikeliler zamanından ta ki 16. yüzyıl sonlarına kadar bile, Lübnan Dağ Sırası'nın başta Lübnan sediri olmak üzere birçok çeşit ağaç içeren ormanlık alanı oldukça büyük olmuştur. Günümüzdeyse, çam, meşe ve benzeri alışıldık ağaçlar ile yüksek rakımlarda oldukça az sayıda adını bölgeden alan, değerli, Lübnan sediri bulunmaktadır. Lübnan Dağı'ndan, Eski Ahit'te de sıklıkla bahsedilmiştir. "Lübnan Dağı" ismi, köken olarak çok eskiye dayanarak, Sami dili'nde "beyaz" anlamına gelen "Ibn" kelimesiyle eşleştirilip, o zamanki halk tarafından, dağın aldığı yoğun kar yağışı sebebiyle, bu duruma atıfta bulunularak, "kar kaplı dağlar" olarak nitelendirilmiş olabileceği düşünülmektedir. Lübnan Dağı, birçok zaman diliminde, birçok farklı şekilde, çeşitli devletler tarafından, politik olarak da kullanılmıştır. Lübnan Dağı ve çevresi, Osmanlı İmparatorluğu tarafından, yarı özerk bölge olarak, 1861'de kurularak, ta ki Osmanlı bölgedeki topraklarını, 1918'de kaybedene kadar, Cebel-i Lübnan Mutesarraflığı (Türkçe: "Lübnan Dağı Mutesarraflığı") adı altında politik bir varlık olarak oluşturulmuştur. Lübnan, tam olarak bağımsızlığını kazanmamışken ve Fransız kontrolü altına girerek Fransız Suriye ve Lübnan Mandası kurulmadan hemen önce Lübnan'ın bayrağı, karı simgeleyen beyaz yüzey üzerine Lübnan Dağı'nda yetişen, yeşil Lübnan sediriydi. Manda yönetimi altındada böyle kalan bayrağa bağımsızlık ilan edilmeden hemen önce üst ve alt kısımlardan kırmızı çizgiler eklendi ve bugünkü Lübnan bayrağı, ortasında Lübnan Dağı'ndaki karı simgeleyen beyaz yüzeyi ve ülkede sadece Lübnan Dağı'nda yetişen Lübnan sediriyle ortaya çıktı. Åžahar (gazete) Şaһar (şehir) – Kazakistanin Pavlodar şehir Pavlodar Eyaletinin şehir yayımlanan Şehri Kamu haftalık gazete . Düzenleyici Ğalımbek Jumatov. Gazete 16 Kasım 2007 kurulmuştur. Kazakça Üretilen. Beş bin kopya Sirkülasyon. Pavlodardaki kazak dilindeki ilk özel gazete. Bu sayının sayfalarında Kazak halkı ve Türklerin kültürel mirası ve Türk Dünyasının geçmişi üzerine makaleler içerir. Tüm dünyada Türkler arasındaki Birliğini tanıtım – Şaһar gazetesi temel görevidir. Sınır Güvenliği Teşkilatı (Türkiye) Türkiye Cumhuriyeti İçişleri Bakanlığı Sınır Güvenliği Teşkilatı veya kısa adıyla Sınır Güvenliği Teşkilatı, Kısaltması SGT, Türkiye'de gelecekte kurulacak bir hükûmet kurumudur. Sınır güvenliğini sağlamak amacıyla, kurulma hazırlıklarına başlanmıştır. 2018 yılında sınır denetimini TSK personelinden devralması beklenmektedir. Maltepe Havagazı Fabrikası Maltepe Havagazı Fabrikası 1929-1990 yılları arasında Ankara'nın Maltepe semtinde faaliyet gösteren havagazı üretim tesisidir. Kültür Bakanlığı tarafından arkeolojik sit alanı ilan edilen yapı daha sonra Kültür ve Tabiat Varlıklarını Koruma Yüksek Kurulu tarafından koruma kapsamından çıkartıldıktan sonra 2006 yılında Ankara Büyükşehir Belediyesi tarafından yıkılmıştır. Sanayi tarihi açısından önemli olan yapının korunmamış olması çeşitli tepkilerle karşılanmıştır. 1928 yılında Alman Aktien Elektrischen Gesellschaft firması tarafından inşaatına başlanan yapının mimarı Werner Issel'dir. Elektrik santralini inşaatından sonra 1933 yılında yerleşke genişletilmiş ve 57.270 metrekare alana yayılmıştır. Elektrik üretim tesislerinin ve gazhanenin dışında işçi lojmanları, yemekhane ve cami gibi altyapı tesislerini de kapsamıştır. İnşaat süresince Alman, İngiliz ve Türk işçiler beraber çalışmıştır. Tesis 1929-1990 yılları arasında faaliyet göstermiştir. Kültür Bakanlığı tarafından arkeolojik sit alanı ilan edilen yapı daha sonra Kültür ve Tabiat Varlıklarını Koruma Yüksek Kurulu tarafından koruma kapsamından çıkartıldıktan sonra 2006 yılında Ankara Büyükşehir Belediyesi tarafından yıkılmıştır. Sanayi tarihi açısından önemli olan yapının korunmamış olması çeşitli tepkilerle karşılanmıştır. Bu kapsamda TMMOB Mimarlar Odası Ankara Büyükşehir Belediye Başkanı Melih Gökçek'in "Dünya Belediye Başkanlığı" yarışmasında aday olmasına itiraz etmiştir. Tarihi yapının yerinde bugün işporta pazarı yer almaktadır. Göç İdaresi Genel Müdürlüğü Türkiye Cumhuriyeti İçişleri Bakanlığı Göç İdaresi Genel Müdürlüğü veya kısa adıyla Göç İdaresi Genel Müdürlüğü. Kısaltması GİGM. Göç alanına ilişkin politika ve stratejileri uygulamak, bu konularla ilgili kurum ve kuruluşlar arasında koordinasyonu sağlamak, yabancıların Türkiye’ye giriş ve Türkiye’de kalışları, Türkiye’den çıkışları ve sınır dışı edilmeleri, uluslararası koruma, geçici koruma ve insan ticareti mağdurlarının korunmasıyla ilgili iş ve işlemleri yürütmek üzere İçişleri Bakanlığına bağlı olarak kurulmuştur. Göç İdaresi Genel Müdürlüğü, 04/04/2013 tarihli ve 6458 sayılı "Yabancılar ve Uluslararası Koruma Kanunu" ile kuruldu. 6458 sayılı Kanunun 103 üncü maddesi Genel Müdürlüğün kuruluşunu düzenlemektedir. Söz konusu Kanun, 11/04/2013 tarihli ve 28615 sayılı Resmi Gazete de yayımlanmış ve aynı gün Göç İdaresi Genel Müdürlüğü kurulmuştur. Yasanın çıkarılmasından bir sene sonra, 2014 yılında, Göç İdaresi Genel Müdürlüğü faaliyetine başlamıştır. -Düzensiz Göçle Mücadele Daire Başkanlığı Tim Daly Timothy Daly (d. "1 Mart 1956, New York"), Amerikalı oyuncu, seslendirme sanatçısı. 1963 yılında oyunculuğa başladı. Emmy ödülü sahibidir. Hayden Panettiere ile başrolünü paylaştığı romantik-komedi filmi "The Good Student" ile başarılı bir profil çizmiştir. Sonradan Görme bölümleri listesi Bu maddede ""'Sonradan Görme" dizisinin bölümleri yer almaktadır. YPG YPG tam adı ile Halk Koruma Birlikleri veya Halk Savunma Birlikleri (, ), Suriye'de kurulan ve faaliyet gösteren, Kürt Yüksek Komitesine bağlı silahlı örgüt. Suriye'nin kuzeyindeki bazı bölgeleri kontrol etmektedir. Kadın Koruma Birlikleri (YPJ), YPG'nin kadın kolu, YPG Enternasyonal ise yabancı gönüllülerden oluşan koludur. Resmî ve gayriresmî uluslararası birçok düşünce kuruluşu ve istihbarat teşkilatı raporlarında; YPG'nin PKK ile ilişkisi bulunduğu ve aralarında örgütsel ve ideolojik bağlantılar bulunduğuna dair bilgiler yer aldı. Bunun yanı sıra birçok siyasetçi, diplomat ve güvenlik uzmanı; YPG'nin, PKK'nın Suriye uzantısı olduğuna dair görüş bildirdi. Örgüt, Türkiye tarafından PYD ile birlikte terör örgütü olarak kabul edilmektedir. Ayrıca Katar'ın terör örgütleri listesinde yer almaktadır. YPG; insan hakları örgütleri tarafından aralarında reşit olmayan çocuk askerler kullanmak, etnik temizlik ve yerel halkı zorla yerinden ettirmenin de bulunduğu savaş suçlarını uygulamak, uluslararası hukuku ve insan haklarını ihlal etmekle suçlandı. Örgüt ise söz konusu iddia ve suçlamaları yalanladı. YPG'nin resmi kuruluş açıklaması, Suriye İç Savaşının başlamasından yaklaşık bir yıl sonra, Temmuz 2012'de yapıldı. Ancak YPG'yi oluşturan milis kuvvetinin oluşumu Amerikalı analist Wladimir van Wilgenburg'a göre Suriye Kürt bölgesinde 2004 yılında hükûmete karşı yapılan protestoların sonrasında gerçekleşmiştir. Kuruluşun logosu ile birlikte resmi olarak açıklanması tam da, Kürtlerin Suriye ordusu ile bir tür ateşkes anlaşması yapması ve Suriye ordusunun Kürt bölgelerindeki devlet dairelerini boşaltıp çekilmesi, onların yerine de Kürt bölgesinin de-facto ordusu haline gelmiş olan YPG güçlerinin çatışmasız bir şekilde yerleşmesi ile aynı zamanda oldu. 11 Haziran 2012'de PYD'nin kontrolündeki Batı Kürdistan Halk Konseyi ve Barzani kontrolündeki KUK işbirliği anlaşması yaparak ortaklaşa Kürt Yüksek Komitesi'ni oluşturdular. 1 Temmuz 2012'de bir ek protokol yaparak güvenlik komiteleri kuruldu ve Kürt bölgelerini korumak için halk savunma birlikleri oluşturuldu. YPG, resmi olarak KDP lideri Barzani'nin de desteklediği Kürt Yüksek Komitesi'ne bağlı olarak Kürt bölgelerini korumak için halk savunma birlikleri olarak kurulmuş olmasına rağmen, sık sık bu birliğin en büyük gücü olan PYD'nin askeri kanadı olarak nitelenir. YPG'nin PYD'nin silahlı kolu olup olmadığı taraflar arasında süregiden bir çatışma konusudur. YPG'nin kendi kaynaklarına göre, Savunma Birliklerinin kurulmasının amacı, Suriye ordusu ile Özgür Suriye Ordusu arasında süren savaşın Kürt bölgesine girmesini ve komşu ülkelerin müdahalesini engellemektir. Halk Savunma Birlikleri Suriye ordusunun, Özgür Suriye Ordusuna karşı yürüttüğü savaşı kolaylaştırmak için askeri güçlerini Kürt bölgelerinden çekmesi üzerine boşalan devlet binaları Temmuz 2012'de YPG tarafından ele geçirildi ve YPG hızla güçlendi. YPG Rakka'nın IŞİD'den temizlenmesi için ABD ile müttefik olunca [SDG yapısı ortaya çıktı. Bu konuda Özel Kuvvetler Komutanı Orgeneral Raymond Thomas 2017 Haziran ayında Colorado'daki Aspen Enstitüsü'ndeki konuşmasında Türkiye'nin endişeleri karşısında YPG'ye "markanızı değiştirmeniz gerekiyor" önerisinde bulunulduğunu ve YPG'nin bu doğrultuda " Suriye Demokratik Güçleri" (SDG) adını bulduğunu açıkladı. International Crisis Group (ICG) uzmanlarının ifadelerine göre YPG/YPJ savaşçıları, dokuz eğitim kampından birinde üç aylık bir eğitimden geçer ve yaklaşık 120 Euro aylık ücret alırlar. Komuta kademesi Afrin, Kobani ve Cizire kantonlarının her birinde birer adet olan "Savunma Bakanı"dır. YPG militanları, kendi ifadelerine göre hafif silahlarla donatılmış durumdadır, ancak Suriye ordusundan ve diğer gruplardan elde ettiklerin birkaç adet panzer ve ağır silaha da sahip oldukları tahmin edilmektedir. YPG'nin ana finans kaynakları Kürt kantonlarından toplanan vergiler, PKK aracılığıyla Avrupa'da, Türkiye'de ve diğer yerlerde bulunan Kürt diasporasından temin edilen mali desteklerdir. Ayrıca kontrol altında bulundurduğu Haseke ve Rakka bölgelerindeki petrol kuyularından yılda 2 milyar dolar gelir elde ettiği tahmin edilmektedir. YPG manevra hızı, kamuflaj ve baskın yeteneği sayesinde hızla ön saflara yerleşebilmekte, güçlerinin yöneliş eksenini hızla değiştirebilmekte, düşmanın etrafını sarma ve pusu kurmada başarılı olabilmektedir ve bu özellikleri dolayısıyla tipik bir gerilla ordusu özelliği göstermektedir. Bu başarının sırrı otonomik yapısındadır. Her ne kadar üzerlerinde bir komuta kademesi olsa da, YPG tugayları büyük ölçüde özgür hareket etme ve savaş alanına adapte olma konusunda eğitilmişlerdir. IS birliklerine benzer şekilde YPG birlikleri de Suriye iç savaşı içinde güçlenmiş ve savaştığı bölgenin koşullarına uygun savaş teknikleri geliştirmiştir. YPG savaş sırasında keskin nişancılarının ateşine dayanır, bu nişancıları korumak ve çatışma alanını yumuşatıp düşman ateşini etkisiz hale getirmek için de seyyar ağır silah desteğini (özellikle 12.7 mm.lik Rus yapımı Makineli tüfekler ile) kullanır. Aynı zamanda düşmanın hareketini sınırlamak ve manevra kabiliyetini azaltmak için geceleri yol kenarlarına bombalar döşer. Irak Kürtleri, peşmerge güçleri için Fransa, Almanya, Büyük Britanya ve ABD gibi ülkelerden silah yardımları alınırken, Suriye Kürtleri 2015 yılına kadar hemen hiç yardım almadılar. Suriye Kürtleri güneyde IS'in kontrol ettiği bölgeler, kuzeyde YPG'nin terörist olduğunu savunan Türkiye hükûmeti, doğuda ise YPG'nin dost mu düşman mı olduğuna karar verememiş olan Irak Bölgesel yönetimi tarafından çevrilmiş ve dolayısıyla izole edilmiş durumdadır. Bu yüzden YPG birliklerinin donanımı oldukça yetersizdir. Medyada çıkan haberlere göre YPG birlikleri, oldukça donanımlı Peşmerge birliklerinin aksine, aynı PKK militanları gibi ne çelik yelek ne de çelik kask kullanırlar. Silahlar ve cephane karaborsadan temin edililir. Rojavalı demir ustaları tarafından kamyon ve kamyonetlerin demir ve çelik ile kaplanmasıyla yapılan zırhlı araçların da YPG tarafından hem çatışma alanlarında hem de yaralıların çıkarılmasında kullanıldığına dair yazılar hem sosyal medyada çeşitli yayın organlarında duyuruldu. YPG sözcüsü Redur Xelil Kasım 2013'te 45.000 militanlarının olduğunu söyledi. Türkiye istihbarat birimlerinin raporuna göre IŞİD'in 2014 Eylül ayında Kobani'ye saldırmasının ardından Türkiye'den YPG'ye 8.500 militan daha katıldı. YPG'nin asker sayısı hakkında çeşitli tahminler olmasına karşın, resmi bir sayı yoktur. Xelil, 2016 yılı sonu itibarıyla YPG ve YPJ'nin toplam 60.000 savaşçısı olduğunu, bu sayıyı 2017'nin ikinci yarısına kadar 100.000'e çıkarmayı hedeflediklerini, bunun için muhabere, taktik ve silah eğitimini sürdürdüklerini, her savaşçıya 200 dolar aylık ödeneceğini açıkladı. Amaçlarının YPG'yi geleneksel orduya benzeyen düzenli bir güce dönüştürmek olduğunu belirtti. Savaşmak için Suriye ve Irak'a gelen gönüllü savaşçıların çoğu IŞİD'e katılsa da IŞİD'e karşı savaşmak için de bölgeye gelen gönüllüler oluyor. IŞİD'e karşı savaşmak için Batı ülkelerinden Ortadoğu'ya gelenlerin en büyük kısmı YPG'ye katılıyor. Suriye İnsan Hakları Gözlemevi'ne göre, Amerika, İngiltere, Kanada, Hollanda, Almanya gibi değişik ülkelerden 400 savaşçı YPG saflarında savaşıyor. YPG ayrıca 1000'e yakın Ezidi'yi de askeri eğitimden geçirip, Şengal Direniş Birlikleri (YBŞ) adı vererek, Irak'ta Irak ve Şam İslam Devleti'nin Yezîdî soykırımına karşı IŞİD kuşatması altındaki Sincar bölgesine (Şengal dağı) gönderdi. 3 Ağustos 2014'te IŞİD'in eline geçmiş olan Sincar ancak 17-18 Aralık 2015'te tekrar Kürt güçlerinin eline geçti. Şengal'de IŞİD'e karşı kimlerin savaştığı ise tartışma konusu oldu. KDP'ye yakın Rudaw, operasyonun KDP tarafından yapıldığını, 300 kadar YPG'linin operasyona yardımcı olduğunu belirtirken, PKK'ya yakın kaynaklar savaşta HPG, YJA ve YBŞ ve YP-Şengal (Şengal Kadın Savunma Birlikleri) gibi PKK'ye yakın birliklerin öncülük ettiğini belirtiyor. 2016 Temmuz ayında Şengal bölgesinde 7 farklı Kürt silahlı grubu varlığını sürdürüyor. YPG sözcüsü Redur Halil 2014 Ocak ayına kadar YPG'nin 400 kayıp vermiş olduğunu belirtti. Yine YPG kaynakları 2015 yılı içinde 680 kayıplarının olduğunu kendi sitelerinden duyurdu. MepaNews tarafından yapılan YPG kayıp analizinde ise YPG'nin 2013 Ocak ile 2016 Ocak tarahleri arasındaki 3 yılda 729 kaybının olduğu belirtildi. YPG'nin en çok kayıp verdiği savaşlardan biri Kobani kuşatması oldu. YPG, Ocak 2015'te yaptığı bir basın açıklamasında Kobani savaşı sırasında 408 YPG'linin hayatını yitirdiğini, buna karşın IŞİD'in 3.710 kaybının olduğunu ileri sürdü. İngiltere merkezli Suriye İnsan Hakları için Gözlemevi (SOHR) ise 16 Eylül 2014 ile 15 Ocak 2015 arasında 462 Kürt savaşçının hayatını kaybettiğini, IŞİD'in ise 49'u intihar saldırılarında olmak üzere 1091 kayıp verdiğini açıkladı. 1983'ten beri PKK içinde kadın savaşçılar olduğu bilinmekteydi. 1992 yılında PKK içindeki kadınlardan oluşan YAJK adında bir birlik oluşturuldu. Daha sonra bu birlikler YJA STAR adını aldı. YPG'nin oluşumu sonrasında kadınların orduya katılımı arttıkça ayrı kadın taburları oluşturulmaya başlandı. İlk kadın taburu 5 Mart 2013'te Efrin kantonunda kurulan "Şehit Ruken Taburu" oldu. Daha sonra Cizîre Kantonu'nda Tirbêsiye Eyaleti'nde "Şehit Berçem Taburu", Kobani'de, "Şehit Dicle Taburu", Qamışlo ve Derik'te, "Şehit Adalet Taburu" kuruldu. Suriye ve Irak'ta savaşan farklı gruplar da benzer şekilde kadın taburları kurmaya başladılar. Arap gazetesi Şark El Avsat’ta verilen habere göre, IŞİD tarafından Rakka'da kurulan ve “El Hansa” ve “Ümmül Rayan” isimleri verilen kadın taburları, IŞİD’in kontrol noktalarından kadın kılığına girerek içeri girmek isteyen isyancıları engellemek için çalışacak. 2014 Haziran'ında Özgür Suriye Ordusu kadınlardan oluşan “Ummu’l Muminine Aişe Birliği”ni kurarken, Irak Kürt Yönetimi de kadın peşmergelerin IŞİD'e karşı savaşta cephede yer aldıklarını belirtti. YPG'nin 45.000 ile 60.000 arasında tahmin edilen savaşçılarının üçte biri kadınlardan oluşur. Bazı kaynaklar ise bu oranın polis milisleri ve Asayiş adındaki güvenlik birimleriyle birlikte yüzde 40 civarında olduğunu belirtiyorlar. Kadınlar YPJ adındaki özerk bir ordu içinde yer alırlar. YPJ içinde yer alan gönüllü kadın savaşçı sayısı bazı kaynaklara göre 7.000, bazı kaynaklara göre ise 10.000 civarındadır. YPJ komutanı Nesrin Abdullah'a göre, YPJ'nin iki amacı "kendi bölgesindeki halkların ve toprakların özgürleşmesi" ile "ataerkil zihniyete karşı kadınların özgürleşmesi"dir. YPJ savaşçıları 4 aylık bir eğitimden geçerler. Bu sürede ağır makineli tüfek, tanksavar el bombası ve kaleşnikof denilen Sovyet/Rus yapımı AK.47'leri kullanmayı öğrenirler. Politik eğitimlerde ise partinin tarihi, ideolojisi ve ülkenin insanlarıyla ilişkiler gibi konular öğretilir. YPG sözcüsü Redur Halil, YPG savaşçılarının evlenmelerinin yasak olduğunu, ancak cephede savaşan anneler gördüğünü ifade eder. Bu eğitime ilaveten PYD de YPG militanlarına 20 günlük bir eğitim verir. Kürtçe olarak verilen bu eğitimde de yine parti tarihi, antiemperyalizm, kadınların hak eşitliği, halklar ilişkiler, özerk yönetim ile Abdullah Öcalan'ın ve partinin diğer konulardaki ideolojik yaklaşımları öğretilir. Eğitimleri PKK ile aynı şekilde olmasına karşın YPG kaynakları, kendilerinin "PKK ile ideolojik olarak yakın, ama örgütsel olarak bağımsız olduklarını" ileri sürerler. Jineoloji YPJ'nin fikir bütünlüğünü oluşturan düşüncelere temel olan doktrinlerden birisidir. YPJ'nin ilk intihar saldırısı 5 Ekim 2014 tarihinde Kobani'de Arin Mirkan kod adını kullanan Dilar Genchemiş tarafından IŞİD'e karşı yapıldı. YPJ bu saldırının örneğini izleyeceğini açıkladı. Bu intihar saldırısı IŞİD'in Kobani kuşatmasının en yoğun olduğu günlerde yaşandı. Kentin güneyindeki ve doğusundaki Miştenur ve Girekani mevzilerini elinde tutmak için direnen ancak başaramayan PYD, bu tepeleri IŞİD'e bırakarak şehrin dış mahallelerine çekildi. IŞİD'i kente davet edip, intihar saldırıları ve bombalı tuzaklarla etkili olma planı yaptı. İntihar saldırısının düzenlendiği gün YPG kaynaklarına göre şehrin güney ve doğusunda 50 noktada göğüs göğüse çatışmalar oluyordu ve 15 YPG'li, 75 IŞİD'li çatışmalarda hayatını yitirdi. Dünyanın değişik ülkelerinden gelen savaşçılar Irak ve Suriye'de farklı taraflarda savaşmaktalar. CIA kaynaklarına göre 2015'te 80'i aşkın ülkeden 25.000 ile 31.000 yabancı milis IŞİD bünyesinde yer almaktadır. IŞİD'in militan sayısının yüzde 40'ı yabancı milislerden oluşmaktadır. Bunların 2.500 kadarı Batı Avrupa ülkelerinden gelmektedir. Yine aynı kaynaklara göre her ay 1000 yabancı savaşçı bölgeye gelmektedir. AB Terörle Mücadele Koordinatörlüğüne göre IŞİD içindeki Avrupalı militan sayısı 3.000'i geçmiştir. Yine Suriye rejiminin yanında savaşan çok sayıda yabancı Şii milisi vardır. Suriye ordusunun ve Ulusal Savunma Güçleri'nin iç savaşın başından beri kaybı 100.000'in üzerine çıkınca yabancı milisler daha çok öne çıkmaya başladı. Suriye İnsan Hakları Ağı'nun araştırmasına göre çoğunluğu Irak ve Lübnan'lı şiilerden oluşmakla birlikte dünyanın değişik ülkelerinden Suriye'de rejim safında savaşmaya gelen kişiler, 14*den fazla milis grubuna dağılmış durumdalar. Bunların başında Hizbullah (Suriye'de 7-10 bin savaşçısı olduğu tahmin ediliyor) , İran Devrim Muhafızları, Ebul Fadıl el-Abbas Tugayı gibi gruplar geliyor. Bazı kaynaklara göre Suriye'deki Şii milis sayısını 60 bine kadar çıkıyor. Merkez Strateji Enstitüsünün derlemesine göre her yıl Suriye ve Irak'taki iç savaşlara katılan yabancı savaşçı sayısı artmaktadır. 2013 yılında 87 ülkeden 54.000 yabancı savaşçı bulunmakta idi. Bunların 14.000'i Çeçen, 12.000'i Suudi, 9.000'i Lübnanlı, geri kalan 19.000'i ise diğer 84 ülkedendir. Böylece Suriye İç Savaşı, 50 ülkeden 100.000'e yakın yabancı milisin savaştığı İspanya İç Savaşından sonra en çok yabancının savaştığı savaş oldu. Suriye’de IŞİD’den sonra en fazla yabancı savaşçı alan örgüt YPG’dir. YPG'ye 2013-2015 arasında yabancı savaşçı akını daha çok Türkiye'den olmuştur. Haziran 2015 seçimlerinene kadar süren çözüm süreci sayesinde PKK'nın 3.000 ile 4.000 arasında militanı YPG saflarında savaşmaya gönderdiği tahmin edilmektedir. IŞİD'in Kürt bölgelerine saldırması ile birlikte hem Avrupa hem Türkiye'den gelen gönüllü milis sayısı artmıştır. İstihbarat birimlerinin Haziran 2015 raporlarına göre Türkiye'den YPG'ye katılımlar 8.500 civarındadır. Yabancı militan katılımı PKK ve PKK dışındaki Türk vatandaşları ile sınırlı değildir. Suriye İnsan Hakları Gözlemevine göre toplam 17 ülkeden (Kuzey ve Güney Amerika, Avrupa ve Avustralya) 400'den fazla savaşçı YPG'ye katılmıştır. Emekli ABD askeri Jordan Matson YPG'ye katılan ilk gönüllü idi. IŞİD ile çatışmada yaralandıktan sonra YPG'ya savaşçı kazanmak amacıyla Ekim 2014'te facebook'ta "Rojava aslanları" adıyla bir kampanya başlattı ve kampanyanın da etkisizle 400 kadar YPG'ye katıldı. Temmuz 2015'te YPG'de bulunan yabancı savaşçılar "Uluslararası Özgürlük Taburu" olarak yeniden teşkilatlandılar. 2015'te yapılan bir çalışmaya göre YPG içinde bulunan 52 Amerikalı savaşçının % 59'u emekli askerdir. Bunların dışında 40 ABD vatandaşı peşmerge güçlerinin, 15 Amerikalı da Avrupalı gönüllülerle birlikte Irak’taki Dwekh Nawsha ve Nineveh Plains Protection Units isimli Hıristiyan milis gruplarına katılmıştır Halk Koruma Birlikleri, Suriye İç Savaşı'nda Irak ve Şam İslam Devleti gibi radikal İslamcı örgütlere karşı Özgür Suriye Ordusu, Birleşik Özgürlük Güçleri, Marksist Leninist Komünist Parti ve Türkiye Komünist Partisi/Marksist-Leninist ile ittifak oluşturmuştur. Halk Koruma Birlikleri'ne Amerika, Avrupa ve Avustralya'dan silah ve lojistik destek ile militan katılımı olmaktadır. Ocak 2016'da YPG Ramelan havaalanını kontrol altına aldı. Suriye Demokratik Güçleri 'YPG ile yapılan anlaşma sonucunda" üssün ABD'ye devredildiğini açıkladı.Aynı saatlerde Kamışlı'ya da Rus askerlerinin geldiği bilgisi sızdı. ABD tarafından YPG'nin de içinde olduğu Suriye Demokratik Güçleri'ne 11 Ekim 2015 tarihinde havadan 50 ton askeri malzeme yardımı yapıldı. ABD'nin ikinci silah yardımı Kasım 2015'te, bu kez karadan yapıldı. Salih Müslim, askeri yardımların Rakka operasyonu için yapıldığını belirtti. Ocak 2017'de yapılan askeri yardım ise çeşitli ağır silahların yanında her biri 10 personel taşıma kapasitesine sahip 200 adet zırhlı personel taşıyıcıdan oluştu. Bu haberlere karşın YPG 1 Şubat 2017'de yaptığı açıklamada Uluslararası koalisyon güçlerinden askeri araç ve panzer aldığı şeklindeki haberlerin gerçek olmadığını, hiçbir silah almadıklarını açıkladı. 2016 Mart ayında ABD, Kobaninin güneyinde yeni bir üs kurmaya başladı. Haziran 2016'da Fransa'nın da Kobani Mıştenur tepesinde bir üs kurmaya başladığı açıklandı. 20 Mart 2017'da Rudaw gazetesinde YPG sözcüsü Redur Xelil'in Rusya ile Afrin'de bir askeri üs kurma konusunda anlaşma yapıldığı açıklaması yer aldı. Xelil'e göre Rus askerleri zırhlı araçlar ve silahlar ile bölgeye gelmiş ve bu üste YPG savaşçılarına eğitim vereceklerdi. Ertesi gün Rusya Savunma Bakanlığı açıklamanın gerçeği yansıtmadığını, askeri üs değil, "Ateşkesi İzleme Merkezi"nin bir şubesinin açılacağını açıkladı. YPG, Suriye'nin kuzey ve kuzeydoğusunda kontrolü elinde bulundurmaktadır. Buralar; Kobani, Tel Abyad, Resulayn, Amuda, Malikiye, Kamışlı,Münbic, Şaddadi ve Hasiçidir. 2018 yılının ilk çeyreğine kadar Afrin'i kontrol altında tutan YPG Zeytin Dalı Harekâtı operasyonu sonrası bölgede kontrolünü kaybetti. Operasyon süresince Suriye Demokratik Güçleri içerisinde Türk Silahlı Kuvvetleri ve Türkiye destekli Özgür Suriye Ordusu ile çatışmalara girdi. YPG, 27 Nisan 2016 tarihinde Halep'in kuzeyindeki Ayn Dakna köyünde gerçekleşen çatışmalarda öldürdüğü militanları bir tırın arkasına koyarak Afrin caddelerinde teşhir etmiştir. 16 Aralık 2013'te YPG Genel Komutanlığı, birliklerine gönderdiği bir talimatla 18 yaşını doldurmamış olanların silah altına alınmamasını, bu kurala uymayanların cezalandırılacağını belirtti. Buna karşın 18 yaşından küçük çocukların silah altına alındığını gösteren çok sayıda askere alma gerçekleşti. 5 Haziran 2015'te BM Genel Sekreteri Ban Ki-mun'un Birleşmiş Milletler Güvenlik Konseyi'ne sunduğu "Çocuklar ve Silahlı çatışmalar" adlı raporun Suriye İç Savaşı kısmında, 15 yaşından küçük kız ve erkek çocukların YPG/YPJ tarafından silah altına alındığının tespit edildiği ve çocukların savaş bölgelerinde kullanıldığı açıklandı. Raporda, 13 yaşındaki bir kız çocuğunun örgüt tarafından askeri eğitim amacıyla Resulayn şehrine götürüldüğü ve ailesinin kızlarını görme isteğinin reddedildiğine dair ifadelere yer verildi. 15 Temmuz 2015'te İnsan Hakları İzleme Örgütü'nden yapılan yazılı açıklamada; YPG'nin çocuk askerlerin örgütten çıkarılması konusunda Geneva Call adlı sivil toplum kuruluşu ile imzaladığı taahhüt sözleşmesini uygulamadığını, 18 yaş altı reşit olmayan çocukların YPG ve örgütün kadın kolu YPJ içerisinde çatışmalara dahil edildiğinin tespit edildiğini ve YPG'nin uluslararası hukuku ihlal ettiğini açıkladı. 28 Ekim 2015'te YPG'den yapılan yazılı açıklamada, 18 yaşından küçük oldukları gerekçesiyle üyelik şartlarını karşılamayan 21 YPG üyesinin görevinin sona erdirildiği ve ailelerine teslim edildiği açıklandı. İnsan Hakları İzleme Örgütü'nün 3 Ağustos 2018'de yayınladığı bir raporda, YPG'nin küçük yaştaki çocukları kaçırdığı ve onların akıbetleriyle ilgili ailelerinin bilgi sahibi olmalarını engellediği belirtildi. Raporda, 18 yaşından küçüklerin silah altına alınmasının uluslararası hukukça yasaklandığı, 15 yaşından küçük çocukların bu uygulamaya tabi tutulmasının ise savaş suçu olduğu vurgulandı. "Amerika Birleşik Devletleri, desteklediği örgüte çocuk askerleri kullanmayı bırakması için baskı uygulamalı" ifadelerinin kullandığı raporda, YPG'ye ise "bir kısmı aileleri kontrolündeki kamplarda yaşayanlar dahil, çocukları saflarına katmayı derhal durdurması" çağrısında bulunuldu. 13 Ekim 2015'te Uluslararası Af Örgütü, Demokratik Birlik Partisi (PYD) ile askeri kanadı YPG’nin Suriye'nin kuzeyinde Arap ve Türkmen sivillerin yaşadığı bölgeleri kullanılamaz hale getirdiğini, bölge sakinlerini zorla yerlerinden ederek insan haklarını ihlal ettiği ve savaş suçu işlediğini bildiren bir rapor yayımladı. YPG raporu yalanladı ve ihlallerin istisna düzeyinde olduğunu belirterek, savaş suçu işlendiğine dair iddiaların gerçekle ilgisinin bulunmadığını iddia etti. 15 Haziran 2015'te, Suriyeli muhalif gruplar yaptıkları ortak basın açıklamasında, YPG güçlerinin, uluslararası koalisyonun desteğiyle Haseke'nin batı kesimleri ile Rakka'nın Tel Abyad bölgesinde yaptığı etnik ve mezhepsel temizlik ve saldırılar nedeniyle halkın köylerini terk etmek zorunda bırakıldığını" açıkladı. 6 Şubat 2016'da Türkiye Cumhurbaşkanı Recep Tayyip Erdoğan, PYD ve YPG'yi Suriye'de etnik temizlik yapmak, terör eylemleri düzenlemek ve Esad hükûmeti ile işbirliği yapmakla suçladı. 16 Haziran 2015'te Türkiye Başbakan Yardımcısı Bülent Arınç, "Suriye’nin kuzeyindeki bölgelerin kontrolü için savaşan YPG ve Irak ve Şam İslam Devleti'nin etnik temizlik yaptıklarına dair bazı işaretlerin bulunduğuna inandığını" belirtti. Buna karşın Birleşmiş Milletler İnsan Hakları Yüksek Komiserliği'nin 10 Mart 2017'de yayınladığı raporda "Suriye'nin kuzeyinde etnik temizlik iddialarına herhangi bir kanıtın bulunmadığı" açıklandı. Türkiye, YPG'yi PYD ile birlikte PKK'nın Suriye uzantısı olarak kabul etmekte ve terör örgütü olarak tanımlamaktadır. Türkiye Cumhuriyeti Dışişleri Bakanlığı resmî sitesinde, "PYD/YPG’nin PKK ile ilişkisi açıktır. PYD/YPG 2003 yılında PKK terör örgütünün kontrolü altında kurulmuş olup, iki terör örgütü, aynı lider kadrosu, örgütsel yapı, strateji, taktik, askeri yapı, propaganda araçları, mali kaynaklar ve eğitim kamplarını paylaşmaktadır." bilgilerine yer verildi. 20 Temmuz 2016'da, Europol tarafından yayımlanan "Avrupa Birliği Terörizm Durumu ve Trendi 2016" adlı raporda PYD ve silahlı kanadı YPG'nin PKK'nın Suriye'deki uzantıları olduğuna dair ifadelere yer verildi. 28 Nisan 2017'de Uluslararası Kriz Grubu'nun açıkladığı "IŞİD ile Savaş: Rakka ve Ötesine Doğru" başlıklı bir raporda YPG'nin, PKK'nın Suriye'deki silahlı kolu olduğu belirtildi. 2016'da Amerika Birleşik Devletleri Senatosu'nun Silahlı Hizmetler Komitesi'nde senatör Lindsey Graham'in Suriye konusunda sorularını yanıtlayan ABD Savunma Bakanı Ashton Carter, Graham'in "Raporlar, PYD ve YPG'nin PKK ile bağlantılı ya da en azından önemli ilişkileri olduğunu belirtiyor. Bu doğru mu?" şeklindeki sorusuna "Evet" yanıtını verdi. Güney Karolina senatörü Graham, 19 Ocak 2019'da Ankara'da yaptığı açıklamada "YPG, PKK'nın siyasi koludur, PKK ile bağlantısı var, kanıtları açık ve net. Müttefik Türkiye için yarattığımız problemi çözmeliyiz" dedi. Amerika Birleşik Devletleri Savunma Bakanı'nın 2015-16 yılları arasında Ortadoğu Politikası danışmanlığı ve yardımcılığı görevini yürüten Andrew Exum, 9 Mayıs 2017'de The Atlantic dergisinde bir yazı kaleme aldı. Exum makalesinde, "Öncelikle açıkça söylemek gerekirse YPG yabancı bir terör örgütüdür. Aksine protestolara rağmen, YPG ile Türk devletine karşı ayaklanma yürüten PKK arasında güçlü bir ayrım yoktur." değerlendirmesinde bulundu. 17 Ağustos 2017'de, Londra merkezli düşünce kuruluşu Henry Jackson Cemiyeti'nden araştırmacı Kyle Orton tarafından "Unutulan Yabancı Savaşçılar: Suriye'deki PKK" başlıklı bir rapor yayımlandı. Raporda; "YPG'nin PKK ile aynı üyeliği, ideolojiyi paylaştığı ve Abdullah Öcalan ile Kandil Dağları'nda yer alan PKK karargahlarının otoritesi altında olduğu belirtilerek, örgütün Amerika Birleşik Devletleri öncülüğündeki koalisyonun desteğiyle "Suriye'de Esad devletine dayanan otoriter bir rejim oluşturduğu" ifade edildi. Orton ayrıca, PKK'nın Suriye’deki ayrılıkçı projesinin gerçek doğasını gizlemek için aldatıcı propaganda yürüttüğünü ve YPG yönetiminin irili ufaklı konularda PKK liderlerine hesap verdiğine" dair ifadelere yer verdi. Ocak 2018'de Birleşik Krallık Parlamentosu Dışişleri Komisyonu'nun "Kürtlerin hevesleri ve İngiltere'nin çıkarları" başlıklı oturumda milletvekillerinin sorularını yanıtlayan Ortadoğu ve Kuzey Afrika'dan Sorumlu Devlet Bakanı Alistair Burt, "..PYD ve YPG ile konuştuğumuzda, PKK ile ilişkileri kesmesi gerektiğini söylüyoruz. Pratikte ise muhtemelen kesmiyorlar. İlişkiler ortada. Bunu biliyoruz ancak PKK ile temasımız yok. Bu meseleyi PYD ile her zaman gündeme getiriyoruz.." ifadelerini kullandı. Ocak 2018'de Hollanda Parlamentosu'nda Türk Silahlı Kuvvetlerinin, Suriye'nin Afrin bölgesinde başlattığı Zeytin Dalı Harekâtı ile ilgili milletvekillerinin sorularını yanıtlayan Hollanda Dışişleri Bakanı Halbe Zijlstra, "..YPG masum değil. Hollanda hükümeti YPG'yi hiçbir zaman desteklemedi. YPG ile PKK arasında güçlü bağlantılar var. PKK ise hem Hollanda hem de Avrupa'ya göre bir terör örgütüdür.." ifadelerini kullandı. 29 Ocak 2018'de Hudson Enstitüsü'ne düzenlenen "Türkiye, Kürtler ve Ortadoğu'da Düzen Mücadelesi" adlı panelde konuşan George W. Bush döneminin Ulusal Güvenlik Konseyi üyesi, Dışişleri Bakanlığı danışmanı ve Savunma Bakanlığı Müsteşar Yardımcısı Michael Scott Doran, "Obama IŞİD'i Suriye'de yenmek için PYD-YPG'yi seçti, Türkiye'deki ayrılıkçı PKK'lı Kürtler'in bir kolunu Amerika'nın ortağı haline getirdi..kendimizi kandırmayalım, YPG-PKK'dır.." ifadelerine yer verdi. 13 Şubat 2018'de Amerika Birleşik Devletleri İstihbarat Topluluğu Direktörü Daniel Coats'ın Amerika Birleşik Devletleri Kongresi'ne sunduğu "Dünyada tehdit değerlendirmesi" adlı raporda 'YPG'nin PKK ile ilişkili olduğu ve otonom bir bölge arayışında olduğu' ifade edildi. YPG'nin PKK'nın Suriye'deki milis gücü olarak tanımlandığı raporla, ilk kez kamuoyuna açık bir resmi ABD belgesinde PKK-YPG özdeşliği vurgulandı. Direktörlüğün 2019 yılına ait aynı raporunda da YPG için, "PKK'nın Suriye'deki milisleri" ifadeleri kullanıldı. 2018'de YPG Enternasyonal'e katılan 2 İngiliz vatandaşı terörle mücadele kapsamında terör suçlamalarıyla Birleşik Krallık'ta yargılandı. Eski Almanya Dışişleri Bakanı Sigmar Gabriel Mart 2018'de Der Tagesspiegel gazetesi için "Afrin sonrası Türkiye ve Batı - Afrin, ABD'ye bir mesajdır" başlığıyla bir makale yayımladı. Gabriel makalesinde PKK ile YPG arasındaki ilişkinin sadece ideolojik ve sembolik olarak yakın olmadığını belirterek "YPG ve PYD’nin, PKK'nın stratejik liderliği altında bulunduğunu ancak nispeten büyük bir operasyon özgürlüğüne sahip olduğunu varsaymak gerekir.." ifadelerini kullandı. 2008-2010 yılları arasında Amerika Birleşik Devletleri'nin Ankara Büyükelçisi olarak görev yapan James Jeffrey verdiği bir röportajda "Hiç şüphe yok ki PYD ve onun askeri kanadı olan YPG, ana örgüt PKK'nın unsurlarıdır ve genel anlamda onun kontrolü altındadır. İlgili ABD kurumları bu ilişkiyi birçok kez dile getirmiştir ancak ABD yönetimi, PKK'yı resmen terör örgütü olarak kabul ederken bu durumu resmî olarak önemsemiyor gözükmektedir." değerlendirmesinde bulundu. NATO'ya bağlı Terörle Mücadele Mükemmeliyet Merkezi'nin yıllık dergisi "Defence Against Terrorism Review"'in 4 Mart 2016 tarihli sayısında yer alan Andrew Self ve Jared Ferris imzalı makalede, PYD-YPG'nin web sayfasındaki ölüm ilanlarında doğum ve katılım yerleri ile PKK-PYD-YPG arasındaki geçişkenlik karşılaştırılarak YPG'nin çatışmalarda öldüğünü ilan ettiği 2096 örgüt üyesinin PKK militanlarından oluştuğuna dair tespite yer verildi. "Ölüler Yalan Söylemez/PKK’nın Bölgesel Üçkağıtçılığını Gösteren Cephede Ölenler Datası" adlı makalede; PYD'nin, PKK tarafından kurdurulduğu, Suriye İç Savaşında PYD-YPG saflarında bulunan kişilerin çoğunluğunun büyük ölçüde Türkiye, Irak ve İran'dan gelen PKK mensupları olduğu belirtildi. Bu militanların % 16'sının Türkiye'den geldiği bilgisi yer alan makalede, Salih Müslüm'e destek için bin teröristin Kandil'den gönderildiğine dair ifadelere yer verildi. NATO Parlamenter Asamblesi (NAPA) Türkiye Delegasyonu Başkanı ve Adalet ve Kalkınma Partisi İstanbul milletvekili Ahmet Berat Çonkar, NATO PA'nın Polonya'nın başkenti Varşova'daki 2018 İlkbahar Genel Kurulu'nda hazırlanan taslak raporda "PYD/YPG'nin, PKK'nın Suriye kolu olduğu" ifadesinin açık ve net şekilde yer almasını sağladıklarını açıkladı. Temmuz 2018'de Almanya Anayasayı Koruma Federal Dairesi tarafından ülkede faaliyet gösteren "yasa dışı grup ve terör örgütlerinin 2017 yılındaki durumlarının" yer aldığı 138 sayfalık bir rapor yayımlandı. Raporda, PYD için PKK'nın kardeş örgütü nitelemesi kullanırken, YPG'nin de PKK'nın Suriye'deki uzantılarından biri olduğu bilgisine yer verildi. Eylül 2018'de Dışişleri Bakanlığı komisyonunda milletvekillerinin sorularını yanıtlayan Hollanda Dışişleri Bakanı Stef Blok yaptığı açıklamada, "YPG tarafından yapılan insan hakları ihlalleri hakkında çeşitli raporlar yayımlandı. Buna ek olarak YPG'nin Avrupa Birliği'nin terör örgütleri listesinde bulunan PKK ile bağlantısı var. İnsan hakları ihlalleri raporları, Suriye Demokratik Güçleri (SDG)'de dominant rolü üstlenen YPG'nin rejimle temasta olması ve YPG'nin PKK ile bağlantısı gerçeği, Hollanda hükümetinin SDG'ye destek vermemesi için bir sebeptir" ifadelerini kullandı. Atlantik Konseyi'nin Türkiye ve Ortadoğu uzmanı Amerikalı Aaron Stein PYD ve YPG'nin "PKK' nın Suriye uzantıları olduğunu" belirtti. Stein verdiği röportajda "Geçmişi, liderlik yapısı, sadece yakın bağ olmadığını, operasyonel yönetim ve denetim bağlarının mevcut olduğu görüşünün oluşmasına yol açıyor... çekirdek kadroların hepsi PKK'dan geliyor, Kandil'e gidip eğitim alıp dönen Suriyeli Kürtler de var. Bu modeli Türkiye için de kullanmışlardı. Türk tarafı tespitinde oldukça haklı diye düşünüyorum." ifadelerine yer verdi. Türkiye YPG'yi PYD ile birlikte terör örgütü olarak kabul etmektedir. YPG ayrıca Katar'ın terör örgütleri listesinde yer almaktadır. Örgüt, 14-15 Nisan 2016 tarihleri arasında İstanbul'da gerçekleştirilen 13. İslam İşbirliği Teşkilatı zirvesinin sonuç bildirgesinde PKK, PYD, IŞİD, Boko Haram, el-Kaide gibi birçok örgüt ile birlikte terör örgütü olarak tanımlandı. Temmuz 2017'de Suriye Muhalif ve Devrimci Güçler Ulusal Koalisyonu (SMDK), YPG ve PYD'nin terör örgütleri listesine alınması için Birleşmiş Milletler Güvenlik Konseyi'ne başvuruda bulundu, ancak üye ülkeler ortak görüşü oluşmadığından bir sonuç çıkmadı. Mayıs 2019'da Macaristan'ın Szeged şehir mahkemesi YPG üyesi evli bir çifti "terörü finanse etmek suçundan" 2 yıl hapis cezasına çarptırdı ve 8 yıl boyunca Macaristan'a girişleri yasaklandı. Ebru Åžam Ebru Şam (d. 18 Ağustos 1990, Solingen) Miss Turkey 2009 birincisi olan 2009 Türkiye güzeli. Türk model ve oyuncu. ! YÄ±l ! Film ! Rol ! Notlar ve ödüller Ay Festivali Ay Festivali veya Ay Keki Festivali (Geleneksel Çince: 中秋節; basitleştirilmiş Çincede: 中秋节), Çinliler ve Vietnamlılar tarafından ortaya çıkarılan popüler bir Ay takvimi hasat festivalidir. Bu festivalin ilk tanımlamaları bundan 3000 yıl önce, Rites of Zhou (Zhou’nun dinsel törenleri) isimli Batı Zhou Hanedanlığının dinsel ritüellerinin yazılı olduğu bir koleksiyonda bulunmuştur. Bu kutlama Tang Hanedanlığı döneminde popüler hale gelmiştir. Festival, Çin takviminin sekizinci ayının 15. Günü yapılmaktadır. Miladi takvimde bu tarih her yıl değişmekle birlikte, Eylül ayı ve Ekim ayının başı arasında değişmektedir. Çin Halk Cumhuriyeti hükümeti bu festivali 2006 yılında “değiştirilemez kültürel miras” olarak belirlemiş ve 2008 yılında ise ulusal tatil ilan edilmiştir. Ayrıca bu festival Tayvan’da da ulusal tatildir. Ay Festivali Çin takvimindeki çok önemli ender tatillerden biridir. Diğerleri ise, İlkbahar Festivali ve Kış Gün dönümüdür. Ay Festivalini kutlarken yapılan kültürel ve bölgesel gelenekler: Ay Festivali kutlamaları Houyi, öğrencisi Feng Meng ve Chang'e efsanesiyle güçlü bağlar içerir. Ay'ı tanrıçalaştıran diğer kültürlerden farklı olarak, Chang'e nin Ay'da yaşadığına inanılmaktadır. Birbiriyle sıkça çelişen birçok Chang'e efsanesi vardır. Bununla birlikte, efsanenin çoğu versiyonu şu elementleri içerir: Houyi, Okçu, hükümdar, hayat iksiri. Efsanenin bir versiyonu der ki: Houyi ölümsüzdü ve Chang'e gökyüzünün krallığındaki sarayda hükümdarın eşi için hizmetçi olarak çalışan çok güzel bir kızdı. Houyi diğer ölümsüzlerin kıskandığı birisiydi ve diğer ölümsüzler ona iftira attılar. Houyi ve eşi, Chang'e, iftira yüzünden hükümdar tarafından gökyüzünden kovuldular. Cezaları Dünya'da yaşamaktı. Houyi hayatta kalmak için avlanmak zorundaydı ve böylece çok yetenekli bir okçu oldu. O zamanlar, üç ayaklı kuş formunda doğu denizinde bir dut ağacında oturan on tane Güneş vardı. Her gün Güneş kuşlarından biri Dünyanın etrafında dönmek üzere Xihe (Güneşlerin 'annesi') tarafından zorlanıyordu. Bir gün, Güneşlerin onu beraber Dünya'nın etrafında dolandılar ve Dünya'nın yanmasına sebep oldular. Çin hükümdarlığının lideri, hükümdar Yao, Houyi'ye Güneşlerden biri dışındakileri vurmasını emretti. Bu emrinin yerine getirilmesi üzerine, hükümdar Houyi'ye sonsuz yaşam sağlayan bir hap ile ödüllendirdi. Hükümdar Yao Houyi'ye hapı hemen yutmamasını bunun yerine hapı yutmadan önce kendisini dua ederek ve bir yıl boyunca aç durarak hazırlamasını öğütledi. Houyi hapı aldı ve evdeki çatı kirişlerinin birinin altına sakladı. Bir gün, Houyi yine hükümdar Yao tarafından çağrıldı. Kocasının yokluğunda, Chang'e, çatı kirişinin arasından sızan beyaz ışığı gördü ve hapı buldu. Chang'e onu yuttu ve aniden kendisini havada uçarken buldu. Houyi eve döndü, neler olduğunu anladı ve eşine serzenişe başladı. Chang'e pencereden dışarıya uçarak kaçtı. Houyi onu gökyüzünün yarı yoluna kadar takip etti ancak çok sert rüzgarlar nedeniyle Dünya'ya geri dönmek zorunda kaldı. Chang'e Ay'a ulaştığında hapın bir kısmını öksürerek çıkardı. Chang'e başka bir hap yapmak için Ay'da yaşayan yaban tavşanını emri altına aldı. Chang'e bu sayede Dünya'ya ve kocasının yanına dönebilecekti. Efsane der ki; yaban tavşanı hala hap yapmak için ot toplamaktadır. Houyi kendisine Güneş'te, "Yang"ı temsil eden, bir saray yapmıştır, Chang'e nin Aydaki evi "Yin ve Yang" ı temsil eder. Yılda bir kez, Ay Festivali gecesinde, Houyi eşini ziyaret eder. Bu nedenle, o gece Ay dolunay şeklinde ve çok güzeldir. Bu açıklama Batı Han Hanedanlığının (MÖ.206 - MS.24) iki koleksiyonunda yazılı olarak görülmektedir; dağların ve denizlerin klasiği Shan Hai Jing'de ve filozofik bir klasik olan Huainanzi'de. Efsanenin yukarıda anlatılana benzer başka bir versiyonu da, Houyi'nin okçu arkadaşlarından biri olan Peng'ın Chang'e yi hapı vermesi için zorlaması sonucunda, Chang'e nin hapı bilerek yutmuş olduğudur. Peng'a karşı koyamayacağını bilen Chang'e nin hapı yutmaktan başka bir seçeneği kalmamıştı. Diğer versiyonlar ise; Houyi 9 tane Güneşi öldürdüğünde hala gökyüzünde yaşayan ölümsüzler olduklarını söyler. Güneş kuşları gökyüzünün hükümdarının oğullarıdır ve Houyi ve Chang'e Dünya'da bir ölümlü olarak yaşama cezasına çarptırılırlar. Chang'e nin ölümsüzlüğünü kaybetmesi nedeniyle çok büyük hayal kırıklığına uğradığını gören Houyi, onu tekrar ölümsüz yapabilecek olan hapı aramaya koyulur. Arayışlarının sonunda, Houyi kendisine ölümsüzlük hapını vermeye razı olan Batının Anne Kraliçesini bulur. Fakat bir uyarı alır, bu hapın sadece yarısı ölümsüzlüğü yeniden kazanmak yeterlidir. Houyi hapı eve getirir ve bir kabın içine koyar ve Chang'e yi bu kabı açmaması için uyarır. Yunan mitolojisindeki Pandora gibi, Chang'e çok merak eder. Tam Houyi eve dönmüşken kabı açar ve hapı bulur. Endişelenen Houyi onu engellemeye çalışır. Fakat Chang'e kazara bütün hapı yutar ve fazla dozdan dolayı uçmaya başlar. Efsanenin bazı versiyonları ise Houyi ve Chang'e yi başlangıçta ölümsüz değil, ölümlü olduğunu söyler. Ayrıca Houyi'nin 9 Güneşi öldürüp insanları kurtardığı için hükümdar ilan edildiği versiyonlar da vardır. Bununla birlikte, hükümdar Houyi despot birisi haline gelir ve hem Batının Anne Kraliçesinden ölümsüzlük hapını çalar hem de 100 gece boyunca her gece bir ergen erkek çocuğunu öldürerek ölümsüzlük hapını yapabileceğini öğrenir. Chang'e hapı çalar ve daha fazla erkek çocuğunun ölmesini engellemek için kendisi yutar. Geleneğe göre, Yaban Tavşanı Chang'e ile birlikte Tanrılar için ilaç toplamaktadır. Diğerlerinin dediğine göre Yaban Tavşanı Chang'e nin kafasında oluşturduğu bir şekildir. Ay'ın yüzeyindeki karanlık bölgeler bir tavşan figürü ortaya çıkarabilmektedir. Tavşanın kulakları sağ üste doğru yönelmiştir ve soldaki iki büyük çembersel bölge ise kafasını ve vücudunu temsil etmektedir. Çok yaygın bir halk hikâyesine göre, Ay Festivali ile 14. yüzyılda yaşanan Yuan Hanedanlığı (1280-1368) zamanında yaşanan Moğol istilasına karşı Çinlilerin yükselişini hatırlanılmaktadır. Grup toplantıları yasaklandığından dolayı o dönemdeki Moğol istilasına karşı ayaklanmak imkânsız bir hale gelmişti. Çinlilerin isyan lideri Zhu Yuanzhang’ın danışmanlarından olan Liu Bowen (劉伯溫) ayaklanmayı Ay Festivalinin olduğu dönemde yapmayı önerdi. Bunun nedeni de, Moğolların Aykeklerini yememesiydi. Moğol kralının uzun yaşaması temennisiyle şehirdeki Çinlilere Aykekleri göndermek için Moğol kralından izin aldı. Bununla birlikte, Aykeklerinin hepsinin içinde bir parça kağıda yazılmış “Moğolları sekizinci ayın 15. Gününde öldürün.” (geleneksel Çincede: 八月十五殺韃子; basitleştirilmiş Çincede: 八月十五杀鞑子) mesajı yer almaktaydı. Ay Festivali akşamında, isyancılar bir saldırı düzenledi ve istilacı Moğolları yönetimden indirdi. Bunun ardından da, Zhu yönetimindeki Ming Hanedanlığı dönemi başladı. Bu nedenledir ki, Ay Festivali, Aykekleri ile kutlanmaktadır. Ay Festivali Miladi takvimde Eylül ile Ekim ayının başı aralığına denk gelir ve Çin takvimine göre sekizinci ayın 15. günü kutlanır. 2012 yılında Ay Festivali 30 Eylül gün kutlanacaktır. Gelecekteki yıllarda ise: Sherrilyn Kenyon Sherrilyn Kenyon (d. 1965 - Columbus, Georgia, ABD) çok satan Amerikalı yazar. Kendi adıyla urban fantasy türünde yazan Kenyon, Dark Hunter serisi ile tanınmaktadır. Kinley MacGregor mahlasıyla yazdığı kitaplarda ise tarihi ve paranormal ögelere yer vermektedir. Kenyon'ın romanları "uluslararası üne" sahiptir ve 100'den fazla ülkede 30 milyon kopyası basılmıştır. Gerçek adı ve mahlasıyla yazdığı kitaplar "New York Times", "Publishers Weekly" ve "USA Today" listelerinde zirveye çıkmıştır ve Almanya, Avustralya ve Birleşik krallık'ta sıkça çok satanlar listesine girmektedir. Sherrilyn Kenyon olarak The League Serisi Dark-Hunter serisi Dark-Hunterlar Yunan tanrıçası Artemis’e and içmiş ölümsüz savaşçılardır ve kendilerini Daimonlara (vampirler) ve diğer çeşitli düşmanlarına (bu düşmanlara birkaç tane düzenbaz tanrı ve tanrıça da dahildir) karşı insanoğlunu korumaya adamışlardır. B.A.D. AcetasÄ± Serisi Simon & Schuster tarafından basıldı. Nevermore Serisi Roman ve Kısa Hikâyeleri Denemeleri Kurgu Olmayanlar Kinley MacGregor olarak yazdıkları Aksi belirtilmedikçe Avon (HarperCollins Publishers) tarafından basılmıştır. The Sea Wolves Serisi The MacAllisters Serisi Brotherhood of the Sword Serisi Lords of Avalon Serisi "Diğer Roman ve Kısa Hikayeler" Sherrilyn Kenyon hem kendi adıyla hem de Kinley MacGregor olarak sayısız ödül ve adaylığın sahibi oldu. Garret A. Hobart Garret Augustus Hobart (3 Haziran 1844 - 21 Kasım 1899), William McKinley'ın hizmeti altında 24. Amerika Birleşik Devletleri Başkan Yardımcısıdır (1897-1899). Ayrıca görev sırasında ölen 6. ABD başkan yardımcısıdır. Nurdan Şanlı 10 Eylül 1954'te Ankara’nın Nallıhan ilçesinde doğan Nurdan Şanlı, Ankara İktisadi ve Ticari İlimler Akademisi Mali Bilimler ve Muhasebe Yüksekokulu İşletme Bölümünü bitirdi. Mezuniyeti sonrası Ankara Üniversitesi Tıp Fakültesi Göz Bankasında görev yaptı. Ardından Başbakanlık Türk Patent ve Marka Kurumu kanuni marka ve patent vekili unvanını alarak Koru Danışmanlık Limitet Şirketinde, Marka, Patent Vekilliği ve ISO 9001 Kalite Yönetim Sistemleri Danışmanı ve Yöneticisi sıfatıyla görev yaptı.2011 yılında yapılan seçimler sonucu milletvekili seçildi ve Kadın Erkek Fırsat Eşitliği Komisyonu Üyesi oldu. Şanlı, evli ve 1 çocuk annesidir. Eylül 2012 Hakkâri-Yüksekova-Şemdinli Harekâtı Eylül 2012 Hakkâri-Yüksekova-Şemdinli Harekâtı (Şafak Operasyonu) 8 Eylül 2012 tarihinde Türk Silahlı Kuvvetleri'ne bağlı birliklerin Hakkâri-Yüksekova-Şemdinli üçgeninde bulunan PKK'lıları etkisiz hale getirmek için başlattığı operasyondur. Operasyonu bizzat TSK Genelkurmay Başkanı Orgeneral Necdet Özel yönetti. Kato Dağı eteklerinde başlayan ilk çatışmada 2 asker hayatını kaybetti, 7 asker yaralandı. 26 PKK'lı öldürüldü. 1 PKK'lı sağ olarak ele geçirildi. Operasyona 14 Eylül 2012 tarihinde 7 komando taburuna bağlı 5000 asker daha katıldı. Aynı gün Hakkâri Valiliği son bir haftada 75 PKK'lının öldürüldüğünü açıkladı. Aynı gün operasyon devam ederken Hakkâri'nin Şemdinli ilçesinde Güzelkonak Jandarma Karakolu'na PKK'lılar tarafından saldırı düzenlendi. Saldırıda 1 asker ve 1 köy korucusu yaralandı. 24 PKK'lı öldürüldü. 15 Eylül 2012 tarihinde askeri konvoyun geçişi sırasında yola yerleştirilen bombanın infilak ettirilmesi sonucu 4 asker öldü. 5 asker yaralandı. 17 Eylül 2012 tarihinde de Şırnak'ın Silopi ilçesinde 5 PKK'lı teslim oldu. Oğul köyünde mayın patladı, 4 asker öldü, 5 asker de yaralandı. Diederik Samsom Diederik Maarten Samsom (d. 10 Temmuz 1971, Groningen), Hollandalı politikacı. İşçi Partisi'nin (Partij van de Arbeid) bir üyesi olarak 30 Ocak 2003 yılından bu yana bir milletvekilidir. Çevre konularında partinin sözcüsüdür. 16 Mart 2012 günü meclis başkanı seçildi. Meclis seçimlerinden önce bir yeşil enerji şirketi CEO'su ve Greenpeace Hollanda'nın bir savunucusuydu. Samsom Delft'te bir öğrenci ise sosyal demokrat İşçi Partisi üyesi oldu. Partiden ayrıldı ancak Şubat 2001'de tekrar katıldı. 2002 Hollanda genel seçiminde aday olarak durdu. Partisi, 2003 seçimlerinde sandalyelerin çoğunu kazanmış ve bu kez Samsom aday listesinde yüksek bir konumda (dokuzuncu) yer aldı. Ardından 30 Ocak 2003 tarihinde Temsilciler Meclisi üyesi olarak yemin etti. 22 Şubat 2012'de parti lideri olarak Job Cohen'in istifasının ardından, Samsom, parti liderliği seçimleridne yer aldı. 16 Mart 2012'de oyların % 54'ünü alarak ezici bir farkla seçimi kazandı. Samsom başbakan olmak ya da Temsilciler Meclisi'nde partisinin başkanı rolüyle devam edeceğini belirtti. Nafiz Aktın Nafiz Aktın (ya da Mehmet Nafiz Aktin) (d. 1879, Amasya) - (ö. 2 Ağustos 1962), Türk siyasetçi. Rüştiye mezunudur. Belediyecilik Bidayet mahkemesi zabıt katipliği ve başkatipliği, Bidayet Meclis-i Umumi üyeliği, Osmanlı Meclis-i Mebusanı III. Dönem Amasya üyeliği, Amasya Müdafaa-i hukuk cemiyeti kurucu üyeliği ve TBMM II.(Ara seçim), III., IV., V., VI.ve VII. Dönem Amasya milletvekili olarak görev yapmıştır. Kırmızı şeritli İstiklal Madalyası sahibidir. Evli ve dört çocuk babasıdır. Canton, Ohio Canton, ABD'nin Ohio eyaletinin kuzeydoğusundaki Stark ilinin ("county") merkezi olan kent. Cleveland'ın 97 km güneydoğusunda yer almaktadır. Canton, Ohio'nun şu şehirlerle resmî kardeş şehir bağlantısı bulunmaktadır: GSM Association The GSM Association (GSMA), mobil oparatörlerden ve telekomla ilgili firmalardan oluşan bir topluluktur. Asıl amaçları GSM mobil sektörünün standardize edilmesi ve geliştirilmesidir. Bu kurum 1995 yılında kurulmuş olup her yıl mobil sektörün en büyük organizasyonunu düzenler. Aliyun OS Aliyun OS Çinli Alibaba Group tarafından akıllı telefonlar için geliştirilen GNU/Linux tabanlı bir mobil işletim sistemidir. İlk kez Temmuz 2011 de piyasaya sürüldü. Bu işletim sistemi için 1600 den fazla mühendis 3 yıl boyunca çalıştı. Aliyun OS ilk olarak K-Touch şirketi tarafından 1 Ghz işlemcili, 512MB ram ve GeForce ULV GPU'lu W700 model akıllı telefonda kullanıldı. Zelkif Kazdal Ankara Üniversitesi Hukuk Fakültesini bitirdi. Türk Motor Sanayi ve Ticaret Anonim Şirketi (TÜMOSAN), Demir Çelik AŞ (DÇ) ve Vakıf Gayrimenkul Yatırım Ortaklığı AŞ'de (VGMYOAŞ) Yönetim Kurulu Üyesi olarak görev yaptı. 2011 yılında yapılan genel seçimlerde AK Parti’den Ankara milletvekili olarak meclise girdi. Evli ve üç çocuk babasıdır. İbrahim Rauf Ayaşlı İbrahim Rauf Ayaşlı (d. 1879, Ayaş) - (ö. 3 Ağustos 1953), Türk siyasetçi. İstanbul Hukuk Mektebi mezunudur. Selanik ve İzmir Ticaret mahkemeleri üyelikleri, Üsküdar Mukavelat Muharrirliği, Adliye Nezareti Müdevvenat Kalemi 1.sınıf katipliği, Kütahya ve Denizli Müddeyi Umumi Muavinliği, Hayrabolu Hakimliği, Bilecik Müddeyi Umumiliği ve ceza reisliği, Ankara merkez Müddeyi Umumiliği ve mülferit hakimliği, Ankara İstinaf Müddeyi Umumiliği, serbest avukatlık, Ankara Barosu başkanlığı, Ankara Genel Meclisi ve Belediye Meclisi üyeliği ile TBMM VIII. Dönem Ankara milletvekili olarak görev yapmıştır. Evlidir. Bitam BİTAM, Ege Üniversitesi Bilgi ve İletişim Teknolojileri Uygulama ve Araştırma Merkezi'nin kısaltılmış halidir. Ege Üniversitesi Bilgi ve İletişim Teknolojileri Uygulama ve Araştırma Merkezi, Ege Üniversitesi Senatosu'nun 08.05.2001 tarihli kararı ile 27.07.2001 tarihinde Resmi Gazete'de yayınlanan yazıya istinaden kurulmuştur. Merkezin resmi web sayfası https://web.archive.org/web/20170719105428/http://www.bitam.ege.edu.tr/ 'dir. BİTAM beş bölümden oluşmaktadır: Odyovizüel Merkez, Network Yönetim Grubu, Uzaktan Eğitim Birimi, Radyo Ege Kampüs 100.8 ve Ege Üniversitesi Televizyonu BİTAM Odyovizüel Merkezi, Ege Üniversitesi'nde gerçekleştirilen birçok bilimsel ve kültürel etkinliğin video kaydını ve canlı yayınını gerçekleştirmektedir. Bu canlı yayınlar https://web.archive.org/web/20160814124045/http://bitamtv.ege.edu.tr/ adresinden üzerinden yapılmaktadır. Ege Üniversitesi'nin tanıtım filmlerinin yanı sıra birçok eğitim filmi ve belgesel de hazırlanmıştır. Ege Üniversitesi Radyosu "Radyo Ege Kampüs" (www.radyoegekampus.com) de BİTAM tarafından 2001 yılında kurulmuştur. Yayınlarına 21 Kasım 2001 tarihinde başlayan radyo 2009 yılında yeni bir yapılanmaya gidilerek Ege Üniversitesi Öğrenci Köyü içindeki yapılan yeni stüdyolarına taşınmıştır. BİTAM'ın, Ege Üniversitesi Sağlık Kültür Spor Daire Başkanlığı'nın desteğiyle yayınlarını sürdürmektedir. Radyo Ege Kampüs'te çalışmak isteyen Ege Üniversitesi öğrencileri öncelikle Radyo Televizyon Topluluğu'na üye olmak zorundadır. Üyelik işlemleri tamamlandıktan sonra öğrenciler teknik ve diksiyon konularında eğitimden geçmekte, istek ve yeteneklerine göre Radyo Ege Kampüs ve Ege Üniversitesi Televizyonu'nda çeşitli görevlerde çalışabilmektedirler. BİTAM Uzaktan Eğitim Birimi, Ege Üniveritesi'nin mevcut uzaktan eğitim programlarının teknik altyapısının sağlandığı ve uzaktan eğitim içeriklerinin üretildiği birimi içermektedir. Charles W. Fairbanks Charles Warren Fairbanks (d. 11 Mayıs 1852, Ohio - ö. 4 Haziran 1918, Indiana) Amerika Birleşik Devletleri'nin yirmi altıncı başkan yardımcısıdır. 1905-1909 yılları arası başkan yardımcılığı yapmıştır. Sentil Sentil, aralık genişliklerini ölçmeye yarayan bir alettir. Sentiller genellikle iki parça arasındaki boşluğu ölçmek için mühendislikte kullanılırlar. Farklı kalınlıklarda ve ölçüleri her bir parçası üzerine yazılmış küçük boylarda çelik parçalardan oluşurlar. Yeterince esnektirler, hatta aynı eksende olsalar dâhi, birkaçı bir araya getirilip orta değerler ölçülebilir. Yaygın olarak imparatorluk birimleri (genellikle inçin binde biri olarak ölçülür) ve metrik sistem (genellikle milimetrenin yüzde biri olarak ölçülür) olmak üzere iki takıma sahiptir. Düz bıçaklar yerine belirli çapta telli benzer bir alet bujilerdeki boşluğu doğru boyuta ayarlamak için kullanılır; bu, doğru boyuttaki ölçeğin aralığa girene kadar yükseltilmesi ve düşürülmesiyle yapılır. Çelik uzunluklar keskin uçları olmadığı hâlde bazen "bıçaklar" olarak da adlandırılır. Konik sentil paralelin aksine konik biçimlidir. Ölçek bıçağı sabit kalınlıktadır ve her iki tipteki ölçek de benzer şekilde kullanılır. Müslüman Kardeşler (Suriye) Suriye Müslüman Kardeşler'i ( "El-İhvan el-Muslimun fi Suriya") İslamcı ideolojiye sahip Müslüman Kardeşler'in bir koludur. Suriye'de bulunan Müslüman Kardeşler'in "Mısır Kardeşleri" ile zayıf bir bağı olduğu ve grubun kuruluşunda kendisini "ılımlı" olarak ve en son manifestosu olan 2012 Nisan bildirgesinde amacını "bireysel haklara saygıyı taahhüt eder" ibaresi ile çoğulculuk ve demokrasiyi ilerletme olarak tanımladığı ve İslam kelimesine bir vurguda bulunmadığı belirtilir. 1940 yılında kurulmuştur. Uzun yıllar özgür eylem veya faaliyet yapamamıştır. Suriye İç Savaşı başlayınca, Beşşar Esad yönetimine karşı muhaliflerin saflarına geçmiştir. Günümüzde başkanlığını Muhammed Riyad el-Şefik yapmaktadır. Merkezi Halep veya Humus'tadır. Suriye Müslüman Kardeşleri, 1930'ların sonlarında veya II. Dünya Savaşı yıllarında 1940'ların ortalarında Hasan el-Benna'nın arkadaşı ve meslektaşı (öğretmen) olan Mustafa al-Siba'i ve "Muhammad al-Mubarak al-Tayyib" tarafından kuruldu. Teşkilat 1950'lere gelindiğinde önemli birkaç politik parti kurdu. Suriye, 1 Şubat 1958'de Birleşik Arap Cumhuriyeti adı altında Mısır ile birleşti. 27 Eylül 1961'de içlerinde "Kerim el Nahlavi (Abd al-Karim al-Nahlawi)"nin bulunduğu bir grup tarafından düzenlenen bir askeri darbe sonrası ertesi gün 28 Eylül 1961'de yeni Suriye yönetimi Birleşik Arap Cumhuriyeti'nden çekildiklerini açıkladı. İki gün sonrasında ise Suriye Arap Cumhuriyeti’nin yeniden kurulduğu açıklandı. Suriye, Mısır ile BAC adı ile birleştiğinde, Suriye’de bir politik parti olan ve Abdünnasır ile Mısır’da çatışma içinde bulunan MK’nin dağıtılması Nasır tarafından bir koşul olarak sunulmuştu. Ancak Müslüman Kardeşler 1963 darbesinden sonra yasaklandı. Suriye'nin ilk bağımsızlık yılında Suriye'deki Müslüman Kardeşler yasal muhalefetin bir parçasıydı ve 1961 genel seçimlerinde 10 sandalye aldılar. 1963 darbesinden sonra seküler, pan-Arap ve sosyalist özellikleri ile Baas Partisi iktidara getirildi, Müslüman Kardeşler ise yasaklandı. Kardeşler, Baas Partisi iktidarına karşı 1976-1982 yılları arasında sürdürülen muhalefette önemli bir rol oynadı. Bundan daha kapsamlı 1979-1982 ayaklanması sırasında binlerce silahlı ayaklanmacı ve 30.000'den fazla sivil Suriye ordusu tarafından öldürüldüğünde Müslüman Kardeşler'in, Suriye'deki etkin politik gücü önemli ölçüde kırıldı. Baas Partisi, 1971'den beri Nusayri Esad ailesi tarafından yönetildi. Bu da Müslüman Kardeşler muhalefetine kimileri tarafından dinsel bir element olarak eklendi. 1970'lerin sonlarından itibaren yükselen anlaşmazlık 1982 yılındaki Hama Katliamı olarak tarihe geçen Hama Ayaklanması ile zirveye ulaştı ve Suriye Ordusu tarafından binlerce kişi öldürüldü. 1980 tarihli ve 49 sayılı Acil Kanunu kapsamında Suriye'de Müslüman Kardeşler üyesi olmanın dahi idam cezası verilecek bir suç olduğu belirtildi. Kardeşler, bundan sonra Suriye'de sahip olduğu bilinmeyen güçteki destek ağını sürdürmesine karşın sindirildi ve Londra ve Kıbrıs'ta yönetim merkezlerini açtılar. Son yıllarda şiddetten vazgeçti ve çoğulcu, demokratik siyasal bir sistem çağrısında bulunarak reformcu bir çizgi benimsedi. Son dönemde uzun yıllardır Londra'da politik bir mülteci olarak yaşayan Ali Sadr ed-Din el-Beyanuni Suriye'deki Müslüman Kardeşlerin önderliğini yaptı. 1930'ların sonlarına doğru, Mısır'ın Kahire Üniversitesi'nde okuyan gençlerinden bir kısmı Hasan el-Benna'nın görüşlerini benimseyerek Müslüman Kardeşler teşkilatına katıldılar. Bu öğrenciler mezun olup Suriye'ye döndüklerinde, daha sonradan Suriye Müslüman Kardeşler grubu olacak bir derneği "Muhammed Gençliği (Şebab Muhammed)" adı altında kurdular. Suriye'de Müslüman Kardeşler (lexicorient.com'a göre) 1930'larda veya gazeteci yazar Robin Wright'a göre Fransa'dan bağımsızlığını kazandığı yıl olan 1946'dan bir yıl önce 1945'te kuruldu. Suriye Müslüman Kardeşler'i kurucusunu Mustafa al-Siba'i olarak belirtti. 1954'te, Cemal Abdünnasır'ın Mısır'da Müslüman Kardeşler'e yönelik yoğun operasyon başlattığı yıllarda kardeş örgütlerine yardım önerisinde bulundular. Müslüman Kardeşlerin Vehhabi veya Şii akımlardan etkilenen veya bütün bunları uzlaştırmak iddiasında bulunan selefi bir hareket oldukları öne sürüldüğü gibi Suriye'de olduğu gibi Sünni bir yapı taşıdıkları da iddialar arasında yer aldı. 16 Haziran 1979'da Müslüman Kardeşler, Halep Topçu Okulu'nun askeri öğrencilerine yönelik 83 kişinin hayatını kaybettiği Halep Topçu Okulu saldırısını yaptılar. Irak'ın bu saldırıya lojistik ve askeri destek sağladığı ortaya atılan iddialar arasındaydı. 1979'da Halep Üniversitesi profesörü "Yusef al Yusef" öldürülür. O günlerde, aynı okulda tıp öğrencisi olan Wafa Sultan bu olaya tanık olmasının ve suikastçıların Allahu Ekber nidaları ile ateş açmasının kendisinde şok etkisi yarattığını anlatır. Suriye hükûmeti bu saldırıya aralarında Irak lehine casusluk ile suçlanan, İslami Direniş Hareketi mensubu olduğu iddia edilen 15 mahkûmu idam ederek karşılık verir. Bundan sonra ise Suriye'de özellikle de Halep'te şiddet olayları neredeyse günlük yaşanır hale gelir. Carre'ye göre, hükûmet bu olayları Müslüman Kardeşlere yükleme eğilimindedir. Kasım 1979'da Kardeşler bir kitapçıklarında: İslam ilkelerinin çok dışında kalan despotluğun her biçimini reddediyoruz, yerini bir başkası alacağından Firavun'un düşmesini istemiyoruz. Din güçle empoze edilemez... Bugünlerde 8 Mart 1980 (Baas darbesinin onyedinci yılı) yaklaşmaktaydı. Neredeyse tüm Suriye kentleri protesto ve eylemlerle kilitlendi. Yönetim ezici üstünlükte askeri kuvvetler, tank ve helikopterlerle desteklenmiş on binlerce birlik sevk etti. Halep dolaylarında yüzlerce gösterici öldü ve sekiz bin kişi tutuklandı. Nisan ayına gelindiğinde ayaklanma yaşanan bu derece vahim olaylar ile bastırılmıştı. Müslüman Kardeşler üyeliği 7 Temmuz 1980 tarihinde geçirilen bir yasa ile idamlık cezalar arasında yer aldı. Ağustos ayında Halep'te bulunan askerlere düzenlenen saldırıdan sorumlu tuttuğu 80 mahalle sakini idam edildi. 1981'de ise Hama'da yaklaşık 400 kişi idam edildi. Ağustos, Eylül ve Kasım 1981'de Kardeşler, Şam'da bulunan askeri tesislere yönelik üç bombalı araç saldırısı gerçekleştirdi, yüzlerce kişi hayatını kaybetti. 2 Şubat 1982'de Müslüman Kardeşler Hama'da büyük bir ayaklanma başlattı ve hızla şehrin kontrolünü eline geçirdi. Esad yönetimi buna Hama'yı bombardımana tutarak karşılık verdi. Bir ay sonunda 10.000 ve 30.000 arasında kişi hayatını kaybetti. Hama ayaklanması Hama Katliamı'na dönüştü. Hama trajedisi Müslüman Kardeşlerin ve militan İslamcı hareketin yenilgisi ile sonuçlandı. Hafız Esad, cezaevinde bulunan Müslüman Kardeşler üyelerinin bir kısmını 1990'ların ortalarında serbest bıraktı. 2000'deki ölümünden sonra başlangıçta politik tartışma ortamı için daha açık fikirli olduğu sinyallerini veren oğlu Beşar Esad yerini aldı. 2001'de yeni poliktik bir iklimi işaret etti. Müslüman Kardeşler, bulundukları Londra'dan politik şiddeti reddettiklerini ifade ederek, çağdaş, demokratik bir devlet çağrısında bulundular. Cezaevinde bulunan Kardeşler hükümlülerinin birçoğu serbest bırakıldı. Bununla birlikte bu reform kısa ömürlü oldu. Aynı yıl, güvencesi verilmiş olan bazı özgürlükler aniden iptal edildi. Ocak 2006 tarihli bir röportajda Kardeşler önderi Ali Sadrettin Beyanuni, Müslüman Kardeşler'in Şam hükümetinin barış içerisinde değişmesini ve bir İslam Cumhuriyetini değil; sivil, demokratik bir devletin teşkil edilmesini istediğini söyledi. ABD diplomatik kaynaklarından geldiği belirtilen bir iddiaya göre, Beşar Esad, Hamas'ı davetsiz bir misafir olarak tanımlamış ve sözlerine şöyle devam etmiş; ""Eğer etkin ve hareketli olmamı istersen, bütün partilerle irtibatlı olmalıyım. Hamas, Müslüman Kardeşler demektir ama biz onların var oldukları gerçeğiyle çalışmalıyız", diyerek babası tarafından sindirilen Müslüman Kardeşler ile Hamas'ı mukayese etti'." denir. Sonrasında Orta Doğu'ya barış getirilirse Hamas'ın yok olacağı, savında bulunduğu öne sürülür. Aralarında sürgündeki Müslüman Kardeşler, UDH, KDB, Sivil Toplum Örgütleri, KDC ve GH gibi muhalefet parti ve topluluklarının bulunduğu 250 imzalı; Şam Yönetimini "Otoriter, totaliter ve hizipçi" olarak tanımlayan 2005 "Şam Bildirgesi" ile diyalog ve bir diğerine saygı temelinde "barışsever, tedrici" reformların uyum ve uzlaşma ile sağlanması çağrısı yapıldı. Mohja Kahf'a göre, 1976-1982 tarihlerinde Müslüman Kardeşler'in başlattığı ayaklanmaların aksine Mart 2011'de başlayan ayaklanma şiddet karşıtı seküler bir genç harekettir. Bu kaynakta protestocuların yirmi ve otuzlu yaşlarda olan politik duruşu bulunmayan kişiler olduğu iddia edilir. "Foreign Policy" dergisinde yayınlanan bir makaleye göre, 2011 Mart ayında başlayıp devam eden 2011 Suriye Ayaklanmasında Müslüman Kardeşler başlatıcı rol almadı. ve protestocu kalabalıklar kimi zaman Siyasal İslamcılarla özellikle de Müslüman Kardeşler ile birlikte değerlendilmelerine (28 Nisan 2011'deki Jasam, Daraa protestolarında olduğu gibi) açıkça karşı çıktılar. Suriye Ayaklanması protestocularının çekirdek nüfusunun Müslüman Kardeşlerin önemli derecede varolmadığı bir dönemde yetişen gençlerden oluştuğu öne sürüldü. Bununla birlikte, sınırdışı edilen muhalif gruplar arasında bulunan Müslüman Kardeşler 2011 Ayaklanması içinde yer alan muhalifler arasında Dominant bir Grup veya Dominant Güç olarak görüldü. 2012'de Kardeşler eylemcileri, Sivilleri Koruma Komisyonu (SKK) oluşturdular. SKK'nın Suriye içinde bulunan silahlı birimlerin bir diğeri ile ve bunun yanında sınır ötesi destekçileri ile bağlantı kurması için görevlendirildiği düşünüldü. İnternet sitesinde ilişkili olduğu çok sayıda Humus, Şam, İdlip ve başka yerlerde bulunan hizipler sayılmaktadır. Bununla birlikte bu grupların birçoğu küçük ve genellikle kendilerini "Özgür Suriye Ordusu" ya da "Suriye İslami Özgürlük Cephesi" olarak tanımlamaktadırlar. Suriye Müslüman Kardeşler örgütünün finansman sağlamak yoluyla hepsi birlikte Özgür Suriye Ordusu olarak tanımlanan farklı yapılardaki silahlı milislerinden dörtte bir veya üçte bir kadarını kontrol altında tutmakta olduğuna inanılmaktadır. Washington Post'ta yer alan bir habere göre, aynı zamanlarda Kardeşler önderleri Ürdün, Irak ve Lübnan gibi komşu ve yakın ülkelerde ve batıda bulunan kendilerine güvence veren ancak Suriye Politik Sisteminin geleceği üzerine bir hükmetme arzusu içinde bulunmadığı iddia edilen bir takım liderlere ulaştılar. 2012'nin ortalarında The Guardian'da yazan "Hassan Hassan"a göre; Kardeşler, Suriye Ulusal Konseyi'nde dominant durumuna gelirken Suriye dışında bir yapı oluşturdular. Suriye içindeki ayaklanmacı nüfus arasında olduğundan daha fazla Suriye dışındaki sürgünler arasında popüler hale geldiler. Seyyid Kutub düşüncesinin İran devriminin gerçekleşmesinde büyük payı olduğu, özellikle İran Humeyni devrimi ideologlarından Ali Şeriati'yi de etkilediği belirtilir. Başlangıçta, Müslüman Kardeşler Şii İslam'a karşı bir tutumda değildiler. Suriye Müslüman Kardeşleri Şah'a karşı Humeyni Devrimini desteklediler ve kendilerini Humeyni ile kıyasladılar. Hafız Esad'ı Suriye'nin Şah'ı olarak etiketlediler. Suriye'deki İslamcı ayaklanmalarında İran'ın desteğini umdular; ama Humeyni'nin bu ayaklanmada Suriye Müslüman Kardeşlerine karşı Hafız Esad rejmini desteklemesi üzerine İran'a karşı tavır aldılar. "Mürşit" : Suriye'deki Müslüman Kardeşler'in ("Üst Rehber" ya da "Genel Önderleri" (G.Ö.)); Carlo Rubbia Carlo Rubbia, İtalyan Cumhuriyeti Liyakat Nişanı, (31 Mart 1934) CERN'de W ve Z parçacıklarının keşfindeki büyük katkılarından dolayı 1984 Nobel Fizik Ödülünü , Simon van der Meer ile paylaşan İtalyan parçacık fizikçisi ve mucit. Carlo Rubbia Pisa'daki Scuola Normale'de okudu ve 1959 yılında Pisa Üniversitesi'nde kozmik ışın deneyleri yaparak mezun oldu. Sonra Amerika'daki Columbia Üniversitesi'nde müonların bozulmaları ve çekimleri üzerine bir buçuk sene boyunca deneyler yaptı. Zayıf etkileşimler üzerine yaptığı deneyleri Rubbia'nın Nobel Ödülüyle sonuçlanacak bir dizi deneylerinden sadece ilkleriydi. 1959 yılında Columbia'da fizik doktorasını aldı. . 1960 senesinde Avrupa'ya geri döndü. Yeni kurulan CERN ilgisini çekti ve burada zayıf etkileşimlerin yapısı üzerine birçok deneyler gerçekleştirdi. CERN bu arada yeni bir tür hızlandırıcı, Intersecting Storage Rings (Kesişen Depolama Halkaları), yapmıştı. Rubbia ve onun takım arkadaşları zayıf bağlar üzerine yaptıkları deneylerine burada da devam ettiler. Bu deneyler ileride daha egzotik parçacıkları keşfedecek farklı türdeki parçacık çarpıştırıcıların üretilmesi için çok önemliydi. 1976 senesinde Rubbia CERN'in, Super Proton Synchrotron (SPS)/Süper Proton Hızlandırıcısı'nı protonları ve antiprotonları aynı halkada çarpıştırabilecek hale getirilmesini önerdi ve böylelikle dünyanın ilk antiproton fabrikası inşa edildi. Çarpıştırıcı 1981 senesinde çalışmaya başladı ve 1983 senesinin başlarında Rubbia önderliğindeki 100 fizikçiden oluşan uluslararası takım (UA1 İşbirliği olarak da bilinmektedir) temel parçacık fiziğinin kuramı için dönüm noktası olan ara vektör bozonlarını yani W ve Z bozonlarını keşfetmişlerdir. Bozonların atom çekirdeğindeki radyoaktif parçalanmaya sebep olan zayıf kuvvetleri taşıdığına ve Güneş'teki yanmaları kontrol ettiğine inanılmaktadır. Ayrıca Big Bang ve kozmolojide de görüldüğü üzere, bu zayıf kuvvetin elementlerin nükleosentezlerinde çok önemli bir rol oynadığı da düşünülmektedir. Bu parçacıkların kütleleri protonlarınkinden neredeyse 100 kat daha fazladır. Rubbio, David Cline ve Peter McIntyre ile birlikte bu parçacıkları oluşturabilecek enerjiyi elde etmek için yepyeni bir parçacık hızlandırıcısı tasarımı önermişlerdir. Onlar, proton ve antiproton (antimadde ikizi) demetlerini hızlandırıcının vakum borusunda karşılaştırarak kafa kafaya çarpışmalarını önermişlerdir. Sonuç olarak, bilim adamlarının kuvvetli proton demetlerini oluşturabilmek ve kullanabilmek için yeni teknikler geliştirmeleri lazımdı. Mezonların gözlemlenmesinin yanı sıra proton-antiproton çarpıştırıcısı, 1982'deki ilk operasyonundan 2002'de görevini Fermilab'daki Tevatron'a bırakıncaya kadar yüksek enerjili fiziğe birçok hizmeti olmuştur. CERN'de W bozonu ve Z bozonunun keşfi üzerinde eş zamanlı olarak iki takım çalışıyordu. UA2 olarak bilinen diğer takım W bozonunu UA1 takımıyla aynı anda Z bozonunu ise 3 hafta önceden keşfetmişti. Ancak keşfi UA1 takımının yaptığı kabul edildi. CERN'ın genel direktörü UA1 takımını UA2'nin protestolarına karşı destekledi. 30 Ağustos 2013 tarihinde İtalya Cumhurbaşkanı Giorgio Napolitano tarafından ömür boyu senatör atanmıştır. Suriye İç Savaşı'nda ölü sayısı Suriye iç savaşı'nda ölü sayısı. 15 Mart 2011 tarihinde Suriye İç Savaşı başladı. Onunla birlikte hem Suriye muhalefeti'nden hem de Beşşar Esad güçlerinden kayıp verildi. Ayrıca silahsız binlerce sivil öldü. En son ülke genelinde 20.000 ile 31.100 arasında tam belli olmayan bir ölü sayısı vardır. UNICEF, Suriye'de 500 çocuğun öldüğünü ve 400 çocuğun tutuklandığını bildirdi. Bazı bilgilere göre, 600 tutuklu işkence ile öldü. Luis Federico Leloir Luis Federico Leloir (6 Eylül 1906 - 2 Aralık 1987) Arjantinli doktor ve biyokimyacı. 1970'te Nobel Kimya ödülünü aldı. O şimdiye kadar bu ödülü alan ilk İspanyolca konuşa bilen bilim adamıydı. Fransa'da doğmuş olmasına rağmen, Leloir eğitiminin çoğunu Buenos Aires Üniversite'sinde aldı. 1987 yılına kadar özel araştırma grubu Fundación Instituto Campomar'ın yöneticisiydi. Buna rağmen onun laboratuvarları ikinci el ekipmanlarla doluydu. Ve rahatsız edici finansal destekleri vardı. Şeker içine yaptığı araştırma Nükleotit, Karbonhidrat metabolizması ve böbrek hipertansiyonu uluslararası ilgi ve şöhret kazandı ve önemli ilerlemelere yol açmıştır. Luis Leloir'un mezarlığı La Recoleta Mezarlığı, Buenos Aires'te bulunur. Innocence of Muslims'e gelen tepkiler "Innocence of Muslims"e gelen tepkiler, Eylül 2012'de Amerika Birleşik Devletleri'nde yayınlanan ve dine hakaret olarak algılanan "Innocence of Muslims" adlı film üzerine Müslümanların yoğun olarak yaşadıkları ülkelerde yapılan protesto ve saldırılar dizisidir. Dünyadaki birçok Müslüman ülkede protestolar yaşanmıştır. ABD bayrakları yakılmış, ve konsolosluklara saldırılar düzenlenmiştir. Libya'nın Bingazi şehrindeki ABD konsolosluğuna roketatar ile saldırı düzenlenmiş, ABD büyükelçisi Christopher Stevens dahil 4 kişi ölmüştür. İslamcı kesim en çok tepki gösterenlerdendir. Mısır, Suriye, Bahreyn, Pakistan, Somali, Nijerya ve İran dahil sayısız müslüman ülkede protestolar yaşanmıştır. Dünya genelindeki olaylarda ise 50'nin üzerinde kişi ölmüş, 694'ün üzerinde işi yaralanmıştır. ABD yönetiminden bu filme kınama gelmiştir. ABD Dışişleri Bakanı Hillary Clinton şu şekilde konuşmuştur; Üçlü İtilaf Üçlü İtilaf, Britanya-Rusya Antantı'nın (1907) imzalanmasıdan sonra Fransa, Britanya ve Rusya arasında kurulan ittifaktır. Bu üç gücün ittifakı Portekiz, Japonya, ABD, Brezilya, Kanada ve İspanya ile yapılan anlaşmalarla Alman İmparatorluğu, Avusturya-Macaristan İmparatorluğu ve İtalya Krallığı'nın Üçlü İttifak'ını güçlü bir şekilde dengelemiştir. (İtalya, Fransa ile gizli bir anlaşma yaparak Almanya ile ittifakını bozmuştur.) Tarihçiler ittifaklar sisteminin Birinci Dünya Savaşı'nın tetiklenmesindeki önemini hala tartışmaktadır. 1914 senesinde savaşın başlangıcında Üçlü İtilaf'ın üç üyesi de Müttefikler olarak Almanya ve Avusturya-Macaristan İmparatorluğu'a karşı savaşa girmiştir. Rusya daha önceden, 1873 yılında Çar II. Aleksandr, İmparator Franz Joseph ve Kayzer I. Wilhelm arasında kurulan bir ittifak olan Üç İmparator Birliği'nin bir üyesiydi. İttifak, Şansölye Otto von Bismarck'ın Fransa'yı diplomatik olarak izole etme planlarının bir parçasıydı. Çünkü Fransa'nın 1871'de kaybettiği toprakları yeniden kazanmayı hedeflediğinden endişeleniyordu. Ayrıca muhafazakâr hükümdarların düzen bozucu olarak nitelendirdiği Birinci Enternasyonal gibi radikal oluşumlarla da savaşmak istiyordu. Ancak birlik Rusya ile Avustuya-Macaristan arasındaki büyüyen gerilimden dolayı büyük bir zorlukla karşı karşıyaydı. Bu gerilim büyük ölçüde, milliyetçiliğin yükselmesi ve Osmanlı İmparatorluğu'nun güçsüzleşmesiyle birçok Osmanlı ilinin bağımsızlık için mücadele etmesinden kaynaklanıyordu. Balkanlar'daki durum (özellikle Sırp-Bulgar Savaşı'nın ardından) ve Rusya'nın 93 Harbi'ndeki kazançlarının ardından Berlin Antlaşması'nda haksızlığa uğradığını düşünmesi Birlik'in 1887'de yenilenmemesine neden oldu. Rusya'nın Fransa ile birlik olmasını engellemek adına, Bismarck 1887'de Rusya'yla Reasürans Anlaşması'nı imzalayarak, savaş çıkaması durumunda Rusya'nın tarafsızlığını garanti altına aldı. Rusya ile Fransa arasındaki ittifak ve Bismarck'ın 1887'de Rusya'yı Alman pazarlarından kovması nedeniyle anlaşma yenilenmedi. Böylece Almaya ile Rusya arasındaki ittifak sona ermiş oldu. Reasürans Anlaşması'na rağmen Rus liderleri ülkenin diplomatik açıdan yalnız kalmaması için alarma geçti ve 1892'de Fransa-Rusya İttifakı kuruldu. 1904'te Birleşik Krallık ve Fransa İngiltere-Fransa Dostluk Antlaşması olarak adlandırılan bir dizi anlaşma imzaladı. Bu anlaşmalar doğrudan kolonilerle ilgiliydi. Bu "dostluk", Britanya'nın Avrupa'daki tarafsızlığının sonunun habercisidir. Kısmen, Alman donanmasının büyüyerek Kraliyet Donanması'nın denizlerdeki üstünlüğünü tehdit edebilecek bir savaş gücü olmasında görüldüğü gibi Almanların yükselişine bir karşılıktır. 1907'de Birleşik Krallık ve Rusya, Britanya-Rusya Antantı olarak adlandırılan bir anlaşma imzaladı. Bu anlaşma, Orta Asya'da iki devlet arasında sürmekte olan rekabeti bitirmiştir.(Büyük Oyun). 19. yüzyılın son on "yılında Britanya "Muhteşem İzolasyon" dış politikasını benimsemiş görünmektedir. En büyük önceliği denizaşırı topraklarıdır. Ancak 1900'lerin başında Avrupa sahnesi muazzam bir değişim içerisine girmiştir. Britanya'da bazıları artık müttefiklere ihtiyaç duyulduğunu düşünmektedir. Birleşik Krallık, 19. yüzyılın büyük bir kısmında Fransa ve Rusya'yı en büyük rakipleri olarak görmüştür. Ancak Alman emperyalizminin aşikar tehdidi Britanya'nın bu konudaki düşüncelerinin değişmesine yol açmıştır." "Bunun üç ana nedeni şunlardır:" 1907'de İran, Afganistan ve Tibet üzerindeki uzun zamandır süre gelmekte olan anlaşmazlıkları çözmek ve Britanya'nın Yakın Doğu'daki Alman ilerlemesi ile ilgili kaygıların""a çare bulmak için Britanya-Rusya Antantı kabul edildi.