biri hâline geldi. Ne-Yo üç stüdyo albümü yayımladı: "In My Own Words" (2006), "Because of You" (2007) ve "Year of the Gentleman" (2008). İlk stüdyo albümü "In My Own Words", ilk haftasında 301,000 kopya satarak Amerikan albüm listesine bir numaradan giriş yaptı ve dünya çapında dört milyon ve Amerika Birleşik Devletleri'nde iki milyondan fazla kopya satarak RIAA'den platin plak kazandı. İkinci stüdyo albümü "Because of You" 1 Mayıs 2007'de piyasaya sürüldü ve Amerikan listelerine zirveden girdi. Albümün ilk teklisi olarak "Because of You" parçası piyasaya sunuldu. Ne-Yo, kariyeri boyunca çeşitli Grammy Ödülleri'ne aday gösterildi. Her üç stüdyo albümü de "En İyi Çağdaş R&B Albümü" ödülüne aday gösterilirken; "Year of the Gentleman" albümü "Yılın Albümü" dalında ödüle aday gösterildi. "So Sick", "Because of You" ve "Miss Independent" parçaları "En İyi Erkek Vokal R&B Performansı" dalında, "Closer" parçası "En İyi Erkek Vokal Pop Performansı" dalında, Rihanna'ya eşlik ettiği "Hate That I Love You" parçası "En İyi R&B Grup Performansı" ve "Hate That I Love You" ile "Miss Independent" parçaları "En İyi R&B Şarkısı" dalında Grammy'lere aday gösterildi. "Closer" video klibiyle 2008 yılında "En İyi Dans Videosu" dalında MTV Video Müzik Ödülü'ne aday gösterildi. Amerikan Müzik Ödülleri, 1973 yılından bu yana her yıl dağıtılan müzik ödülleridir. Ne-Yo'nun iki adaylığı bulunmaktadır. BET Ödülleri, 2001 yılından bu yana her yıl dağıtılan ödüllerdir. Ne-Yo, yedi adaylık arasından iki ödül kazanmıştır. BET Hip Hop Ödülleri, her yıl hip hop alanındaki başarılı sanatçılara verilen ödüllerdir. Ne-Yo'nun dört adaylığı bulunmaktadır. Grammy Ödülleri, 1958 yılından bu yana Amerika Birleşik Devletleri'nde her yıl dağıtılan müzik ödülleridir. Ne-Yo, on beş adaylık arasından üç ödül kazanmıştır. MOBO Ödülleri, 1995 yılından bu yana her yıl dağıtılan ödüllerdir. Ne-Yo, sekiz adaylık arasından iki ödül kazanmıştır. MTV Video Müzik Ödülleri, 1984 yılından bu yana MTV tarafından her yıl dağıtılan müzik ödülleridir. Ne-Yo'nun dört adaylığı bulunmaktadır. Soul Train Müzik Ödülleri, siyahî müzisyenlerin başarılarını ödüllendirmek amacıyla her yıl düzenlenen ödül törenidir. Ne-Yo, beş adaylık arasından iki ödül kazanmıştır. Aleksey Ä°gonin Aleksey İgonin (d. 18 Mart 1976 , Sankt-Peterburg ) , ortasahada oynayabildiği gibi savunmada da oynayabilen bir Rus futbolcudur. Şu anki takımı FK Saturn'ün kaptanıdır. 1998 yılında iki kere Rusya forması giymiştir. Jirō Minami II. Dünya Savaşı sonrası kurulan Uzak Doğu Uluslararası Askerî Ceza Mahkemesinde yargılanarak mahkeme kararıyla ömür boyu hapis cezasına çarptırılmıştır. 1954'te sağlık sorunları nedeniyle Sugamo Hapishanesi'nden tahliye edilmiştir. NGC 1512 NGC 1512 Saat takımyıldızı yönünde, Dünya'dan yaklaşık olarak 30 milyon ışık yılı uzaklıkta bulunan bir çubuklu sarmal gökada. 1826 yılında James Dunlop tarafından keşfedilmiştir ve Kılıçbalığı grubunun bir üyesidir. Dünya'dan bakış açısıyla dört yay-dakika güneybatısında, eliptik gökada NGC 1510 bulunmaktadır. Bu iki gökada etkileşim halindedir ve NGC 1512'nin dış sarmal yapısındaki bozulmanın sebebidir. HIPASS Kataloğunda iki gökadanın adı HIPASS J0403–43'dür. Aşağıda, yüksek çözünürlüklü görüntülerin dışında Hubble'dan elde edilen verilerin değişik tayf aralıklarındaki görüntüleri bulunmaktadır. 2010 FIFA Dünya Kupası elemeleri - UEFA 2. Grup 2010 FIFA Dünya Kupası Avrupa Elemeleri 2. Grupta 6 takım bulunur. Bunlar Yunanistan, İsrail, İsviçre, Moldova, Letonya ve Lüksemburg'dır. Maç programı 8 Ocak 2008 tarihinde İsrail'de yapılan bir toplantıda belirlendi. 30 oyun boyunca atılan 86 gol, maç başına 2.86 gol ortalaması vardı. 2003-04 Erkekler Türkiye Kupası (basketbol) Erkekler Türkiye Kupası 2003-2004 Sezonu, Erkekler Türkiye Kupası'nın 19. organizasyonudur. Eleme Grubu maçları Ekim 2003'te 4 farklı sehirde oynandı. A Grubu maçları Adapazarı'nda oynandı. B Grubu maçları Giresun'da oynandı. C Grubu maçları Mersin'da oynandı. D Grubu maçları Muğla'da oynandı. Arif Kocabıyık Arif Kocabıyık (d. 1 Eylül 1958, İzmir), Türk eski millî futbolcu, ve teknik direktör. Göztepe, İzmirspor, Fenerbahçe ve Galatasaray'un eski futbolcularındandır. Orta sahada, sağ kanat mevkiinde oynamıştır. Lakabı Medya tarafından Çingene Arif ya da Dansöz Arif olarak bilinirdi, tribünler tarafından ise Piç Arif de kullanılırdı. Göztepe'de futbola başlayan Arif Kocabıyık, daha sonra İzmirspor'un altyapısına geçti. Kısa süre sonra burada as takım kadrosuna dahil edildi ve kendini göstermeye başladı. Bunun üzerine birçok takımının transfer listesine girdi ve neticesinde 1979-80 sezonunda Süper Lig'e yeni yükselen Rizespor'a transfer oldu. Burada kısa sürede kendini daha da göstermeye başladı. 1981'de Fenerbahçe'ye transfer oldu, burada 2 şampiyonluk kazandıktan sonra 1985-86 sezonunda Galatasaray'a transfer oldu. Bu arada A millî takımda da sürekli yer bulmaya başladı. Zamanının belki de en teknik Türk futbolcusu oldu. İnanılmaz bir top cambazı olduğu hatta hareketleriyle fizik kurallarını bile neredeyse altüst ettiği söylenir. Galatasaray'da oldukça başarılı bir dönem geçiren Arif, 1988-89 sezonununda Galatasaray'la Şampiyon Kulüpler Kupası'nda Yarı Final Oynadı. İlk sezonunda takımı ligi namağlup ikinci tamamladı ancak 1986-87 sezonunun sonunda, sarı-kırmızılı ekip 14 sezon aradan sonra şampiyon oldu ve Arif bunda önemli pay sahibi oldu. 1988-89 sezonunda Galatasaray Şampiyon Kulüpler Kupası'nda yarı finale kadar çıktı. Arif etkili futboluyla bu başarıya da büyük katkı sağladı. 1989-90 sezonunun başında Galatasaray'dan ayrıldı. Göztepe ve Bursaspor'da forma giydi. En son Elazığspor'da profesyonel futbol oynadı ve ardından 2 seon Davutlar Belediyespor'da amatör olarak oynadıktan sonra futbolu bıraktı.. Arif Kocabıyık 2 kez ümit millî, 7 kez de A millî takım formasını giymiştir. 1982 yılında, o dönem maç kazanmakta zorlanan A millî takımın Arnavutluk ile oynadığı 1984 Avrupa Futbol Şampiyonası grup eleme maçında, son dakikalarda attığı golle hem galibiyeti getirdi, hem de 8 maçtır gol atamayan Ay-yıldızlıların hasretini giderdi. A millî takımda 1984 Avrupa Futbol Şampiyonası elemelerinin yanı sıra 1986 Dünya Kupası elemelerinde de oynadı. TBMM 5. dÃ¶nem milletvekilleri listesi TBMM 5. dönem milletvekilleri listesi, 1 Mart 1935 - 27 Aralık 1938 tarihleri arasında Türkiye Büyük Millet Meclisi'nde görev yapmış milletvekillerinin listesidir. Bu dönemdeki tüm milletvekilleri Cumhuriyet Halk Partisi'nden seçildi. Uyandırılmış Toprak Uyandırılmış Toprak, Mihail Şolohov'un Sessiz Akan Don'dan sonra ikinci büyük eseridir. 1932'de Uyandırılmış Toprak'ı yayınladığında Şolohov 27 yaşındaydı. 1932'de yayınlanan Uyandırılmış Toprak konusunu 1930'da başlatılan kollektifleştirme hareketi ile Kazak köylülerinin direnmesinden alır. Kitabı ilk olarak Mustafa Nihat Türkçeye kazandırmış ve 1938 de Remzi Yayınevi tarafından basılmıştır.Daha sonra 1965 yılında Cem yayınevi tarafından basılmıştır. Çevirisini Sabiha Bozbağ'ın Rusçadan yaptığı kitap Şolohov'un Türkçede yayınlanan ikinci eseridir. Uyandırılmış Toprak Şolohov'un Nobel Ödülü aldığı sene Türkiye'de yayınlanmıştır. Takazumi Oka II. Dünya Savaşı sonrası kurulan Uzak Doğu Uluslararası Askerî Ceza Mahkemesinde yargılanarak mahkeme kararıyla ömür boyu hapis cezasına çarptırılmıştır. 1954'te Sugamo Hapishanesi'nden tahliye edilmiştir. Wau Wau (Arapça: واو) Sudan'ın güneyindeki Batı Bahr El Gazal eyaletinin en önemli yerleşim birimi ve aynı zamanda da başkentidir. Jur Nehri'nin hemen kenarına kurulmuş şehirde etnik olarak üç büyük kabile bulunmaktadır. Bu kabileler Dinka, Fertit ve Luo'dur. Wau şehrinde iki mevsim görülmektedir. Yaz aylarını kapsayan Nisan Ekim dönemi yoğun yağmurlu geçerken yılın geri kalan kısmı kurak geçmektedir. Wau Gezi Notları Albert Gobat Charles Albert Gobat (d. 21 Mayıs 1843 - ö. 16 Mart 1914), İsviçreli yazar, eğitim yöneticisi ve 1902 yılında Élie Ducommun ile birlikte Nobel Barış Ödülü alan siyasetçi. Ödülü alma sebebi Ducommun ile birlikte Uluslararası Barış Bürosu'na liderlik etmesinden dolayıdır. Gobat, 21 Mayıs 1843'te İsviçre'nin Tramelan kasabasında doğmuştur. Babası protestan bir papazdır. Amcası ise Kudüs'te piskoposluk yapmış bir misyoner olan Samuel Gobat'tır. Eğitimini Heidelberg, Basel, Bern ve Paris üniversitelerinde almıştır. Hukuk üzerine doktorasını 1867 yılında Heidelberg Üniversitesi'nde yapmıştır. 1910'da da o sıralarda yöneticisi olduğu Uluslararası Barış Bürosu, Nobel Barış Ödülü'ne layık görülmüştür. 16 Mart 1914'te(71 yaşındayken) İsviçre'nin Bern şehrinde bir barış konferansında konuşma yapacağı sırada çökmüş, olaydan bir saat sonra da hayata gözlerini yummuştur. Kurucularından biri olduğu ve bir dönem yöneticilik yaptığı Uluslararası Barış Bürosu dünyanın en eski barış kuruluşudur ve hâlen hizmet vermektedir. Mario (şarkıcı) Mario Dewar Barrett (d. 27 Ağustos 1986), Amerikalı bir R&B/pop şarkıcısı ve söz yazarı. "Just a Friend 2002" (2002) ve "Let Me Love You" (2004) parçalarıyla tanınmaktadır. İki kez Billboard Müzik Ödülü kazanmış ve "Step Up" ve "Freedom Writers" filmlerinde rol aldı. Son albümü "Go!", 11 Aralık 2007'de ABD'de piyasaya sürüldü. 18 Şubat 2008'de Mario, Dancing with the Stars'ın altıncı sezonunda yer alacağını açıkladı. 15 yaşındayken Warryn Campbell'in prodüktörlüğünde, kendi adını taşıyan ilk albümünü kaydetmeye başladı. 2002'de yayınlanan albümün ilk single'ı, Biz Markie cover'ı "Just a Friend" listelerde büyük başarı elde ederek 4 numaraya kadar yükseldi. Mario'nun 2004 yılında yayınlanan ikinci albümü "Turning Point", R&B listesinde 2 numaraya kadar yükselirken, albümde yer alan "Let Me Love You" şarkısı Mario'nun olduğu kadar, şarkının söz yazarı olan Ne-Yo'nun da kariyerini bir anda parlattı. "Billboard" Hot 100 listesinde zirveye kadar yükselen şarkı, bir numarada tam dokuz hafta yer aldı. Mario, annesine adadığı üçüncü albümü "Go!"'yu, daha önce pek çok çıkış tarihi belirlense de ancak 2007'nin Aralık ayında piyasaya sürebildi. Albümde yer alan parçaların prodüksiyonlarını Polow da Don, Timbaland, Stargate, The Neptunes, Akon ve The Underdogs gibi isimler yaptı. Albümdeki "How Do I Breathe" ve "Crying out for Me", "Music for Love" şarkıları single olarak yayınlandı. Ayrıca, Knightwritaz adlı bir prodüksiyon ekibi kuran Mario; Jennifer Lopez, Chris Brown gibi isimlere pek çok şarkı yazdı. 2008'in başlarında dördüncü albümü üzerinde çalışmaya başlayan Mario'nun yaptığı pek çok yeni şarkı internete sızdırıldı. Mario’nun yeni albümü olan D.N.A.'nın 22 Eylül 2009'da çıkacağı açıklandı. DNA adlı albümden ilk önce Break up adlı şarkıyı sonrasında Thinkin' About You ve en son Ooh Baby şarkısını single olarak yayınladı Ogle Design Ogle Design, bir İngiliz tasarım danışmanlığı şirketidir. 1954 yılında David Ogle tarafından Letchworth, Hertfordshire'da kurulmuştur. Carazo Carazo Nikaragua'nın güneybatısında il. Güneybatıda Büyük Okyanus ile çevrilidir. Yüzölçümü 1.032 km'dir. Kıyıdaki düzlüklerden volkanik dağ sıralarına doğru yükselir. Nüfus vadilerde ve doğudaki dağların eteklerinde yoğunlaşmıştır. Yılda 1.200 mm yapış alan ve verimli topraklara kaplı olan Carazo'da kahve, tütün, mısır, fasulye, meyve ve çeşitli sebze yetiştirilir. İl merkezi ve başlıca kahve üretim bölgesi olan Jinotepe ile ilin en büyük kenti Diriamba, Demiryolu ve Pan-Amerikan Karayolu ile ulusal başkent Managua'ya bağlanır. Nüfusu 97.106 kişidir (1985). Interpol (mÃ¼zik grubu) Interpol, 1997 yılında New York'ta kurulmuş Amerika kökenli bir gruptur. Grubun kurucu üyeleri Paul Banks (vokal, ritim gitar), Daniel Kessler (baş gitarist, arka vokal), Carlos Dengler (bas gitar), Sam Fogarino (davul)'dur. Carlos Dengler 2010 senesinde gruptan ayrılmıştır. Interpol'ün ilk albümü "Turn on the Bright Lights" (2002) iyi eleştiriler almış,ünlü müzik dergisi NME tarafından 2002'nin en iyi 10 albümü arasında gösterilmiştir. Ayrıca Pitchfork Media tarafından 2002 yılının en iyi albümü seçilmiştir. Daha sonra gelen "Antics" (2004) ve "Our Love to Admire" (2007) albümleri grubun başarısını onaylatmış ve müzik dünyasındaki yerini kalıcılaştırmıştır. Grubun temelleri tüm üyeleri öğrenci iken New York Üniversitesi'nde atılmıştır. Gitarist Daniel Kessler bir süredir grup kurma arayışı içerisindeydi.Tam o sırada baterist Greg Drudy ile tanıştı. Kessler'ın tarih sınıfında tanıştığı Carlos Dengler da gruba katıldı. Kessler Paris'te okurken tanıştığı Paul Banks ile tanıştı. Daha sonra yolda karşılaştığı Paul Banks'e grubun solistliğini teklif etti. 2000 yılında Greg Drudy gruptan ayrıldı. Kessler onun yerine bir giyim mağazasından tanıdığı Sam Fogarino'yu gruba kattı. "Turn on the Bright Lights" 19 Ağustos 2002 yılında Matador Records etiketiyle yayınlandı. 2002 yılının en iyi albümleri arasında görüldü. Birçok Top 10 listesinde kendine yer buldu. Pitchfork tarafından yılın en iyi albümü seçildi. Grup bu albüm için geniş bir tur gerçekleştirdi. Bu tur sırasında grubun tanıtımına önemli katkıda bulunan televizyon programlarına katıldı. Albümün adı NYC şarkısındaki sözlerden gelmektedir. Albümdeki şarkılardan "Untitled" Amerikan televizyon serisi Friends'de 9. sezonun son bölümünde kullanıldı. Grup yeni albümün kayıtları için 2003 yılında tekrar toplandı. 28 Eylül 2004'te ikinci albüm "Antics" yine Matador Records etiketilyle yayınlandı. Albümde bulunan "Slow Hands", "Evil", "C'mere" gibi parçalar Interpol'ün ilk defa İngiltere listelerinde Top 40'a girmesini sağladı. Ayrıca ilk albümde olduğu gibi yılın en iyi on albüm listelerinde kendine yer buldu. Grup bu albüm sonrası çıktığı turda daha çok sayıda ve daha büyük mekanlarda çalmaya başladı. Interpol'ün "Antics" turu 18 ay sürdü. Bu süre zarfında U2 ve The Cure gibi gruplarla beraber çalma şansı buldular. Ayrıca grup tur sırasında televizyon dizisi Six Feet Under için bir şarkı besteledi. Albümde bulunan "Evil" şarkısı Grey's Anatomy dizisinin birinci sezonunda kullanıldı. Mart 2006'da baterist Sam Fogarino grubun yeni bir albüm için çalıştığı doğruladı. Ayrıca grubun farklı bir firma ile çalışmak üzere Matador Records ile yollarını ayırdığınıda onayladı. Daha sonra grubun Capitol Records ile anlaştığı açıklandı. Grup çıktığı turda Avrupa ve Amerika'yı dolaştı.Küçük mekanlarda çalarak bazı denemelerde bulundular. Albüm 10 Temmuz, 2007'de yayınlandı. Billboard Top 200 listesinin 4. sırasına yerleşerek müzik piyasasına etkileyici bir giriş yaptı. Interpol ilk defa bu albümde klavyelere ağırlık vermeye başladı.Bunun sonucu olarak albüm öncekilere oranla daha çeşitli bir yapıya büründü. "Slow Hands" ve "Evil" gibi parçalarla benzer bir iki parçanın yanında "The Lighthouse" gibi daha deneysel parçalara yer verildi. Grup albümün turunda Chicago'daki Lollapalooza festivalinde headliner olarak sahne aldı. Direkt serbest vuruÅŸ Direkt serbest vuruş, futbolda savunma durumundaki takımın topa ceza sahası dışında elle dokunması veya bir oyuncuya faul yapması sonucunda kullanılan faul atışı. Serbest vuruşta hakem, kalecinin istediği kadar oyuncuyu toptan 9, 15 m uzaklaştırır ve sonra faul atışını kullanacak oyuncu topun başına geçer ve vuruşunu yapar. Savunma amacıyla toptan 9,15 m uzaklaşan oyunculara "baraj" adı verilir. Hakem geçici sprey ile topun yerini ve barajın yerini işaretler. Frikikten direkt olarak kaleye gol atılabilr. Frikik faule maruz kalan takımın kendi yarı sahasında olursa baraj kurulamaz. Serbest vuruşta baraj mesafesini bozan oyuncu sarı kartla cezalandırılır. Aşağıda belirtilen ihlallerden birisi hakemin kanaatince dikkatsiz, kontrolsüz veya aşırı güç kullanarak yapılırsa, karşı takım lehine bir direkt serbest vuruş verilir: Bir oyuncunun aşağıdaki 3 ihlalden birini yapması durumunda ise rakip takım lehine bir direkt serbest vuruş verilir: Yukarıdaki ihlallerin herhangi biri bir oyuncu tarafından, kendi ceza alanı içerisinde yapılırsa; diğer takım lehine penaltı vuruşu verilmektedir. Tam Zamanı Şimdi Tam Zamanı Şimdi, Athena grubunun 2000 yılında Universal Müzik etiketi ile çıkarttığı albümü. Albümle aynı isimde olan şarkı FIFA 2006'da Soundtrack olarak kullanılmıştır. Orangerie MÃ¼zesi Orangerie Müzesi (Fransızca: Musée de l'Orangerie / "Limonluk Müzesi"), Paris'te bulunan bir sanat müzesidir. Müzede izlenimcilik, ard izlenimcilik ve Paris Okulu akımlarına ait tablolar sergilenir. Paul Cézanne, Henri Matisse, Amedeo Modigliani, Claude Monet, Pablo Picasso, Pierre-Auguste Renoir, Henri Rousseau, Chaim Soutine, Alfred Sisley ve Maurice Utrillo gibi ressamların eserleri müzede yer alır. Tuileries Sarayı'nın eski limonluğu olan müze binası, Sen Nehri kenarında, Tuileries Bahçesi'nin Concorde Meydanı'ndaki güneybatı girişindedir. Müzenin karşısında, bahçenin kuzeybatı girişinde yer alan eski tenis kortu binasında ise, çağdaş sanat müzesi olarak kullanılmakta olan Galerie nationale du Jeu de Paume yer alır. Binanın özgün planları Fransız mimar Firmin Bourgeois tarafından çizildi. Bina daha sonra, Louis Visconti'nin liderliğindeki bir ekip tarafından 1852'de tamamlandı ve Tuileries Bahçesi'nin limonluğu olarak kullanılmaya başladı. Bina İkinci İmparatorluk boyunca, bahçedeki soğuğa dayanıksız bitkilerin kış aylarında korunması amacıyla kullanıldı. Üçüncü Cumhuriyet'in ilk yıllarında binanın kullanım amacı değişti. Bir süre depo, kışla, konser salonu ve spor salonu olarak kullanıldı. Zaman zaman inşaat şantiyesi, bahçıvan deposu, köpek barınağı ve hatta sergi salonu olarak da kullanıldı. 1921'de bina, karşısında yer alan jeu de paume salonuyla birlikte Güzel Sanatlar İdaresine devredildi ve binalarda "Musée du Luxembourg" isimli bir çağdaş sanat müzesi açılması planlandı. 1927'de Claude Monet, arkadaşı Georges Clemenceau'nun girişimleri sonucunda, "Nilüferler" serisine ait 8 büyük tablosunu, bu binada sergilenmek üzere Fransa Devleti'ne hediye etti. Tablolar, Monet'nin Giverny'deki nilüferlerle kaplı göletinin panoramik bir görüntüsünü oluşturacak şekilde, binanın içindeki iki oval odada sergilenmeye başladı. André Masson'un 1952'de ""İzlenimcilik'in Sistine Şapeli"" olarak tanımladığı bu iki salon, o dönemde "Musée Claude Monet" adıyla da anılıyordu ve binadaki sergi alanının yarısını kaplıyordu. Alanın diğer yarısında ise geçici sergiler düzenleniyordu. 1932'de Édouard Manet'nin yüzüncü doğum yılı anısına düzenlenen büyük retrospektif sergi bu alanda gerçekleştirildi. Aynı şekilde 1941 yılında, savaşa rağmen Berthe Morisot'un yüzüncü doğum yılı sergisi de burada düzenlendi. 1959 ile 1963 yılları arasında, Jean Walter ve Paul Guillaume Koleksiyonu müzenin mülkiyetine geçti. Koleksiyonda bulunan 144 tablonun sergilenebilmesi için 1960 ile 1965 yılları arasında binada büyük çaplı bir renovasyon çalışması yapıldı. Binanın içi, beton bir tavan yapılarak iki kat hâline getirildi. Monet'nin tabloları daha önce bulundukları yerde bırakılarak yapay ışık ile ışıklandırıldı. Walter-Guillaume Koleksiyonu ise yeni yapılan ve gün ışığının ulaşabildiği ikinci katta sergilenmeye başladı. 1999'da müzede birkaç ay süren bir sergi kapsamında, Monet'nin "Nilüferler" serisine ait birçok resim, dünyanın çeşitli yerlerindeki müzelerden toplanarak sergilendi. Ressamın bahçesindeki gölette yer alan nilüferleri resmettiği 250 tablosundan 60 tanesi bu sergide yer aldı. Bu özel sergi için müzenin duvarları mor ve menekşe rengi tonlarına boyandı. 2000 ile 2006 arasında, binanın anıt değeri de dikkate alınarak, kapsamlı bir yenileme ve genişletme çalışması daha yapıldı. Monet'nin "Nilüferler"'inin yeniden gün ışığına kavuşturulması için, ara tavan kaldırıldı. Walter-Guillaume Koleksiyonu için, binanın yan tarafına, camla kaplı tavanından gün ışığı alabilen bir yeraltı salonu inşa edildi. Bu ek bina için yapılan kazı çalışmaları sırasında, XIII. Louis zamanından kalma 400 yıllık surlar keşfedildi. Bu tarihi yapının korumaya alınabilmesi için inşaat bir süre durdu. Kalıntıların bir bölümü müzenin alt katında görülebilmektedir. 29 milyon Euroya mal olan bu yenilemeler sonrasında müzenin sergileme alanı 3200 m'den 6300 m'ye çıktı. Musée de l'Orangerie koleksiyondaki en bilinen eserler Claude Monet'nin "Nilüferler" serisine ait olan tablolardır. Yüksekliği 2 metre olan bu tabloların bazılarının uzunluğu 17 metreye kadar çıkar ve tüm resimlerin toplam uzunluğu 100 metreyi aşar. Ressamın 20. yüzyıl başlarında çizdiği bu tabloların haricinde, İzlenimciler'in ilk sergisinin açıldığı 1874'te yapılmış bir resmi de müzede yer alır. "Argenteuil" isimli bu tablo Walter-Guillaume Koleksiyonu'nun da ilk tablolarında biridir. Birkaç ressamın eserleri üzerine özelleşmiş olan bu koleksiyonda, her ressama ait geniş eser grupları bulunur. Koleksiyonda 20'den fazla eseri bulunan Pierre-Auguste Renoir, müzedeki ressamlar arasında ilk sıradadır. Ressamın çeşitli natürmort ve kadın tasvirlerinin yanı sıra, "Palyaço Kılığında Claude Renoir" ve "Piyano Başında Genç Kızlar" tabloları da buradadır. Alfred Sisley'ye ait bir manzara resmi ile müzenin İzlenimci bölümü sona erer. Paul Gauguin'in Güney Denizleri'ne ait bir manzara resminin ardından, Paul Cézanne'a ait 13 eser sıralanır. Bu eserler arasında manzara resimleri, portreler ve natürmortlar bulunur. Müzede fazla sayıda eseri bulunan ressamlardan biri de, 9 tablosu sergilenen Henri Rousseau'dur. Ressamın "Evlilik" ve "Juniet Baba'nın Arabaları" isimli eserleri bu müzededir. Walter-Guillaume Koleksiyonu'nun bir başka odak noktasını, 20. yüzyılın başlarında eserler veren ressamlar oluşturur. André Derain ve Chaim Soutine'in her birinin 20'den fazla eseri müzede yer alır. Maurice Utrillo'nun müzede yer alan 10 tablosu arasında, ressamın karakteristik eserleri olan Paris manzaraları bulunur. Pablo Picasso'nun, pembe döneminden 1920'li yıllardaki kübik eserlerine uzanan on bir tablosu da müzede sergilenmektedir. Müzede ayrıca, Amedeo Modigliani'ye ait beş portre, Henri Matisse'in bazı iç mekân resimleri, Marie Laurencin'in bazı eserleri ve Kees van Dongen'in bir tablosu vardır. Interpol (anlam ayrımı) İHH İnsani Yardım Vakfı İnsan Hak ve Hürriyetleri İnsani Yardım Vakfı ya da kısaca İHH İnsani Yardım Vakfı, yüzün üzerinde ülkede insani yardım, insan hakları ve insani diplomasi alanlarında faaliyet gösteren uluslararası bir sivil toplum kuruluşudur. Bosna Savaşı’nda mağdur olan Müslümanlara yardım etmek için 1992'de gönüllü faaliyetlerle başlayan insani yardım çalışmalarının, 1995 yılında vakıf olarak yapılanması ile İstanbul’da hayat bulmuştur. Vakıf, Bosna Savaşı'nın ardından Çeçenistan, Filistin, Kosova, Suriye gibi savaş bölgelerine yardım götürerek faaliyetlerine devam etmiştir. Faaliyetleri sadece bu bölgelerle sınırlı kalmayıp 5 kıtadaki birçok ülkede başta gıda olmak üzere eğitim ve sağlık alanlarında yardım faaliyetleri gerçekleştirmekte; yetimhane, su kuyusu, okul, hastane, cami, kültür merkezi gibi kalıcı eserler inşa etmektedir. Ulusal ve uluslararası bir yardım kuruluşu olarak birçok organizasyon ile yakın işbirliği içinde çalışan İHH; İslam Dünyası Sivil Toplum Kuruluşları Birliği (İDSB), İnsani Forum (THF), Uluslararası Gönüllü Kuruluşlar Konseyi (ICVA), Türkiye Gönüllü Teşekküller Vakfı'na (TGTV) üyedir. İHH, Birleşmiş Milletler Ekonomik ve Sosyal Konseyi (ECOSOC) tarafından danışmanlık statüsü tanınmış 3000 örgütten birisidir. Vakıf aynı zamanda İslam İşbirliği Teşkilatı'na (OIC) danışman statüsünde üye ve İslam İşbirliği Teşkilatı İnsani Fonu'na (OICHF) meclis üyesidir. 2007 yılında TBMM Üstün Hizmet Ödülü'ne layık görülen İHH İnsani Yardım Vakfı'na Bakanlar Kurulu'nun 04.04.2011 tarih ve 2011/1799 sayılı kararı ile vergi muafiyeti tanınmış, kamu yararına çalışan vakıf statüsü verilmiştir. Bir düşünce kuruluşu olan İHH İnsani ve Sosyal Araştırmalar Merkezi'ni (İNSAMER) kendi bünyesinde 2014 yılında kurmuştur. Bu merkez, sosyal bilimlerin farklı alanlarında araştırmalar ve bilimsel çalışmalar yürütmenin yanı sıra bölgesel ve küresel gelişmeleri takip ederek geleceğe yönelik öngörülerde bulunur ve saha raporları hazırlar. Değerlendirmelerini ve öngörülerini makale, analiz, rapor ve kitaplar vasıtasıyla kamuoyu ile paylaşır. Vakfın insani yardım, insan hakları ve insani diplomasi olmak üzere üç temel çalışma alanı bulunmaktadır. Acil yardım, arama kurtarma, yetim, kalıcı eser inşası, katarakt, eğitim, sağlık, kış yardımları yanı sıra rehine özgürleştirme ve arabuluculuk gibi kriz önleyici çalışmalarla birlikte insan hak ve hürriyetlerini savunmak adına yürütülen hukuk mücadeleleri İHH'nın bu üç temel çalışma alanı içinde yer alır. Vakıf aynı zamanda çeşitli uluslararası toplantılara katılım sağlayarak veya uluslararası toplantılara ev sahipliği yaparak çalışma alanlarındaki saha tecrübelerini diğer ülke ve kuruluşlarına aktarmaktadır. Vakıf daha çok "insani yardım" alanında tanınsa da insanların yardıma muhtaç duruma düşmemesi için insani diplomasi faaliyetleri de yürütmektedir. Özellikle çatışma ve savaşa yol açabilecek krizleri önlemeye çalışma ve yaşanan hak ihlallerinin dünya kamuoyuna duyurulması adına raporlar yayımlamakta; uluslararası hukuk mercilerini harekete geçirmek için girişimlerde bulunmaktadır. Doğu Türkistan, Tacikistan, Orta Afrika Cumhuriyeti, Mali, Suriye ve Filipinler gibi çatışma bölgelerindeki diplomasi çalışmaları buna örnektir. 24 Mart 2013 tarihinde, kendisini anti-emperyalist ve milliyetçi olarak gören ve Séléka olarak adlandırılan asi kuvvetler, başkent Bangui'de şiddetli çatışmalara sebep olmuş ve başkanlık binasını işgal ederek, ülke yönetimine el koymuşlardır. Bu gelişmeler üzerine General François Bozizé önce Demokratik Kongo Cumhuriyeti'ne ardında da Kamerun'a kaçmıştır. Bu tarihten sonra ülkenin devlet başkanlığı koltuğuna oturan Michel Djotodia Ağustos ayında resmî olarak bu göreve getirilmiştir. Djotodia her ne kadar Eylül ayında Séléka'yı feshetse de, Kasım ayında ülke içerisindeki şiddet olayları yeniden alevlenmiştir. Özellikle feshedilen eski Séléka asi kuvvetleri ile Bozizé yanlıları arasında başlayan çatışmalar daha sonra hristiyan - müslüman çatışmasına dönüşmüş ve bu çatışmalarda sivil halka karşı da eylemler gerçekleştirilmiştir. Bu gelişmeler neticesinde devlet otoritesi kaybolan ülkede sivil halk ülkenin özellikle kuzeybatı bölgelerini terk etmek zorunda bırakılmıştır. Ülkedeki insani kriz ve çatışmalar öncesinde diplomatik çalışmalar başlatan İHH, mağdur durumda kalan insanlara yardım ulaştırmış; krizin büyümemesi için dünya kamuoyunun harekete geçmesi adına rapor hazırlamıştır. 20.yüzyıla kadar kendi bağımsız devletlerinde yaşayan, günümüzde yaklaşık 5 milyonluk bir nüfusa sahip olan Moro Müslümanları, bölgenin 1946 yılında ABD sömürge yönetimi tarafından Filipinler idaresine bırakılmasıyla bağımsızlığını kaybetmiştir. Moro halkı 1946 yılından itibaren bağımsızlık günlerine geri dönme amacıyla siyasi müzakere yollarını kullanmaya başlamıştır. Ancak takip eden yıllarda siyasi müzakerelerin sonuç vermemesi ve Müslüman halkı hedef alan saldırıların katliama ve sonrasında etnik temizlik harekatına dönüşmesi Moro Müslümanlarının 70'li yıllarda silahlı mücadele kararı almasına neden olmuştur. 40 yılı aşkın süredir Filipinler devleti ile Morolu Müslümanlar arasında devam eden çatışmalarda 120 binden fazla insan hayatını kaybetmiş, 2 milyon kişi de hayatlarını kurtarmak için mülteci durumuna düşmüştür. 2012 yılı öncesine kadar ağır çatışmaların yaşandığı, milyonlarca insanın mülteci olduğu; saldırı, gözaltı, işkence gibi sayısız hak ihlallerinin yaşandığı Filipinler'de artık barış sürecine girilmiştir. Filipinler hükûmeti ile Moro İslami Kurtuluş Cephesi arasında 2012 yılında barış süreci başlamış, bu süreç Bangsamoro Özerk Bölgesi’nin kurulması yönünde sonuç vermiştir. Taraflar arasında yapılan anlaşmaların uygulanmasını gözlemlemek ve incelemek üzere 2013 yılında Bağımsız Gözlemci Heyeti kurulmuştur. Bu heyette İHH İnsani Yardım Vakfı adına başkan vekili Hüseyin Oruç yer almaktadır. Üst düzey devlet görevlileriyle de görüşen heyet, sürecin hangi noktada olduğu, anlaşmaların uygulanıp uygulanmadığı ile ilgili saha çalışmaları yapmaktadır. Heyet ayrıca taraflardan süreçle ilgili düzenli raporlar almakta; görüşme ve gözlem sonuçlarına göre raporlar hazırlamaktadır. Heyetin diğer üyeleri şöyledir: Alistair Mac Donald "(AB Eski Filipinler Büyükelçisi)", Steven Rood "(The Asia Foundation ülke temsilcisi)", Karen Tanyada "(Gaston Z Ortigas Başkanı)" ve Zainuddin Malang "(Mindanao İnsan Hakları Merkezi Yöneticisi)". Vakıf Türkiye'yi bölgede temsil ederek barış sürecine katkıda bulunmanın yanı sıra insani yardım alanında da bölge insanları için çalışmalar yürütmektedir. Ocak 2019'da yapılan referanduma göre Bangsamoro Otonom Bölgesi özerklik hakkına kavuşmuştur. Vakıf, savaş ve kriz bölgelerinde çatışan taraflar arasında hakemlik ve arabuluculuk yapmanın yanı sıra hukuksuzca tutuklanan, rehin alınan suçsuz ve masum insanların hayatlarının kurtarılması için de diplomatik çalışmalar yapmaktadır. 2013 yılının Ağustos ayında Suriye'nin başkenti Şam'ın Seyyide Zeyneb bölgesine dini ziyaret için gittikleri ifade edilen 48 İranlı, Özgür Suriye Ordusu'na (ÖSO) bağlı el-Bera Sancağı Tugayı tarafından rehin alındı. ÖSO, rehin aldığı İranlıların, Suriye rejimine destek için ülkeye gelen 150 kişilik İranlı keşif birliğinden olduklarını ve aralarında İran Devrim Muhafızları bulunduğunu iddia etti. Suriye rejiminin esir tuttuğu akrabalarını kurtarmak isteyenlerin müracaatlarını değerlendiren İHH başkanı Fehmi Bülent Yıldırım'ın çatışan taraflar arasında yürüttüğü müzakereler ve arabuluculuk girişimleri sonucu 48 İran vatandaşına karşılık Suriye hapishanelerinde hukuksuzca tutulan 2.130 Suriyeli esir özgürlüğüne kavuşturulmuştur. 2015 yılında Suriye, Pakistan ve Libya’da toplam 10 kişi İHH'nın arabuluculuk girişimleri sonucu serbest bırakılmıştır. Bu rehinelerden biri Türkiye, 2’si Çek Cumhuriyeti, 4’ü İsveç, biri Almanya, 2’si Polonya vatandaşıydı. Ayrıca İHH, 2015’in son günlerinde Suriye’de 464 kişinin hayatının söz konusu olduğu rehine özgürlüğü operasyonunda görev almıştır. Çatışma bölgelerinde muhasara altında bulunan Şii ve Sünni yaralılar 1,5 aylık bir çalışmanın neticesinde Hatay ve Beyrut üzerinden özgürlüklerine kavuşturulmuştur. İHH'nın 2015 itibarıyla özgürlüğüne kavuşturduğu tutuklu ve rehineler: Savaş, iç çatışma, deprem, sel, tsunami, yangın, heyelan, kuraklık, salgın hastalık, yoksulluk, kıtlık gibi sebeplerle her yıl milyonlarca insan hayat mücadelesi vermektedir. Son 30 yılda sadece doğal afetlerden dolayı 2.3 milyon insan hayatını kaybetmiştir. Sadece 2012 yılında 124,5 milyon insan doğal afetlerden dolayı mağdur olmuştur. Hayat mücadelesi veren mağdur veya mazlum insanlara ulaşmak, acil yardım ve arama-kurtarma çalışmalarının en büyük amacıdır. Vakıf, Bosna Savaşı'nda mağdur olan Müslümanlara yardım etmek için gönüllü faaliyetlerle kurulmuş; o günden itibaren vakfın en büyük faaliyetlerinden biri acil yardım ve arama kurtarma çalışmaları olmuştur. Bosna, Kosova, Çeçenistan, Afganistan, Pakistan, Keşmir, Nepal, Arakan, Haiti, Filipinler, Çad, Etiyopya, Japonya, Endonezya, Filistin, Somali, Irak, Orta Afrika Cumhuriyeti ve Suriye vakfın acil olarak yardım veya arama kurtarma çalışması başlattığı ülkelerden bazılarıdır. Muhtaç durumda kalan insanların temel insani ihtiyaçlarını karşılamayı hedefleyen vakıf, acil durumlara yerinde müdahale ederek gıda, sağlık, barınma, eğitim gibi temel konularda bölgelere hizmet götürmektedir. Olağanüstü durumlara karşı vakfın gerçekleştirdiği acil yardım faaliyetleri şu şekildedir: Vakfın bünyesinde doğal afetlere müdahale edebilecek yetkinliğe sahip ekipler yer almaktadır. İHH acil yardım ve arama kurtarma ekipleri yetkinlik elde edebilmek için birçok farklı eğitimden geçmektedir. Bu ekipler göçükte, su altında ve yangında arama kurtarma ve ilk yardım faaliyeti yapabilmektedir. Yangının gerçekleştiği mekandan yaralı tahliyesi, tahliye düzenekleri kurulması ve benzeri eğitimleri alan ekipler mekan yapısına özel müdahale edebilme kabiliyetine sahiptirler. İletişimin çöktüğü, telefon ve internet şebekelerinin çalışmadığı afet durumlarında kullanılmak üzere telsiz eğitimleri alan ekipler telsiz istasyonu kurma ve afet durumları için iletişim ağı oluşturma konularında yetkindirler. Vakfın acil yardım ve arama kurtarma ekipleri aynı zamanda İBİTEM ve AFAD ekipleriyle ortak eğitim çalışmaları yapmaktadır. Ekiplerin arama kurtarma eğitimleri İHH bünyesinde devam etmekte; 2016 yılı itibarıyla farklı seviyelerde 850 kişi bu eğitimleri almış ve afetlere hazır durumdadır. Vakfın arama kurtarma ve acil yardım ekipleri Filipinler tayfununda , Nepal, Haiti ve Van depremlerinde aktif olarak görev yapmıştır. Vakıf, Van depreminden sonra bölgedeki çalışmaları esnasında depremzedelerin ihtiyaçları için rapor hazırlamıştır. Depremde evini kaybeden 64 depremzede aile için ev inşa etmiştir. Vakıf olası Marmara depremlerine, özellikle de İstanbul'a dışarıdan müdahale edebilmek amacıyla Bursa'da 2013 yılında temelini attığı Marmara Afet Koordinasyon Merkezi'ni inşa etmiştir. Bu merkez afet durumunda insanlara ulaşabilmek, zararlarını azaltabilmek için yönetim ve koordinasyon sağlanabilecek eğitimli bir ekip ve gerekli ekipmanların var olmasıyla birlikte acil yardım ve arama kurtarma faaliyetleri için hazırlıklı olmayı amaçlamaktadır. 4 dönüm arazi üzerinde inşa edilen, 7.200 metrekarelik kullanım alanına sahip olan merkez, AFAD ve valilikler ile koordine halinde halka acil yardım ve arama kurtarma eğitimlerinin verebileceği donanıma sahiptir. 35 TIR’lık malzeme kapasiteli depo, 200 kişilik sığınak, 2.000 kişilik yemek hazırlama kapasiteli mutfak ile birlikte 33 ton temiz kullanım suyu ve 150 ton yangın söndürme suyu kapasiteli su deposu merkezin özellikleri arasındadır. Marmara Afet Koordinasyon Merkezi, bulunduğu konum itibarıyla olası bir deprem esnasında hem ana arterlere hem de kara, deniz ve hava yolu ulaşımına yakınlığıyla ilk müdahalenin hızlı bir şekilde yapılmasına imkân tanımaktadır. Vakfın Suriye Savaşı'nda mağdur olmuş insanlara yönelik acil yardım çalışmaları Türkiye'de Reyhanlı, Kilis, Şanlıurfa ve Yayladağı; Suriye'de Bab'ul-Hava, Bab'us-Selam ve Türkmendağı olmak üzere 7 ayrı merkezden yürütülmektedir. Gıda, sağlık, giyim gibi insani yardımların koordine edilip sevkiyatının yapıldığı, kendi bünyelerinde lojistik depolarına sahip bu koordine merkezlerinde diplomatik ve uluslararası toplantılar da gerçekleştirilmektedir. Sadece 2015 yılında Suriye'deki muhtaç insanlara 266 milyon ekmek, 45 bin ton gıda, 22 bin Ramazan kumanyası, 6 bin Kurban hissesi, 150 bin adet tıbbi malzeme ulaştırılmıştır. Barınma ihtiyacının karşılanması amacıyla vakfın Suriye içerisinde inşa ettiği 24 konteyner ve çadır kentte yaklaşık 150 bin mülteci yaşamaktadır. Vakıf tarafından Temmuz 2018'de yayınlanan rapora göre 1 Ocak 2012 - 30 Haziran 2018 tarihleri arasında Suriyeli mültecilere yardım için 360.605.013 Amerikan Doları harcanmıştır. Bu yardımların arasında; Reyhanlı ve Kilis’teki fırınlarda üretilen 135 milyon ekmek, Suriye içerisine ulaştırılan 182 bin ton gıda, 24 milyon adet hazır yemek ve konserve, 16 milyon adet elbise ve ayakkabı, 4 milyon adet ev eşyası ve mutfak gereci, 4,4 milyon adet hijyen ve temizlik ürünü, 8,8 milyon adet ilaç, tıbbi malzeme ve cihaz, 4 milyon adet kitap ve kırtasiye ürünü, 6,5 bin ton yakacak, 1,2 milyon litre yakıt, 17 bin adet çadır, 104 bin adet çadır malzemesi, 392 bin adet inşaat malzemesi yer almıştır. Vakıf; insan kaçakçılığı, çocuk askerliği, çocuk işçiliği, organ mafyası, madde bağımlılığı, suç örgütleri, misyoner kuruluşlar, fuhuş ve dilenci şebekeleri gibi sorunlarla karşı karşıya kalan, anne-babasını kaybetmiş yetim çocukların korunması ve güvenli bir şekilde hayatlarını devam ettirmeleri için çalışmalar yapmaktadır. Kasım 2016 itibarıyla dünyanın 56 ülkesindeki yaklaşık 90 bin yetimin eğitim, sağlık, gıda, giyim, barınma gibi temel ihtiyaçlarını karşılamaktadır. Yetim çocukların bu ihtiyaçları bağışçıların yetimlere sponsor olması vasıtasıyla her ay düzenli olarak karşılanmaktadır. Vakıf dönemsel olarak ise dünya üzerinde yılda yaklaşık 800 bin yetime yardım ulaştırmaktadır. D端nya Yetimler G端n端'n端n ilan edilmesi talebi İHH ve İslam İşbirliği Teşkilatı ortaklığıyla 2013 yılında "“İslam Dünyasında Yükselen Sivil Toplum Kuruluşlarının Rolü”" başlığı altında İstanbul'da 5.İslam Dünyası Sivil Toplum Kuruluşları Konferansı düzenlenmişti. İHH başkanı Fehmi Bülent Yıldırım, yetimlere sahip çıkılması konusunun dünya gündeminden düşmemesi adına Bosna Savaşı'nın başladığı günün Dünya Yetimler Günü olarak ilan edilmesi talebinde bulunmuştu. Bu talep, İslam İşbirliği Teşkilatı’nın 2013 yılında Gine'de düzenlediği 40.Dışişleri Bakanları Konseyi Toplantısı’nda görüşülüp karara bağlandı. 40.oturum 1/40 ICHAD numaralı kararın 21.maddesine göre her yıl Ramazan ayının 15.günü Müslüman ülkelerde Dünya Yetimler Günü olarak kutlanmaktadır. Vakıf, acil ihtiyaç duyulan ülke ve bölgelere hastane, klinik, sağlık ocağı, su kuyusu gibi kalıcı eserler inşa etmekte; ilaç temini, muayene ve tedavi hizmeti, tıbbi cihaz desteği, rehabilitasyon, temiz su, hijyen gibi alanlarda sağlık yardımı ulaştırmaktadır. İHH'nın yürüttüğü, Sudan ve Türkiye Sağlık Bakanlıkları ile TİKA'nın desteklediği Afrika Katarakt Projesi, 1 Nisan 2007 tarihinde hayata geçmeye başladı. Proje, Afrika kıtasındaki körlük ve kataraktla mücadele kapsamında 100.000 katarakt hastasının ücretsiz ameliyat edilmesini amaçlamakta ve güneş ışınları, yetersiz beslenme gibi nedenlerle katarakt probleminin çok yoğun olduğu Mali, Nijer, Burkina Faso, Somali, Etiyopya, Sudan, Gana, Benin, Togo ve Çad’ı kapsamaktadır. 2017 itibarıyla 85 bin katarakt hastası ameliyat edilmiştir. 2017 yılında İHH ve Önder İmam Hatipliler Derneği işbirliğiyle Türkiye çapında katarakt hakkında farkındalık oluşturmak ve yeni ameliyatlar gerçekleştirmek amacıyla kampanya başlatılmıştır. Aynı zamanda vakıf bu projeyle hedeflediği 100 bin katarakt ameliyatı hedefine 2017'nin son aylarında ulaşmıştır. Dönemsel veya düzenli olarak yılın çeşitli zamanlarında, fakirliğin yaygın olduğu ülkelerde, bölge insanlarına temel ihtiyaç ve insani yardım malzemeleri ulaştırmaktadır. Sadece 2016 yılında; gıda, kışlık kıyafet, barınma desteği, adak-akika kurbanı, Ramazan kumanyası, fitre, zekat ve nakdi yardımlardan 81 ülkedeki 4.7 milyon ihtiyaç sahibi faydalanmıştır. Vakıf, ihtiyaç sahibi ülke ve bölgelere su kuyusu, cami, okul, yetimhane, kültür merkezi, sağlık merkezi gibi kalıcı eserler inşa etmektedir. Kalıcı eser çalışmalarıyla toplumların kalkınmasına katkıda bulunmak ve insanların yardıma muhtaç olmayacak bir seviyeye ulaşmasını amaçlar. 2017 itibarıyla dünyanın çeşitli ülkelerinde 6 bin su kuyusu, 200'e yakın cami, 32 yetimhane, 40’tan fazla okul, eğitim kültür merkezi ve sağlık eseri inşa etmiştir. İlk yetimhanesini Afganistan Savaşı'ndan kaçıp Pakistan'a sığınan mülteci yetim kız çocuklarına hizmet vermek üzere 2003 yılında MSAL "(Muhammadan School of Advanced Learning)" Yetimhanesi ismiyle kurmuştur. 2004'te meydana gelen Hint Okyanusu Depremi ve Tsunamisi sonrası Endonezya'nın Açe bölgesinde yetim kalan çocuklar için 2006 yılında İstanbul Yetimhanesi'ni, 2005 Keşmir Depremi sonrasında yetim kalan çocuklar içinse 2009'da Rara Yetim Kompleksi'ni kurmuştur. Bu yetimhaneler de dahil olmak üzere vakfın 2016 yılı itibarıyla 11 ülkede inşa ettiği 31 yetimhanesi bulunmaktadır. Yetimhanelerde yaklaşık 2 bin yetim çocuk barınmaktadır. Yetimhanelerin bulunduğu ülkeler Afganistan, Pakistan, Bangladeş, Tayland/Patani, Filipinler/Moro, Somali, Uganda, Burkina Faso, Endonezya, Etiyopya ve Nepal'dir. Suriye Savaşı'ndan etkilenen ve anne-babasını kaybeden 990 yetim çocuğun barınabileceği büyük bir yetimhane olan RAF & İHH Çocuk Yaşam Merkezi'ni T.C. Aile ve Sosyal Politikalar Bakanlığı ile imzalanan protokol çerçevesinde Katarlı yardım kuruluşu RAF Foundation işbirliğiyle Hatay'ın Reyhanlı ilçesinde inşa etmiştir. 2014 yılında İHH, İslam Kalkınma Bankası, TİKA, AID ve Nijer Sağlık Bakanlığı işbirliği ile Nijer’in başkenti Niamey’de katarakt ameliyatları gerçekleştirmek amacıyla bir göz hastanesi inşa edilmiştir. 2017 yılında İHH, Kuveyt Zakat House ve AID işbirliği ile savaş yaralanmaları sonucu sakat kalarak ortez protez ihtiyacı duyan hastaları tedavi etmeyi amaçlayan yüksek teknolojili, 3D yazıcılarla protez üretilebilen yapım ve onarım merkezi açmıştır. Türkiye'de ilk olma özelliği taşıyan merkezden dünyada 50 tane bulunmaktadır. Suriye'nin İdlib şehrine 2017'nin şubat ayında yapılan bombalama sonucu iki bacağı kopan 10 yaşındaki Abdulbasit Alsatouf'a da bu merkezde protez bacak takılması planlanmaktadır. Somali Tarım Okulu Somali'yi de kapsayan Doğu Afrika ülkelerinde 2011 yılında binlerce insanın hayatını kaybetmesine sebep olan büyük bir kuraklık yaşanmıştı. Bu kuraklık sonrası vakıf Somali'nin çeşitli bölgelerinde bine yakın su kuyusu açmıştı. Olası kuraklıklarda halkın dışarıdan gelen yardımları beklemeden temel gıda ihtiyaçlarını karşılayabilmesini amaçlayan Somali Tarım Okulu'nu 2013 yılında TİKA'nın da desteğiyle hayata geçirdi. 2008 yılında İsrail tarafından başlatılan Dökme Kurşun Operasyonu sonrası Filistin'de yaşanan hukuksuzlukları ve mağduriyetleri dünya kamuoyuna duyurmayı amaçlayan, 2009'da İngiltere'den yola çıkan "Filistin'e Yol Açık" konvoyuna vakıf Türkiye'den katılmış ve destek vermiştir. İngiltere'den başlayan ve Fransa, İtalya, Yunanistan, Türkiye, Suriye, Ürdün, Mısır güzergahını kullanan konvoy engellemelere rağmen Gazze'ye girmeyi başarmıştır. 500’e yakın kişinin katıldığı konvoydaki 200 araç ve yanlarında taşınan yardımlar Gazze halkına hediye edilmiştir. İsrail'in Gazze'ye uyguladığı abluka ve ambargoyu delmek, 2008 yılında İsrail tarafından başlatılan Dökme Kurşun Operasyonu sonrası zor durumda kalan Gazze halkının temel ihtiyaçlarını karşılamak amacıyla Özgür Gazze Hareketi'yle birlikte Gazze Özgürlük Filosu'nu "(diğer adıyla Rotamız Filistin Yükümüz İnsani Yardım Filosu)" organize etmiştir. Gazze'ye insani yardım taşıyan, Mavi Marmara gemisiyle birlikte 32 ülkeden 663 yolcu bulunan 6 gemiye; Akdeniz'de, İsrail'den 70-80 mil "(130-150 kilometre)" açıktaki uluslararası sularda 31 Mayıs 2010'da İsrail Deniz Kuvvetleri bir saldırı gerçekleştirmiştir. Saldırı, gemilerde bulunan aktivistlerden bir kısmının öldürülmesi, bir kısmının yaralanması ve gemilerin yolcularıyla birlikte rehin alınması ile sonuçlanmıştır. İsrail bu saldırıda 9 Türk ve 1 Türk asıllı Amerikan vatandaşını öldürmüştür. Vakıf, olay sonrası ulusal ve uluslararası ilgili hukuk mercilerini harekete geçirmek için girişimlerde bulunmuştur. İsrail'e karşı Birleşmiş Milletler İnsan Hakları Konseyi'nde, Uluslararası Ceza Mahkemesi’nde, Türkiye dahil evrensel yargı yetkisi olan ülkelerde "(Belçika, İspanya, İtalya, Güney Afrika Cumhuriyeti ve İsveç)" ulusal soruşturma ve davalar açılmıştır. Türkiye’de devam eden ve tüm mağdurların taraf olduğu Türkiye’deki ceza davası mağdurların karşı çıkmasına rağmen gerçekleşen Türkiye-İsrail arasındaki anlaşma gerekçe gösterilerek düşürülmüş ancak 37 ülkeden tüm mağdurlar bu kararı itiraz mahkemesine taşımışlardır. 2011'de başlayan Suriye Savaşı sırasında Halep'e uygulanan kuşatma ile birlikte şehrin bombalaması ve çıkan çatışmalardan dolayı katliama maruz kalan insanların kurtulması; temel insani yardım ulaştırılmasına izin verilmeyen Halep'e insani bir koridorun açılması amacıyla 14 Aralık 2016'da İstanbul'dan yola çıkan ve 17 Aralık 2016'da Reyhanlı'daki Cilvegözü sınır kapısına ulaşan 5 bini aşkın aracın ve 1.500 yardım TIR'ının katıldığı bir konvoy gerçekleştirmiştir. Konvoyun sınıra ulaştığı 17 Aralık 2016 tarihinde yaklaşık 50 bin kişinin katıldığı büyük bir miting ve yürüyüş organize etmiştir. İHH'nın organizasyonuyla yol çıkan konvoy ve Türkiye'nin diplomatik girişimleri sonucu kuşatma altındaki Halep'ten 44 bin kişi güvenli bölgelere tahliye edilmiştir. Birleşmiş Milletler (BM) Suriye Özel Temsilcisi Staffan de Mistura'nın özel danışmanı Jan Egeland, ""Başta İHH olmak üzere, tüm Türk sivil toplum kuruluşları bu tahliye operasyonununda çok çok önemli işlere imza atıyor. İHH büyük işler yaptı."" demiştir. Dünya İnsani Zirvesi Krizlere karşı çaresiz kalan küresel insani sistemin tartışılması maksadıyla Birleşmiş Milletler’in öncülüğünde, 173 ülke temsilcisinin hazır bulunduğu, aralarında İHH’nın da yer aldığı yüzlerce kurumun katılımıyla 23-24 Mayıs 2016 tarihinde Türkiye’nin ev sahipliğinde İstanbul’da toplandı. Zirve vesilesiyle küresel insani sistemin mevcut koşullarda karşı karşıya bulunduğu zorlukların aşılmasına yönelik hususların kapsamlı biçimde ve sistemde yer alan tüm aktörlerin katılımıyla ele alınması sağlandı. Vakıf, zirvedeki çeşitli toplantılarda özellikle savaş bölgelerinde edindiği insani yardım ve diplomasi çalışmaları konusunda görüş ve tecrübelerini paylaştı. Balkanlar’da Uyuşturucuyla Mücadele Programı 2016’nın son aylarında İHH ve Yeşilay işbirliğiyle Balkanlardaki 6 ülkede uyuştucuyla mücadele programı başlatıldı. Programın ilk toplantısı kasım ayında Bosna-Hersek’in başkenti Saraybosna’da yapıldı. Vakıf ilerleyen süreçte uyuşturucu bağımlılığına karşı bilinçlendirme programlarını Bosna-Hersek, Karadağ, Sırbistan (Sancak), Arnavutluk, Kosova ve Makedonya’da gerçekleştirmeyi planlamaktadır. Vakıf, çalışma alanları dahilinde çeşitli başlıklarda basılı, dijital ve görüntülü yayınlar üretmektedir. Yayımladığı bazı basılı yayınlar şunlardır: Çalışmalarından dolayı birçok ödül almıştır. 1990'larda İHH'yi araştıran Fransız terörle mücadele savcısı Jean-Louis Bruguiere, İHH'nin "terörizm ve cihat ile açık, uzun süre devam eden bağları" olduğunu ve 1999'da El-Kaide üyesi Ahmed Ressam'ın Los Angeles Uluslararası Havalimanı'na bombalı saldırı girişiminde bulunmasında İHH'nin rol oynadığını iddia etmiştir. 1996'da İHH çalışanlarından Erdinç Tekir, kendi ifadesiyle "Çeçenistan'ın sesini dünyaya duyurabilmek için" "Avrasya" feribotunu kaçırdı ve 3 yıl 8 ay hapis yattı. Tekir, 2010'da baskına uğrayan "Mavi Marmara" gemisindeki aktivistler arasında yer aldı. Danimarka Uluslararası Etütler Enstitüsü'nün 2006'da yayımlanan raporuna göre, 1997'de İHH'nin İstanbul bürosuna düzenlenen bir polis operasyonunda silahlar, patlayıcılar, bomba yapma talimatları ve "cihat bayrağı" ele geçirildi. Polisin el koyduğu belgelere göre, operasyonda gözaltına alınan İHH üyeleri Afganistan, Bosna ve Çeçenistan'da savaşmayı planlıyordu. Fransız savcı Bruguiere'in kaleme aldığı bir istihbarat raporuna göre, İHH Başkanı Fehmi Bülent Yıldırım 1990'ların ortalarında "yaklaşan kutsal savaşı [cihadı] öngörerek" savaşçı toplamakta "doğrudan" rol aldı ve "bazı erkekler, muharip tecrübe kazanmak için Müslüman ülkelerdeki savaş bölgelerine gönderildi". Rapora göre incelenen telefon kayıtlarında, İHH'nin 1996'da Milano'daki bir El-Kaide hücre evine ve Avrupa'nın başka yerlerinde faaliyet gösteren çeşitli Cezayirli teröristlerle yapılan telefon görüşmeleri kaydedildi. İHH'nin üye olduğu Suudi Arabistan merkezli Hayır Birliği koalisyonu, 2008'de Amerika Birleşik Devletleri tarafından Hamas liderliğinin örgüte para aktarmak için kurduğu bir örgüt olduğu gerekçesiyle terör örgütü ilan edildi. 2008'de İsrail, Hayır Birliği'nin İHH dahil 36 üyesinin faaliyetlerini yasakladı. 2010'da da Almanya, İHH'nin "Gazze'ye yardım adı altında topladığı paralarla, Hamas'ı ve terör faaliyetlerini desteklediği gerekçesiyle" faaliyetlerini yasakladı. 2012'de Türkiye'de İHH Başkanı Fehmi Bülent Yıldırım hakkında El-Kaide'ye para aktarmaktan soruşturma başlatıldı. "The Times" gazetesi, 2012'deki bir haberinde Suriye'ye silah sevkiyatı amacıyla Libya'dan Türkiye'ye gelen bir kargo gemisindeki silahların büyük bölümünün İHH tarafından Müslüman Kardeşler'e verildiğini yazdı. 2014'te Türkiye'de El Kaide'ye yönelik polis operasyonlarında Van Cumhuriyet Başsavcılığınca, gözaltına alınan şüpheli İbrahim Halil İlgi'nin MERNİS kayıtlarındaki adresi yerine İHH Kilis ofisi, misafir konutları ve Katar Kızılay ofisinde arama yapıldı, Kayseri İHH İnsani Yardım Derneği yöneticilerinden Recep Çamdallı gözaltına alındı. Bir örgüt bağlantısı bulunmadığından dolayı Recep Çamdallı, İbrahim Halil İlgi ve diğer şüpheliler serbest bırakıldı. Bu olayla bağlantılı olarak dönemin terörle mücadele ve istihbarat şubelerinde görev yapan 6 polis hakkında dava açıldı. Van 5. Ağır Ceza Mahkemesince kabul edilen iddianamede, polislerin "kamu görevlisinin resmi belgede sahteciliği" ve "görevi kötüye kullanma" suçlarından hapis cezasına çarptırılmaları talep edildi. İddianamede yer alan bazı zanlılar FETÖ/PDY soruşturmasından dolayı meslekten ihraç edildi. Terörle Mücadele Kanunu'nun 10. madde yönünden Kilis'in Adana'ya bağlı olmasına rağmen kararın uygulanmasında Adana Cumhuriyet Başsavcılığı ve Adana hakimliklerine bilgi verilmediği ifade edilen iddianamedeki İHH avukatlarının şikayetine göre vakıf hakkında yanlış anlaşılmaların yolu açılmış ve vakıf mağdur edilmiştir. Ankara'daki El Kaide davasının iddianamesinde, davanın bir numaralı sanığı olan Oğuzhan Gözlemecioğlu adlı firari şüphelinin 2013'te Yusuf isimli bir şüpheli ile yaptığı telefon konuşmasında Suriye'ye gönderilecek yardım malzemelerini "İHH yardımı ile" geçirebileceğini söylediği basında yer aldı. 2014'te "Le Monde" gazetesindeki bir diğer haberde, gazeteye konuşan iki İngiliz militanın "İHH ile bağlantıdaydık. Bizi bir ambulans için Suriye'ye geçirmeleri gerekiyordu ama olmadı" dediği kaydedildi. 2016'da Rusya, Türkiye'nin İHH'yi, İyilikder Yardımlaşma ve Dayanışma Derneği'ni ve Beşir Derneği'ni kullanarak Suriye'deki IŞİD ve diğer cihatçı gruplara silah ve malzeme temin ettiğini iddia etmiştir. Arif Gözoğlu Arif Gözoğlu (d. 19 Kasım 1971, İstanbul), Türk futbolcu. Savunmada, sağ bek mevkiinde oynadı. Galatasaray'ın altyapısından yetişip, burada 1990 yılında profesyonel olan Arif, sarı-kırmızılı takımda hiç şans bulamadı; tek lig maçında dahi oynatılmadı. Profesyonel takımda bulunduğu her iki sezonda da kiralandı. Önce Edirnespor'a, sonra da o dönem yeni kurulan İstanbul Büyükşehir Belediyespor'a verildi. 1991-92 sezonunun sonunda Galatasaray ile olan iki yıllık sözleşmesi bitince, Fenerbahçe tarafından transfer edildi. Kanaryalarda, kendisi gibi Galatasaray'dan transfer olan Semih Yuvakuran ve Tanju Çolak ile birlikte oynadı. Fenerbahçe'nin 1992-93 sezonunda Karşıyaka'yı 7-1 yendiği ve Tanju'nun 6 gol attığı karşılaşmada ilk on birde oynadı. Sarı-lacivertlilerle olan bir yıllık mukavelesi bitince takımdan ayrıldı ve ardından birçok kulüpte forma giydi. 2002 yılında amatör olarak futbol hayatını sürdürmeye karar verdi. 2003-04 sezonunun sonunda 33 yaşında futbolu bıraktı. Ruslan Ã‡agayev Ruslan Şamiloviç Çagayev (; ) 19 Ekim 1978 Andican, Özbekistan) Tatar asıllı Özbek boksör ve WBA ağırsiklet dünya şampiyonudur. İlk başarısını 1995 yılında Taşkent'de gerçekleştirilen Asya Şampiyonasında birinci olarak elde etmiştir. 1996 Kübada düzenlenen Dünya Gençler Şampiyonasında bronz madalyasını kazandı. 1996 Yaz Olimpiyatları'nda ilk turda Arnavut Luan Krasniqiye yenilip elendi. 1997'de Macaristan'da Dünya amatör şampiyonu olurken, finalde Félix Savón'u yenebildi. Turnuvadan önce Çagayev iki profesyonel boks maçı yapması nedeniyle, bu unvan iki ay sonra Amatör Boks Federasyonu tarafından geri alınmıştır, ve Çageyev'e bir senelik ceza verilmiştir. Cezanın sonunda Çagayev amatör rütbesini geri alip, bir kere daha Asya şampiyonu olmuştur. Sidney'de düzenlenen 2000 Yaz Olimpiyatları'ndan yine başarısız dönmüştür. 2001'de Ukraynalı Aleksey Masikin'i dünya şampiyonasında finalde eleyerek, son kez amatör dünya şampiyonluğunu elde etmiştir. Bu zafer için Özbekistan Cumhurbaşkanı İslam Kerimov ona 100.000 dolarlık bir prim ödedi.Kendisi evli ve 2 erkek çocuğu var 20 haziran 2009 da Vladimir Kliçko ile buyuk maçı Almanya'nın Gelsenkirchen Schalke 04 stadında yapıldı. Pyotr Nemov Pyotr Aleksandroviç Nemov (Rusça: Пётр Александрович Немов) (d. 18 Ekim 1983 , Oryol) FK Saturn forması giymekte olan bir Rus futbolcudur. İlişkisel veritabanı yönetim sistemleri listesi Kırkgeçit Muharebesi Kırkgeçit Muharebesi ya da bazı kaynaklarda geçtiği şekliyle Drakon Muharebesi, Birinci Haçlı seferinden ilk safhasında Keşiş Pierre tarafından örgütlenmiş olan Halkın Haçlı Seferine katılan Fransızlar ile bir Anadolu Selçuklu ordusu arasında gerçekleşen muharebe. Bu sefere katılan Haçlıların tümüyle imha edilmesiyle neticelenmiştir. Pierre L'Ermite ile esas Birinci Haçlı Seferi'nin başlangıcı olan Halkın Haçlı Seferi'ne katılan Fransızlar ile birlikte 12 Nisan 1096 tarihinde Köln'den ayrılmıştı. Daha önce bazı Walter Sans-Avoir komutasındaki Alman Haçlılar da Macaristan üzerinden yola çıkmışlardı. İtalya üzerinden Adriyatik Denizi'ni geçen bir Haçlılar grubu da Balkanlara girmiş Konstantinopolis üzerine yürümekteydi. Bizans idaresine karşı (özellikle Belgrad ve Niş'te) bazı ciddi sorunlar yaratarak çatışmalara neden olan bu Haçlılar, önce Almanya ve Macaristan üzerinden gelenler; sonra Balkanlar üzerinden gelen Franklar ve İtalya'dan gelen Haçlılar Temmuz 1096'da Konstantinopolis'e eriştiler. Bizans İmparatoru I. Aleksios bu büyük ve hiç askeri tecrübesi, disiplini olmayan Haçlı güruhunun Konstantinopolis'te kalmasını istemedi. Onları hemen Anadolu yakasına sevk etmek istedi. İmparator bu Haçlı kafilesinin Selçuklu ordusuyla hemen savaşmamasını ve düzenli Haçlı ordularının (Baronlar Haçlı ordularının) gelişini beklemesini tavsiye etti. Bunu kabul etmeyen bu kafile liderleri 6 Ağustos'ta İstanbul Boğazı'nı geçerek Asya yakasına ulaştı. Pierre l'Ermite'nin grubu, Walter Sans-Avoir'in grubu ve İtalyanların grubuyla birleşerek köylere saldıra saldıra Nikomedia'ya (modern İzmit)'e kadar ulaştı. Nikomedia'yı ele geçiren Haçlılar bu şehri Bizanslılara teslim ettiler. Nikomedia'da Fransız grup ile Alman-İtalyan grup arasında kavga çıktı. Franklar ve Alman-İtalyanlar ayrıldılar Pierre L'Ermite'nin önderliği yitirildi. Haçlılar genel olarak Rainald Breisli önderliğindeki Alman-İtalyan grup ve Geoffrei Burel önderliğindeki Fransız grup olmak üzere ikiye ayrılıp arka arkaya ayrı olarak ilerlemeye devam ettiler. İki ayrı güruh halinde Haçlılar İzmit Körfezini dolanıp Yalova yakınlarında "Cibotos" adlı eski bir Bizans mevkinde ayrı ayrı bölgelerde iki orduğâh kurup yerleştiler. Frank Haçlılar ordugah etrafını talana başladılar. Eylül ortasında birkaç bin kişilik bir Frank Haçlı Ordusu Selçuklu başkenti İznik yakınına kadar ulaşan bir talan akınına çıktı. Bu akında İznik yakınlarında yaşayan halktan onların değerli eşyalarını, zahire stoklarını ve hayvan sürülerini ellerine geçirip onlara büyük zararlar verdirdiler ve Cibotos'a geri döndüler. Talan ettikleri malları kamptaki diğer Haçlılara, hatta bu kampa yakın bulunan Rum deniz güçleri tayfalarına, sattılar. Bu talana gıpta eden 6.000 kişilik Rainald Breisli komutasındaki Alman-İtalyan Haçlılar birliği Eylül sonunda kendi ordugâhından ayrıldı. İznik yönünde etrafından ganimet toplayarak yürüyüşe başladılar. Bu yolda bulunan "Kserigordon" adli bir kaleyi ele geçirdiler. Bu kalede bol miktarda iaşe ve tedarik stoku bulunduğu için etrafa yapacakları talan saldırılar için bir üs olarak kullanmak amacı ile bu kaleye yerleştiler. Bu birlik hakkında haberler Cibotos'a yalan yanlış yetişmekte idi. Cibitos'ta ordugahta bulunan çoğu Frank Haçlılar, Alman-İtalyan birliği hakkında Kserigordon adlı kaleyi alıp burada yerleşme haberini ancak Ekim sonunda aldılar. Ordugahta bu birlik hakkında değişik söylentiler dolaşmaktaydı. Bunların başında iki Türk casusu tarafında yayılan "haber" bu birliğin İznik'i ellerine geçirip büyük ganimet topladığı idi. Bu Frank Haçlıları kıskandırdı. Bu grup içindeki rütbesiz Haçlılar kendilerin de biran evvel Selçuklu başkenti İznik saldırıya geçme talepleri önem kazanmaya başladı. Bu birliğin başında bulunan ama komuta gücünü kaybeden Pierre L'Hermite Bizans imparatorundan destek almak niyetiyle Konstantinopolis'e gitmişti. Ordugahta bulunan yönetici subaylar bir savaş meclisi topladılar. Önce bu mecliste Pierre L'Hermite'nin geri gelmesini bekleme kararı alındı. Tam bu sırada Kserigordon Kuşatması sonucu ve buraya giden Alman-İtalyan Haçlılar birliğinin elemine edilme haberi ordugaha ulaştı. Ayrıca büyük sayıda askerle Selçuklu birliklerinin Cibotos'a gelmekte olduğu haberi de geldi. Franklar arasından önemli bir rol oynayan Godfreei Burel adında bir Haçlı subay devam etmekte olan savaş meclisinde Haçlıların Kserigordon'da elemine edilen Haçlılara ordusunu intikamının alınmasını ve Selçuklular ordusunu ordugahta beklemelerinin korkaklık olacağını iddia etti ve rütbesiz Haçlı askerlerinin isteklerini de dile getirdi. Bu şekilde ordugahtaki Haçlı ordusu kurmaylarınin bir karşı harekata geçmesi kararı alınmasına neden oldu. 21 Ekim 1096'da 20.000 kişiyi aşkın Haçlılar piyade ordusu önlerinde az sayıda ağır süvari şövalyeler ile Cibotos'daki ordugahtan ayrıldı. Ancak kamp takipçisi ihtiyarlar, kadınlar ve çocuklar ve bazı papazlar ordugahta geride bırakıldı. Harekata geçen bu Haçlı ordusunun hedefi İznik idi. Yalova-İznik yolu Cibitos kampının yaklaşık 5 km ilerisinde bir dağlık kenarları ağaçlıklı vadiye girmekte idi. Bu vadiye "Kırkgeçit" veya Rumca adı ile "Drakos" geçiti adı verilmekte idi. Bu geçitte Selçuklular ordusu bir pusu kurmuş Haçlıları beklemekte idi. Haçlı ordusu bu geçitte fazla temkinli olmadan başta bir ufak şövalye süvari birliği, arkasında büyük sayıda piyadeler olarak ilerlemeye başladi. Birdenbire öncü ağır süvari şövalyeler birliği ağaçlar arasında pusu kurmuş Selçuklu birliğinin ok ateşine maruz kaldı. Bunlar atları ürküttüler ve bu hücumu beklemeyen şövalyeler atlarını kontrol edemediler. Bazı süvariler çatışmaya karar verdiler ama bir kısım şövalyeler öldürüldü. Ama önemli bir şövalye grubu atlarının kontrollerini kaybetti ve hızla geriye doğru kaçmaya çalıştılar. Bunlar şövalyeleri takip etmekte olan Haçlı piyadeleri arasına girdi. Bu süvarileri yanlış anlayan piyadeler de geri dönüp kaçmaya koyuldular. Bu Haçlı ordusu içinde bir panik başlamasına neden oldu. Birkaç dakika içinde Haçlılar gayet düzensiz olarak Cibotos'a kaçmaya başladılar. Ordunun gitmesinde sonra Cibitos ordugahında kalan takipçiler için sabah işleri yeni başlamıştı ve bazı papazlar ilk sabah ayinine başlamışlardı. Birden Selçuklu hafif süvarilerinin kovaladıkları ve onlardan korkup kaçmakta olan Haçlı ordusu güruhu ordugaha girmeye başladı. Fakat onları takipte olan Selçuklulara hiçbir etkin Haçlılar direniş olmadı. Ordugah Selçuklular eline geçti ve kaçamayan Haçlı askerler öldürüldüler. Teslim olan askerler, takipçileri kadınlar, yaşlılar ve papazlara dokunulmadı. Haçlı ordusunun böylece elimine edilmesi ile o gün öğleyin çarpışmalar sona erdi. Bazı yazarlara göre bu muharebe sonunda 60,000 kişilik Haçlı ordusu ve takipçileri hayatlarını kaybetmişlerdir.) Kırkgeçit vadisi; ordugah ve denize kadar uzun yol Haçlılar ölüleri ile dolmuştu. Birçok haçlı subaylar da (örneğin Walter Sans-Avoir) ölüler arasında idi. Ama bu felakete neden olan Godfrei Burel kendini kurtarabildi. 3000 kadar sayıda Haçlı sahilde metruk olan bir kaleye sığındı ve büyük bir çaba ile bu metruk kaleyi savunabildi. Ertesi gün onlara yetişen Bizans donanmasının gemileri görününce Selçuklular bu metruk kale kuşatmasını bıraktılar. Hayatta kalanlar Bizans gemileri ile Konstantinopolis'e geri taşındılar. Kendilerine şehrin varoşlarında bir askeri kamp tahsis edildi ama ellerindeki silahlar alındı. Modern bir tarih otoritesi olan Runciman bu muharebenin sonucu olarak ÅŸunu belirtmektedir: (Böylece) "Halkın Haçlı Seferi" sona ermiştir. Bu sefer binlerce kişinin canlarına kaybetmesine sebep olmuştur. Bizans İmparatoru I. Aleksios ve Bizanslı halkın batılı Haçlılardan gına getirmelerini ortaya çıkartmıştır. Hiç bilinçli ve bilgili olmadan ve disiplinsiz olarak sadece inanca dayanan (Avrupalı) Haçlılar Kudüs yolunun açık olmadığını öğretmiştir. Samantha Mathis Samantha Mathis (d. 12 Mayıs, 1970) Amerikan oyuncu. oyuncu Bibi Besch'in kızı. Mathis Brooklyn'de, aktör bir annenin kızı olarak dünyaya geldi. 2 yaşında ailesi ayrılınca annesiyle yaşamaya başladı. 5 yaşında Los Angeles'a taşındılar. Annesi onu sinemadan uzak tutmak istese de o hep bir oyuncu olmak istedi. Profesyonel olarak oyunculuğa 16 yaşında reklamlarda oynayarak başladı. İlk filmi sevgilisi Christian Slater ile oynadığı 1990 tarihli "Pump Up the Volume" oldu. Bundan sonra "Extreme Close-Up", "83 Hours 'Til Dawn", "To My Daughter" filmlerinde oynayıp, FernGully: The Last Rainforest adlı filmde seslendirme yaptı. 1993 tarihli gişe rekortmeni Super Mario Bros filminde başrolü oynadı. 1993'te başrol oynayıp şarkı söylediği müzikal Aşk Denen Şey filminde River Phoenix ile tanışan Mathis onunla bir ilişkiye başladı. Aynı yılın 31 Ekim'inde River Phoenix öldüğünde yanındaydı. Bu olaydan sonra medya baskısı yüzünden ülkeden ayrılıp Londra'da "Jack and Sarah" filminde oynadı. Bu dönemde Winona Ryder, John Travolta, Michael Douglas gibi ünlü sanatçılarla beraber oynadı. Annesinin 1996 yılındaki ölümünden sonra sinemaya ara verdi. 2000'de Christian Bale ve Reese Witherspoon ile birlikte ünlü filmi Amerikan Sapığında oynadı. 2004'te The Punisher da John Travolta ile yine buluştu. Ünlü dizi "Lost"ta da Olivia Goodspeed rolünü oynamaktadır. Değişme Değişme, Michel Butor'un 1957'de kaleme aldığı Yeni Roman anlayışının ilk örnekleri arasında yer alan romanıdır. Özgün ve sıradışı bir tekniğe (ikinci çoğul şahıs kullanılarak yapılan anlatım, noktalama işaretleri, kurgu gibi) sahip olan roman, öncü Fransız "roman sanatı"nın en eksizsiz ve ünlü romanı sayılmaktadır. Öte yandan, Değişme sonsuza açılan barok yapısıyla, gerçekliğin anlamını değil; kendisini arama tutkusuyla yazılmıştır. Uluslararası standartta beğeni toplayan roman, sadece Yeni Roman akımının değil, XX. yüzyılın en önemli eserleri arasında görülmektedir. Romanın Türkçede ilk baskısı 1973, ikinci basımı 1991'dir. Paris'te Scabelli adlı şirkette çalışan Léon Delmont, iş gereği sıkça yaptığı Paris-Roma yolculuklarından birinde Romalı genç bir kadın olan Cécile ile tanışır. Hem yaş döneminin bunalımı, hem de karısı Henriette'le olan yıpranmış ilişkileri ve özbenliğine ters düşen sıkıcı iş hayatı, tüm varlığıyla Cécile'e bağlanmasına neden olur. Léon için Cécile, gençleşmek, içtenliğe kavuşmak, özgürleşmek, sanatı ve güzellikleri tatmak, tek sözcükle kendi kendisi olabilmektir. Giderek Henriette'den ve çocuklarından kopan Léon, Paris'te Cécile için bir iş ayarlar, karısından boşanmaya ve sevgilisiyle yaşamaya karar verir. Roman, bu kararı Cécile'e bildirmek üzere, Léon'un Paris-Roma ekspresine binmesiyle açılıyor, 22 saate yakın bir yolculuktan sonra, trenden inmesiyle kapanıyor. Yolculuğun ortalarında Léon, anılarına dalar, bir seferinde Cécile de Paris'e gelmek ister, aynı vagonda dönmektedirler. Marko Topić Marko Topić (d. 1 Ocak 1976, Sanski Most), Bosnalı millî futbolcudur. 2001-2003 yılları arasında Bundesliga'da Energie Cottbus] forması giymiştir. 2003-2004 sezonunda VfL Wolfsburg takımına transfer olan oyuncu, Wolfsburg takımında 49 kere sahaya çıktı ve 3 gol kaydetti. Toplamda 109 Bundesliga maçına çıkan oyuncu 16 kere ağları havalandırma başarısını göstermiştir. Wolfsburg'a transfer olmadan önce oyuncu, Avusturya Ligi'nde Austria Wien forması giymiştir. Ağustos 2005'in sonunda Marko Topić bir Rossiyskaya Premyer-Liga takımı olan Krylia Sovyetov'a transfer oldu. 2008'den beri oyuncu FK Moskova için ter dökmektedir. Veri sözlüğü "IBM Bilişim Sözlüğüne göre veri sözlüğü"', "veriyi anlamı, farklı veri türleriyle olan ilişkisi, kökeni, kullanımı ve biçimine göre sınıflandırmaya yarayan bir gösterimdir." Terim, veritabanları ve veritabanı yönetim sistemleri bağlamında farklı anlamlarda kullanılabilmektedir. Veri sözlüğünün ana katmanları veri akışı, veri kaynakları ve işlemlerdir. Veritabanı kullanıcıları ve uygulama geliştiricileri bir ya da birkaç veritabanının düzeni, içeriği ve geleneksel kullanım biçimini oluşturan kapsamlı veri sözlüklerinden yararlanabilmektedirler. Bu belge genellikle her veritabanındaki tablo ve sütunların adları ve tanımlarını, veritabanında kullanılan veri türlerini ve her veri elementinin uzunluğunu içerir. Bu tür belgelerde ayrıntıya ne ölçüde yer verileceğini belirleyen evrensel bir kural yoktur ancak bunlar, veritabanı yapısına ait üstverinin özeti biçimindedirler. Veri sözlüğü, veri elementlerinin kodlama biçimlerine ilişkin ayrıntılar da içerebilir. İyi tasarlanmış bir veri sözlüğü belgelemesi, karmaşık bir veritabanı ya da birleşik veritabanı öbeğinde tutarlılığı sağlamaya yardımcı olur. Veritabanı uygulamaları geliştirilirken ara yazılım adı verilen bir veri sözlüğü katmanının göz önüne alınması gereklidir. Böylesine "üst düzey" bir veri sözlüğü "alt düzey" bir araç olan olağan veri sözlüğüne göre daha fazla esneklik sağlayabilmektedir. Bunun nedeni, olağan veri sözlüğünün asıl amacının uygulama gereksinimlerinden çok veritabanı yönetim sisteminin yalın işlevlerini desteklemesidir. Örneğin, üst düzey bir veri sözlüğü ortak bir veritabanını kullanan farklı uygulamaları modelleyen alternatif bir varlık-ilişki modeli oluşturabilir. Veri sözlüğünün genişletilmesi sorgu hızlandırma sürecine de katkı sağlamaktadır. Hızlı uygulama geliştirmede kullanılan yazılım taslakları zaman zaman üst düzey veri sözlüğü özelliklerini barındırabilmektedir. Bu özellikler menüler, formlar, raporlar ve veritabanı uygulamalarının diğer bileşenlerinin geliştirilmesini hızlandırmaktadır. Örneğin; PHPLens, tablolar, indeksler ve yabancı anahtar kısıtlamaları oluşturmaya izin veren bir PHP sınıf kütüphanesi içermektedir. RADICORE'un bir parçası olan bir diğer PHP tabanlı veri sözlüğü ise otomatik olarak program nesneleri, betikler ve SQL kodu üretebilmektedir. Base One tarafından ASP.NET ortamı için geliştirilmiş veri sözlüğü ise farklı veritabanı yönetim sistemleri arasındaki eşgüdümü sağlayabilmekte; veri doğrulama, yüksek başarım, uygulama güvenliği ve gelişmiş veri türlerine ilişkin yordamlar yaratabilmektedir. Halka bulutsusu Ünlenen adıyla "Halka Bulutsusu" Çalgı takımyıldızının kuzeyinde bulunan ve kataloglarda Messier 57, "M57" veya "NGC 6720" olarak yer alan gezegenimsi bulutsudur. Gökyüzündeki en parlak gezegenimsi bulutsulardan biri olarak, Halka Bulutsusu küçük bir teleskopla görülebilir. Halka Bulutsusu, yaklaşık 2300 ışıkyılı uzaklıkta yer alır ve bizim güneş sistemimizin kabaca 500 katı büyüklüğünde bir çapa sahiptir. Hubble Uzay Teleskobu'nun başlıktaki görüntüsünde, toz lifleri ve kürecikler merkez yıldızdan uzakta görülebilmektedirler. Bunlar, Halka Bulutsusu'nun küresel değil de, silindirik yapıda olduğunu göstermeye yardımcı olmaktadır. M57, Çalgı takımyıldızında yer alır, parlak bir yıldız olan Vega'nın güneyinde bulunur. Vega, yaz üçgeninin üç yıldızının kuzeydoğusundadır. M57 β Lyrae, γ Lyrae. arasında açısal mesafe yaklaşık %40'tır M57 en iyi 20 cm (8-inç) bir teleskopla gözlenebilir ama, 7.5 cm (3-inç) lik bir teleskopla da halka gözlemlenebilir. Daha büyük teleskoplarla halkanın doğu ve batı sınırlarındaki bazı karanlık bölgeler ve halka içindeki soluk bulutsu bölüm gözlenebilir. Bu bulutsu Antoine Darquier de Pellepoix tarafından Temmuz 1779 yılında keşfedilmiş ve raporunda ""Jüpiter gibi büyük ve zayıflayan bir gezegene benzer..."" şeklinde belirtilmiştir. Temmuz ayının sonlarında Charles Messier kuyruklu yıldız ararken aynı bulutsuyu buldu ve kataloğuna 57. nesne olarak ekledi. 1800 yılında Friedrich von Hahn bulutsunun kalbindeki merkezi soluk yıldızı keşfetti. 1864 yılında William Huggins, pek çok bulutsu ve spektrumları inceledi ve M57 de dahil bazı nesnelerin parlak ışıklarındaki emisyon çizgilerini spektrumda göstermiştir. Recep Ä°vedik 2 Recep İvedik 2, "Recep İvedik"in devamı niteliğinde olan 2009 yapımı komedi türündeki Türk filmi. Başrolünü Şahan Gökbakar'ın üstlendiği filmin yönetmenliğini Şahan Gökbakar'ın kardeşi Togan Gökbakar yaptı. Recep'in tek yakını, kıllı, yaşlı ve zamanını PlayStation oynayarak geçiren babaannesidir. Babaannesi Recep'in yaşadığı sarhoş, aylak ve avare hayatı bırakıp iş bulmasını, evlenmesini ve saygınlık kazanmasını ister. Recep babaannesinin isteklerni yerine getirmek için harıl harıl iş aramaktadır. Recep İvedik her işe gider, gittiği işlerde de ortalığı birbirine katar. Kuzeni Hakan'ın yakın çevresi çok geniş olduğu için sahip olduğu iş yerinde ona yeni bir iş verir. Torpilli Recep, bir yandan iş yerinde çeşitli maceralar yaşarken bir yandan da işi öğrenecektir. Film homofobik olduğu gerekçesiyle Recep İvedik karakteri 2009 Hormonlu Domates ödülüne, kadın hakları ve cinsiyet ihlalinde bulunduğu için 2008 yılında Altın Bamya'ya layık görüldü. 33,4 milyon gişe yapan film Türkiye'de 4,4 milyon kişi tarafından izlendi. Ä°lyas Bey İlyas Bey (ö.1362), Saruhanoğulları Beyi. Saruhanoğulları Beyliği'nin kurucusu Saruhan Bey'in oğludur. Babası Saruhan Bey'in 1346'te ölümü üzerine Uluğ Bey olarak yerine geçmiştir. Osmanlılara karşı Bizans'la dostluk kurdu; ama bir yandan İmparator V. İoannis'a dost görünürken, bir yandan da onu tutsak alabilmek için planlar kurdu. İmparatorun bu tasarıyı öğrenmesi üstüne bir hileyle tutsak alınıp, büyük bir kurtulmalık ödemesinden sonra serbest bırakıldı. Mezarının babası Saruhan Bey'in Türbesinin doğusundaki mezarlıkta olduğu düşünülmektedir. Yerine oğlu İshak Bey geçmiştir. İlyas Bey dönemine ait tek eser İlyas Bey Mescidi'dir. Wilhelm von Homburg Wilhelm von Homburg (asıl adı Norbert Grupe, d. 25 Ağustos 1940 ö. 10 Mart 2004) Alman güreşçi, boksör ve aktör. Homburg, başkent Berlin'de dünyaya gelmiştir. II. Dünya Savaşı sonrası Berlin'in de yaşayan Homburg zaman geçtikçe vücudunun geliştiğini fark edince babasının önerisiyle güreşe yönelir. Ailesiyle beraber 1950'lerde Amerika'ya tanışınca gerçek adının yerine daha ilgi çekici olan Wilhelm von Homburg adını alır. Güreşe devam ederken, boksa ilgi duymaya başlar. 20 Temmuz 1962'deki ilk boks maçında berabere kalır. 8 yıllık kariyerinde 46 maçta 29 galibiyet alır. İlk dönemlerinde boksta çok başarılı olan Homburg, taşralı Alman kökenini saklamak ve etrafında soylu bir Alman izlenimi uyandırmak için "Prinz" (Prens) adını kullanmaya başlar. Daha sonra İngiliz boksör Prince Naseem Hamed de ondan etkilenip "Prince" lakabını alacaktır. Homburg ilk şampiyonluk maçına 19 Kasım 1966'da Berlin'de çıkar. Ancak 11 round'da Avrupa şampiyonluğu fırsatını kaçırır. Bundan sonra boks hayatına devam etse de çok başarılı olamaz. 11 Aralık 1970'te son boks maçına çıkar. 1965'te Homburg II. Dünya Savaşıyla ilgili film olan Marlon Brando filmi "Morituri"de rol aldı. Sonraki yıl başka bir savaş filmi Paul Newman'ın "Torn Curtain" filminde ufak rol alır. 1977'ye kadar ufak rollerde devam ettiği film hayatı "fiziksel saldırı" ve "hayat kadınlarıyla ilişki" nedeniyle aldığı 2 yıllık hapis cezası yüzünden yarım kalır. 1988'de "Die Hard" filmi ile sinema dünyasına önemli bir dönüş yapar. Bir Alman terörist canlandırdığı Bruce Willis filminde 3 sahnede görünür. 1989'da ise en önemli filmi Hayalet Avcıları 2'de kötü adam olarak başrolü oynar. John Carpenter'in "In the Mouth of Madness"ı oynadığı önemli filmlerdendir. Homburg dünya şampiyonu olmuş birçok boksörden daha açık ve merak edilen bir hayat yaşıyordu. Boksörlük zamanlarında Beatles modeli saçları yüzünden "Boksör Beatle" olarak ya da "Almanların Muhammed Ali'ye cevabı" olarak adlandırılıyordu. Boksörlere yasak olsa da sigara içmeyi bir sembol haline getirmişti. Uyuşturucu ve sekse düşkünlüğü de medyanın çok ilgisini çekiordu. Almanya'da toplam yaklaşık 5 yılını hapislerde geçirmişti. Son yıllarında Homburg köpeğiyle beraber Los Angeles'ta yalnız bir hayat seçmişti. 2002'de Alman film yapımcısı Gerd Kroske tarafından "The Boxing Prince" belgeseli çekilmişti. 10 Mart 2004'te Meksika'da kanser nedeniyle hayatını kaybetti. Elena Gheorghe Elena Gheorghe (30 Temmuz 1985, Bükreş), Rumen şarkıcı. 2009 Eurovision Şarkı Yarışması'nda Romanya'yı "The Balkan Girls" adlı şarkıyla temsil etmiştir. Semih Ã‡elenk Semih Çelenk, (d. 27 Eylül 1965, İzmir) yazar, yönetmen, şair. Volkswagen Tiguan Volkswagen Tiguan, Volkswagen'nin 2007'de üretmeye başladığı kompakt SUV'dur. Platformunu Volkswagen Golf, Volkswagen Touran, Volkswagen EOS, Volkswagen Passat ve Audi Q3 ile paylaşmaktadır. Bu model Ağustos 2008'de Türkiye'de de satışa sunulmuştur. Fiyatı 26.400 Euro'dan başlamaktadır. Şahmerdan, Türk yazar Sait Faik Abasıyanık'ın 1940 yılında yayınlanan üçüncü kitabı. Kitap Faik'in yazdığı hikâyelerden oluşur. İlk iki kitabı "Semaver" ve "Sarnıç"'ın aksine, "Şahmerdan"'da Sait Faik'in yurt dışında yaptığı gözlemlere dayanarak, yurt dışını anlattığı öyküler bulunmaz. Toplam yirmi eserinin yer aldığı kitaptaki öykülerin on dört tanesinde yazarın İstanbul izlenimleri vardır. "Çelme", "Zemberek", "Mahpus" ve "Köy Hocası ile Sığırtmaç"'ta ise Abasıyanık, tıpkı diğer iki kitabında olduğu gibi Adapazarı ve Bursa'da gördüklerini anlattı. Bu eserlerin dışında kalan "Köye Gönderilen Eşek" ve "Çöpçü Ahmet" de ise yazar ilk kez Doğu Anadolu Bölgesi'ne açılmıştır. Sait Faik özellikle İstanbul temalı hikâyelerinde klasik öykü anlayışını bırakarak konusuz, anlık izlenimlere dayanan öyküler yazdı. Yazar, bu kitapta da yer alan "Çelme" isimli hikâyesinin halkı askerlikten soğuttuğu iddiası ile askeri mahkemede yargılandı. "Çelme", "Şahmerdan"'a eklenmeden önce ilk olarak 22 Mart 1937 tarihinde "Kurun Gazetesi"'nde daha sonra [[15 Haziran 1940'ta "]]Varlık Dergisi"'nde yayınlanmıştı. Abasıyanık, 1941 yılında davadan beraat etti. Sait Faik, "Şahmerdan"'dan önce yayınladığı Semaver ve Sarnıç isimli hikâye kitaplarında çalışan insanlara ve emekçilere duyduğu sevgiye yer verdi. "Şahmerdan"'da ise bu sevginin soyutlaşarak insan sevgisine dönüştüğü görülür. Yazar insanlara daha gerçekçi bir gözle bakmaya başlar. Örneğin, bu kitaptaki "Bekar" isimli öyküde şöyle söyler: "İnsanlar her yerde aynı idi. Hareketli, hırsız, namuslu, iyi, kötü..." Ayrıca, yazarın sık sık yaptığı iddia edilen Türkçe yanlışlarına bu kitapta sadece bir kere rastlanır. "Şahmerdan"'ın cümle yapısı diğer iki kitabında olduğu gibi klasik cümle yapısıdır. Konuşma dilinin canlılığından yararlanmasa da öyküleri ilerideki öykülerinin habercisi gibidir. Reliant Reliant, İngiliz otomotiv şirketi. Üretimlerini Staffordshire, İngiltere'de yapmıştır. Şirket, 2002'de otomobil üretimini sonlandırmıştır. BET Ödülleri BET Ödülleri, 2001 yılından bu yana Black Entertainment Television tarafından düzenlenen ödül törenidir. Her yıl, Afrikalı-Amerikalıların ve diğer azınlıkların müzik, oyunculuk, spor ve diğer eğlence alanlarındaki başarılarını kutlamak amacıyla düzenlenmektedir. Ödül töreni, her yıl BET kanalı tarafından sunulmakta ve canlı olarak yayınlanmaktadır. Evin Delisi Evin Delisi, Ceza'nın MTV Best Turkish Act ödülünü aldıktan sonra 24 Kasım 2007'de hayranları için kendi web sitesinden ücretsiz olarak sunduğu 5 parçadan oluşan albümüdür. Albümde Ceza'ya Da Poet ve Narkoz eşlik etti, müzikleri Rokabeat, Da Poet, Luiz ve Despo üstlenmiştir. Hiç Yok Deme Hit Çok parçasının mix ve masteringini Puma yapmıştır. Albümde video klip Hiç Yok Deme Hit Çok adlı parçaya çekildi. Klipte Ceza'ya Killa Hakan, Gekko ve Bitirim eşlik etti. Çekimler Almanya'da yapıldı. Ramūnas Šiškauskas Ramūnas Šiškauskas (d. 10 Eylül 1978, Kaisiadorys), Litvan eski basketbolcudur. Kariyerinde en son Rusya'da PBK CSKA takımında mücadele etti. Skorer gard ve kısa forvet pozisyonlarında oynamıştı. Niels Brinck Niels Brinck (d. 17 Mayıs 1983, Århus, Danimarka) , 2009 Eurovision Şarkı Yarışması'nda Danimarka'yı temsil etmiş Danimarkalı sanatçıdır. Yarışmada, Believe Again adlı parçayla Danimarka'yı temsil etmiştir. Chiara Chiara Siracusa (d. 25 Eylül 1976, Valetta), Maltalı şarkıcıdır. 1998, 2005 ve 2009 yıllarında ülkesi Malta'yı Eurovision Şarkı Yarışması'nda temsil etmiştir. Sanatçı, herhangi bir müzik eğitimi almamış olsa da Malta'nın en bilinen şarkıcılarından biridir. 1998 yılında Chiara, Eurovision'un Malta ön elemelerini kazanarak o sene İngiltere'nin Birmingham kentinde düzenlenen yarışmaya katıldı. Şarkı olarak "The One That I Love"'ı seçen sanatçı, bu yarışmada üçüncü oldu.Sahneye tek başına çıkan Chiara mumlar eşliğinde şarkısını söylemiştir. Rakibi olan ve İsrail'i temsil eden Dana International'ın şarkısı olan Diva, Chiara'nın şarkısının aldığı puandan yalnızca altı puan fazla almıştı. Bu olaydan sonra sanatçı, BBC'ye otelinde saatlerce ağladığını söyledi. Ülkesine geri dönen sanatçı, kazanamamasına rağmen Luqa Havaalanı'nda 6,000 kişi tarafından karşılandı.Böylece Malta'nın en önemli başarılarından birini elde etmiştir. 1998 yılından 2003 yılına kadar, Chiara'nın menajerliğini Massimo Ellul adlı Maltalı iş adamının kurduğu "M & E Management Group" üstlendi. Bu süreçte Chiara, kendi deyimiyle çekingen bir şarkıcıdan özgüveni yüksek bir uluslararası bir sanatçıya dönüştü. Bu yıllarda üç albüm yayımlayan sanatçı, Malta dışında da başarı elde etti. Yapım şirketi olarak Bridge Productions adlı şirketi seçen Chiara, Eurovision'da yer almak için çaba gösterdi. 2005 yılında Chiara, Eurovision'a tekrar katıldı. Yirmi bir şarkının arasından seçilen sanatçı, bu seferki şarkısı olan "Angel"'ı kendisi yazmıştı. O sene tamamen halk oyuyla seçim yapılan Eurovision ön elemelerinde Chiara, en yakın rakibinden 566 oy fazla alarak 11,935 oyla birinci oldu. Böylece o sene Ukrayna'nın başkenti Kiev'de düzenlenen 2005 Eurovision Şarkı