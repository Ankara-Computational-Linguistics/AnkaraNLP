sonra Idlewood'a bir baskın yaparak bölgenin çok büyük bir kısmını ele geçirdiler ve Ballas'ı ağır bir yenilgiye uğrattılar. Tenpenny, yaptığı pis işlerden dolayı mahkemede yargılanıyordu. Bütün Los Santos halkı bu dava sonucunda Tenpenny'nin tutuklanmasını istiyorlardı. Çünkü Tenpenny o kadar kötü ve zararlı biriydi ki tüm Los Santos ondan nefret ediyordu. Ancak mahkeme sonucu Tenpenny serbest kalınca halk ayaklandı ve böylece Los Santos İsyanı başladı. Sweet, hem isyanın bir an önce bitmesini hem de Big Smoke'un yerini bularak onunla hesaplaşmak istiyordu. Bunun için Grove Street elemanlarına hiçbir şekilde isyan etmemelerini emretti ve Big Smoke'un yerine araştırmaya başladı ancak Big Smoke'un yerini bilen birçok Ballas ve Vagos üyesi konuşmuyorlardı. Çünkü Grove Street Families'in sokaklarda fazla da bir egemenliği yoktu ve bu yüzden Grove Street Families'ten çekinmiyorlardı. Bu yüzden Sweet, CJ'e durumu anlatarak çetenin sokaklarda daha çok egemen olması gerektiğini söyledi. CJ bunun üzerine Grove elemanları ile bölge almaya başladı. İlk başta Ganton, Idlewood'un çok büyük bir kısmı ve Glen Park'ın %70'i Grove Street Families'in elindeydi. CJ, Idlewood ve Glen Park'ın kalanı ile birlikte Jefferson, Willowfield ve Playa del Seville'yi ele geçirdi. Daha sonra Sweet, Ballas ve Vagos elemanlarının konuşmasıyla birlikte Big Smoke'un ya Los Flores'te ya da Doğu Los Santos'ta saklandığını öğrendi. Daha sonra Los Flores'teki apartman ve depoları araştırtınca Big Smoke'un burada olmadığını ve kesin Doğu Los Santos'ta olduğunu öğrendi. Daha sonra CJ ve Sweet, Doğu Los Santos'a gittiler ve Big Smoke'un saklandığı binayı gözetlediler. Binanın girişi çok sağlamdı ve kapı kapandığı takdirde bir daha açmak mümkün değildi. Tek çare kapının kırılmasıydı. Bunun içinde zırhlı araç gerekliydi. CJ, bölgede isyan eden birçok Ballas üyesini aşarak aşağı taraftaki sokağa ulaştı. Sokaktaki S.W.A.T. ekibi ve Ballas üyeleri yoğun bir çatışma içerisindeydi. CJ, gizlice tanka göz kulak olan S.W.A.T. polisini öldürdü ve tanka bindi. Daha sonra Big Smoke'un saklandığı binanın girişine geldi ve S.W.A.T. tankı ile güçlü bir vuruş yaparak kapıyı kırdı. İçeride birçok Ballas, Vagos, San Fierro Rifa, Mafya ve uyuşturucu işçisini öldürerek Big Smoke'un yanına geldi. Smoke ile girdiği çatışma sonucunda onu öldürdü. O sırada Tenpenny geldi ve CJ'e bir bavul fırlattı. Bavula Big Smoke'un kasasındaki bütün paraları doldurmasını söyledi. CJ paraları doldurdu ve Tenpenny'ye fırlattı. Tenpenny bavulu aldı ve CJ'e ateş etti. Ancak CJ yere yattı ve Tenpenny onu vuramadı. Daha sonra kaçan Tenpenny, uyuşturucu laboratuvarındaki bir makineyi patlattı ve binada büyük bir yangın çıkardı. CJ bir yandan Ballas ve Vagos üyeleri öte yandan alevlerle mücadele ederek binadan çıkmayı başardı. CJ binadan çıkınca Tenpenny bir itfaiye arabasına atlamıştı ve bunu gören Sweet önce kendi arabasının üzerine çıkmış oradan da itfaiye arabasının arkasındaki merdivene atlayarak merdivene tutunmuştu. Tenpenny kaçmaya başlayınca CJ oradaki bir arabaya atladı ve kovalamaca başladı. Tenpenny isyan eden Vagos üyeleriyle dolu Las Colinas ve East Beach'ten Willowfield, Jefferson, Idlewood, Playa del Seville vb. birçok yerden geçti. Playa del Seville'den geçerken Tenpenny'nin yanındaki bir polis, merdivene çıktı ve Sweet'i düşürmek için Sweet'in parmaklarına zarar vermeye başladı. Bunu gören CJ itfaiye arabasına iyice yanaştı ve Sweet arabanın üstüne düştü. Daha sonra Sweet şoför koltuğuna geçti, CJ ise yan koltuğa geçti ve peşlerindeki polis ve Vagos üyelerini vurmaya başladı. En son CJ, Grove Sokağı'nın üstündeki köprüden geçerken Tenpenny kontrolü kaybetti ve köprüden aşağıya Grove Sokağı'na düştü. Tenpenny arabadan çıktı ve sonrasında öldü. Tenpenny ölünce hem Los Santos isyanı son buldu. Ballas çetesi, bir Afrikalı - Amerikalı çetesidir ve Los Santos'ta bulunmaktadır. Ballas'ın bölgelerinin çoğu Los Santos'un güneyindeki fakir semtlerde bulunmaktadır. Ballas çetesi uyuşturucu ticareti, silah kaçakçılığı, çete savaşı, cinayet, yozlaştırma, fuhuş vb. suçları işlemektedir. Kendilerini pembe giyimleriyle belli ederler. Ballas çetesinin ezeli düşmanı, Grove Street Families'dir. Grove Street Families ile uzun yıllardır mücadele halindedir. Gene Ballas, Los Santos'ta bulunan iki Meksikalı - Latin çetesi olan Los Santos Vagos ve Varrios Los Aztecas ile de düşmandır. Ancak bu iki çete ile olan düşmanlık Grove Street Families ile olan düşmanlık kadar yoğun değildir. Ballas'ın, Aztecas ve Vagos ile olan düşmanlığının sebebi bilinmemekle beraber Aztecas ve Ballas (özellikle Front Yard Ballas) arasındaki rekabet bu iki çetenin bölgelerinin yakınlığından dolayı hızlı gelişmiştir (Idlewood ve El Corono ile Unity Station). Ballas ve Vagos sokaklarda düşman olsalar da, iki çetenin de etkili isimlerinin araları iyidir ve uyuşturucu işinde ortaklardır. Big Smoke'un Ballas'ın başına geçmesi ve büyük bir uyuşturucu ağı kurmasıyla beraber bu iki çetenin uyuşturucu işi tamamen birleşmiştir. Ballas ve Vagos'un sokaklarda düşman olmasının sebebi, iki çetenin de Los Santos'un doğusunu kontrol altına almak istemeleridir. Ballas çetesi, San Fierro Rifa, Big Smoke ve Loco Syndicate ile uyuşturucu işi için, Rus Mafyası ile de silah işi için ittifakları vardır. Ballas, zaman zaman C.R.A.S.H. ile de işbirliği içinde olmuştur. Ballas, ezeli düşmanı Grove Street Families'in elemanlarına uyuşturucu satarak onları pasif duruma düşürmeye çalışmaktadır. Ballas elemanları, sokaklarda ya silahsız ya tabanca ile ya da Micro Uzi hafif makineli tüfeğiyle gezerler. Bazı görevler sırasında beyzbol sopası, TEC-9, pompalı tüfek, MP5, AK-47 ve M4 gibi silahları taşırlar. Bölge savaşlarında ise tabanca, MAC-10, beyzbol sopası, pompalı tüfek, MP5 ve AK-47 taşırlar. Ballas elemanları, sokaklarda sigara içerken, içki içerken, sohbet ederken görülebilirler. Bazen tek başına ya da grup halinde gezerler. Eğer Grove Street Families elemanları ile karşılaşırlarsa direkt çatışmaya girerler. Ancak bir Aztecas ya da Vagos elemanı ile karşılaşırlarsa önce tartışırlar sonra çatışmaya girerler. Üç çeteden de herhangi birinin elemanını araba ile görürlerse araca direkt ateş açarlar. Kahramanımız CJ'i, yeşil giyinmiş olarak görürlerse ona hemen ateş açarlar. Ancak CJ, yeşil giyinmemişse CJ'e nereli olduğunu sorarlar. CJ ,onlara olumlu cevap verirse, Grove Streetli olduğunu söyler ve onlar da hemen saldırırlar. Eğer CJ, Ballas bölgelerinde araba ile dolaşırsa Ballas elemanları arabaya ateş açarlar. Onların bölgelerinde dolaşmak çok tehlikelidir ve her an saldırıya uğranılabilir. Ballas elemanları yaya olarak dolaşmanın yanı sıra Tahoma ve Majestic model arabalarla da dolaşırlar. Arabalarla tek başlarına ya da 2-3 kişi olarak dolaşırlar. Ballas elamanlarının dinledikleri favori radyo istasyonu Bounce FM'dir. Ballas çetesinin önemli mekanları; Bernard Stasi Bernard Stasi (4 Temmuz 1930, Reims - 4 Mayıs 2011, Paris 18. arrondissement) Fransız siyasetçi, eski bakan. Kökeni İtalyan, İspanyol ve Kübalı ailelere dayanmaktadır. 18 yaşındayken Fransız vatandaşı olabilmiştir. Kardeşi Mario Stasi Paris eski baro başkanıdır. Çeşitli bakanlıklarda danışmanlık görevlerinde bulunmuştur. 1968 yılında ilk kez milletvekili seçilmiş, 2. Pierre Messmer Hükümeti'nde Denizaşırı İller Bakanı olarak görev yapmıştır. 1978-1983 yıllarında meclis başkanvekilliği yapmış, 1993 milletvekili seçimlerinde yenilgiye uğramış, 1994-1998 yıllarında Avrupa Parlamentosu'nda görev almış, 1998-2004 yıllarında Cumhuriyet Aracısı olarak atanmış ve Temmuz 2003'te cumhurbaşkanı Jacques Chirac tarafından, Laiklik İlkesi'nin uygulanmasına dair düşünce komisyonu (Stasi Komisyonu) kurulmuş, başkanlığına da Bernard Stasi getirilmiştir. Aralık 2003'te komisyon çalışmalarını tamamlamış ve komisyonun süresi böylelikle dolmuştur. Stasi 2011 yılında ölmüştür. 1973 yılında Pinochet tarafından Şili'de yapılan darbeyi kınamış yine 1992-1995 yıllarındaki Bosna katliamını kınayan nadir Fransız siyasiler arasında yer almıştır. Fransa'da göçmen yanlısı politikaları desteklemiş, aşırı sağcı Jean-Marie Le Pen tarafından hem göçmen olması hem de siyasi yaklaşımları nedeniyle eleştirilmiştir. Yerel YÃ¶netimler Meclis Avrupa Parlamentosu Hükümet Diğer Cheat Engine CE yaygın adıyla bilinen Cheat Engine, Windows işletim sistemi için Eric Heijnen ("Dark Byte") tarafından oluşturulan açık kaynak kodlu bir bellek tarayıcı, hex editörü ve ayıklama aracıdır. Cheat Engine çoğunlukla bilgisayar oyunlarında hile yapmak için kullanılır. Yellow Claw Yellow Claw, Hollandalı DJ ikilisidir. Grup, Jim Aasgier (Jjim Taihuttu) ve Nizzle (Nils Rondhuis)'ten oluşur. Geniş bir müzik türleri olmakla beraber sık sık trap müzik, hip hop, dubstep, electro house, moombahtom unsurları içermektedir. Amsterdam'ın en ünlü gece kulüplerinden birinde, Jimmy Woo'da "Yellow Claw Thursday Night Party" adında partinin kurucularıdır ve 2010 ortalarında popülerlik kazandı. 2012 ve 2013 boyunca, Hollanda'lı ve Belçika'lı ulusal listelerde oldukça başarılı bir dizi single yayımladı. ("Krokobil", "Nooit meer slapen", "Thunder" ve "Last Night Ever"). Her single videoları YouTube'da 4 milyon barajını aşarak viral oldu. Bu süre zarfında Yellow Claw, DirtDutch Festivali, Sneakerz Festivali, Latin Village Festivali ve Solar Festivali gibi birçok caz festivallerinde yer aldı. 2013 yılında Yellow Claw, Diplo etiketiyle Mad Decent'e katıldı. 7 Mart 2013'te ilk Uluslararası EP'i Amsterdam Trap Music yayımladı. Haziran ayında, BBC Radio 1'de Diplo ve Arkadaşları programında performans gösterdi. 26 Eylül 2013'te Amsterdam Twerk Music adındaki ikinci EP'lerini piyasaya sürdü. 1 Kasım 2013 tarihinde, Spinnin' Records ile anlaşma imzaladıktan sonra, Hollanda'lı şarkıcı Rochelle'in vokalini üstlendiği Shotgun ilk Uluslararası singleları oldu ve piyasaya çıktı. Şarkı Spinnin' üzerinde Quintino ve LNY TNZ tarafından remixlendi. 8 Kasım 2013'te Flosstradamus ile birlikte Pillz isimli single parçasını Fool's Gold ve Ultra Records adı altında piyasaya sundu.2016 nın Haziran ayında grubun MC si Bizzey ailesiyle daha fazla vakit geçirmek istediği için gruptan ayrılmıştır. Mayıs 2014 yılında, Yellow Claw ilk defa kendi etiketiyle Barong Family adlı albümü hazırladı ve Spinnin' Records tarafından piyasaya sürüldü. İlk imzalı sanatçı grup Mightyfools oldu ve 26 Mayıs 2014 tarihinde ilk resmi parçası "Lick Dat"i yayınladı. 25 Ağustos 2014 tarihinde ikinci single olarak Yung Felix'in "Money Grabber" isimli parçası yayınlanacak. Sanatçılar Seyyid EbÃ»bekir Dede Seyyid Ebûbekir Dede (1705; Köprüören, Kütahya - 30 Ağustos 1775, İstanbul), Mevlevî şeyhi, mutasavvıf. 1705 yılında Kütahya'da doğdu. Kütahya'nın Köprüviran (Köprüören) köyünde medfun Pîr Baba Sultan-ı Horasânî'nin neslinden gelen babası Seyyid Ahmed Efendi, Halvetî şeyhi Bahşî Efendi'nin halifesidir. Annesi Şerife Emine Hanım, Seyyid Câfer Battal Gazi soyundan Seyyid Hüseyin Efendi'nin kızıdır.. Dedesi yine aynı köyde sâkin Seyyid Hacı Hüseyin Efendi, onun babası da Halvetî Seyyid Nureddin Efendi'dir. Babası Ahmed Efendi, Kütahya'da Bahşi Efendi adlı bir Halvetî şeyhinden seyru sülûkunu tamamlamış ve hilafet almıştır. Aynı köyde ceddi Pîr Baba Sultan'ın türbesi yakınındaki camide cuma günleri Halvetî tarikatı usulünce ayin icra eden, tevhîd ve evrâd okutan Ahmet Efendi 1703 yılında Şerife Emine Hanım'la evlenir. Şerife Emine Hanım, Seyyid Câfer Battal Gazi'nin büyük oğlu Seyyid Beşir Gazi'nin çocuklarından, Kütahya'ya bağlı Karaağaç köyünde medfun Ana Sultan ve kocası Odyakan Baba ve bunların kızları Kız Bacı Sultan'ın neslinden gelen ve Ortaca adlı köyde oturan Seyyid Hüseyin Efendi'nin kızıdır. Halvetî Ahmed Efendi ile Şerife Emine Hanım'ın evliliğinden üç erkek çocuk dünyaya gelmiştir. 1705'te Seyyid Ebûbekir, 1708'de Seyyid Ömer ve 1710'da Seyyid Osman Efendi. 1721 yılında Şerife Emine Hanım'ın vefat etmesi üzerine Ahmed Efendi başka bir hanımla evlenir. Aynı yıl Ebûbekir Efendi Tavşanlı kasabasına giderek Kütahya Mevlevîhânesi şeyhi Sâkıb Mustafa Dede'nin yetiştirmesi Şeyh Esîf Sıdkî Dede'ye derviş olmuş ve ondan ders almaya başlamıştır. Ancak Seyyid Ahmed Efendi 1728-1729 tarihinde 23 yaşında olan Ebûbekir Efendi'yi kardeşleri 20 yaşındaki Ömer ve 18 yaşındaki Osman Efendilerle birlikte yanına alarak Kütahya'ya Sâkıb Dede'nin yanına götürür. Sâkıb Dede'ye, Ömer Efendi'den oğlu Sahîh Ahmed Efendi'nin ifadesiyle, "Ben ihtiyar oldum. Hıdmet-i şerîfinize kudretim yokdur. Oğullarım seyyidler zât-ı şerîfinizin hıdmet-i âlinizde bulunsun. Ben tarîk-i Halvetîdenim. Oğlullarım seyyidler tarîk-i Mevlevîden olsunlar." diyerek rica ve niyazda bulunur. Sâkıb Dede bu isteği kabul ederek Muharrem ayının başlarında üç kardeşe aynı günde Mevlevî külahı giydirir ve yeni dervişleri hizmette istihdam eder. Birkaç yıl sonra 1732-33'te Tavşanlı'daki Şeyh Esîf Sıdkî Mehmed Dede vefat eder. Zâviyesi içindeki semahanenin yanına defnedilen bu şeyhin yerine Konya'daki Çelebi Hacı Mehmed Ârif-i Râbi tarafından Esîf Dede'nin oğlu Abdülhafiz Efendi getirilir. Ancak yeni şeyhin henüz yaşı küçüktür (d.1721) ve tahsilini tamamlamamıştır. Bunun üzerine Şeyh Sâkıb Dede çocuk şeyhi Kütahya'ya getirir ve "Babası merhum seni okutdı Üstâzının oğludur. Sen de bunı okut!" diyerek Seyyid Ebûbekir Dede'nin eline teslim eder. Mevlevîlik tarihinde gerek şahsiyeti ve faaliyetleri, gerekse eserleriyle önemli bir yeri bulunan Kütahya Mevlevîhânesi şeyhi Mustafa Sâkıb Dede'nin 28 Mayıs 1735'te vefat etmesi üzerine yerine büyük oğlu Şeyh Ahmed Hâlis Efendi postnişîn tayin edilir. Bu durumda Ebûbekir, Ömer ve Osman Efendi'ler de yeni şeyhe biat ederler. Fakat bağlılık çok uzun sürmez. Aynı yılın sonunda Seyyid Ömer Efendi icâzet alıp köyüne, babasının yanına döner. Artık "Dede" unvanı alan Seyyid Ömer Efendi, 30 yaşında iken Kükürtlü adlı köyden Pirlioğlu İmam Ahmed Efendi'nin küçük kız kardeşi Hatice Hanım'la evlenir. Kardeşleri Ebûbekir ve Ömer Efendiler yanlarına, içlerinde neyzen ve kudümzenlerin de bulunduğu yedi dervişi alarak gelini köylerine getirirler. Garip bir tevâfuktur ki zifaf gecesi babaları Halvetî Ahmed Efendi vefat eder. Babalarını kabristana defnettiklerinin yedinci günü Ebûbekir ve Ömer Efendiler köy halkını toplayarak bütün mülk, eşya ve miraslarını kardeşlerine bıraktıklarını açıklarlar. Ardından bütün köylülerden ve kardeşlerinden helallık dileyip onlara veda ederek yola çıkarlar. Kütahya'da Şeyh Ahmed Hâlis Efendi'den icazet alıp oradan Konya'ya, huzur-ı Mevlânâ'ya giderler. Bu sırada Ebûbekir Dede 33, Osman Dede ise 28 yaşındadır. Konya'daki Çelebi Hacı Mehmed Ârif-i Râbı bunlarlar görüşerek, Ebûbekir Dede'yi Mevlânâ türbesinin kapısına perdedar, Osman Dede'yi de meydanda hizmete tayin eder. Bu arada köyde kalan Ömer Dede'nin hanımı Hatice Hatun'dan 1740 yılında bir kız çocuğu olur. Ömer Dede, kızına annesinin adı olan Şerife Emine ismini koyar. Daha sonra bir sürur vaktinde Ömer Dede ile hanımı, "eğer bir oğlumuz olursa hibe edelim" diye taahhütte bulunurlar. "Hz. Mevlânâ hıdmetine bağışladık, Hz. Mevlânâ'nın bendesi olsun", deyip niyet ederler. İki yıl sonra 1742 Receb (Eylül) ayının bir cuma günü Regâib gecesinde bir erkek çocukları dünyaya gelir. Seyyid Ömer Dede, oğluna babasının ismi olan, Ahmed adını koyar. Oğlunun doğumundan iki yıl sonra Ömer Dede, Konya'ya giderek ağabeyini durumdan haberdar edip ona taahhütlerini söyler. Bunun üzerine Ebûbekir dede yeni bir Mevlevî külahı temin eder ve türbedar Pehlivan Dede vasıtasıyla meseleyi Çelebi Mehmed Efendi'ye iletir. Daha sonra, tedarik edilen sikke tekbirlenerek üç gün Mevlânâ pûşîdesi altında bırakılır ve ardından da teberrüken çocuğun babasına verilir. Ayrıca, dervîş Seyyid Ahmedü'l Mevlevî adına gülbâng-ı Mevlevî çekilir. Bu sikkeyi alan Ömer Dede 1744 yılı Rebîü'l âhir (Nisan) ayında Kütahya'ya geri döner ve henüz 22 aylık olan oğluna giydirir. 1746 yılı Ebûbekir Dede'nin ve ailesinin kaderinde çok önemli bir dönüm noktası olmuştur. Çünkü bu yılda İstanbul Yenikapı Mevlevîhânesi'nde şeyh olan Küçük Mehmed Dede vefat etmiş ve yerine de kendisi tayin edilmiştir . Küçük Mehmed Dede'nin vefatını duyan ve henüz yeni halîfe olmuş olan Çelebi Hacı Ebûbekir Efendi, Kütahya'lı Ebubekir Efendi'yi huzuruna davet eder. Başına yeni bir sikke koyar ve sikkenin üzerine de şeyhlik alameti olan yeşil bir destâr sarar. Ayrıca eline meşihatnâmesini de veren Çelebi Ebûbekir, böylece onu Yenikapı Mevlevîhânesi'ne postnişîn tayin etmiş olur. Çelebi, bundan başka Ebûbekir Efendi'nin küçük kardeşi Osman Efendi'ye icâzetini verir ve iki kardeşi birlikte İstanbul'a yollar. Şaban ayının 18'inde Konya'dan yola çıkan iki kardeş Eskişehir'e geldikleri zaman diğer kardeşleri Ömer Dede'ye bilgi vermek için bir mektup gönderir ve yollarına devam ederler. Seyyid Ebûbekir Dede ve küçük kardeşi Osman Dede nihayet 1746 yılı Ramazan-ı şerîfinin on birinci cuma günü Galata Mevlevîhânesi'ne ulaşırlar. Böylece aile hayatında hatta Türk kültür ve medeniyet hayatında, Mevlevîlik tarihinde yeni bir sayfa açılmış, İstanbul'da uzun yıllar sürecek olan Kütahyalı şeyhler faslı başlamıştır. Galata Mevlevîhânesi'nde uzaktan akrabaları olan Şeyh Abdülbâkî ile görüşen ve burada bir gün kalan Ebûbekir ve Osman Efendiler ertesi günü iskele yoluyla önce Eğrikapı'daki Cemâleddin Efendi Tekkesi'ne, oradan da Yenikapı Mevlevîhânesi'ne vâsıl olurlar. Burada önce mevcut bütün dervîşlere Çelebi tarafından kendilerine verilen meşîhatnâme okunur. Daha sonra bütün hepsiyle musâfaha yapılıp ardından duâ ve senâda bulunulur, gülbâng-i Mevlânâ çekilir. Kırkıncı günde yeni şeyh saraya davet edilir. Sarayda padişah huzurunda ayin ve mukabele icrâ edilir. Ayin sonunda padişah hil'at ve diğer hediyelerle kendilerine ihsanlarda bulunur. Aynı yıl içinde Kütahya'daki Seyyid Ömer Efendi Mevlevîlik yoluna adadığı oğlu Seyyid Ahmed'i getirip amcası Seyyid Ebûbekir Dede'nin eline teslim eder. Bundan sonra İstanbul'a yerleşen ailenin merkezine Ebûbekir Dede'nin çocukları ve torunları geçmekle birlikte Ömer ve Osman Dede'nin neslinden de aynı kültür ve irfan dairesine mensup önemli isimler yetişmiştir. Bunlardan Seyyid Ömer Efendi'nin oğlu Yenikapı Mevlevîhânesi'nde aşçıbaşı, ayrıca Nutkî ve Nâsır Dede'lerle Şeyh Gâlib'in yetişmesinde önemli katkıları olan Mecmûatü't-Tevârîhü'l-Mevleviyye sahibi Sahîh Ahmed Dede (1742-1813), onun oğlu Galata Mevlevîhânesi şeyhi Kudretullah Dede (ö.1871), onun oğlu aynı dergâhın şeyhlerinden Atâullah Dede(ö.1910) ilk anda akla gelenlerdir. Ebûbekir Dede'nin küçük kardeşi Seyyid Osman Efendi'nin ise üç oğlu olmuştur: Yenikapı Mevlevîhânesi'nde neyzenbaşı Tarîkatçı Mehmed Dede, Şükûfeci Hüseyin Dede ve Âyinhân Raif Dede. Mehmed Dede'nin Mehmed Emin ve İzzet Hüseyin adlarında iki oğlu vardır. Ebûbekir Efendi'nin çocuklarının Yenikapı, Ömer Efendi'nin çocuklarının da Galata Mevlevîhânesi'nde postnişîn olmalarıyla aile her iki dergâha da hâkim olmuş ve daha çok önem kazanmıştır. 1746'da İstanbul'a gelen ve Yenikapı Mevlevîhânesi'ne yerleşen Ebûbekir Dede burada güçlü bir yönetim kurmuştur. Ünlü Melâmîlerden Habeşî-zâde Zâim Ağa'nın sohbetlerine katılan Dede, Mevlevîhâne'yi de Melâmî-meşrep Mevlevîler'in merkezi durumuna getirmiştir. Bu arada, 1748 yılı Muharrem (Aralık) ayı başlarında Kumkapı'da oturan Halil Ağa'nın kızı, Recâî Mehmed Efendi'nin kızkardeşi Atike Hatun'la evlenmiş, ancak bu hanım uzun yaşamamış, 1750'de vefat etmiştir. Aynı yılın sonunda Ebûbekir Dede, bir süre önce vefat etmiş olan Galata Mevlevîhânesi postnişîni Abdülbâkî Sırrî Dede'nin küçük kızı, Nayî Osman Dede'nin torunu olan Saîde Hanım'la evlenmiş, böylece iki Mevlevîhâne arasında önceden kısmen var olan yakınlık daha da artmıştır. Kardeşlerinden sonra İstanbul'a gelerek onlara katılan Seyyid Ömer Dede, ağabeyi Ebûbekir Dede'nin şeyhliği sırasında, 1773-74 yılında vefat etmiş ve Hâmûşân mezarlığına, Battal Dede'nin yanına defnedilmiştir. Yenikapı Mevlevîhânesi'nde yaklaşık otuz yıl şeyhlik yapan Ebûbekir Dede 30 Ağustos 1775'te gün batımında âhirete intikal etmiş ve türbede medfun Çelebi Ebubekir Efendi'nin sol tarafına defnedilmiştir. Vefatına yazılan tarih manzumesi şöyledir: "Hazret-i Sıddîk-ı Ekber nâmdâş[ı] kim odur*" "Şeyh Seyyid Ebubekir ol celîlü"ş-şân-ı azîz" "Sâkıb-ı kâmil-nazar ... ... zâtını" "Feyz-i teslîk ile kaldı nice demler müstefîz" "Âsitân-ı Hazret-i Hünkâr-ı Ekber hâkine" "Yüz sürüp hıdmet ile olmuşken anda müşgiz (?)" "Geldi otuz yıl olup bu hânkâhın mürşidi" "Kıldı âyîn-i safâ gülbâng-i dede bî-sitîz" "Derdine olup kudûm-ı vasla imrâr-ı cefâ(?)" "Ney nevâle hicrine gösterdi rûz-ı reste-hîz(?)" "Hayder [ü] Sıddîk ü Mevlânâ"ya hemdem ola tâ" "Sâlikân itdikce yâ Rab fikr-i kalbi tîz tîz" "Zâtı gibi bir "adîmü"l-misl târîh oldı bu" "Eyleyüp tekmîl devrin geçdi Bûbekr-i 'azîz". Seyyid Ebûbekir Dede'nin ilk olarak evlendiği Atike Hanım'dan hiç çocuğu olmamıştır. İkinci hanımı olan Abdülbâkî Sırrî Dede'nin kızı Saîde Hanım'dan Ali, Abdülbâkî ve Abdurrahîm adlarında üç oğlu dünyaya gelmiştir. Hüseyin Engin Muratoğlu Hüseyin Engin Muratoğlu (1942 - 8 Ağustos 2014), Türk millî basketbolcu ve iş adamı. Birinci Lig’de Fenerbahçe ve Muhafızgücü formalarını giydi. 15 sene boyunca görev yaptığı Fenerbahçe’de 1964-65 sezonunda şampiyonluk yaşadı. Millî formayı 6 defa Genç Erkekler, 4 defa Ümit Erkekler ve 2 defa A Millî olmak üzere toplam 12 defa giydi. Sporu bıraktıktan sonra Türk Basketbolu’na hizmet etmeye devam eden Engin Muratoğlu, 1992-1997 yılları arasında Türkiye Basketbol Federasyonu Yönetim Kurulu Üyesi olarak görev yaptı. Millî basketbolcu ve iş adamı Hüseyin Engin Muratoğlu, Bebek'te yalnız yaşadığı evinde tabancayla intihar etti. Cenazesi Edirnekapı Şehitliği'ne defnedildi. Dominique Baudis Dominique Baudis (d. 14 Nisan 1947, Paris 9. arrondissement - ö. 10 Nisan 2014, Paris 5. arrondissement) Fransız siyasetçiler. Toulouse belediye başkanlığı yapan Pierre Baudis'in oğludur. Paris Siyasal Bilgiler Enstitüsü mezunudur. 1965 yılında Genç Demokratlar Hareketi'nde sorumluluk üstlenmiştir. 1971'de Lübnan'a gitmiş ve Beyrut'ta radyo ve televizyonlarda gazetecilik yapmaya başlamış ve 1975'te Lübnan iç savaşının başlangıcına dek görevini sürdürmüştür. Ardından TF1'de Ortadoğu muhabiri olmuş, 1977-1980 yıllarında Akşam ana haberlerini sunmuş, 1982 yılına kanar France3 kanalında görev almıştır. 1971 yılında Boulogne-Billancourt belediye meclis üyesi seçilmiştir. 1982 yılında gazetecilik kariyerini sonlandırarak, babasının yerine Toulouse belediye başkanlığına aday olmuş ve 1983 yılından 2001'e dek belediye başkanı olmuştur. Avrupa Parlamentosu'nda ve Fransa Ulusal Meclisi'nde milletvekili olarak görev yapmıştır. 2001 yılında Jacques Chirac tarafından 6 yıllığına Görsel-İşitsel Kurul Başkanlığına atanmıştır. 2007-2011 yıllarında Arap Dünya Enstitüsü başkanı olmuş, 2011 yılında Hakların Savunucusu olarak atanmış ve ölünceye dek bu görevi sürdürmüştür. İki kez evlenmiş olup ilk evliliğinden bir kızı, ikinci evliliğinden ise iki oğlu olmuştur. Yerel YÃ¶netimler Avrupa Parlamentosu Meclis Diğer Skye McCole Bartusiak Skye McCole Bartusiak (d. 28 Eylül 1992, Houston - ö. 19 Temmuz 2014; Houston, Teksas), Amerikalı oyuncu ve model. 28 Eylül 1992'de Houston, Teksas'ta doğan Bartusiak'ın büyük kardeşi Stephen Dylan Bartusiak'ta kendisi gibi oyuncudur. Henüz küçük bir çocukken Mel Gibson ile birlikte kamera karşısına geçtiği "The Patriot" orijinal adlı Vatansever adlı filmle adını duyurdu. Genç oyuncu ve model Skye Bartusiak 19 Temmuz 2014'te Houston, Teksas'taki evinde 21 yaşında ölü olarak bulundu. Yapılan incelemede yüksek dozda ilaç alımı sonucu öldüğü tespit edilen oyuncunun naaşı yakılmıştır. Ecole des Hautes Etudes en Sciences Sociales École des hautes études en sciences Sociales (Sosyal Bilimler Yüksek Tahsil Okulu); tarih, sosyoloji, iktisat, antropoloji, demografi, coğrafya, arkeoloji, psikoloji, felsefe, edebiyat ve sanat bölümlerinde yüksek lisans ve doktora düzeyinde eğitim veren okuldur. Kampüsü Paris'te bulunan okul Fransa'nın uluslararası akademik alanda en önde gelen kurumudur. AndrÃ© Leroi-Gourhan André Leroi-Gourhan (25 Ağustos, 1911 – 19 Şubat, 1986), Fransız arkeolog, paleontolog, paleoantropolog ve antropolog. Teknoloji, estetik ve felsefi yansımaları ile ilgilendi. Estetik ve teknoloji konularında araştırmalar yürütmüş olan Leroi-Gourhan, "L'Homme et la matière" (1943), adlı kitabında teknik temayüllerin etnik gruplarda tecessüm ettiğini ve somutlaştığını ileri sürer. Çalışmaları Jacques Derrida, Gilles Deleuze ve Bernard Stiegler gibi sonraki Fransız filozofları etkilemiştir. Akıl Kârı Akıl Kârı, Emre Karayel'in sunduğu yarışma programıdır. Yarışmanın formatı Çoklu zekâ kuramı'na göre belirlenmiştir. 9 zeka türünden 6'sı kullanılmaktadır (Fiziksel, Sözel, Görsel, Müziksel, Sosyal, Mantıksal). Yarışma 6 etap ve 1 final turu halinde yapılmaktadır. Her gün 4 kişi yarışmaktadır. Her etapta birinci 10, ikinci 6, üçüncü 4, dördüncü 0 puan alır. 6 etabın sonunda en çok puan alan 2 kişi final turuna çıkar. Final turunu geçen günün şampiyonu olur. 12 günün şampiyonu sezon finalinde yarışırlar. Sezon finalini kazanan büyük ödül olan 50000 TL'yı alır. Fiziksel zekâ sahibi insanlar bedenini iyi kullanabilen, çevik ve hızlı insanlardır. Birinci etapta fiziksel zekayı test etmek için her gün farklı bir uygulama kullanılır. Sözel zekâ sahibi insanlar kelime ve dil bilgisi gelişmiş, okuma-yazma bakımından uzman insanlardır. İkinci etapta sözel zekayı test etmek için yapılan uygulama 3 tur halinde yapılır. Her turda yarışmacılara 6 harf verilir ve 30 saniye içinde bu harflerle kelimeler üretilmesi istenir. Üretilen 3, 4 ve 5 harfli kelimelere bir puan; 6 harfli kelimelere 5 puan verilir. 3 turun sonunda daha çok puan alan etap bakımından da çok puan alır. Görsel zekâ sahibi insanlar gördükleri her şeyi dikkatli bir biçimde inceleyen; hafızasında tutabilen insanlardır. Üçüncü etapta görsel zekayı test etmek için her gün farklı bir uygulama kullanılır. Müziksel zekâ sahibi insanlar kulağı gelişmiş; çevresindeki sesleri iyi algılayailen insanlardır. Dördüncü etapta müziksel zekayı test etmek için yapılan uygulamada yarışmacılara 8 enstürmanın sesi verilir. (Bas Gitar, Elektro Gitar, Piyano, Mızıka, Ksilofon, Davul, Saksafon ve Keman) Yarışmacılar bu 8 enstürmandan dördü ile çalınan bir besteyi dinlerler. Hemen ardından aynı besteyi diğer 4 enstürmanın eklenmiş hali ile yeniden dinlerler. Yarışmacılar hangi enstürmanların hangi sırayla eklendiğini bulmak zorundadırlar. Daha çok doğru yanıt veren daha çok puan alır. Sosyal zekâ sahibi insanlar anlatımı gelişmiş ve iletişim sahibi olan insanlardır. Beşinci etapta sosyal zekayı test etmek için yapılan uygulamada yarışmacılar öncelikle rastgele olarak bir konu seçerler (Evlilik teklifi, Nişan konuşması, Basın toplantısı, Ayrılık, Masal, İşe girme, İşten kovma, Zam isteme, Askerlik anısı, Seyyar satıcılık, Gezi rehberliği vs.) ve konu ile ilgili konuşma yaparlar. Bu konuşma iki kişilik jüriye yapılmaktadır. Jüri üyeleri Çiçek Billigir ve Serdar Orçin'dir. Bu konuşma için 45 saniyeleri vardır ve konuşma sırasında birbiri ile ilişkisiz, farklı konulardan olan 30 kelimeyi kullanmak zorundadır. Kullandıkları her kelime için bir puan verilecektir. Hemen ardından bu iki jüri üyesi anlatımın kalitesine bağlı olarak 10 üzerinden puan verirler. Daha çok puan alan etap bakımından da çok puan alır. Mantıksal zekâ sahibi insanlar neden sonuç ilişkisi kurmakta başarılıdır ve matematikte uzmandır. Altıncı ve finalden önceki son etapta sosyal zekayı test etmek için yapılan uygulama 3 tur halinde yapılır. Her turda yarışmacılara 8 matematik sorusu verilir ve 40 saniye içinde cevaplanması istenir. (Bir soru için 5 saniye) Bu sorular toplama, çıkarma, çarpma ve bölme sorularıdır. Bazılarında sayıların karesi ya da karekökünün alınması gerekir. Daha çok doğru yanıt veren daha çok puan alır. Finale çıkan 2 yarışmacı çeşitli zekâ dalları bulunduran bir maratona girmiştir. Önce 2 demir çubuğun arasından onlara dokunmadan geçerler. Sonra 13 basamaklı bir toplama işlemi yaparlar. Daha sonra 16 harfli bir panoda birbirlerine bağlı harfleri eşleştirip 10 kelime türetirler. En sonunda bir kutuyu bir platformun içinden çıkarırlar. Bu maratonu önce bitiren günün şampiyonu olur. Yarışmanın sezon finaline 12 günün şampiyonu katılır. Bu 12 yarışmacıyı 4'e düşürmek için hızlandırılmış ön eleme turu yapılır. Ön eleme turunda yarışmacılar dört gruba üçerli olarak ayrılırlar. Her gruptaki yarışmacılar mantıksal ve sözel zeka etaplarına katılırlar. Etaplar 3 tur olarak değil bir tur halinde yapılır. Her işlem cevabı ve her kelime bir puandır. En çok puan alan 4 grup şampiyonu normal formatın 6 etabı ve final turunda yarışır. Final turunu önce bitiren 50.000 TL kazanır ve en zeki olarak ilan edilir. Gramatoloji Ã¼zerine Gramatoloji üzerine (Fransızcası: De la grammatologie), Fransız filozof Jacques Derrida'nın 1967 yılında yayınladığı kitaptır. Derrida bu kitapta, batı felsefesi tarihi boyunca yazının, konuşmanın ikincil bir türevi, bir sapkın biçimi olarak düşünüldüğünü ileri sürer. Sözün dopdolu mevcudiyeti karşısında yazı, sahipsiz, öznesiz ve mesnetsizdir. Sözün sahibi sözün elinden tutarken yazı, düşünce için bir düşkünlük ve acziyet olarak damgalanmış ve bastırılmıştır. Saussure'den Rousseau'ya ve Husserl'e bütün batı metafiziği Platoncu söz-logos merkezli tavrın hükmü altındadır. 1967 yılı Derrida için üç kitabının basıldığı yıldır. L'écriture et la différence (Yazı ve fark) ve La voix et le phénomène (Ses ve fenomen) adlı kitapları, yazı merkezli yapısöküm tavrını ilk ortaya koyduğu diğer eserleridir. Kitap türkçeye Gramatoloji adıyla Bilgesu Yayıncılık tarafından 2011 yılında kazandırılmıştır. Hüseyin Avni Botsalı Hüseyin Avni Botsalı (d. 23 Kasım 1957, Eskişehir) Türk büyükelçi. 1980 yılında Ankara Üniversitesi Siyasal Bilgiler Fakültesi'nden mezun olmuştur. 1983 yılında, Dışişleri Bakanlığı'nın NATO'dan sorumlu Uluslararası Güvenlik İşleri Genel Müdürlüğü'nde Aday Meslek Memuru olarak göreve başlamıştır. Çeşitli diplomatik görevlerin ardından 2001-2004 yıllarında Gümülcine Başkonsolosluğu yapmıştır. Şubat 2007-Kasım 2009 arasında Musul Başkonsolosluğu yapmıştır. Mısır Büyükelçiliği görevine 1 Aralık 2009 tarihinde başlamış, 2012 yılının sonunda Bosna-Hersek Büyükelçiliğine atanmış ancak 30 Haziran 2013’te sona ermesi öngörülen Kahire görevi, Mısır'daki olağanüstü durumlar nedeniyle uzatılmıştır. Mısır-Türkiye hükûmetlerinin diplomatik ilişkileri Maslahatgüzar seviyesine indirme kararı uyarınca 26 Kasım 2013 tarihinde merkeze çekilmiştir. 15 Mart 2014 tarihinde UNESCO nezdinde Daimi Temsilciliği görevine başlamış ve 1 Kasım 2016'ya dek görevini sürdürmüştür. 2016 yılı itibarıyla UNESCO Türkiye Milli Komisyonu Başkan Vekili olarak görev yapmaktadır. Ayrıca 14 Haziran 2017 tarihinde Dışişleri Bakanlığı Müşaviri olarak atanmıştır. 1991-1993 yılları arasında Birleşmiş Milletler Afganistan ve Pakistan İyi Niyet Misyonu (UNGOMAP) bünyesinde Uluslararası Memur olarak görev almış; bu dönemde, önce BM Genel Sekreteri Butros Butros-Gali'nin Peşaver Mücahid Geçici Yönetimi nezdinde irtibat görevlisi olarak çalışmış; ardından BM Genel Sekreterinin Kabil Ofisi'ni (OSGAP) tedvir etmiştir. Birleşmiş Milletler'deki görevinin ardından, Ekonomik İşbirliği Teşkilatı Genel Sekreter Yardımcılığı'na atanmıştır. 1993-1996 yılları arasında görev yaptığı EİT bünyesinde, Ulaştırma, Ticaret ve Gümrük, Enerji, Sağlık, Çevre ve Narkotikle Mücadele Komitelerinin çalışmalarını yürütmüş, EİT'in reform ve Sekretaryanın yeniden yapılandırılma sürecinde, ve yeni İzmir Antlaşması’nın yazımında sorumluluk üstlenmiştir. EİT adına 49. ve 50. BM Genel Kurul Toplantıları yanı sıra Dünya Bankası (IBRD), Uluslararası Para Fonu (IMF) ve Birleşmiş Milletler Ticaret ve Kalkınma Konferansı (UNCTAD) Genel Kurul Toplantıları'na gözlemci olarak katılmış, 1995 yılında Avrupa Toplulukları Komisyonu Dış İlişkiler Direktörlüğü’yle diyalog tesis etmek üzere Brüksel'e giden EİT heyetine başkanlık etmiştir. 2018 yılında İslam İşbirliği Teşkilatı Kabil Ofisi Temsilcisi olarak görevlendirilmiştir. İnci Somuncu Botsalı ile evlidir ve iki kızları bulunmaktadır. Ayrıca eski mülki idare amiri Emin Selçuk Botsalı'nın kardeşidir. İyi derecede İngilizce bilmekte olup ayrıca Fransızca, Almanca, Portekizce, Darice ve Farsça dillerine günlük konuşma düzeyinde hakimdir. DÄ±suk Dısuk (Arapça: دسوق), Kuzey Mısır'da Akdeniz kıyısında bir kenttir. İskenderiye kentinin 80 km kadar doğusunda, Mısır'ın Kafrü'ş-Şeyh ilinin içinde yer almaktadır. Nüfusu yaklaşık olarak 129,604 kadardır (2009). Philippe Ariès Philippe Ariès (Blois, 1914-1984), Fransız tarihçi. Ortaçağ Avrupa'sında çocukluk ve aile üzerine araştırmalarıyla tanınan tarihçi, günlük hayat, özel alan, ölüm gibi büyük anlatılarca göz ardı edilmiş izleklerin tarihini yazar. Ã‰tienne Dailly Étienne Dailly (d. 4 Ocak 1918, Paris - ö. 24 Aralık 1996, Paris) Fransız senatör, hukukçu. Paris Bayındırlık, Konut ve Endüstri Yüksek Okulu (Paris Mühendislik Okulu) mezunudur. İş hukuku alanında uzmanlaşmış ve yükseköğrenimini tamamlamıştır. Çeşitli kurum ve kuruluşlarda yöneticilik yapmıştır. 1957-1965 yıllarında Montcourt-Fromonville ve 1965-1977 yılları arasında ise Nemours belediye başkanlığı yapmıştır. 1959-1995 yılları arasında Seine-et-Marne senatörü olmuş ve 1967-1979 yıllarında da Seine-et-Marne genel konseyi başkanlığı görevini yürütmüştür. 1968-1995 yılları arasında Senato başkanvekilliği yapmıştır. Georges Pompidou'nun ölümü üzerine Senato Başkanı Alain Poher'in cumhurbaşkanlığını vekaleten üstlenmesiyle Dailly de 1974 yılında senato başkanlığını vekaleten üstlenmiştir. 1986 yılında sağın mecliste çoğunluğu sağlamasıyla beraber hükûmeti kuran Jacques Chirac adalet bakanlığına Étienne Dailly'yi atamak istemişse de sosyalist Cumhurbaşkanı François Mitterrand bu atamayı reddetmiştir. 1995 yılında Senato Başkanı René Monory tarafından Anayasa Konseyi üyeliğine atanmış ve bu görevi sürdürmekteyken 24 Aralık 1996 tarihinde vefat etmiştir. Tarık Ündüz Tarık Ündüz, (4 Temmuz 1988, İstanbul) Türk sinema, tiyatro ve dizi oyuncusudur. Yeditepe Üniversitesi Tiyatro bölümünden mezun olduktan sonra tiyatro, dizi ve filmlerde oynamaya başladı. Babası Gazanfer Ündüz annesi Fulya Özcan'dır. Ayrıca usta tiyatrocu merhum Gazanfer Özcan’ın torunudur. Tiyatrocu bir ailede dünyaya gelen Tarık Ündüz aile bireylerinin yolundan gitmiş ve Yeditepe Üniversitesi'nde tiyatro bölümünü bitirmiştir. 1993 yılında ilk dizisi olan Kuruntu Ailesi'nde oynamıştır. 2014 Yaz Gençlik Olimpiyatları'nda atletizm 2014 Yaz Gençlik Olimpiyatları'nda Atletizm müsabakaları, 20-26 Ağustos 2014 tarihleri arasında Nanjing Olimpik Spor Merkezi'nde gerçekleştirilmektedir. Olimpik Atletizm müsabakaları 3 farklı şekilde yapılmaktadır. Bunlar; pist yarışmaları, yol yarışmaları ve saha yarışmalarıdır. Erkekler ve kızlar on sekizer müsabakada yarışacak ve 8 x 100 metre bayrak yarışında ise karışık olarak mücadele edilecektir. Kızlarda 100 metre koşulan engelli yarışı, erkeklerde 110 metre olarak koşulmaktadır. Müsabakalara katılım için 2011 Dünya Yıldızlar Atletizm Şampiyonası ve 2013 Dünya Yıldızlar Atletizm Şampiyonası dereceleri dikkate alınmaktadır. Katılacak sporcuların 1 Ocak 1997 ile 31 Aralık 1998 tarihleri arasında doğmuş olmaları gerekmektedir. Marilyn Burns Mary Lynn Ann Burns, bilinen adı : Marilyn Burns, (d. 5 Temmuz 1949, Pensilvanya ; ö. 5 Ağustos 2014), serisi filmleriyle meşhur olan Amerikalı oyuncu. Tobe Hooper'ın 1974 tarihli "İnsan Eti" ve 1977'de gösterime giren "Eaten Alive" filmlerinde başrolü oynayan Burns, üç kez "Emmy" 'e aday gösterilen mini dizi Helter Skelter 'da "Linda Kasabian" karakterini canlandırmıştı. Kült filmler arasında gösterilen "Teksas Katliamı" performansıyla ün kazanan Amerikalı oyuncu Marilyn Burns evinde ölü olarak bulunmuştur. Your Disco Needs You "Your Disco Needs You", Avustralyalı şarkıcı Kylie Minogue'un yedinci stüdyo albümü "Light Years"da (2000) yer alan bir şarkı. Minogue, Guy Chambers ve Robbie Williams tarafından yazılan şarkının yapımcılığını Chambers ve Steve Power üstlendi. Please Stay (Kylie Minogue şarkısı) "Please Stay", Avustralyalı şarkıcı Kylie Minogue'un yedinci stüdyo albümü "Light Years"da (2000) yer alan bir şarkı. Minogue, Richard Stannard, Julian Gallagher ve John Themis tarafından yazılan şarkının yapımcılığını Stannard ve Gallagher üstlendi. Never Too Late (Kylie Minogue şarkısı) "Never Too Late", Avustralyalı şarkıcı Kylie Minogue'un ikinci stüdyo albümü "Enjoy Yourself"te (1989) yer alan bir şarkı. Yazımını ve yapımcılığını Stock, Aitken & Waterman üstlendi. Oggy ve Hamam BÃ¶cekleri Oggy ve Hamam Böcekleri, pop art tarzında tasarlanan, Jean-Yves Raimbaud'un yazdığı, 269 bölümlük Fransız animasyon serisi. Türkiye'de ilk olarak 2007 yılında Samanyolu TV ve Yumurcak TV'de 1. sezonu yayınlanmıştır, ardından yine 1. sezon bölümleriyle 2013 yılında Tv4'de yayınlanmıştır. Nickelodeon Türkiye'de ise 2013 yılında serinin 4. sezonu yayınlanmıştır.Mart 2020'den itibaren ise Boomerang TV'de yayınlanmaktadır. Çok yakında Cartoon Network (Türkiye)'de de yayınlanacaktır. Seri, Oggy'nin onu rahatsız etmeyi amaç edinmiş DeeDee, Marky ve Joey ile olan yaşamını, maceralarını ve onlarla olan mücadelelerini ele almaktadır. "Madde detayı": "" (İngilizce) 1900 kullanıcının oyuna dayanan Internet Movie Database (IMDb)'de 7.8/10, Allocine'de ise 2,6/5 puan almıştır. Hamam böceklerinin adları Ramones grubunun DeeDee, Marky ve Joey adlı üyelerinden gelmektedir. Oggy'de adını ünlü şarkıcı Iggy Pop'tan almaktadır. Jenerik müziği ve tema müziği ve tarafından yapılmıştır. Jenerik müziği, müzik eşliğinde «Zaï-Zaï-Zaï» seslerinden oluşmaktadır. Oggy gökdelenlerle dolu büyük yoğun kent merkezine yakın bir mesafede, bir banliyö evinde yaşamaktadır. Kentin alt bölümü —Oggy'nin ve Olivia'nın evi hariç— birbirinin aynısı evlerle doludur. Bu alan ufka uzanan paralel şeritler halinde düzenlenmiş ve kara yolları ile ayrıldığı görünümündedir. Bölümden bölüme bahçenin boyutu değişebilir ve caddeye göre evlerin yönelimi değişebilir. Oggy'nin evi, diğer evlerden biraz farklıdır. Dışarıdan, ev sıradan modern bir ev gibi durmaktadır, fakat evin içinden bakıldığında dışından önemli ölçüde daha büyük olduğu görünmektedir . Ev her bölümde daha farklı çizildiğinden, evin net bir planı yokmuş gibi görünüyor . Bazı bölümlerde koridorlar, merdiven, mutfak vb. sonsuzdur. Oggy'nin evindeki havalandırma ızgarasının arkasında yaşamaktadırlar. Oggy'ye işkence etmek hobileridir. Yaptıkları şeylerin sonucu düşünmezler ve asla pişman olmazlar. Diğer hamam böceklerine göre daha büyüktürler. Boyları 10 ila 15 santimetre arası değişir. Oggy et les Cafards: Le Show du Chat (Oggy ve Hamam Böcekleri: Kedinin Gösterisi), adlı albüm, Sony Music Entertaiment tarafından 6 Eylül 2010 tarihinde ´da piyasaya sürüldü. "Madde detayÄ±:" "" GBI: German Bold Italic "GBI: German Bold Italic" Japon sanatçı Towa Tei'nin "Sound Museum" (1998) albümünden yayımlanan bir single. Şarkıda Avustralyalı şarkıcı Kylie Minogue ile düet yapıldı. José Bové Joseph (José) Bové (d. 11 Haziran 1953; Talence, Gironde) Fransız çiftçi, politikacı, sendikalist, Via Campesina'nın sözcüsü ve European Greens'in eş başkanı. 2007 Fransa cumhurbaşkanlığı seçimlerindeki on iki resmi adaydan biriydi. GÃ¼neytepe ErtuÄŸrul Gazi Camii Ertuğrul Gazi Camii () - Aşkabat'da bir camidir. Osmanlı İmparatorluğu'nun kurucusu Osman Gazi'nin babası Ertuğrul Gazi'nin adı verilmiştir.. Camii dört minaresi ve merkezi bir kubbesi ile Aşkabat'ta önemli bir dönüm noktasıdır. İnce vitray pencereler ile lüks bir iç dekorasyona sahiptir. 1998 yılında açılan beyaz mermer cami İstanbul'da bulunan Sultanahmet Camii'ne benzetilmektedir. 1990'ların başlarında Türkmenistan'ın bağımsızlığından sonra inşa edilen ilk camilerden biridir. Camide aynı anda 5000 kişi namaz kılabilmektedir. Caminin inşaatı sırasında iş kazaları ve ölümler olmuştur. 1993'te inşaatı başladığında Aşkabat Türkiye Camii adı kullanılmaktaydı. Türkmen yetkililer desteklerinden dolayı Süleyman Demirelin adının verilmesini teklif ettiler. Türkler ve Türkmenlerin ortak atası Ertuğrul Gazi'nin adı camiye verilmesi kararlaştırıldı. Abdülkadir Ziya Karamürsel Abdülkadir Ziya Karamürsel (1900 - 15 Nisan 1948), Türk spor yöneticisi ve Beşiktaş Jimnastik Kulübü'nün 8. başkanıdır İstanbul Belediye Meclisi’nde 2.Başkanlık, serbest avukatlık, 1932-35, 1938-39 ve 1941’de Beşiktaş Başkanlığı yapmıştır. TBMM II., III., IV., V., VI. ve VII. Dönem İstanbul Milletvekilliği yapmış Ziya Karamürsel'ün oğludur. Reaksiyon (dizi) Reaksiyon, 15 Eylül 2014'ten 18 Aralık 2014'e kadar Star TV'de yayınlanan bir Türk, aksiyon, mafya ve derin devlet dizisidir. Reaksiyon'da en büyük, en karanlık hesaplar ortaya dökülecektir. Düşman koltuğunda İsrail'e hizmet eden ve emekli bir istihbaratçı olan Yavuz Aslan, Abi ve düşman devletlerin gizli servisleri oturmaktadır. Devlet içindeki hainleri temizlemek için İstihbarat Başkanı Gürkan ve Başbakanlık Müsteşarı Öktem özel bir ekip kurmaya karar verirler. Bu ekibin üyeleri bir bordobereli asker olan, Kıbrıs, Irak başta olmak üzere dünyanın birçok yerinde operasyonlarda bulunan Yüzbaşı Oğuz ve Öktem'in koruması ve özel harekatçı bir polis olan Komiser Tekin'dir. Gürkan ve Öktem'in kurduğu özel ekipte yer almayı kabul eden Yüzbaşı Oğuz ve Komiser Tekin, bu görevi kabul etmekle beraber birçok tehlikeyide göze almışlardır. Yüzbaşı Oğuz, abisi olan Mehmet Rauf Ayaz'ın kendisini Kıbrıs'a yollayarak Diyarbakır'dan uzaklaştırınca, Tütüntepe Baskını ile ilgili önemli bir bilgiyi elde eden iki neferininde içinde olduğu kasa tipi uçağın düşürülmesi sonucu şehit olduklarını görmüştür. Daha abisinin ihanetine inanamazken kasa tipi uçağı düşürerek 22 askeri şehit edenin en güvendiği adamı olan Serdar olduğunu görmüştür. Bunun üzerine Oğuz ve Tekin, Serdar'ı kaçırarak onu sorgulamaya çalışmışlardır. Oğuz ve Tekin'in Serdar'ı kaçırmasını karşılık Yavuz Aslan, Oğuz'un babası İrfan'ın tekerlekli sandalyesine bomba yerleştirerek hem Oğuz'un hem de Tekin'in ailelerini yok etmek istemiştir. Gene Yavuz Aslan'ı sıkıştırmak için fırsat kollayan Abi'nin adamı Ferhat, Oğuz ve Tekin'in, Serdar'ı sakladığı yeri tespit ederek oraya bir operasyon düzenlemiş ve bunun sonucunda hem Serdar'ı yakalamış hem de Oğuz'un can dostu Ceset Tayfun'un ağır yaralanmasına sebep olmuştur. Oğuz ve Tekin'e bu görevi veren idarede en az onlar kadar tehlikededir. Öktem uğradığı bir suikast girişiminden Tekin sayesinde kurtulmuştur. Reaksiyon, küresel güçlerin iç temsilcileri üzerinde yoğunlaşmış ve Oğuz ile Tekin bu iç düşmanlar ile mücadele etmektedirler. Dizi; kötü reyting sonuçları nedeniyle sona ermiştir. GpsDrive MoNav MoNav (kısaca MObile NAVigation) GPS izleme, gerçek zamanlı yönlendirme motoru ile ücretsiz, araç navigasyon sistemidir. OpenStreetMap projesi verileri kullanır. Çoklu uygulamaları destekler ve araç, ayak ve bisiklet gezgin konumlamasını destekler. Yazılımı bir yerel gezinti arka plan programı ve istemcisi içerir. Arka plan programı tarafından kullanılabilir veri OpenStreetMap veri dönüştüren bir önişlemci içerir, ancak önişlemciyi navigasyon ünitesi üzerinde çalıştırmak gerekmez. Bu (grafik olmayan parçalar için de) Qt araçlarını kullanarak C++ ile yazılmıştır. Bu Merküryal sürüm kontrol sistemi kullanarak Google Code da bir proje olarak korunur. Mustafa BaÅŸ Mustafa Baş (d. 1956, Rize), Türk siyasetçi. Bursa Yüksek İslâm Enstitüsü mezunudur. Erzurum Ilıca İlçesinde Öğretmenlik, Serbest Ticaret, Sanayicilik, Özel Sektör Yöneticiliği, TBMM XIX., XX., XXI. ve XXII. Dönem İstanbul Milletvekilliği, XX. Dönem TBMM Başkanlık Divanı Kâtip Üyeliği, Karadeniz Ekonomik İş Birliği Parlamenter Asamblesi Türk Grubu Üyeliği yapmıştır. Evli ve beş çocuk babasıdır. Seyran AteÅŸ Seyran Ateş (d. 20 Nisan 1963, İstanbul, Türkiye), Kürt kökenli Alman avukat, aktivist, yazar. Ayrıca kadın hakları savunucusu olarak da nitelendirilir. Berlin'de avukat olarak çoğunlukla aile hukuku ve ceza hukuku dallarında hizmet vermektedir. Ateş Alman İslam Konferansı ("Deutsche Islamkonferenz") üyesi idi ve Alman Entegrasyon Zirvesi ("Deutscher Integrationsgipfel")'ne katıldı. Hem davalardaki karşı tarafta duranlardan şiddetli saldırılar ve tehditler hem de örgütlerden düşmanlık nedeniyle Ağustos 2006'da avukatlığı geçici olarak bıraktı. Ekim 2009'da Ullstein Verlag'ın paylaştığı habere göre hem kendisi hem de ailesine yönelik yeni ölüm tehditleri ve kesin tehlikenin ardından Ateş'in kendini umumdan tamamen çekileceğini açıkladı. 2011 yazı itibaren yine umuma çıkmıştır, 2012 yazında avukatlığa tekrar başladı. Eylül 2012'de "Die Zeit" gazetesinde "Innocence of Muslims" isimli İslam karşıtı film ile ilgili bir görüşmede Ateş, hem Müslüman bir kadın hem de hukukçu olarak devletin İslamcı köktenciler tarafından desteklenen protesto eylemlerine izin vermeye zorunda olmadığı fikrini savundu: "Din ancak sadece ayrılıkçılık sağlayınca bu kendini demokrasiye karşı tutar. Ve din ceza için çağrı yapınca aydınlanmaya ve ülkemizdeki bütün kiliseler ve inanç topluluklarının çıkarı olduğu çeşitli özgürlüklere karşı savaş başlatılır. Bunun gerçekliği bile eleştiriye açık kalmalıdır. Temelde sadece köktenci incitilebilir." Mart 2012'de hukuk dergisi Legal Tribune Online ile yaptığı görüşmede o ana kadar çift vatandaşlığa gösterdiği savunmayı geri çekti. Alman federal yasal sistem tarafından gençlere uygulanan vatandışlık seçme gerekliliği pozitif bir meydan okuma fırsatı olarak savundu. Bunu, kendilerini söz konusu ülkelerin anayasaları ve siyasi durumları ve bu ülkelerde korunan insan hakları, demokrasi seviyesi, çoğulculuk ve sivil toplum hakkında bilgilendirme fırsatı olarak savunmuştur. Bir toplum, toplumu reddedip ve sırf vatandaşlığın ayrıcalıkları için ilgi gösteren fakat dili ya da kültürü gibi bütün diğer şeylere ilgi göstermeyen vatandaşlar oluşturunca bunu endişe verici bulduğunu açıkladı. Özellikle 'anayasal vatanseverliğin' ("Verfassungspatriotismus"), entegrasyon tartışmasının merkezine alınmasını istediğini belirtmiştir. Michel Dreyfus-Schmidt Michel Dreyfus-Schmidt (d. 17 Haziran 1932, Belfort - ö. 7 Eylül 2008, Belfort) Fransız sosyalist siyasetçi. Alsace'lı Yahudi bir ailenin çocuğu olarak Belfort'da dünyaya gelmiştir. Babası belediye başkanlığı ve milletvekilliği yapan Pierre Dreyfus-Schmidt'tir. Siyasal Bilgiler Enstitüsü mezunu olup, Hukuk lisansı yapmıştır. 1954 yılından itibaren ceza avukatlığı yapmıştır. 1967-1968 yıllarında milletvekilliği yapmıştır. 1980 yılında ilk kez senatör seçilmiş ardından 1989 ve 1998 yıllarında da senatör seçilmiştir. Ayrıca Senato kontenjanından Yüksek Mahkeme ve Cumhuriyet Adalet Mahkemesi asıl hakimliği yapmıştır. 1969-1973 yıllarında Sosyalist Parti'nin yönetiminde yer alan ve Mitterrand'a sadakatıyla bilinen Dreyfus-Schmitt, 1986-1998 yıllarında senato başkanvekilliği yapmıştır. Agnostik olduğu iddia edilen Michel Dreyfus-Schmitt, 1982-1986 yıllarında Dünya Yahudi Kongresi'nin Fransa bölümü başkanlığını yapmış, ayrıca Fransa Yahudi Kurumları Temsil Kurulu yönetiminde yer almıştır. 2008 senato seçimlerinde Sosyalist Parti tarafından aday gösterilmemiş ve Yves Ackermann aday yapılmıştır. Bunun üzerine kendisi muhalif bir kampanya yapmaya başlamıştır. Görev süresinin dolmasına üç hafta kala 2008 yılında ölmüştür. Ölüm cezasının kaldırılmasını, masumiyet karinesini, eşcinsel evliliklerin kolaylaştırılmasını, ortak velayet durumunda boşanmış ailelerin ebeveynliklik uygulamasını ve Ötanazinin yasallaştırılmasını savunmuştur. Maastricht Anlaşması'nı desteklemiştir. Yerel YÃ¶netimler Meclis Senato Dünya Su Sporları Şampiyonası Dünya Su Sporları Şampiyonası ya da FINA Dünya Şampiyonası, FINA'nın iki yılda bir düzenlediği uluslararası su sporları organizasyonudur. Yanında uyarı olanlar hariç tüm spor ve disiplinlerde kadınlar ve erkek sporcular da yarışır. Akile Salih Ä°sa Agile Salah İsa (Arapça : عقيلة صالح عيسى; d. 1944), Libyalı hukukçu ve siyasetçi. El Kubbe temsilcisi olarak 5 Ağustos 2014 tarihinden beri Libya Temsilciler Meclisi Başkanı'dır. Akile Salih 11 Ocak 1944 yılında Libya'nın El Kubbe ilinde doğdu. Üçüncü Doktor Üçüncü Doktor, İngiliz bilimkurgu dizisi olan Doctor Who'nun baş karakteri olan Doktor'un üçüncü reenkarnasyonu. Üçüncü Doktor'u Jon Pertwee canlandırmıştır. Jon Pertwee Doktor'u 1970-1974 yılları arasında canlandırarak o zamana kadarki Doktor'u en fazla süreyle canlandıran aktör olmuştur. En ünlü ve sevilen yol arkadaşı Sarah Jane Smith (Elisabeth Sladen), Üçüncü Doktor döneminde diziye katılmış ve Dördüncü Doktor'la devam etmiştir. Doktor'un en ünlü düşmanlarından Usta ilk defa Üçüncü Doktor döneminde diziye katılmıştır. 5 sezon boyunca dizide kalan Üçüncü Doktor, 1974 yılındaki 6 partlık "Planet of the Spiders" bölümüyle yerini Tom Baker'in canlandırdığı Dördüncü Doktor'a bırakmıştır. Jon Pertwee'nin Doktor'u hakkındaki genel düşünceler olumlu yöndedir. Giovanni Bosco Giovanni Bosco (İtalyanca: Giovanni Melchiorre Bosco; 16 Ağustos 1815 – 31 Ocak 1888), veya yaygın bilinen adı ile Don Bosco, Kuzey İtalya'nın Torino kentinde yaşamış eğitimci ve yazar Katolik rahiptir. Salezyenlerin kurucusudur. Hayatını sokak çocuklarının, genç suçluların ve fakir çocukların eğitimi ve ıslahına adamıştır. Ceza yerine sevgi ve nezaketi temel alan Salezyen eğitim metodunu geliştirmiştir. Aziz Salesli Fransis'in öğretilerini kendine şiar edinmiş olan Don Bosco, kurduğu Salezyenler Cemaati'ni onun ismine adamıştır. 1876'da fakirlerin eğitimini hedef alan kilise dışı bir dernek kurmuş ve Salezyen Bültenini yayınlamaya başlamıştır. Don Bosco'nun eğitim konusundaki öğretilerini yaygınlaştırmayı amaçlayan bu bülten 1877'den beri hiç kesintisiz olarak yayınlanmaktadır. Bülten 2010 yılı itibarı ile 135 ülkede ve 30 dilde yayınlanmaktadır. Bosco çalışmalarının devam ettirilmesi için merkezler ve kurumlar ağı oluşturmuştur. 1934 yılında Papa XI. Pius tarafından aziz ilan edilmiştir. 16 Ağustos 1815'te şimdi kendi adı ile anılan İtalya'nın Becchi kenti yakınlarında doğmuştur. Francesco Bosco (1784–1817) ve Margherita Occhiena'nın en küçük çocuğudur. Antonio ve Guiseppe adında iki ağabeyi vardır. Bosco ailesi varlıklı Moglia Ailesi için rençberlik yaparak geçimlerini sağlamaktaydı. Bosco, Piedmonte'nin kırsal bölgesinde Napolyon Savaşları'nın takip ettiği büyük kıtlık ve açlık zamanı doğmuştur. Babasını 22 yaşında kaybetmiştir. Üç çocuklu ailenin tüm geçimi annesinin omuzlarına kalmıştır. Annesinin Bosco'nun kişiliğinin gelişmesine ve çalışmalarına büyük katkısı olmuştur. Otobiyografisinde anlattığına göre 9 yaşında iken gördüğü bir dizi rüyanın onun geleceği ve çalışmaları üzerinde büyük etkileri olmuştur. Rüyasında tanrıya küfrederek oynayan fakir çocuklar ve asil giyimli bir adam ona görünerek şunları söyledi: "Bu dostlarını vurarak değil yumuşaklık ve nezaket ile kazanmak zorundasın. Onun için faziletin güzel günahın çirkin olduğunu onlara göstermeye şimdiden başla" Köydeki bir kutlamaya gelmiş gezici kumpanyadaki akrobat ve jonklörlerin sırlarını ve hilelerini izleyerek öğrenmiştir. Daha sonra illüzyon, akrobat ve jonklörlük yeteneklerini her gösteriden önce ve sonra dua ederek sergilemeye başlamıştır. Bu onun ileriki yıllarda sihirbazların koruyucu azizi olmasına sebep olacaktır. Giovanni, çocukluğunun ilk yıllarında çobanlık yapmış ve bir rahipten ilk derslerini almıştır bu onun ileride rahip olması için ilham kaynağı olmuştur. Ancak fakirlik herhangi bir eğitim almasını engellemekteydi. Rahiplik sadece imtiyazlı bir kesimin icra edebildiği bir meslek sayılmaktaydı. Şubat 1827'de soğuk bir kış günü henüz 12 yaşında iken evden ayrılarak çiftlik uşağı olarak iş aramaya başladı. Bir süre başarısız bir şekilde iş dilendikten sonra Louis Moglia'ya ait çiftlikte iş buldu. 1830 yılında Giuseppe Cafasso adlı bir rahip ondaki doğal yeteneği görerek ilk eğitimine destek oldu. 1835'de Chieri'de bir rahip okuluna girdi. Altı yıllık bir eğitimden sonra Torino Başpiskoposu Franzoni tarafından rahip kılındı. Markiz Giulia di Barolo tarafından Torino'da kurulmuş yatılı kız okuluna atandı. Aynı zamanda hapishanelerde ve kırsal bölgelerde vaizlik yapmaktaydı. Endüstrileşmenin ve şehirleşmenin etkilerini yansıtan Torino'nun nüfusu o yıllarda 117 bin civarındaydı. Bosco hapishane ziyaretleri sırasında burada 12-18 yaş arası çocukların çoğunlukta oluşunu görmekten rahatsızdı. Bu çocukların buraya düşmesinin önüne geçmeye kararlıydı. Göç ve nüfus artışı sebebiyle geleneksel kilise eğitim yöntemleri etkisiz kalıyordu. Bu yüzden başka bir yöntem denemeye karar verdi. Çocukların çalıştığı işyerlerine, dükkanlara, pazar yerlerine ve toplandıkları yerlere giderek buralarda vaaz veriyordu. Bu çocuklar uzak bölgelerden gelmiş duvarcılar, sıvacılar, taş işçileri, yol işçileriydi. Kurduğu dua evi sadece pazar günleri açık olan bir yer olmakla sınırlı kalmıyordu tüm vaktini buraya adamıştı. İşsizlere iş evsizlere ev bulmak gibi işlerle de uğraşıyordu. Çocuklardan bazılarının uyuyacak yerleri yoktu, bunlar halka açık hanlarda veya köprü altlarında uyuyorlardı. İki kez bu çocukları evine almayı denedi. İlkinde çocuklar evindeki battaniyeleri çaldılar, ikincide samanlığı boşaltıp gittilerse de yılmadı. 1845'te Valdocco kentinde erkek çocuklar için bir gece okulu kurdu. 1847'de Valdocco kentinde annesiyle beraber oturdukları üç odalı evin bir odasına Valesia'dan bir çocuğu yerleştirdi. Annesi ile birlikte yetimleri eve almaya başladılar. 5 yıl içinde Don Bosco'nun evinde yaşayan çocukların sayısı 36'ya çıktı altıncı yılda bu sayı 115'e çıktı. 1861 yılında 600 yetim çocuğa bakmaktaydı bir süre sonra sayı 800'e yükseldi. Bosco ve dua evi şehrin çeşitli yerlerine taşındı, çoğu yerden peş peşe reddedildi. Aziz Martin kilisesine yerleştiği iki ay içinde mahallede yaşayanlar oynayan çocukların gürültüsünden rahatsız oldular ve belediyeye şikayette bulundular. Bosco'nun çocuklarla yaptığı toplantıların tehlikeli oldukları, hükümete karşı isyan çıkaracakları yolunda söylentiler yayılması üzerine, buradan atıldılar. Bosco ilerleyen yıllarda kurduğu okulların sayısını artırmayı başardı. Salezyenler Cemaati arşivlerinde 1851 yılına ait bir çıraklık sözleşmesi bulunmuştur. Bosco, işveren ve çırak tarafından imzalanan bu sözleşmeler Torino'daki ilk çıraklık sözleşmeleri olma özelliğindedir. Sözleşmelerde Bosco zamana göre çok hassas konulara yer vermiştir. Örneğin bir işe alınan çırakların hizmetçi olarak kullanılması veya dövülmesi yaygın bir uygulamaydı. Bosco'nun sözleşmelerinde işverenlerin çırakları işe alındıkları konu dışında çalıştırılmaması, dövülmemesi, sağlıklarının korunması, kutsal günlerde izinli sayılmaları, yıllık izin verilmesi gibi şartlar öne sürmüştür. Bosco, Fransız ihtilali ile yayılan devrimci görüşlere karşıydı. Rousseau ve Voltaire'i inançsızlığın ahlaksız önderleri olarak nitelendirmiştir. 1854'te Sardinya Krallığı manastırları kaldırıp bunlara ait mallara el koymayı öngören bir yasa öne sürmüştür. Bosco Savoy hanedanlığı üyelerini ve politikacıları kastederek 'hanede büyük cenazeler' olacağı yönünde bir dizi rüya gördüğünü belirtmiştir. Sardinya Kralı II. Vittorio Emanuele'ye bir mektup göndererek yasanın kaldırılmasını istemiştir. İtalyan tarihçi Erberto Petoia Bosco'nun kötü kehanetlerini 'tehdit' olarak değerlendirmiştir Kral II. Vittorio Emanuele'nin ailesi 1855 yılı Ocak ve Mayıs ayı arasında bir dizi ölüm gerçekleşmiştir. Önce kralın annesi (54 yaşında) sonra karısı (32 yaşında) ve yeni doğan oğlu (4 aylık) sonrasında kralın tek kardeşi (32 yaşında) ölmüştür. Don Bosco'nun arkadaşlarından Adalet Bakanı Urbano Rattazzi kiliseye karşı olmasına rağmen Bosco'nun çalışmalarında değer görmekteydi. Bu yüzden Bosco'ya yasadaki bir açıklığı kullanmayı önerdi. Eğer Bosco kurduğu dini cemaati bir Papa tarafından tanınmış bir tarikat haline getirirse mallara el konulması önlenecek ve çalışmalar kendi ölümünden sonra da devam ettirilebilecekti. Bosco, kendisi de bu konu üzerinde düşünmekteydi ve yardımcılarını Salesli Aziz Fransis Cemaati olarak örgütlemişti. 1857 yılında yardımcıları için bir dizi yaşam kuralları koydu. Bu kurallar Salesli Aziz Fransis Cemaati Kuralları haline geldi ve 1873'te Papa IX. Pius tarafından onaylandı. Böylelikle Salesli Aziz Fransis Tarikatı resmen tanınmış oldu. Bosco'nun çalışmalarına çeşitli köşelerden muhalefet gelmiştir. Geleneksel kilise adamları onu cemaatlerinden genç ve yaşlı insanları çalmakla suçlamıştır. Milliyetçi politikacılar onun yüzlerce gençten oluşan cemaatini devrimci gençler devşirmek için bir kaynak olarak görmekteydi. Cavour Markisi onun açık hava vaazlarını devlete tehdit olarak görmüş ve Bosco'yu birkaç kez sorguya çekmişse de herhangi bir suç isnat edilmemiştir. Bıçaklama, yaralama, vurma gibi öldürme teşebbüsleri de olmuştur. Tarihçiler bunları Katolik kilisesi içinde güçlenen Waldenezyenlerin muhalefetine bağlamaktadır. Bosco 1871'de Mary Mazzarello ile birlikte Mornese kentinde Salezyenlerin erkek çocuklar için yaptıklarını yapan dini bir grup kurdu. Bu Salezyen Kızkardeşler'in temeli sayılmaktadır. 1874'te Salezyen İşbirlikçileri adında dini olmayan başka bir grup daha kurdu. Bosco rahiplik tezkeresini aldığında misyonerlik yaparak Hristiyanlığı yaymak istemişti ancak ona destek veren Giuseppe Cafasso bu fikre karşı çıkmıştı. Bosco Salezyenler Cemiyeti'ni kurduğunda misyonerlik fikri hala aklındaydı ancak gereken finansal güce sahip değildi. Bosco bu sıralarda onu çok etkileyen bir dizi rüya gördüğünü bildirmektedir. Rüyasında Bosco, ilkel insanların avlanarak, kendi aralarında veya Avrupa üniformalı askerlerle savaşarak yaşadıkları geniş bir ovada bulunmaktadır. Uzaktan bir misyoner grubu gelmektedir fakat bu grup ilkel insanlarca katledilmiştir. Bosco'nun Salezyenler olarak teşhis ettiği ikinci bir grup misyoner daha gelmiştir. Bosco bu vahşi insanların silahlarını bırakarak bu misyonerleri dinlediğini hayretle izlemiştir. Rüyanın tesirinde o kadar kalmıştır ki üç yıl boyunca bu rüyanın geçebileceği ülkeler hakkında bilgi toplamıştır. Arjantin'den aldığı bir mektup Patagonya yerlilerinin rüyasında gördüğü insanlar olduğunu düşünmüştür. 1874 yılı sonunda Savona'daki Arjantin elçisinden San Nicolas de los Arroyos'ta erkekler için bir okul kurmasını rica eden bir mektup almıştır. Bosco bunu gerçekleşen bir kehanet olarak değerlendirmiş ve göreve hazırlanmaya başlamıştır. 1875'te Salezyenler arasında gönüllülere bir çağrı yapmıştır. 29 Ocak 1875'te Buenos Aires başpiskoposu Salezyenleri memnuniyetle kabul edeceğini bildirmiştir. İlk Salezyen gönüllüler 1875 yılında Amerika kıtasına ayak basmışlardır. Bosco'nun sayısız erkek çocuğu çekebilmesinin sebebi öngördüğü 'Önleyici Eğitim Sistemi' prensipleridir. Eğitimin bir 'gönül' işi olduğuna inanmaktaydı. Çocuklar sadece sevilmekle kalmayıp, sevildiklerini de bilmeliydi. Önleyici sistem 3 öğeden oluşmaktaydı: Düşünmek, din ve nezaket. Müzik ve oyunlar da bunun bir parçasıydı. Bosco 31 Ocak 1888'de öldüğünde cenazesine binlerce kişi katıldı. Ölümünden kısa bir süre sonra onun aziz kabul edilmesi için istekler oldu. Torino başpiskoposu konuyu incelemiş ancak 1870 yılında kilisenin üst düzey yetkilileri ile arasında yaşanan fikir ayrılıkları onun aziz ilan edilmesinin önüne geçmiştir. Bosco ilk yıllarından beri kutsal bir adam ve mucizeler gösteren ermiş bir kişi olarak değerlendirilmiştir. Bu yüzden etrafındaki kişiler onun yaptıklarını ve sözlerini sürekli olarak not etmişlerdir. Bunlar 77 defter olarak toplanmıştır. Buna ilave olarak Bosco'nun hatıraları ve vaazları eklenmiş ve 19 ciltlik bir külliyat oluşmuştur. Bosco 1934 yılında 'Gençlerin Öğretmeni ve Babası' unvanı ile aziz ilan edilmiştir. 2002 yılına kadar illüzyonistlerin koruyucu azizi olarak kabul edilen Bosco, Papa II. İoannes Paulus tarafından resmen Sahne Sihirbazlarının Koruyucusu ilan edilmiştir. Don Bosco'nun annesi Papa XVI. Benedikt tarafından 2006 yılında oğlunun çalışmalarına verdiği destekten dolayı kutsanmıştır. 1859 yılında kurmuş olduğu Salezyenler tarikatı 131 ülkede 15,560 üyeye sahiptir. Dini olmayan Salezyen yardım örgütlerinin ise 402,500 üyesi bulunmaktadır. Dünyanın en büyük üçüncü dini cemiyetidir. Öncülüğünü yaptığı prensiplerle eğitim veren Salezyen Okulları tüm dünyaya yayılmıştır. Sadece Avrupa'da 450'nin üstünde Salezyen okulu bulunmaktadır. 1935'te Goffredo Alessandrini tarafından hayatını anlatan Don Bosco isimli bir film çekilmiştir. Başrolü İtalyan aktör Gian Paolo Rosmino oynamıştır. Timebomb (Kylie Minogue şarkısı) "Timebomb", Avustralyalı şarkıcı Kylie Minogue'un bir şarkısı. 25 Mayıs 2012'de, Minogue'un 44. doğum gününden üç gün önce, şarkıcının sektördeki 25. yılı nedeniyle düzenlenen K25 kutlamalarının bir parçası olarak Parlophone tarafından albümsüz single olarak yayımlandı. José María Morelos José María Teclo Morelos y Pavón (30 Eylül 1765, Valladolid Şehri, Şimdiki Morelia - 22 Aralık 1815, San Cristóbal Ecatepec, Meksika Devleti), 1811 yılında Miguel Hidalgo y Costilla'nın idam edilmesinden sonra liderliği üstlenerek, Meksika Bağımsızlık Savaşı liderliğindeki Meksikalı bir Katolik rahip ve devrimci isyancı liderdi. Hidalgo'nun aksine Creoleslerin desteğini alamadı. Ve mücadelede zora düştü. Daha sonra İspanyol sömürge yetkilileri tarafından esir alındı ve 1815 yılında vatana ihanetten idam edildi. Engizisyon yetkilileri Morelos aleyhinde 23 suçlamada bulundu ve vatana ihanet nedeniyle ölüm cezasına çarptırılmıştır. Morelos, infazının tehlikeli bir halk tepkisini kışkırtmaması için 22 Aralık 1815'te Mexico city 'nin kuzeyinde San Cristóbal Ecatepec'te sessiz sedasız idam edildi. Ölümünden sonra, Teğmen Vicente Guerrero bağımsızlık savaşını sürdürdü. Vicente Guerrero'da 16 sene sonra yakalandı ve idam edildi. Morelos, Meksika'da ulusal bir kahraman olarak kabul edilmektedir. Crystallize (Kylie Minogue şarkısı) "Crystallize", Avustralyalı şarkıcı Kylie Minogue'un bir şarkısı. 9 Haziran 2014'te bir yardım kampanyasına katkı sağlamak amacıyla albümsüz single olarak yayımlandı. Salezyenler Salezyenler veya Don Bosco'nun Salesyenleri (Latince: Societas Salesiana Sancti Joannis Don Bosco, kısaca SDB) İtalyan Aziz Giovanni Don Bosco tarafından kurulmuş tarikattır. 1859 yılında uzun yıllar kendisi ile beraber bulunan 17 genç yardımcısı ile beraber kurulmuştur. Aziz Salesli Fransis adına kurulmuştur. Bosco, 1857 yılında yardımcıları için bir dizi yaşam kuralları koydu. Bu kurallar Salesli Aziz Fransis Cemaati Kuralları haline geldi ve 1873'te Papa IX. Pius tarafından onaylandı. Böylelikle Aziz Salesli Fransis Tarikatı resmen tanınmış oldu. 131 ülkede 15,560 üyeye sahiptir. Dini olmayan Salezyen yardım örgütlerinin ise 402,500 üyesi bulunmaktadır. Dünyanın en büyük üçüncü dini cemiyetidir. Limpido "Limpido", İtalyan şarkıcı Laura Pausini'nin Avustralyalı şarkıcı Kylie Minogue ile düet yaptığı bir şarkı. 10 Eylül 2013'te Pausini'nin "20 – The Greatest Hits" adlı derleme albümünün çıkış single'ı olarak yayımlandı. 1. Ordu (Ä°talya) İtalyan 1. Ordusu, I. Dünya Savaşı'nda Avusturya-Macaristan ve Alman İmparatorluğu'na karşı, II. Dünya Savaşı sırasında da İtalya Krallığı'na bağlı olarak Kuzey Afrika'da hizmet veren ordu. I. Dünya Savaşı sırasında, İtalyan 1. Ordusu Stelvio Geçidi'nden İsviçre-Avusturya-İtalyan sınırındaki Asiago platosuna kadar olan geniş cepheden sorumluydu. Burada Avusturya-Macaristan ordusuna karşı başarılı bir şekilde direndi. Sorumlu olduğu bölge daraltılınca, Trento ve Verona'nın savunulmasındaki rolü azaldı. Savaşın başında İtalyan 1. ordusu, Prens General Umberto tarafından oluşturulan Batı Ordular Grubu'na bağlı üç ordudan biriydi. 4. Ordu ve 7. Ordu (yedek ordu) ile birlikte Fransa Savaşı'nda Fransız birliklerine karşı savaştı. 1942'de, II. El Alameyn Muharebesi'nde 5. Panzer Ordusu'nun yenilmesinden ve Meşale Harekâtı'ndan sonra, General Erwin Rommel Mısır ve Libya'dan Güney Tunus'taki ,Fransızların inşa ettiği, Mareth Hattı'na çekilmek zorunda kaldı. Mareth Hattı'nın işgalinden sonra, Rommel yeni oluşturulan Afrika Ordular Grubu'nun komutasını aldı ve Alman-İtalyan Panzer Ordusu'nun (Eski adı Afrika Panzer Ordusu) komutasını İtalyan general Giovanni Messe'ye devretti. Ordu'nun adı bir kez daha değiştirilerek "İtalyan 1.Ordusu" oldu ve 23 Şubat 1943'te Messe'nin komutasına devredildi. Messe'nin komutasındaki 1. Ordu, Rommel'in Kasarin Geçidi'ni yarma teşebbüsüne yardımcı oldu ve cepheyi yarmak için General Rommel'in Afrika Ordular Grubu'nun bir parçası olarak, Mareşal Bernard Montgomery'nin 8. Ordusu'na saldırdı. Ancak, ezici bir yenilgi aldı. Ek olarak, Rommel ve Arnim de cepheyi yarmaya çalışsa da başarılı olamadı. Mayıs ayının sonunda, Müttefik kuvvetleri tüm Kuzey Afrika'yı ele geçirdi ve sonuçta Mihver güçleri 270,000 esir verdi. YenikapÄ± Mevlevihanesi Yenikapı Mevlevihanesi, İstanbul'un Zeytinburnu ilçesine bağlı Merkezefendi Mahallesi sınırları içinde yer alan, Mevlevî tarikatının İstanbul'da Galata Mevlevihanesi'nden sonra faaliyete geçirdiği ikinci dergâhtır. İstanbul'un beş önemli Mevlevihanesinden biri olan Yenikapı Mevlevihanesi Osmanlı tekke mimarisinin karakteristik özelliklerini taşıyan güzel bir örnektir. Yenikapı Mevlevihanesi ismini bugün Mevlanakapı olarak bilinen sur kapısından almıştır. Büyük mutasavvıf Mevlânâ Celâleddîn-i Rûmî'nin şeb-i arûsundan sonra onun yolundan gidenler Konya merkez olmak üzere tekkeler kurmuş ve teşkilatlanmışlardır. İşte bu bağlamda Osmanlı Devleti'nin siyasî ve kültürel başkenti İstanbul'da da beş Mevlevîhâne açılmıştır. Bunlar; Galata (Kulekapısı), Yenikapı, Beşiktaş (daha sonra Bahâriye), Kasımpaşa ve Üsküdar Mevlevîhâneleri'dir. Bu Mevlevîhâneler'den son ikisi daha küçük ve geç kurulmuş dergâhlardır. Yenikapı Mevlevîhânesi ise Galata Mevlevîhânesi'nden sonra İstanbul'daki en eski ve önemli Mevlevîhâne'dir. Yenikapı Mevlevîhânesi, yeniçeri kâtibi Malkoç Mehmed Efendi tarafından, bugün Mevlânâkapı denilen sur kapısı dışında ve Merkez Efendi Tekkesi yakınındaki geniş arazi üzerinde yaptırılıp vakfedilmiş ve 1598 yılında açılmıştır. Tam teşekküllü bir külliye niteliğine sahip olan, Malkoç Mehmed Efendi'den başka çeşitli devlet adamları, zenginler ve bunların yakınları tarafından da bağışlar yapılıp vakfiyeler düzenlenen Yenikapı Mevlevihanesi'nin ilk postnişîni Kemâl Ahmed Dede'dir. İnşasından kısa bir süre sonra Yenikapı Mevlevîhânesi Mevlevîliğin İstanbul'daki en önemli merkezi haline gelmiş, tekke tabiriyle âsitâne olarak faaliyet göstermiştir. Derviş zümrelerinin İstanbul'un günlük hayatında son derece etkili oldukları Sultan IV. Murad döneminde, meşihat makamında bulunan Doğani Ahmed Dede'nin faaliyetleri padişahı ve saray halkını Mevlevîhâne'ye bağlayacak kadar etkili olmuştur. Bununla beraber kendi şahsi çıkarlarını temin etmek için tekkeye bağlanan devlet adamlarının da olması ve bu tip insanların dervişlik ahlakına yakışmayan hareketlerde bulunması Mevlevîhâne'nin itibarını zedelemiştir. 18. asrın ortalarına doğru Yenikapı Mevlevîhânesi için yeni bir devir başlar. Küçük Mehmed Dede'nin vefatını duyan ve henüz yeni halîfe olmuş, Konya'da kalan Çelebi Hacı Ebûbekir Efendi, Kütahyalı Seyyid Ebûbekir Efendi'yi huzuruna davet eder. Başına yeni bir sikke koyar ve sikkenin üzerine de şeyhlik alâmeti olan yeşil bir destâr sarar. Ayrıca eline meşîhatnâmesini de veren Çelebi Ebûbekir, böylece onu Yenikapı Mevlevîhânesi'ne postnişîn tayin etmiş olur. Böylece âile hayatında hattâ Türk kültür ve medeniyet hayatında, Mevlevîlik tarîhinde yeni bir sayfa açılmış; İstanbul ve Yenikapı Mevlevîhânesi'nde uzun yıllar sürecek olan Kütahyalı şeyhler faslı başlamış olur. 1746'da Seyyid Ebûbekir Dede'nin dergâhın başına geçmesinden sonra 180 sene o makamda hizmet verecek olan Ebûbekir Dede ve ailesi, sadece Mevlevîhâne’de değil, İstanbul üzerinde emsalsiz bir iz bırakır. Tamamı tasavvuf ehli olan aile mensuplarının çoğu musikişinas ve şairdir. Şeyh Gâlib’den Tâhirü’l-Mevlevî’ye, Dede Efendi’den Rauf Yektâ Bey’e büyük sanatçılar yetiştiren bu şeyh efendiler sayesinde Yenikapı Mevlevihanesi merkezli bir Mevlevî kültürü ve İstanbul’a has hayat tarzı oluşur. Ebûbekir Efendi’nin 30 yıllık postnişinliğinden sonra Konya'daki Çelebi ailesi tarafından oğlu Ali Nutkî Dede şeyh tayin edilir. I. Abdülhamid ve III. Selim'in devr-i saltanatında vazife yapan Ali Nutkî Dede, Osmanlı’nın ilk modernleşme hamlelerine de şahitlik eder. Ney üfleyen, Galata Mevlevîhânesi’nin postnişini Galip Dede ile dostluğu herkesçe malum olan III. Selim, devlet sistemini ordudan başlayarak yenilemekte kararlıdır ancak girişimleri, Mevlevî tarikatının Konya’daki merkez otoritesinin tepkisine yol açar. Konya’daki özerk vakıflar devletin denetimine geçip vergi muafiyetini kaybetmeye başlayınca Çelebi ailesi İstanbul’a cephe alır. Ancak İstanbul Mevlevîleri ve tabii ki Yenikapı, III. Selim yanlısı bir tavrı tercih eder. Böylelikle İstanbul’la Konya arasında ikilik başlar. Sarayın desteğini kazanan İstanbul, Konya karşısında güç kazanır. Şeyhliğin babadan oğula devredilmesi, Yenikapı Mevlevîhânesi’nde Ebûbekir Dede ailesinden 8 şeyh efendinin postnişinlik yapması da bu sayede mümkün olmuştur. Ali Nutkî Dede’ye kadar şeyhi vefat eden ya da görevden alınan bir Mevlevîhâne’ye kimin tayin edileceğine Konya karar vermiştir. Her biri farklı bir coğrafyadan ve kültürden gelen postnişinler, İstanbul için çok kültürlülük imkânı sağlasa da etkileri kendi vazife dönemleri ile sınırlı kalmıştır. Saraya karşı giriştiği mücadeleyi kaybeden Konya’nın otoritesi zayıflayınca Yenikapı Mevlevîhânesi’nin kaderi âdeta değişir. Babadan oğla aktarılan ve devamlılığı sağlanan kültürel birikim sayesinde musiki, sanat, edebiyat gibi pek çok alanda o güne kadar, hatta ondan sonra da yakalanamayan bir zirveye ulaşılır. Ali Nutkî Dede'nin Türk kültür ve edebiyat tarihi açısından en önemli yanlarından biri de her biri kendi alanında köşe taşı olmuş çok önemli insanların yetişmesini sağlamasıdır. Bunlar içinde en meşhurları Şeyh Gâlib'le Hammamî-zâde İsmail Dede Efendi'dir. Dede Efendi, genç yaşında Yenikapı Mevlevîhânesi'ne gelip gitmeye ve musikî dersleri almaya başlamış, Ali Nutkî Dede'nin şeyhliği döneminde dergâha intisap ederek semâ meşk edip çile çıkararak Dede unvanını almıştır. Evleninceye kadar dergâhta kalan Dede Efendi'nin Ali Nutkî Dede'den ders ve feyiz aldığı muhakkaktır. Hiç çocuğu olmayan Ali Nutkî Dede’nin 1804’te vefat etmesi üzerine vazife kardeşi Abdülbâki Nâsır Dede’ye devredilir. II. Mahmud’un huzurunda icra edilen fasıllara katılan Nâsır Dede, devrinin en yetkin musikişinaslarındandır. İsmail Dede’ye ney hocalığını da yapan Abdülbâki Nâsır Dede Mevlevîhâneyi âdeta bir konservatuvara dönüştürür. Üst seviyede müzik eğitiminin verildiği İstanbul Mevlevîhâneleri; yalnız Mevlevî musikişinaslara değil, başka tekkelere bağlı, hatta hiçbir yere bağlı bulunmayan kişilere de hizmet vermiştir. Abdülbâki Nâsır Dede’den sonra şeyhliğe Receb Hüseyin Hüsnî Dede getirilmiş, 9 yıl şeyhlik yapan Receb Hüseyin Dede, 1829'da genç yaşta dünyaya veda etmiştir. Seyyid Ebûbekir Dede'nin oğullarının en küçüğü olan Abdurrahîm Künhî Dede, ağabeyi Receb Hüseyin Hüsnî Dede'nin vefatı üzerine Hemdem Çelebi tarafından Yenikapı Mevlevîhânesi'nin şeyhliğine atanmıştır. İki yıl bu tekkede şeyhlik yapan Abdurrahîm Dede, 1831 yılında Hakk'ın rahmetine kavuşmuş ve Mevlevîhâne"nin türbe kısmına defnedilmiştir. Seyyid Abdurrahîm Künhî Dede'nin vefatından sonra yerine Abdülbâkî Nâsır Dede'nin küçük oğlu Osman Salâhaddin Dede postnişîn olmuştur. Osmanlı'nın siyâsî ve sosyal açılardan birçok karışıklıklara sahne olduğu bir dönemde şeyhlik yapan Osman Salâhaddin Dede'nin adı birçok siyâsî olaya da karışmıştır. Salâhaddin Dede'nin siyasî hayattaki yerini belirleyen kişi, yakın dostu Sadrazam Mithat Paşa olmuştur. Yenikapı Mevlevîhânesi yakınındaki Arap-zâde çiftliğini satın alarak buraya kendisi için bir köşk yaptıran Mithat Paşa, I. Meşrutiyet öncesi anayasa tartışmalarını hiç kuşkusuz Salâhaddin Dede'nin toplantılarına da taşımış ve bu durum daha sonra Yenikapı Mevlevîhânesi'nin II. Abdülhamid tarafından kontrol altında tutulması sonucunu doğurmuştur. İlk başta, Salâhaddin Dede'ye sarayda kendisine Mesnevî okuması için maaş bile bağlayan II. Abdülhamîd, bir süre sonra bu dersleri kesmiş, daha sonra da şeyhin Mevlevîhâne'den çıkmasını yasaklamıştır. Son zamanlarında tamamen inzivâya çekilen Osman Salâhaddin Dede, 1886'da vefat etmiş ve Mevlevîhâne'nin yakınına defnedilmiştir. Vefatından sonra Mehmed Celâleddin Efendi postnişîn olmuştur. 22 sene Yenikapı Mevlevîhânesi'nde asâleten şeyhlik yapan Mehmed Celâleddin Dede, 18 Mayıs 1908'de vefat etmiş ve aynı dergâhta babasının yanına defnedilmiştir. Babası Mehmed Celâleddin Dede'nin son yıllarında (1903'ten itibaren) ona vekâlet eden Abdülbâkî Efendi, onun 1908'deki vefatından sonra da yerine geçmiştir. 1909'de Meclis-i Meşâyıh azâlığına seçilmiş, dokuz yıl bu görevi sürdürmüştür. Abdülbâkî Dede, bu görevdeyken çıkan I. Dünya Savaşı'nda Süveyş Kanalı'nı İngilizler'den geri almak için yapılan Kanal Harekâtı'na katılmak üzere kurulan Mücâhidîn-i Mevleviyye adlı gönüllü alayına binbaşı rütbesiyle ve kumandan vekili olarak katılmış, fakat bir süre sonra hastalığı sebebiyle geri dönmek zorunda kalmıştır. 1925 yılında tekkelerin kapatılmasıyla şeyhlik görevi resmen sona ermiş ve kanun gereği Baykara soyadını almıştır. 28 Şubat 1935 tarihinde fânî dünyaya gözlerini kapatmış ve vasiyeti gereği Hâmûşân Mezarlığı'na, Yenikapı Mevlevîhânesi'nin ilk şeyhi Kemâl Ahmed Dede'nin yanına defnedilmiştir. Yenikapı Mevlevîhânesi açılışından, Türkiye'de tekke ve zâviyelerin resmî olarak kapatıldığı 1925 yılına kadar tam 327 yıl açık kalmış, bu süre zarfında Kemâl Ahmed Dede'den son şeyh Abdülbâkî (Baykara) Dede'ye kadar toplam 20 şeyh dergâhta postnişîn olmuştur. 1925'te Tekke, Dergâh ve Zaviyeler'i Kapatma Kanunu'nun yürürlüğe girmesinden sonra eski etkisini kaybeden dergâhın semahanesi mühürlenmiş, hânkâhın selamlık kısmı ise ilk mektep hâline getirilmiştir. 1961 ve en son da 7 Mayıs 1997'de yangın felâketine maruz kalmıştır. 9 Eylül 1961'de çıkan yangında tamamen yanan türbe, semâhâne ve şerbethâne bölümünden geriye neredeyse hiçbir iz kalmamıştır. 2005 yılında başlanan ve 2009 yılında biten restorasyon çalışmalarından sonra Mevlevîhâne özgün detaylarına uygun bir görünüm kazanmıştır. Yüzlerce yıl bir irfan ocağı olarak hizmet veren Yenikapı Mevlevîhânesi'nin Türk kültür ve sanat tarihindeki önemini anlatmak için sadece Şeyh Gâlib, Buhûrîzâde Mustafa Itrî ve Hammâmîzâde İsmail Dede Efendi'nin buradan yetiştiğini söylemek yeterlidir. Ancak bu güzîde mekândan feyiz alanlar sadece bunlar değildir. Zâten burada şeyhlik yapanların tamamı sanatkârdır. Bu sanat ve irfan merkezine bağlı olan veya buraya devam edenlerin tamamının adlarını tek tek saymak mümkün değildir. Ancak ilk anda dikkati çeken isimlerin başında gelenler: Osmanlı siyasetinin çok önemli isimleri sadrazamlar Keçecizâde Fuad ve Ali Paşa, Mithat Paşa, Hâlet Efendi, Mevlevî ressam Leylek Hasan Dede, ayrıca son dönemin tanınmış isimleri Tâhirü'l-Mevlevî, Hasan Âlî Yücel, Rauf Yektâ, Zekâîzâde Ahmed Irsoy, Saadettin Heper, Halîlezen Osman Dede ve Ahmed Bican Kasaboğlu da bu dergâhtan yetişenler, istifade edenler arasındadır. Nicole Catala Nicole Catala (d. 2 Şubat 1936, Millau (Aveyron)) Fransız gaullist siyasetçi, eski bakan. Özel hukuk alanında uzmanlaşmış, Dakar'da öğretim üyeliği yapmış (1962-1964), Dijon Üniversitesi'nde (1964-1969) profesörlük yapmış ve 1969'dan itibaren Paris 2 Üniversitesi'nde profesörlük yapmaktadır. 1988-2002 yıllarında RPR'den Paris milletvekilliği yapmış bu sırada meclis başkanvekilliği görevinde de bulunmuştur. 1979-1984 yıllarında Ekonomik ve Sosyal Konsey üyesi olarak görev yapmış ve 2. Jacques Chirac Hükümeti'nde görev üstlenmiştir. 2017 Fransa cumhurbaşkanlığı seçimlerindeki adaylarını belirlemek amacıyla 2016 yılında UMP'nin yapacağı önseçimin organizasyonundan sorumlu yüksek otorite üyeliğine getirilmiştir. Yerel YÃ¶netimler Hükümet Meclis Yıldızlar Holding Yıldızlar Holding, Kocaeli merkezli holding kuruluşu. Başta orman ürünleri olmak üzere, kimya, enerji, sigortacılık, inşaat, liman işletmeciliği ve deniz taşımacılığı gibi birçok sektörde faaliyet gösteren şirketleri bünyesinde bulundurmaktadır. Küçük bir işletme olarak kurulan kereste ticarethanesi ve imalathanesi ile faaliyetlerine başlamıştır. Holdingin en büyük şirketi de olan ve MDF ve tutkal gibi ürünler üreten "Yıldız Entegre Ağaç Sanayi ve Ticaret A.Ş."' 1972 yılında "Yıldız Mobilya A.Ş." ismiyle kurularak büyümesini sürdürmüş, gruba dahil olan diğer şirketlerle holding haline gelmiştir. Christophe Sirugue Christophe Sirugue (d. 14 Ağustos 1966, Autun (Saône-et-Loire)) Fransız sosyalist siyasetçi. Burgonya