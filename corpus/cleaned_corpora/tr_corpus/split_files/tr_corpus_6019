merkezinin üçüncü katında bulunduğunu ve yaralılardan ikisinin durumunun kritik olduğunu bildirdiler. Hawkins, daha önce uyuşturucu kullanmaktan tutuklanmış ve alkollüyken toplum huzurunu bozucu eylemlerinden dolayı yargılanmıştı. İçe dönük bir kişiliği olduğu söylenen Hawkins'in ailesiyle sorunlar yaşadığı, kız arkadaşı tarafından terk edildiği ve McDonald's'daki işinden kovulduğu anlaşıldı. Yapılan inceleme sonucu saldırganın üzerinde bulunan ve ailesine yazmış olduğu bir not bulundu. İntihar notunda saldırgan artık ailesine yük olmayacağını belirterek olanlar için çok üzgün olduğunu söylüyordu. Saldırganın notunu ""Şimdi meşhur oldum işte"" (""be famous"") ifadesiyle bitirdiği kaydedildi. Amerika Birleşik Devletleri başkanı Amerika Birleşik Devletleri başkanı devleti'nin ve Hükûmeti'nin başıdır. Başkan adaylarının ABD'de doğmuş Amerikan vatandaşları olması gerekir. En az 35 yaşında ve en az 14 yıldır ABD'de oturuyor olmalıdırlar. Başkanın sorumlulukları arasında yürütmenin başı olması, antlaşma yapması, başkomutanlık ve devlet başkanlığı vardır. Uygulamada bu sorumluluklar, yasa önerisi hazırlamayı, dış politikanın oluşturulmasını, kişisel diplomasiyi de içine alacak biçimde genişlemiştir. 1951'de kabul edilen anayasadaki yirmi ikinci değişiklik, herhangi bir cumhurbaşkanının üçüncü kez seçilmesini yasaklıyor. Ne de olsa dört kez seçilen tek başkan 32. Başkan Franklin Roosevelt. Yasama yetkisi Başkan'a değil, Kongre'ye (Meclis ve Senato) verilmiştir. Başkanının ofisi ve resmi ikametgâhı başkent Washington, DC'deki Beyaz Saray'dır. Başkanın kendi personeli ve sayısız hizmetten faydalanması. Uzun mesafeli taşımacılık için iki Boeing VC-25 (Boeing 747-200B uçağının özel olarak değiştirilmiş versiyonu) kullanılmaktadır. Başkan yurt dışına giderken Air Force One uçağı kullanır. Başkanın maaşı, diğer yardımlar hariç yılda $400.000 'dır ve her yıl kendisine ödenir. 20 Ocak 2017'de Donald Trump, Amerika Birleşik Devletleri'nin 45. Başkanı oldu. Başkan Yardımcısı şu anda Mike Pence. Başkanın Kabinesinde bulunan üyeler şunlardır: Bakanlar, Anayasa'nın 25. ek maddesinde yürütmenin baş yetkilileri olarak tanımlanmıştır. Ama yetkinin önemli bir bölümü Kabine üyesi olmayan yardımcılarının elindedir. Kabine dışında başkana yardımcı olan kurullar Yönetim ve Bütçe Dairesi, Ekonomik Danışmanlar Konseyi ve Millî Güvenlik Konseyidir. Temmuz 4, 1776’da ABD Büyük Britanya Krallığın'dan bağımsızlık kazandı. İlk ABD başkanlık seçimleri Aralık 1788'den Ocak 1789'a kadar bir hafta boyunca yapıldı. George Washington, ABD Seçim Koleji'nde yapılan ilk turda 69 oyla 69'a seçildi. Bu seçimle oybirliğiyle seçilen tek ABD başkanı oldu. George Washington'un ilk başkan olduğu konusunda bazı tartışmalar var çünkü kasım 1781'de John Hanson, Konfederasyon Maddeleri uyarınca Amerika Birleşik Devletleri Kongre Kuruluşu'nun ilk Başkanı oldu. Birçok insan, George Washington'un değil John Hanson'un ABD'nin ilk Başkanı olduğunu iddia etti, ancak bu tam olarak doğru değil. Başkanlık kampanyasında aday olarak seçildiğinde, başkan kampanyaları başarılı olursa bir koşu arkadaşı seçmek zorundadır ve o başkan yardımcısı olur. Terim dört yıl sürüyor ve Anayasada yapılan 22. değişiklik (1951'de onaylandı), başkanlık ofisini iki dönemden fazla kullanmasını yasaklıyor. Başkan adayı en fazla delege alırsa seçimi kazanır. Bütün 50 eyaletler seçime katılmalı lazımdır. Başkan göreve başlamadan önce aşağıdaki görev İncil ile yeminini alır: (Türkçe) “Ben .. Amerika Birleşik Devletleri Başkanlığını sadakatle yapacağıma, ve Amerika Birleşik Devletleri Anayasayı en iyi şekilde muhafaza edeceğime, koruyacağıma ve savunacağıma yemin ederim. Tanrı yardımcım olsun (Ingilizce) "I ... do solemnly swear that I will faithfully execute the office of President of United States and will to the best of my ability, preserve, protect and defend the Constution of United States. So help me God. 1966 Varto depremi 1966 Varto depremi, 19 Ağustos 1966 tarihinde Türkiye'nin Doğu Anadolu Bölgesi'nde yer alan Muş ilinin Varto kazasında meydana geldi. Büyüklüğü 6,9 M olan deprem sonucunda 2.394 kişi öldü. Varto'da 1966 yılında iki deprem oldu. İlk deprem, 7 Mart 1966 tarihinde Türkiye saatiyle 03:16'da 5.6 M büyüklüğünde oldu. 14 kişinin ölümüne ve 75 kişinin de yaralanmasına yol açtı. Aynı yıl ikinci deprem ise, 1966 Varto Depremi olarak anılan ve 19 Ağustos 1966'da Türkiye saatiyle 14:22'de meydana gelen doğal afettir. Depremin büyüklüğü 6,9 M olarak ölçüldü. Felaketin boyutu 2.394 ölü ve 1.489 yaralıya ulaşmıştır. Deprem, Varto'daki tüm yapıları mahvetmiştir. Şair Cemal Süreya Keşke Yalnız Bunun İçin Sevseydim Seni adlı şiirinin dizelerinde bu depremin yarattığı yıkıma karşı kayıtsız kalmamıştır. Westroads alışveriş merkezi Westroads alışveriş merkezi, Amerika Birleşik Devletleri'nin Nebraska eyaletinin Omaha kentinde bulunan bir alışveriş merkezidir. John Wiebe tarafından 25 milyon dolara inşa edilmiş ve 1 Ağustos 1968'de hizmete açılmıştır. Birçok kez el değiştirmiş olan merkez, şu an General Growth Properties adlı şirket bünyesinde hizmet vermektedir. Halen Nebraska'da bulunan en büyük alışveriş merkezidir. Westroads Mall saldırısı'nın gerçekleştiği mekandır. 5 Aralık 2007 tarihinde buraya gelen Robert A. Hawkins, yukardan rastgele ateş açarak silahlı bir saldırıda bulundu. Saldırıdan sonra kendisini de öldüren saldırganın, (kendiyle beraber) dokuz kişinin ölümüne ve beş kişinin de yaralanmasına sebep olduğu anlaşıldı. Birebir, Mesudiye Birebir, Ordu'nun Mesudiye ilçesine bağlı bir mahalledir. İlçe merkezine 22 km uzaklıktadır Kadı Fuat Efendi Tanbur virtüözü ve bestekâr. Refik Fersan ile birlikte Tanburi Cemil Bey'in en önde gelen iki öğrencisinden biridir. 1890'da İstanbul'da doğdu. Ortaöğreniminden sonra medresede okuyup ilmiye sınıfına ayrıldı. Şeyhülislamlıkta görev yaptığı için 'Kadı Fuat Efendi' olarak tanındı. Tanbur, klasik kemençe ve lavta çalmasını Cemil Bey'den öğrendi ve ona yakın bir virtüöziteye erişti. Cemil Bey'in oğlu Mesut Cemil birkaç kemençe dersi dışında sağlığında babasından ders almamıştı. Cemil Beyin ölümünden sonra Mesut'u yetiştiren ve babasının mızrabın kalın ucunu kullandığı tanbur tekniğini ona aktaran Fuat Efendi'dir. Yakalandığı verem hastalığından kurtulamayarak 1920 yılında öldü. Vasiyeti üzere Merkezefendi Mezarlığı'na,üstadı Cemil Bey'in kabrine defnedildi. Hicazkâr sirtosu meşhurdur. Robert A. Hawkins Robert A. Hawkins (d. 17 Mayıs 1988 - ö. 5 Aralık 2007, Omaha, Nebraska, ABD), Amerika Birleşik Devletleri vatandaşı katil. 5 Aralık 2007'de, henüz 19 yaşındayken Westroads Mall saldırısı'nı düzenlemiş ve birçok kişiyi öldürdükten sonra intihar etmiştir. Robert A. Hawkins 17 Mayıs 1988 tarihinde Nebraska'da doğdu. İki arkadaşı ve onların annesiyle birlikte, Amerikan tipi bir evde yaşıyordu. Öğrenimine Papillion La Vista Senior Lisesi'nde devam etti. Arkadaşları tarafından içe dönük bir kişi olarak tanınıyordu. Okulda kalma mecburiyeti sona erdikten sonra okuldan ayrılarak bir McDonald's şubesinde işe başladı. Uyuşturucu madde kullanması ve alkollü haldeyken toplum huzurunu bozucu eylemlerde bulunması nedeniyle belli bir süre hapis cezasına çarptırıldı. Hareketleri nedeniyle bir süredir ailesiyle sorunlar yaşıyordu. Sonunda ailesi tarafından evden kovuldu, bir süre sonraysa sevgilisi tarafından terk edildi. Terkedilişinden iki hafta sonra McDonald's'daki işine de son verildi. İşini kaybetmesi onun derin bir depresyona girmesine neden olmuştu. Arkadaşlarının anlatımına göre sürekli olarak antidepresan ilaçlar kullanmaya başlamıştı. Hawkins, 5 Aralık 2007 saat 19:42'de Westroads alışveriş merkezi'ne geldi. Von Maur binasının üçüncü katına çıktıktan sonra elindeki AK-47 marka tüfeğiyle yukarıdan etrafa rastgele ateş açarak, 8 kişinin ölümüne ve (ikisi ağır) 5 kişinin yaralanmasına neden oldu. Saldırıdan hemen sonra aynı silahı kullanarak intihar etti. Yapılan inceleme sonucunda Hawkins'in ailesine bırakmış olduğu bir intihar notuna ulaşıldı. Notta Hawkins, yaptıklarından dolayı üzgün olduğunu, artık ailesine yük olmayacağını söylüyordu. Şeref Has (27 Eylül 1936; Yeniköy, İstanbul, 13 Haziran 2019), Türk eski millî futbolcu, teknik direktör. Fenerbahçe futbol takımında en çok forma giymiş beş oyuncudan biridir. Futbolculuk kariyerine Beylerbeyi'nde lisansiye olmak suretiyle ilk adımını atmış ve müteakiben ise önce Beyoğluspor, ardından da Fenerbahçe'de forma giymeye başlamıştır. Birçok kez Fenerbahçe ve millî takım kaptanlığını üstlenmiştir. Şeref Has, Fenerbahçe adına 168 gole imza atmıştır. Şeref Has, aynı zamanda Fenerbahçe'nin eski futbolcularından Mehmet Ali Has'ın da kardeşidir. Futbolu 1973-1976 arasında ayrıca teknik direktörlüğünü yaptığı Mersin İdman Yurdu'nda bırakmıştır. Golcülüğü ile bilinen Şeref Has 37 kez Türkiye millî futbol takımı formasını giymiştir. 10 kez millî takım kaptanlığı yapmıştır. Çanakkale Müstahkem Mevkii Komutanlığı Çanakkale Müstahkem Mevkii Komutanlığı, (Bahr-i Sefîd Boğazı Mevkii Müstahkem Komutanlığı", "Akdeniz Boğazı Müstahkem Mevkii Komutanlığı veya "Çanakkale Boğazı Müstahkem Mevkii Komutanlığı" olarak da bilinir) Çanakkale Boğazı'nın özellikle denizden yapılacak saldırılara karşı savunulması için kurulmuştur. Çanakkale Müstahkem Mevkii birinci sınıf müstahkem mevkii olmasının yanı sıra, buranın komutanı "kolordu komutanı" yetkisindedir. Müstahkem Mevkii Komutanlığı Karargahı 25 Şubat 1915 öğleden sonraya kadar Çimenlik Kalesi'ndedir. Bu tarihten sonra Anadolu Hamidiyesinin yaklaşık 3 km güney doğusunda Hacı Paşa Çiftliğinde Konuşlanmıştır. Bu komutanlık; 2 piyade tümeni, 2. Ağır Topçu Tugayı (3., 4. ve 5. Ağır Topçu Alayları) ile Kale İstihkam Bölüğü, İstihkam İnşaat Bölüğü, Telefon (Muhabere) Bölüğü, Mayın Müfrezesi, Işıldak Müfrezesi (8 ışıldak), Müstahkem Mevkii Cephane Depo Müfrezesi, Bolayır Cephane Depo Müfrezesi ve Deniz Taşıtları'ndan (3 motorbot ile 3 küçük tekne) oluşmaktaydı. Komutanlık mevzilerinde çeşitli çap ve sınıftan (top, obüs, havan), çoğu eski ve menzil olarak yetersiz 230 top bulunmaktadır. Seferberlik ilanınnın hemen ardından (3 Ağustos 1914) görev yapamayacak kadar eski savaş gemilerinden sökülen toplarla yeni bataryalar oluşturulmuş ve bu bataryalara Mesudiye, Ertuğrul gibi söküldükleri gemilerin adları verilmiştir. Topların ancak 82 adeti, gemi toplarıyla çarpışmaya girebilecek niteliğe sahipti. Yine gemilerden sökülmüş torpil bataryaları da sahil kesimlerine yerleştirip gizlenmişti. Osmanlı İmparatorluğu tarafından duraklama ve gerileme dönemlerinde inşa ettirilen Kumkale, Çimenlik, Kilitbahir ve Seddülbahir kalelerinin tümüne I. Dünya Savaşı başlangıcında "Çanakkale Müstahkem Mevkii" adı verilmiştir. Cumhuriyet'ten sonra müstahkem mevkiin korunması Çanakkale'de bulunan 1. Kolordu'ya verildi. Gelibolu'da bulunan 2. Kolordu ise Gelibolu Yarımadası'nı kara saldırılarına karşı koruyordu. 1. Kolordu 1947 yılında, Müstahkem Mevkii Komutanlığı ise 1949 yılında lağvedildi. O tarihten beri mevkiyi Deniz Kuvvetleri Komutanlığı nezdinde kurulan Çanakkale Boğaz Komutanlığı korumaktadır. Osmanlı Ordusu'nun yeniden örgütlenmesiyle, ordu karargâhının kurulmasını da kapsayacak şekilde 1911'de Müstahkem Mevkii komutanlığının karargâhı 2. Kolordu komutasında Çanakkale'de gerçekleşti. 1911'de Çanakkale Müstahkem Mevkii Komutanlığı şu şekilde yapılandırıldı: Çanakkale Müstahkem Mevkii Komutanlığı, Çanakkale Aralık 1912'de şu şekilde yapılandırıldı: Çanakkale Müstahkem Mevkii Komutanlığı (Çanakkale, Komutan: Mirliva Fahri Paşa) Çanakkale Boğaz Bölgesi, birinci sınıf bir müstahkem mevkii olup, müstahkem komutanına kolordu yetkisi verildi. Merkezi Çanakkale idi. 1915 yılında müstahkem mevkii oluşumu şöyledir: Çanakkale Müstahkem Mevkii Komutanlığı, Çanakkale Merscom Merscom, küresel bazda dağıtım yapan bir video oyunu yayımcısıdır. 1999'dan beri, Amerika ve Avrupa'da parekende olarak, diğer bölgelerde ise yerel dağıtıcılar ya da internet aracılığıyla dağıtım faaliyetlerini sürdürmektedir. Kuzey Amerika, Almanya, İspanya, İtalya, Hollanda, Brezilya, Arjantin, Kore, Japonya ve Singapur da dahil 50'nin üzerinde ülkede bilgisayar ve konsol oyunlarını pazarlamaktadır. Şu ana kadar irili ufaklı 150'ye yakın oyunun dağıtımcılığını üstlenmiştir. Merscom, Türk yapımı Kâbus 22 adındaki oyunun da yurt dışı dağıtımcılığını yapmaktadır. Yayımladığı başlıca oyunlar: Merscom LLC resmi web sitesi Eryurdu, Varto Eryurdu, Muş ilinin Varto ilçesine bağlı bir köydür. Köyün eski adı 1928 yılı kayıtlarında Kurmanci'de "haşhaş" anlamına gelen Xaşxaş olarak geçmektedir. Köy, Muş il merkezine 85 km, Varto ilçe merkezine 25 km uzaklıktadır. Cengiz Semercioğlu Cengiz Semercioğlu (d. 1967, İstanbul), Türk gazeteci ve televizyon yapımcısı. İstanbul Üniversitesi Edebiyat Fakültesi, Arkeoloji ve Sanat Tarihi bölümünde okurken 1988'de gazeteciliğe başladı. 1992 yılında Hürriyet gazetesine çalışmaya başladı. Yazdığı televizyon eleştirileriyle tanındı. 1998 yılında Star Haber'e geçerek editörlük görevinde bulundu, sonra bir süre Star gazetesinde çalıştı. Şubat 2000'de Cine 5'e geçti, Kasım 2007 sonuna kadar bu kanalda görev aldı, bu süre içinde "Başka Yerde Yok" programını yaptı. Habertürk'e kendi hazırlayıp sunduğu Full Ekran adlı programı yaptı. Şu anda hürriyet Kelebek ekinde yazarlık ve çeşitli kanallarda yapımcılık yapmaktadır. Cengiz Semercioğlu, "Full Ekran"a CNN Türk ve sonrasında Star Tv'de devam etti. "Full Ekran"dan sonra hâlen devam etmekte olan tv8'de yayınlanan "İki Laf Edelim" adlı programı yapmaktadır. Ayrıca "Kurtlar Vadisi" dizisinin 60. bölümünde ve "Jet Sosyete" dizisinin 7. bölümünde konuk oyuncu olarak yer aldı. Korvet Korvet (Fransızca: "Corvette"), hafif zırha sahip, sahil devriye gemilerinden büyük, fırkateynden küçük savaş gemilerinin adıdır. Görevleri genelde kritik durumlarda sahil güvenliği sağlamak, büyük filolara destek vermek veya küçük çatışmalara katılmaktır. Korvet tipindeki veya ona benzer gemilere "korvet" adını ilk kez 1650'de İngilizler, 1670'lerde ise Fransızlar vermeye başladı. Modern donanmalarda manevra kabiliyeti yüksek gemiler yer aldığından korvetler sıkça kullanılmakta olup, bugün İsveç, Almanya, Hindistan, Çin, İsrail, Polonya, Türkiye, Yunanistan ve Rusya tarafından korvet üretimi ve bakımı yapılmaktadır. Osmanlı terminolojisinde, korvet kaptanı, deniz binbaşısı, fırkateyn kaptanı ise deniz yarbayı statüsünde idi. Ajitasyon Psikomotor ajitasyon, genel olarak kişisel ruh bozukluğu nedenlerine, aynı zamanda çevrenin tutum ve davranışına da bağlı olarak davranışsal ve ruhsal heyecanlılık şeklinde beliren az ya da çok tutarsız aşırı davranış. Bazı ajitasyon çeşitleri teşhis koymada işe yarar. Bunlar, nevroz, psikoz ya da yetersizlik durumlarıyla birlikte bulunmalarına göre gruplandırılabilir. Nevrozlu ajitasyon krizleri, kızgınlık davranışları ya da umutsuzluk biçiminde, özellikle çevreye uyum sağlayamayan kişilerde görülür. Bu davranışlar, çoğunlukla, çevrenin engellemelerine verilen tepkisel yanıtlardır. Psikoz süreçlerinde, ajitasyon nöbetleri, heyecan durumlarıyla birlikte bulunmalarına göre az çok bir sisteme bağlanabilirler. Noviy Disk Noviy Disk (Rusça: Новый Диск), 1991 yılında Rusya'nın başkenti Moskova'da kurulmuş bir yazılım ve video oyunu dağıtım firmasıdır. Bölgesel bazda; eski Sovyetler Birliği ve bazı Afrika ülkelerinde yayımcılık faaliyetlerini sürdürmektedir. Eidos, Deep Silver, 10Tacle, THQ, Buena Vista Games, Her Interactive, Empire Interactive, Irrational Games, Sunflowers, Nintendo, ZOO Digital Publishing, Ubisoft, ITE ve diğer bazı şirkletlerin Rusya distribütörlüğünü de yaparak, kendi pazarına bu yabancı firmaların ürünlerini getirmektedir. Noviy Disk, Türk yapımı Hükümran Senfoni isimli oyunun, eski Sovyetler Birliği ülkelerindeki dağıtımını da üstlenmiştir. Yayımladığı başlıca oyunlar: Thomas Hunt Morgan Thomas H. Morgan (d. 25 Eylül 1866, Lexington, Kentucky - ö. 4 Aralık 1945, Pasadena, Kaliforniya, ABD), Amerikalı zooloji ve genetik bilgini. Sirke sinekleriyle ("Drosophila" cinsi) yaptığı deneyler sonucunda kromozomlara dayanan çağdaş kalıtım kuramını geliştirmiş, bu çalışmalarıyla 1933 Nobel Fizyoloji veya Tıp Ödülü'nü almıştır. Akustikoptik Akustikoptik — Işık ışımaları ile akustik dalgaların etkileşimini etkileyen bir fizik kolu. Işık ışımalarıyla akustik dalgaların etkileşimi, bazı saydam sıvı ve katılarda özellikle yüksek sesötesi frekanslarda görülür. Bu etkileşimlerin etkileri söz konusu ortamların optik kırılma indisinin yerel kiplenimine bağlıdır. Kiplenime yol açan tepkime sesötesi ışımanın bu ortamlardan geçişidir. Böylece tek renkli düzlemsel bir sesüstü dalga, ses hızıyla yol alan ve üstünde bir optik ışımanın kırındığı gerçek bir evre ağı yaratır. Bu konudaki araştırmalar bilişimin optik uygulamasınıbüyük ölçüde etkilemiştir. Karabük Üniversitesi Teknik Eğitim Fakültesi Karabük Üniversitesi Teknik Eğitim Fakültesi, 1993-1994 yıllarında kurulmuştur. İlk olarak eğitim - öğretime 20 öğrenci ile Karabük Demir-Çelik fabrikası binasında başlamıştır. Bugün ise eğitim-öğretim faaliyetlerini yeni yapılan binasında sürdürmektedir. Bugünlerde ise fakültenin öğrenci sayısı gün geçtikçe artmakta ve de başarılı mezunlar vermektedir. Okulda öğrenci alınan programlar şunlardır: Bilgisayar öğretmenliği, Metal Öğretmenliği, Döküm Öğretmenliği, Otomotiv Öğretmenliği, Tasarım ve ve Konstrüksiyon Öğretmenliği, Tesisat Öğretmenliği, Talaşlı Üretim Öğretmenliği ve Mobilya ve Dekarasyon Öğretmenliğidir. Ayrıca fakültede öğrencilerin sosyal faaliyetlerini yürütebilmeleri için Tiyatro, Robot, Müzik, İzcilik, Çevre, Halk Oyunları Kulüpleri de bulunmaktadır. Tülin Özen Tülin Özen Türk tiyatro, sinema ve televizyon oyuncusu. Artvinli bir ailenin çocuğu olarak 24 Aralık 1979 İskenderun’da doğdu. İzmir Bornova Anadolu Lisesi'nden mezun olduktan sonra, önce İstanbul Teknik Üniversitesi elektrik mühendisliğinde bir süre öğrenim görmüş, sonrasında Yeditepe Oyuncuları'nda burslu olarak öğrenimine devam etmiştir. Semih Kaplanoğlu'nun "Meleğin Düşüşü" filmi ile "En iyi kadın oyuncu" Altın Portakal Ödülünü kazanmıştır. Beyaz Gelincik adlı dizide canlandırdığı Meryemce karakteri ile tanınırlığı artmıştır. 12 Kasım 2015 tarihinde başlayan dizisinde I. Ahmet 'in annesi Handan Sultan'ı canlandırmıştır. Ocak 2016'da Eti Browni Intense reklamında oynamıştır ve 20 Ocak 2017'de Kötü Çocuk filminde oynamıştır. Basak, Hekimhan Basak, Malatya'nın Hekimhan ilçesine bağlı bir mahalledir. Malatya il merkezine 98 km, Hekimhan ilçesine 18 km uzaklıktadır. Mark Sykes Sir Mark Sykes (16 Mart 1879 - 16 Şubat 1919, Paris); İngiliz yazar, diplomat, asker ve gezgin. Varsıl bir ailenin oğluydu. Üç yaşındayken annesi Katolikliğe geçince o da Katolik oldu. Daha yedi yaşındayken babası onu Doğu' ya bir seyahate götürmüştü. Katoliklik ve Doğu' ya yaptığı yolculuklar yaşamına yön verecekti. Cambridge' de Jesus College 'de iki yıl okumuş ama mezun olamamıştı. Doğu'da uzun yolculuklara çıkmış, dört yıl İstanbul'da elçilikte çalışmıştı. Küçük Asya'ya yaptığı seyahatleri yolculuk anıları şeklinde yayınlamıştı. 1911 yılında Avam Kamarası'na seçildi. Üyesi olduğu Muhafazakâr Parti'nin Osmanlı uzmanı olduysa da, partisi henüz iktidarda olmadığı için pek tanınmıyordu. I. Dünya Savaşı başladığında Ortadoğu uzmanlığından yararlanabileceği iş aramaya koyuldu. Savaş Bakanı Lord Kitchener'in çevresine dahil oldu. "Kitchener" 'in Ortadoğu'yu bilen politikacılara ihtiyacı vardı. Sykes, parlamentoda bölgeyi bilen çok az politikacılardan birisiydi. Kitchner onu De Bunsen Komitesi'ne atadı. Komite üyeleri arasında Osmanlı topraklarını gezmiş, ve ilk elden bilgiye sahip tek kişiydi. Osmanlı İmparatorluğu'nun topraklarının akıbetiyle ilgili olarak, İngiltere 'nin önündeki alternatifleri açıklayan Sykes oldu: Belki de en kolayı olduğu için son yöntemin parlamentoya tavsiye edilmesi kararlaştırıldı. De Bunsen Komitesi 30 Haziran 1915 tarihinde, savaş sonrası Ortadoğu konulu raporunu sunduktan sonra, hükûmet Sykes'ı komitenin tavsiyelerini askerlerle ve diğer yetkililerle yerinde görüşmek üzere Doğu'ya yolladı. Balkanlar'a, Mısır'a (iki kere), Mezopotamya ve Hindistan'a gitti. Yolculukları altı ay sürdü. Öğrendiklerini kabine üyelerine anlatmak için Londra'ya döndüğünde 1915 yılının sonuydu. Sir Mark Sykes, İngiltere´nin Orta Doğu uzmanı olarak 1916 yılında adını Sykes-Picot Antlaşması´na veren İngiliz Muhafazakâr Parti üyesiydi. Bu antlaşma Sevr Antlaşması´nın ön versiyonu olarak bilinmektedir. Kendisi Arap Yarımadası´nın kuzeyinde ve Türkiye´nin doğusunda geziler yaparak bölgelerin etnik ve dini yapısını, coğrafi bilgilerini öğrenmiştir. Bölgenin ileri gelen mensuplarıyla görüşmeler yaparak bölge ile ilgili izlenimlerini kitaplarına yansıtmıştır. Görüştüğü kişilerden birisi de Millî Aşireti´nin o dönemdeki reisi İbrahim Paşa´dır. Osmanlı İmparatorluğu'na karşı Araplık bilinci yaratmak amacıyla, bir Arap İsyanı bayrağı da, Sykes tarafından tasarlanmıştır. 16 Şubat 1919 tarihinde, henüz 39 yaşında iken, Paris'te Tuileries Garden yakınlarında kalmakta olduğu, Hotel Lotti'deki odasında yakalandığı İspanyol gribi hastalığı sebebiyle hayatını kaybetti. Ölümünden 88 yıl sonra, 2007'de yaşayan tüm akrabaları, virolog John Oxford yönetimindeki bir ekibe, bilimsel bir araştırma için Sykes'ın mezarından çıkartılıp, bedeninin incelenmesi için izin verdiler. Sykes öldüğünde, kurşun kaplı bir tabutta defnedildiği için, cesedinde bozulmadan kalan ve bilimsel incelemede kullanılabilecek İspanyol gribi virüsü bulunması ümit edilmekteydi. Alınan örnekler gelecekte ortaya çıkacak grip salgınlarında kullanılabilecekti. İspanyol gribi, H1N1 adı verilen ve mutasyona uğrayarak insanlara sirayet etmiş bir kuş gribi virüsüydü. Bilim adamlarının elinde, İspanyol gribi vürüsünden sadece beş adet örnek daha vardı. Profesör Oxford ve ekibi iyi korunmuş bir naaş bulmayı ümit etmişti. Fakat Sykes'ın tabutu, üzerindeki toprağın ağırlığına dayanamayarak kırılmış ve ceset de çürümüştü. Sadece akciğer ve beyin dokusundan örnekler alındı. Ceset olduğu gibi bırakılarak, mezar kapatıldı. Kaşağı (hikâye) Kaşağı, Ömer Seyfettin tarafından yazılmış bir öyküdür. Ana fikri, okuyucuya (özellikle çocuklara) yalan söylemenin ve iftiranın zararlarını göstermek ve basit yalanların bile büyük sorunlara yol açabileceğini anlatmaktır. Eserde kısaca, kardeşine ("Hasan") iftira atıp onun ölümünden sonra vicdan azabıyla yanıp tutuşan bir çocuğun ("Ömer") dramı anlatılmaktadır. Kaşağı'nın ilk basımı, yazarın ölümünden 6 sene sonra, 1926 yılında Ali Canip Yöntem tarafından hazırlanan bir derlemenin içinde yapılmıştır. Ancak öykünün popüler anlamda kitlelerle buluşması, 1938 yılında Ahmet Halit Yaşaroğlu Kitabevi'nin 9 cilt olarak yayınladığı "Ömer Seyfeddin Öyküleri" adlı derleme serisi ile olmuştur . Öykünün temel karakterleri baba, iki kardeş (Ömer ve Hasan), evin seyisi Dadaruh ve hizmetçi Pervin'dir. Adıyaman Havalimanı Adıyaman Havalimanı (IATA: ADF, ICAO: LTCP), Türkiye'nin Adıyaman iline hizmet veren bir havalımanıdır. 22 Mayıs 1998'de hizmete girmiş olup dış ve iç hat trafiğine açıktır. Yıllık 1.000.000 yolcu kapasitesine sahiptir. Son dönemde kule ve iki tane bina yapılmıştır. Şu anda uçuşlar günde toplam üç kez olmak üzere Türk Hava Yolları tarafından gerçekleştirilmektedir. (*)Kaynak: DHMI.gov.tr Frankenstein (film, 1910) Frankenstein, J. Searle Dawley'in yazıp yönettiği 1910 yapımı bir filmdir. Yapımcılığını Edison Stüdyoları'nın üstlendiği film, Mary Shelley'nin "Frankenstein" isimli romanının ilk sinema uyarlamasıdır. Filmde Augustus Phillips, Charles Ogle ve Mary Fuller gibi isimleri jenerikte geçmeyen oyuncular rol almıştır. Film, New York'un Bronx bölgesinde bulunan Edison Stüdyoları'nda üç günde çekilmiştir. Uydu Uydu ile şu maddeler kastedilmiş olabilir: Studienkolleg Studienkolleg (okunuşu: "Ştudyınkolleg"), Almanya'da üniversiteler bünyesinde yabancı öğrencileri üniversiteye hazırlayan bir eğitim kurumudur. Almanya'da üniversite okumak isteyen her yabancı öğrenci direkt yüksekokula alınmaz. Bazı ülkelerdeki lise yılları, Almanya'daki liselere göre daha kısadır. Aradaki bu zaman sürecini eşitlemek, daha doğrusu dengede tutabilmek için yabancı öğrencileri iki sömestrde üniversiteye hazırlayan bu eğitim kurumlarına alınabilmek için belirli bir seviyede Almancayı bilmek ilk şarttır. Eğitim-Öğretim yılı başlamadan kısa bir süre önce, öğrenciler Almanca sınavına tabi tutulurlar. Sınavdaki başarı oranı %60'ı geçiyorsa kontenjan sayısına göre öğrenci yerleştirilir. İki sömestrin ardından öğrenciler Feststellungsprüfung (Tespit Sınavı) denilen sınavdan geçerler. Ancak bundan sonra başarılı olan öğrenciler yükseköğretim kurumlarına başvurup okuyabilirler. Böylelikle yabancı öğrencilerin bir Alman lisesi mezunu öğrencinin denkliğine eşit olduğu kabul edilir. Öğrenciler Studienkolleg´te okurken bu kurumun bağlı olduğu yükseköğretim kurumunun yani üniversitelerin öğrencisi sayılırlar. Üniversite öğrencilerinin faydalandıkları hemen hemen her şeyden yararlanırlar. Eğitim-öğretim parasızdır ama her öğrenci sömestr başı üniversitelerin bünyesinde bulunan "Studentenwerk"'e para ödemelidir. Miktar üniversiteden üniversiteye değişmektedir. Ödenilen parayla alınan öğrenci belgesi ile kamu taşımacılığından ücretsiz yararlanılır (sadece üniversitenin olduğu şehir ve çevresinde) ve "Mensa" denilen yemekhanelerde düşük ücretle yemekler yenilebilir. Studienkolleglerde eğitim ve öğretim iki sömestrde yapılır. Burada öğrencilerin ilgi alanları göz önünde tutulur. Her Studienkolleg 4 veya 5 kursa sahiptir. Almanca her kursta mecburi derstir. Kurslar şunlardır (parantez içindeki bölümler kurslarda verilen dersleri kapsamaktadır): Öğrenciler isteğe bağlı olarak Latince dersi görebilirler. Türkiye'de dört yıllık liseyi bitirenlerin bu kurumlarda eğitim görmeden direkt üniversiteye kayıtları olur ama liseyi üç yılda bitiren öğrenciler Almanya'da üniversite okumak istiyorlarsa bu kurumda iki sömestr boyunca eğitim almak zorundadır. Ayrıca bu kurumda okuyan öğrencilerin ÖSS'de başarılı olup, ÖSYM tarafından bir üniversiteye yerleştirilmeleri şarttır ama kayıt yaptırmaları zorunlu değildir. Dikkat edilmesi gereken hususlardan biri: öğrencinin mutlaka ÖSS sonrası tercih ettikleri bölümleri ya da bu bölüme yakın bölümleri Almanya'daki üniversitelerde okuyabileceğidir. Örneğin; İstanbul Üniversitesi, Tarih bölümüne yerleştirilen bir öğrenci, Studienkolleg'de sadece G veya S Kursuna girebilir. Başka bir kursta okumak isterse ilk sömestrin ilk ayında dilekçe sunması şarttır ama bu seferde öğrenciden diğer kurslarda verilen dersleri başarılı bir şekilde geçip geçmeyeceği sorulur. Bir diğer husus ise şudur: W Kursu'nu bitiren öğrenci yukarıda da değinildiği gibi sadece işletme, iktisat gibi bölümleri okuyabilir ama tarih bölümünü okuyamazlar. Bu sebeple öğrencilerin hangi bölümü okumak isteyeceği öğrenci tarafından kesinlikle bilinmeli ve ilk bir ayda diğer kurslara geçişleri için müracaatları şarttır. NRW yani Nordrhein-Westfalen (Türkçesi "Kuzey Ren-Vestfalya") eyaleti hükûmetinin almış olduğu bir kararla 2009 yılından itibaren eyalet sınırlarındaki Studienkollegler kapatılacaktır. Alınan bu kararın ardından Kuzey Ren-Vestfalya Eyaleti'ne bağlı ve Studienkolleglere sahip olan Aachen, Bonn, Köln ve Münster'deki öğrenci ve öğretmenler eyalet başkenti olan Düsseldorf'ta Hükûmet Binası önünde toplu bir gösteri yaptı. Eyalet ve federal hükûmetlerine protesto mektupları yazıldı ama karardan geri dönüleceği az bir ihtimaldir. Studienkolleglere onlarca değişik ülkelerden gelen öğrenciler burada birbirlerinin kültürlerini tanımaktadırlar. Öğrenci ve öğretmenler burada şenlikler düzenleyerek değişik kültürlerin danslarını yaparlar ve değişik ülkelerin yemeklerini tadarlar. Bu ve buna benzer sebeplerden ötürü bu kurumlar Almanya'da kozmopolit kurumlar olarak tanınırlar. Atilla Özkırımlı Atilla Özkırımlı, (d. 1942, Konya, Türkiye - ö. 22 Ocak 2005, İstanbul, Türkiye), Türk edebiyat tarihçisi ve yazar. Özkırımlı, ilk ve orta öğrenimini Adana'da, üniversite eğitimini ise İstanbul Üniversitesi Edebiyat Fakültesi Türk Dili ve Edebiyatı Bölümü'nde tamamladı (1968). bir süre Hacettepe Üniversitesi'nde öğretim görevlisi olarak da çalışmıştır. Özkırımlı'nın ilk şiir ve öyküleri, 1963-1964 yılları arasında Su ve Düzlem dergilerinde yayınlandı. Nesnel ölçülere bağlı edebiyat eleştirilerinin yanı sıra Türk edebiyat tarihine ilişkin araştırma ve incelemelerinde toplum yapısıyla sanat arasındaki ilişkiyi öne alan bir tutumu benimsedi. Özkırımlı, Nedim, Tevfik Fikret, Ahmet Haşim, Yakup Kadri Karaosmanoğlu ve Sabahattin Ali'ye ait eserlerin eleştirel basımlarını hazırlayarak Türkiye'de bu konudaki önemli bir boşluğu doldurmak amacıyla çalışmış ender yazarlardandır. Özkırımlı, 22 Ocak 2005 tarihinde İstanbul Üniversitesi Tıp Fakültesi Hastanesi'nde solunum yetmezliği nedeniyle vefat etti. Özkırımlı için Yedikule'deki Kürkçüoğlu Hacı Hüseyin Ağa Camii'nde cenaze töreni düzenlendi. Umut Özkırımlı'nın babasıdır. Gloria Grahame Gloria Grahame (doğum adı Gloria Hallward)(d. 28 Kasım 1923 - ö. 5 Ekim 1981), Amerikalı oyuncu. 1948 yılında Crossfire filmi ile en iyi yardımcı kadın oyuncu Oscar'ına aday gösterilmiştir. 27 yaşında, Güzel ve Çirkin filmiyle kazandığı yardımcı kadın oyuncu oscarı ile, (2007 yılı itibarıyla) bu ödülü en genç kazanmış 10. kişidir. Hayatının son yıllarında bazı filmlerde oynamıştır. Buna örnek verilecek olursa 1981 yılında Florinda Costello rolünü canlandırdığı Korku Yuvası filmidir. Stanley Clements (1945-1948), Nicholas Ray (1948-1952), Cy Howard (1954-1957) ve Anthony Ray (1960-1974) ile evlilikler yapmıştır. Yığma yapı Yığma yapı, inşaat mühendislerince herhangi bir iskeletsel sisteme sahip olmayan yapıları genel olarak tanımlamak için kullanılan bir terimdir. Bu tip yapılarda yalnızca duvarlar taşıyıcı niteliktedir ve duvarın her bir elemanı (genellikle tuğla veya ağaç) üzerine düşen gravitasyonel yükü sırayla aşağıya aktarır. Yığma yapılara en iyi örnekler eski köy evleri veya ambarlardır. Paul Hermann MÃ¼ller Paul Hermann Müller (d. 12 Ocak 1899, Olten - ö. 12 Ekim 1965, Basel, İsviçre), İsviçreli kimyacı. DDT'nin böcekler üzerindeki güçlü toksit etkisini bularak 1948 Nobel Fizyoloji veya Tıp Ödülünü almıştır. 1925'ten başlayarak boyalar ve sepileme maddeleri üzerinde çalışan Paul Hermann Müller 1935'te böcek ilaçlarıyla ilgilenmeye başladı. Kısa süre sonra bitkilere ve sıcak kanlı hayvanlara zarar vermeyecek, etkisini uzun süre koruyabilecek, güçlü bir ilaç geliştirmek amacıyla yaptığı yoğun çalışmalar sonucunda diklorodifeniltrikloroetan (DDT) adlı maddeyi bireşimledi. Gerçekte DDT ilk olarak Alman kimyacı Othmar Zeidler tarafından 1874'te bireşimlenmişti ancak böcek ilacı olarak değeri anlaşılamamıştı. DDT çok yaygın olarak kullanılması ve dayanıklılığından ötürü hayvanlar için tehlikeli olduğu ve doğadaki besin zincirinin bozulmasına yol açtıpı zamanla anlaşılarak 1970'lerde DDT 'nin yerini daha az dayanıklı ve daha az zehirli maddeler aldı. Gummersbach Gummersbach, Almanya'nın Kuzey Ren-Vestfalya eyaletinde kent. Yüzölçümü 95,39 km²’dir. Nüfusu 30 Haziran 2007 itibarıyla 52.467 olarak saptanmıştır. Km² başına 550 kişi düşmekte, belediye başkanlığı CDU´lu Frank Helmenstein tarafından yürütülmektedir. Kent ayrıca 289.801 nüfuslu Oberbergischer Kreis´ın merkezidir. Bu ilin yüzölçümü ise 918,2 km²´dir. Bergisch Gladbach Bergisch Gladbach, Almanya'nın Kuzey Ren-Vestfalya eyaletinde kent. Kent ayrıca 278.746 nüfuslu Rheinisch-Bergischer Kreis'ın merkezidir. Bensberg, Bergisch Gladbach ve Schildgen köyleri 1975'te birleştirilmişler ve yaklaşık 100.000 nüfusu olan Bergisch Gladbach adı ile bir yeni kent kurulmuş ve kente 1977'de bağımsız şehir yerel idaresi haline koyulmuştur. Bergisch Gladbach Ren Nehri'nin ve Köln kentinin yaklaşık 10 km doğusundadır. Kentin batı kısmı Köln ile birleşik olup şehrin varoşudur. Kenti Remscheid, Solingen ve Wuppertal'i da kapsayan tepelik arazide konumlanmıştır ve bu nedenle kentin rakımı 51 m-267 m arasında bulunmaktadır. Kent 6 tane "istatistiksel bölgeye (Statistischer Bezirk)" ve toplam 25 "semte (Wohnplatz)" bölünmüştür: Korku YuvasÄ± Korku Yuvası (İngilizce özgün adı: "The Nesting"), Armand Weston'ın yönettiği 1981 tarihli, ABD yapımı korku filmidir. Yazar Lauren Cochran, açık alan fobisi yaşamaktadır. Kalabalık bir caddede panik atak geçirdikten sonra New York'ta daha fazla duramayacağını anlar. Terapistinin önerisi ile kırsal alana gitmeye ve yeni kitabını orada yazmaya karar verir. Ardından en iyi arkadaşı Mark ile yolculuğa çıkar ve gördüğü eski bir köşkü kiralar. Lauren, köşkün sahibi olan Albay Lebrun ve ahali ile tanışır. Bir süre sonra köşkün içinde garip sesler duymaya başlar ve çevrede kızıl saçlı bir kadının dolaştığını görür. Akabinde bazı ölüm olayları vukua gelir. Görünüşe göre bunlar köşkten kaynaklanmaktadır. Çünkü köşk eski bir genelev olup II. Dünya Savaşı'ndan sonra bazı seks işçileri burada öldürülmüştür ve ölen fahişelerin ruhları hâlâ köşktedir. Film, Türkiye'de "Korku Yuvası" adıyla Warner Bros. tarafından beta formatı hâlinde piyasaya sürülmüştür. Hermann Joseph Muller Hermann Joseph Muller (d. 21 Aralık 1890, New York - ö. 5 Nisan 1967, Indianapolis, Indiana, ABD), Amerikalı genetik bilgini. Canlı hücrelerin gen ve kromozomlarına gelen X ışınlarının değişimine yol açabileceğini göstermesi ve yapay değişim yaratmayı başarmasıyla 1946 Nobel Fizyoloji veya Tıp Ödülü'nü almıştır. Timur Bekmambetov Timur Bekmambetov, (25 Haziran 1961, Atırav, Kazakistan) uzun metrajlı film ve reklam filmleri yönetmeni. Kazak olan Bekmambetov halen Rusya'da yaşamaktadır. Bekmambetov, ilk büyük sanatsal çıkışını 2004 yılında tamamladığı ve Sergey Lukyanenko'nun aynı adlı romanından uyarlanan "Gece Nöbeti" (Rusça: "Nochnoi Dozor") adlı uzun metrajlı film ile gerçekleştirmiştir. Bu filmin devamı niteliğindeki 2006 yapımı "Gündüz Nöbeti" ve 2008 yılında gösterime giren; başrollerini Angelina Jolie ile Morgan Freeman'ın oynadığı "Wanted" filmleri de yönetmenin önemli filmlerindendir. Metamizol Metamizol (ya da genel adıyla Novalgin veya Novaljin; veteriner preparatlarda sıklıkla Novamizol), sık kullanılan ve reçetesiz satılabilen, ağrı kesici ve ateş düşürücü bir ilaçtır. Genellikle metamizol sodyum tuzu şeklinde uygulanır. Metamizol analjezik, spazmolitik, antiromatizmal ve antipiretik etkilerinin yanı sıra yangılı bölgede damar geçirgenliğini azaltmak süretiyle bölgedeki eksudasyonun azalmasını ve sıvı içeriğin hızla emilmesini sağladığı için antienflamatuvar etkisi de vardır. Nekropsi (müzik grubu) Nekropsi TÃ¼rk deneysel, progresif rock grubudur. 1989’da İstanbul’da Necropsi adıyla kuruldu. 1992'de Speed Lessons - Part 1 adlı thrash metal tarzı bir demo çıkardılar. Ardından, “Nekropsi” adını alarak, etnik öğelerin de kullanıldığı, parçalarında hemen her tür geçişin bulunduğu experimental olarak lanse edilen tarza yöneldiler. 1996'da ilk albümleri Mi Kubbesi'ni çıkartan Nekropsi, 1998’de Jimmy Page - Robert Plant konserinin konuk topluluğu oldu. 2007'de Sayı 2: 10 Yılda Bir Çıkar isimli 2. albümlerini çıkardılar. Bu albümde Kurban grubundan tanınan Kerem Tüzün basları çaldı. Albüm kapağında Cevdet Erek'in annesi Aysel Erek tarafından çekilen, Fatih Sultan Mehmet Köprüsü'nün inşaat fotoğrafı yer almaktadır. http://nekropsi.bandcamp.com/ Millî Osmanlı Tiyatrosu Millî Osmanlı Tiyatrosu, "Millî Heveskaran Sahnesi" ya da "Sahne-i Millîye-i Osmaniye" olarak da bilinir. II. Meşrutiyet döneminde kurulan çok sayıda amatör tiyatro topluluklarından biri olan Millî Osmanlı Tiyatrosu'nun kurucusu Reşat Rıdvan'dır. Dönemin önemli oyuncularını bünyesinde toplayan bu tiyatro elde ettiği geliriyle hayır işlerine harcamalar yapmıştır. Yöneticileri arasında Benliyan Efendi ve Vefik Bey gibi isimler de olmuştur. Topluluğun ilk oyunu Namık Kemal'in ünlü yapıtı "Vatan Yahut Silistre"'ydi. Oyunun başrolünü Raşit Rıza, Zekiye rolünü Kınar Hanım, öbür rolleri de İbnürrefik Ahmet Nuri ile Abdürrezzak ve Çıracıyan paylaşmışlardır. Bir seferinde Harbiye Nezareti (bugün İstanbul Üniversitesi Merkez Binası) bahçesinde gerçek askerler ve toplarla oynanmış bu oyun ki büyük yankı uyandırmıştır, İttihat ve Terakki Cemiyeti yararına sahnelenmiştir. Kaheti Kaheti (Gürcüce: კახეთი, Azer. Türkçe: Qəxet) , Gürcistan’ın doğusu kesiminde idari bölge. Kuzeyinde Tuşeti bölgesi ve Kafkas Dağları, güneyinde ve doğusunda Azerbaycan, batısında ise Kartli bölgesi yer alır. Kaheti, coğrafi olarak İç Kaheti ve Dış Kaheti olmak üzere iki bölgeye ayrılır. Bölgenin başlıca akarsuları Alazani nehri ve onun bir kolu olan İori ırmağıdır. Bölge nüfusunun önemli bir kısmı Azerilerden oluşuyor. Kaheti bölgesindeki en önemli kenti Telavi'dir. Başlıca tarihsel kalıntı ise, Azerbaycan sınırında yer alan Davit Gareca Manastır kompleksidir. Tsinandali Sarayı ve Bahçesi ve Akura Kilisesi de bölgedeki diğer önemli tarihî mekanlar arasında yer alır. Hayvanc覺l覺k yayg覺nd覺r. Otopsi Otopsi, bir cesedin ölüm nedenini belirlemek için yapılan tıbbi inceleme işlemi. Otopsi genellikle ailenin isteği üzerine yazılı izin vermesi nedeniyle yapılır. Adli vakalarda ise savcının isteği üzerine otopsi yapılır ve aileden izin alınması gerekmemektedir. Genellikle Cumhuriyet Savcısı tarafından şüpheli ölüm neticesinde öncelikle ölü muayene işlemi yapılır. Ölü muayene işlemi adli tabip refakatinde gerçekleşir ve sadece ölünün dış muayenesidir. Eğer Adli Tabip ölüm muayene işlemi sonucunda kesin ölüm sebebini bildirimez ise, Cumhuriyet Savcısı ölümün kesin sebebi için adli tıp kurumuna sistematik otopsi yapılması için gönderir. Güzin Özyağcılar Güzin Özyağcılar, (d. 7 Aralık 1945, Bursa), Türk tiyatro, sinema ve dizi oyuncusu. Şehir Tiyatroları sanatçısı olan Güzin Özyağcılar, çeşitli sinema ve dizi filmlerde de rol aldı. Erdal Özyağcılar ile evli olan ve Zeynep Özyağcılar'ın annesi olan sanatçı, Bizimkiler dizisinde ""tak tak Sedat"" lakaplı Salih Kalyon'un eşi "Serpil" rolünü oynamakla izleyici kitlesince tanınmıştır. YÃ¶netmelik Yönetmelik, bakanlıkların ve kamu tüzel kişilerin kendi görev alanlarını ilgilendiren kanunların ve tüzüklerin uygulanması için çıkardıkları hukuk kurallarıdır. "Resmî Gazete"de yayımlanır ve yürürlüğe girer fakat yönetmeliklerin hepsi "Resmî Gazete"de yayımlanmaz. Hangi yönetmeliklerin "Resmî Gazete"de yayımlanacağı kanunlarla belirlenir. Yasa ve tüzüklere aykırı hüküm içeremezler. Ülke çapında uygulanacak olan yönetmeliklerin yargısal denetimi Danıştay tarafından yapılırken, diğer yönetmeliklerin yargısal denetimi genel görevli idari mahkemeler tarafından yapılır. Millî İstihbarat Teşkilatı, Diyanet İşleri Başkanlığı ve Emniyet Genel Müdürlüğü gibi kurumlar doğrudan cumhurbaşkanlığı ve diğer bakanlıklara bağlı olduklarından dolayı yönetmelik çıkaramazlar. Anayasa'da, yönetmelik çıkarılabilecek kurumlar; cumhurbaşkanı , bakanlıklar ve kamu tüzelkişileri olarak sayılmıştır. EasyJet easyJet, Yunan girişimci Stelios Haji-Ioannou tarafından 1995 yılında İngiltere'de kurulmuş bir düşük maliyetli havayolu şirketidir. Firma Avrupa’nın birçok önemli ticaret ve eğlence merkezini birleştiren, düşük tarifeli hizmetleri ile tanınmaktadır. easyJet uçuşlarının ekonomik olmasının ana sebebi, son bilet fiyatlarına uçuş sırasında yolculara verilen içecek ve yiyeceklerin dahil olmamasıdır. Firmanın tüm uçuşlarında yolcuların isterlerse ayrıca satın alabileceği hafif yiyecekler veya içecekler sunulmaktadır. Bu uygulama Avrupa'da ilk kez easyJet firması tarafından başlatılmıştır. Bilet fiyatlarının düşük olmasındaki bir diğer önemli etken ise, bilet satışlarının aracı kurum kullanılmadan, doğrudan havaalanlarındaki şubelerden veya internet üzerinden yapılmasıdır. Bu sayede yolcular aracı bir kuruma komisyon vermemektedir. Ayrıca firma, dönüş sürelerini ortalama 30 dakika ile sınırlı tutarak havaalanı vergilerinden de önemli ölçüde tasarruf etmekte ve bu durum da bilet fiyatlarına yansımaktadır. Avrupa’nın en çok tercih edilen 100 rotasında ve en büyük 50 havalimanında varlık gösteren easyJet, Avrupa’nın 1 numaralı havayolu şebekesi konumundadır. Avrupa’da easyJet’in uçtuğu havalimanlarına 1 saatte ulaşabilen kişi sayısı 300 milyonu aşarak tüm havayolu şirketlerini geride bırakmaktadır. En uygun havaalanlarına en ucuz fiyatlarla uçan easyJet, 2010 yılında kârlılığını %10 artırarak 29 ülkedeki 122 havaalanı arasında yer alan 500’ü aşkın rotada 50 milyon yolcu taşımayı hedeflemektedir. easyJet yolcuları 1100 kilometreyi ortalama 45-50 pound karşılığında uçmaktadır. Yolcu sayısı açısından İngiltere’nin en büyük, Avrupa’nın 4. havayolu şirketi olan easyJet ile 2009 yılında 28 milyonu İngiltere’de olmak üzere toplam 46 milyon kişi seyahat etmiştir. Sürdürülebilirlik konusuna büyük önem veren easyJet, en yeni teknolojiye yapmış olduğu yatırımlarla son 10 yıl içerisinde yolcu kilometresi başına düşen CO2 emisyonunu %25 oranında azaltmıştır. easyJet’in filosu yalnızca 3.5 yaşında olan 200 uçaktan oluşmaktadır. Mayıs 2019 itibarı ile, easyJet filosunda bulunan uçaklar ve sayıları aşağıdaki tabloda belirtilmiştir: Uzman öğretmen Öğretmenlik kariyer basamaklarından birisidir. Öğretmenlerden adaylık dönemi hariç 7 yılını dolduranlar Öğretmenlik Mesleği Kariyer Basamakları sınavından geçerler. Bundan sonra öğretmenlik hayatında yaptığı iş ve işlemlerle değerlendirilerek başarılı olan öğretmenlere uzman öğretmen kıdemi verilir. Uzman öğretmenler altı yıl sonra başöğretmen olmak için başvuru yapabilir. Yüksek lisans yapan öğretmenler sınava girmeden değerlendirmeye tabidirler. Westphälische Dachsbracke Westfälische Dachsbracke, Almanya'nın Vestfalya bölgesi kökenli, küçük, kısa bacaklı bir köpek ırkı. İsveç'te dreverların üretiminde kullanılmıştır. Westphalia Basseti Resimleri Koyun eti Koyun eti, evcil koyundan, özellikle bu hayvanın erkeği olan koçtan sağlanan, daha çok Avustralya ve Yeni Zelanda ile Türkiye, Balkan ve Orta Doğu ülkelerinde tüketilen kırmızı bir ettir. Genellikle haşlama, ızgara, kavurma veya rosto yöntemleriyle pişirilerek yenir. Tavuk eti Tavuk eti, evcilleştirilmiş tavuktan elde edilen beyaz bir et çeşidi olup günümüzde en fazla yenen et türlerinden birisidir. Tavuk eti ızgara, yahni, yağda veya fırında kızartma yoluyla hazırlanır. MÃ– 753 Roma Krallığı'nın başlangıcı İstanbul Ticaret Odası İstanbul Ticaret Odası (kısaca İTO), İstanbul'da faaliyette bulunan ticari kurum ve kişilerin ticari işlemlerinin düzenlendiği, kayıt altına alındığı ve bu işletmelere ait sicillerin tutulduğu kurumdur. Oda faaliyetlerini genel olarak Eminönü'de bulunan merkez binasında gerçekleştirmektedir. İstanbul Ticaret Odası'nın Yönetim Kurulu Başkanı Şekib Avdagiç'tir. Kuruluşu Osmanlı Devleti 19. yüzyılda ticaret ve sanayi sorunlarına eğilmek isterken sektör temsilcilerini aynı kuruluşta toplamak istedi. Bu amaçla 1876’da tesis edilen Ticaret ve Ziraat Meclisi verimli bir çalışma sağlayamadı. Bunun üzerine, 1879’da Sadarete (Başbakanlık) getirilen Mehmed Said Paşa (1838-1914), ticaret, sanayi ve ziraat odalarının kuruluşu için gerekli süreci başlattı. Said Paşa’nın direktifleri üzerine Avrupa’dakilere benzer ve özellikle Fransa’daki gibi bir ticaret odası kurulması için 11 maddelik bir nizamname (tüzük) taslağı hazırladı. Bu taslak, 18 Ocak 1880’de, dönemin Bakanlar Kurulu tarafından kabul edildi. Meclis-i Mahsus (Bakanlar Kurulu), kurulacak odanın ismi olarak da “Ticaret Odası” sözcüğünün kullanılmasına ve tüzük metninde de bu şekilde zikredilmesine karar verdi: Meclis-i Mahsus’un İstanbul’da bir Ticaret Odası kurulmasını onaylayan kararı, 19 Ocak 1880 günü Sultan II. Abdülhamid tarafından tasdik edildi. Böylece Osmanlı topraklarında ilk kez yerli bir ticaret odası kurulmasına ilişkin süreç tamamlanmış oluyordu. Bundan sonraki safha, örgütlenme sürecinin tamamlanarak Dersaadet (İstanbul) Ticaret Odası’nın faaliyete başlaması olacaktı. İstanbul Ticaret Odası'nın Kuruluş Tüzüğü Dersaadet Ticaret Odası’nın idari yapısı bugünkü ticaret odalarından oldukça farklı idi. Bugünkü odalarda yürütme ile denetim işleri ayrı kurullarca yürütülürken, Dersaadet Ticaret Odası’nda bütün işler tek bir kurul tarafından görülmekteydi. Ticaret Odası’nın ilk nizamnamesine göre, Oda meclisi 24 üyeden oluşuyordu. Odaya üye olabilmek için en az 30 yaşında olmak, asgari beş yıldır ticaretle uğraşmak, ağır bir suç veya cinayetle itham edilmemiş olmak, iffet ve namusa dokunacak yüz kızartıcı bir suç işlememiş olmak, iflas etmemiş olmak, etmiş ise itibarı iade edilmiş olmak şarttı. Meclis üyeleri, gizli ve oy çokluğu ile seçiliyor, oyların eşitliği halinde yaşlı olan üye tercih ediliyordu. Bir şirket tarafından iki üyenin seçilmesi yasaktı. Üyeler, Ticaret ve Ziraat Nazırı’nın başkanlık ettiği 20 kişilik bir seçim komisyonu tarafından seçilecek, komisyonun ise yarısını Nazır, diğer yarısını tüccar belirleyecekti. Oda üyeleri aralarından oy çokluğu ile bir başkan, bir de ikinci başkan seçerek Ticaret Nezareti’nin onayına sunacaklardı. Oda Meclisi üyeleri üç sene için seçilecek ve her sene üyelerin üçte biri yenilenecekti. Üyelerden biri mazeret bildirmeksizin altı ay boyunca toplantılara katılmadığı takdirde istifa etmiş sayılırdı. Ticaret Odası, ticaret ve sanayinin gelişmesi için gereken tedbirleri, ticaret işlerinde yapılması gereken değişiklikleri, gümrük tarifeleri, limanlar inşası, nehirlerde vapur işletilmesi, posta ve telgraf, demiryolları inşası, yol ve köprülerin onarılması, borsalar kurulması, ticaret gazetesi yayınlanması gibi ticaretin ilerlemesine imkân verecek hususları re’sen veya kendisine sorulduğunda Ticaret Nezareti’ne bildirecekti. Odanın kurulmasından hemen sonra dahili nizamnamesi (iç tüzüğü) hazırlanacak ve onaylanmak için Ticaret Nezareti’ne sunulacaktı. Bu tüzükte ilk Ticaret Odası’nın statüsü devletin tam egemenliği esasına göre düzenlenmiş ve bu statü, önemli bir değişikliğe uğramadan, 1950 yılına kadar devam etmiştir. İstanbul Ticaret Odası’nın İlk İç Tüzüğü Oda iç tüzüğünü hazırlamak üzere Azaryan Efendi başkanlığında Cemiyet-i Ticariye adında bir “hazırlık komitesi” kuruldu. Nisan 1880’de yapılan resmi bir törenle çalışmalara başlayan bu “ara kurum”, 14 Ocak 1882 tarihine kadar varlığını sürdürdü. Aynı gün, örgütlenme hazırlıklarını tamamlamış olan İstanbul Ticaret Odası’nın resmen faaliyete geçmesiyle birlikte Cemiyet-i Ticariye’nin tüzel kişiliği sona erdi. Cemiyet, 14 Ocak 1882 tarihi itibarıyla Ticaret Odası’na dönüştü. Cemiyet-i Ticaret, oda haline dönüştüğü tarihe kadar on kez toplandı ve komisyonun hazırladığı Dersaadet Ticaret Odası Nizamnamesi’ni müzakere etti. Oda tüzüğünün bakanlık tarafından onaylanarak yürürlüğü girdiği, 27 Aralık 1881’de üyelere duyuruldu. 16 Ağustos 1881 tarihli iç tüzük Ticaret Odası’nın görev ve yetkileri ile işleyiş biçimini tafsilatlı şekilde düzenliyordu. Altı ana fasıldan oluşan iç tüzükte ticaret odasının amacı ve görevleri, toplanma şekli, başkanın vazifeleri, Oda’nın işleyişi ve muamelatı, tüccarın görevleri, başkatip ve memurların konumu ve Ticaret Odası’nın gelirlerini düzenleyen pek çok madde yer alıyordu. Oda’nın Mührü Ticaret Odası iç tüzüğüne göre Oda’nın kendine ait bir mührü vardı. Bu mührün yukarısında “Ay ile Yıldız” işareti, ortasında Türkçe “Dersaadet Ticaret Odası” ve etrafında Fransızca “Chambre de Commerce de Constantinople” ibaresi kazılmıştı. Oda’da muamele görmüş bütün evrakın bu mühür ile mühürlenmesi şarttı. Oda’nın Açılış Töreni İç tüzüğün onaylanmasından sonra bir araya gelen Oda üyeleri, Dersaadet Ticaret Odası’nın resmi açılış ve ilk toplantısının 14 Ocak 1882’de yapılmasına karar verdiler. Ticaret Odası’nın açılışı öncesi Oda’nın mefruşat ve büro malzemeleri gibi ihtiyaçlarının sağlanmasında harcanmak üzere, o tarihte Cemiyet Reisi bulunan Azaryan Efendi tarafından Cemiyet Muhasebecisi Benzona Efendi’ye 200 lira borç verildi. Ticaret Odası üyeleri bir süre sonra ikinci kez toplanarak, 14 Ocak 1882 tarihinde faaliyete geçecek olan Dersaadet Ticaret Odası’nın açılış töreninin Oda’nın kendi binasında yapılmasını ve bu binanın tüccarların kolay ulaşacakları yakın bir mahalden seçilmesini kararlaştırdılar. Bunun üzerine, Dersaadet Ticaret Odası’nın Galata’da, Haliç kıyısında bulunan Mehmed Ali Paşa Hanı’nın 12 numaralı dairede faaliyete geçmesi ve resmi açılışının aynı yerde yapılması uygun bulundu. Dersaadet Ticaret Odası, 14 Ocak 1882 tarihinde Mehmed Ali Paşa Hanı’nda sade bir törenle açıldı. Açılışta, Ticaret ve Ziraat Nazırı Raif Efendi de hazır bulundu ve bir konuşma yaptı. İstanbul Ticaret Odası biri seçimle, diğeri ise atamayla kurulan iki ana yapıdan oluşmaktadır. Seçimle oluşan organlar, Meslek Komiteleri, Oda Meclisi, Yönetim Kurulu, ve Disiplin Kuruludur. Atamayla oluşan organlar, Genel Sekreterlik ve Şube Müdürlükleridir. Her 4 yılda bir yapılan seçimlerle belirlenmekte olan 257 Meclis üyesi ve 347 Komite üyesi İstanbul Ticaret odasını yapısını belirlemektedir. İstanbul Ticaret Odası 350.000 kayıtlı üyesiyle dünyanın en büyük odaları arasında yer almaktadır. İstanbul Ticaret Odası Meslek Komiteleri başlıca seçilmiş 90 Meslek Komitesinden oluşmaktadır. NACE kodlarına göre kategorize edilmiş olan bu komiteler, ilgili sektörlerde faaliyet gösteren firma sayılarına göre belirlenmiştir. İTO Vakfı tarafından kurulan ve 2001-2002 döneminde eğitime başlayan İTİCÜ’nün Rektörlüğünü Prof. Dr. Nazım Ekren, “Mütevelli Heyeti” Başkanlığı’nı ise İTO Meclisi Üyesi Erhan Erken yürütmektedir. Üniversite, Eminönü, Üsküdar ve Küçükyalı kampüsleriyle eğitime devam etmektedir. Ayrıca Sütlüce'de planlanan yüksek standartlara sahip, 39.000 m'lik yeni kampüs, 2012'de açılacaktır. Halen üniversitede lisans düzeyinde 3 bin 860 öğrenci, yüksek lisans düzeyinde ise 412 öğrenci eğitim görmektedir. İstanbul Ticaret Üniversitesi, 5 Fakülte, İngilizce Hazırlık Bölümü ve 1 Meslek Yüksekokulu, 3 Enstitü (Sosyal Bilimler-Fen Bilimleri-Dış Ticaret), 2 Merkez (AB Uygulama ve Araştırma-Sürekli Eğitim) ve 1 Birimden (Bilgi Güvenliği Uygulama ve Araştırma) oluşmaktadır. İstanbul Ticaret Odası, Türkiye’de eğitim dünyasına, "2010 yılı başı itibarıyla" 4 meslek lisesi, bir otistik çocuklar eğitim merkezi ile, bir tanesi Diyarbakır Lice’de, diğerleri İstanbul’da olmak üzere 8 ilköğretim okulu ve 1 çok programlı lise olmak üzere toplam 14 okul kazandırmıştır. İstanbul Ticaret Odası ayrıca şehitler anısına, 1 Tanesi İstanbul’da olmak üzere Anadolu’nun 12 değişik ilinde toplam 13 okul yaptırmıştır. Bu okullar aşağıda belirtilmektedir; Diyarbakır’ın Eğil İlçesi Balaban Köyü’nde 8 derslikli İlköğretim Okulu ve 10 daireli lojman Kütahya’nın Altıntaş İlçesi’nde12 derslikli İlköğretim Okulu Şırnak’ın Merkez İlçesi Kumçatı Beldesi’nde 8 derslikli İlköğretim Okulu ve 10 daireli lojman Trabzon’un Araklı İlçesi’nde 16 derslikli İlköğretim Okulu Isparta’nın Merkez İlçesi Davraz Mahallesi’nde 24 derslikli İlköğretim Okulu Gümüşhane’nin Kelkit İlçesi Söğütlü Beldesi’nde 8 derslikli İlköğretim Okulu ve 6 daireli lojman Malatya’nın Battalgazi İlçesi Alişar Köyü’nde 8 derslikli İlköğretim Okulu İstanbul’un Sultanbeyli İlçesi’nde 40 derslikli İlköğretim Okulu Sivas’ın Yıldızeli İlçesi Şeyh Halil Beldesi’nde 8 derslikli İlköğretim Okulu ile 10 daireli lojman Samsun’un Terme İlçesi’nde 12 derslikli İlköğretim Okulu ile 6 adet lojman Mersin’in Mezitli İlçesi Bozon Köyü’nde 10 derslikli İlköğretim Okulu Rize’nin Çamlıhemşin İlçesi Topluca Köyü’nde 8 derslikli İlköğretim Okulu ve lojman Konya’nın Selçuklu İlçesi Sızma Beldesi’de 10 derslikli İlköğretim Okulu ve 6daireli lojman İstanbul Ticaret Odası ve Savunma Sanayi Müsteşarlığı öncülüğünde İstanbul Ticaret Üniversitesi, Havaalanı İşletme ve Havacılık Endüstrileri A.Ş. ve Savunma Teknolojileri Mühendislik ve Ticaret A.Ş.,tarafından Teknopark İstanbul Projesi’ne ve Proje kapsamında Teknopark İstanbul A.Ş.’nin kuruluşuna doğrudan destek verilmektedir. İstanbul Ticaret Odası 12 Mart 2010 tarihinde imzalanan ortaklık sözleşmesi ile projenin kurucu ortakları arasında yer almaktadır. İTO-SSM Teknoparkı, Sabiha Gökçen Havalimanı’nın da içinde bulunduğu, Milli Savunma Bakanlığı mülkiyetindeki İleri Teknoloji Endüstri Parkı (İTEP) arazisinde kurulacaktır. Teknopark İstanbul Kompleksinin en önemli farkı, kamu, özel sektör ve üniversiteden oluşan bir yapı üzerine kurulmuş olmasıdır. İstanbul Ticaret Odası, projeye 50 milyon liralık bir kaynak ayırmanın yanı sıra 5 bin metrekarelik bir kuluçka merkezini de hayata geçirmeyi planlamaktadır. Ayrıca bir araştırma merkezi inşa edilecektir.Teknopark İstanbul, misyon olarak savunma, uzay ve havacılık, biyoteknoloji, nanoteknoloji ve denizcilik teknolojileri başta olmak üzere ileri teknolojiler konusunda çalışacaktır. 2007 yılında İstanbul Ticaret Odası (İTO), İstanbul İl Özel İdaresi, İstanbul İl Milli Eğitim Müdürlüğü ortak girişimiyle hayata geçirilen Mesleki ve Teknik Eğitim Kursları Projesi ÖZİMEK, Türkiye Cumhuriyeti’nin en büyük mesleki eğitim projelerinden birisi olarak değerlendirilmektedir. Projenin amacı istihdamın korunması, artırılması, geliştirilmesi ve işsizliğin azaltılmasına yardımcı olma üzere kişileri mesleki ve teknik öğretim okul ve kurumlarından faydalanmak suretiyle, işsizlere ve çalışanlara meslek geliştirme, değiştirme ve edindirme eğitimleri vererek istihdam imkânı olan görevlere hazırlamak veya halen çalışmakta olduğu sektörde yeni teknolojilere uyumlarını mesleklerinde gelişmelerini sağlamaktır. Projenin ilerleyen aşamalarında İş-Kur’da proje ortakları arasına katılmıştır. Başlangıçta hedefi; 15 meslek lisesinde, 44 branşta, 500 öğrenciye sertifika vermek olan proje; bu alandaki büyük ihtiyaç ve İstanbulluların üç büyük kuruma olan güveni sayesinde şu anda 86 meslek lisesinde, 146 ayrı branşta, 22.000’ü mezun, 24.500 kursiyere ulaşmış durumdadır. 2011 sonunda toplam 30 bin kişinin proje kapsamında eğitilmesi hedeflenmektedir. İstanbul Ticaret Odası mezun olacak kursiyerler için İTO bünyesinde “İnsan Kaynakları Borsası” isimli bir web site kurulmuştur. Mezun olan kursiyerlerden isteyenlerin bu siteye özgeçmiş bilgileri kayıt edilmekte ve böylece iş adamlarının eleman alırken sertifikalı kursiyerlere öncelik vermesi sağlanmaktadır. İstanbul Ticaret Odası üyelerinin Oda ile ilgili işlemlerini internet ortamında yapmalarına imkân tanıyacak olan e-İTO projesi 2006 yılında başlamıştır. Bu proje ile Oda içerisinde yürütülen tescilden arşivlemeye kadar bütün iş, işlem, belge, form gibi Oda faaliyetlerinin web tabanlı bir ortamda yürütülmesi planlanmaktadır. Sistem aynı zamanda Odanın sürekli olarak işbirliği içerisinde bulunduğu noterler, Ticaret Bakanlığı, Maliye Bakanlığı, TÜİK, TOBB, Bağ-Kur, Valilik ve belediyeler gibi kamu kurumlarıyla da entegre bir şekilde işleyecektir. Proje ile Oda içi bürokrasinin en az düzeye indirilmesi ve evrakların takibinin kolaylaşmasının yanı sıra, kağıtsız bir ofis ortamı oluşturulması hedeflenmektedir. İTO'nun öncülüğünde başlatılan Formula 1 İstanbul tesisleri ve yarışları, 2005 yılında başarıyla tamamlanarak, ilk yarışlar gerçekleştirilmiştir. Tamamlanması için İstanbul Ticaret Odası’nın ortağı TOBB'un yanı sıra, İstanbul Büyükşehir Belediyesi ile İl Özel İdaresi'de bu sürecin içine dahil edilmiştir. İlk iki yarıştan sonra, Formula 1 İstanbul'un işletmesi özelleştirilerek, üçüncü bir şirkete devredilmiştir. İstanbul Ticaret Odası, petrol üretimindeki artış nedeniyle sermaye birikimi yaşayan Körfez Bölgesi'ne yapılan ziyaretler neticesinde Türkiye'nin bölgedeki sermaye birikiminden pay alabilmesi yönünde çalışmalarda bulunmuştur. Katar, Kuveyt, Suudi Arabistan ve Birleşik Arap Emirlikleri’ne düzenlenen ziyaretlere, özellikle inşaat sektöründen temsilcilerin bulunduğu geniş katılımlı bir heyetle iştirak edilmiştir. Bu ziyaretler sırasında hem özel sektör hem de hükümet yetkilileriyle gerçekleştirilen görüşmeler neticesinde, Türk müteahhitleri önemli ve büyük hacimli inşaat işleri aldılar. Ayrıca bu görüşmeler, Körfez yatırımcılarının Türkiye’ye yönelik ilgi ve yatırımlarının artmasını da sağlamıştır. Bu ziyaret ve görüşmeler, Türkiye’nin hem Körfez ülkelerindeki yatırımları hem de Türkiye’deki Körfez yatırımları için son derece verimli sonuçlar ortaya çıkmasına yol açmıştır. İstanbul Ticaret Odası tarafından 2010 yılı da dahil olmak üzere 140 Oda üyesi, “İhracata İlk Adım” programından yararlanmıştır. Türkiye için bir ilk olan bu projenin, yalnız İstanbul’la sınırlı kalmaması amacıyla, bugüne kadar birçok ilin Ticaret Odalarına ilgili eğitimler de İstanbul Ticaret Odası tarafından verilmiştir. 12 Ocak-12 Mayıs 2010 tarihleri arasında İstanbul Ticaret Odası ile Madrid Ticaret ve Sanayi Odası işbirliğiyle geliştirilen İhracata İlk Adım Programı, 2010 yılı itibarıyla 6. etaba ulaşmıştır. ABD Pazarına İlk Adım Projesi İstanbul Ticaret Odası ve ABD Ticaret Odası (USCHAMBERS) ortaklığında 2007 yılı itibarıyla yürütülmeye başlanmıştır. Proje ile Türkiye ve Amerika arasındaki ticari ilişkilerin geliştirilmesi ve Türk firmalarının dünyanın en büyük pazarı olan ABD pazarına girişlerinin sağlanması hedeflenmektedir. İstanbul’da ve ABD’de düzenlenen İş Yapma seminerleri sonrasında; iki ülke pazarı konusunda kapsamlı ve eğitici bir web sitesi hazırlanarak, hizmete açılmıştır. New York Eyaletinde İstanbul Yatırım ve Ticaret Ofisi açıldı. NY Eyaleti’nin çeşitli finans merkezlerinde açtığı ofislerinden İstanbul ofisi, İstanbul Ticaret Odası ev sahipliğinde İstanbul Dünya Ticaret Merkezi’nde 4 Ekim 2010 tarihinde açılmıştır. İstanbul Ticaret Odasının tarihine ilişkin kronoloji aşağıda yer almaktadır; ITO yayınları iki ana konu etrafında gruplanmaktadır: ticarî hayata yönelik yayınlar ve kültür-sanat konulu yayınlar. Birinci grup içinde, Türkiye ekonomisi araştırmaları, küresel ekonomik araştırmalar, Avrupa birliği araştırmaları, KOBİ araştırmaları, İstanbul’a yönelik araştırmalar, yurt içi sektörel etütler ve araştırmalar, yurt dışı hedef pazar araştırmaları, sosyal araştırmalar, kültürel ve sanatsal araştırmalar, üyelerimizin kurumsal ve gelişim çalışmaları, ekonomik ve kalkınma etütleri, istatistiki çalışmalar, adres rehberleri ve mevzuatlar yer almaktadır. İkinci gruptan kitaplar Türkçenin yanı sıra İngilizce, Almanca ve Fransızca basılmakta, başlıca İstanbul hakkında olup, genelde tarih, sanat ve sosyal hayat konularını işlemektedir. ITO, 2006'dan beri yayınlarının çoğu tam metin ve ücretsiz olarak Internet üzerinden erişilebilmekte, yayınlar ayrıca basılı olarak da satın alınabilmektedir. İstanbul Ticaret Odası kültür faaliyetleri kapsamında düzenli olarak, özellikle İstanbul temalı kitapların yayınlanmasına katkıda bulunmaktadır. Bu eserlere İstanbul Ticaret Odası Bilgi ve Dokümantasyon Şubesi aracılığıyla sahip olunabilir. Bu eserlerden bazıları aşağıdaki gibidir. MÃ– 510 Dux Dux, (çoğul: "duces") Latince "lider ya da önder" anlamına gelir ("ducere", 'Liderlik etmek ya da yol göstermek' fiilinden) ve bir askeri birliğe komuta eden anlamında kullanılır. Bir "Dux", Roma ordusunda iki ya da daha fazla Lejyondan sorumlu olan generali tanımlayan bir unvandır. Dux, bir Konsül ya da İmparator'a gönderme yapabildiği gibi genellikle Roma eyaletlerindeki Roma Valilerini kastederdi. Vali, bir Dux olarak hem en yetkili sivil otorite hem de eyalette konuşlu Lejyonların komutanlarının da başıydı. Ancak, Hakimiyet döneminde Valiye ait Dux unvanı yönetimle ilgili anlamından ayrıldı ve askeri anlamda "Dux" için yeni bir görev tanımlaması yapıldı. Dux, halâ eyaletteki en yüksek askeri makam ve Lejyonların komutanıydı ancak Dux'a ait gücün kullanılabilmesi eyalet valisinin iznine tabiydi. Ancak bir kez izin verildiği zaman, Dux eyalet valisinden bağımsız hareket edebiliyor ve tüm askeri konulara el atabiliyordu. Diokletian'ın Tetrarşi reformundan sonra, eyaletler her biri bir Vicarius (Piskopos vekili) tarafından yönetilen piskoposluk bölgelerine bölündü. Valilerle birlikte, Vicarius'a bir Dux eşlik ediyordu. Bu Dux, piskoposluk bölgesindeki tüm diğer Duceslerin ve Vicarius'un piskoposluk bölgesine bağlı Lejyonları göreve çağırması durumunda tüm Lejyonların komutanıydı. Dux makamı, sırasıyla önce Magister Militum'a ve ardından da İmparatora hizmet ederdi. Bizans İmparatorluğu'ndaki "Megas doux" pozisyonu, 1453 yılındaki yıkılışına kadar kullanılmıştır. Kral Arthur, Anglosaksonlara karşı yapılan savaşlar sırasında, Roma-Britanya kökenli krallar arasında "dux bellorum" (" savaşların"dux'ü"") olarak tanımlanırdı. "Dux", (Fransızca "duc" yoluyla) İngilizce "duke" ve onun çeşitli varyasyonları olan Venetian doge ve İtalyanca Duce, Çağdaş Yunanca ducas (δούκας) biçiminde bir asilzadelik derecesi olarak yüksek feodal unvanlar arasında yerini almıştır. Yine İngilizce ve bazı diğer dillerde, "Dux" son sınıf öğrencileri arasında en başarı akademik öğrenciye verilen modern bir unvan olarak İskoçya, Avustralya, Yeni Zelanda, Güney Afrika ve İzlanda'da kullanılmaktadır. Orhan Karaveli Orhan Karaveli (d. 1930, Ankara), Türk araştırmacı-yazar. 1930 yılında Ankara'da doğdu. Galatasaray Lisesi (1937-1949), İstanbul Üniversitesi Hukuk Fakültesi (1949-1954) ve Londra Politeknik Okulu'nda (1956-1957) öğrenim gördü. Yeni İstanbul, Milliyet, Vatan ve Cumhuriyet gazetelerinde yazdı. Üyesi olduğu Türkiye Gazeteciler Cemiyeti'nin çeşitli başarı ödüllerini kazandı. Jacques Monod Jacques (Lucien) Monod (9 Şubat 1910, Paris - 31 Mayıs 1976, Cannes), Fransız biyokimyager. Genlerin enzim bireşimini yönlendirerek hücre metabolizmasını düzenleyişini aydınlatan çalışmalarıyla 1965 Nobel Fizyoloji veya Tıp Ödülü'nü François Jacob ve André Lwoff ile paylaşmıştır. Ayrıca Monod "Le Hasard et la nécessité" (1970; Rastlantı ve Zorunluluk) adlı uzun denemesinde yaşamın kökeni ve evrim sürecinin olasılıklara dayanan çeşitli imkânların dahilinde oluştuğunu ileri sürdü. II. Dünya Savaşı sırasında Nazilere karşı direniş gösterdi, French Forces of the Interior organizasyonlarını örgütledi. K覺z覺m覺 Kurtar覺n Kızımı Kurtarın (İngilizce özgün adıyla "Gone Baby Gone"), yönetmeni Ben Affleck olan 2007 yapımı film. Dennis Lehane'in aynı isimli romanından sinemaya uyarlanmıştır.Casey Affleck, Michelle Monaghan, Morgan Freeman, Ed Harris ve John Ashton filmde rol almaktadır. Film eleştirmenlerinin yorumlarının bulunduğu rottentomatoes.com isimli websitesinde film hakkında yapılan yorumların %93'ü olumlu yöndedir. Amy Ryan bu filmdeki rolü ile Satellite Ödülleri'ne Altın Küre'ye ve Oscar'a en iyi yardımcı aktris dalında aday gösterilmiştir. Oscar ödüllü oyuncu Ben Affleck'in ilk yönetmenlik denemesi olan filmde, Boston yeraltı dünyasının en çirkin, en tehlikeli-belalı kesimlerinde kaçırılan küçük bir kız çocuğunu bulmaya çalışan iki dedektifin öyküsü anlatılıyor. Film, Mystic River'ın da yazarı olan Dennis Lehane'nin romanından uyarlanmış, senaryosu ise Ben Affleck ve Aaron Stockard tarafından oluşturulmuştur. Pal Joey Pal Joey; Frank Sinatra, Kim Novak ve Rita Hayworth'in başrolde olduğu 1957 yılından bir müzikal film. Korkak Robert Ford'un Jesse James SuikastÄ± Korkak Robert Ford'un Jesse James Suikastı, (İngilizce: "The Assassination of Jesse James by the Coward Robert Ford") 2007 yapımı film. 1983 tarihli Ron Hansen romanından uyarlanmıştır. Filmi Andrew Dominik yönetmiş, Brad Pitt Jesse James'i, Casey Affleck ise Robert Ford'u canlandırmıştır. Korkak Robert Ford'un Jesse James Suikastı'nın gösterim tarihi 15 Eylül, 2006 tarihi idi. Bu tarih önce Şubat 2007'ye sonra Eylül 2007'ye alındı. 7 Aralık 2007 itibarıyla Rotten Tomatoes sitesindeki film eleştirilerinden %75'i film hakkında olumlu değerlendirme içermektedir. . Bu filmdeki rolü ile Brad Pitt Venedik Film Festivali'nde En İyi Aktör (Volpi Cup) ödülünü kazanmıştır. Casey Affleck ise Satellite Ödülleri'ne Altın Küre'ye ve Oscar'a En İyi Yardımcı Aktör dalında aday gösterilmiştir. Film ayrıca sinematografi dalında Roger Deakins ile Oscar'a aday olmuştur. Rita Hayworth Rita Hayworth, as覺l ad覺yla "Margarita Carmen Cansino" (17 Ekim 1918 - 14 May覺s 1987), Amerikal覺 sinema oyuncusudur. 17 Ekim 1918'de İspanyol asıllı bir babanın ve Amerikalı dansçı bir annenin çocuğu olarak ABD'nin New York kentinde doğmuştur. 1946 yılında rol aldığı "Gilda" filmi Rita Hayworth'un kariyerinin zirvesi oldu. Gilda'dan sonra kazandığı şöhreti iyi değerlendiren ve rol aldığı filmlerle ününe ün katan Hayworth, 1953'te rol aldığı "Salome"dan sonra sinemadan uzak kaldı. 70'li yılların sonunda yakalandığı Alzheimer hastalığı nedeniyle sinemadan koptu. Hayworth, 14 Mayıs 1987’de doğum yeri New York'ta hayata veda etti. Ovacık, Kiraz Ovacık, İzmir'in Kiraz ilçesine bağlı bir mahalle. İlçe merkezine 15 km uzaklıktadır. Vigintisexviri Vigintisexviri (tekil: "vigintisexvir"), Roma Cumhuriyeti'nde düşük seviyedeki magistratların ("magistratus minores") oluşturduğu birliğe ("collegium")verilen ad. kelime tam olarak "Yirmi-Altılar" anlamına gelir. Birlik altı kuruldan oluşurdu: "Tresviri" kelimesinin tekili "triumvir" şeklindedir; bazen çoğul durumu için "triumviri" kullanılmakla beraber genellikle daha az doğru olduğu düşünülür. Cumhuriyette Vigintisexvirate, senetörlerin oğulları için cursus honorum olarak bilinen kamu hizmetindeki kariyerlerine başlayabilmeleri için ilk basamak olarak hizmet verirdi; Julius Caesar, "curator viarum" olarak hizmet vermiş ve Via Appia olarak bilinen yolu tamir ettirmişti. Ancak M.S. 13 yılında, Senato'dan geçen bir "senatus consultum" ile Equestrianların Vigintivirate olmalarına kısıtlamalar getirilmiştir. Princeps döneminde, "duoviri viis extra urbem purgandis" ve dört "praefecti Capuan Cumas", Caesar Augustus tarafından feshedilmiş, bu sebeple adı "vigintisexviri" yerine vigintiviri ("Yirmiler") olarak değiştirilmiştir. Legatus Legatus, Roma ordusunda görevli olan ve modern ordulardaki general rütbesine karşılık gelen askeri unvan. Senatoryal bir derece olarak, "dux" rütbesinden bir üst dereceydi ve tüm askeri tribünlerin üzerinde bir mevkiye sahipti. Bir ordunun özgür bir biçimde "dux" ya da eyalet valisi tarafından komuta edilebilmesi emrini verebilmek için, legatus praetoryan derecesinde ya da daha yukarı bir mevkide olmak zorundaydı; bir legatus'un etrafında propraetoryan "imperium'lar" ("legatus propraetore") denilen Legatus adayları bulunabilirdi. Legatus, savaşın sonunda elde edilen ganimetin büyük bir kısmını kendine alır ve böylece en kazançlı çıkan kişi olurdu. Legatus görevini yerine getiren kişiler Roma'nın senatoryal sınıfından seçilirdi. İki ana pozisyon mevcuttu; "legatus legionis", Roma'nın seçkin lejyon'larından birisinin komutasına verildiği eski-praetor, ve "legatus propraetor", Roma eyaletlerinde praetor'a ait magisteryal güçle donatılmış vali olarak görev yapan ve bazı nedenlerle emrine dört ve daha fazla Lejyonun komutasının verildiği bir eski-Konsül. Bu derece aynı zamanda tüm Lejyonların komutasını da kapsayan bir rütbeydi ve genellile bizzat İmparator tarafından atama yapılırdı. Bu rütbe için seçilen kişi eski bir Tribün olurdu ve en az 3 ya da 4 yıllık komuta deneyim aranırdı. Sadece bir tane lejyona sahip eyaletlerde, Legatus aynı zamanda eyalet valisi görevini de üstlenirdi ancak birden çok lejyona sahip eyaletlerde, her lejyona bir Legatus komuta eder ve eyalet valisi tüm lejyonlar üzerinde tam bir komuta yetkisi taşırdı. Princeps senatus Princeps senatus (çoğul "principes senatus") Roma Senatosu'nun kıdemli üyeleri arasındaki birinci senatör . Resmi olarak "cursus honorum" dışında olmasına ve "imperium" (emretme yetkisi) yetkisi olmamasına rağmen, bu unvanı taşıyan senetör'e çok büyük bir prestij sağlardı. "Princeps senatus" hayat boyu yapılan bir atama değildi. Yeni seçilen iki Censor (her 5 yılda bir seçilirlerdi) tarafından seçilirler ve yine Censor'lar tarafından yeni bir 5 yıl için "princeps senatus" olarak onaylanabilirlerdi. Patrici sınıfından gelen senatörler arasından Konsüllük yapmış, genellikle eski censorlar seçilirdi. Başarılı bir aday, kusursuz politik sicile sahip bir patrici ve kıdemli senetörlerin saygısına mazhar biri olmalıydı. Başlangıçta, "princeps" pozisyonu onursal bir unvandı: he had the privilege of speaking first on the topic presented by the presiding Magistra başkanlığında yapılan toplantılarda ilk konuşan olma ayrıcalığına sahipti. Bu durum, "princeps" olarak senato'daki tartışmaların tonunu ayarlamasına izin verdiği için büyük "dignitas" pozisyonu alma şansı sunuyordu. Cumhuriyetin son dönemleri ve Princeps döneminde, bu makama magistralara başkanlık etme ayrıcalığına ilaveten: Roma Cumhuriyeti'nin yıkılmasından sonra, "princeps senatus" aynı zamanda Roma İmparatoru olarak görev yapmıştır. Üçüncü Yüzyıl Krizleri sırasında geleceğin imparatorlarından Valerian, Maximinus Thrax ve Gordian I'in saltanatları sırasında, 238 yılında bu görevi üstlenmiştir. Doğu ve Batı kiliselerinin ayrılması Doğu - Batı Kiliselerinin Ayrılması (Schisma), Okunuşu: Skizma; Yunanca ve Latince'de ayrılma anlamında, özellikle Doğu (Bizans/Ortodoks) ve Batı (Roma/Katolik) kiliselerinin birbirinden ayrılmasını ifade eden kavram. Ortaçağ boyunca birbirinin amansız rakibi olan ve çekişen İstanbul'daki Doğu Roma-Bizans Patrikliği ve (Batı) Roma'daki Papalık, defalarca birbirlerini karşılıklı aforoz ettiler ve en son olarak 1054 yılında kesin olarak ayrıldılar. Daha önce kesin ayrım olmamasına karşın bu tarihten sonra Ortodoks ve Katolik Kiliseleri ayrı örgütlerini oluşturdular ve birbirleriyle ilgileri kalmadı, ilişkileri giderek daha da kötüleşti. Coğrafî-idarî bölünme şu şekildeydi: Bizans Ortodoks Kilisesi Batı'da Tuna Nehri ve Sırbistan'dan, Doğu'da da Fırat Nehri, Kapadokya ve Ermenistan'a ve Güneydoğu'da Suriye'ye kadar; Roma Katolik Kilisesi (Papalık) ise Adriyatik sahili ve Tuna Nehri’nin batısı ve genel olarak Batı Akdeniz ve Batı Avrupa. 13. yüzyılda Bizans-Ortodoks Kilisesi Rus-Ortodoks Kilisesi’ni oluşturdu, 16. yüzyılda ise Kuzey-Batı Avrupa'daki Germen ve Anglosakson (İngiliz/İskandinav) bölgeleri Katolik Kilisesi'nden ayrılıp Protestan/Kuzey Avrupa Kilisesi’ni oluşturdular. Bushido Anis Mohamed Youssef Ferchichi (28 Eylül 1978, Bonn), bilinen sahne adıyla Bushido, Alman şarkıcı. Sonny Black mahlası ile de tanınır. Alman bir anne ve Tunuslu bir babanın çocuğu olan Bushido, annesi tarafından büyütüldü. Gangsta rap yapmaktadır. 2004 yılında Aggro Berlin adlı plak şirketinden ayrılan Bushido, aynı yıl kendi plak şirketi ersguterjunge'yi kurdu. 5 Şubat 2010 tarihinde kendi hayatını anlattığı film "Zeiten Ändern Dich" vizyona girdi. 2016:Cla$$ic Hayal Kurma OyunlarÄ± Hayal Kurma Oyunları, Yavuz Özkan'ın senaryosunu yazdığı ve yönetmenliğini yaptığı 2004 yapımı Türk filmi. Lisede edebiyat öğretmenliği yapmakta olan baba, ailesinin de onayını alarak istifa etmiştir. Kente yakın bir köyde aileden miras kalan bir eve taşınırlar. Çocuklar okullarına gidip gelirken baba da ailesini ayakta tutabilmek için çabalamaktadır, ancak işler pek yolunda gitmez. Bu esnada kayın biraderi kentte bir lokanta açmak için babaya borç verebileceğini söyler. Baba böyle bir iş için hazırlıklı olmamasına rağmen başka çaresi de olmadığından kabul eder, ancak lokantada da işler yolunda gitmez. Yalnız kalan anne evi terk eder. Baba ve çocuklar çok geçmeden hayatla başa çıkmanın bir yolunu bulurlar. Şehirle ev arasında gidip gelirken hayal kurma oyunu oynamaya başlarlar. Bu oyunlar onlara güç verir. Öte yandan bütün günlerini lokantada geçiren ve hayatları için çıkış arayan bir grup insanın da yolları aile ile lokantada kesişmiştir. Karanlığın Ordusu Karanlığın Ordusu (Özgün adı: Army of Darkness), 1992 ABD yapımı korku komedi filmi. Evil Dead 2 filminin devamı. Sam Raimi tarafından yönetilen filmde ana karakter Ash Williams rolünde yine Bruce Campbell oynamaktadır. İlk iki Evil Dead filminin devamı olmasına rağmen onlar gibi bir korku filmi değildir. Filmin bütçesi öncekilerden bir hayli yüksekti. Yaklaşık 11 milyon $ idi. Ama gişe başarısı elde edemedi, hasılat 11.501.093 $ oldu. Önceki filmlerde iblisleri serbest bırakan kitap Necronomicon ex Mortis’i (Ölülerin Kitabı – Book of the Dead) bulan Ash, otomobiliyle beraber zaman girdabı tarafından emilmiştir. 1318 yılını boylamıştır. Burada insanlığın gökyüzünden gelen kurtarıcısı gibi karşılanmıştır. İkinci film burada biter ama bu film biraz daha farklı şekilde başlar. Ash başlangıçta İngiliz şövalyeleriyle savaşan İskoç Duke Henry’nin adamlarından biri sanılır ve esir alınır. Silahına ve motorlu testeresine el konur ve kaleye götürülür. Papaz onun bir kehanette bahsedilen kurtarıcı olduğunu inanarak silahlarını saklar. Ash, kalede öldürülmesi için içinde iblislerin olduğu çukura atılır. Papaz bu sırada motorlu testereyi Ash’e verir. İblisleri halleden Ash çukurdan çıkar. “Boomstick” dediği tüfeğini bulur. Kendi zamanına geri dönmesine yardım etmeleri için halkı korkutur. Papaza göre iblisleri durdurmanın ve Ash’i geri göndermenin tek yolu Necronomicon’u bulup getirmektir. Kitabı alırken sihirli sözler söylemesi gerekmektedir. Bu arada Ash, Sheila isimli kadına aşık olur. Ash, Necronomicon için yola çıkar. Perili ormandan geçer. Görünmeyen yaratıklar Ash’i takip etmeye başlar. Kamera yaratıkların gözünden bakar şekilde çekim yapmaktadır. Kamera 2 ağacın arasından geçerken sol tarafta bir surat (ya da bir maske) görünür. Suratın neyle ilgili olduğu belirsizdir. Raimi röportajlarda suratın orada olmasının özel bir anlamı olmadığını söyler. Yaratıklardan kaçan Ash bir yeldeğirmenine sığınır. Burada yanlışlıkla bir ayna kırar. Ash’in kırık parçalardaki yansımaları canlanır ve Ash’e eziyet etmeye başlarlar. Ash’i yere düşürürler ve bir tanesi ağzından içeri girer. Ash midesindeki küçük Ash’i kaynar su içerek öldürmeye çalışır. Bir müddet sonra Ash’in omzundan bir kafa çıkmaya başlar. Ash panikler ve ormana kaçar. Burada kötü Ash ve iyi Ash olarak iki parçaya ayrılırlar. Ash, kötü Ash’i suratından vurur ve motorlu testereyle parçalara böler. Ardından gömer. Ash kitabın olduğu yere vardığında 1 kitap yerine 3 kitap bulur. Acı verici denemelerden sonra doğru kitabı bulur. Sihirli sözleri söylemeye çalışır ama unuttuğunu fark eder. Doğru sözü söyler gibi mırıldandıktan sonra kötü ruhlar yeniden serbest kalır. Ash kitabı kapar ve kaleye koşmaya başlar. Bu arada kötü Ash mezarından çıkar ve Karanlığın Ordusu’nu hazırlar. Geri dönen Ash, yol açtığı sorunlara rağmen kendi zamanına dönmek için ısrar ediyordu. Ama Sheila uçan bir iblis tarafından kaçırıldıktan sonra ölülerin ordusuyla savaşmak için insanlara liderlik etmeye karar verir. İnsanlar istemeyerek de olsa Ash’e katılırlar. Ash modern bilgileri, arabasının bagajındaki kimya ve mühendislik kitapları ve Duke Henry’nin yardımıyla ölülerin ordusu bozguna uğratılır. Sheila kurtarılır. Özellikle Ash'in sıradan bir tezgahtarken, şartların onu zorlamasıyla bu destansı hikâyede efsanevi bir kahramana dönüşürken çektiği sancılar ve o kendine verdiği havalar insanı koltuktan düşürecek denli ustaca yapılmış. Film dünyada kült kategorisinin en üst düzeylerindedir... Army of Darkness filminin 2 ayrı bitişi var. Army of Darkness yayınlandığından beri kült film olarak kabul ediliyor. Ash’in replikleri sıkça hayranları tarafından kullanılıyor. Duke Nuke 3D isimli PC oyununda filmden alınma replikler geçiyor. Söylenenlere göre oyunun ana karakteri Duke Nukem, kısmen olarak Ash karakterinden esinlenerek yaratılmış. Campbell bunun doğruluğunu tamamen onaylamıyor. Coheed and Cambria grubunun "Junesong Provision" şarkısının akustik versiyonun girişinde filmden şu cümleler söyleniyor : "All right you primitive screwheads, listen up! See this? This...is my boomstick! (Sizi ilkel yaratıklar, beni dinleyin! Bunu görüyor musunuz? Bu... benim patlayan çubuğum!)”. Finlandiya’lı rock grubu Lordi’nin “Blood Red Sandman” şarkısının klibi Evil Dead filmine benzer sahneler içerir. Ayrı grubun “The Deadite Girls Gone Wild” şarkısının isminde filme gönderme yapılmış olabilir. Çayhisar, Sinanpaşa Çayhisar, Afyonkarahisar ilinin Sinanpaşa ilçesine bağlı bir köydür. Casey Affleck Caleb Casey McGuire Affleck-Boldt (d. 12 Ağustos 1975) Oscar ödüllü Amerikalı oyuncu. oyuncu Ben Affleck'in kardeşidir. 2007 yılında Brad Pitt'in Jesse James rolünde yer aldığı The Assassination of Jesse James by the Coward Robert Ford filminde Robert Ford'u canlandırmıştır. Bu filmdeki rolü ile Satellite Ödülleri'ne, Altın Küre'ye ve Oscar'a En İyi Yardımcı oyuncu dalında aday gösterilmiştir. Aynı yıl Ben Affleck'in yönettiği Gone Baby Gone filminde başrolde oynamıştır. oyuncu 25 Aralık 2003 tarihinde Joaquin Phoenix'in kardeşi aktris Summer Phoenix ile nişanlanmış ve çiftin 31 Mayıs 2004'te Indiana August isminde bir oğulları olmuştur. Çift daha sonra 3 Haziran 2006'da evlenmiştir. 2010 yılında, eski meslektaşlarından ikisi Affleck'e karşı dava açtı. "Hala Buradayım" filminin yapımcılarından Amanda White, "cinsel taciz" ve "sözlü sözleşmenin ihlali" de dahil olmak üzere birçok şikayetle Affleck'e 2 milyon dolarlık dava açtı. Affleck'in Spacehog gitaristi Antony Langdon'a kendisini varlığında göstermesi için talimat verdiğini, ilerleyen yaş ve doğurganlık hakkında "uygunsuz bir şekilde" konuştuğunu iddia ederek, işyerinde sayısız "davetsiz ve istenmeyen cinsel ilerlemeyi" detaylandırdı. White, Affleck'in misilleme sırasında ücreti de dahil olmak üzere üretim sözleşmesinin şartlarına uymayı reddettiğini iddia etti. Filmin görüntü yönetmeni Magdalena Gorka, Affleck'e "duygusal sıkıntıların kasıtlı olarak ihlali" ve "sözlü sözleşmenin ihlali" de dahil olmak üzere birçok şikayetle dava açtı. Affleck iddiaları reddetti ve iddiacılara karşı çıkmakla tehdit etti; avukatı her iki iddiayı da "toplam kurgu" ve "tamamen uydurma" olarak nitelendirdi. Affleck, 2016 yılında The New York Times ile konuşurken iddiaları ele aldı; "Herkesin memnuniyetine göre ayarlandı. Yaralandım ve üzüldüm - eminim ki hepsi vardı - ama ben bittim. Bu talihsiz bir durumdu." Karşılaştığı eleştirilere cevap veren Affleck, "Bu konuda yapabileceğim gerçekten hiçbir şey yok." ​​Affleck, 2018 töreninde En İyi Kadın Oyuncu Oscar'ını sunmaktan da men edildi. CEV Kadınlar Şampiyonlar Ligi Avrupa Kadınlar Voleybol Şampiyonlar Ligi (European Champions' League), CEV'e üye ülkelerin lig şampiyonlarının katıldığı bir turnuvadır. Bayanlarda 1961 yılında Şampiyon Kulüpler Kupası (Champions Cup) adıyla başlamıştır. 1973 yılında Kupa Galipleri Kupası (Cup Winners Cup) başlatılana kadar, Avrupa'daki kulüpler düzeyindeki tek turnuva olarak sürdürülmüştür. 2001 yılından başlayarak adı Avrupa Şampiyonlar Ligi (European Champions League) olarak değiştirilmiştir. Bu yıldan itibaren Indesit'in sponsorluğunda düzenlendiği için Indesit Avrupa Şampiyonlar Ligi olarak da adlandırılıyor.