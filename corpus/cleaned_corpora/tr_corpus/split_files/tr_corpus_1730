boyunca gerçekten öyleydiler. Giderek Afrika 'yla ilişkileri kesilmişti. Kuzey ve güney kıyıları uzun bir süre boyunca çapulcular ve korsanlar tarafından yağmalandı. Doğu yönünde uza­ nan pagan topraklarından dağınık durumda da olsa sürekli yeni barbar sürüleri geliyordu. Avrupa'yı oluşturan unsurlar, Batılı Hıristiyanların çoğunlukla düşman­ ca olarak nitelediği bir dünyada ortaya çıktı. Batı'daki Hıristiyan alemine sadece Konstantinopolis'ten yönetilen imparatorluğun iyi gözle bakması beklenebilirdi. Ne var ki o da öyle yapmadı. Konstans, 15. yüzyıla kadar bu şehre gelen son Doğulu imparator oldu. Konstantinopolis'e giden son papaysa şehri 71 0'da ziya­ ret etti (ve bir tesadüf eseri, Konstantin adını taşıyan tek papaydı). Bir paradoks olarak din, hala Roma İmparatorluğu diye anılan devletle Batı'da hak iddia ettiği toprakları birleştiren bir unsur değil çok açık biçimde birbirinden ayıran bir güç haline gelmişti. İustinianos'tan sonra imparatorluğun varlığını sürdürdüğü dokuz yüzyıl boyunca, din büyük bir ayırıcı etkiye sahip oldu. Zaman ve koşullar ortaya farklı biçimde şekillenen bir Doğu uygarlığı ve Hıristiyan dünyasının batı kısmında kardeş bir uygarlık çıkardı. Tarihçiler doğuda ortaya çıkan oluşuma Bizans uygarlığı adını verdiler ama zamanla imparatorluk gibi kısaca Bizans dediler. Bu uygarlığı antikçağdan ayı­ ran belirgin bir çizgi olmadığı gibi kültürel içeriğini ve kurumsal biçimlerini de bir­ birinden ayırmak imkansızdır. Bizzat imparatorluk makamı, evrimsel gelişmenin 1 35 muhafazakarlığa nasıl saygı duyabileceğini kolayca gösterdi. İmparatorluğun ağırlık merkezi uzun zamandır doğuya kaymış olsa da, imparatorun bütün Hıristiya n dün­ yasının yeryüzündeki yöneticisi olduğu şeklindeki teoriye 800 yılına kadar açık bir alternatif çıkmadı. O yıl Roma'da bir Frank kralı imparator olarak ilan edilince bu yeni rejimin gerçek statüsü hakkında ne düşünülüp söylenmiş olsa da, sonunda Bizans imparatorlarının erguvan kaftanının eşsizliğine ·meydan okuyan bir rakip çıkmıştı. Yine de Bizans imparatorlarının sonsuza kadar var olacağını iddia ederek evrensel imparatorluk hayalini yaşatmayı sürdürdü. Aslında teorik olarak hala se. nato, ordu ve halk tarafından seçilen imparatorların her şeye rağmen mutlak (bazı durumlarda da teorik olarak eşit derecede) bir otoritesi vardı. Tahta çıkma şekli bir imparatorun iktidarının gerçek boyutunu belirlese de -bazen hanedan üyelerinin silsilesi dış baskılar yüzünden bozuluyordu- Doğu imparatorları bir Batı impara­ torunda asla rastlanmayacak şekilde otokrattı. Hukuk ilkelerine saygı ve bürok­ ratların kazanılmış hakları imparatorun hareketlerini kısıtlayabilirdi, ancak teorik olarak o yine de mutlak hakimdi. Devletin başlıca birimlerinin yöneticileri sadece ona karşı sorumluydu. Bu otorite Bizans siyasetinin imparatorluk sarayına ne denli yoğun odaklandığı gösterir. Bu otoritenin biçimlendiği yer, Banda yavaş yavaş orta­ ya çıkan ortak ve temsili kurumlar değil bizzat imparatorluk sarayı olmuştur. Otokrasi, doğası gereği şiddete başvurur. İmparatorlukta curiosi yani gizli po­ lis muhbirleri cirit atıyordu ancak imparatorluk makamının yapısı imparatora da sorumluluklar yüklemişti. Konstantinopolis patriğinin taç giydirdiği imparatorun, Tanrı'nın yeryüzündeki temsilcisi olarak muazzam bir otoriteye sahip olmanın yanı sıra çok büyük sorumlulukları da vardı. Doğu'da dünyevi ve dini güç arasındaki çizgi her zaman belirsizdi. Ancak Bizans devlet düzeninde, Tanrı'nın vekili üzerinde tebaasına karşı doğru davranması, philanthropia yani insan sevgisine sahip olma­ sı, ölümsüzlük suyunu taşıyan kanallara -Ortodoksluk ve kilise- saygı göstermesi yönünde sürekli baskılar vardı. Hıristiyanlık dışındaki gelenekler de imparatorluk makamına biçim veriyor­ du. Tıpkı pagan imparatorların tanrılaştırılması gibi, ilk Hıristiyan imparatorların çoğu aziz ilan edilmişti. Bizans imparatorları doğu geleneğinden geçen, imparator karşısında secdeye kapanma uygulamasını sürdürdüler. Hıristiyanlık öncesi son imparatorların betimlenmesinde olduğu gibi, mozaiklerdeki Bizans imparator im­ gelerinin başı etrafında bulunan haleler, güneş-tanrı inancından alınmadır (bu ör­ neğe bazı Sasani hükümdarlarının resimlerinde de rastlanır). Tüm bunlara rağmen, imparatorun otoritesi sonuçta bir Hıristiyan hükümdarı olmasına dayanıyordu. Bunun dışında pek çok alanda Ortodoks kilisesi olarak ortaya çıkan dini ya­ pının özellikleri doğuyu batıdan ayırıyordu. Dini ve dünyevi hususların tacın al­ tında bütünleşmesi pek çok bakımdan önemliydi. Bunun simgelerinden biri, din 136 adamlarının evlenmesi uygulamasının sürdürülmesiydi. Ortodoks rahipler kutsal olarak kabul edilse de, ileride Batılı ve Katolik meslektaşları gibi asla toplumdan kopmayacaktı. Manastır sistemi de doğuda, başlangıçtaki biçimine daha yakın kal­ dı. Ayrıca ermişlerin önemi burada, hiyerarşik yapıya itibar eden Roma kilisesine göre daha fazlaydı. Hepsinden önemlisi, doğu imparatorluğunda papalığınki kadar yoğun bir papazlık otoritesi asla olamazdı. Doğu'da bütün otoritenin merkezinde imparator vardı. Onun makamı ve sorumluluğu, Ortodoks mezhebinin farklı ulu­ sal geleneklerinden gelen ve eşit rütbeye sahip piskoposların üstündeydi. Elbette, toplumsal düzenlemeler düşünüldüğünde yerel çeşitlilik, Ortodoksluğun ortaçağ batısındaki kiliseye göre daha hoşgörülü olduğu anlamına gelmiyordu. İşlerin kö­ tüye gitmesi her zaman, imparatorun Hıristiyanlık görevlerini yerine getirmedi­ ğinin kanıtı olarak yorumlanıyordu. Yahudiler, dini sapkınlar ve eşcinseller gibi bildik günah keçilerine eziyet edilmesi, onun bu görevleri arasında yer alıyordu. Batı'yla yolların ayrılmasında bir başka husus, yavaş yavaş tarih alanında or­ taya çıkıyordu. Devletin doğu ve batı olarak ikiye ayrılmasından sonra, impara­ torluk bürokrasisiyle mesleki temasta giderek bir azalma olmuştu. Ayrıca iktidarın kullanılma biçiminde de bir üslup farklılığı meydana çıkmıştı. Yunanlıların Suriye ve Mısır'daki uygulamalara birtakım tavizler vermek zorunda kalması karşısın­ da Latin Hıristiyanlar araya bir mesafe koymuş ve böylece daha eski çağlardan beri Katolik ve Ortodoks gelenekleri farklı yollara sapmıştı. Bu tavizler sayesinde, Hıristiyan aleminde çok-merkezliliğin belli bir ölçüde canlı kalması sağlanmıştı. Kudüs, Antakya ve İskenderiye, Konstantinopolis'in dışında Doğu'nun diğer bü­ yük patriklik merkezleriydi. Bu merkezler 7. yüzyılda Hıristiyan olmayanların eline geçince, Roma ile Konstantinopolis arasındaki kutuplaşma şiddetlenirken Afrika geleneğinin Katoliklik üzerindeki etkisi giderek arttı. Hıristiyan dünyası ayrıca ya­ vaş yavaş iki dil kullanmaya başladı. Latince Doğu eyaletlerinde asla bir lingua franca (ortak dil) olmamıştı. Ayrıca zamanla, Doğu'daki Yunan kültürü karşısında Batı'run neredeyse tamamı kültürel açıdan Latin etkisine girdi. 7. yüzyılın başın­ da, Doğu İmparatorluğu'nda orduda ve adalette resmi dil olarak Latincenin kul­ lanılmasına son verildi. İmparatorluk devletinde Yunanca karşısında Latincenin en uzun süre kullanıldığı alan bu ikisi olmuştu. Bürokrasinin Yunanca konuşması çok önemli bir unsurdu ve geleceğin Avrupa'sına aslında çok önemli yansımaları olmuştu. Doğu kilisesi Levant ve Mısır'daki nüfuzunu büyütemese de kuzeyde ya­ şayan paganlar arasında yeni bir misyonerlik alanı kurmaya yöneldi. Bu gerçek­ leştiğinde, Güneydoğu Avrupa ve sonunda Rusya, kendi kiliselerinin kurulmasını Konstantinopolis'e borçlu olacaktı. Bu durum pek çok şeyin yanı sıra, Slav halkla­ rının öğretmenlerinden Yunancaya dayalı yazılı bir dil ve bununla birlikte birçok unsur alması anlamına geliyordu. 1 37 İlk kiliselerin çoğunun Helenistik ortamda kurulması spekülasyona uygun zemin sağ­ lıyordu. Ayrıca Doğu kiliseleri geleneksel etkilere ve hatta oryantal eğilimlere her zaman açıktı. Bu durum anlaşmazlığa ortam hazırlayıp· dini tartışmalara dogmatik çözümler getirme girişimlerini teşvik etti. Bu da ihtilafı daha çok körükledi. İster istemez, içinde yaşadığımız bu laik çağda, bu türden en büyük tartışmaları bile kavramamız zordur. Bu tartışmaların ardında yatan zihniyet dünyasının çok uza­ ğındayız. Aftartodosetistlerin, Korruptikolistlerin ve Theopashitistlerin (birbiriyle çekişen hiziplerin sadece birkaçı) bölünmesine yol açan konular bugün bize tama­ men anlamsız gelmektedir. Bu keskin mantık yürütmenin arkasında, bu tartışmaya o dönemde taraf olanların, insanlığı beladan kurtarma konusunda duydukları çok ciddi endişelerden başka bir şey olmadığını anlamak için büyük çaba harcama­ mız gerekir. Bunu anlamamızı engelleyen çok farklı bir neden daha vardır. Doğu Hıristiyanlığında teolojik farklılıklar genellikle siyaset ve toplumla ilgili sorunlar konusunda, milli ve kültürel grupların otoriteyle ilişkisi hakkında semboller ve tartışma biçimleri yaratmıştır. Yine de bunu anlamak, 20. yüzyılda komünistlerin kendi aralarındaki pratik ve fiili farklılıkları tartışmaları (ve bazen gizlemeleri) için kullandıkları dili sağlayan Marksizm-Leninizmin kılı kırk yaran laik teolojisini an­ lamaktan biraz daha kolay olabilir. Geç dönem antikçağda, teoloji ve doktrin farklılıkları dünya tarihini en az ordular veya halklar kadar etkileyebiliyordu. Bunlar, iki büyük Hıristiyan mezhebi­ nin yollarının yavaş yavaş ayrılmasında çok büyük öneme sahipti. Ayrılık teolojik anlaşmazlıktan kaynaklanmamış olabilir ancak teolojik tartışmalar iki mezhebin birbirinden uzaklaşmasını hızlandırmıştır. Bu tartışmaların yarattığı koşullar, olay­ ların başka türlü gelişmesini ya da nasıl davranılması gerektiği konusunda karar vermeyi giderek güçleştirdi. Bunun en göze çarpan örneklerinden biri Monofizi­ tizmle ilgili tartışmadır. Bu tartışma, 5. yüzyıl ortalarından başlayarak Hıristiyanla­ rı ikiye böldü. Bugün ilk bakışta, böyle bir tartışma şaşkınlık yaratmaktadır. Çıkış noktası İsa'nın doğasıyla ilgili savlardır. Monofizitler İsa hayattayken varlığının tek ve ilahi bir bütün olduğuna inanıyordu. Oysa kilise, başlangıçtan itibaren bu varlığın ikili bir yapısı olduğunu öğretmişti (yani İsa'nın hem ilahi hem insani bir doğası vardı). Bu görüşün sonucu ortaya çıkan, hararetli ve kılı kırk yaran uzun tartışmaları bir tarafa bırakabiliriz. Bu tartııjmalarııı dışında, bu kargaşanın teolo­ jik olmayan önemli bir ortamı vardı. Bu durumun unsurlarından biri, üç Monofizit kilisenin, doğu Ortodoks ve Roma Katolik kiliselerinden yavaş yavaş ayrılmasıy­ dı. Mısır ve Etiyopya'daki Kıpti Kilisesi, Suriye Yakubi Kilisesi ve Ermeni Kilisesi 1 38 bir bakıma ulusal kiliseler haline geldiler zira farklı toplulukları temsil eden bu kiliseler, onların kültürlerinin dışavurumuydu. 6. ve 7. yüzyılda artan dış tehdit karşısında, bu tür toplulukları uzlaştırıp imparatorluğun birliğini pekiştirmek iste­ yen imparatorlar ihtilafa düştüler. Bir başka deyişle, durum sadece İustinianos'un kişisel tercihi veya ilk kez Konstantin'in başkanlık ettiği İznik Konsili sonunda imparatorluk makamına yüklenen özel sorumluluktan ibaret değildi. İmparator Heraklius bir anlaşma formülü bulup Monofizitizm konusunda an­ laşmazlığa düşen tarafları uzlaştırmak için elinden geleni yaptı. Bunun sonucunda ortaya Monotelitizm denen yeni bir teolojik tanım çıktı. Kısa bir süre için bu çö­ züm üzerinde uzlaşma olasılığı belirdi ancak sonunda Doğu'yla Batı birbirinden biraz daha uzaklaştı. Heraklius, Kudüs patriğinin teolojik kuşkularını yatıştırma ümidiyle, Büyük Gregorius'un halefi olan papa Honorius'a doktrin hakkında gö­ rüşünü sorduğunda aslında aynı cephede görünmekten ikisi de endişe duyuyordu. Ancak Honorius ihtiyatsızlık edip imparatoru destekleyince Monofizitizm kar­ şıtları öyle öfkelendi ki yaklaşık yarım yüzyıl sonra Honorius, papalar için pek alışılmadık biçimde ölümünün ardından ekümenik bir konsil tarafından mahkum edildi. Bu konsilin kararına Batılı temsilciler bile katılmıştı. Ancak çok önemli bir anda, Doğulu din adamlarının büyük bir çoğunluğunun batı kilisesine karşı duydu­ ğu sempati adamakıllı azaldı. Bu mirasta Helenistik Doğu'nun karmaşık kültürel yapısının da payı vardı. Yunanca konuşmayan halkları barbar olarak görme şeklindeki önyargı Bizans'ta da sürüyordu. Aydın liderlerin çoğu Hellas geleneğine sahip çıktıklarını düşünüyordu. Ne var ki onların bahsettiği Hellas, uzun zamandan beri Helenistik doğu dışında dış dünyayla bağlantıları kesilmiş bir yerdi. Bu bölgeye baktığımız zaman, Yunan köklerinin ne kadar derine indiğinden ve Asyalı kaynaklardan ne oranda beslendiğinden emin olmak zordur. Örneğin Yunan dili Küçük Asya'da sadece şehirlerde yaşayanlar tarafından kullanılıyordu. Kırsal bölgelerde yaşayan­ lar bu dili fazla konuşmuyordu. Yüzyıllar geçtikçe, imparatorluk bürokrasisine ve önde gelen ailelere mensup kişilerin isimleri giderek Asya'dan alındı. Bunun dışın­ da, 5. ve 6. yüzyılda toprak kayıpları artıp imparatorluğun kıta Avrupa'sındaki toprakları başkentin ötesindeki dar bir bölgeyle sınırlı kalınca, Asya'nın önemi daha da arttı. Kısa sürede imparatorluk, Küçük Asya'da da kuzeyde Kafkas ve 139 güneyde Toros Sıradağları arasına sıkışıp kaldı. Her zaman geçirgen bir özelliğe sahip sınır boylarında yaşayanlar, kültürler arasında bir tür alışverişin yapıldığı bir dünyanın sakinleriydi. Bu durum Bizans'ın büyük bir güç olmasıyla doğrudan ilintiliydi. Aslında bü­ yük güç deyimi birçok bakımdan anakronik olup mecazen kullanılmaktadır. Yine de 7. yüzyılın başında, Bizans hükümdarlarının katılımı ve rızası olmadığı takdirde (tarihi hak iddialarından ve Hıristiyan uygarlığıyla girift bağlantılarından dolayı) Hıristiyan halkların kaderini tayin eden hiçbir önemli karar alınamazdı. Bu hak iddiası devralınan karmaşık otokratik gelenekte, Roma mitolojisinde ve Doğu Hı­ ristiyanlığının koruyuculuğunda saklıydı. Başından beri imparatorluğun gücünü destekleyecek çok büyük değerler vardı. Bu değerlerin arasında devletin ideolojik ve pratik birliği, diplomatik ve bürokratik bilgi birikimi, büyük bir askeri gelenek ve muazzam bir devlet itibarı yer alıyordu. Eğer imparatorluğun sorumlulukları bir şekilde azaltılabilseydi, vergi ve insan gücü kaynakları potansiyeli, hayati gö­ revlerini yerine getirmeye fazlasıyla yeterdi. Küçük Asya'da bulunan asker kay­ nağı, imparatorluğu Batı'daki Romalılar gibi Cermen kökenli barbarlara muhtaç olmaktan kurtarıyordu. İmparatorluğun silahlı kuvvetleri çok dikkat çeken savaş teknolojilerine sahipti. Bunların başında, başkente saldırabilecek gemilere karşı ge­ liştirilen çok etkili ve gizli bir silah olan Rum ateşi geliyordu. Bir diğeri, Fırat'a kadar uzanan dev boyuttaki kalelerdi. Konstantinopolis'in durumu da büyük bir askeri varlık oluşturuyordu. 5. yüzyılda inşa edilen büyük surları, barbarların elin­ de bulunması imkansız ağır silahlar olmadıkça, karadan yapılacak saldırıları çok zorlaştırıyordu. Donanmaysa denizden karaya çıkmayı engelleyen bir unsurdu. 7. ve 8. yüzyıl hakkında daha fazla bilgiye sahip olmamamız üzüntü verici­ dir. Bazı araştırmacılar imparatorluğun bu çalkantılı döneminin tarihini yeterince yazmanın imkansız olduğunu belirtmektedir. Hem kaynaklar yetersiz hem de dö­ nemle ilgili mevcut arkeolojik bilgiler çok kıttır ancak imparatorluğun toplumsal tabanıyla ilgili olarak uzun vadede zayıflatıcı bir eğilimi tespit etmek mümkündür. Küçük toprak sahibi köylüleri, topraklarına göz diken taşradaki güçlü toprak sa­ hiplerinden korumak her zaman zordu. Mahkemeler küçük köylüleri çoğu zaman korumuyordu. Ayrıca bu insanlar yüksek enflasyonun yarattığı ekonomik baskılar­ la kilise arazilerinin sürekli büyümesinden dolayı da sıkıntı çekiyordu. Ancak bu tehdidin boyutları ancak birkaç yüzyıl sonra ortaya çıktı. Kısa vadeli bakış 7. ve 8 . yüzyılda yaşayan imparatorlara üzerinde düşünecek yeterince olay sağlıyordu. Onların hayat hikayesi sürekli işgallerle, birçok büyük çephede devamlı yapılan savaşlarla doluydu. Bu savaşlar Avrupa kırasında zaman zaman Konstantinopolis surlarının dibinde gerçekleşti. Asya kıtasındaysa, Küçük Asya'nın sınır bölgeleri ve Suriye'nin çöl sınırları için çıkılan usandırıcı seferler anlamına geliyordu. Persler, 140 Avarlar, Araplar, Bulgarlar ve Slavlar hep imparatorluğu yağmalama peşindeydi. Sonunda Batı da tehlikeli bir yer oldu. Doğu İmparatorluğu'nun yüzyıllar boyunca Batıya dokunmayıp doğudaki halkları cezalandırması, kendisini yine de Hıristiyan yağmacılardan koruyamamıştı. Bizans'ın gücü, zirvesinde olduğu dönemde bile bir ölçüde yanıltıcıydı. Bu güç 7. yüzyılın başında büyük ölçüde, değişken anlamlara sahip saygınlık kelime­ sinin temsil ettiği etkenlere bağlıydı. Bu durum nüfuz, diplomasi, Hıristiyanlık ve askeri itibar gibi kavramların bir araya gelmesiyle oluşan bulanık bir sarmaldı. Dolayısıyla imparatorluğun komşularıyla ilişkisine farklı açılardan bakılabilir. Daha sonra yaşayanlar İustinianos'tan il. Basileios'a kadar her Bizans impara­ torunun kendilerini tehdit eden barbarlara fidye ödediğini düşünebilir oysa bu durum Roma geleneğine göre feodorati ve müttefiklere armağan verilmesi olarak açıklanıyordu. İmparatorluğun kozmopolit yapısı aslında gücünü yansıtmıyordu. Resmi ideoloji tarafından perdelense de, imparatorluk halklarının Helenleştirilmesi genellikle yüzeyseldi. Ayrıca Bizans, müttefikleri arasında büyük bir güç olarak sayılmıyordu. Sorunlarda dolu 7. ve 8 . yüzyılda, imparatorluğun en önemli dostu Hazar Hanlığı'ydı. Göçebe kabilelerin oluşturduğu gevşek ve büyük bir topluluk olan bu hanlık 600 yıllarında Don ve Volga Vadilerinde yaşayan diğer halklara egemenlik kurduğu gibi, stratejik bir köprü olan Kafkasların iki yanını ele geçire­ rek iki yüzyıl boyunca Persler ve Arapların bu bölgeye girişini durdurmuştu. Ha­ zar egemenliğinin zirvesini yaşadığı dönemde, Karadeniz'in kuzey kıyılarını aşarak Dinyester'e ve kuzeyde Yukarı Volga ve Don Havzalarına ulaştı. Bizans Hazarların dostluğunu kazanmak için büyük çaba harcadı. Onları Hıristiyanlığa döndürme çabalarıysa başarısız oldu. Tam olarak ne olduğunun sırrı çözülemese de Hazar liderleri, Hıristiyanlığa ve diğer inançlara hoşgörüyle bakmalarına karşın 740 yılı civarında Yahudiliği seçtiler. Bu olay belki Sasani İmparatorluğu'nun çökmesinin ardından Yahudilerin İran'dan göç etmesinin, belki de bilinçli bir diplomatik ter­ cihin sonucuydu. Bizans İmparatorluğu'nun üstlendiği büyük güç rolünü korumasında en bü­ yük sıkıntıyı taşra eyaletleri çekti. Persler Bizans topraklarından çıkarılmadan önce Levant ve Küçük Asya'da dehşet verici hasarlara yol açtı. Bazı tarihçiler Helenistik dünyanın büyük şehirlerinin gerçek tahripçilerinin Persler olduğuna inanır. Arke­ olojik kalıntılar hala gizemli olsa da Heraklius'un zaferinden sonra bir zamanlar büyük yerleşimlere ait yıkıntıların işaretleri görülüyordu. Pek çok yerleşimdeyse merkezlerini oluşturan akropolden başka bir şey kalmamıştı. Bu bölgelerde nüfus ciddi boyutta azalmıştı. Büyük sarsıntıya uğrayan bu coğrafyada ortaya çıkan yeni ve acımasız bir düşman, daha Heraklius ölmeden bütün zaferlerinin altüst olması­ na yol açtı. Bu durum o dönemde sürekli görülen değişikliklerden daha farklıydı. 141 Dünya tarihi açısından büyük öneme sahip yeni bir olgu, gerek Doğu'da gerek Batıdaki Hıristiyan alemine karşı yeni bir tehdit oluşturuyordu. Sonunda her iki tarafın da kendini yeniden tanımlamasını sağlayan bu yeni gücün adı İslam'dı. Ancak İslam, güç çekişmesi içine giren yeni bir olgu olmanın ötesinde bir şeydi. İnsanları harekete geçiren psikolo­ jik gücüyle, canlılığıyla, geniş bir coğrafyaya yayılmasıyla, kültürel değerleri taşı­ masıyla bir dünya dini olmak bakımından Hıristiyanlığın tek rakibi olduğu kısa sürede anlaşılacakn. İslam büyük bir bölge olan Arabistan' da doğmuştu. Bugün olduğu gibi 7. yüz­ yılda da büyük bir kısmı çöldü. Arabistan daha önceleri çöl değildi. Hıristiyanlığın ilk çağlarında sulama yapılan bu topraklar Hindistan, Basra Körfezi ve Doğu Af­ rika ile deniz ticareti yapan küçük krallıkların üssü durumundaydı. Ticaret saye­ sinde zengin olan krallıklar sakız ve baharatları önce Mısır'a getiriyor, buradan da Akdeniz şehirleri ve Avrupa'ya gönderiyorlardı. Roma ve Pers imparatorlukları hiç Arabistan yarımadasının içlerine kadar girmemişti. Ancak bilmediğimiz bir neden­ den dolayı sulama sistemi çökünce toprak çölleşti. Göçebe kabileler Güney Arabis­ tan şehirlerinden Kuzey'e taşındı. İç kısımlarda bulunan halklar ise daha ilkel bir yaşam tarzı olan göçebe kırsal hayata döndüler. İslam'ın derinlerde yatan kökleri Hıristiyanlık ile aynı olup Yakındoğu'nun Sami halklarının kabile kültürüdür. Yahudilik ve Hıristiyanlık gibi İslam da tek Tanrı olduğunu ilan eder. Müslümanlar bunun Yahudiler ve Hıristiyanların da tap­ tığı Tanrı olduğuna inanır ancak onların ibadet şekli farklıdır. İslam'ın kurucusu olan Peygamber Muhammed, yaklaşık 570 yılında Arabistan'ın Mekke şehrinde doğdu. Önde gelen bir Bedevi kabilesinin küçük bir aşiretine mensup yoksul bir ailenin çocuğuydu. Babasını küçük yaşta kaybetti. Nasıl büyüdüğü hakkında bil­ gimiz bulunmasa da bir hac merkezi ve vaha olan Mekke'de büyüdüğünü bili­ yoruz. Burası bir tür dinlenme yeriydi. Araplar buraya Kabe adını verdikleri ve kutsal sayıp pagan dinlerinin odak noktası haline getirdikleri siyah bir göktaşına tapınmak için geliyordu. Az sayıdaki Yahudi ve Hıristiyan dışında, Arapların çoğu o zamanlar çok tanrılı dinlere mensup olup doğa tanrılarına, cinlere ve ruhlara tapıyordu. Ancak kervanların uğrak noktası olan Mekke gibi vahalar ve küçük limanlar, dışarıdan gelenler ve yabancılar sayesinde dış dünyayla temas halindeydi. Muhammed'in doğduğu yıllarda, bu yabancıların bazıları, Arabistan'a daha yük1 42 sek dinler hakkında bilgi taşıyordu. Bazı Araplar, Hıristiyan ve Yahudilerin taptığı ve kendilerinin Allah adını verdiği tanrıya ibadet etmeye başlamıştı bile. Muhammed kendi halkı için birtakım şeylerin yolunda gitmediğinin işaretle­ rini görmüştü. Ticaret, nüfus artışı ve yabancı tesiri, onların geleneksel ve kabileye dayalı alışkanlıklarını baltalamaya başlamıştı. Eski kırsal Arap toplulukları kan bağlarına göre örgütlenmişti. Onların saygı duyduğu asalet, köken ve yaşın para karşısında değeri yoktu. Nitekim zenginlik her zaman asil kan ve uzun yaşla bera­ ber ortaya çıkmıyordu. Ortada toplumsal ve ahlaki bir sorun vardı. Muhammed Tanrı'dan insana ulaşan yollar konusunda kafa yormaya başladı. Bir gün Mekke dışında bir mağarada tefekküre dalmışken, Tanrı kelamıyla ilgili görüşlerini yay­ masını söyleyen bir ses duydu. Ondan sonraki yirmi iki yıl boyunca bir peygamber olarak konuştu. Konuşmalarını kağıda geçiren müritlerinin, Muhammed'in ölü­ münden sonra yazdıklarını bir araya toplamalarıyla, dünya tarihinin büyük kitap­ larından biri olan Kur'an ortaya çıktı. Kuran'ın ortaya koyduğu kurallar ve uygulamalar günümüzde dünya çapında­ ki inananları kardeşçe birleştirmiştir. İslam kelimesi güvenme, teslim olma anla­ mına gelir. Muhammed kendisini Tanrı'nın insanlara gönderdiği buyrukların söz­ cüsü olarak görüyordu. Müslümanlar bunun bir ölçüde zaten gerçekleştiğine ina­ nıyordu. Muhammed, İsrail'in büyük peygamberlerinin (ve aynı zamanda İsa'nın) gerçek peygamberler olduğunu anlatıyordu ve kendisinin son peygamber olduğunu hissediyordu. Tanrı insanoğluna son vahyini onun vasıtasıyla bildirmişti. Bu vahiy, Muhammed'in çevresinde yaşayan Arapların ihtiyaçlarını karşılayacak bir inanç ve davranış düsturu oluşturmakla birlikte Arapların dışındaki toplumlar tarafından da benimsenecek özelliğe sahip olduğu ortaya çıktı. İslam dininin özünde Allah'tan · başka tapacak tanrı olmadığı savı yatıyordu (İslam mutlak biçimde tektanrıcı olup, Müslümanlar Hıristiyanlığı çoktanrıcı olmakla eleştirirler zira Hıristiyanlık İsa ve Baba Tanrı olarak Kutsal Ruh'a aynı statüyü vermiştir). Yerine getirilmesi zorunlu olan birtakım dini yükümlülüklerin en önemlileri düzenli olarak ibadet etmek ve kirli olmaktan kaçınmaktı. Selamet için gerekli olanlar bundan ibaretti. Bu, sadece basit değil aynı zamanda devrimci bir inançtı. Bu inanç Arap top­ lumunun eski tanrılarına bağlı kalanların cehenneme gideceğini telkin ediyordu. Bu doktrinin toplum tarafından benimsenene kadar muhalefeti kışkırtması kaçı­ nılmazdı. İnananların kardeşliğine mutlak önem vermesi de altüst edici bir durum­ du zira kan bağına verilen öneme karşı çıkılıyordu. Akrabalarından bir kısmı bile kendisine düşman olunca Muhammed 622'de yaklaşık iki yüz müridiyle birlikte Mekke'yi terk edip yaklaşık dört yüz kilometre kuzeydeki bir başka vahaya gitti. Buraya Peygamberin şehri anlamına gelen Medine adı verildi. Muhammed bura­ da kendisine inananları örgütleyip yiyecek, içecek, evlilik, savaş gibi günlük ve pra143 tik konularda kurallar yaymaya başladı. İslam bu kurallar üzerinde farklı bir uy­ garlık olarak yükseldi. Hicret adı verilen bu göç, İslam'ın ilk zamanlarının dönüm noktası olup o tarihten bu yana bütün dünyada kullanılan Müslüman takviminin başlangıcı olarak kabul edildi. Geleneksel toplumla bağlarını koparan Muhammed yeni bir tür topluluk kurdu. Muhammed 632'de öldü. Öğretilerini yorumlama yetkisi bir halife tarafın­ dan devralındı. Bu unvanın ilk sahipleri Peygamber ile kan ya da evlilik bağıyla akrabaydı. Güney Arabistan kabileleri bu halifeler yönetiminde fethedildi. Kav­ ga kısa zamanda kuzeye, Suriye ve Güney Mezopotamya Araplarına sıçradı. Kısa zamanda Muhammed'in ailesine mensup ataerkil halifelere istismarcı oldukları gerekçesiyle karşı çıkılmaya başlandı. Dini ve doktriner otoriteye dayalı olan ha­ lifelik birkaç yıl içinde dünyevi bir makam şeklinde yozlaşmışa benziyordu. Son ataerkil halife 661 'de görevinden alınıp öldürülünce, makam bir başka aileye geçti. Emevi ailesi yaklaşık yüz yıl boyunca bu makamı elinde tuttu. Emeviler halifeliği kendi ellerinden alan bir başka hanedana terk ettiği sıralarda İslam, Yakındoğu ve Akdeniz'in haritasını yeniden çizmişti. Bu göz alıcı bir durum olmakla beraber bu noktada, İslam'ın iç siyasi tarihini kendi amaçlarımız açısından bir kenara ko­ yabiliriz. Bu noktadan itibaren önemli olan, İslam'ın yayılması ve Avrupa tarihi üzerinde sadece askeri değil aynı zamanda kültürel etkisidir. · Başlangıçta İslam'ın etkisinin bu kadar büyük olacağını tahmin etmek çok zordu. Kendisinden önceki Hıristiyanlık gibi, bu yeni dinin ilk yılları da dünyevi koşullar açısından hazin derecede zayıf görünüyordu. İsa veya Muhammed'in öl­ düğü zamana dışarıdan bakan duyarlı bir insan, her iki öğretinin durumunun da iç açıcı olmadığını düşünürdü. İnananlar ne düşünürse düşünsün, her iki dinin de dünya tarihinin büyük güçleri olmak bir yana, ayakta kalması bile o zamanlar çok zor görünüyordu. Ne var ki çok farklı yollardan olsa da, ikisi de büyük birer güç olmayı başardı. Bu yollardan en bariz olanı, İslam'ın başından itibaren bir fetih dini olmasıydı. Medine'de bulunan Muhammed, Mekke ve civarında kendisine karşı çıkan kabileleri güç kullanarak bastırdı. Kendisine itaat edenler, kabileler arası farklılık­ ları geçersiz kılan müminlerin kardeşliğine kabul edildiler. İslam, kendi kurallarına müdahale edilmedikçe kabile yaşamına ve eski ataerkil yapıya saygı duyuyordu. Bir hac yeri olarak Mekke'nin eski saygınlığı da kabul edilmişti. Sadece yeni dine karşı direnenler -aralarında Arap Yahudiler de vardı- Mediiıe'den sürüldüler. Pey­ gamberin ölümünden kısa bir süre sonra yeni askeri fetihler yapıldı. Arap ordu144 .arı -Bizanslıların deyimiyle Sarazenler - 633'te Sasani ve Bizans topraklarına saldırıp şaşırtıcı biçimde her iki imparatorlukla aynı anda boy ölçüştüler. Arapla­ rın Kudüs'ü ele geçirmesi ve Romalıları Suriye'den p�skürtmesi beş yıl sürdü. Kudüs o günden beri İslam dininin kutsal yerlerinden biridir. Kısa bir süre sonra, Persler Mezopotamya'yı Araplara kaptırırken Mısır Bizanslıların elinden alındı. Akdeniz'de gemi yaparak veya başkalarından ele geçirilerek oluşturulan Arap do­ nanması Kıbrıs'a baskınlar yaptı (ada daha sonra Bizanslılarla bölüşüldü). 700 yılında Kartaca zapt edildi. Berberiler Müslüman olup Arapların müttefiki haline gelirken bütün Kuzey Afrika kıyısı Müslümanların eline geçti. Sasani İmparatorlu­ ğu o tarihlerde çoktan yıkılmıştı. Son hükümdarı 637'de başkentten uzaklaştırılmış ve ümitsizce Çin imparatorundan yardım istedikten birkaç yıl sonra ölmüştü. Müs­ lümanlar Afganistan'ın başkenti Kabil'e kadar ilerledi. 8. yüzyılın başında Müs­ lümanlar Hindistan'ı işgal edip bir süre Sind'de varlıklarını kabul ettirdiler. Aşağı yukarı aynı tarihlerde, başka bir kol Cebelitarık Boğazı'nı geçerek İspanya'ya girdi ve eski Vizigot Krallığı'nı yıktı. Araplar 71 Tde Konstantinopolis'i ikinci kez kuşat­ masına rağmen başarılı olamasalar da aynı dönemde Kafkasya'ya kadar ilerlediler. Askeri açıdan vardıkları en ileri nokta burasıydı. Arap orduları Hazarlara yenilme­ den önce 75 1 'de Çin içlerindeki Pamir dağlarında son bir zafer kazandı. Bundan birkaç yıl önce 732'de, yani Muhammed'in ölümünden tam yüzyıl sonra bir başka Müslüman kuvveti Poitiers'den geri püskürtülmüştü. Müslümanların Batı Avrupa içlerinde vardıkları en son nokta burası oldu. Burası da sonraki birkaç yıl boyunca batının iç bölgelerini yakıp yıkan saldırılardan biri olarak görülebilir ancak olay-­ ların gidişi sonunda tersine dönmüştü. Arapların bu hayret verici başarısının nedenlerinden biri Bizans ve Sasaniler yönetimindeki İran'ın birbirleriyle savaşıp diğer yükümlülüklerini yerine getirmek için çok fazla zaman ve enerji harcamasıydı. Bizanslıların Avrupa'da üstesinden gelmesi gereken Avarlar ve Bulgarlar vardı. Sasaniler de Orta Asya'dan gelen istila­ cılarla karşı karşıyaydı (bunların en kötüsü Hunlardı). Bizans Devleti'nden ve dini tacizlerden rahatsız olan muhalif Hıristiyanlar da yeni efendilerini kabullenmeye hazırdı. Başarı, yeni başarıları da getiriyordu. Persler sorun olmaktan çıkınca, 7. yüzyıl ortalarından itibaren Çin'in batısında Bizans'tan başka İslamiyetin yayıl­ masını durduracak büyük güç kalmamıştı. Araplarınsa kaybedecek fazla bir şeyi yoktu. Askerlerin yoksul insanlar olması ve savaş meydanında kafirlere karŞı sa­ vaşırken öldükleri takdirde cennete gidecekleri inancı onlar için itici güç oluyordu. Fetihler sonucunda ortaya çıkan tablo, İslamiyetin dünyaya hükmedeceği kanısını uyandırmıştı. Oysa bu gerçekleşmedi. Tıpkı Hıristiyan alemi gibi İslam da asla si­ yasi birlik sağlayamadı. Birliğe en çok yaklaşılan dönem birbirini izleyen Emevi ve Abbasi halifelikleri sırasında gerçekleşti. Emevi Hanedanı 750'de sona ererken son 145 yöneticisini deviren Abbasi hükümdarı çok ihtiyatlı davranıp yenilen ailenin bütün erkeklerini katletmişti. Böylece Abbasi halifeliği elverişli bir ortamda başlayarak kısa sürede olağan bir hanedan monarşisi haline geldi. yüzyıla) kadar varlığını sürdürdü. Arap uy­ garlığı Abbasiler devrinde zirvesine ulaştı. Oysa Arapların yükselişi, bu dönemden uzun zaman önce, kendilerinin dışında bir İslam dünyası yaratmıştı. Bu durum Avrupa için de söz konusuydu. 8 . yüzyılın orta­ larına gelindiğinde, ikiye bölünmüş Hıristiyan alemi, dört bir yana yayılmış bir İslam uygarlığıyla karşı karşıya kaldı. İspanya'nın ortasında kök salan bu uygarlık Kuzey Afrika ve Anadolu'nun sınırlarına kadar Levant'ın tamamına hakim olur­ ken Sicilya'yı da bir Tunus İmparatorluğu'nun içine katmak üzereydi. Bu uygarlık yüzyıllar boyunca Hıristiyanlığın en bariz alternatifi olmanın yanı sıra Hıristiyan fikirlerinin ve davranışlarının üzerinde işlendiği bir örs işlevi gördü. Abbasiler Devri'nin başlangıcında İslam uygarlığı hala güçlü biçimde Arap et­ kisindeydi. Bu durum her şeyden önce Arap dilinin yayılmasında görülür. Kur'an bu dilde yazılmıştı ve bu metnin öğrenilmesi sayesinde Arapça bütün İslam dünya­ sına yayıldı. Nitekim Arapça , Abbasi kültürü ve toplumu için Arap kelime­ sinden daha uygun bir sıfattır zira İslam'ın çölden getirmiş olduğu 7. yüzyıla ait ham yaşam tarzından sıyrılması fazla uzun sürmedi. İlk zamanlarda Arap istilacı­ lar fethettikleri yerlerin halklarından uzak durmaya çalışıyordu. Yerel geleneklere karışmıyorlardı. Örneğin Yunanca, 8. yüzyıla kadar Şam'daki devletin dili olarak kullanılmaya devam etti. Ayrı bir askeri sınıf olarak yaşayıp komşu topluluklardan alınan vergilerle hayatlarını sürdürdüklerinden ne ticaretle uğraşıyor ne de top­ rak sahibi oluyorlardı. Müslümanlığa geçenlerin sayısı amıkça bu ayrılık ortadan kalktı. Garnizon kasabaları gerçek şehirlere dönüşüp ticaretle uğraşmaya başladı. Yakındoğu yeniden bir kozmopolit imparatorluk dünyası haline geldi. Çok fark­ lı gelenekler, Dicle Nehri üzerindeki Bağdat'tan yönetilen imparatorluk rejiminin desteklediği bir kültürün içinde yer bulabiliyordu. Bağdat küçük bir Hıristiyan kö­ yüyken tahminen 500.000 kişilik nüfusuyla Konstaritinopolis'e rakip olan dev bir şehre dönüştü. Şehirde yaşayan binlerce zanaatkar, İslamiyetin ilk Arap askerlerinin basit yaşamlarında görmedikleri zenginlikleri üretiyordu. Bağdat, Batı Avrupa'daki herhangi bir yerleşimden çok daha büyüktü. İslam, Hıristiyan, Helenistik, Yahudi, Zerdüşt ve hatta Hindu fikirleri çeşitli diyarlardan buraya gelen tüccarlar sayesin­ de birbirine karışmıştı. Bu kaynaşma, efsanevi halife Harun el Reşid döneminde, 146 Bağdat'ın zenginliğinin doruğuna çıkmasını sağladı. Bin Bir Gece Masalları nda Şehrazad'ın harikulade öykülerini anlattığı hükümdar muhtemelen oydu. Bu zen­ ginlik Hıristiyan uygarlığını canlandıran engin bir kaynaktı. Tarihçiler Abbasi kül­ türünü Helenistik Çağın son olgunluk ürünü olarak gördüler. Ancak İslam aynı zamanda uzun zamandan beri korkutucu görünüyordu. Gıp­ ta edilmenin yanında nefret duygularını da uyandırmıştı. Bu durum sadece bir teo­ lojik inanç sorunu değildi. Hıristiyanlar ve Yahudilere göre, İslamiyetin en çarpıcı ve ters gelen özelliklerinden biri poligamiydi ( aslında bununla birlikte kadınlara yaklaşımıyla ilgili başka hususlar da vardı). Uygulamada her zaman öyle olmasa da, prensip olarak Yahudi ve Hıristiyan kadınlar Müslüman kardeşlerine göre daha fazla özgürlüğe sahipti. Bunun en belirgin simgesi, bazı İslam ülkelerinde kadın­ ların hala taktığı peçedir. Aslında Kur'an'da kadınlar hakkında diğer toplumsal gruplara göre daha çok ayet vardır. Şeriat bir erkeğin dört kadınla evlenmesine ve evli eşlerle aynı hukuki statüye sahip olmayan sayısız cariye edinmesine izin veri­ yordu. Bütün eşlere eşit muamele edilmesi ve kocanın evlenirken her eşine evlilik boyunca kadında kalacak olan başlık parası vermesi gerektiği doğruydu. Çok ya­ kın zamanlara kadar, kadınlarla ilgili yasal düzenlemeler pek çok Hıristiyan ülke­ sindeki kadınlara yönelik uygulamalardan daha elverişli durumdaydı. Öte yandan, bir Müslüman kadın herhangi bir nedenle kolayca boşanamasa da kocası istediği zaman onu boşayabilirdi. Ortaçağda yaşayan bir Avrupalı gezgin, İslam yaşam tarzı ve kültürünün ken­ di yurdundakinden çok farklı olduğunu düşünürdü. Bunun nedeni sadece farklı davranış biçimleri ya da farklı yerel kıyafetlerle yiyecekler değildi. Uzun bir süre boyunca İslam sanatı, resim yerine hat ve karmaşık desenlere önem verdi. Bunun nedeni İslam öğretisinin, insan bedeni ve yüzünün suretinin çizilmesini yasaklama­ sıydı (ancak daha sonraları İran ve Hindistan'daki İslam imparatorluklarında, Ba­ tılı gözlerin bugün çok cazip bulduğu minyatürler yapılmasına izin verildi). Anıtsal binaların yapımındaysa, Müslüman mimarlar, Arap fatihleri ele geçirdikleri toprak­ ların halkından ayrı bir yere koyacak tarzda eserler verme isteği duymuş olabilirler. Romalıların buluşu olan kubbeli yapıları benimseyen İslam, çok kısa sürede farklı ve çekici bir tarza ulaştı. Burası hem Yahudilerin hem Müs­ lümanların kutsal kabul ettikleri bir ibadet yeridir. Yahudiler, Hazreti İbrahim'in oğlu İshak'ı bu noktada Tanrı'ya kurban etmeye hazırlandığına Müslümanlarsa Hazreti Muhammed'in mucizevi bir şekilde buradan göğe yükseldiğine inanırlar. Bu yapıyı kısa sürede İslamiyetin diğer kubbeli yapıları izledi. Günümüzde camiler ve müminlerin namaza çağırılması için yanlarına eklenen minareler, yalnız İslam ülkelerinde değil aynı zamanda Avrupa'da (ve tüm dünyada) aşina görüntülerdir. 147 652'de Arapların Sicilya'ya yaptığı ilk sefer gerçekleşti. Bundan tam yarım yüzyıl sonra 71 1 'de, bir Berberi şefi olan Tarık, Afrika ile İspanya arasındaki Boğaz'ı geçti'. Cebelitarık (Tarık'ın dağı) Boğazı adını ondan almıştır. Bu olayın hemen ardından son Vizigot Kralı devrildi ve başkenti Toledo ele geçirildi. Araplar Sicilya'ya çıktığında, ada Latin Avrupa'nın bir parçası değildi. Hala bir Bizans eyaleti olarak din, kültür, dil ve devlet yapısı bakımından Yunan dünyasına aitti. tık Arap baskınından sonraki iki yüzyıl boyunca bu yapıya hemen hemen hiç dokunulmadı. Ancak ada tam anlamıyla işgal edildikten sonra İslam dünyasının içine katıldı. Fetih ve yerleşme 9. yüzyılda bir arada gerçekleştirildi. Bir zamanlar Batı Akdeniz'in en büyük şehri ve adadaki Bizans gücünün merkezi olan Siraku­ za şiddetli bir saldırıya uğradı. Şehrin düşmesinden sonra öyle hevesli bir yağma yapıldı ki burada hiçbir canlının sağ kalmadığı rivayet edilir. Müslüman fethinin şiddeti (10. yüzyıl başlarında yalnızca birkaç direniş kırıntısı kalmıştı), Sicilya'nın tarihi açısından, çok sayıda Müslüman yerleşimcinin göçü kadar önemli değildi. Kırsal bölgelerde nüfusun yeniden artmasını sağlayan yerleşimciler kendileriyle birlikte limon ve portakal, dut ve ipekböceği, pamuk ve şeker kamışı gibi ürünleri getirerek ada tarımının zenginleşmesini sağladılar. Sicilya, Kuzey Afrika'nın zengin Müslüman ekonomisiyle bütünleşirken, siyasi açıdan da Tunus'taki hükümdarlara bağımlı hale geldi. Kendi devletlerini çok gaddar bulan pek çok Hıristiyan Sicilyalı Müslüman olurken, dinlerini değiştirmeyenlere adetleri İslam hukuku ve toplum­ sal davranışlarını ihlal etmediği sürece dokunulmadı. Sicilya bir kez daha refaha kavuştu. 10. yüzyılın Palermo'su Konstantinopolis dışındaki bütün Hıristiyan şe­ hirlerinden daha kalabalıktı. Bu sırada İspanya'da, Müslüman orduları çabucak Pirenelere ulaşıp Hıristiyan İspanya 'yı yönetenleri kuzey ve kuzeybatıdaki vadilerde bulunan müstahkem yerlere sürdüler. 756'da bir Emevi prensi, hanedanının düşüşünü kabul etmeyerek kendini Kordoba emiri ya da valisi ilan etti (kısa sürede onu Fas ve Tunus'ta taklit edenler çıktı). Emevi İspanya'sı sorunsuz bir yer değildi. İslam İber yarımadasının tamamını fethetmediğinden, kuzeyde her zaman Arap yönetiminden ayrılmak isteyenleri kış­ kırtmaya hevesli Hıristiyan kralları mevcuttu. Hıristiyanlara yönelik oldukça hoş­ görülü yönetim politikası, ayaklanma tehlikesini ortadan kaldırmamıştı. l yıllarında Hıristiyan orduları Katalonya'nın Ebro Nehri'ne kadar olan bölümünü geri alırken, Navarra ve Eski Kastilya da tekrar Hıristiyan yönetimine girdi. Buna rağmen Endülüs zenginleşti. Emeviler donanmalarını güçlendirerek Hı­ ristiyanlarla savaşma pahasına Kuzeye doğru büyümeyi değil diğer Müslüman güç­ lerle savaşarak Afrika'ya yayılmayı tercih etti. Bu süreçte Bizans'la ittifak görüşme­ leri bile yaptılar. ve 12. yüzyılda gerileme sürecine girdiğinde, İspanya'nın İslami uygarlığı en olgun düzeyine ulaşmıştı. Bu uygarlık, yaratıcı güzelliğinin içinde bulunduğu altın çağ sayesinde, Abbasilerin elindeki Bağdat'a rakip olmuştu. Büyük anıtların yapıldığı Endülüs'ten büyük bil­ ginler ve filozoflar çıktı. 1 0. yüzyılda Kordoba'da bulunan yedi yüz cami içinde bir tanesi (Kurtuba Camisi) hala tartışmasız dünyanın en güzel yapılarından biri­ dir. Arap İspanya'sının alim ve filozofları, Hıristiyan aleminin doğunun uygarlık ve bilimini öğrenmesinde kılavuz oldu. Toprak ve işgücü kaynakları için verilen onca mücadeleye rağmen, Hıristiyan ve Müslümanlar İspanya'da birbirleriyle daha 149 maddi ürünlerin alışverişini de yaptılar. Batı Hıristiyanları Araplardan yeni tarım ve sulama tekniklerinin yanı sıra portakal ve limon ile şeker gibi yeni ürünleri öğrendi. Arapların bıraktığı iz, daha sonraları Hıristiyan İspanya'daki pek çok öğ­ rencinin belirttiği gibi çok derin olmuştu. Kuzey Afrika, Kıbrıs ve Ermenistan elden gittik­ ten sonra Konstantinopolis beş yıl süren bir kuşatmaya maruz kaldı (673-8). Baş­ kenti Arapların elinden kurtaran büyük olasılıkla Rum ateşi oldu. Bundan önce, bir imparatorun İtalya'yı şahsen ı iyaret etmesine rağmen, Arapların eline geçen Sicilya'yı ve Lombardların zapt ettiği İtalyan topraklarını geri alma konusunda hiçbir ilerleme olmadı. Yüzyılın son çeyreğinde yeni bir tehlike belirdi. Slav adı verilen halklar Makedonya ve Trakya'yı zorlarken bir diğer kavim olan Bulgarlar Tuna Nehri'ni geçti. Yüzyıl, bir imparatorun yerini diğerinin aldığı askeri bir isyanla sona erdi. Bu durum, Doğu'nun imparatorluk tacının Batı'nın yolunu izleyerek askerlerin ödü­ lü haline gelebileceğini gösteriyordu. 8. yüzyılın başında birbiri ardına kaba ve beceriksiz imparatorların tahta çıkması, Bulgarların Konstantinopolis kapılarına dayanmasına ve Arapların başkenti 71 . 'de ikinci kez kuşatmasına yol açtı. Ancak bu olay İslamiyetin Boğaz'da son kez görünmesi anlamına gelmese de gerçek bir dönüm noktasıydı. Leo çıkmıştı. Bir taşra komutanı olarak sorumlu olduğu bölgede Arap saldırılarına karşı başarıyla direndikten sonra, savunmak amacıyla başkente geldi ve imparatoru tahttan çekilmeye zorladı. Kendisinin erguvan imparatorluk kaftanını giymesi hem halk hem ruhban sınıfı tarafından desteklendi. III. Leo'nun tahta çıkması, doğduğu yerden dolayı İsaurian adı verilen hanedanın başlangıcıydı. Bu olay Doğu Roma İmparatorluğu'na mensup Yunan elitlerin, giderek multietnik bir monarşik yapı olan Bizans'ın elitlerine dönüşmesinin göstergesiydi. Gelecekteki imparatorlar yalnız Anadolu'dan değil Suriye ve Balkanlar'dan da çıkacaktı. Ara sıra görülen başarısızlıklara rağmen Leo'nun hükümdarlığı bir toparlanma dönemini başlattı. Kendisi Anadolu'yu Sarazenlerden (Bizanslıların Araplara ver­ diği isim) temizledikten sonra oğlu sınırları Suriye, Mezopotamya ve Ermenistan'a kadar genişletti. Yeni kazanılan topraklarda bir süre istikrarlı bir dönem yaşandı. Sınır saldırıları ve çatışmalar devam etse de Arapların gücü nispeten azalmıştı. Ba­ tıdaysa artık fazla bir toparlanma ümidi kalmadığı gerçekti. Ravenna kaybedil150 dikten sonra İtalya'da ancak küçük toprak parçaları kalmıştı. Sicilya'da durum bundan biraz daha iyiydi. Doğu'da imparatorluğun kalbi konumundaki Trakya ve Küçük Asya'nın dışında tekrar toprak kazanılmıştı. Hatta Balkan yarımada­ sı boyunca yeni thema lar yani idari birimler kurulmuşnı. 10. yüzyılda Kıbrıs, Girit ve Antakya halifeliğin elinden geri alındı. Kuzey Suriye ve Toroslarda ege­ menlik sürdürüldü. Hatta Bizans orduları bir ara Fırat Nehri'ni geçti. Gürcistan ve Ermenistan'daki konum sağlamlaştırıldı. O tarihlerde, Konstantinopolis'in kuzeyinde, o zamana kadar yaşananlardan çok daha büyük sorunlar kendini gösterdi. Avrupa'nın tarih sahnesine yeni ka­ rakterler çıktı. Daha Mô 2000 yıllarında Karpatların doğusuna yerleşen etnik bir topluluk vardı. Tarihçiler bunların günümüzde Slav dediğimiz halkların ataları ol­ duğunu saptadı. Bazıları iki bin yıl boyunca yavaş yavaş doğuya ve batıya, özellikle günümüzün Rusya'sına yayıldı. Bu durum Asyalı bir kavim olan Avarların direnciyle karşılaşmış ola­ bilir. Avarlar, antikçağın son Hun istilasının sona ermesinden sonra Don, Dinyeper ve Dinyester Vadilerinde bir tür set oluşturmuştu. Rusya'nın güneyi ve Ukrayna'da hakimiyet kurup Tuna Nehri'nin kıyılarına kadar inen Slavlara Bizans diplomasisi kur yapmaya başladı. Hunlarla Avarların, İskitlerle Gotların düzenli olarak saldırdığı Slavlar, büyük bir azimle yayılmış bulundukları topraklarda tutundular. Erken dönemlerine ait sa­ nat eserleri, başkalarının kültürünü ve yöntemlerini özümseme konusunda büyük bir arzu duyduklarını gösterir. Kendilerinden sonra varlıklarını sürdürdükleri usta­ larından çok şey öğrendiler. Ayrıca talihleri de yolunda gitti. 7. yüzyılda Rusya'nın güneyinde bulunan Hazarlar ile Tuna'nın güneyinde bulunan Bulgarlar, Slavlarla İslam arasında bir tampon oluşturuyordu. Ayrıca bu güçlü halklar, yavaş ilerleyen Slav göç dalgasının Balkanlara ve Ege'ye yönlendirilmesinde yardımcı oldular. Bu göç dalgası daha sonra Adriyatik kıyılarını izleyerek Hırvatistan, Slovenya, Sırbis­ tan, Moravya ve orta Avrupa'ya ulaştı. 10. yüzyılda Slavlar sayıca tüm Balkanlarda üstün duruma gelmiş olmalıydılar. Bu süreçte ilk Slav devleti olan Bulgaristan doğdu. Bu bir paradokstu çünkü Bulgarlar etnik olarak Slav değildi. Tarihçiler Bulgarların bir Türk kavmi olduğunu belirtirler. Bu kavmin kökenleri Hunların dönerken geride bıraktıkları kabilelerden kaynaklanıyordu. Bunların bir kısmı evlilikler ve Slavlarla temas yoluyla yavaş yavaş Slavlaştı. Tuna Havzası'ndaki bu Batı Bulgarları 7. yüzyılda ortaya çıktı. Slav halk­ larıyla birlikte Bizans'a yapılan saldırılara katıldılar 559'da Konstantinopolis'in 151 dışında ordugah kurdular. Müttefikleri gibi pagandılar. Bizans, Bulgar kabileleri arasındaki ayrılıkları kullanmak için elinden geleni yaptı. Liderlerinden biri vaftiz edilirken vaftiz babalığını imparator Heraklius yaptı. Bizans, Avarları püskürtmesi için bu lidere yardım etti. Bulgarlar Slav kanı ve etkileriyle giderek değişime uğradı. Kendilerine özgü dilleri kayboldu. 7. yüzyılın sonunda, kabaca günümüz Bulgaristan'ına denk bir alanda hüküm süren bir Bulgar Hanlığı ortaya çıktığı sırada kullandıkları dili ve sahip oldukları kültürü Slav olarak nitelendirebiliriz. Bu dönem Bulgar tarihinin karanlıkta kalan sayfalarını oluşturmasına rağmen, uzun zamandan beri Bizans İmparatorluğu'nun toprakları olarak kabul edilen Balkanlarda yabancı bir varlığın ortaya çıktığı kesindi. Bu durumun Bizans açısından büyük bir pürüz oluşturduğu zamanla ortaya çıktı. Bulgarlarla iki yüzyıl boyunca süren mücadele, imparator­ luğun diğer bölgelerde toparlanma girişimlerine sekte vurdu. Bulgarlar 9. yüzyılın başında bir imparatoru savaş meydanında öldürüp kendi kralları için kafatasından bir kupa yaptılar. Uzun zamandan beri ilk kez bir imparator barbarlara karşı sava­ şırken öldürülmüştü. Bulgarların Hıristiyanlığı seçmesi (Bizans için pek öyle sayılmasa da) bir dö­ nüm noktası anlamına geliyordu. Bulgar prensi 1. Boris, kısa bir süre Roma'yı Konstantinopolis'e karşı kullanma olasılığıyla Bizans'ı oyaladıktan sonra 8 65'te vaftiz olmayı kabul etti. Kendi halkı içinden bu karara karşı çıkanlar olsa da, Bul­ garistan bu tarihten itibaren ismen Hıristiyan oldu. Bizanslı devlet adamları ne tür bir diplomatik kazanç tasarlamış olsalar da (Roma kilisesi de Boris'le ittifak yap­ manın yollarını arıyordu), bu olay Bulgar sorununu sona erdirmekten çok uzaktı dolayısıyla ihtilaflar sürdü. Yine de bu olay Bulgar tarihinde bir dönüm noktası olmanın ötesindeydi. Bir diğer büyük sürece, Slav halkların Hıristiyanlaşmasına yol açan bir adımdı. Ayrıca bu sürecin muhtemelen yukardan aşağıya, önce hü­ kümdarların din değiştirmesiyle gerçekleşeceğini gösteriyordu. O zamanlar kimse bilmese de, gelecekteki büyük Slav uygarlığının yaratılışı sahneye konmaya başlanmıştı. Bu oyuna iki büyük isim egemendi. Keşiş Kiri. ve Metodius kardeşler Ortodoks mezhebi tarafından azizlik mertebesiyle onurlandırıl­ dılar. Misyonerlik çalışmalarına Bohemya ve Moravya'da başlayıp Bulgaristan'da sürdürdüler. Muhtemelen faaliyet Bizans'ın ideolojik diplomasisinin genel bağlamı içinde oluşturulmuştur. Ortodoks misyonerleri diplomatik elçilerden belirgin bi­ çimde ayırt etmek imkansızdır. Dolayısıyla bu din görevlilerinin faaliyetlerinde de imparatorluk ve Hıristiyanlığa hizmet konusunda bir ayrımyapmak zordur (Kiri. daha önce Hazarya'da misyonerlik yapmıştı). İki kardeş tehlikeli bir komşunun din değiştirmesini sağlamaktan fazlasını başardılar. Bohemya'da Slavların ilk alfabesi olan Glagolitik alfabesini icat ettiler. Kiril'in adı daha sonra kendisinin geliştirdiği Kiri. alfabesi sayesinde ölümsüzleşti. Bu alfabe, modern Bulgarcanın atası olan ki1 52 lise Slavoncası vasıtasıyla hızla Slav halklar arasında yayıldı. Sadece Hıristiyanlığın yayılmasını sağlamakla k almayıp Slav kültürünün belirginleşmesine de neden oldu. Yine de bu kültür potansiyel olarak diğer etkilere açıkn zira Slavlarla ittifak yapma konusunda Bizans yalnız değildi. Sonunda Slav kültürü üzerinde en derin etkiyi Doğu Ortodoksluğu bıraktı. Tarihe Bulgaroktonos yani Bulgar-kıran ola­ rak geçen imparator il. Tutsak alınan on beş bin askerin gözlerini oydurarak diğerlerine ibret olması için yurtlarına gönderdi. Her yüz tutsaktan biri tek gözü sağlam kalacak kadar şanslı olup diğerlerine yol gösterdi. Bu durumu gören Bulgar kralının girdiği şok sonucu öldüğü rivayet edilir. Bu yenilgiden birkaç yıl sonra Bulgaristan bir Bizans eyaleti haline geldi ancak yaklaşık yüz elli yıl bu durumda kalmasına rağmen asla tam anlamıyla imparatorluk bünyesi içine katılamadı. Kısa bir süre sonra ele geçirilen Ermenistan, Bizans'ın son fethi oldu. Sınırların Tuna ve Fırat Nehirleri boyunca sabitlenmesiyle birlikte imparatorluk birkaç yüzyıl boyun­ ca sağlam bir yapıya kavuştu. yüzyıl ortasına kadar olan genel hikayesi, sınır bölgelerinde ilerleme ve toparlanma şeklinde okunabilir. Merkezdeyse bu yöz­ yıl sadece Bizans kültürünün en büyük dönemlerinden biri olmakla kalmayıp, (taht kavgaları ve kısa süreli hükümdarlar dönemi bittikten sonra) önce Frigya Hane­ danı ( 820-67) ardından Makedonya Hanedanı'nın ( 867- 1 050) iktidarı sırasında yaşanan bir siyasi istikrar dönemi oldu. Yine de tehlikeli sulardan bu şekilde ba­ şarıyla geçilmesine rağmen, din her zaman bir bölünme ve tehlike kaynağı olarak varlığını sürdürdü. Özellikle belli bir dönem sırasında imparatorluğun otoritesini derinden sarstı. O tarihlerde (ve hala günümüzde) Ortodoksluğun Latin ve Katolik Hıristi­ yanlığından çok belirgin biçimde ayrıldığı yollardan biri, azizlerin tablolarının sergilenmesine büyük önem vermesiydi ( buna hala önem verilir). İbadet edenler Kutsal Bakire ve bizzat Hazreti İsa'nın tablolarına kutsal birer nesne olarak saygı gösteriyor ve ibadetleri sırasında bu tablolardan medet umuyorlardı. İkona adı verilen bu tablolar, Ortodoks mezhebinin ruhaniyet ve öğretilere odaklanmasının en önemli araçlarından biri oldu. Doğu kiliselerinde zaten ön planda olan ikonalar 6. yüzyılda halkın ibadetinde önemli hale geldi. Geç antikçağda ikonalar Batı'da da yaygın biçimde kullanılıyordu ancak Ortodoks kiliselerinde günümüze kadar 153 uzanan bir şekilde özel bir yer işgal ettiler. Mihraplarda ve özel panolarda sergi­ lenen bu tabloları inananlar uzun uzun seyrediyordu. İkonalar yalnızca dekoratif amaçlı değildi. Bunların düzenleniş şekli Ortodoks kilisesinin öğretilerini iletmekte ve (bir otoritenin dediği gibi) göklerle yeryüzü arasında bir buluşma noktası sağlamaktaydı. İkonaların arasında duran inançlılar kilisenin bütün bir görünmez varlığıyla, ölülerle, azizlerle, meleklerle, İsa ve annesiyle kuşatıldıklarını hissediyor­ du. Dini duyguları bu kadar yoğun bir şekilde ayağa kaldıran bir kavramın, Bizans (ve sonraları Slav) sanatının en mükemmel resim ve mozaik örneklerine yol açması şaşırtıcı değildir. 8. yüzyılda ikonaların varlığı sorgulanmaya başlandı ( bunun halifenin İslami­ yette resimleri yasaklayan bir kampanya başlatmasının hemen ardından gelmesi ilginçtir ancak ikonoklastların fikirlerini Müslümanlardan aldığını doğrulayacak bir bilgi yoktur). İkonalara karşı çıkanlar ( bunlara ikonoklast yani ikonaklast deniyordu), bu tasvirleri put olarak ilan ettiler. Bu resimlere tapınmak Tanrı'yı insanlaştırmak suretiyle ibadeti çarpıtıyordu. İkona kırıcılar bunların tahrip edil­ mesini veya silinmesini isteyerek kireç, fırça ve çekiçlerle işe koyuldular. 111. Leo ikonoklastları destekliyordu. Neden böyle yaptığı bugün de bir bakı­ ma meçhul olmakla beraber piskoposların tavsiyesine göre hareket etmişti. Arap hücumları ve tesadüfen bir yanardağın patlaması, ilahi hoşnutsuzluğun göstergesi olarak yorumlandı. 730'da çıkarılan bir fermanla bu tasvirlerin ibadet sırasında kullanılması yasaklandı. Bu karara direnenlere karşı bir eziyet kampanyası baş­ latıldı. Konstantinopolis'te bu kampanya, taşraya göre her zaman daha şiddetli biçimde yürütüldü. V. Konstantin döneminde baskıların iyice artmasıyla birlikte ikonoklast hareketi doruğuna ulaştı. 754'te toplanan piskoposlar konseyi bu po­ litikayı onayladı. Özellikle münzevi keşişler ikonaları, manastır sistemi dışındaki rahiplere göre daha hararetle savunuyordu. Ancak ikonaklastlığın kaderi sonuçta her zaman baştaki imparatorun tercihine bağlıydı. Hareket ertesi yüzyıl boyunca bir alçalıp bir yükseldi. IV. Leo ve onun ölümünden sonra eşi İrene döneminde baskı politikası gevşeyince ikona yandaşları güç kazand ancak bunu yeni bir eziyet dönemi izledi. 843 yılında, Büyük Perhiz'in birinci Pazar gününde -bu gün doğu kiliselerinde hala bir Ortodoks yortusu olarak kutlanmaktadır- ikonalar nihai ola­ rak itibarını geri aldı. Büyük öneme sahip olduğu kuşku götürmeyen bu dönemin içyüzünü kavra­ mak hala zordur. Hıristiyanların tasvirlere saygı duyması nedeniyle Yahudi ve Müs­ lümanların din değiştirmesini sağlamanın daha güçleştiği ileri sürülse de bu iddia sağlam bir dayanaktan yoksundur. Bu ihtilafın din dışı etkenlerden ayrı düşünüle­ meyeceği kesindir ancak nihai olarak bir tür ruhani tedbir alma duygusuyla açık­ lanabilir. Doğu İmparatorluğu'nda meydana gelen teolojik tartışmalarda genellikle 154 ortaya konan tutku göz önüne alındığında, bu anlaşmazlığın kolayca sertleştiği an­ laşılır. Bu anlaşmazlığın sadece bir sanatsal değer ya da estetik kaygısından kaynak­ lanmadığı açıktır. Bizans bu tür kaygıların öne çıktığı bir yer değildi. Anlaşmazlığın başlıca sebebi, reformculara göre Yunanlıların ikonalara karşı (nispeten yeni) bağ­ lılıklarında aşırıya kaçmaları nedeniyle putperestliğe kaymalarıydı. Arap istilaları, Tanrı'nın kükremesinin ilk belirtileriydi. Eski Ahit'teki İsrail' de olduğu gibi, ancak dindar bir kral bu putları kırarak insanları işledikleri günahların sonuçlarından kurtarabilirdi. Bu, kendisini köşeye sıkışmış hisseden bir inancın zihniyetine uygun düşüyordu. İkonaklastlığın özellikle ordu içinde güçlü olması dikkat çekiciydi. Bu hareketi açıklayabilecek bir diğer olgu, ikonaların yerel aziz ve kutsal kişileri temsil etmesiydi. Bunların yerini birleştirici ve basitleştirici komünyon ve haç simgeleri almıştı. Bu durum 8. yüzyıldan itibaren Bizans din ve toplum yaşamında başka açılardan, gözlenebilen yeni ve hantal yapı hakkında bir fikir verir. Son olarak, ikonaklast biraz da, uzun süre öğretilerinde ikonalara ağırlık veren keşişlerin lehine gelişen koşullara karşı kızgın bir tepkiydi. Öfkeli bir Tanrı'yı yatıştırmak için atılan ihtiyatlı bir adım olmanın yanında ikonaklast imparator ve piskoposların oluş­ turduğu merkezi otoritenin yerel rahiplere, şehir ve manastırların bağımsızlığına, kutsal insanlara tapınmaya karşı gösterdiği tepkiydi. İkonaklast Batı kilisesini kızdırmakla kalmayıp Ortodoks inancının Latin Hı­ ristiyan dünyasından ne kadar uzaklaştığını da gösteriyordu. Batı kilisesi de farklı bir yöne doğru gidiyordu . Latin kültürü Cermen kavimler arasında yayılıp Arius­ çuluktan dönmelerini sağladıkça, Batı kilisesi doğudaki Yunan kiliselerinden ruh­ sal anlamda iyice uzaklaştı. İkonoklastlar papalığa karşı hakaret etmiş ve papalık da Leo'nun yandaşlarını suçlamıştı. Roma, imparatorun dini konulardaki hak id­ dialarını büyük bir ihtiyatla izledi. Nitekim özel bir tartışma, Hıristiyan dünya­ sının iki yarısını birbirinden epey uzaklaştırmış olan kültürel farklılığın yarattığı bölünmeyi iyice derinleştirdi. Bizans'tan İtalya'ya denizden ulaşmanın iki ay sür­ düğünü, oysa Slav halklarının karadan iki Hıristiyan bölgesi arasına hemen gire­ bildiğini düşünürsek, bu durum şaşırtıcı olmaz. Ayrıca Leo'nun zamanında, dini otorite olarak Batı'da yalnız bir kilise olduğu bunun doktriner açıdan tek söz sahi­ bi ve dini örgütlenme konusunda da giderek tek odak noktası olduğu açıktı. Doğu İmparatorluğu'ndaysa evrensel bir kilise olmayıp farklı kiliseler vardı. Ortodoks kiliseleri daha 6. yüzyılda Roma piskoposunun evrensel üstünlüğünü reddetmişti. 794'te Batı'da toplanan bir sinod Hıristiyan inancının dilini değiştirince, Doğu ki­ liseleri bu tek taraflı karardan dolayı çok öfkelenerek bunun anlamına karşı büyük bir kavga başlattılar. Tarih bir başka düzeyde, kısa süre içinde yeni bir bölünme yaratacaktı. Papa­ nın 800 yılında bir Frank kralını imparator ilan etmesi, Bizans'ın, Roma'nın tek 155 mirasçısı olma iddiasına karşı bir meydan okumaydı. Yeni Hıristiyan olmuş, hala yarı barbar kavimler Konstantinopolis açısından pek önem taşımıyordu . Bizans'ı yönetenler kendilerine rakip olarak Frank dünyasını gördüler. O tarihten itibaren bütün Batı Avrupalılara Frank adını verdiler (bu deyim sonunda Çin'e kadar ya­ yıldı). İki imparatorluk sık sık birbirinin duyarlı olduğu noktalara saldırdı. İçinde bulunulan koşullar yine bu duruma katkıda bulundu. Hatta Roma'daki taç giyme töreni bile, Konstantinopolis'te imparatorluk unvanını ele geçiren bir kadına karşı gösterilen tepkinin ürünü olabilir. Bu imparator kadın olmakla kalmayıp kötü bir üne sahipti. Oğlunun gözlerine mil çektirecek kadar kötü bir anneydi ancak Frank­ ların unvanı Bizans'ta çok kısa bir süre kabul gördü. Batı'nın daha sonraki impara­ torları sadece kral olarak görüldü. İtalya iki Hıristiyan imparatorluğunu bölmüştü zira doğunun hala hak iddia ettiği topraklar daha önce Lombardlar tarafından olduğu gibi Franklar tarafından da tehdit ediliyordu. Elbette iki Hıristiyan dünyası, çağın büyük tehdidi olan İslama karşı gücü­ nü birleştiremese de birbiriyle ilişkisini kesmedi. 10. yüzyılda Batılı bir imparator Bizans'tan bir gelin aldığında, Alman sanatı Bizans'ın temaları ve üslubunun etki­ sinde kaldı ancak bu tür temasları verimli kılan iki kültürel dünyanın farklılığıydı. Yüzyıllar geçtikçe bu farklılıklar daha somut hale geldi. Batı' da örneği görülmeyen Konstantinopolis'in eşsiz ihtişamı ve karmaşık yaşamı, iki dünyanın arasındaki farklılığın en açık dışavurumuydu. İmparatorluğun başkentinde dini ve dünyevi hayat iç içe girmişti. Hıristiyan takvimini sarayın takviminden ayırmak mümkün değildi. Bu takvimler, halka imparatorluğun azametini sergileyen ritüellerin yer al­ dığı muazzam bir tiyatro oyununun ritmini belirliyordu. Bizans'ta belli bir ölçüye kadar dünyevi sanat da vardı ama halkın gözleri önünde sürekli sergilenen sanat tarzı ezici biçimde diniydi. Bu sanat tarzı, Tanrı'nın büyüklüğüyle her an her yerde bulunduğunu ve imparatorun onun yeryüzündeki vekili olduğunu göz önüne seri­ yordu. Bu ritüeller, içinde bolca entrika ve komplonun üretildiği sarayın katı ku­ rallarını sürdürmesini sağlıyordu. Hıristiyan imparatorunun halkın önüne çıkması, gizemli bir mezhebin ilahi varlığını andırıyordu. İmparator açılan çok sayıda per­ denin ardından dramatik biçimde ortaya çıkıyordu. Bu, belki beş yüzyıl boyunca dünyanın yarısına gerçek bir imparatorluğun ne olduğunu gösteren, hayret verici bir uygarlığın zirvesiydi. 987'de Kiev'den yola çıkan bir pagan heyeti, diğer dinleri olduğu gibi Hıristiyan dininin buradaki yorumunu incelemek için Bizans'a geldiği zaman, Aya Sofya'da gördükleri karşısında hayran kaldıklarını bildirdi. Verdikleri raporda Tanrı orada insanlar arasında yaşıyor demişlerdi.1 Batı'da bunun gibi bir yer yoktu. Söz konusu bölümün İngilizce çevirisi için bkz. G. Vemadsky (ed.) v. d. . 1 56 2 Batı'nın Yeniden Şekillenmesi Daha sonraki tarihçilerin yeni olaylara gebe bir yeni binyıl olarak kabul ettikleri (çağdaş tarihçilerinse böyle görmedikleri) tarihe yak­ laşılırken bu dünyanın sınırları içinde kabul edebileceğimiz alan İber Yarımada­ sının yarısını, günümüz Fransa topraklarının tamamını, Elbe Nehri'ne kadar olan Almanya topraklarını, Bohemya, Avusturya, İtalya anakarası ve İngiltere'yi kapsı­ yordu. Bu dünyanın uç noktalarında hala yarı barbar ancak resmen Hıristiyan olan İrlanda, İskoçya ve binyılın sonunda İskandinavya Krallıkları vardı. 1 0. yüzyıldan itibaren bazıları bu bölgenin büyük kısmına Avrupa demeye başlamıştı. Hatta bir İspanyol kroniği 732 yılının galiplerinden Avrupalı diye bahsediyordu. Uzun kıyılara sahip olmasına rağmen bu bölge kuşatılmış ve içine kapalıydı. Atlantik engin bir okyanus olmasına karşın, İzlanda'ya yerleşen Norveçliler dışın­ da, burada büyük ve kalıcı bir ilerleme sağlanmamıştı. Diğer uygarlıklara ve bun­ larla ticaret yapmaya ulaşmanın potansiyel bir yolu olan batı Akdeniz ise doğuda yabancı bir Bizans, güneyde düşman ve anlaşılması zor bir İslam dünyasıyla karşı karşıyaydı. Avrupalılar korunmak için ihtiyaç duydukları savaşçıların yönetiminde bir araya sıkışmış ve fırsatları kovalamak yerine yoksunluk içinde yaşamaya alış­ mıştı. Bu tarih yaklaşan bir dönemin de belirleyicisidir. Bu tarihten itibaren dış baskılar gevşemeye başlamış, ileride görülecek büyüyen bir uygarlığın ana hatları belirmiş, 500 yılında düşünmesi imkansız bir siyasi coğrafya elle tutulur hale gelmişti. İleri­ deki gelişmelerin temelinin büyük bir kısmı atılmış, Latin Hıristiyan kültürü kendi­ ne özgü niteliğinin büyük bölümünü bu dönemde kazanmıştı. 1 1 . yüzyıl devrimler ve serüvenlerden oluşan yeni bir çağın başlangıcıydı. Yanıltıcı biçimde karanlık çağ denen yüzyıllar bu yeniçağın hammaddesini sağlamıştı. Daha Karanlık çağ sürerken ortaya çıkan bir değişiklik, harita üzerinde gös­ termek zor olsa da dikkat çekiciydi. Klasik uygarlığın merkezi olarak kabul edilen 157 Akdeniz'de kültürel ve psikolojik bir sapma olmuştu. Deyim yerindeyse, Avrupa tarihinin odak noktası 5. ve 8. yüzyıllar arasında Ren Nehri ve kollarının yer aldığı vadiye kaymıştı. Burada alınan kararların etkisi giderek artıyordu. Diğer etkenlerin dışında özellikle İslam, Batı'nın ağırlık merkezinin bu iç bölgeye taşınmasına neden oldu. Kararlı bir şekilde sürmesine rağmen daha önünde çok yol olan biı başka gelişme, Hıristiyan yerleşimlerinin yavaş yavaş Doğu'ya doğru ilerlemesiydi. Gerçi ilerlemesinin 1 000 yıllarında varacağı son noktasından henüz uzakta olmasına rağ­ men, Hıristiyan uygarlığının öncü muhafızları en azından uzun bir zamandır eski Roma sınırlarının dışına çıkmıştı. Üçüncü değişiklik barbar kavimlerin yarattığı dış baskının gevşemesiydi. Ma­ carlar 1 000 yılında Hıristiyan bir kralı tahta çıkardılar. İngiltere, Kuzey Fransa, Güney İtalya, Sicilya ve bazı Ege Adalarına yöneticiler gönderen Vikingler artık son aşamasına gelmiş bulunan İskandinav yayılmasının son dalgasını oluşturdular. Bu sırada, atalarının geldiği Kuzey ülkelerinde ilk Hıristiyan krallar görülmeye başlan­ mıştı. Batı Avrupa İspanya'da bile artık kolay bir av değildi. Bunun farkına varmak hala güç olabilirdi ancak 1 000 yıllarında artık tamamen şekillendirilebilecek bir yer değildi. O sıralarda yeni bir uygarlığın coğrafi ve ideolojik temeli atılmaya başlanmıştı. Geçmişe çok şey borçlu olan ve geçmişten gelen birçok şeyi koruyan bu uygarlık yine de kendisini oluşturan unsurlar bakımından özgün ve farklıydı. Bu uygarlığın özünde Hıristiyanlık yatıyordu. Avrupa'nın ortaya çıkması büyük ölçüde -hatta harita üzerinde bile- öncelikle kilisenin oluşması, bu kurumun coğrafi alanının ve örgütsel yapısının belirlenmesi sayesinde gerçekleşmişti. Hıristiyanlık çoğu zaman pagan kavimlerin (bazen sadece resmen ve ismen) din değiştirmesiyle yayıldı ve bazen İslam tarafından sınırlandı. Yine de demografik veya etnik bir yayılmanın vurgulanması yanıltıcı olur. Hıristiyan Avrupa'nın ilk dönemleri, barbar kavimle­ rin getirdiği şekilsiz etnik malzemenin oluşnırduğu Hıristiyan krallıkların yaratıl­ masından ibaret değildi çünkü Hıristiyan hayatı bundan daha fazlasını içeriyordu. Önlerinde tarihin en büyük başarı hikayelerinden birisi olmasına karşın, Batı kilisesinin liderleri, bazen elde ettikleri kazanımlara fazla güven duymuyorlardı. yüzyıl başı arasındaki uzun dönem boyunca, tecrit edilmiş biçimde ve savaş halinde yaşamak onlar için daha kolaydı. Paganlar tarafından tehdit edilen Ortodoks Doğu'yla arasındaki anlaşmazlık giderek büyüyen ve en üst düzeyde zaman zaman süren temaslar dışında, sonunda ilişkisi tamamen ke­ silen Batı Hıristiyanlığının adeta bir savunma refleksiyle saldırgan bir uyuşmazlık sergilemesi, yaşadığı güvensizliğin işaretiydi. Hıristiyan dünyası sadece dışarıdaki düşmanlar tarafından tehdit edilmiyordu. Liderlerine göre, Batı kilisesi kendi için­ de de kuşatılmış ve köşeye kıstırılmıştı. Yarı pagan halkların ortasında bir yandan 158 öğreti ve uygulamaların bütünlüğünün bozulmaması için didinirken bir yandan da birlikte yaşamak zorunda olduğu kültürleri Hıristiyanlaştırıyordu. Bunun için kendi ilkelerinin aleyhine olacak bir uzlaşmaya düşmeden yerel uygulama veya geleneklere verilebilecek tavizleri veriyordu. Tüm bunların, büyük bir kısmı bilgili ve disiplinli olmayan, bir kısmının da dindarlığı şüpheli olan bir ruhban sınıfı tara­ fından yapılması gerekiyordu. Bu yüzden, kilise adamlarının kendi lehlerine olan koşulları bazen gözden kaçırmaları şaşırtıcı değildir. İslamiyetin yayılması durdurulduktan sonra Batı Avrupa'da kendilerine rakip bir din kalmamıştı. Sadece körelmekte olan paganizm ve batıl inançlarla uğraşmaları gerekiyordu ki kilise bu unsurlarla başa çıkabilecek durumdaydı. Barbar halkların Aryanizmin sapkın düşüncelerine inandığı dönemle­ rin üstesinden gelinmişti. Antikçağın kültürüne uzanan yaşam çizgisi korunmuştu. Bu da her şeyden öte, Roma eserlerinin vasıtasıyla uzak bir geçmişten gelen bilgi mirası üzerinde kilise adamlarının tekel oluşturması demekti. Bu dünyanın büyük adamları da din için seferber edilebilirdi. Kilisenin bağımsızlığına karşı her zaman potansiyel ve bazen de gerçek bir tehdit oluştursalar da kilise desteğinden kazana­ cakları avantajlar vardı. Bu tür avantajlar ve değerler sayesinde, din adamları so­ nunda oldukça yeni bir tür toplum yaratma imkanı buldu. Kilisenin bu toplumdaki rolü, antikçağın sonunda hayal edilemeyecek bir düzeydeydi. Papalığın gücünde endişe verici inişler ve çıkışlar olmasına rağmen eski imparatorluğun bölünmesi Batı'nın herhangi bir yerinde bir kilise lideri ve dinin çıkarlarının bir savunucusu olacaksa, bunun Roma piskoposu olması gerektiği an­ lamına geliyordu. Kendisinin kilise örgütü içinde bir rakibi yoktu. İmparatorluk yönetimi Ravenna'da can çekişirken bütün Hıristiyan geleneklerini kapsayan tek bir Hıristiyan imparatorluğu teorisini savunmak güçtü. Papa 1. Hadrianus 772 yı­ lında resmi papalık evrakını, Bizans imparatorlarının saltanat tarihine göre düzen­ lenen takvime dayanarak tarihlendirmekten vazgeçti ve kendi adına para bastırdı. Gregorius oldu. Ravenna da 751 yılında Lombardların yeni bir hamlesi sonunda düşünce, Papa Stephanus Bizans'tan değil başka bir güçten yardım istedi. Kimse Doğu İmparatorluğu'yla ipleri koparmak istemiyordu ama yarı barbar müttefikler, zor zamanlarda daha iyi himaye sağlıyordu. 1 59 Sonraki iki buçuk yüzyıl boyunca çok zor zamanlar yaşandı. Araplar İtalya'yı zaten tehdit ediyordu. İtalya'nın yerli ileri gelenleriyse Lombard egemenliğinin çö­ kertilmesi sırasında çok ayak sürüdüler. Kendileri de toprak sahibi olan papalar yağmacılarla ve şantajlarla uğraşmak zorunda kaldılar. Bazen Roma'nın elinde fazla koz yoktu. Papalık ise bir efendinin yerini bir başkasının aldığını gösteriyor­ du. Üstünlük iddiası Aziz Petrus'un kemiklerini korumasına duyulan saygıdan ve piskoposluk alanının Batı'daki havarilerle ilgili tartışmasız tek alan olmasından kaynaklanıyordu. Bu durum fiili güçle birlikte tarihin yarattığı bir sonuçtu (gerçi günümüzdeki turizm gibi o zamanlar hacılık önemli bir gelir kaynağıydı). Papalar uzun bir zaman boyunca kendi görev alanlarını bile güçlükle yönettiler zira ne ye­ terli silahlı kuvvetleri ne de sivil bir yönetim yapıları vardı. Aziz Petrus'un halefleri ihtilafları hoş karşılamadığından kaybedecekleri çok şey vardı. İtalyan yarımadasının dışındaki Batı Hıristiyan dünyasının üç büyük bölün­ me yaşadığı tasavvur edilebilir. Ren Vadisi'nin iki yakasında geleceğin Fransa'sı ve Almanya'sının unsurları yatıyordu. İkinci olarak, önce Katalonya'yı, ardından Languedoc ve Provence'ı içine alan bir Akdeniz kıyı uygarlığı vardı. yüzyılda da Sicilya'yı kapsayacak biçimde genişledi. Bu dönemde, Endülüs dışındaki Avrupa şehir yaşa­ mının büyük bir kısmı hala bu alanın sınırları içindeydi. Üçüncü bir Avrupa batı, kuzeybatı ve kuzeydeki farklı bölgelerden oluşan bir çember şeklinde düşünülebilir. Bu çemberde Kuzey İspanya ve Cermen istilasındaki İngiltere'nin ilk Hıristiyan krallıkları bağımsız ve yarı barbar Kelt komşuları olan İrlanda, Galler ve İskoçya ile çemberin en ucunda İskandinav Krallıkları vardı. Ayrıca bu üç büyük bölgeden biri içine yerleştirilebilecek Akitanya, Gaskonya ve Burgonya gibi alanlar vardı. Tarihi deneyimlerin yanı sıra iklim ve etnik yapı bu bölgeleri birbirinden ayı­ rıyordu. Ancak bu bölgeler kendi içlerinde homojen bir yapıya sahip olmadığı gibi hiçbir anlamda birleşmiş değildi. Ayrıca sakinleri de kendi varlıklarının farkında değildi. Çoğunun kıtanın neresinde yaşadıklarına dair bir fikri yoktu. Komşu köy­ de yaşayanlarla aralarındaki farklılıklar, onları bölgeler arası farklılıklardan daha çok ilgilendiriyordu. Hıristiyan dünyasının bir parçası olduklarının belli belirsiz farkında olan bu insanların arasında, bu rahatlatıcı fikrin ötesindeki korkunç göl­ gelerde ne yattığı konusunda ancak kabaca bir kanıya sahip olanların sayısıysa çok azdı. Bu üç büyük kavramsal bölgenin birincisi ortaçağda Batı'nın merkezi haline geldi. Roma yönetimi altında, yukarıdaki tanıma uygun bölgelerde hayat Akdeniz kıyılarına göre daha basitti. Güneydekilere göre daha az sayıda şehir vardı. Ekono­ mi de Güney'e göre daha basit olduğundan kötü yüzyıllarda gerilemesi fazla sorun yaratmadı. Örneğin Paris gibi bir yerleşim ticaretin çökmesinden Milano kadar 160 zarar görmemişti. Alpler'in kuzeyinde hayat toprağa daha çok bağlıydı. Aristok­ ratlarsa başarılı savaşçıların toprak sahibine dönmüş haliydi. Bu merkezi bölgenin büyük bir kısmı daha MS 500 yıllarında Frank kavimleri tarafından zapt edilmişti. Franklar bu bölgeden Almanya'yı kolonileştirmeye başlarken kiliseyi ve toprakla­ rını himaye ettiler. Merovenj hükümdarlarının büyülü güçlerinden kaynaklanan bir krallık geleneğini pekiştirip sürdürdüler. Bununla birlikte, siyasi yapılar yüzyıllar boyunca kırılgan bir nitelikteydi. İn­ sanları yönetmek kişisel bir eylem olduğundan bu siyasi yapılar güçlü adamlara bağlıydı ve Frankların yöntemleri işleri kolaylaştırmıyordu. Merovenjlerin 7. yüz­ yıla kadar ulaşan bir hanedan devamlılığı olsa da ardı ardına tahta geçen krallar güçsüzleşip zayıf düşünce, birbiriyle savaşan aristokratların karşısında alttan alıp boyun eğmek zorunda kaldılar. Toprağa dayalı zenginlik, gücü sann alabiliyordu. Charles Martel'in mensubu olduğu Austrasia 1 ailesi, sonunda Merovenjlere kar­ şı üstünlüğü ele geçirdi. 732 yılında Tours'da Arapları geri püskürten komutan olan Martel, Almanya'nın Hıristiyanlığa döndürülmesinin başlatılmasına katkı­ da bulunmuştu (Cermenleri Hıristiyan yapan kişi olan Devon'lu Aziz Boniface, Charles'ın desteği olmadan bu işi başaramayacağını söylemişti) . Bu olay Avrupa tarihinde önemli bir iz bırakırken hanedanla kilisenin başarılı ittifakını da pekiştiri­ yordu. Martel'in ikinci oğlu Kısa Pepin, Frank soyluları tarafından 75 1 'de kral se­ çildi. Bundan üç yıl sonra yardım istemek için Fransa'ya gelen Papa il. Stephanus, İsmail'in Saul ve Davud'u kutsaması gibi, Pepin'i kral olarak kutsadı. Bir Frank kralının ziyaretini kabul eden ilk papa 1. Hadrianus olmuştu bu ziyaretin iadesiyse, bir Frank-Roma yakınlaşmasının ilanıydı. Papa Stephanus ayrıca Pepin'e patrici unvanı vermişti ki bu, imparatorluk otoritesine el koyma anlamına geliyordu ancak Lombardların Roma'yı yıldırdığı bir dönemde yasal inceliklerle uğraşacak zaman yoktu. Konstantinopolis'teki im­ paratorun Batı üzerindeki hak iddiaları bariz biçimde anlamsızdı (ve Batılı kilise adamları her surette imparatorun sapkınlaştığına inanıyordu). Papalık yaptığı ya­ tırımın semeresini adeta hemen aldı. Pepin Lombardları yenmesinin ardından, im­ paratorluğa ait Ravenna'yı 756'da Aziz Petrus'a bağışladı . Bu olay daha sonra Papalık devletleri olarak bilinecek siyasi gücün başlangıcıydı. Bunu Frank kilisesinde reform, Almanya' da yeni koloniler kurul­ ması ve Hıristiyanlaştırmaya yönelik misyonerlik faaliyetleri (putperest Saksonlar­ la savaşlar yapıldı), Arapların Pirenelerin ötesine püskürtülmesiyle Septimania ve Akitanya'nın fethedilmesi izledi. Tüm bunlar Katolik kilisesi için büyük kazanım1 Austrasia Merovenjlcr döneminde Frank KrallıAı'nın kuzcydoAu bölümü 161 lardı. Ayrıca yeni kutsama adeti sadece kralların yararına değildi. Eski Merovenj büyücülüğünü gizemli hale getiren veya onun yerini alan bu davranış her ne kadar kralları, maddi servetleri ve yetenekleri ötesinde sıradan adamların üstüne çıkarsa da, papalar kutsal yağı ihsan etme gücünde yatan gizli otorite simgesini kazanmış­ lardı. Onun bıraktığı mirasın tümü, 771 'de büyük oğlu Şarlman'ın elinde toplandı. Kısa sürede bir efsane haline gelen Şarlman, Karolenjler adı verilen hanedanın en büyük üyesi oldu. Ortaçağa ait bir insanın yaşam öyküsünü ayrıntılarıyla bilmenin güç­ lüğüne rağmen, eylemlerinin devamlılık gösterdiği anlaşılır. Şarlman ya da Charles Magnus - büyük Charles - halkını savaşlara sokup fetihler yapan geleneksel bir Frank savaşçı-kralının ötesindeydi (gerçi sık sık bu işleri de yapıyordu). En çarpıcı yanı, Hıristiyan rolüne büyük bir ciddiyetle sahip çıkması, ayrıca bilim ve sanatı desteklemesiydi. Sarayını Hıristiyan kültürünün örnekleriyle doldurarak krallığını daha da büyütmek istedi. Şarlman toprak açısından büyük bir kurucuydu. Lombardları yenerek papalığı onların elinden kurtarıp kralları olduğunda, papalığın toprakları da Frankların eli­ ne geçmişti. Savaşçıları kuzeyde, Mainz'den Koblenz'e uzanan bir hattan doğudaki Magdeburg'a kadar ilerlemişti. Paganları din değiştirmeye zorlamak için otuz yıl boyunca Sakson sınır bölgesinde açılan savaşlarda mücadele etti. Avarlara, Vendle­ re ve Slavlara karşı savaşmak ona yalnız servet değil Karintiya, Bohemya ve Tuna Nehri boyunca Bizans'a kadar uzanan bir yolun başlangıcını kazandırdı. Danlar üstünde egemenlik sağlamak için Elbe Nehri'nin karşı kıyısında Dan sınır bölgesi kuruldu. Şarlman 9. yüzyıl başında ordusunu İspanya'ya sürerek, Pirenelerin gü­ neyinde Ebro Nehri ve Katalonya kıyılarına kadar uzanan İspanya sınır bölgesini oluşturdu. Böylece Şarlman, Roma'dan beri Batı'daki herhangi bir güçten daha büyük bir alanı yönetmeye başladı (gerçi yönetmek kelimesinin ne anlama geldiği hiçbir zaman tam olarak açık değildir). Tarihçiler hararetle bu hükümdarlığın gerçekliğini tartıştılar. Hatta tıpkı Şarlman'ın çağdaşları gibi, büyük bir olay konusunda daha da şiddetli bir tartışmaya girdiler. Bu olay, Şarlman'ın 800 yılının Noel gününde papa tarafından imparator ilan edilmesiydi. Ayin sırasında söylenen ilahide en dindar Augustus, Tanrı'nın taç giydirdiği, yüce ve barış getiren imparator şek­ linde sözler vardı. Oysa herkesin aklına imparator deyince Konstantinopolis'teki hükümdar geliyordu. Roma'nın son dönemlerinde olduğu gibi, bölünen Hıristiyan 162 a leminde artık iki imparator mu olacaktı. Bir imparatorun pek çok halk üzerinde otorite sahibi olduğu açıktı. O halde Şarlman bu unvan sayesinde sadece Frank­ ların hükümdarı olmakla kalmıyordu. Belki bu durumu en iyi açıklayan örnek İtalya'ydı zira İtalyanlar arasında imparatorluk geçmişiyle bulunan bağlantı, başka bir yerde rastlanmayacak ölçüde birleştirici bir etkendi. İşin içinde papanın min­ nettarlığı -veya çıkarı- da vardı. Leo başkentine, Şarlman'ın askerleri sayesinde kavuşmuştu. Yine de Şarlman'ın, papanın niyetinin ne olduğunu bildiği takdirde St. Peter Kilisesi'ne girmeyeceği söylenir. Papanın otoriteyi kendine mal etmesi anlamına gelen imparator ilan eden kişi olması, muhtemelen Şarlman'ın ho­ şuna gitmemişti. Kendi halkı olan Frankların ve Kuzey' deki uyruklarının çoğunun, Sezarların halefi olan bir imparatordan çok geleneksel bir Cermen savaşçı kralını kendilerine daha yakın bulduğunu muhtemelen biliyordu. Buna rağmen, bir süre sonra mührüne Roma İmparatorluğu'nun canlanması anlamına gelen Renova­ tio Romani imperii yazıtını mührüne kazıttı. Bu ifade, büyük bir geçmişle bilinçli şekilde yeniden bağlantı kurmanın göstergesiydi. Şarlman taç giymesinin Konstantinopolis'te öfkeye yol açmasını beklemiş ol­ malıydı. Bizans'la ilişkiler kısa sürede gerginleşmesine rağmen, yeni unvanı birkaç yıl sonra burada kısa bir süreliğine, Batı için geçerli olacak şekilde tanındı. Bunda Venedik, İstria ve Dalmaçya'nın hükümranlığının Bizans'a verilmesinin payı vardı. Şarlman'ın bir başka büyük devlet olan Abbasi halifeliğiyle resmi ama dostane ilişkisi vardı. Rivayete göre Harun Reşid ona, Sasani gücü ve uygarlığını zirveye taşıyan Pers Kralı 1. Hüsrev'in portresi bulunan bir kupa ve daha ilginci bir fil he­ diye etmişti (bu temaslarla ilgili bilgileri Frank kaynaklarından öğreniyoruz, zira Arap tarihçiler bu olayları bahsetmeye değecek kadar ilginç bulmuyordu). Endülüs Emevilerine gelince iş değişiyordu çünkü onlar bir tehdit oluşturacak kadar yakın­ daydılar. İnananları kafirlere karşı korumak Hıristiyan Krallığı'nın görevlerinden biriydi dolayısıyla Şarlman onlarla iyi geçinmeye çabalamadı. Şarlman'ın krallık tarzının başka dışavurumları da vardı. Piskoposlarına destek verip himaye etmesine karşın, Frank kilisesi sıkı biçimde onun otoritesi altındaydı. Şarlman, dinin muhafızları olarak papa ve imparatorun konumları hakkında gö­ rüşlerini Roma'ya açıkça belirten pek çok alicenap imparatorun ilkiydi. Kiliseyi bir devlet aracı olarak kullanıp yönetimini piskoposlar vasıtasıyla sürdürdü ve Frank sinodlarına bizzat başkanlık etti.