kullanmayı yasaklayan yasa tasarısını onaylamıştır. Bu tasarıya göre kamudaki eğlence ve şenliklerde kullanılacak bayrak, amblem ve marşların Letonya Sovyet Sosyalist Cumhuriyeti dönemine ait olmayacaktır. Technicolor Technicolor, her ne kadar 1903'te Fransız Leon Didier'nin buluşu olarak ortaya atılmışsa da, daha 1881'de Amerikalı Warnake aynı sistemi düşünmüştür. Dolayısıyla ilk renkli filmi de Amerikalıler gerçekleştirmiştir. Teknicolor sistemi de, trikom baskıya benzetilebilir. Basit bir jelatin film, sırayla üç renkle işlenir. Asıl sorun, üç renk matrisini kusursuz bir biçimde üst üste getirmekti. Amerikalı Herbert Kalmus ilk Teknicolor laboratuvarını 1915'te Birleşik Amerika'nın Boston kentinde kurdu. İlk teknicolor sistemiyle çevrilen film de, Grace Darmond ve Niles Welch'in 1917'de rol aldıkları "Aradaki Körfez"'di. bunda iki renkten yararlanılmıştı. 1932'de trikrom olarak çevrilen ilk film ise Walt Disney'in "Çiçekler ve Ağaçlar"'ıydı. Teknicolorlarla çevrilen film ise, 1935'te Ruben Mamulyan'ın çevirdiği "Becky"'tir. Hankendi, Elâzığ Hankendi, Elazığ ilinin Merkez ilçesine bağlı bir köydür. 1800'lü yıllardaki adı, Xanköy ya da Xangâh şeklinde olan köy, 1928'den beri "Hankendi" adını taşımaktadır. 1971 yılında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Elazığ-Malatya karayolu üzerinde olup Elazığ il merkezine 18 km uzaklıktadır. Güneyinde Sivrice ilçesi bulunan köy, kuzeyinde ise Elazığ merkez ve Poyraz köyü ile çevrilidir. 1973 yılında belediye başkanlığına seçilmiş olan Hanife Töre, Türkiye'de doğrudan halkın oyu ile seçilen ilk bayan belediye başkanıdır. Kakofoni Kakofonik müzik modern zamanların hercümercini haykırır. Tınılar oradan oraya uçuşur ve kulağı yadırgatır. Ne dinlemesi, ne de anlaması kolaydır. Bu yüzden, kakofoni terimi uyumsuzluk çağrıştırır. Rücû Arapça kökenli bir terim olan rücû kelimesi, Arapçadaki ric'at fiilinden türemiştir; anlam olarak geri(ye) dönüş mânâsı taşımaktadır. Yeşildere, Gölhisar Yeşildere, Burdur ilinin Gölhisar ilçesine bağlı bir köydür. Köyün adı, 1914 yılı kayıtlarında İbecik Dere olarak geçmektedir. Burdur il merkezine 137 km, Gölhisar ilçe merkezine 29 km uzaklıktadır. Kiraztepe, Ä°kizce Kiraztepe; "Ordu'nun İkizce ilçesine bağlı bir mahalledir. Barış Akarsu Barış Akarsu (29 Haziran 1979, Bartın – 4 Temmuz 2007, Bodrum), Türk rock müzik sanatçısı ve dizi oyuncusu. İlk, orta ve lise öğrenimini Amasra'da tamamladı. Lise öğrenimini sürdürürken Amasra Yelken Kulübü'nde profesyonel olarak yelken sporu ile ilgilenmeye başladı. Müziğe ilgisi küçük yaşlarda başladı. İlkokuldayken elinde blok flüt sokaklarda dolaştığını söyler. Ama müzikle asıl tanışması Amasra'ya gelen müzisyenlerden etkilenerek çalmayı öğrendiği klavye, gitar ve mızıka ile olmuştur. Barış Akarsu, o dönemlerde dinlemeye başladığı 1970 ve 1980'lerin rock, hard rock ve heavy metal grup ve sanatçılarından etkilendi. Antalya'da animatör ve müzisyen olarak çalıştı. Ankara'da garsonluk, barmenlik ve müzisyenlik yaptı. Daha sonra Karadeniz Ereğlisi'ne gelerek dört yıl boyunca çeşitli barlarda, yerel televizyon ve radyolarda programlar yaptı. Bu dönemde ATV kanalında yayınlanan Akademi Türkiye yarışmasına katıldı ve Temmuz 2004 yılında yarışmayı birinci olarak tamamladı. Yarışmadan hemen sonra İstanbul'a yerleşti ve müzik çalışmalarına burada devam etti. Yarışmanın sonuçlanmasından ilk albümünü çıkarmasına kadar geçen sürede Türkiye'nin değişik yerlerinde sayısı 200'ü geçen konserler verdi. 31 Aralık 2004'te Seyhan Müzik'ten Serdar Öztop'un yapımcılığı ile ilk albümü "Islak Islak"ı piyasaya çıkardı. Bu albümden aynı yıl içerisinde "Islak Islak", "Kimdir O","Amasra" ve "Mavi" parçalarına klip çekti. 3 Ağustos 2006'da ikinci albümü olan "Düşmeden Bulutlarda Koşmam Gerek"i piyasaya çıkardı.10 yeni ve 1 coverden oluşan albümde söz ve bestesi Akarsu'ya ait "Yeter Be" ve "Ben" adlı iki eser de bulunmaktadır. İkinci albümden; "Vurdum En Dibe Kadar" ve "Yaz Demedim" parçalarına klip çekildi. 2006 yılında Star kanalında yayınlanmaya başlanan Yalancı Yarim dizisinde başrollerden birini üstlendi. Bu dizinin ardından milyonlarca seveni tarafından "Alfonso Tarık" olarak anılmaya başlandı. Barış Akarsu, yirmi sekizinci doğum günü olan 29 Haziran 2007 Cuma akşamı saat 22:30 civarında, Muğla ilinin Bodrum ilçesine 5 kilometre mesafede olan Torba Kavşağı'nda bir trafik kazası geçirdi. Otomobilde bulunan Zeynep Koçak (24) ve Nalan Kahraman (37) olay yerinde vefat etti. Barış Akarsu ise hastaneye kalbi durmuş olarak getirilmiş ve acil serviste kalbi yeniden çalıştırılmıştır. Özel Bodrum Hastanesi'ne kaldırılan Barış Akarsu, beş günlük yoğun bakımın ardından 4 Temmuz 2007 Çarşamba günü saat 20:10 sularında hayatını kaybetti ancak ölümü 23:10'da açıklandı. Özel Bodrum Hastanesi önünde yoğun bakımda kaldığı sürece sevenleri nöbet tutmuş ve iyileşeceğini ümit etmiştir. 20:10 sularında kalbi durduktan sonra tekrar çalıştırılmaya çalışıldığı söylenmiştir. Vefatının ardından Yalancı Yarim dizisi ve yeni hazırladığı albüm yarım kalmıştır. 2008 yılının Ocak ayında dizide söylediği şarkılardan oluşan bir derlemenin de içinde olduğu ve 28 yıllık hayatından kesitlerin paylaşıldığı bir belgesel DVD çıkarılmıştır. Genç yaşta hayata veda eden Akarsu, Amasra'da toprağa verilmiştir. Merhum sanatçının heykeli, Tankut Öktem tarafından yapılmıştır. 3 metre olacak olan bu heykeli Öktem'in vefat etmesinden dolayı yardımcıları tarafından tamamlamıştır. Başarıyla tamamlanan heykel, sanatçının ölüm yıldönümü olan 4 Temmuz 2008'de, Birinci Barış Akarsu Kültür ve Sanat Festivali'nde Amasra'ya dikilmiştir. Ölümünün birinci yılında kaza yaptığı kavşağın adı, "Barış Kavşağı" olarak değiştirilmesine karar verildi ve ölüm kavşağı olarak nitelendirilen noktada var olan kusurun giderilmesi için 2009 yılının Aralık ayında çalışmalar başlatıldı. Çalışmalar 2012 yılında tamamlandı ve kavşak kullanıma açıldı. Mercury Grand Marquis Mercury'nin Grand Marquis adlı modeli Amerika, Kanada ve Orta Doğuda satılan bir sedandır. Arkadan itişli ve sekiz silindirli olan araç, Kanada'da St. Thomas fabrikasında üretilmektedir. Daha önce, 1985 yılına kadar Amerika'nın Missouri eyaletinde yer alan St. Louis'de üretilmiştir. Grand Marquis aynı zamanda Kanada'da Mercury adını taşıyan tek araçtır. Mercury markası'nın simgesi olan Grand Marquis, Ford Crown Victoria'nın biraz daha lüks bir modelidir ve beş ayrı tipi bulunmaktadır; GS (standart tasarım), GS Convenience, LS Premium, LS Ultimate ve LSE. Araç'ın hangi tip olduğu şase numarası'nın beşinci, altıncı ve yedinci hanelerinde tespit edilebilir. GS modellerinde bu haneler "M74" ve LS/LSE modellerinde "M75" olmaktadır. Grand Marquis, Ford Crown Victoria, Lincoln Town Car ve 2004 yılında yapımdan çıkan Mercury Marauder'la "Panther" (Panter) adı verilen aynı platformu paylaşır. Ford'un Wixom fabrikası kapanınca, Lincoln Town Car diğer modelleri gibi St. Thomas fabrikasından çıkacaktır. Mercury Marauder dışında, bütün Panter platform araçları Ford'un 4.6 litre SOHC V8 motoruna sahiptir. 2001 yılından önce üretilen araçlar standart tasarımda 190 beygir güç üretmektedir. Çift egzozlu modeller 215 beygir üretir. 2001'den sonra üretilen modeller tek egzozlu 220 ve çift egzozlu 235 beygir güç üretir. 2003 ve sonrası modeller tek egzozlu 224 ve çift egzozlu 239 beygir üretmektedir. Mercury Marauder modelli Ford'un 4.6 litre DOHC V8 motoruna sahiptir ve 302 beygir güce sahiptir. Grand Marquis aynı zamanda 4 vitesli elektronik bir geniş rasyo şanzımana sahiptir. 4R70W adı verilen şanzıman Ford'un AOD ve AODE şanzımanları'nın gelişmiş modelidir. Mercury markası her zaman Ford'un bir üst modeli olarak satılmıştır ve Grand Marquis bu geleneği sürdürmektedir. Altı kişiyi çok rahat bir şekilde sığdırabilen Grand Marquis aynı zamanda güçlü bir performansa sahiptir. Bu model'in fiyatları Amerika'da $24,910 Amerikan Dolarından başlar. 1967 yılında Mercury Marquis Mercury Monterey adlı araç için bir seçenek paketiydi. Daha sonraki yıllarda Marquis adı Monterey'in yerini aldı ve Grand Marquis 1975 yılında Mercury Marquis adli araç'a daha lüks bir seçenek olarak satılmaya başladı. Standart tasarımda Marquis olarak satılan araç'ın bir üst modeli Marquis Brougham olarak satılıyordu ve Grand Marquis en üst tasarımdı. 1983 yılında bu modelin adi Marquis'den Grand Marquis'e değişti ve o zaman'dan beri bu modelin uç ayrı kuşağa oldu. 1992 yılında tamamen yenilenen Grand Marquis daha sonra 1998 yılında bir daha değişti ve 2003 yılında tamamen yenilendi. 1975 yılından bu yana Ford üç milyon'dan fazla Grand Marquis sattı. Grand Marquis'in ilk kuşağa 1983 yılında piyasaya cıktı ve standart tasarım olan Marquis ve bir ustu Marquis Brougham daha küçük olan Fox (Tilki) platformuna geçti. Grand modelli Panter platformunu kullanmaya devam etti ve Mercury'nin simgesi oldu. 1983 modelinin daha önceki modellerinden tek farkı karbüratör yerine merkeziyi port enjektör kullanması ve daha değişik bir radyatör korurcusuna sahip olmasıydı. 5.0 litre hacme sahip olan V8 Windsor motoru tek seçenekti ve 4 vitesli AODE şanzımanına bağlıydı. Yeni Grand Marquis iyi sattı ve 1986 yılına kadar fazla değişmedi. 1986 yılından itibaren motor sıralı operasyona sahip bir enjektör sistemine geçti. 1988 yıllı için, araç'ın dış görünümü biraz değiştirildi ve arması tamamen yenilendi. Tek kapılı coupé modeli fazla satmadığı için kaldırıldı ve bugüne kadar çok ender rastlanan bir model oldu. 1990 yılında kontrol paneli yeniden tasarlandı ve 1991'de Ford airbagları tüm araçlarında standart bir özellik haline getirildi. 1992 yıllı için Grand Marquis tamamen yenilenerek, Ford Taurus ve Mercury Sable modelleri gibi daha aerodinamik bir sekile sahip oldu. Yeni tasarım daha düşük bir rüzgâr rezistansına sahip olduğu için, araç'ın yakıt tüketimi azaldı. Bu model aynı zamanda daha modern ve kulanımı kolay bir kontrol paneline sahip oldu. Aynı zamanda, dört taraflı disk firenler ve on yolcu airbagı gibi birde birçok güvenlik özeliğine sahip oldu. Uzaktan kumandalı giriş sistemi ve havalı süspansiyon bir seçenek haline getirilmişti. Ama en büyük ve önemli değişiklik, araç'ın yeni 4.6 litrelik SOHC V8 motoruydu. Bu yeni model çok başarılıydı ve ilk birkaç sene fazla bir değişiklik yapılmadı, ama 1993 yılında Lincoln Town Car'dan alınan elektronik 4 vitesli AOD-E şanzımanı kullanılmaya başladı. 1995 yılına araba'nın görünüşüne hafif değişiklikler yapıldı – yeni farlar, yeni jantlar ve radyatör koruyucusu gibi. İçi daha modernleştirildi ve 1993 yılından itibaren kullanılmaya başlanan AOD-E şanzımanın yerine 4R70W adı verilen yeni bir 4 vitesli elektronik şanzıman geldi. 1998 yıllı için Grand Marquis tamamen yenilendi – yeni farlar, ızgara, tampon, motor kapağa, ışıklar, aynalar ve jantlar. Eski modelleri biraz benzediği halde, kapıları ve çatısı dışında bütün paneller yeniden dizayn edildi ve içi aynı zamanda biraz değiştirildi. Bu model birde müşterilere daha çok seçenekler sundu. Bu arada birde birkaç mekanik değişiklikler yapıldı – çift süratli elektronik soğutma fani, her ihtimale karşı çalışan soğutma sistemi ve fiş ustu bobin ateşleme sistemi gibi. Daha büyük, çift pistonlu fren kaliperleri kullanılmaya başlandı ve bu yüzden 16 inç jantlar standart oldu. Arka süspansiyon içinde yeni Watt's Linkage sistemi kullanılmaya başlandı. Yakıt hatları sağ tarafa geçirildi ve 'Passive Anti-Theft System' adı verilen kodlu anahtar sistemi kullanılmaya başlandı. Bunlara ilaveten 58 yerine 72 amperlik akü standart hale getirerek, hidrolik direksiyon sisteminin rezervuarı motor'un on kısmına taşındı. 2003 yıllı için araba'nın on ve arka kısımları yeniden tasarımlandı. Aynı zamanda kapıları iç panelleri yenilendi – kapı kolları, merkezi kilit ve elektrikli cam kontrolleri. LS tipinde birde üst konsol standart bir özellik haline getirildi. Ama asil değişiklikler gözle görülmeyen şeylerdi ve bu yıl Panter platformunun ikinci jenerasyonu doğdu. Araç için yeni bir şasi geliştirildi ve yeni bir 'rack and pinion' direksiyon sistemi kullanılmaya başlandı. On ve arka süspansiyonlarla beraber frenler yeniden tasarlandı ve motora vuruntu sensoru yerleştirildi. Yeni 5.7 litre hacmindeki yağ tavanı önceki senelerden %20 daha büyüktü ve jantlar daha yüksek bir pozitif ofsete sahip oldu. Sessiz bir EBD fren yükselticisi eklenerek mekanik bir panik yârdim sistemi geliştirildi. Alüminyum su geçitli yeni bir manifold ve elektronik bir yakıt sistemi kullanılmaya başlandı. Yan airbaglar ve çift medyalı kaset/CD çalar bu yıl için yeni özelliklerdi. Küçük değişikliklerde yer aldı. Motorun hemen üstünde yer alan plastik kapağa krom V8 logosu eklendi, motor yağ kapağa sağ tarafa taşındı ve daha önce motorun önüne taşınan hidrolik direksiyon rezervuarı radyatörün yanına alındı. Uşak anahtarı sunuldu ve arka orta yolcular için omuz kemeri standart oldu. Bu sene için elektronik gaz pedalı kullanılmaya başlandı ve surat kontrolü özelliği ana bilgisayarın görevi oldu. Yolcu airbagını engelliyebilen ağırlık sensorları eklendi ve yeni direksiyonlar beraber yeni direksiyon kolonu tasarlandı. Aynı zamanda iki on kaza şiddetti sensorları eklendi. Araç'ın içi için yeni bir tahta süslemesi kullanılmaya başlandı ve iç kapı kolları krom yapıldı. Yeni bir Audiophile 6 disk CD çalar LS tipinde seçenek haline getirildi ve direksiyon kildi kaldırıldı. 2006 için araç'ın on tasarımı biraz değiştirildi ve 1980lere benzeyen bir ızgara tasarlandı. On sis lambaları eklendi ve takometresi ve ek dijital göstergeleri olan gösterge eklendi. Jantlar yeniden tasarlandı ve yeni 4R75E şanzımanı kullanılmaya başlandı. 2007 yıllı için 2005 yılında sunulan Audiophile ses sistemine 8 hoparlör eklendi ve motor artik benzine ek E85 yakıtı yakabilir hale getirildi. 1999 yılında Mercury adi Kanada'da kaldırıldı ve o zaman'dan beri araç Mercury logosunu taşıdığı halde Ford Grand Marquis olarak satılıyor. 2004 yılında Mercury Marauder yapımdan çıkınca, Grand Marquis Kanada'da satılan tek Mercury modelli oldu. Grand Marquis'in Ford modelli olan Crown Victoria sadece polis, taksi ve oto kiralama şirketlerine satılmaya başlayınca, Grand Marquis onun yerini almış oldu. Grand Marquis ve kardeşi Ford Crown Victoria, Orta Doğu'da özellikle Kuveyt ve Suudi Arabistan'da çok popüler birer sedandır. Orta Doğu için üretilen araçlara "GCC Spec" adı verilir ve bütün Körfez ülkelerinde satılır. Mercury Grand Marquis'in Orta Doğu pazarı için altı farklı tipi bulunmaktadır; GS (standart tasarım), GS Convenience, GS-L, LS Premium, LSE ve LS Ultimate. Bu modeller Kanada ve Amerika'da satılan araçlardan biraz daha farklıdır. Standart tasarım özellikleri ülkeden ülkeye değiştiği halde, şu andaki standart olan özellikler listede bulunur: LSE modelli 5 kişiyi rahatça taşıyabilir ve vites kolu direksiyonun yanında değil ortadadır. GS-L modelli diğer modellerden 6 inç daha uzundur ve arka yolcular için daha rahat bir ortam sunar. Bu model Amerika ve Kanada'da sadece Crown Victoria'da bulunmaktadır. Aynı zamanda Lincoln Town Car koltuklar 1999 yılından beri Orta Doğu modellerinde kullanılmaktadır. Çift tonlu renk seçenekleri tüm modellerde mevcuttur. Amerika'da bulunan "Handling and Performance Package" adli paket'te Orta Doğu için biraz değiştirilmiştir. Paket'in adi "Export Handling Package" olarak değiştirilmiştir ve çift egzoz bu paket'le gelmez çünkü bu özellik tüm modellerde standarttır. Arka aks oranı Amerika'daki 3.27 yerine 2.73 yapılmıştır. Bu paket'le gelen araçlar aynı zaman'da Mercury Marauder'dan alınan ve bagaj kapağında bulunan hava deflektörüyle gelir. Bu paket GS-L modellerinde seçenek değildir, ama tüm LSE modellerinde standart bir özelliktir. Bu paketle gelen 2003 – 2005 modelleri Amerika'da satılan LSE tipinin jantlarını kullanır. 2006 ve sonrası modelleri için bu paketle gelen araçlar Crown Victoria'nın LX modellinde bulanan jantları kullanır. Tek fark ortasında Ford yerine Mercury logosu bulunmaktadır. Douglas Dolphin Douglas Dolphin amfibi bir uçan bot idi. Sadece 58 adet yapılmıştır ve özel yat, arama-kurtarma, askeri nakliye, hava taşımacılığı gibi çeşitli amaçlarla kullanılmıştır. Dolphin 1930'lu yıllarda "Sinbad" adı verilen tekerleksiz bir uçan bottan esinlenilerek yapılmıştır. Özel bir lüks yat olan "Sinbad" ABD'de bunalım döneminin başlaması ile birlikte Birleşik Devletler Sahil Güvenlik Kurumu'na verilmiştir. Yapılan ilk iki uçak "Wilmington-Catalina Airlines" isimli şirketce alınmış, Los Angeles ve Santa Catalina adası arasında taşımacılığa başlayarak Douglas'ın ilk hava taşıma uçağı olmuşlardır. Yine taşıma ve arama-kurtarma çalışmaları amacı ile Sahil Güvenlik ve Deniz Kuvvetleri'nce de kullanılmışlardır. İlk sahipleri arasında Boeing şirketinin kurucusu William Boeing'de vardır. Diğer bir uçak da başkan Franklin D. Roosevelt için hazırlanmıştır. Başkanlık makamına tahsis edilen ilk uçak bu olmuştur ancak Roosevelt bu uçağa binmemiştir. Korktun mu? Korktun mu?, (Are You Scared) 2006 Amerikan yapımı bir korku filmidir. Filmde, kapalı bir mekanda 6 kişinin tv-reality show programına katıldığını zannederek korkunç işkenceler ve olayları yaşaması konu ediliyor. Asist (futbol) Asist, futbolda takım arkadaşına gol pası veren oyuncudur. Maçlardaki asistlerin sayılması resmi oyun kuralları içerisinde yer almasa da, futbol istatistikleri açısından kullanılmaktadır. Genellikle asistler, gol yolunda pas verme veya orta yapma şeklinde yapılır. En yaygın olarak, golü atana pas atan veya orta açan oyuncuya bir asist yazılır. Ayrıca golü atan takım arkadaşına top sekmesi (defans, kaleci veya direkten dönmesi) hâlinde de asist yazılabilir. Bazı sistemler, başka bir oyuncunun gol atması hâlinde penaltı veya serbest vuruş yaptıran oyuncuya, veya kendi kalesine gol atmasına neden olan forvet oyuncusuna da asist yazdırabilmektedir. Bir gol genellikle asistsiz veya bir asistle olsa da; bazı sistemler iki asiste izin verebilmektedir. FIFA'nın Teknik çalışma Grubu, FIFA Dünya Kupası'nda asist puanlarının verilmesinden sorumludur. Teknik Çalışma Grubu'nun 1986 Dünya Kupası raporunda yazarlar, asist yapan futbolcular için ilk kez resmî olmayan istatistikleri hesapladı ve aşağıdaki kriterleri geliştirdi: 1990 Dünya Kupası teknik raporu benzer kriterleri kabul etti, ancak serbest vuruş/penaltı ölçütünü değiştirdi: "Planet World Cup", 1986 verileri FIFA'dan farklı olsa da, 1966 Dünya Kupası'nda geri dönen asistler hakkında bazı retrospektif veriler hesapladı. FIFA, 1994 yılında, Dünya Kupası turnuvalarındaki asistleri resmen takip etmeye başladı. Bu popüler olarak Amerikalı hayranlar arasında ayrıntılı spor istatistiklerinin popülerliğine atfedildi. 1994, aynı zamanda en çok gol atana verilen Altın Ayakkabı ödülünün belirlenmesinde eşitliği bozmak amacıyla asistçilerin kullanıldığı ilk Dünya Kupası oldu. O yıl Hristo Stoiçkov ve Oleg Salenko, 6 gol ve 1 asist yaparak 19 puan aldı ve berabere kaldı. World Wide Web World Wide Web, "Dünya Çapında Ağ" (kısaca WWW veya Web), İnternet üzerinde yayınlanan birbirleriyle bağlantılı hiper-metin dokümanlarından oluşan bir bilgi sistemidir. Bu dokümanların her birine Web sayfası adı verilir ve Web sayfalarına İnternet kullanıcısının bilgisayarında çalışan Web tarayıcısı adı verilen bilgisayar programları aracılığıyla erişilir. Web sayfalarında metin, imaj, video ve diğer multimedya ögeleri bulunabilir ve diğer bağlantı ya da link adı verilen hiper-bağlantılar ile başka Web sayfalarına geçiş yapılabilir. İnternet ve Web terimleri aynı olguyu tanımlamaz. Zira Web sadece İnternet üzerinde çalışan bir servistir. Web kavramı, CERN'de bir bilgisayar programcısı olan Tim Berners-Lee'nin HTML adlı metin işaretleme dilini geliştirmesiyle oluşmuştur. Bugün de kendisinin başkanı olduğu W3C ("World Wide Web Consortium") tarafından standartları belirlenmektedir. Web’in temeli İnternet'tir. Web İnternet üzerinde kurulmuştur ve İnternet'in sunduğu mekanizmalardan çoğunun kullanılmasını sağlar. İnternet'in fiziksel görünüşleri –bilgisayarlar, ağlar ve servisler– Dünya üzerindeki diğer binlerce bilgisayara bağlanmamıza izin verir. Web, İnternet'in en tepesindeki soyutlanmış genel servisler kümesidir. World Wide Web (W3), insanların fikir ve projelerinin paylaşılmasını sağlayan bir bilgi ve kültür havuzudur. İstemci-sunucu uygulamaları ile yapılan birçok organizasyon üzerinde Web tarayıcıları istemci olarak çalışabilirler. Web yürütümü standart İstemci-sunucu modelini izler. Aşağıdaki şekilde gösterildiği gibi "Web tarayıcısı" adı verilen programı çalıştıran bir istemci bilgisayar ile Web sunucu yazılımı çalıştıran bir sunucu bilgisayar arasındaki etkileşime "istemci-sunucu" etkileşimi adı verilir. İstemci bilgisayar sunucudan HTTP'yi (Hypertext Transfer Protocol) ve İnternet mesaj standardı TCP/IP'yi kullanarak bir doküman ister ve sunucu istemcinin göstereceği dokümanı geri döndürür. "World-Wide Web" ibaresi HTTP ile anlaşan sunucuların kolektif ağını ifade etmek için kullanılır. HTTP, var olan bilgilerin kullandıkları protokolün küresel yapısıdır. Web tarayıcılarının ve sunucularının kendi aralarında iletişim için kullandıkları protokole HTTP (Hypertext Transfer Protocol) adı verilir. Bunun için Web sunuculara genellikle HTTP sunucu veya HTTP Deaemons (HTTPD) denir. Bu örnekte bir tarayıcı kullanıyorsunuz (Netscape, Mosaic, veya diğer bir tarayıcı) ve “ Webmaster Magazine Online'”ı referans olarak tıklıyorsunuz. Tarayıcı, sizin bu nesneye ulaşmak için http://tr.wikipedia.org - Web adresine (veya URL) gitmek istediğinizi anlayacaktır. Tarayıcı, istemcinin isteğini sunucuya iletir. İsim sunucularının, domain isimlerinin, adres isimlerinin ve fiziksel konumların tutulduğu diğer araçlarla iletir. Tarayıcı www.cio.com için istekleri karşılayan makineye doğru iletir. Bilgiler Web sunucuya gelince sunucu onları başka bir işleme gönderir (arama işlemi veya bir uygulama) ve bir süre bekler. Cevabı alırsa nesneyi hedef tarayıcınıza gönderir. Tarayıcı birçok değişik parçayı birlikte tutar. Bir Web sayfası ağ üzerindeki birçok nesnenin referansını tutabilir. Hepsini birlikte çeker ve son ürünü geri sunar. 2001'deki çalışmaya göre,çoğunlukla görünmez Web ya da derin Web'de 550 milyardan fazla belge vardı. 2.024 milyon Web sayfasının anketinin belirlediğine göre İngilizce sayfalar %56,4'le birinci sırada, ardından %7,7 ile Almanca, %5,6 ile Fransızca ve son olarak %4,9 Japonca gelir. Örnek olarak 75 farklı dilde Web arması olarak kullanılan yeni bir çalışma, Ocak 2005 sonu itibarıyla kamuya indekslenebilir 11,5 milyar Web sayfası bulunduğu belirlenmiştir. Mart 2009 itibarıyla endekslenebilir Web 25 milyardan fazla sayfa içerir. 25 Temmuz 2008'de Google yazılım mühendisleri Jesse Alpert ve Nissan Hajaj, Google Ara'da benzersiz URL'ler bulduklarını açıkladı. WWW belgelerinin temel özelliklerinden biri Hypertext yapılarıdır (şekil 2). Grafik terminalde bir referans alt çizgili bir yazı veya işaretçi ile sunulur. Kullanıcı, bunu tıklar ve referans edilen belge gelir. [TBL, WWW: An Information Infrastructure] Bu yöntem bilgilerin kopyalanmasını gereksiz kılar, verinin bir kere yüklenmesi yeterlidir ve ona referans edilen bütün bağlarla orijinal belgeye ulaşılabilir. URL Web nesnesini bulmak için Web istemcisinin ihtiyacı olan erişim yöntemini (nasıl), konumunu (nerede), ve sunucu ismini (ne) belirtir. URL'nin genel yapısı: erişim-yöntemi://sunucu-ismi[: port] / konum şeklindedir. 1. İnternet üzerinde kendi sitesini barındırmak isteyen abc firması ya da kişisi, kendisine ait bir alan () adı seçer. Örneğimizde bu alan adı abc.com olsun. Daha sonra kişi ya da firma, alan adı kaydı yapabilen bir firmaya giderek () kendisi için belirlemiş olduğu alan adını, belli bir süre için (bir yıldan az olmamak şartı ile) tescil ettirir. 2. Nasıl ki bir yere gitmek için gidilecek yerin adresine ihtiyaç varsa sanal dünya olan İnternet’te de bir siteye girmek için o sitenin adresine ihtiyacımız vardır. İnternet üzerindeki sunucuların adresleri IP () denilen her biri 0..255 arasında olan dört basamaktan oluşur (Ör: 10.23.12.5; 192.168.5.3 gibi). İnternet kullanıcılarının girmek istedikleri Web sitelerinin IP adreslerini akıllarında tutmaları çok zor olacağından İnternet üzerinde alan adı – IP adresi eşleştirmesi yapan servisler yer almaktadır. Bu servislere DNS ( – Alan Adı Servisi) adı verilir. DNS’ler kendilerine sorulan alan adlarını IP adreslerini soran kullanıcılara verirler. Çok basit olarak bunu bir telefon rehberine benzetebilirsiniz. Alan Adı IP Adresi abc.com 13.56.11.120 vyz.com 168.32.45.11 bcg.net 89.86.10.51 DNS Tablosu: Mantıksal gösterim Dolayısıyla alan adını tescil ettirirken hangi DNS sunucusunda alan adına ait IP adresi bulunacak ise kayıt yapan firmaya (’a) bu bilgi verilir. Böylece alan adına ait IP adresi, tüm Dünya'daki İnternet kullanıcıları tarafından erişilebilir duruma gelir. 3. Bir İnternet kullanıcısı www.abc.com sayfasına girmek istediği zaman İnternet tarayıcısının (Internet Explorer, Firefox, Opera v.b.) adres çubuğuna www.abc.com yazar. İnternet üzerindeki adresleme yukarıda anlatıldığı gibi IP tabanlı olduğu için tarayıcının bu alan adının IP adresini öğrenmesi gerekmektedir. Öğrenmek için ise kullanıcı bilgisayarında tanımlı olan DNS sunucusuna giderek abc.com’un IP adresini sorar. 4. DNS sunucusundan cevap olarak abc.com’un IP adresinin bilgisini alır (tıpkı bilinmeyen numaralar için yapılan telefon numarası sorgulama servisi gibi) 5. Bu işlemin sonunda www.abc.com’un IP adresini öğrenen İnternet kullanıcısının tarayıcı programı (Internet Explorer, Firefox v.b.), İnternet üzerinden abc.com’un Web sunucuna ulaşır ve kendisine üzerinde yüklü bulunan Web sayfasına ilişkin ana sayfa dosyasının gönderilmesini ister. 6. www.abc.com’un Web sunucusu, İnternet kullanıcısına ana sayfa dosyasını gönderir. Genellikle ana sayfalar default.html, default.php, default.asp, index.html, index.php, index.asp gibi dosyalardan oluşur. Kullanıcı bilgisayarına ana sayfa dosyası yüklendikten sonra tarayıcı program tarafından (Internet Explorer, Firefox v.b), dosya görüntülenir. Kullanıcı, ana sayfa üzerindeki başka bağlantılara tıklayarak www.abc.com Web sunucusunun kendisine başka dosyalar göndermesini de isteyebilir. Sunucudan gelen dosyalar yine tarayıcı altından gösterilecektir. Zaman ve paradan tasarruf edip bilgisayarın kolaylık ve eğlencesinden yararlanan bilgisayar kullanıcıları, Web de dahil teknoloji getirilerini kullanma karşılığında özel hayatın gizliliği haklarını kullanmış ya da kullanmamış olabilirler. Yani İnternet kullanıcılarının bir kısmı özel hayatını gizli tutarken bir kısmı bu ayrıntıyı çok da fazla önemsememekte. Dünya çapında yarım milyondan fazla insan, İnternet'i kullanarak ve İnternet'le büyümüş olan Amerikalıların yarısı, çevrimiçi profiller oluşturarak kalıpları yıkan, kuralları değiştiren nesile mahsus bir değişimin de parçası olmuş durumdalar. Facebook, önceden yalnızca Amerikalı üniversite öğrencileri tarafından kullanılırken şimdilerde %70'i Amerikan olmayan insanlar tarafından kullanılıyor. Üstelik 2009'da yapılan araştırmalar gösteriyor ki bu kullanıcıların yalnızca %20'si özel hayatın gizliliği ayarlarını kullanıyor. Facebook'un kuruluşundan altı yıl sonra 2010'da şirketin kurucusu Mark Zuckerberg şunları yazdı: "Kullanımı çok kolay olan ve güvenlik kontrolü sağlayan uygulamalar ekleyeceğiz." İnternet'teki yoğunluk probleminden dolayı sayfa yüklemelerinde aşırı gecikme oluşmaktadır. Bu nedenden dolayı 'World Wide Web' (Dünya Çapında Ağ) terimi küçük düşürülerek 'World Wide Wait' (Dünya Çapında Bekleme) olarak tanımlanmaktadır. İnternet'i hızlandırma tartışmaları Qos teknolojilerini kullanmak üzerine devam ediyor. Yoğunluğu düşürmek için diğer çözümler W3C'de bulundu. İdeal Web sayfası için standart zaman aralığı şunlardır: Üç Kabadayı ¡Three Amigos! (Üç Kabadayı) 1986 yılı yapımı, komedi ve western öğelerini içeren sinema filmi. John Landis'in yönettiği filmde Steve Martin, Chevy Chase ve Martin Short başrolleri paylaşmışlardır. Sessiz film döneminde "three amigos" adı ile çevirdileri filmler bir dönem iş yapmış üç aktör işsiz kalmışlardır. Bu arada Meksika'nın bir köyünde El Guapo isimli haydut ortalığı haraca bağlamış ve terör estirmektedir. El Guopa'dan bıkan köy halkı tüm paralarını birleştirerek onu yok etmek için kiralık silahşör tutmaya karar verirler. Sinema'da gördükleri üç silahşörü gerçek sanan köy halkı mektup yazarak iş tekliflerini iletirler. Gelen teklifi bir film sanan üç silahşör köye gider. Ancak bir süre sonra onlar olayın ciddiyetini, köy halkı da onların beceriksizliğini anlar. Yine de pes etmeyen üç silahşör El Guopa'yı alt etmek için planlarını yaparlar. Psödomaki Psödomaki (yalancı maki), Karadeniz kıyılarında ormanların tahrip edilmesi sonucu oluşan makiye benzer nemcil çalı topluluklarına verilen addır. Ormanların tahrip edildiği yerlerde oluşan çalı türleri gelişir. Akdeniz iklim bölgesinin dışında, bu iklimin hissedildiği nemli sahalarda maki türleri içine nemcil türler de karışır. Marmara ve Karadeniz kıyıları psödomakinin görüldüğü yerlerdir. Maki türleri Akdeniz ikliminde kışlar ılık geçtiğinden yaprak dökmezler. Karadeniz kıyılarında kışlar daha soğuk olduğundan bazı türleri yapraklarını döker. Bünyelerinde yağ bağlama ve yapraklarını sertleştirmeye gereksinimleri yoktur. Kuzey Anadolu dağlarının kuzeye bakan yamaçlarında genel olarak 1000 m yükseltilere kadar çıkarlar. Psödomaki içindeki maki elemanları şunlardır: Funda, kocayemiş, sandal, kermez meşesi, delice, akçakesme, laden, defne, erguvan, menengiç ve katran ardıcı. Psödomaki içindeki kışın yaprak döken cinsler şunlardır: Kızılcık, geyik dikeni, fındık, dişbudak, kurtbağrı, muşmula, böğürtlen, yabani erik, yabani elma ve üvez. Polen taşıyan hayvanlar (arılar, kuşlar ve dışkıları) yardımı ile geniş alanlara yayılırlar. Bu çalılara yalancı maki denmesinin nedeni, yıl boyu yeşil kalan makiye nazaran, kışın yaprak dökmesidir. Arketip Arketip (Fransızca: "archétype"); ilk örnek, asıl numune. Kelime anlamıyla kalıp, şablon, ilktip şeklinde ifade edilen arketipler gerçekte insan kültürünü oluşturan yapıtaşlarıdır. İnsanlar uzun dönemler boyunca karşılaştığı benzer olayları bir süre sonra belli davranış kalıplarına oturtmuş ve bu kalıpları kuşaklar boyunca aktarmaya başlamıştır. Bunun sonucunda ise bireyin anne, baba, erkek, kadın gibi rolleri ve geçimini sağlamak, eş ve arkadaş bulmak, yolculuğa çıkmak vb. arketip denilen şablonlar ortaya çıkmıştır. Sanatın çeşitli kollarında da kullanılan bir sözdür. Mimarlıkta “ileriki dönemlerde geliştiği bilinen bir mimarî ögenin henüz en yetkin biçimine ulaşmamış ilk örneği” anlamına gelir. Psikolojide ilk defa Carl Gustav Jung (1875-1961) tarafından kullanılmıştır. Arketip kavramını çözmesi onu Freud'tan ayıran bir özelliktir. Adem; soyut şeyleri algılayan, bilen insanın "(Latince: Homo Sapiens)" arketipidir. "Adem'in çocukları" tüm insanlığı tanımlamak için kullanılan sembolik bir söz kalıbıdır. Ekin yÃ¶ntemi Matematiksel Tümevarımda üslü sayılarda bir toplama ilkesidir. Daha önce bilinen 1+r+r²+r³+······+r=(1-r/(1-r) formulü ile tüm terimleri pozitif, tabanı aynı olan ve bu yapıdaki üslü sayıların toplamı bulunabiliyordu. Ekin Yöntemi 1-r+r²-r³+·······-r=1-r/1+r formülü ile bu yapıdaki toplamları bulmak için kısayol sağlar. Bu tümevarımdan da ispatlanabilir. Tümevarımdan İspat: P(1) için=> 1-1=1-1/1+1 'den P(1) doğrudur. P(k) için=> 1-r+r²-r³+·······-r=1-r/(1+r) 'nin doğruluğunu kabul edip; P(k+1)için=> 1-r+r²-r³+·······-r+r=1-r/(1+r) nin doğruluğuna bakalım. P(k) polinomunda her iki tarafa +r ekleyelim. 1-r+r²-r³+·······-r+r=(1-r/1+r)+r İçler dışlar çarpımı yapıldığında; ve sonuÃ§ olarak; 1-r+r²-r³+·······-r+r=1-r/(1+r) doğruluğu ispatlanır. Kamelot Kamelot, bir senfonik power metal grubudur. Grup, 1991 yılında, Tampa, Florida'da Thomas Youngblood ve Richard Warner tarafından kurulmuştur. 1991'de kurulan grup uzun bir süre keşfedilmeyi bekledikten sonra 1994 yılında Noise Records şirketiyle anlaştı ve ertesi yıl Ağustos ayında çıkış albümleri olan "Eternity" piyasaya sürüldü. Albüm basında en iyi çıkış albümleri arasında gösterildi. 1997'de bir sonraki albüm "Dominion" çıktı. Bu albüm ilk albümden çok daha fazla ses getirdi ve iyi bir satış grafiği yakaladı. Bir sonraki yıl Kamelot kadro değişikliğine gitmek zorunda kaldı. Grubun kurucu üyesi ve bateristi Richard Warner ve vokalist Mark Vanderbilt gruptan ayrıldı ve yerlerine baterist Casey Grillo ve vokalist Roy Khan (eski Conception grubu vokalisti) geçti. Grup iki yeni üyesiyle beraber, 1998'de, üçüncü stüdyo albümleri olan "Siége Perilous" müzik piyasasına sunuldu. Bu albüm grubun hayran kitlesinin daha da büyümesine yol açtı ve grup bu albümden sonra kapsamlı bir Avrupa turnesine çıktı. Bir sonraki yıl grup, yeni albümlerini hazırlama için Wolfsburg'taki Gate Stüdyosu'na girdiler. "The Fourth Legacy" adındaki yeni albümleri 1999 yılında sevenleriyle buluştu. 2000 yılının yazında "New Allegiance Tour" adı altında Almanya, Avusturya, İsviçre, Hollanda, Belçika, İtalya, Yunanistan ve İspanya'da konserler verdiler. Bu konserlerin kayıtlarıyla yine 2000 yılında ilk canlı albümleri olan "The Expedition" çıkarıldı. Birkaç ay sonra beşinci albümleri "Karma" 'yı sundular. Altıncı albüm "Epica" 2003'te çıktı. Albüm satışlarını desteklemek için grup Avrupa ve Japonya turnesine çıktı. Bu turnede alt grupları ise At Vance idi. Epica adlı albüm ve 2005 yılında çıkarılan yedinci albüm "The Black Halo" Johann Wolfgang von Goethe'nin ruhunu şeytana satan bir adam ile ilgili olan şiirsel oyunu Faust temalı konsept albümlerdi. Grup yedinci albümden sonra da Avrupa ve Japonya turuna çıktı. "Black Halo Dünya Turu 2005"in ilk kısmında baş grup olarak, Epica ve Kotipelto ile çaldılar. 2005'te ilk müzik videolarını "The Black Halo" albümünden "The Haunting (Somewhere in Time)" ve "March of Mephisto" parçalarına çektiler. İki klip de yönetmen Patric Ullaeus tarafından çekildi. 5 Ekim 2005'te Kamelot, gruba beşinci üye olarak Oliver Palotai'yi eklediğini duyurdu. (Klavye ve ikinci gitarist olarak.) "Black Halo Dünya Turu"'nun ikinci kısmını da Kuzey ve Güney Amerika (ABD, Kanada, Brezilya) ve de Hollanda, Belçika, İsveç ve Norveç'i ziyaret ederek tamamladılar. 11 Şubat 2006'da Oslo-Norveç'te Rockefeller Music Hall'de verdikleri konserin kayıtlarını konser DVD'si olarak piyasaya sürdüler. "One Cold Winter's Night" adındaki bu DVD, Almanya'da 17 Kasım 2006'da, diğer Avrupa ülkelerinde 20 Kasım 2006'da ve 21 Kasım'da da ABD ve Kanada'da piyasaya sürüldü. 2006'nın sonbaharında grup tekrar Wolfsburg-Almanya'daki Gate Stüdyolarına geri döndü ve Ghost Opera adlı albümlerinin hazırlıklarına başladı. 21 Mart 2007'de grup, resmi internet sitelerinden albümün 1 Haziran'da Almanya'da, 4 Haziran'da Avrupa'da ve 5 Haziran'da da Amerika'a piyasaya çıkacağını yayınladı. 2010 yılının Eylül ayında dokuzuncu stüdyo albümleri "Poetry for the Poisoned"ı piyasaya süren grup, bu albümün Special Edition versiyonuna DVD de eklemiştir. Mecnunn.com Sisplatin Sisplatin, kemoterapide kanseri tedavi etmek için kullanılan bir ilaçtır. Sisplatin, hızlı bir şekilde enzimatik değişime uğrayarak aktif olmayan metabolitlerine dönüşür. IV bolus uygulamayı takiben sisplatinin plazma düzeyleri bifazik şekilde azalır. Başlangıç plazma yarı ömrü 25-49 dakikadır ve dağılım sonrası yan ömrü 58-73 saattir. DNA çift zincirinde çapraz bağlanma yapar. Sisplatin esas olarak idrarla vücuttan atılır. Protein ve dokulara bağlanmanın çok fazla olması eliminasyon fazımn uzamasına veya tamamlanmamasına neden olur. İlk 5 gün içinde kümülatii idrarla eliminasyon, dozun %27-%43'ü kadar olmaktadır. Safra veya bağırsaklar yoluyla eliminasyon olup olmadığını saptamak için veriler yetersizdir. Böbrek yetmezliğinin sisplatinin vücuttan atılımı üzerindeki etkileri tam olarak değerlendirilmemiştir: böbrek fonksiyonu azalmış kişilerde vücuttan atılım bozulmuş olabilir. Böbrek fonksiyonu yetersiz olan hastalarda protein-olmayanlara bağlanan platinin plazma konsantrasyonları yükselmiş olabilir. Sınırlı sayıdaki veri sisplatinin hemodiyaliz ile asgari düzeyde uzaklaştırıldığını göstermektedir. Sisplatin ya tek başına veya onaylı diğer kemoterapötik ajanlarla kombine olarak aşağıda belirtilen hastalıkların palyatif tedavisinde endikedir: Metastaz olmuş testis tümörleri: Uygun cerrahi müdahale ve/veya radyoterapi yapılmış metastaz olmuş testis tümörleri olan hastalarda, onaylanmış diğer kemoterapötik ajanlarla birlikte yerleşik kombinasyon tedavisinde. Metastaz olmuş över tümörleri: Uygun cerrahi müdahale ve/veya radyoterapi yapılmış metastaz olmuş över tümörleri olan hastalarda, onaylanmış diğer kemoterapötik ajanlarla birlikte yerleşik kombinasyon tedavisinde. Yerleşik kombinasyon tedavisi sisplatin ve siklofosfamid içerir. Sisplatin tek ajan olarak, daha önce sisplatin tedavisi görmemiş, standart kemoterapiye dirençli metastaz olmuş över tümörleri olan hastalarda ikincil tedavi olarak endikedir. Sisplatin, cerrahi müdahale ve/veya radyoterapi gibi lokal tedavilere artık cevap vermeyen tranzisyonel hÃ¼cre mesane kanseri olan hastalarda tek ajan olarak endikedir. Bu ilaca veya diğer platin içeren bileşiklere karşı aşın hassasiyeti olduğu bilinen hastalarda, Daha önce varolan böbrek yetmezliği veya işitme kaybı olan hastalarda, Omurilik baskılaması (miyelosüpresyon) olan hastalarda, Dehidratasyonu olan hastalarda sisplatin kontrendikedir. Sisplatin, sadece, kanser kemoterapötik ajanlarının uygulamasında tecrübeli olan doktorların gözetiminde uygulanmalıdır. Tedavi ve olabilecek komplikasyonlara uygun müdahaleyi temin için yeterli diyagnostik ve tedavi edici gereçler el altında bulunmalıdır. Acil durum Acil durum, hemen müdahale ya da reaksiyon gerektiren, beklenmeyen ve ciddi olay ya da durum. Yaralanma, kalp krizi, mahsur kalma, yangın, ev ve iş kazaları ya da trafik kazaları gibi birçok durum, olayın ciddiyetine göre "acil durum" sayılabilir ve polis, itfaiye, sağlık ekibi gibi acil durum servislerinin müdahalesini gerektirebilir. Türkiye'de emniyet müdürlükleri, jandarma, belediyelere bağlı itfaiye teşkilatları, Sağlık Bakanlığı gibi kurumlarca kullanılan değişik acil durum telefon numaraları bulunmaktadır. Acil durum numaralarının tamamı, gerek sabit, gerek cep telefonları ve gerekse telefon kulübelerinden "ücretsiz" olarak aranabilir. Bunun yanı sıra acil durum servisleri arandığında operatör otomatik olarak arayan kişinin yerini belirler. Cep telefonları kapsama alanı dışında olduğu (çekmediği) durumlarda dahi, eğer telefonu kapsayan başka bir operatör varsa acil servis numaralarını aramak mümkündür. Türkçeye, İngilizce ""emergency"" sözcüğünün karşılığı olarak giren ve hemen müdahale gerektiren tüm durum ve haller karşılığı olarak kullanılan bir sözcüktür. Türkçe askerî literatürde zaman zaman "emercensi" kavramı da aynı anlamda kullanılır. ABD afet literatüründe "yerel imkânların yetmemesi halinde, federal kaynakların da kullanılmasını gerektiren ve Başkan tarafından karar verilen her durum veya olay" olarak tanımlanmaktadır. Tıpta yaygın olarak kullanılan bu terim, afet literatürümüze 17 Ağustos 1999 Gölcük depreminden sonra, Dünya Bankası'nın önerisi ile girmiştir. Sabuncuoğlu Şerefeddin Sabuncuoğlu Şerefeddin (1385 - 1468), Osmanlı döneminde tıp alanında önemli eserler vermiş Türk hekim ve cerrah. İlk Türkçe cerrahi eserin sahibidir. 1385 yılında Amasya’da doğmuştur. Dedesi Sabuncuoğlu Hacı İlyas Çelebi ve babası Ali Çelebi de hekimbaşılık yapmış olan Sabuncuoğlu, Amasya'daki Bimarhane'de Burhaneddin Ahmed’den tıp eğitimi aldıktan sonra yine burada 17 yaşında hekimlik yapmaya başlamıştır. Sabuncuoğlu Şerafeddin 14 yıl boyunca da Bimarhane'de çalışmalarını sürdürmüştür. Yaptığı çalışmalar sonucunda zamanla adı bütün Anadolu'da duyulmuştur. Şu anda adına bir hastane bulunur. Eserlerinde dönemin yaygın bilim dili yerine Türkçeyi tercih etmiş ve sadece tıp alanında eserler vermiş olan Sabuncuoğlu'nun tıp ve cerrahi ile ilgili biri tercüme ağırlıklı diğer üçü telif olmak üzere dört eserinin varlığı bilinmektedir. Akrabadin Tercümesi II.Beyazıt'ın valiliği döneminde hekimbaşı ve diğer hekimlerin talebi üzerine Şerafeddin Zeyneddin bin İsmail-ül Cürcani'nin "Zahire-i Harzemşahi" adlı eserindeki Akrabadin bölümünün çevirisidir. Sabuncuoğlu tercümeye iki bölüm eklemiştir. Sabuncuoğlu'nun önerdiği Türkçe tıp terimleri tercümeye ayrı bir önem katmaktadır. Tanınmış olan ikinci eseri "Cerrahiyyetü'l Haniyye"dir. Eserin bilinen üç kopyasından ikisi İstanbul Fatih Millet Kütüphanesinde diğeri de Paris Bibliotheque National'dedir. Eserde 138 resim ve 168 alet resmi bulunmaktadır. Mücerrebname adlı eseri Sabuncuoğlu'nun hayvanlar ve kendi üzerinde denediği ilaçlardan oluşan özgün bir eserdir. Yazarın bir diğer önemli eseri Cerrahname'dir. Bilim dünyasına ilk defa 1920 yılında Doktor Hakkı Uzel tarafından yayınlanan bir makalede tanıtılan Sabuncuoğlu'nun eserleri günümüz diline İlter Uzel tarafından aktarılmıştır. Kaynaklar: Salihoglu Z, Basagaoglu I. Türk Cerrah Şerafeddin Sabuncuoğlu’nun 15. yüzyıldaki anestezi teknikleri, 5 .balkan tıp tarihi ve etiği kongresi 11-15 Ekim 2011, İstanbul Basagaoglu I, Karaca S, Salihoglu Z Anesthesia Techniques in the Fifteenth Century by Serafeddin Sabuncuoglu: Anesth Analg 2006;102:1287â€“99 Başağaoğlu I. Salihoğlu Z, Karaca S. Anesthesia techniques by Serafeddin Sabuncuoglu. 5 th international congress, international society for history medicine,25-28 Ekim 2010,İstanbul. Şerefeddin Sabuncuoğlu tarafından 1468 (H.873) yılında yazılmıştır. Çevresindeki hekimlerin de isteği üzerine 60 yıldan fazla süren hekimliğinde yaşadığı deneyimlerini ve deneylerini Türkçe olarak kaleme almıştır (dönemin bilim dili Arapça-Farsça olmasına rağmen). Mücerrebname (Deneysel Tedavi Yöntemleri Kitabı) bir ‘deneysel tıp’ kitabıdır. Burada anlattığı deneylerinden iki örnek verecek olursak; Bir gün zehirli bir yılanı (engerek) olduğunu söyleyen yılancı gelir ve Sabuncuoğlu yapmış olduğu tiryaka güvenir ancak test etmek ister. Bunun üzerine yılanı getirtirir (önceden tiryakı içmiştir) ve sol elinin orta parmağını ısırttırır. Sonra bu tiryaktan şerbet yapıp içer ve yılanın ısırdığı yere de tiryaktan sürer ve yılan zehrinin parmağında ya da vücudunda bir etkisi kalmadığını söyler. Zehri kendi üzerinde denemesi onun ilacına ne kadar güvendiğinin ve cesaretinin de bir kanıtıdır. Tiryakının tazeliğini ve etkisini ölçmek için bu kez de bir horoz üzerinde deney yapar. Bir gün yine bir yılancı güçlü zehri olan bir yılanının olduğundan bahseder, yılanı inceleyen Şerefeddin zehrin kuvvetli olduğunu fark eder ve bu defa da bir horoz getirir. Horozun budunun tüylerini yolar ve yılana 3 kez ısırtır. Bu defa tiryaktan küçük parçalar hazırlayıp horoza yutturur ve merhem şeklinde hazırladığı bir kısmını da yılanın ısırdığı yere sürer, horozu kümese geri koyar ve gözlem altında tutar. Bir süre sonra horozun yara yerinin yeşillendiğini görür. Ertesi gün tekrar gelip kontrol eder ve yeşil rengin kızarıklığa döndüğünü görür. Böylece tiryakın başarısını bir kez daha kanıtlamış olur. Burada kullandığı tiryakın Tiryak-ı Faruk olduğunu belirtir. Deneyimlerine birkaç örnek verecek olursak; Sabuncuoğlu ve yardımcısı İstanbul’dan Amasya’ya dönerken bitlenmişler. Tedavi için cıva ve çam reçinesini karıştırıp, keten ipliğinden de fitili hazırlayıp ilacı sürerek boynuna bağlamış, kalanını da koltuk altlarına sürmüştür. Daha sonra bu yöntemin daha önce omzunda var olan ağrıyı da giderdiğini görmüştür. Amasya’ya döndüğünde bu tedaviyi de kullanmıştır. Bir başka örnek de çocuk düşürücü ilaç ile ilgilidir. Ana karnında ölen bir çocuğun düşürülmesi için verdiği ilacın rahimde oluşan ura da iyi geldiğini görmüştür. Bir hastalığı tedavi edemediğinde bu konuda bilgisi olan kişilerin yöntemini ve o konudaki eksiğini alçakgönüllülükle kabul edebilmiş ve o kişilerden tedaviyi öğrenmiş, hekimlik ahlakına sahip bir kişidir. Bunların yanında Mücerrebname ilaçlardan bahseder. İlaçların hazırlanışı, hastalıklara göre kullanılışı ve kullandığı malzemeler anlatması bakımından bir ‘ilaç rehberi, bugünkü anlamda bir farmakopeye’ benzer. Yirmiden fazla drog kullanarak hazırladığı ilaç terkiplerini en çok kullanılanlara öncelik verecek şekilde sıraladığı bu eseri 17 bölümden oluşmaktadır. En çok kullanılanlara öncelik verecek şekilde sıraladığı bu eseri 17 bölümden oluşmaktadır. 1.Bölüm: Tiryaklar(Antidot) 2.Bölüm: Macunlar 3.Bölüm: Daireikler ve Toz İlaçlar 4.Bölüm: Yakı ve Yakı Türü İlaçlar 5.Bölüm: Astranjan İlaçlar ve Fumigasyon İlaçları 6.Bölüm: Fitil ve Ovüller 7.Bölüm: Şurup ve Gargaralar 8.Bölüm: Göz Hastalıklarında Kullanılan İlaçlar 9.Bölüm: Tablet ve Pastiller 10.Bölüm: Cerahat Giderici İlaçlar 11.Bölüm: Merhemler ve Yağlar 12.Bölüm: Lavmanlar 13.Bölüm: Kusturucular 14.Bölüm: Burun Kanamasını Dindirici İlaçlar 15.Bölüm: Tabletler 16.Bölüm: Ağız, Boğaz, Diş, Dudak ilaçları 17.Bölüm:Enfiye ve Kuturlar Sabuncuoğlu bunları hazırlarken Hipokrat, Galen, İbn-i Sina gibi önemli önemli hekimlerin eserlerinden öğrendiğini, kaynağını belirterek yazmıştır (“…sıfat-ı Zerur kim Calinos terkib itmişdür…”).Bu da onun dönemine dek gelen önemli tıp eserlerini incelediğini göstermektedir. Terkipleri hazırlarken kullandığı genel yöntem “önce drogları havanda dövüp toz haline getirmiş, eleyerek diğer katı maddelerle karıştırmıştır. Bu karışımlar ya doğrudan kullanılan ya da kaynatılarak yoğunlaştırılan veya öz suyu alınan preperatlardır.”Sabuncuoğlu ilaçları hazırlarken etki ve kullanım alanlarını anlatmış, hangi soruna hangi ilaç, ilacın içindeki drogların dozu ve hangi ilaçlarla birlikte kullanılması gerektiğini açıklamış. Hastalarda gördüğü olumlu-olumsuz etkileri belirtmiştir. Terkiplerde kullandığı bitkisel droglara birkaç örnek verelim; · Bezr-i Bassal(soğan): gaz söktürücü, ateş düşürücü, sindirimi kolaylaştırıcı. ·Zaferan(safran): ağrı kesici, midevi ve tiryak terkiplerinde kullanılır. ·Gül(gül):yumuşatıcı, sindirimi kolaylaştırıcı, göz hastalıklarında ve tiryak terkiplerinde kullanılır. Sonuç olarak Sabuncuoğlu, çevresindeki hekimlerin de anlayabilmesi için dönemin bilim dili Arapça ve Farsça yerine Türkçe olarak kaleme aldığı bu eser Osmanlı Dönemi’nin ilk Türkçe Deneysel Tıp Kitabı olma özelliği taşır. Eserinde alıntı yaptığı yerlerde kaynak göstermiş, bilgilerini anlatırken ayrıntılara dikkat etmiş, hastalarına deneme yoluyla yaptığı tedavilerini gözlemleyerek not almış ve bunları eksiksiz olarak gizlemeden aktarmış olması onun bugünkü etik yaklaşıma uygun olduğunu göstermektedir. Sadece tıp alanında üç eser kaleme alan Sabuncuoğlu’nun bu eseri tıp ve eczacılık alanında önemli bir kaynaktır. Chris Adler Chris Adler (d. 23 Ekim 1972), Amerikan groove metal grubu Lamb of God'ın bateristi. Piyano, akustik gitar, bas gitar ve saksafon çaldığı diğer çalgılardır. Grup arkadaşı olan gitarist Willie Adler'in aynı zamanda kardeşidir. Lamb of God'dan önce çeşitli yerel gruplarda çalmış, daha sonra Mark Morton ve John Campbell ile birlikte Lamb of God'ı kurmuştur. Megadeth'in 2015'te çıkaracağı albümde konuk baterist olarak yer almıştır. Twinleri ve heel-toe tekniğiyle ünlü olan Adler, adına çıkarılmış Mapex Black Panter davul serisini, Meinl zillerini ve imzalı Promark bagetlerini kullanmaktadır. Mehmet Çakır Mehmet Çakır (d. 4 Ocak 1984, Balâ), 2. Lig ekiplerinden Kastamonuspor 1966'da forma giyen Türk futbolcudur. İlk futbol eğitimini 10 yaşında Şekerspor'da aldı. Ardından Gençlerbirliği altyapısında ve Gençlerbirliği Asaş/Oftaş'ta oynadı. Ziya Doğan'ın Gençlerbirliği teknik direktörü olduğu 2005-2006 sezonunda Gençlerbirliği'ne transfer oldu. Süper Lig'de forma giydiği ilk sezonda (2005-2006) 33 maçta 2.765 dakika Gençlerbirliği forması giydi ve bu maçlarda 14 gol atıp, 8 asist yaptı. 2006-2007 sezonunda 8 gol atıp, 8 asist yaptı. Süper Lig'de oynadığı süreçte Gençlerbirliği formasıyla 89 maçta 27 gol kaydetti. Gençlerbirliği'nde ve Süper Lig'de oynadığı ilk maç; 2005-2006 Sezonu Turkcell Süper Lig 1. Hafta Maçı, Gençlerbirliği 0-0 Fenerbahçe maçıdır. 2008 2009 sezonunda Ankaraspor'da forma giyen Mehmet 2009 2010 sezonunun başında MKE Ankaragücüne 1 yıllığına kiralanmıştır. 2010/2011 sezonu ara transfer döneminde Trabzonspor'a transfer olmuştur. Trabzonspor'a transferinden sonra beklentileri karşılayamamıştır. 2011-12 sezonunun başında takıma transfer edilen yeni forvet oyuncuları yüzün forma şansı iyice zora girdiğinden takımdan ayrılması söz konusu olmuştur. Nitekim transfer döneminin son haftalarında Kardemir Karabükspor'dan gelen transfer teklifini kabul ederek buraya transfer olmuştur.Transfer sezonunun son günü olan 6 Eylül 2013 tarihinde eski takımı MKE Ankaragücü'ne geri dönmüştür. Burada 17 numaralı formayı sırtına geçirmiştir. 2013-2014 sezonunun ilk yarısında çıktığı 13 maçta 3 gol atmıştır. 2014-2015 sezonunu Elazığspor'da geçirdikten sonra 2015-2016 sezonunda Samsunspor'a transfer olmuştur. 2016-2017 sezonu devre arasında Kastamonuspor 1966 ile anlaşmıştır. 11 kez Türkiye U-21 millî takımına davet edilen Mehmet Çakır bu müsabakaların hepsinde forma giyme fırsatı bulmuştur ve bir gol kaydetmiştir. Kalecik, Kozaklı Kalecik, Nevşehir ilinin Nevşehir ilçesine bağlı bir kasabadır. Kasabada PTT, Ortaokul, Sağlık Ocağı, Kütüphane, Kanalizasyon, Su Şebekesi, Akaryakıt İstasyonu ve Kooperatif mevcuttur. Ayrıca, Düğün Salonu, Çay Bahçesi ile İtfaiye teşkilatı faaliyet göstermektedir. UluslararasÄ± yazarlar listesi Edmond Jabès (1912-1990) F Musa'nın Çocukları Musa'nın Çocukları, gazeteci yazar Ergün Poyraz'ın, Recep Tayyip Erdoğan ve eşi hakkında hazırladığı kitabıdır. Recep Tayyip Erdoğan ve eşi Emine Erdoğan'ın ailesel ve etnik kökenlerini, din temelli ilişkilerinin ele alındığı kitapta; Erdoğan'ın Yasin el-Kadı, Usame bin Ladin, Ülker Gıda Grubu istihbarat örgütleri ve adı geçenlerle Tayyip Erdoğan'ın ilişkisi olduğu iddia ediliyor. Kitapta Erdoğan başkanlığındaki Adalet ve Kalkınma Partisi'nin bir genel başkan yardımcısı tarafından, CIA, Mossad ve MI-5 gibi resmi haberalma örgütlerine şikayet edilmiş olduğu iddia ediliyor. Karboplatin Karboplatin, bazı kanser türlerinin tedavisinde kullanılan bir kemoterapi ilacıdır. SavaÅŸ topu Savaş topu, geniş boru şeklinde olup ağır gülleleri uzak mesafeye ateşlemek için dizayn edilmiştir. İlk defa Çin'de ve sonra Avrupa'da kullanıldı. Onlar ağır silahların ilk örneklerindendi. Avrupa'da ilk top muhtemelen Fas ve Hristiyan İspanya'sında görüldü. İngiliz topu, ilk defa Yüz Yıl Savaşlarında 1346 yılında "Crécy Savaşı" (26 Ağustos 1346'da Kuzey Fransa'daki Crécy (Kresi) yakınındaki muharebe: (Yüz Yıl Savaşları'nın en önemlilerinden birisidir) kullanılan ilkel bir toptu. Ortaçağın sonu daha güçlü ve daha geniş topların imalini ve onların dünyada yayılma mücadelesini gördü. Doğu Asya dünyanın en geniş toplarından bazılarının imalini (Hindistan Jaivana topu gibi) gördü. Günümüzde hâlâ farklı türlerde toplar kullanılmaktadır. Top sözcüğünün ilk topların kullandığı güllelerden gelmektedir. Avrupa dillerinde ise canon (top) eski Fransızca'ya eski İtalyanca'dan "Cannone" den gelir. Eninde sonunda Latince Canna (tüb, boru) dan türer. Latinceleşmiş kelime top silah olarak İtalya'da 1326'dan beri kullanılıyordu ve 1418'de İngiltere'de de "bombardum", veya "bombard" (topa tutmak, bombardıman etmek) en erken top için kullanılıyordu. Fakat 1430'dan sonra sadece en geniş silahları işaret etmeye geldi. Cannon (top) ismin tekil ve çoğul her ikisi için de geçerlidir. "cannons" kullanılıyor olsa bile. Modern zamanda bu terim yivli makineli silah 20 mm veya daha fazla kalibreye atfedilir. Böyle silahlarda farklılık olmasına rağmen genel olarak topa referanslanır. Terim özellikle ateş etmek için dizayn olmuş 42 lb yi referans alır. Karşıt olarak "Demi-cannon 32 lb " (yarı cannon:17.nci yüzyılda deniz topu), "Culverin 18 lb" (Ortaçağ topu) veya "Demi-culverin 9 lb". Topçulukta ilk ayrım karada kullanılan top (cannon) ile savaş gemilerinin güvertesindeki top (gun) arasında doğmuştur. 20. yüzyılın başında havacılığın doğuşuna kadar topçulukta başlıca ayrım bu olmuşur. Ayrıca seyyar ve sabit toplar, yatay ve dikey atış eğrisi (havan) olan toplar gibi ayrım ve tanımlar da vardır. Top, bazı müzik parçalarında vurmalı çalgıların bir çeşidi için kullanılabilir. En iyi bilinen örneği Tchaikovsky'nin 1812 Uvertürü'dür. Bu eser orkestra ile Borodino Savaşı'nı (7 Eylül 1812'deki Fransız, Rus savaşı olup Napolyon Savaşları'nın en geniş ve kanlı tek günlü savaşıdır) anlatır. Bu versiyon 1950 yılında Minnepolis Orkestrası tarafından ilk defa top ateşi kayda depo edilerek yapıldı. Takip eden aynı kayıtlar diğer gruplarca yapılmıştır. Top ateşi Temmuzun 4 ünde yıldönümünde Boston Pops tarafından onların yıllık konserlerinde Charles nehri sahillerinde, Ulusal Senfoni Orkestrası tarafından onların yıllık konserinde US Capitol binası basamaklarında kullanılır. Hard rock orkestrası AC/DC'de topu şarkıları " For those about to rock, we salute you" da kullanır. Aynı isimli albüm, kapağında top resmini içerir. Ctesibius Alexander Yunan mucit ve matematikci (MÖ 285-MÖ 222) sıkıştırılmış havayı kullanarak topun ilkel şeklini icat etti (MÖ 200). Ateş mızrakları, barut itmeli oklar en az 1132'de Çin de kullanılıyordu. Ateşli silahlar ile ilgili belgelenmiş ilk kayıt 1132'de Çin'deki Fujian bölgesindeki bir şehrin ele geçirilmesinde bambudan yapılmış ateşli silahların kullanıldığıdır. Ateşleme için barut kullanılıyordu. Song Hanedanı (960-1279) döneminde kullanılan bu ateşli silahda sonradan bambunun yerini bronz tübler aldı ve bunlarla demir toplar atılıyordu. Bu yeni silahlar terminoloji değişikliğine neden oldu. Ateş mızraktan "hou gaing" ateş tübe "huo tang". Tüb bronz havan topu veya bronz ilk defa Song Hanedanı'nın Moğollar ile savaşında görüldü. Çinliler 3000 den fazla bronz veya demir dökme topu Çin Seddi üzerine Moğollara karşı savunma için kurdular. Silahlar Moğol fatihleri tarafından alındı ve aynı zamanda Kore'de kullanıldı. Barbra Streisand Barbra Joan Streisand, (d. 24 Nisan 1942; Brooklyn, New York) Amerikalı şarkıcı, oyuncu, yönetmen, prodüktör ve yapımcı. Güçlü ve tutkulu sesiyle ve söylediği romantik şarkılarla da "(The Way We Were)" tanınan oyuncu, 24 Nisan 1942'de Brooklyn'de (New York) doğdu. Erasmus Hall Lisesi'ni bi­tirdi. Üniversite eğitimi almamış olmasına karşın, 1995'te Brandeis Üniversitesi tarafından verilmiş 'Fahri Doktora' unvanına sahip. Gerçekte Barbara olan adını, 'kimseye benzememesi için' Barbra olarak değiştirdi. Yıllarını kendi özel gülünü yetiştirmeye adadı, yarattığı güle kendi adını verdi. 1968'de "En İyi Kadın Oyuncu Oscarı"nı, Katherine Hepburn ile paylaşmıştı. Streisand çok sık olmasa da, beste çalışmaları da yapmıştır. Bu yaptığı bestelerle de pek çok ödüle layık görülmüştür. Barbra Streisand, kariyerine 1960'lı yılların başında New York'ta çeşitli kulüplerle çalışarak başladı. Birkaç yıl boyunca kulüplerde çalışan Streisand, 1963 yılında çıkardığı ilk albümü "The Barbra Streisand Album" ile müzik dünyasına ilk adımını attı. Bu albümle birlikte idolu olan Judy Garland'ın televizyon programına katılan Streisand, hem Garland ile düet yapma şansına sahip oldu, hem de geniş kitleler tarafından tanınmaya başladı. 1964 yılında hem "Funny Girl" (Komik Kız) müzikalinde Fanny Brice rolunü alarak, hem de liste başı şarkısı People ile asıl çıkışını gerçekleştirdi. Funny Girl müzikalinde 200'e yakın gösteri sergileyen Streisand, 1967 yılında New York Central Park'ta 100.000 kişiye verdiği halk konserinde şarkısının sözlerini unutunca sahne korkusu yaşamaya başladı ve 90'lı yıllara kadar halk konseri veremedi. 1968 yılında büyük başarıyla sergilediği Funny Girl müzikalindeki Fanny Brice rolünü beyaz perdede oynaması için gelen teklifi kabul etti ve bu rol için En İyi Kadın Oyuncu Akademi Ödülü'nün sahibi oldu. Bununla birlike sinemaya da göz kırpan Streisand, albüm çalışmalarının yanına film çalışmalarını da ekledi. Streisand'ın sanat hayatında aldığı ödüller epey yer tutmaktadır. İlk TV progra­mı "My Name is Barbra", 1965'te Emmy ve Peabody ödülleri kazandı. 1995 yılında Barbra Streisand; "The Concert" adlı müzik programıyla iki Emmy ödülü daha aldı. "Evergreen" adlı şarkısıyla Akademi Ödülü'nü kazanan 'ilk kadın besteci' oldu. Konser fobisi olan Barbra Streisand, artık hayır işlerine önem verdiğini belirterek iki dev konserle aktif sahne yaşamına veda etti. Ancak 2006 yılında tekrar sahnelere döndü. Streisand, çok sık olmasa da, verdiği konserlerle en çok kazanan kadın sanatçı unvanına da sahip olmuştur. Irak işgali öncesi eski ABD Başkanı George W. Bush'un barışçıl çözüm yollarına başvurma ko­nusunda isteksiz olduğunu, muhtemel bir savaşın her iki ülkeye de telafi edilmez zararlar vereceği­ni söyleyerek muhalif bir tavır sergilemişti. Streisand'ın ayrıca ABD'nin eski başkanlarından Bill Clinton'la da çok sıkı bir dostluğu var. Barack Obama'nın başkan olduğuna da çok sevindiği ve başkanlığa aday olduğu dönemde de para toplama amaçlı Obama adına bir yemek ve konser düzenlediği biliniyor. South Park adlı çizgi dizide Barbra Streisand en nefret edilen kişilerin başında yer alır. The Simpsons'da da adı 'küfür niyetinde' kullanılmıştır. Streisand, kıyı erozyonu ile ilgili çalışmalar yapan fotoğrafçı Kenneth Adelman'a çektiği bir fotoğrafta Malibu, Kaliforniya'daki evinin göründüğü gerekçesiyle 2003'te dava açtı. Söz konusu fotoğraf, dava açılmadan önce ikisi Streisand'in avukatları tarafından olmak üzere toplam altı kez indirilmişti. Dava açılmasıyla birlikte fotoğraf çok ilgi gördü ve internette yayıldı. Sonuçta dava reddedildi. Techdirt'ten Mike Masnick, 2005'te bu olaydan yola çıkarak "Streisand etkisi" terimini kullanan ilk kişi oldu. Sayısız ödüle sahip olan Barbra Streisand'ın ödüllerinden ve adaylıklarından derlemeler (Çoğu adaylığı ve ödülü Grammy içermektedir.) Bazlambaç, Çekerek Bazlambaç, Yozgat ilinin Çekerek ilçesine bağlı bir beldedir. Yozgat il merkezine 90, Çekerek ilçe merkezine 18, en yakın ilçe olan Aydıncık'a 10 km. uzaklıktadır. Kasabanın iklimi tipik bir orta karadeniz bölgesi iklimidir. İklim olarak daha çok Tokat ve Amasya ile benzerlik gösterir. Geçim kaynakları tarım ve hayvancılığa dayanır. Kasabada ilköğretim okulu vardır. İçme suyu şebekesi ve kanalizasyon şebekesi vardır. PTT şubesi yoktur, ancak PTT acentesi vardır. Sağlık ocağı vardır. Kasabaya ulaşımı sağlayan yol ve kasaba içindeki yollar asfalt olup kasabada elektrik, sabit telefon ve GSM ler aktiftir. Douglas DC-1 Douglas DC-1 Ünlü DC (Douglas Company) serisinin ilk uçağıdır. Yapılışı "Transcontinental & Western Air" (TWA) şirketinin Fokker modeli bir uçağının 1931 yılında Kansas yakınlarında kaza yapması ile başlamıştır. Sekiz kişinin ölümü ile sonuçlanan bu kazaya uçağın aksamındaki ahşap malzemenin neden olduğu öne sürülmüştür. Zaman, su ve yüksek irtifadaki süret nedeni ile ahşap malzemeyi bağlayan yapıştırıcı materyallerin bozulması kazanın sebebi olarak görülmüştür. Kazayı izleyen günlerde sivil havacılık kurumu yolcu taşımacılığında kullanılan uçaklarda bazı standartlar getirme kararı almıştır. Bunların en önemlisi ahşap malzemeden uzak durulması idi. Bunun üzerine TWA şirketi dört üreticiye, üç motorlu ve 12 yolcu kapasiteli bir uçak tipi için sipariş vermek üzere bilgi istedi. Ancak bu uçağın şu özellikleri taşıması gerekiyordu; Douglas şirketi bu özellikleri içeren bir uçak geliştirdi, ancak iki motorluydu. Yine de şirket sahibi Donald Douglas, Sr. TWA şirketine davet edildi. Yaklaşık 100 uçak üzerine pazarlık yapıldı. 1. Haziran. 1933'te ilk prototip uçak Douglas DC-1 adıyla test uçuşlarına başladı. Testlerin altıncı ayında rekabet koşullarına uygun olmak için modelde bazı modifikasyonlar yapıldı. Yolcu kapasitesi 14'e çıkarıldı. Motorlar güçlendirildi ve modelin adı Douglas DC-2 oldu. Prototip model ise 1938 yılında İspanya'ya "Líneas Aéreas Postales Españolas" (L.A.P.E.) şirketine satıldı. Tek DC-1 1940 yılında geçirdiği kazayla gökyüzüne veda etti. Douglas DC-2 Douglas DC-2 Çift motorlu ve 14 yolcu kapasitesine sahip, Douglas şirketince 1934 yılında imaline başlanmış olan uçak. Boeing 247 ile yarış halinde görülmüştür. Geliştirilmesi sonucu oluşan sonraki model DC-3 havacılık tarihinin en mükemmel tasarımlarından biri olarak kabul edilmektedir. 1930'lu yılların başında olan bir uçak kazası nedeni ile imalatta ahşap materyalden uzak durma fikri doğmuştur. Metal konstriksüyon üzerine yapılan çalışmalar sonucu Douglas TWA şirketi için DC-1 prototipini üretmiştir. Bu arada diğer bir havayolu şirketi United Airlines ise Boeing 247 üzerinde yoğunlaşmıştır. TWA daha sonrasında geliştirilen DC-2 modelinden 20 adet sipariş vermiştir. Bu modelin DC-1 prototipinden farkı iki koltuk fazla olması ve daha güçlü motorlarıdır. Etkileyici model Avrupa'da da pek çok havayolunca tercih edilmiştir. Uçağa olan güven nedeni ile Ekim 1934'te KLM ilk DC-2 model uçağını MacRobertson Hava Yarışına sokmuştur. Yarış Londra-Melbourne arasında olmuş ve 20 uçak katılmıştır. 90 saat 13 dakikalık süre ile de Havilland DH.88'in ardından ikinci olarak yarışı bitirmiştir. Toplam 156 DC-2 üretilmiştir. Halen ticari uçuşta olan yoktur. Günümüzde birkaç adet DC-2 uçağı kalmıştır. Cuauhtémoc Blanco Cuauhtémoc Blanco Bravo (d. 17 Ocak 1973), Meksikalı futbolcudur. Blanco, 2004 ve 2005 yıllarında Meksika'da yılın futbolcusu seçilmiştir. 95 kez Meksika millî futbol takımı forması giymiştir. Ayrıca Meksika millî takımıyla 1998 ve 2002 Dünya Kupalarında da boy göstermiştir. 2012 başından beri Meksika ikinci ligi takımı Dorados de Sinaloa forması giymektedir. Buğurören, Orta Buğurören, Çankırı ilinin Orta ilçesine bağlı bir köydür. Çankırı il merkezine 86 km., Orta ilçesine 18 km. uzaklıktadır. Büğdüz, Orta Büğdüz, Çankırı ilinin Orta ilçesine bağlı bir köydür. Çankırı iline 65, Orta ilçesine 4 km uzaklıktadır. Büğdüz ve diğer köyler için "Orta"; bir alışveriş alanı, gezi alanı ve resmî işlerin gerçekleştirildiği alandır. Derebayındır, Orta Derebayındır, Çankırı ilinin Orta ilçesine bağlı bir köydür. Köyün adı Oğuz boylarının Bayındır kolunun isminden gelmektedir. Çankırı il merkezine 76 km, Orta ilçesine 13 km uzaklıktadır. DoÄŸanlar, Orta Doğanlar, Çankırı ilinin Orta ilçesine bağlı bir köydür. EL YAPIMI TATLI SU BÖREĞİ BANDIRMA TATLISI BAZLAMA VE ÇÖREK jklşi,,,, Çankırı iline 76 km, Orta ilçesine 11 km uzaklıktadır. Gökçeören, Orta Çankırı İli'nin Orta İlçesine bağlı bir köydür. 1579 tarihli bir tahrir kaydında Kengırı(Çankırı) Sancağı'nın Karıpazarı(Orta)Kazâsında "Gökçevirân"(Gökçeören) karyesinde "Perâkende" adıyla bit Türkmen cemaatinin kaydı düşülmüştür. Bu cemaatin hane sayısı 1579 yılı itibarıyla 7'dir. Çankırı iline 74 km, Orta ilçesine 9 km uzaklıktadır. HasanhacÄ±, Orta Hasanhacı, Çankırı ilinin Orta ilçesine bağlı bir köydür. Köy, Orta ilçesine bağlıdır. Çankırı iline 71 km., Orta ilçesine 6 km. uzaklıktadır. Alçak seviyeli tepelerin ortasındaki bir vadi içindedir. Köyün; kuzeyinde Salur, Büğdüz ve Yuva, güneyinde Gökçeören ve Yeşilköy, doğusunda Yaylakent, batısında ise Derebayındır yer alır. Köyün deniz seviyesinden yüksekliği 1292 metredir. Karaağaç, Orta Karaağaç, Çankırı ilinin Orta ilçesine bağlı bir köydür. Ä°ncecik, Orta İncecik, Çankırı ilinin Orta ilçesine bağlı bir köydür. Köyün adının dar patika yollarından geldiği sanılmaktadır. 1882 yılında yapılmış camisiyle yaklaşık 3 yüzyıldan uzun bir tarihi bulunmaktadır. Bölgenin daha önceden Rumlar tarafından kullanıldığı yapılan kazılarla ortaya çıkmıştır. Yörük gelenekleri yürütülmektedir. Çankırı iline 88 km, Orta ilçesine 23 km uzaklıktadır. Köyun 1 km aşağısında Güldürcek barajı bulunmaktadır. Kayılar, Orta Kayılar, Çankırı ilinin Orta ilçesine bağlı bir köydür. Çankırı iline 74 km, Orta ilçesine 11 km uzaklıktadır. Köyün ekonomisi tarım ve hayvancılığa dayalıdır. Köyün ekonomisi genel anlamda bal üretimine dayalıdır. Kayıören, Orta Kayıören, Çankırı ilinin Orta ilçesine bağlı bir köydür. Çankırı iline 86 km, Orta ilçesine 21 km uzaklıktadır. Köy tarafındaki araziler genellikle; ahlat, kuşburnu, aluç, armut, süpürgelik, kavak, söğüt vb. ağaçlarla kaplıdır. Genellikle tarımsal faaliyetler köy tarafındaki arazilerde yapılmaktadır. Yani tarlalar çoğunlukla bu kısımdadır. Yayla tarafındaki araziler ağırlıklı olarak; çam, meşe, gürgen , kavak ve söğüt ağaçlarıyla kaplıdır. Bol bol çayırlık arazi vardır. Güldürcek Barajı, köyün hemen dibindedir. Barajda yüzmek yasak olup tatlı su balıkçılığı gerek kooperatif bünyesinde tekne ile, gerek şahısların oltaları ile yapılmaktadır. KÄ±rsakal, Orta Kırsakal, Çankırı ilinin Orta ilçesine bağlı bir köydür. Köy komşusu Sakaeli'nden gelen ilk yerleşimciler tarafından kurulmuştur, daha sonra köye aynı çevrede bulunan mezralardan yerleşenlerle nüfus artmıştır. Halkı Kıpçak ve Türkmen asıllıdır. Kıpçaklar genelde Sakaelinden çıkmaktadır. Çankırı iline 73 km., Orta ilçesine 5 km. uzaklıktadır. Kısaç, Orta Kısaç, Çankırı ilinin Orta ilçesine bağlı bir köydür. Köyün adının Türk dil Kurumu verilerine göre:Kıskaç' tan türeme olduğu belirtilmektedir. Kıstırma tutma anlamıda taşımaktadır. Çevredeki köy isimleri Oğuz boyların isimleri olduğundan muhtemelen Atalarımız Oğuz Türkleri idiler.Ve Kırgızistan civarlarından bu yerleşkeye gelmişlerdir. Çankırı iline 70 km, Orta ilçesine 7 km uzaklıktadır.Çankırıdan çok ankaraya daha yakındır. Ortabayındır, Orta Ortabayındır, Çankırı ilinin Orta ilçesine bağlı bir köydür. Çankırı iline 78 km, Orta ilçesine 14 km uzaklıktadır. Sakaeli, Orta Sakaeli, Çankırı ilinin Orta ilçesine bağlı Sakababa türrbesinden alan köy. http://www.sakaeli.com/albumview.php?id=1 Türk ve müslüman geçmişi bakımından, KAYI boyu tarafından kurulmuş olup harabesi duran Kayılardan kalma kalesiyle Ertuğrul Gazi torunları diyarlarındandır.Köyün kuruluş tarihi hakkında kesin bilgi olmamakla beraber, Türkler'in Anadolu'yu fetihlerinde ilk yerleştikleri yerlerden biridir. Köyün Devrez çayı boyunda kuzey doğusuna 3 km kadar yürüyünce orada iki ayrı tepede gavur ve müslüman kalesi adında harabelere ulaşılır. Sakaeli köyü çok eski bir yerleşim yeri olup adeta mağaralar köyü gibidir.Ve her mağara vaktiyle yaşayanların evi olarak kullanılmış yırtıcı-tehlikeli hayvanlardan korunmak için mağaralar yüksek kayalara inşa edilmiştir. İçinde şahane pınar suyu çıkanları dahi vardır. Kızılırmağı besleyen en güçlü kol olan Devrez çayı ise köye güzellik katıp bilinenlerce tüm komşu köyden ve Ankaradan piknik yapmaya balık tutmaya gelenlerce özellikle hafta sonları çok ziyaret edilmektedir. Ayrıca koca kayaları yarıp tepe üstünde şehit olan saki Sakababa türbesiylede çok ziyaretçi almaktadır. Halkı gurbette olup kasaba kuracak kadar nüfusa sahipdir ve çoğunluğu Ankara'da yaşamakta ve çalışmaktadır. Yerleşik nüfusu olsaydı her türlü tarıma elverişli imkanları olan ve bir ırmak boyutlarındaki Devrez Çayı su imkanlarıyla harika tarım yapılabilecek bir köydür. Geçmişide köyün geçim kaynağı yeterli teknolojik imkanlara sahip olmadığından tahıl tarımı ve hayvancılıktır. Oysa köyde balıkçılık yapılabilir, Sakaeli köyü Kapadokya tarzı tarih turizmi, Macera ve kamp turizmine mesire turizmine çok uygundur. Köy kaya mezarları ile adeta bezenmiş gibidir. Ankara/Orta-Sakaeli köyü arası 114 km olup westernvari sıkılmadan manzaralı bir yolculuk sunar. Çankırı iline 72 km, Orta ilçesine 7 km uzaklıktadır. SakarcaÃ¶ren, Orta Sakarcaören, Çankırı ilinin Orta ilçesine bağlı bir köydür. Köy tarihi 1670'lere dek dayanır.eski adı sakarcaviran'dır.ayrıntılı bilgiler www.sakarcaoren.com da Ankara il merkezine 110 km , Çankırı il merkezine 68 km, Orta ilçesine 3 km uzaklıktadır. Salur, Orta Salur, Çankırı ilinin Orta ilçesine bağlı bir köydür. Orta İlçesinin Kayılar, SALUR, Büğdüz, Yuva gibi köylerinin ve Dodurga gibi beldelerinin adlarından Türk boylarının buralara yerleştikleri anlaşılmaktadır. Danişmendliler, Çandarlı ailesi ve Osmanlı İmparatorluğu, burada yaşamış Türklerdir. Salur boyu Oğuz Kağan Destanına göre Oğuz Türklerinin 24 boyundan biridir. Bu boyların Üçoklar Üçoklar » Üçoklar, Bozoklar ile birlikte Oğuzlar'ın iki ana kolundan biridir. 12 kola ayrılan Üçoklar'ın kolları şunlardır: Bayındır, Peçenek, Çavuldur, Çepni, Salur boyu|Salur, Eymir, Ala Yundlu, Yüreğir, İğdir, Büğdüz, Yuva, Kınık... "Salur" kelimesi kılıç sallayan anlamında kullanılmıştır. Çankırı iline 70 km, Orta ilçesine 5 km uzaklıktadır. Sancar, Orta Sancar, Çankırı ilinin Orta ilçesine bağlı bir köydür. Ergül Koç Mustafa Kıratoğlu köyün bandırma tatlısı meşhurdur. Sancar köyü denince ilk akla gelen et yemeğidir. Satılmış Kıratlı'nın aşçılık konusunda tüm ilçeye yayılmış bir ünü vardır. Çankırı iline 73 km, Orta ilçesine 8 km uzaklıktadır. Kızılırmak'ın önemli kollarından devrez çayı önemli kaynaklarından biridir. Tutmaçbayındır, Orta Tutmaççıbayındır, Çankırı ilinin Orta ilçesine bağlı bir köydür. Çankırı iline 80 km, Orta ilçesine 15 km uzaklıktadır. Yenice, Orta 071 Malazgirt zaferi ile Çankırı bölgesi de Karatekin Bey tarafından fethedilmiş ve bu bölge Danişment topraklarına katılmıştır. Daha sonraki dönemlerde sırasıyla, Çankırı ile birlikte, Şabanözü; Selçuklular, Çobanoğulları, Candaroğulları ve İsfendiyaroğulları beylikleri idaresine geçmiştir. Daha sonraları Osmanlı İmparatorluğu toprakları arasında kalan ve hiç düşman işgaline uğramayan topraklardır, Cumhuriyetin ilanı ile bugünkü ülke sınırları içerisinde yer almıştır. Yenice köyü 1959 yılına kadar şabanözü ilçesine bağlı bir köy olup 1959 da orta ilçe olunca Ortanın sınırları içerisine girmiştir. Yenice, Çankırı ilinin Orta ilçesine bağlı bir köydü Çankırı iline 79 km, Orta ilçesine 14 km uzaklıktadır. Yuva, Orta Yuva, Çankırı ilinin Orta ilçesine bağlı bir köydür. Oğuz adı, Oğuzların atası Oğuz han’dan gelmektedir. Oğuz ve oğullarını anlatan Oğuz Destanı (Oğuz kağan Destanı) milattan önceki tarihlerde ortaya çıkmış; sonradan yazıya geçirilmiştir. Tarihçi Zeki Velidi Togan’a göre, çok eski tarihlerde Oğuzlar, Ön Asya’dan Çin’e kadar uzanan geniş bir coğrafyada cihanşümul bir devlet kurmuşlardır. Tarih sahnesine XI. yüzyıldan itibaren çıkan ve kendilerine Türkmen de denilen Oğuzlar’ın Türkiye Türkleri ile İran, Azerbaycan, Irak ve Türkmenistan Türklerinin ataları olduklarını biliyoruz. Selçuklu ve Osmanlı hânedanlarının da Oğuzlar’dan çıktığı düşünüldüğü zaman, Oğuzların dünya tarihindeki rolünün ne derece önemli olduğu anlaşılabilir. Oğuz eli’ni meydana getiren teşekküllerden her birine boy denir ki, Kaşgarlı Mahmud bu sözün Oğuzca olduğunu belirtmiştir. Kâşgarlı Mahmut, oba kelimesinin de Oğuzca olduğunu söylüyor. Obalardan sonra her halde aileler geliyordu ki, Oğuzlar'ın bunu hangi kelime ile ifade ettikleri bilinemiyor. Böylece aileden obalar, obalardan boylar ve boylardan da Oğuz eli meydana gelmiştir. Oğuz eli’nde asıl oymak birliği, boy'dur. El’in zamanla ülke anlamına gelmiş olduğu bilinmektedir. Yurd; elin, boyun, obanın ve ailenin oturduğu yerdir. Oğuz eli'ni meydana getiren teşekküllerden her birine boy denir ki, Kâşgarlı Mahmut bu sözün de Oğuzca olduğunu bildirmektedir. Orhun âbidelerinde geçen "bod" sözü, söylendiği gibi, belki bu kelimenin en eski şeklidir. Boy, Türkiye'de bu anlamda gerek resmî dilde, gerek halk arasında son zamanlara kadar kullanılmıştır. Türkiye'de boyların başında bulunanlara da boy beği deniliyordu. Kavim gibi Arapça’dan alarak resmi dilde kullandığımız kabîle kelimesi Türkçede hususiyetle boy manâsını ifade eder. Boyları irsen idare eden reisler de beğ unvanını taşırlar. Oğuz ve Türkmen soylularını bu beğler meydana getirirler. Yabgular ve sultanlar da beğler arasından çıkmıştır. El’in zamanla ülke anlamına gelmiş olduğu malûmdur. Yurd; elin, boyun, obanın ve ailenin oturduğu yerdir. Boylar da obalara ayrılmaktadır. Oğuz boyları önce iki ana kola ayrılmaktadır. Boz-Oklar da hâkim kolu teşkil etmeleri itibarı ile onlar sağ kol sayılmışlardır. Bu gelenek, bu kollar var oldukça devam edip gelmiştir. Boz-Okların hâkim kol sayılması, İslâmiyetten önce siyasî üstünlüğün uzun bir zaman bu kolun elinde kalması, yabguların daha çok bu kolun boylarına mensup olmalarından ileri geliyor. Üç-Oklar ise, sol kolu teşkil etmekteydiler. Boz-Oklar'ın alâmeti yay ve tâbi kol oldukları için de Üç Oklarınki ok'tur. Selçuklu Sultanı Tuğrul Beğ 1038 yılında Nişabur’a girerken kolunda gerilmiş bir yay ve belinde de üç-ok bulunuyordu. Bunlar her halde, kendisini Boz-Ok ve Üç-Ok'un, yani bütün Oğuz-eli’nin hükümdarı saydığının bir ifadesidir. Eski Türk ellerinde ve ordularında ikili düzenin değişmez bir kaide olduğu bilinir. Oğuz elinde ve ordusunda da, görüldüğü gibi, bu kaide hâkimdi. Böylece el ve ordu ikiye bölünmekte, bunlara kol denilmektedir. Kollar da birbirinden sağ ve sol sıfatları ile ayrılıyor. Osmanlı İmparatorluğunda da sağ kol, sol kol adları verilen bu ikili düzen hem askerî, hem de mülkî teşkilâtta esaslı bir kaide olarak uygulanmıştı. Türkler'de sağ kol, Moğolların aksine olarak, daha şerefli sayılıyordu. Boz-Oklar da hâkim kolu teşkil etmeleri itibarı ile onlar sağ kol sayılmışlardır. Bu gelenek, bu kollar var oldukça devam edip gelmiştir. Boz-Okların hâkim kol sayılması, İslâmiyetten önce siyasî üstünlüğün uzun bir zaman bu kolun elinde kalması, yabguların daha çok bu kolun boylarına mensup olmalarından ileri geliyor. denildiğine göre, Oğuz yabguları başlıca şu boylardan çıkmıştır: Kayı, Yazır, Avşar, Beğ-Dili ve Eymür. Bunlardan yalnız Eymür boyu Üç-Oklar'dan idi. Dede-Korkut destanlarında ise siyasî üstünlüğün Üç-Oklar'da olduğu görülür. İslâm ülkelerinde de Üç-Oklar büyük bir varlık göstermişlerdir: Selçuklu hanedanı (Kınık), Salgurlular (Salur), Berçem oğulları (Yıva), Ak-Koyunlular (Bayındır), Ramazan-oğulları (Yüregir) ve Kadı Burhaneddin (Salur) bu koldan idiler. Şimdiki bilgilerimize göre, Boz-Oklar'dan da Artuk-oğulları'nın (Döğer), Şumla-oğulları'nın (Avşar) ve Nâdir Şah'ın Avşar hanedanından çıkmış olduğu gö¬rülüyor. Bilindiği üzere, Oğuz Kağan’ın 6 oğlu olmuş, Oğuz yaşça büyük ilk üçüne “Bozok” diye ad vermişti. Irkıl Hoca onların oğullarının her birine özel lâkap ve isim vermiştir. BOZOKLAR: ÜÇOKLAR: Deniz-Han Oğulları Ongunu Anlamı İĞDİR (yiğdir/Igdır) Çakır İyilik, büyüklük, yiğitlik BÜGDÜZ “ Herkese tevazu gösterir ve hizmet eder YIVA “ Derecesi üstün KINIK â€œ Nerede olsa azizdir. Yine Reşided-din'in listesinden anlaşılıyor ki eski zamanlarda boyların toylarda yiye¬cekleri koyun etinin kısımları da bir kaideye bağlanmıştır. Reşid ed-din'de bu kısımlara endâm-i goşt (etin bir kısmı), Yazıcı-Oğlu'nda sünük (kemik) deniliyor. Dikkate değer ki, ongunlar gibi her dört boyun da ortak bir sünükü vardır. İğdir, Bügdüz, Yıva ve Kınık boylarının sünükleri (sol ?) aşığludur. Irkıl Hoca, ziyafetlerde boylara hayvanın hangi parçasının ülüş olarak verileceğini belirlemiştir. Yuva köyü Yaren Kültürüne bağlıdır. Çankırı iline 69 km, Orta ilçesine 4 km uzaklıktadır. Ä°stanbul Cup İstanbul Cup, İstanbul'da düzenlenen ilk tenis turnuvasıdır. İlki 2005 yılında düzenlenen turnuva, Sony Ericsson WTA'nın 63 turnuvasından birisidir. WTA turlarının 3. dereceden karşılaşmalarıdır. Toprak zeminde oynanır. Genelde Mayıs ayı sonunda oynanan turnuva, 1 hafta sürmektedir. Bayanlar tek ve bayanlar çift olmak üzere 2 dalda tenis karşılaşmaları yapılmaktadır. İstanbul Cup Tenis Kortları, Esenler'de TEM Otoyolu yakınındaki Atışalanı Mevkii'sinde Tekstil Kent Koza Plaza'da yanında almaktadır. 2008 yılında tekstilkent koza plazada yapıldı.2009 yılında İstinye'de Enka Arena'da yapıldı. 2011-2013 yılları arasında Türkiye'de yapılan WTA Tur Şampiyonaları dolayısıyla düzenlenmeyen turnuva 2014 yılında TEB BNP Paribas Sponsorluğunda yeniden başlamıştır. Yi Cin Cing Yì Cin Cing (Chinese: 易筋經; Wade-Giles: I Chin Ching; kelime anlamı "Kas/Tendon Değişimi Klasiği") kökeni Shaolin Kung Fu kaynaklarınca Bodhidharma'ya atfedilen bir çigong çalışmasıdır. Kas ve tendonların güçlendirilmesine yönelik geliştirilen Yi Cin Cing çalışmasının kökeni, efsanelere göre M.S. 5. yüzyıl Çin'indeki Zen Budizmin önemli figürlerinden biri olan Bodhidharma'ya dayanmaktadır. Bodhidharma'nın