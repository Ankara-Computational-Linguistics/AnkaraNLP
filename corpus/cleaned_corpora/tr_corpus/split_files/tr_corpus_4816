Karanlık Yüzü" adlı çalışmasının 1.Cildinde Hollanda'daki Rob Scholte Müzesi'nde sergilenen ve British Museum'dan ise ancak özel izinlerle görülebildiğini belirttiği bu mektubu çevirip, mektubun nüshasını kitabının 553. ve 554.sayfalarında yayınlamıştır. Mektubu ilk ortaya çıkaran kişi ise William Guy Carr adında Kanada Kraliyet Donanmasından emekli olan eski bir istihbarat subayıdır. Ölümünden kısa bir süre önce "Pawns in the Game Lecture" adlı 100 dakikalık ses kaydı hazırlamıştır. William Guy Carr bu mektubu Quoted in Satan: Prince of This World adlı kitabında yayınlamıştır. Hayatının sakin geçen dönemlerinde kendini şiire veren Pike, ilk şiiri olarak Hymns to the God'ı yayınladı. Ayrıca Prose Sketches and Poems Western Country'de yazdı. Eserleri bazı yerel dergilerde yayınlan Pike'ın en bilinen eseri içeriği Masonlukla ilgili olan Morals and Dogma adlı kitabıdır. Rock'n Roll Teknesi Rock'n Roll Teknesi, 2009 İngiltere, Almanya ve Fransa ortak yapımı müzikal dönem komedisidir. Özgün adı The Boat That Rocked olan bu film ABD'de Pirate Radio ("Korsan Radyo"), Fransa'da Good Morning England ("Günaydın İngiltere" anlamına gelir ve Good Morning, Vietnam filmine bir gönderme yapar), İtalya'da, I Love Radio Rock ("Rock Radyosu'nu Seviyorum"), Almanya'da ise Radio Rock Revolution ("Rock Radyosu Devrimi") İngilizce adlarıyla gösterime girmiştir. Film Türkiye'de hemen hemen Avrupa'yla aynı zamanlarda, 19 Haziran 2009 tarihinde gösterime girdikten kısa bir süre sonra gösterimden çekilmiş, aynı yılın Kasım ayında bu kez Kanal D Home Video tarafından DVD formatında piyasaya sunulmuştur. Yukarıda sıralanan vizyon adları bile filmin konusu hakkında bir fikir vermeye yetebilir: Devlete ait BBC'nin henüz radyo ve televizyon yayınlarını tekelinde tuttuğu ve alt kültüre ait birçok müzik türüne sıcak bakmadığı için bunlara yayınlarında fazlaca yer vermediği 1966 yılının İngilteresinde müzik aşığı bir grup uçuk radyocunun yasaların etrafından dolanmak için köhne bir balıkçı teknesine stüdyo kurarak İngiltere kara suları dışından ülkeye 24 saat korsan pop rock müzik yayını yapmasının öyküsü neredeyse belgesele yakın bir tarzda anlatılır. Radyocuların yayınlar sırasında kullandıkları açık saçık dil ve topluma pompaladıkları hippi kültürü, tutucu ve yasakçı hükümetle aralarında bir mücadelenin de başlamasına neden olur. Aşk Her Yerde (2003), Dört Nikâh Bir Cenaze (1994), Aşk Engel Tanımaz (1999), Bridget Jones'un Günlüğü (2001) gibi filmlerin de yaratıcısı olan Richard Curtis'in hem senaryosunu yazdığı, hem de yönettiği bu filmde Philip Seymour Hoffman, Bill Nighy, Rhys Ifans, Tom Sturridge ve Nick Frost'tan Jack Davenport, Kenneth Branagh ve Emma Thompson'a kadar çok geniş bir oyuncu kadrosu rol almıştır. Filmin görüntülerini Danny Cohen çekmiştir. "1 tekne, 8 DJ, 0 ahlâk" ve "Sallandılar ("rocked"), yuvarlandılar ("rolled"), sonra da battılar" gibi sloganlarla tanıtılan bu filmde The Turtles, The Kinks, Box Tops, Hollies, Seekers, The Beach Boys gibi 1960'lı yılların ünlü gruplarıyla Dusty Springfield, Jimi Hendrix, Duffy gibi ünlü şarkıcıların seslendirdiği 60 kadar parça yer alır. Bu Rock'n Roll parçalarından 32 tanesi seçilerek filmin soundtrack albümüne de alınmış ve iki disk halinde aynı yıl piyasaya verilmiştir. İngiltere'de yayın tekelini elinde bulunduran ve bir devlet kuruluşu olan BBC, 1960'lı yıllarda yeni yeni filizlenen ve dünya gençliğini kasıp kavuran pop ve rock gibi bazı müzik türlerine pek sıcak bakmamaktadır. İktidardaki tutucu hükümetin de etkisiyle yayınlarında daha çok klasik müzik ve caz müziğine yer ayıran bu kuruluşun oldukça gelenekçi ve ciddi bir habercilik anlayışı da vardır. Ülkede pop ve rock'n roll müziğine büyük bir açlık duyulmakla birlikte bu talebi karşılayacak özel radyo istasyonlarına izin verilmemektedir. Doğal olarak talebin yoğun olduğu bir alanda arz da gecikmez: Bazı korsan radyo yayıncıları mevcut yasaların boşluklarından yararlanırlar ve radyo yayın istasyonlarını içlerine yerleştirdikleri köhne balıkçı tekneleriyle Kuzey Denizi'ne çıkarak İngiliz kara suları dışından 7 gün 24 saat hiç durmaksızın pop ve rock müzik yayınlarına başlarlar. Geleneksel radyoculuk anlayışının dışına çıkan efsanevi DJ'lerin çalıştığı bu radyoların haberleri de sıra dışıdır ve dolayısıyla dinlenme oranları çok yüksektir. Yayınlanan alışılmadık müziğin yanı sıra bu eksantrik DJ'lerin yaşam tarzları ve onların nezdinde pompalanan hipi kültürünün de reytinglerin yüksek olmasında etkisi vardır. Evlerde yasaklansa bile gençler bu radyo yayınlarını gizli gizli ve büyük bir iştahla takip ederler. Film genç delikanlı Carl (Tom Sturridge)'ın karanlık ve fırtınalı bir havada küçük bir tekneyle "Radio Rock" gemisine çıkmasıyla başlar. Carl okulundan yeni uzaklaştırılmıştır ve vaftiz babası Quentin (Bill Nighy)'in kaptanlığını yaptığı bu gemide hayatına yeni bir yön verebilmeyi ummaktadır. Hafiften kaçık bir mükemmeliyetçi olan ve gemiden yayın yapan radyonun da sahibi olan Quentin, vaftiz oğlunu, aynı zamanda radyonun elemanları olan gemi mürettebatıyla tek tek tanıştırır. Hepsi birbirinden renkli bu karakterlerin en popüleri 'Kont' (Philip Seymour Hoffman) lakaplı kaygısız ve neşeli bir Amerikalı disk jokeydir. Nazik ama müstehcen bir dille konuşan iri yarı Dr. Dave (Nick Frost), saf ve temiz kalpli bir adam olan 'Sade' lakaplı Simon Swafford (Chris O'Dowd), 'çatlak' lakaplı Yeni Zelandalı Angus (Rhys Darby), gizemli bir adam 'Gece yarısı' lakaplı Mark (Tom Wisdom), ondan daha da gizemli olan ve sabaha karşı yayınlarını sunduğu için 'şafak gezgini' lakabı verilmiş olan Bob (Ralph Brown) radyonun diğer İngiliz kökenli DJ'leridir. Geminin diğer renkli karakterleri arasında geminin aşçısı ve tek kadın personeli, utangaç bir lezbiyen olan (Katherine Parkinson), radyo asistanı Harold (Ike Hamilton), ve 'kalın' (kalın kafalı olduğu için) lakaplı Kevin (Tom Brooke) vardır. İngiltere nüfusunun yarısını oluşturan 25 milyon insan her gün bu yayınları dinlemektedir. Radyocuların yayınlar sırasında kullandıkları çizgi dışı ve müstehcen dil, ayrıca topluma aşıladıkları hippi kültürü, tutucu ve yasakçı hükümetin dikkatini çeker. Başbakanın talimatıyla bu yayınları bir şekilde engelleme görevini üstlenen ilgili bakan Sir Alistair Dormandy (Kenneth Branagh) ve emrindeki bakanlık memuru Dominic Twatt (Jack Davenport) hemen harekete geçerler. "Hükümet olmak demek bir şeyden hoşlanmadığın zaman yeni bir yasayla onu yasa dışı ilan etmektir" diyen bakan önce İngiliz şirketlerinin radyoya reklam vermelerini yasaklar. Reklam gelirleri düşen radyoyu kurtarmak için karşı atağa geçen Quentin ise, efsane haline gelmiş başka bir radyo sunucusu olan Gavin Canavagh (Rhys Ifans)'ı getirtir ve durumu eşitler. Şimdi reklam gelirlerini başka ülkeler üzerinden de kazanabileceklerdir. Sir Alister, bu kez de radyo gemilerinin yaydıkları güçlü radyo frekanslarının balıkçı tekneleri için tehlike oluşturduğunu ileri sürerek bakanlar kurulundan "Deniz Suçları Yasası" nı çıkartarak yayınları tamamen susturma kararı aldırtır. Bunun üzerine polise yakalanmamak için sabit konumunu terkederek Kuzey Denizi'nde rastgele dolaşmaya başlayan "Radio Rock" un yaşlı motorları zorlamaya dayanamayarak patlar ve gemi batmaya başlar. Hükûmet bilerek yardım gemisi göndermez ama radyonun yüzlerce hayranı yardım çağrısını alır ve tekneleriyle olay yerine ulaşarak "Radio Rock" un elemanlarını denizden kurtarırlar. Filmde işitilen ve 1960'ların ruhunu yansıtan, çoğu o döneme ait parçalar şunlardır: Efraim Halevy Efraim Halevy, Mossad direktörü (1998-2003) 1934 yılında Londra'da doğan Halevy II. Dünya Savaşı'na tanık oldu. Anne ve babasıyla birlikte 1948 yılının Nisan ayında o dönemde Filistin olarak bilinen ülkeye taşındı. Taşınmalarından bir ay sonra İsrail Devleti kuruldu. Halevy gençlik yıllarında bağımsızlık savaşını bizzat yaşadı ve yirmili yaşların başında Ulusal İsrailli Öğrenciler Birliği Başkanı olarak görev yaptı. Birlik adına çoğunlukla Doğu Avrupa olmak üzere Asya ve Avrupa ülkelerine ziyaretlerde bulundu. Yirmi yedi yaşında Mossad'a girdi ve Kısım amiri yardımcılığına atandı. 1967 yılına kadar burada analiz uzmanı, istibarat görevlisi ve idari işler başkanlığı görevlerinde bulundu. Bu görevlerinin ardından, sonraki yirmi sekiz buçuk yıl boyunca Mossad'ın yönetim kurulunda yer aldı. İzak Rabbin'in büyükelçiliğinde olmak üzere Washington'da dört yıl ve ayrıca Paris'te üç yıl üst düzey bir mevkide görev aldı. Her biri beşer yıl olmak üzere iki kez hareket başkanlığı görevinde bulundu. İsrail'in AB büyükelçisi olarak, bundan iki yıl üç ay sonra bir kriz döneminde Mossad'ın başına geçmek üzere Benyamin Netanyahu tarafından acilen çağrılan Halevy, Mossad'ın başına geçirildi. Direktörlük görevi dört buçuk yıl sürdürdü. Üst düzey yönetici olarak toplam otuz üç yıl hizmet vermiştir. Halevy, 1960 yılına kadar bir aile kurumu gibi işleyen Mossad için köklü bir değişim öngörmüştü. Beklenenin aksine kurum içerisinde çalışanların ailelerinden kişileri servise dahil etmelerine karşı çıktı. İnsan kaynaklarına önem vererek nitelikli elemanların kuruma katılmasını öncelik gösterdi. Halevy, Mossad Direktörlüğü dönemindeki bazı olaylara değindiği Karanlıktaki Adam Bir Mossad Tarihi kitabını kaleme almıştır. Siboniso Gaxa Siboniso Pa Gaxa (d. 6 Nisan 1984; Durban), Güney Afrikalı futbolcudur. Pro League ekiplerinden Lierse'de forma giymektedir. Profesyonel futbol kariyerine 2002'de Supersport United'da başladı. Burada 6 yıl top koşturduktan sonra, 2008'de Mamelodi Sundowns'a transfer oldu. 2010'da Belçika kulübü Lierse ile anlaştı. Güney Afrika formasıyla ilk maçına 4 Haziran 2005'te, 2006 FIFA Dünya Kupası elemelerinde Yeşil Burun Adaları karşısında çıktı. 2005 CONCACAF Altın Kupa, 2006 Afrika Uluslar Kupası, 2009 FIFA Konfederasyonlar Kupası ve 2010 FIFA Dünya Kupası'nda forma giydi. Yalancı Bahar (şarkı) Adı Bende Saklı, sözleri Ertuğ Ergin'e ait, sanatçı Aşkın Nur Yengi tarafından söylenmiş şarkıdır. Isser Harel Isser Harel "(Isser Halperin)" (d. 1912, Vitebsk, Rusya - ö. 18 Şubat 2003, Tel Aviv), 1952-1963 yılları arasında Mossad direktörlüğü yaptı. 1930 yılında Rus Yahudisi ailesiyle birlikte İsrail'de bir Kibbutz'e göçtü. Mossad'ın ikinci yani Reuven Shiloah'dan sonraki direktörü olan Harel, 1940'lı yıllarda Haganah'a katıldı. Nazilere karşı savaşmak için Britanya Destek Kuvvetleri'ne katılan Harel'in prestijinin hızla yükselişiyle birlikte önemli bir konuma gelmesi onu yeni kurulan Shin Beth'in ilk direktörü yaptı. Hem yeni kurulan Shin Bet'deki hem de Mossad'da direktörlük görevini beraber idame ettiriyordu. Direktörlük döneminde 1960 yılında bir Alman Subayı ve Hitler'in en yakınındaki isimlerden biri olan Adolf Eichmann'ın hapsedilmesini sağladı. Bu görevdeki önemli isimlerden bir diğeri ise Rafi Eitan'dır. Mossad Ramsadlığı yaptığı süre boyunca başarılı olduğu bir diğer konu Yossele Schumacher konusuydu. Yossele Schumacher'in kaçırılmasından sonra günlerce uğraştı. İsrail'i mezhepsel bir çatışmaya sürükleyecek bu konuda birçok Mossad ajanı kendisine destek vermese bile Yossele'yi Mossad'ın bütün imkanlarını kullanarak kurtardı ve İsrail'de başlayabilecek bir mezhepsel çatışmayı engelledi. Bunlar olurken Mısır'ın, Alman bilim insanları ile füze ürettiği öğrenildi. Birçok kimse Isser Harel ve dönemin başbakanı David Ben-Gurion'a tepki gösterdi. Harel, Mısır'ın İsrail'e saldıracağına inanıyordu ve tüm soğukkanlılığını kaybetmişti. Ben Guiron'u uyarıyor, uyarılarına karşılık alamıyordu. Bu olaylar sonrası ikilinin arası iyice açıldı ve 1963 yılında Mossad'dan istifa ederek ayrıldı. Harel'in 1960 yılında hapsedilen Eichmann'ın hapsedilme sürecine dair 1975'te yazdığı The House on Garibaldi Street adlı kitabı bulunmaktadır. 2003 yılında Tel Aviv'de ölmüştür. Matthew Booth Matthew Paul Booth (d. 14 Mart 1977, Cape Town), Güney Afrikalı eski futbolcudur. Güney Afrika formasıyla ilk millî maçına 20 Şubat 1999'da Botsvana karşısında çıktı. 2000 Yaz Olimpiyatları, 2009 FIFA Konfederasyonlar Kupası ve 2010 FIFA Dünya Kupası'nda forma giydi. Booth, 2006'dan beri manken Sonia Bonneventi ile evlidir. Çiftin Nathan Katlego ve Noah Neo adlarında iki oğlu bulunmaktadır. Güney Afrika taraftarlarında ayrı bir yere sahip olan Booth, topla buluşunca taraftarlardan "Boooooooooth" sesleri yükselmektedir. Ulusal komünizm Ulusal komünizm veya diğer adıyla Galiyevizm, 1917 Bolşevik Devrimi'nde etkin bir rol oynayan Sultan Galiyev'in ideolojisidir. Temel felsefesi milliyetçilik, vatanseverlik, Türkçülük-Turancılık ve sosyalizmdir. Müslümanlara yönelik sosyalist propaganda yaparken farklı yollara gidilmesini ve din karşıtı propaganda yapılmasına karşı çıkan Galiyev, sanılanın aksine Müslüman olmasına rağmen asla günümüzdeki dinci veya köktendinci muhafazakâr akımların tanımladığı şekilde İslamcı biri olmamıştır. Sovyetler Birliği Komünist Partisi'nde hep Müslümanlara özgü görevler alması böyle zannedilmesine sebep olmuştur. Oysa Sultan Galiyev çoğu zaman ateizme kadar yaklaşan yorumlarıyla kendini "enerjetik materyalist" olarak tanımlamıştır. "Müslüman kesim" diye belirttiği ve haklarını savunduğu sınıfınsa; aslında İslam dinini kabul edenleri değil, SSCB'de Müslüman tek halk olan Türkleri kastettiği çok açıktır. Hep Müslümanlara özgü görevleri almasının sebebi ise, çok muhafazakâr ve inancına sıkı sıkıya bağlı halkının haklarını savunmanın tek yolu olarak İslam'ı görmesinden ötürüdür. Ulusal komünizm dinlere karşı çıkmamaktadır ve Türk milliyetçiliğini savunmaktadır. Sultan Galiyev, sosyalizmin en çok ezilmiş ve sömürülmüş uygarlık olan Doğu'nun (Asya kıtası) işine yarayacağına, böylece Doğu'nun tüm emperyalist ve sömürgeci etkenlerden kurtulup zenginleşeceğine inanıyordu. Fakat Galiyev'e göre bu kurtuluş, milliyetçiliğin ve sosyalizmin birleşmesi ile olacaktı. Yani her halk, kendi sosyalizmi, kendi kurtuluşu için mücadele verecek, milliyetçilik sosyalizmi, sosyalizm ise milliyetçiliği tamamlayacaktı. Bu mücadeleler sonunda tüm halklar emperyalizmin etkilerinden kurtulacaktı. Ve böylece komünizm aşamasına geçilecekti. Ulusal komünizme göre İslam, Orta Asya halkının gördüğü belki de ilk sosyalist hareketti. Bu halk çoğu konuda hoşgörüyü bu dinde tanımış ve buna yüzyıllarca bağlılık göstermişlerdi. Bu yüzden Türkistan'da sosyalist propaganda yaparken din düşmanlığı yapılmaması hatta İslam'la sosyalizmin aynı emelleri paylaştığının savunulmasını öneriyordu. Sultan Galiyev, Sovyetler Birliği'nin kuruluşunda Rus olmayan, bu noktada Türk ve Müslüman unsurun ve tabi "gönüllü katılım" temsiliyetinin, katılımın şartlarını Rus olmayanın Rus ile eşit hukuku yönünde belirleme ve uygulamaya geçirme mücadelesi vermiş siyasî lideri ve kuramcısıdır. Sultan Galiyev’in tek başına sömürge meselesi ve günümüzde adlandırıla geldiği gibi "Üçüncü Dünya" olgusunun kalıpları içinde yaptığı değerlendirmelerde daima önceliği ve hassasiyeti Türklük üzerinedir. Everybody Draw Mohammed Day Everybody Draw Mohammed Day (Türkçe tercümesi: "Herkes Muhammed'i Çiziyor Günü"), İslam peygamberi Muhammed'i tasvir ederek çizenleri tehdit edenlere karşı oluşturulmuş bir protestodur. Amerikan televizyon şovu "South Park"ın "201" adlı bölümünün dağıtımcısı Comedy Central tarafından sansürlenmesine karşı başladı. Günün geleneği, 20 Nisan 2010 tarihinde internette yayımlanan bir çizim ile başladı ve metinde, ifade özgürlüğünü sınırlamaya karşı bir protesto olarak 20 Mayıs 2010 tarihinde herkesin, Muhammed'in tasvirlerini içeren çizimler oluşturması önerildi. Seattle, Washington'dan Amerikalı karikatürist Molly Norris, "South Park"'ın bir bölümünde Muhammed'i tasvir etmelerinden ötürü karikatüristler Trey Parker ve Matt Stone'un internette ölüm tehditleri almalarına tepki olarak çizim yaptı. Muhammed'in tasvir edilmesi, Kur'an'da belirtilmese de birkaç hadiste açıkça yasaklanmıştır. RevolutionMuslim.com'da yayımlanan metinde, Parker ile Stone'un sonlarının muhtemelen 2004 yılında Amsterdam’da bir sokakta Müslüman kadınlar hakkında yaptığı filme kızgınlık duyan bir fanatik Müslüman tarafından silahla vurulan ve daha sonra bıçaklanarak öldürülen Hollandalı film yapımcısı Theo Van Gogh gibi olacağı yazıldı. Norris, milyonlarca insanın Muhammed'in resimlerini çizmesi durumunda, İslamcı teröristlerin hepsini öldüremeyeceğini ve tehdit edemeyeceğini belirtti. Bir hafta içinde, Norris'in fikri Facebook'ta popüler oldu, çok sayıda blogcu tarafından desteklendi ve ABD'nin önde gelen gazetelerin sitelerindeki bloglarda yer aldı. Facebook'ta yaklaşık 100,000 kullanıcının katıldığı "Bir "Everybody Draw Mohammed Day"" sayfası açıldı. Facebook'ta bu girişime karşı olarak aynı sayıda destekleyenin yer aldığı "Against ‘Everybody Draw Mohammed Day'" sayfası kuruldu. Ardından, 45 milyon Pakistanlı Facebook kullanıcısını etkileyen Facebook sitesine geçici olarak erişim engellendi. Yasak, Facebook'un sayfayı, Hindistanlı ve Pakistanlı kullanıcılar için bloke etmesinden sonra kaldırıldı. Medyada, Everybody Draw Mohammed Day, hem olumlu hem olumsuz yorumlar aldı: bunun ifade özgürlüğü için önemli olduğunu belirtenlerin yanı sıra kampanyayı, dangalakça, çocukça ve gereksiz saldırı olarak bulan kişiler oldu. Amerikan animasyon TV dizisi "South Park"'ın "200" ile "201" adlı bölümleri Nisan 2010'un başlarında yayınlandı ve bu bölümlerde, çeşitli karakterler tarafından Muhammed olduğu söylenen ayı kostümü içinde olan bir karakter yer aldı. "South Park" bölümleri, aşırı islamcı web-site Revolution Muslim tarafından 2004 yılında Amsterdam’da bir sokakta bir fanatik tarafından silahla vurulan ve daha sonra bıçaklanarak öldürülen Hollandalı film yapımcısı Theo Van Gogh'un bir fotoğrafının da yer aldığı ve Parker ile Stone'un da aynı kaderi paylaşabileceğini bildiren bir bildiri yayımlandı. Web-sitenin sorumluları, Parker ile Stone'un tehdit edilmediğini belirttiler fakat sitede, Parker ve Stone'un Kaliforniya'daki iş yerleri ile programın yapımcısı olan Comedy Central şirketinin New York'taki adresleri yayımlandı. Comedy Central, bölümlerin yayınlanması esnasında "South Park" bölümünden, "Muhammad" kelimesini ve sindirme ve korku ile ilgili bir konuşmayı kaldırarak kendini sansürledi. Norris, 20 Nisan 2010 tarihinde poster gibi çizdiği orijinal karikatürü, birinci geleneksel "Everybody Draw Mohammed Day" için 20 Mayıs 2010 tarihinde yayımladı. Çizimde, her biri Muhammed'e benzediğini iddia eden bir kahve fincanı, bir kiraz ve bir paket makarna gibi antropomorfizm nesneler yer aldı. Posterin "Citizens Against Citizens Against Humor or CACAH (telaffuzu /ka.ka/)" adlı bir kuruluş tarafından sponsor edildiği iddia edildi, daha sonra Norris, bunun tamamen kurgusal olduğunu açıkladı. Norris, karikatürü "South Park"'ın yaratıcıları olan Matt Stone ile Trey Parker'a ithaf etti. Seattle, Washington'dan Norris, karikatürü blogçulara yaydı. Karikatürün bir kopyasını, 22 Nisan'da blogunda yayınlayan Dan Savage'a gönderdi. 23 Nisan'da Seattle'daki bir radyodaki talk şova "Bir karikatürist olarak ben sadece olanlara güçlü bir tutku hissettim, Comedy Central'ın duyduğu korkuya cevap vermek istedim" dedi. Ayrıca "bu, PC-olmayan olmak için bir karikatüristin işidir" diye ekledi. Norris, web sitesinde fikrin İslam'a saygısızlık olmadığını fakat herkesin özgür fikrini desteklemeye yönelik olduğunu belirtti. KIRO'dan Dave Ross ile yaptığı bir röportajda Norris, "Bunu yapmak istediğinden emin misin?" sorusuna şöyle yanıt verdi: "Evet, amacı sulandırmayı istedim ... Bir karikatürist olarak ben sadece olanlara güçlü bir tutku hissettim, Comedy Central'ın duyduğu korkuya cevap vermek istedim." Norris, hareketin sadece "South Park" yaratıcılarını savunmaya yönelik bir protesto olmadığını ve ayrıca First Amendment to the United States Constitution altında ifade özgürlüğü hakkını desteklemeyi de amaçladığını vurguladı. Bir "Everybody Draw Mohammed Day" Facebook sayfası Jon Wellington tarafından oluşturuldu. 26 Nisan sabahı itibarıyla sayfaya hemen hemen 6,000 onaylanmış ziyaretçi katıldı. 25 Nisan'da bu harekete karşılık birileri Facebook'ta "Ban Everybody Draw Mohammed Day" ("Everybody Draw Mohammed Day'i Yasakla") sayfasını açtı ve 800 kişi sayfaya katıldı. "The Atlantic", "Reason", "National Review Online"'daki blogçular ve Glenn Reynolds, tümü bloglarına görüşlerini yazdı ve önerilen gün hakkında link verdiler böylece hareket geniş bir alana yayıldı. T"The Washington Post" ile "Los Angeles Times"'ın web sitelerindeki bloglara fikir hakkında haberler gönderdiler. "Newser", protesto hareketini "zorbalığa karşı online hareketler" kısmında kategorize etti. "The Raw Story", protesto hareketinin fikrini," South Park"'a karşı Revolution Muslim'den gelen tehditlere " bir alaycı cevap" olarak adlandırdı. "Citizens Against Citizens Against Humor" adlı grup için www.cacah.org adresinde kurgusal bir blog oluşturuldu. İlk grup tarafından desteklenen bir ikinci Facebook grubu, protestoya karşı olarak oluşturuldu. 27 Nisan'da, yaklaşık 9,000 onaylanmış ziyaretçi protesto olayında yer almayı planladı. Protesto hareketi hakkındaki bir öykü, Digg.com web sitesinde en popüler başlıklardan biri oldu. 28 Nisan'da, "The Malaysian Insider", protesto hareketi "rağbet kazanıyor gözükmekte" diye bildirdi ve bazı okulların etkinliğe katılmayı planladığını belirtti. "Reason"'dan Michael C. Moynihan, protesto hareketinden Muhammed'i tasvir eden favorisi birkaç resmi seçmeyi ve ardından Reason.com'a koymayı planladığını açıkladı. 3 Mayıs 2010 ile, Facebook'taki protesto etkinliğinde 11,000 üye yer aldı ve katılımcılar, gruba yaklaşık olarak 460 resim gönderdi. 25 Nisan'da Norris, fikrine gelen cevapların kendisini şaşırttığını ve şok ettiğini web sitesinde açıkladı: "Fikrimin virüs gibi ilerleyeceğini amaçlamadım ve herhangi 'grubun' merkezinde olmasını amaçlamadım. İstediğim şeyi çizerek First Amendment'ı pratik ettim. Bu özel bir posterin karikatürü, kocaman bir sinire vuracağı görünüyor, bunun için tamamen bir şeyler hazırlamadım. Gidip bir masa çizeceğim şimdi!" 26 Nisan'da web sitesinde şunu yazdı: "Ben, "Everybody Draw Mohammed ["sic" ] Day"e karışMIyorum! Bir karikatür çizdim, bir virüs gibi yayıldı ve bununla devam etmeyeceğim. Çoğu diğer insanlar, siteleri vs başlatmada benim karikatürümü kullandı. Lütfen, ıvır zıvır çizen benim gibi özel bir insan olarak onlarla devam etsinler." Ayrıca Savage'dan orijinal çizimi, çizdiği daha uysal bir çizim ile değiştirmesini istedi fakat Savage, bunu reddetti. Neden ilkin onu yayınladığını sordu ve Norris şöyle cevap verdi: "Çünkü ben bir dangalağım." Norris, kampanyanın ilkin amaçladığından daha fazla büyüdüğünü ve çiziminin, kontrol edemeyeceği şekillerde kullanılmaya başlandığını açıkladı. "Sadece sessiz yaşamıma geri dönmek istiyorum." dedi "The Washington Post"'taki karikatür hakkındaki bir blog yazarına. 26 Nisan'da Wellington, kendisinin de hareketten ayrıldığını açıkladı. "Birçok insanın ağır bir şekilde peygamberin saldırgan çizimlerini göndermesinden dolayı dehşet içindeyim." diye yazdı. "Siz hepiniz, eğer bu sizin çantanızsa devam edin ama beni dahil etmeyin." Norris, "Ben, korkuya karşı gelmeyi istedim ve ardından korktum" diyerek korktuğunu kabullendi. 29 Nisan'da Norris, "Everybody Draw Mohammed Day"in şu peki isimlendirilmesini önerdi: "Haydi 'Everybody Draw Mohammed Day'in yerine 'Everybody Draw Al Gore Day' olarak isimlendirelim. Yeterli Muhammed çizimleri amacına ulaştı. Bu noktada, böyle çizimler sadece daha çok liberali ve bir şey yapmayan ılımlı Müslümanları incitebilir." 1 Mayıs'ta Norris, orijinal karikatürün düzenlenmiş bir versiyonunu yayınlayarak Müslümanlardan özür diledi. Norris'in fikrini değiştirmesi, yorumculardan farklı reaksiyonlar aldı. "The Washington Post"'un bir köşe yazarı Kathleen Parker, "Norris'in karikatürü iyi bir fikirdi fakat daha fazla görev veya sorumluluk almalıydı." diye yazdı. "The Daily Telegraph"'a yazan Alex Spilius, "Hiç kimse Norris'i münakaşadan geri çekildiği için suçlamasın. Hiçbir tehdit hemen unutulmaz ve tahammül edilmez, Rüşti-tarzı, yıllarca." "The Business Insider"'dan William Wei, "Artist Who Proposed 'Everybody Draw Mohammed Day!' To Protest South Park Censorship Wimps Out" başlıklı bir yazısında karikatüristin protesto hareketinden geri çekilmesine daha eleştirel yaklaştı. Toronto, Kanada'dan Mimi adında bir bilgi teknolojisi uzmanı, Norris ve Wellington'ın ayrılmasının ardından protesto hareketine liderlik etmeye yardımcı oldu. Mimi, "AOL News"'e, protesto hareketine "anti-Müslüman değil özgür konuşma yanlısı" olarak bakılması gerektiğini söyledi. "Eğer [Müslümanlar] kırıldıysa, bunda hakları var – Hristiyanlar gibi." diyerek yorum yaptı. İfade özgürlüğü ilkeleri doğrultusunda Mimi, "şiddet ve pornografiyi tahrik edici şeyler dışında" geniş bir alanda Muhammed'i tasvir eden karikatürlerin çizilmesine izin verdi. "Paste Magazine" haberine göre, 30 Nisan 2010 ile "Norris'in küçük protestosu toplamda 11,000 insanın katılmayı planladığı 32 Facebook etkinliğine kapsayacak şekilde büyüdü." "National Post"'tan Ron Nurwisah, "Norris'in geldiği yoldan geri dönüşü, olayın kendi yaşamını almasıyla biraz geçilebilir." diye yazdı ve "Fox 9" da "[Norris] durdurulamayacak bir şeyler başlattı. Diğerleri 'Everybody Draw Mohammed Day' davasını ele geçirdi." diyerek olaya dikkat çekti." The First Post"'tan Tim Edwards, "hiçbir şey 20 Mayıs 2010'un 'Everybody Draw Mohammed Day'in açılış töreni olmasını durduramayacağı gözüküyor. Olsa bile, ironik olarak, en büyük destekçileri şu an korkutuldu." 11 Temmuz 2010 tarihinde Yemenli Amerikalı El-Kaide'nin din adamı Enver Awlaki, Morris'i ölüm listesine ekledi. FBI yetkileleri bunun "çok ciddi bir tehdit" olduğunu düşündüklerinden Norris'i uyardılar. Norris, adını değiştirmiş ve FBI tavsiye ile saklanmış bir şekilde yaşamaktadır. André Gretry operaları listesi Fransız besteci André Ernest Modeste Grétry (1741–1813) tarafından hazırlanmış tüm operalar listesidir: Pierre Laujon||3 Kasim 1777||Paris, Château du prince de Condé Nicolas Baudin Nicolas-Thomas Baudin (d. 17 Şubat 1754, Saint-Martin-de-Ré, Ile de Ré, Fransa – ö. 16 Eylül 1803, Mauritius), Fransız denizci ve kâşif. 20 yaşındayken fransız donanmasına katıldı. Amerikan Bağımsızlık Savaşı süresince Karayipler'de hizmet verdi. 1791 yılında Fransa Avusturya'ya savaş ilan edince Fransız donanmasında tekrar çalıştı. Savaştan sonra, Avustralyalı botanikçileri Hint Okyanusu'ndan Pasifik Okyanusu'na taşıyan gemilere kapotanlık yaptı. Avustralya'dan evine dönerken 16 Eylül 1803'te durakladığı Hint Okyanusu'nun güneybatısındaki Mauritius adasında veremden öldü. Transifex Transifex, bir yerelleştirme ve uluslararasılaştırma platformudur. Yazılım projelerinin çeviri ve belgelendirme çalışmalarını çok dilli bir ortam üzerinde ve daha önceki çevirilerde kullanılmış karşılıkların önerilmesini sağlayan, grup çalışmasını kolaylaştıran bir arayüze sahiptir. Bulut tabanlı sunucular üzerinden bir hizmet olarak sunulan Transifex, ücret karşılığı sunulan çeşitli hizmet paketlerine sahiptir. Transifex sunucularında özgür yazılım projelerine ücretsiz ve kelime sınırı olmayan kullanım hakkı da sağlanmaktadır. George Drouillard George Drouillard, "Lewis and Clark's Voyage of Discovery" (Lewis ve Clark'ın Keşif Yolculuğu) adlı ABD'de Pasifik kıyısına doğru yapılan ilk karayolu seferinin sivil tercümanıdır. 1778'de Detroit Nehri bölgesinde doğdu. 1804 yılında yeni alınan Louisiana Bölgesinde çalışması için Kaptan Lewis tarafından işe alındı​​. Alanında kendini geliştirmiş avcı ve haritacı olan Drouillarda, Lewis ve Clark'ın seferinin tamamlanmasına katkı sağladı. 1809'da katıldığı Missouri Kürk Şirketi için gittiği Montana'da yerliler tarafından saldırıya uğradı. Parçalanarak öldürülen Drouillard'ın cesedi bilinmeyen bir mezara gömüldü. Hugh Clapperton Hugh Clapperton (d. 18 Mayıs 1788 – ö. 13 Nisan 1827), İskoç gezgin ve kâşif. Batı ve Orta Afrika'yı keşfetmiştir. Annan, Dumfriesshire'de cerrah bir babanın oğlu olarak doğdu. Atlantik Okyanusu boyunca birkaç sefer yaptıktan sonra, deniz harp okulu öğrencisi rütbesine yükseldi. Napolyon Savaşları'nda da aktif olarak görev aldı. 1820 yılında Afrika'yı keşfetmekle ilgilenmeye başladı. 1826'da sonradan Bornu'ya gitmeyi amaçlayarak Sokoto'ya gitti. Ne var ki, oranın yöneticisi Sultan Bello tarafından engellendi. 13 Nisan 1827'de yakalandığı dizanteri dolayısıyla hayatını kaybetti. Redmine Redmine, web tabanlı özgür bir proje yönetimi ve görev takip aracıdır. Çoklu proje ve eklenti desteklerini sunan Redmine; bünyesinde takvim ve projelerin görsel sunumlarında kullanılabilen Gantt çizelgesini barındırır. Redmine platform ve veritabanından bağımsızdır. Ruby on Rails web çatısı ile geliştirilmiştir. Tasarımı ve geliştirilmesi sürecinde, benzer özellikleri taşıyan Trac yazılımından esinlenilmiştir. Redmine'ı sunucunuza kurabileceğiniz gibi, özelleştirilmiş ve kullanımı kolaylaştırılmış ücretli Redmine servislerini de kullanabilirsiniz. Jedediah Smith Jedediah Strong Smith (d. 6 Ocak 1799, Bainbridge, New York (eyalet) – ö. 27 Mayıs 1831, Ulysses, Kansas), Amerikalı avcı, iz sürücü, kürk tüccarı ve kâşif. Rocky Dağları'nı, ABD'nin batı kıyısını ve güneybatısını keşfetmiştir. Bu keşifler beyaz yerleşimciler tarafından oldukça önemli olmuştur. Bunlardan en önemlisi Kaliforniya ile Oregon arasında keşfettiği yoldur. 1831'de kürk ticareti için bulunduğu Santa Fe'deki bir ticaret partisinde gruba su bulmak için çıktığı yoldan geri dönmemiştir. Bir süre sonra grup arkadaşları Meksikalı bir tüccarın Smith'in özel eşyalarını sattığını görmüşlerdir. Meksikalı, eşyaları Comanche avcılarının nehir kenarında öldürdükleri bir adamdan aldığını iddia etmiştir. Sonuç olarak, Smith'in cesedi bulunamamıştır. EÅŸit koruma Eşit koruma, bazı devlet anayasalarında bulunan, ancak farklı yasal dizgelerde farklı biçimde yorumlanan siyasi kavram. Yüksek mahkemenin değişen görüş örgüsüyle birlikte içeriği de değişmiştir. Çok sayıda yasa, halkı belli ölçülerde sınıflandırır. Bu nedenle, salt bu gerekçeye dayanarak anayasaya aykırı ilan edemezler. Dolayısıyla, mahkemenin yasamanın karşısına getireceği anayasaya uygunluğu denetleme ölçütü olacaktır. Anayasal koruma altında bir eşit koruma kavramının olmadığı yerlerde bile doğrudan ya da dolaylı biçimde aynı amaca hizmet eden yasal aygıtlar bulunabilir. Özel yasama yoluyla örneğin ırk ve cinsiyet gibi farklara dayanarak kişilere farklı davranılması belli alanlarda yasaklanabilir. Clementine (yazılım) Clementine, açık kaynak kodlu ve özgür bir müzik çalar uygulaması. Amarok müzik çalar uygulamasının 1.4 nolu sürümü temel alınarak geliştirilmeye başlanmış, arayüzü Qt 4 ile baştan yazılmıştır. Linux, Windows ve Mac OS X sürümleri bulunup GNU Genel Kamu Lisansı ile dağıtılmaktadır. Amarok'un 1.4 sürümünden 2.x serisine geçişinin ardından pek çok kullanıcıdan olumsuz yönde eleştiriler alması, daha az sistem kaynağı tüketmeyi hedefleyen Clementine projesi ortaya çıktı ve ilk sürümü Şubat 2010'da yayınlandı. Ludwig Leichhardt Friedrich Wilhelm Ludwig Leichhardt ya da Ludwig Leichhardt, (d. 23 Ekim 1813 - ö. 1848) Prusyalı kâşif ve doğabilimci. Kuzey ve Orta Avustralya'yı keşfetmesiyle ünlüdür. Trebatsch, Prusya'da 6 erkek çocuğun dördüncüsü olarak doğdu. Akademik eğitimini tamamladıktan sonra 14 Şubat 1842'de 3 büyük keşfini gerçekleştirdiği Sidney'e taşındı. Nisan 1847'de Société de Géographie (Paris Coğrafya Derneği) tarafından ödüle layık görüldü. Avustralya'nın iç bölgelerine düzenlediği son gezisinde kayboldu. En son 3 Nisan 1848'de Darling Downs civarında görülen Leichhardt'tan bir daha haber alınamadı. Ölümünden sonra Darling Downs'un bulunduğu Queensland'deki bir ana yola adı verildi. Adolf Overweg Adolf Overweg (d. 24 Temmuz 1822, Hamburg – ö. 27 Eylül 1852, Çad), Alman yerbilimci, gökbilimci ve gezgin. Orta Afrika'daki ticaret yollarını onarmak için göreve gittiğinde Çad Gölü'nün etrafını dolaşan ilk Avrupalı oldu. 1849'da Büyük Britanya hükûmeti tarafından Afrika krallıklarıyla olan ilişkileri güçlendirmek için düzenlenen James Richardson'ın emrindeki sefere katıldı. Bu ekip Sahra Çölü'nü geçti. Dikkate değer başarısı olan Çad Gölü'nü çevreleyişinden sonra, 27 Eylül 1852'de Çad'ın Maduari köyünde öldü. Joseph René Bellot Joseph René Bellot (d. 18 Mart 1826 – ö. 18 Ağustos 1853), Fransız Kuzey Kutbu kâşifi. Bir nalbantın oğlu olarak Paris'te doğan Bellot'un ailesi, 1831'de Rochefort'a taşındı. Yerel ilçe yönetimi tarafından gönderildiği denizcilik eğitiminde yüksek başarı kazanan Bellot, Madagaskar'a giden bir Aglo-Frank seferinde başarılı yönetimi sayesinde onur madalyası aldı. 1851'de Kaptan William Kennedy kumandasında Sir John Franklin'i aramak için düzenlenen Kuzey Kutbu seferine katıldı. Gördüğü ilk Eskimolardan engelli olan birine yapay bacak yapması, Eskimoların sevgisini kazanmasına yol açmıştır. Ağustos 1853'te Sir Edward Belcher ile haberleşmek için 2 yoldaşıyla beraber çıktığı riskli yolculukta buz kütleleri arasında kayboldu 1935'te Ay'daki bir kratere onun anısına "Bellot" adı verilmiştir. Eduard Vogel Eduard Vogel (d. 7 Mart 1829 - ö. Şubat 1856), Orta Afrika'da keşiflerde bulunan Alman kâşif. Vogel, Krefeld'de doğdu. Matematik ve astronomi okudu. 1853'te yine bir Alman kâşifi olan Heinrich Barth'a teçhizat ulaştırmak için Büyük Britanya Hükûmeti tarafından seçildi. Batı Sudan'daki Bornu'da Barth ile tanıştı. 1854-1855 yılları arasında Adolf Overweg'le de birlikte Çad Gölü'nün etrafını ve Nijerya'nın kuzeydoğusunu keşfettiler. 1 Aralık 1855'te Nil Vadisi için Kuka'yı terk etti ve kendisinden uzun bir süre haber alınamadı. 1873'te Alman kâşif Gustav Nachtigal'in Wadai'ye ulaşmasıyla Vogel'in Şubat 1856'da casusluk yaptığı şüphesiyle öldürüldüğü anlaşıldı. Kız kardeşi Elise Vogel Polko ise tanınan bir Alman romancı olmuştur. Oktay Pop Oktay Pop, (d. 30 Mart 1988, İzmit) Türk futbolcudur. 1. Lig takımlarından TKİ Tavşanlı Linyitspor oynamaktadir. Futbola Kocaelispor altyapısında başladı ve 2005 yılında profesyonelliğe geçiş mukavelesi imzalayarak as takım kadrosuna dahil edildi. Kocaelispor için ilk resmî karşılaşmasına 6 Kasım 2005 tarihinde Mardinspor'la oynanan 1. Lig karşılaşmasında çıktı. YenikÃ¶y Termik Santrali Yeniköy Termik Santrali, Muğla ilinin Milas ilçesinde bulunan bir termik santraldir. Santral 18 Nisan 2014 tarihinde yapılan özelleştirmeye yönelik ihale ile IC İÇTAŞ Enerji ve Limak Enerji ortaklığına devredilmiştir. Elektrik, TKİ Genel Müdürlüğü'ne bağlı Yeniköy Linyitleri İşletmesi (YLİ)'nden çıkarılan, lavvar tesisindeki yıkama işlemlerinden sonra 1750 kcal/kg ulaşan linyit kömürlerinin yakılmasıyla elde edilmektedir. 18 Temmuz 1986 tarihinden beri elektrik üreten santral 2 adet 210 MW'lık ünite ile hizmet vermektedir. Yıllık elektrik üretimi 2,7 milyar kW·h'tir. Ozan TahtaiÅŸleyen Mehmet Ozan Tahtaişleyen (d. 18 Ocak 1985, İstanbul), Türk futbolcudur. Defans pozisyonunda görev almaktadır. Futbola Beşiktaş altyapısında başladı ve 1999 yılında profesyonelliğe geçiş mukavelesi imzalayarak as takım kadrosuna dahil edildi. As takım ile sezon öncesi hazırlık kampına katıldıktan sonra as takım için yeterli bulunmadı ve gidecek futbolcular listesine kondu. Bunun üzerine 2004-2005 sezonunun ara transfer döneminde Gaziantepspor'a transfer oldu. Gaziantepspor için ilk resmî karşılaşmasına 29 Nisan 2005 tarihinde İstanbulspor'la oynanan Süper Lig karşılaşmasında çıktı. 2009-2010 sezonunun başında 2. Lig ekiplerinden Elazığspor'a transfer oldu. Göztepe'yle ilk sezonunda 2. Lig şampiyonluğu yaşayarak 1. Lig'e yükselmeyi başardı. 45 kez millî takımlara çağrılan Mehmet Ozan Tahtaişleyen, 2 kez Türkiye U-15, 2 kez Türkiye U-16, 27 kez Türkiye U-19 ve 2 kez de Türkiye U-20 forması olmak üzere toplam 39 kez millî formayı giymiştir ve müsabakalarda 2 gol kaydetmiştir. 2004 yılında Türkiye U-19 millî takımı'yla İsviçre'de düzenlenen Avrupa 19 Yaş Altı Futbol Şampiyonası katıldı ve Orhan Şam, Sezer Öztürk, Selçuk İnan, Burak Yılmaz, Cafercan Aksu ve Olcan Adın gibi yıldız futbolcularla beraber final karşılaşmasında İspanya U-19'a yenilerek ikincilik elde etti. Rothschild ailesi Rothschild ailesi (Rothschild Hanedanı ya da kısaca Rothschildler olarak da bilinir) 18. yüzyılın sonlarından başlayarak Avrupa'nın çeşitli merkezlerinde bankalar kuran Yahudi kökenli Alman bir ailedir. Ailenin Avusturya ayağının beş nesli 1816 yılında Habsburg İmparatoru II. Francis tarafından miras sistemiyle geçen baronluk verilmesiyle Avusturya soylusu ilan edilmiştir. Ailenin İngiliz ayağı ise Kraliçe Victoria'nın izniyle Avusturya'da sahip oldukları Baron unvanını İngiltere'de de kullanma olanağına kavuşmuştur. 19. yüzyıl boyunca ailenin, en büyük özel ve modern tarihin en büyük servetini oluşturduğu öne sürülmektedir. Rothschild kelimesi Almanca "kırmızı kalkan" demektir. Rothschild ailesinin ilk dedesinin dükkanında kırmızı bir kalkan asılıydı. Ailenin adı buradan gelmektedir. Kalkan, sağ üst köşedeki armanın ortasında da görülmektedir. Bu soyad Almanya'da epey yaygın olsa da sahiplerinin çoğu bu aileyle bağlantılı değildir. Ailenin Avrupa'da tanınmaya başlaması döviz ticaretiyle uğraşan ve Hesse Prensi ile ticaret yapan 1710 doğumlu 'in oğlu olan Mayer Amschel Rothschild'in Frankfurt'ta 1744 yılında doğumuyla başladı. Frankfurt'un Judengasse denilen Yahudi gettosunda doğan Mayer, bir finans kurumu kurdu ve iş yapmaları için 5 oğlunu farklı Avrupa şehirlerine yollayarak nüfuzunu genişletti. Rothschildlerin yarattığı bu yeni tarz uluslararası iş yeri yerel saldırılara karşı dayanıklı idi. 1819'da antisemitik şiddet Almanya'nın birçok yerinde patlak verdi. Hep-Hep isyanları sırasında Frankfurt'taki Rothschild bankasına da saldırı oldu, fakat farklı merkezlere dağıtılmış haldeki Rothschild servetine zarar gelmedi. Mayer Rothschild'in bankalarının gelecekteki başarısı için bir diğer önemli stratejisi; işin kontrolünü aile ellerinde tutması, bu sayede de başarılı işleri ve servetlerinin boyutunu gizli tutabilmesiydi. 1906 civarında, Yahudi Ansiklopedisi şöyle yazıyordu: "Rothschildlerin başlattığı farklı finans merkezlerine aynı ailenin şube açtığı bu teknik kısa zamanda Bischoffsheim, Pereire, Seligman, Lazard gibi aileler ve diğer Yahudi finansörler tarafından takip edildi ve bu finansörler finansa yatkınlıkları ve sağlamlıklarıyla sadece Yahudi çevrelerinde değil, bütün bankacılık sektöründe adlarını duyurdular. Bu sayede Yahudi finansörler 19. yüzyılın ortası ve son çeyreğinde uluslararası finansta gittikçe büyük pay sahibi olmaya başladılar. Bütün bu grubun arkasından gittiği isim ise Rothschildler idi..." Ayrıca şöyle devam ediyor: "Daha yakın zamanlarda, Yahudi olmayan finansörler de aynı kozmopolit metodu benimsedi ve Yahudi kontrolü eskiye göre kısmen daha azaldı." Mayer Amschel Rothschild'in oğulları ve gittikleri şehirler şöyleydi: Rothschildlerin arması, sıkılmış bir yumruk ve Mayer Rothschild'in beş oğlunu simgeleyen beş oktan oluşuyor. Bu aynı zamanda İncil'in Psalm: 127 bölümüne de bir göndermedir: ""Bir savaşçının elindeki oklar gibi"". Ailenin sloganı ise, armanın altında Latince yer alıyor: Concordia, Integritas, Industria (Uyum, Dürüstlük, Girişimcilik) Kraliyet ve aristokrasi arasında yaygın olan, daha sonra da DuPont Ailesi gibi iş çevrelerince de kopyalanan bir teknik olan ilk ve ikinci dereceden kuzenler arasında evlilikleri dikkatle ayarlayarak, Mayer Rothschild, servetin ailede kalmasını sağladı. Fakat daha sonraları 19. yüzyılın sonuna doğru neredeyse bütün Rothschildler aile dışından, genellikle de aristokrasi ve diğer finansal hanedanlar içinden evlilik yaptılar. Rothschildler Napolyon Savaşları (1803-1815) başlamadan önce de önemli bir miktarda servete sahipti ve bu sıralarda da değerli külçe metal ticaretinde üstünlük elde ettiler. Londra'da, 1813-1815 arasında İngiliz savaş masraflarını neredeyse tek başına üstlenerek önemli rol oynadı. Bir yandan 'nün Avrupa'nın çeşitli yerlerindeki ordularına değerli külçelerin ulaşmasını sağlarken bir yandan da kıtadaki İngiliz müttefiklerine finansal yardımlar ayarlıyordu. Yalnızca 1815 yılında, Rothschildler müttefiklere £9.8 milyon (2008 değeriyle £634 milyon) destek kredisi sağladılar. Kardeşler, kıtadaki Rotschild etkinliklerini koordine ettiler ve aile savaş yorgunu Avrupa'da altın taşımacılığı için temsilciler, sevkiyatçılar ve kuryelerden oluşan bir iletişim ağı geliştirdi. Bu iletişim ağı daha sonraları Nathan Rothschild'e zaman zaman politik ve finansal bilgiler sağlamak için de kullanılacaktı. Böylece Nathan piyasalardaki rakiplerinden çok daha avantajlı olacak; bu vesileyle de Rothschild bankacılığı İngiliz devleti için vazgeçilmez hale gelecekti. Örneğin bir seferinde, ailenin bu ağı Londra'daki Nathan'ın, Wellington'ın Waterloo Savaşı'ndaki zaferini devletin resmi elçisinden tam bir gün önce haberi olmasını sağladı. Rothschildlerin en kârlı hareketlerinden birinin temeli, İngiliz zaferi halka duyurulduktan sonra atıldı. Nathan Rothschild, barışı takiben azalacak devlet borçlanmasının, savaş ertesi yurt içi ekonomisinin yeniden yapılanmasını sona erdirecek iki yıllık dengelenme sürecinin ardından, İngiliz devlet bonolarında bir fırlama yaratacağını hesapladı. Finans tarihinin en cüretkar hareketlerinden biri olarak kabul edilen bir adımla, Nathan devlet tahvillerini o zaman için oldukça yüksek görünen bir fiyata derhal satın alıp, iki yıl bekledikten sonra 1817'de piyasalardaki kısa bir fırlamanın tepesinde %40 kâr marjı ile sattı. Rothschild ailesinin elinde bulunan kaldıraç amaçlı kullanılacak para düşünüldüğünde, bu kârın getirisinin ne kadar büyük olduğu anlaşılabilir. 19. yüzyılın sonlarına doğru anti-semitist eğilimli bir dergide yayınlanan aile hakkındaki bir makaleden yayılan iddiaların aksine, Rothschild'in birinci önceliği bu bilginin ona piyasalarda sağlayacağı finansal avantaj değildi; o ve kuryesi zafer haberini derhal hükümete iletmiştir. Bunun 1846'da bir Fransız bildirisinden çıkan bir mit olduğu ve John Reeves'in 1887'de Rothschildler: Milletlerin Finansal Yöneticileri kitabında abartarak yaydığı sanılmaktadır. Bu daha sonra popüler anlatımlarda tekrarlanmıştır, örneğin 'unkinde. Nathan Mayer Rothschild işini ilk olarak Manchester, İngiltere'de 1806'da kurdu; daha sonra aşama aşama Londra'ya taşındı. Burada 1809'da "2 New Court, St. Swithin's Lane, City of London" adresindeki yeri aldı. Burada adlı firmayı 1811'de kurdu, ve bu firma halen aynı adreste hizmet vermektedir. 1818'de Prusya devletine £5 milyon borç ayarladı, ve devlet kredileri için bono çıkarımları bankasının ana konsantrasyonunu oluşturdu. Londra'da öylesine güçlü bir konuma erişti ki 1825-6 yıllarına gelindiğinde, İngiltere Bankası'na piyasadaki olası bir likidite krizinden etkilenmeyeceği kadar para sağlayabiliyordu. İngiliz Gazetesi Daily Telegraph söyle diyor: "Bu uluslararası bankacı ailesinin ismi servet, güç ve gizlilikle eş anlamlı... Rothschild ismi para ve güçle başka hiçbir soyismin yanına yaklaşamadığı kadar bütünleşmiştir." Rothschild ailesinin hikâyesi birkaç film, kitap ve müzikale konu oldu: 200 seneyi aşkın bir zamandır, Rothschild ailesi sıklıkla komplo teorilerinin hedefinde olmuştur. Bu teoriler farklı biçimler almaktadır; örneğin ailenin Illuminati üyesi olduğunu öne sürmek, bütün dünyanın servetini ve finansal kurumlarını kontrol ettiği iddiasında olmak ya da devletler arası savaşı teşvik ettiğini savunmak gibi. Bu ve benzer görüşleri tartışan tarihçi şöyle yazmıştır: "Görmüş olduğumuz gibi, savaşlar borçlu bir devleti, yenilgisi ve toprak kaybı sonucu faiz ödemelerini karşılayamaz duruma getirme riski taşıdığından var olan bono fiyatlarını da kötü etkilemektedir. 19. yüzyılın ortalarına doğru, Rothschildler ticaretle uğraşmaktan fon yönetimine doğru kaymış, dikkatlice geniş devlet bonosu portföyleriyle ilgilenmekteydiler. Artık paralarını kazanmış olduklarından, olası bir savaştan kazanacakları, kaybedeceklerinden daha az hale geldi. Rothschildler finansal ağırlıklarını Birleşik Krallık'ın arkasına koyarak Napolyon Savaşlarının kaderini belirlemişlerdi. Şimdi ise kenarda oturmayı tercih ediyorlar. Rothschildler hakkında bir başka komplo teorisi de vardır. Bu teoriye göre Rothschild ailesinin asıl amacı dünyadaki insan nüfusunu azaltmaktır. Yani çıkardıkları savaşlar ve virüslerle nüfusu dengede tutmaya çalışmaktadırlar. Bu teori sebebiyle birçok insan Rothschild ailesine sıcak bakmamaktadır. Örneğin, Svalbard'da bulunan küresel tohum deposunun yapılış amacı bu aileyle ilişkilendirilmektedir. Çünkü bu depo, olası felaketlerden sonra geriye kalacak insanlar için yapılmıştır. Bu, akla hemen hangi insanlar geriye kalacak sorusunu da getirmektedir. Sonuç olarak bunlar birer komplo teorisidir ve doğrulukları tartışmalı konulardır. Mayer Amschel Rothschild'in vasiyetine göre aile üyelerinden büyük bir itiraz olmadığı sürece yaşça en büyük erkek evlat Baron Rothschild olarak ailenin lideri olacaktır. Miras paylaşımı yapılmayacak ve aile serveti gizli tutulacaktır. Aile servetinin dışarı çıkmaması için kuzenler arası evlilik yapılacaktır. Ailenin şu anki baronu Jacob Rothschild, 4. Baron Rothschild'dir. Kendisinden sonra ise oğlu Nathaniel Philip Victor James Rothschild 5. Baron Rothschild olacaktır. Bordhun Bordhun (Farsça: بردخون, ), İran'ın Buşehr Eyaleti'nde şehir. Eyaletin Dayyer şehristanı'nın Bordhun bahşı'nda bulunan şehrin 2006 yılı resmî nüfusu 4.300 kişi ve 931 hanedir. Labranda Labranda (Antik Yunanca: Λάβρανδα), Muğla'nın Milas ilçesinde bulunan, Karya dönemine ait antik yerleşimdir. Anadolu'nun güneybatısında yaşamış olan Karia'lılar için Labranda oldukça önemli bir kült merkeziydi. Çift baltalı tanrı Zeus Labraundos (Ζεὺς Λάβρανδος) kültünün kökeninin su kaynağı ve tapınak terasının hemen üzerindeki büyük kayaya dayanmış olması muhtemeldir. En erken buluntular MÖ 6. yüzyıla aittir ve o evrede kutsal alan küçük bir tapınağa sahip bir teras ve çınar ağaçlarından oluşan bir koruluğa sahipti. Perslere karşı isyan eden Miletos'lulara katılmış olan Karia'lılar MÖ 497 yılında burada bir savaşa katılmış ve kötü bir yenilgiye uğramışlardır. MÖ 4. yüzyıl ortalarında Karia satrapı kral Maussollos (377-352) Labranda'yı bir aile kutsal alanı haline getirmiştir. O ve kardeşi Idrieus (351-344) Zeus Tapınağı, iki büyük Andron (dinsel yemek salonları), Kuzey Stoa, oikoi yapısı, Güney Propylon (geçit yapısı) ve Dorik yapıyı inşa ettirmişlerdir. Kutsal alana Mylasa'dan (Milas) başlayan "Kutsal Yol" olarak adlandırılan 8 metre genişliğe sahip taş kaplamalı bir yolla ulaşılmaktaydı. Kutsal alanda her yıl 5 gün süren dinsel bayramlar kutlanıyordu. Bu bayramlardan birinde 355 yılında Maussollos bir suikast girişiminden kıl payı kurtulmuştur. Hellenislik devirde (MÖ 3.-1. yüzyıllar) sadece bir çeşme yapısı inşa edilmiş olan kutsal alanda MS 1.-2. yüzyıllarda kuzey stoa yeniden inşa edilmiş ve iki hamam yapısı ile birkaç yapı daha eklenmiştir. Kutsal alanda MS 4. yüzyıl içinde eski tanrıların terk edilmesi sonrasında Doğu Propylon yakınında bir Bizans kilisesi inşa edilmiştir. Labranda 1948 yılından beri İsveçli arkeologlarca kazılmaktadır. Zeki Önatlı Zeki Önatlı (d. 30 Ekim 1968, Manisa), orta saha mevkiinde görev yapmış Türk eski futbolcudur. Beşiktaş'a Bergamaspor' dan geldi. İyi fiziği ve sert vuruşları ile tanınırdı. 1991-1992 sezonu ikinci yarısında, şampiyonu belirleyecek derbi maçında Fenerbahçe'ye son dakikada attığı gol ile maç 1-0 bitmiş, ismi tribün bestelerinde geçmiştir.. Beşiktaş'taki son 2 sezonda yedek kalan Önatlı, takım arkadaşı Turan Uzun'la birlikte 1993'te Kocaelispor'a transfer oldu. Bu takımla 1997'de Türkiye Kupasını kazandı. 1999'daki depremden sonra İstanbulspor'a transfer oldu ve takım kaptanlığına yükseldi. Zeki Önatlı 2002-2003 sezonunun bitiminde futbolu bıraktı. 10 Kez U-18, 11 kez Ümit Milli ve 5 kez de A Milli olmak üzere toplam 26 kez Türkiye millî futbol takımı forması giyen Zeki, bu maçlarda 2 gole de imzasını atmıştır. Antrenörlük kariyerine, yardımcı antrenör olarak eski takım arkadaşı Rıza Çalımbay ile Çaykur Rizespor'da başladı. Rıza Çalımbay'ın Beşiktaş ile anlaşması ile birlikte 2005 yılında Gökhan Keskin ile birlikte yardımcı antrenör olarak Beşiktaş'a geldi. Rıza Çalımbay istifa etmesi sonucu göreve getirilen Jean Tigana ile çalıştı. Tigana görev yaptığı 2007 yılına kadar bu görevini sürdürdü. I. Robert (İskoçya kralı) Robert Bruce (İskoçça: "Raibeart Bruis", 11 Temmuz 1274 - 7 Haziran 1329), İskoç bir soylu ve kraldır. William Wallace'ın başlattığı Falkirk Savaşı'nda ihanet etti, fakat Wallace'ın o savaşı kaybetmesi ve yakalanıp idam edilmesinin ardından çok büyük bir ızdırap ve pişmanlık duydu. Bu yüzden Wallace'ın ölümünden 9 yıl sonra İskoçya Kralı unvanıyla Bannockburn Muharebesi'nde, güçlü İngiliz Ordusu'nu çok büyük bir bozguna uğrattı. Bu savaştan sonra İskoçya'nın bağımsızlığını ilan etti. Fakat bunu İngilizler kabul etmedi. Gönendere bölgesi Gönendere bölgesi, Kuzey Kıbrıs'ın Gazimağusa ilçesinde Gönendere ve çevresindeki bölgeleri kapsayan tarımsal bölgesidir. Tarımsal araştırmalara katılan toplam alanı 115.811 kilometrekaredir (115,811 dönüm). Bölgede 73.964 kilometrekare tarımsal arazi, 17.817 kilometrekare ormanlık alan, 12.342 kilometrekare hali-mera arazisi ve 11.688 kilometrekare kullanılmayan arazi vardır. Bölgeye bağlı olan köyler aşağıdakilerdir: Javier HernÃ¡ndez Javier Hernández Balcázar veya takma adıyla Chicharito (; d. 1 Haziran 1988, Guadalajara), Meksikalı millî futbolcudur. Forvet pozisyonunda oynamaktadır. Şu anda Premier League ekiplerinden West Ham United'da forma giymektedir. Lakabı "Chicharito" (küçük bezelye)'dir. Formasında da "Chicharito" yazmaktadır. Javier Hernández'in babası Javier Hernández Gutiérrez ve dedesi Tomás Balcázar da futbolculuk yapmıştır. Hernández daha 9 yaşındayken CD Guadalajara'da forma giymeye başlamıştı. 15 yaşında ise ilk profesyonel kontratını imzaladı. 2005-2006 sezoununda Guadalajara'nın alt takımlarından biri olan Chivas Coras'da forma giydi. Guadalajara için ilk maçına 2006 Apertura sezonunda, takımının Estadio Jalisco'da Necaxa ile oynadığı maçta, 82. dakikada Omar Bravo'nun yerine girerek çıktı. 2006-2007 sezonunda oynadığı 7 maçta 1 gol attı. 2007-2008 sezonunda ise 6 maçta hiç gol atamadı. 2008 Apertura'da da 10 maç oynamasına rağmen hiç gol atamadı. 2009 Clausura'da 15 maçta 4 gol attı. Chicharito, 2009 Apertura sezonunda 11 golle ligde Paraguaylı Cabañas ile birlikte gol krallığı listesinde 3. oldu. 2010 Torneo Bicentenario'ya 5 maçta 8 golle başladı. O sezonu 11 maçta 10 golle kapattı. Manchester United, Hernández'in farkına ilk kez Ekim 2009'da vardı ve Aralık 2009'da Chicharito'nun birkaç maçını izlemesi için Meksika'ya bir gözlemci gönderdi. Gözlemci de Hernández hakkında olumlu rapor verdi. Şubat ve Mart aylarında da United'ın baş gözlemcisi Jim Lawlor onu üç hafta izledi ve o da olumlu bir rapor verdi. 8 Nisan 2010 tarihinde Manchester United ile anlaştı ve çalışma izni için başvurdu. 27 Mayıs günü Hernández'e çalışma izni verildi. 1 Temmuz tarihinde de transfer resmi olarak duyuruldu. Anlaşma tam bir gizlilik içinde yürütülmüştü. Hernández, United ile ilk maçına 28 Temmuz tarihinde, 63. dakikada Nani'nin yerine girerek çıktı. O maç bir gol de attı. 2 gün sonra, yeni takımı Manchester United'ın eski takımı Chivas ile oynadığı maçta forma giydi. O maçta Hernández, ilk yarıda Chivas, 2. yarıda United forması giydi ve Chivas formasıyla bir gol attı. Chivas o maçı 3-2 kazandı. Takımının Chelsea ile oynadığı 2010 FA Community Shield finalinde yeni takımıyla ilk resmi maçına çıktı ve ilk resmi golünü attı. Daha ilk sezonunda Sir Matt Busby Yılın Oyuncusu ödülünü kazandı. Bu ödülü kazanan ve Avrupa dışındaki bir ülkeden olan 2. futbolcuydu. 1 Eylül 2014 tarihinde La Liga ekibi Real Madrid futbolcuyu satın alma opsiyonuyla beraber bir yıllığına kiralamıştır. 31 Ağustos 2015 transfer döneminin son günlerinde adı Fenerbahçe ile de anılan ancak United'ın talep ettiği yüksek bonservis ücretinden dolayı rotasını Bayer Leverkusen'e çeviren Hernandez, bu sabah (pazartesi) saatlerinde Almanya'ya giderek sağlık kontrollerinden geçmişti. Yapılan sağlık kontrolleri başarılı geçen Hernandez, Leverkusen ile 3 yıllık sözleşme imzaladı. Bayer Leverkusen, Hernandez için Manchester United'a 15 milyon avro bonservis bedeli ödemiştir. Hernández, Meksika 20 yaş altı millî futbol takımı ile Kanada'daki 2007 FIFA 20 Yaş Altı Dünya Kupası'na katıldı. Hernández, turnuva boyunca 11 numaralı formayı giydi. Hernández, Meksika millî takımı'yla ilk maçına Kolombiya millî takımı'yla oynadıkları maçta çıktı ve o maç bir asist yaptı. Hernández, Meksika millî takımının 2010 FIFA Dünya Kupası ve 2011 CONCACAF Altın Kupa kadrolarında yer almıştır. "30 Mayıs 2011 itibarıyla" "12 Haziran 2011 itibarÄ±yla" !Toplam||26||19 Geçitkale bölgesi Geçitkale bölgesi, Kuzey Kıbrıs'ın Gazimağusa ilçesinde Geçitkale ve çevresindeki bölgeleri kapsayan tarımsal bölgesidir. Tarımsal araştırmalara katılan toplam alanı 193.697 kilometrekaredir (193,697 dönüm). Bölgede 100.922 kilometrekare tarımsal arazi, 54.091 kilometrekare ormanlık alan, 15.096 kilometrekare hali-mera arazisi ve 23.588 kilometrekare kullanılmayan arazi vardır. Bölgeye bağlı olan köyler aşağıdakilerdir: Thorstein Veblen Thorstein Bunde Veblen (d. 1857 - ö. 1929), Amerikalı iktisatçı, sosyolog ve akademisyen. Kurumsal iktisat ekonomik ekolünün kurucularından biridir ve hazırladığı eserler ile bu akımın ilk teorisyenlerinin başında gelmiştir. Marksist olmayan kapitalist sistem kritikçisi. Veblen ABD'de Wisconsin eyaletinde doğmuştur. Kırsal bir küçük kasabada Norveç'ten Amerika'ya yeni göç edip Wisconsin'da yerleşmiş bir çiftçi ailesinin çocuğuydu. Çocukken ailesi Nerstrand, Minnesota'da bir çiftlik almıştı. Ailede Norveççe konuşulmaktaydı ama Veblen küçükken, gerek gittiği komşularından ve gerekse eğtim aldığı eyalet okullarında İngilizce öğrenmişti. Fakat Veblen, hayatı boyunca Norveççe ve Norveç ile bağlantılarını hep korumuştur. İskandinav mitleri olan İzlanda efsanelerini (sagalar) İngilizceye çevirip yayımlamıştır ve birkaç defa Avrupa'ya giderek Norveç'i ziyaret etmiştir. Ailesi, çok sıkı kuralları olan Lutherci Protestanlıklığa inanmakla beraber Veblen ateist inançlarına bağlı olmuştur. Veblen üniversite eğitimini Northfield, Minnesota'da (şimdi Carleton College olan) Carleton Kolej Akademisi'nde yaptı. Burada, daha akademi kariyerinin başında bulunan ve sonradan Amerika'da neoklasik iktisatçısı olarak ünlenecek John Bates Clark (1847-1938) tarafından verilen dersleri takip ederek, ondan çok etkilendi. Diploma sonrası eğitimini Johns Hopkins Üniversitesi ve Yale Üniversitesi'nde ekonomi alanında yaptı ve 1884'te Yale Üniversitesi'ne sunduğu tezle doktorasını aldı. Veblen 1891'e kadar üniversitede bir pozisyon bulamayıp ailesinin çiftliğinde yaşadı ve o yıl Cornell Üniversitesi'ne öğrenci okutmanı olarak girdi. İlk akademik görevini ve ilk unvanını "(1900'da doçent olarak)" yeni kurulan Chicago Üniversitesi'nde aldı. Bu üniversitedeyken ünlü akademik iktisat dergisi olan "Journal of Political Economy"'nin editörlüğünü yaptı ve iş adamlarını kritik eden "The Theory of the Leisure Class" (Aylak Sınıfın Teorisi) (1899) ve "The Theory of Business Enterprise" (İşletme Girişimi Teorisi) (1904) kitaplarını yayınladı. 1888 yılında ise evlendi fakat bu evliliği boyunca hiç mutlu olmayacaktı. 1906'da Stanford Üniversitesi'ne geçti. Fakat iş adamları ve özel işletmeler hakkında takındığı meşhur eleştirel tutumu dolayısıyla ideologlar tarafından beğenilmemesi ve ev hayatının uygunsuzluğu dolayısıyla 1911'de hem karısından hem de üniversitesinden ayrılarak Missouri Üniversitesi'ne geçti. Burada 1914'te yeni bir evlilik yaptı. Fakat üniversitedeki ve üniversite dışındaki ideologlar tarafından devamlı tenkitler ve alaylarla karşılaştı. Bu tepkiler sebebiyle 1918'de işinden ayrılıp New York'a geçti. New York'ta "The Dial" adlı etkili bir derginin editörlüğünü üstlendi. 1919-1926 döneminde şimdiki adı New School olan "New School for Social Research" (Sosyal Araştırma için Yeni Okul) adlı üniversitenin kurulup gelişmesinde büyük katkısı oldu. Bu dönemde Sovyet Rusya devriminin "mühendisler" tarafından yapıldığını ve yeni bir ekonomik sistem olarak "Mühendisler Devleti"'nin kurulacağını öngördüğü "The Engineers and the Price System" (Mühendisler ve Fiyat Sistemi) adlı kitabı yayınladı. Bu düşüncelerinin gelişmesini sağlayan kurumlar olan "Teknoloji İttifakı" ve "Teknokrasi Eylemi" adlı açılımlara katkılar yaptı. 1927'de Veblen, Palo Alto, Kaliforniya'daki evine çekildi. 1929'da, çok önceden öngördüğü Büyük Bunalım ortaya çıkmadan üç ay önce öldü. Şu seçilmiş liste Thorstein Veblen'in önemli eserlerini vermektedir: Osmanlı-Suudi Savaşları Osmanlı-Suudi Savaşları, 1811-1818 Mısır Valisi Kavalalı Mehmet Ali Paşa komutası altındaki birlikler ile, Diriye Emirliği ordusu arasında yapılan savaş. Bugünkü Suud Hanedanına adını veren Muhammed bin Suud, Arabistan’ın çeşitli yerlerine dağılmış olan Aneze kabilesinin Mesâlîh koluna mensup Âl-i Mukrin aşiretindendir. Ataları 15. yüzyılda Katîf’ten gelerek Diriye’ye yerleşmiş ve o tarihten itibaren Diriye emirleri bu aileden çıkmaktaydı. Babasının ölmesi üzerine Muhammed bin Suud, Diriye ve çevresinde ilk olarak 1726’da bağımsız bir emir sanıyla hükmetmeye başladı. Bu dönemde Muhammed'in zamanındaki hayat tarzına dönülmesini savunan ve her türlü yeniliğe ve mezarlara karşı olan Vahhabiler, ve öğretilerin yayıcısı Muhammed bin Abdülvehhâb bazı sahâbelerin kabirlerini yıktırması sonucu gördüğü tepkiler üzerine Diriye’ye sığınmak zorunda kaldı. Vahhabilere göre mezarın sadece ziyareti değil, yerinin belli olması bile cehennemin kapılarını açacak bir kabahatti. Diriye’ye yerleşmesi Muhammed bin Abdülvehhâb’ın hayatında bir dönüm noktası oldu. Suud ailesi kendisine sahip çıktı ve fikirlerinin yayılmasına destek verdi. Böylece birbirleriyle anlaştılar. Bu ittifak hem Suûdîler’in hem Vehhâbîler’in tarihinde bir dönüm noktası oluşturmuştur. Daha sonra Muhammed bin Suûd'un Abdülvehhâb’ın kızıyla evlenmesiyle aralarında akrabalık kurarak dinî-siyasî bir güç oluşturdular Bu arada emirliğin Muhammed bin Suûd, şeyhliğin Muhammed bin Abdülvehhâb nesline ait olması kararlaştırılarak Suûdî hânedanının temelleri atıldı ve devletin takip edeceği siyaset belirlendi. Birtakım yeni fikirlerle desteklenmiş katı kurallara oturtulan Vehhâbî-Suûdî hâkimiyetini tüm Arabistan ve Körfez ülkelerine yayma çabasına girdiler. Vehhâbîlik hareketi, yaklaşık otuz yıl süren yavaş ve düzensiz bir yayılma döneminin ardından Suûd ailesinin Necid’in tamamına hâkim olmasıyla büyük bir ivme kazandı. 1765’e kadar emirliği devam eden Muhammed bin Suud, Osmanlı Devleti’nin tepkisinden çekindiği için Irak ve Hicaz bölgelerine pek fazla yanaşmadı. Ancak Abdülvehhâb’ın öğretisine sıkıca bağlı olan oğlu Abdülaziz yaptığı ittifaklar sayesinde denize çıkış yolu olan Lahsa’yı, 1784 yılında ele geçirdi. Diğer taraftan Hicaz’a gözünü dikti. Bu tarihten sonra Osmanlı Devleti tarafından isyancı olarak kabul edilen Suud güçleri Lahsâ’nın kuzeyinde Osmanlı askerleri ile giriştiği mücadelede galip gelerek Lahsâ’nın limanı olan Uceyr’e kadar ulaştı. Napolyon Bonapart’ın 1798’de beklenmedik bir şekilde Mısır’ı işgal etmesi ve bunun ardından ortaya çıkan meseleler Suûdîler’in işine yaradı. 1802'de Abdullah bin Suud, Kerbelâ’yı basıp matem ayini yapan Şiîler’in 2000’den fazlasını öldürerek Hüseyin’in sandukasını ateşe verip türbedeki 200 deve yükü altın ve gümüş eşyayı Diriye’ye getirdiler. 1803’te Hicaz’a karşı giriştikleri işgal hareketi ile birlikte ilk önce Taif'i ardından da 1805’te yeniden Hicaz'a girip Medine’yi ele geçirdiler. Medine'de ne kadar türbe ve mezar varsa hepsi yerle bir edildi ve Mescid-i Nebevi yağmalandı. Bir yıl sonra da 1806'da Mekke'yi ele geçirdiler. Hac yolu seneler boyu kapalı kaldı ve uyarılara kulak asmadan Mekke’ye doğru yola çıkanlardan da hiçbir haber alınamadı. Özellikle bu son olaylar Osmanlı Devleti'nin prestijini sarsacak nitelikteydi, zîrâ Osmanlı Devleti bu iki kutsal şehir üzerinde 1517'den beri hükümranlığını kesintisiz sürdürmekteydi. O yıllarda bir yandan Sırp isyanı ile uğraşan diğer taraftan da Rusya ile savaş halinde olan ve aynı zamanda Sultan III. Selim'in tahttan indirilmesiyle neticelenen bir isyan nedeniyle iç meselelerle boğuşan Osmanlı Devleti ancak Sultan II. Mahmud tahta geçtikten sonra sorunun çözümü için bir girişimde bulunabildi. II. Mahmud, kutsal şehirleri tekrar ele geçirmek ve Suriye'yi tehdit eden Vahabbi tehlikesini ortadan kaldırmak için Mısır Valisi Kavalalı Mehmet Ali Paşa'ya başvurmak zorunda kaldı. Kavalalı Mehmed Ali Paşa, 1811’de oğlu Tosun Paşa komutasındaki muntazam piyade ordusunu Süveyş üzerinden Hicaz'a sevketti. Tosun Paşa ilk önce Medine'yi geri aldı. Tosun Paşa' Medine'nin anahtarını Mısır'a babasına gönderdi. Kavalalı Mehmed Ali Paşa da bu anahtarı, Anahtar Ağası Latif Ağa ile İstanbul'a gönderdi. Medine'nin kurtarılması haberi İstanbul'a ulaşınca ertesi Cuma günü anahtarın karşılanması için büyük bir alay tertip edildi. 30 Ocak 1813'te Latif Ağa top sesleri arasında İstanbul'a girdi. Şeyhülislam, Sadaret kaymakamı, Kaptan-ı Derya, Kazaskerler ve devlet büyükleri Eyüp Sultan'a gidip anahtarı karşıladılar. Anahtarı Haram Ağası aldı ve saraya getirerek Sultan II. Mahmud'a teslim etti. Medine-i Münevvere anahtarını İstanbul'a getiren Latif Ağa ile maiyetine hilatlar giydirilip kese kese altınlar verildiği gibi Latif Ağa'ya da Beylerbeylik rütbesi verildi. Tosun Paşa'nın Mekke, Cidde ve Taif'i de geri aldığının haberi gelmesi üzerine Sultan II. Mahmud bir hafta top şenliğinin yapılmasını buyurdu. Mehmed Ali Paşa'nın bir diğer oğlu İsmail Bey İstanbul'a gelerek Mekke'nin anahtarlarını bizzat Sultan II. Mahmud'a takdim etti. Tekrardan Osmanlı Devleti'nin denetimi altına giren hac yollarının tamiri için bir bina emini tayin etti. Ardından da Kahvecibaşı Ağa ile Kavalalı Mehmed Ali paşa ve oğlu Tosun Paşa'ya kılıç, kaftan, mücevherli hançer, hilatler ve tuğlar gönderdi. Aynı yıl Mehmed Ali Paşa da bir kısım kuvvetlerle Hicaz’a gelerek bazı düzenlemeler yaptı. Babası Suûd b. Abdülazîz’in ölümü üzerine 1814’te Suûdîler’in başına geçen Abdullah bin Suud, Tosun Paşa’nın Necid harekâtı sırasında onunla mütareke yaptı; ancak barış görüşmeleri bir netice vermedi. Mekke ve Medine ile Hicaz'ın tamamı geri alınmıştı ancak Suudilerin merkezi henüz ele geçirilememişti. 1816’da ölen Tosun Paşa’nın yerine Kavalalı Mehmed Ali Paşa'nın diğer oğlu İbrahim Paşa’nın bölgeye gelmesiyle mücadele şiddetlendi. Abdullah bin Suud, 2 Mayıs 1817’de İbrâhim Paşa kuvvetlerine mağlûp oldu ve merkezi olan Diriye’ye çekildi. İbrâhim Paşa beş aylık bir kuşatmadan sonra 6 Eylül 1818'de Diriye'yi ele geçirerek iç kaledeki bir kasra sığınmış bulunan Abdullah bin Suud’u dört oğlu ve bazı yakınları ile birlikte yakaladı. Suud ailesinden pek çoğu kuşatmadan önce kaçtı. Kalanlar Mısır'da ve İstanbul'da hapishanelere gönderildi. Önce Medine’ye sonra da Mısır’a götürülen Abdullah bin Suud ise, kâtibi ve hazinedarı ile birlikte deniz yoluyla İstanbul’a gönderildi. 14 Aralık 1818’de, Haliç’te Defterdar İskelesi’ne çıkarıldıktan sonra zincirlere vurulmuş bir şekilde halka teşhir edilerek Bâbıâli’ye getirilerek Sadrazam'ın huzuruna çıkarıldı. Sadrazam, Abdullah bin Suud ve adamlarını Mısır’dan getiren Kapı Kethüdasına, Tatar Ağasına, geminin kaptanına ve diğer görevlilere samur kürkler hediye etti ve her birine ömür boyu gelir bağladı. Abdullah bin Suud ve adamları, Bostancıbaşı’nın hapishanesine gönderilip Mekke ve Medine'den gasp ettiği malların tespiti için üç gün kadar burada sorguya çekildi. Sorgular sırasında Mekke ile Medine’den ve Hüseyin’in Kerbela'daki türbesinden çaldıkları bazı mallar hakkında Mısır Valisi Kavalalı Mehmed Ali Paşa tarafından hapsedilen öteki adamlarının bilgi sahibi oldukları öğrenildi. Bu konuda Kavalalı Mehmed Ali Paşa'ya gereken yazılar yazıldı. 17 Aralık 1818 günü Sultan II. Mahmud o gün yapılan cirit ve mızrak oyunlarını seyretmek için Beyazıt'taki eski saraya gitmişti. Andullah bin Suud'u adamlarıyla beraber eski saraya götürüp padişahın huzuruna çıkardılar. Sultan II. Mahmud mahkûmları bir müddet seyrettikten sonra idamlarını emretti. Abdullah bin Suud, Sultan II. Mahmud'un huzurunda Bostancıbaşı Halil Ağa'nın kılıcıyla padişahın gözleri önünde kellesi kesilerek idam edildi. Bu zafer, hac yollarının güvenliğini tekrar sağlamış olduğundan Kavalalı ailesine büyük prestij kazandırdı. Nitekim 1821 yılında başlayan Yunan İsyanında Sultan II. Mahmud tekrardan Kavalalı Mehmed Ali Paşa'nın yardımına başvurdu. Murat KayalÄ± Murat Kayalı (d. 13 Ağustos 1989, Denizli), Türk futbolcudur. 1. Lig'in yeni ekiplerinden Şanlıurfaspor'da oynamaktadır. Futbola Diyarbakır'ın amatör ekiplerinden Gençlerbirliği altyapısında başladı ve daha sonra Diyarbakırspor altyapısına geçti. 2007 yılında profesyonelliğe geçiş mukavelesi imzalayarak as takım kadrosuna dahil edildi. Diyarbakırspor için ilk resmî karşılaşmasına 26 Şubat 2007 tarihinde Samsunspor'la oynanan 1. Lig karşılaşmasında çıktı. 2010-11 sezonunun başında 2. Lig ekiplerinden Elazığspor'a transfer oldu. Elazığspor'la ilk sezonunda 2. Lig şampiyonluğu yaşayarak 1. Lig'e yükselmeyi başardı. Nicolas Douchez Nicolas Douchez (d. 22 Nisan 1980, Rosny-sous-Bois), Fransız kaleci. Şu an Paris Saint-Germain FC'in kaleciliğini yapmaktadır. Haziran 2011 tarihinde Rennes'ten Paris Saint-Germain FC'e transfer olan Douchez, Grégory Coupet'in kaleciliği bırakmasıyla Paris Saint-Germain FC'in 1 numaralı formasını devraldı. Unity (kullanıcı arayüzü) Unity, GNOME masaüstü ortamı temel alınarak, Canonical Ltd. tarafından Ubuntu işletim sistemi için geliştirilmiş, Gnome-Shell gibi bir masaüstü arayüzüdür. İlk olarak 2010 yılında Ubuntu 10.10'un Netbook sürümünde yer alan Unity, 2011'de Ubuntu'nun 11.04 numaralı sürümünden itibaren ön tanımlı arayüz olarak sunulaya başlanmıştır. Çoklu dokunma desteği bulunan Unity, dokunmatik tabletlerde de kullanıma hazırdır ve pencerelerin boyutlarını rahatlıkla boyutlandırmak mümkündür. Unity arayüzü, bugünlerde birçok tartışmaya maruz kalsa da, Ubuntu için çıtayı yükselten bir projedir. Ubuntu'nun isim babası Mark Shuttleworth, Ubuntu Geliştiriciler Konferansı'nda yeni arayüz Unity hakkında kullanıcıların birincil olarak Unity'yi tercih ettiklerini ve bunun riskli bir geçiş olduğunu ancak işe yarayacağından emin olduklarını belirtmişti. Frédéric Hantz Frédéric Hantz (d. 30 Mayıs 1966, Rodez), Fransız eski futbolcu ve teknik direktör. Şu an SC Bastia takımının teknik direktörlüğünü yapmaktadır. Futbolculuk kariyerinde Orta saha'da oynayan ve futbolculuk kariyeri boyunca büyük ve önemli takımlarda oynayan Hantz, futbola 1984 yılında Rodez AF takımında başladı. Orada 61 maç yapıp; 2 gol atmayı başardı. 1987 yılında Aurillac FCA takımına transfer olup bir yıl burada oynayan Hantz, 1988 yılında Clermont takımına gitti ve 25 maç yapıp; 2 gol attı. 1989-1992 yılları arasında FC Istres takımında 86 maç yaptı ve 9 gol attı. 1992-1993 sezonunda FC Metz takımında 28 maç yaptı ama hiç golü yoktur. 1993-1995 yılları arasında OGC Nice takımının formasını giyen Hantz, orada 71 maç yaptı ve 5 gol attı. 1995 yılında Chamois Niortais FC takımına transfer oldu. Orada fazla forma giyme şansı bulamayan Hantz, 2 yıl içerisinde sadece 25 maç yapıp; 2 gol atabildi. 1997 yılında futbola başladığı takım olan Rodez AF'ye transfer oldu. Orada 22 maç yaptı ve 2 gol attı. 1998 yılında futbolu bıraktı. Futbolculuk kariyeri boyunca 318 maç yaptı ve 22 gol atmayı başardı. Teknik direktörlük kariyerine 1998 yılında; Futbola başladığı ve bıraktığı takım olan Rodez AF'de başlayan Hantz, orada takımı 3 yıl çalıştırdıktan sonra 2002-2004 yıllarında ESA Brive takımını çalıştırdı. 2004 yılında Le Mans takımını çalıştırmaya başlayan Hantz, 3 sene içerisinde takımını Ligue 1'e çıkarmayı başardı. 2007 yılında Le Mans'tan ayrıldıktan sonra 2007 yılının başından sonuna kadar FC Sochaux-Montbéliard takımını çalıştırdı. 18 Aralık 2007 tarihinde Le Havre AC takımını çalıştırmaya başladı. Le Havre AC takımını 1,5 yıl içerisinde Ligue 1'e çıkarttıktan sonra 20 Mayıs 2010 tarihinde SC Bastia takımını, Faruk Hadzibegic'den devraldı. Hantz, SC Bastia'daki ilk senesinde takımını Championnat National liginin şampiyonu yapıp Ligue 2'ye yükseltti. Devlet sosyalizmi Devlet sosyalizmi, işçi ve burjuva sınıfının net şekilde ayrılmadığı ülkelerde devlet girişimleriyle işçi sınıfı oluşturularak ve bu işçi sınıfına, aynı zamanda köylü ve ezilen diğer unsurlara, hak ettiği tüm haklar verilerek eşit bir toplum oluşturmanın hedeflendiği sosyalist sistem. Devlet sosyalizmine göre sosyalizm ezilen unsurların olmadığı ülkelerde ezilen unsurlar tarafından kurulamayacağı için devletin sosyalizm ve sosyal eşitlik sistemini kurması gerekir. Türkiye bu sistemi 1950'li yıllara kadar uygulamaya çalışmış, devlet eliyle birçok fabrika kurulup istihdam sağlanmış, köy enstitüleriyle eğitim köylünün ayağına götürülmüş, açılan fabrikalarda işçilere sosyal haklar ve aktivite fırsatları tanınmış, işçi ve köylünün tüm hakları verilmiştir. Mustafa Kemal Atatürk'ün ülkeye devlet sosyalizmini getirmek istediğini bazı kaynaklar doğrulamaktadır. Mustafa Kemal Atatürk'ün devlet sosyalizmini uygulamak istediğine 1919'da Samsun'a çıkışının ardından Havza'da, Sovyet heyetinin başında bulunan bir albayla yaptığı görüşmede tanık olunmuştur. Atatürk, Sovyet albayının yönelttiği, yeni Türkiye Cumhuriyeti'nin biçimi konusunda, 'Yâni Bolşevikliğin prensipleri üzerine kurulmuş bir cumhuriyet değil mi, Generalim?' sorusuna karşılık, 'Öyle olacak, devlet sosyalizmi dersek, daha doğru söylemiş oluruz' yanıtını vermiştir..." İkincisini de Prof. Dr. Reşat Kaynar kaydetmektedir. Atatürk 1932 yılında bir sohbet sırasında, 'Kemalizm diyorsunuz, ne demek Kemalizm?' sorusunu sormakta ve 'Kemalizm, "Socialisme d'Etat" (Devlet sosyalizmi) demektir' diye yanıtlamaktadır. Zeki GÃ¼lay Zeki Gülay (d. 15 Ağustos 1972), Türk basketbolcu. Fenerbahçe'de yetişti ve genç millî takımda forma giydi . 1991-92 sezonundan itibaren sarı-lacivertli takımın A kadrosunda oynamaya başladı. Ünlü basketbol koçu Rusmir Haliloviç'in basketbol kursunda geleceğin en önemli yıldızlarından biri olarak gösterilen ve şut tekniğini düzeltmesi tavsiye edilen Gülay , bu konuda ilerleme katedemeyince skor gücü düşük, ancak mücadeleci bir basketbolcu olarak sahalarda boy gösterdi. 1996 yılından itibaren TED Ankara Kolejliler, Muratpaşa Belediye ve Türk Telekom formalarını giyen Gülay 2001'de eski takımına döndü ve sarı-lacivertli kulübün 100. yılını kutladığı 2006-07 sezonunda son kez Fenerbahçe formasını giydi. 2008 yılında Alpella takımında aktif sporculuk yaşantısını noktaladı Fenerbahçe forması ile 2006-07 Türkiye Ligi ve 1991-92 GSGM Kupası şampiyonluklarını yaşadı. Levent Bilgin Levent Bilgin, Türk basketbolcu (İstanbul, 4 Ocak 1981). İTÜ'de yetişti ve 2.06 metrelik boyuyla pivot mevkiinde dikkatleri çekti. 2004 yılında Aydın Örs'ün teknik direktörlüğe getirilmesiyle yeniden yapılanma başlatan Fenerbahçe'ye transfer oldu. Bu forma altında 2004-05 play-off yarı finali ve FIBA Avrupa Ligi "final-four"u yaşadı . Daha sonra Beşiktaş (2006-07), TTNet Beykoz (2007-08), Kepez Belediye (2008-10) ve Aliağa Petkim (2010-11) formalarını giydi . 2011-12 sezonu öncesi Trabzonspor ile anlaştı. LG Optimus One LG Optimus One; LG tarafından Güney Kore'de üretilen giriş seviye, dokunmatik ekran akıllı telefondur. Android sistemlidir. Android Eclair değil, Android Froyo (Android 2.2) çalıştıran Optimus One modeli, Android Gingerbread (Android 2.3) sürümüne de yükseltilebilecek. 600 Mhz cpu'sunun yanı sıra 200 Mhz gpu barındıran Optimus One, 1500 mAh pilinden güç almaktadır. LG P500 olarak bilinen model, 2011'in ilk çeyreğinde, Türkiye'de P503 olarak satışa sunulmuştur. Resmi CyanogenMod desteği mevcuttur. Böylelikle cihaz daha verimli şekilde kullanılabilmektedir. Fábio Coentrão Fábio Coentrão, (d. 11 Mart 1988, Vila do Conde), Portekizli millî sol bek oyuncusu. Portekiz'in Rio Ave kulübünde futbola başlayan Coentrão, bu kulüpte profesyonel oldu. 1 sezon forma giydikten sonra Benfica kulübüne transfer oldu. 2007-2008 sezonunda Benfica kulübüne transfer oldu. 5 Temmuz 2011 günü Benfica kulübünden 30 milyon € karşılığında Real Madrid kulübüne transfer oldu. 26 Ağustos 2015 tarihinde, 1 sezonluğuna Monaco'ya kiralık olarak gitmiştir. Real Madrid'le olan sözleşmesini feshettikten sonra Coentrão, 31 Ağustos 2018'de bir sezon boyunca Rio Ave ile sözleşme imzaladı. Kuzeni Rui Coentrao'da sol kanatta oynamaktadır. 2012 yılında girdiği ehliyet sınavında sürüş testine kendi yerine bir arkadaşını soktu. Yetkililerin bunu fark etmesi üzerine mahkemeye verilen Coentrao, mahkeme sürecinin ardından 3 bin Euro para cezası aldı. 29 yaşındaki futbolcunun kendisi yerine sınava giren kişinin banka hesabına ise 4 bin Euro yatırdığı saptandı. Jarod Stevenson Jarod Cameron Stevenson, Amerikalı basketbolcu (Seul, 1 Aralık 1975). 2005-06 sezonunun başında Fenerbahçe'ye transfer oldu ve bu takımla çıktığı 32 maçta 16,23 sayı, 6,87 ribaund ve 2,27 asist ortalamasıyla oynadı. Avrupa'da başarılı bir grafik çizerek çeyrek finali son maçta kaçıran sarı-lacivertli takımla çıktığı 12 maçta 15,3 sayı, 5,5 ribaund ve 1,3 asist ortalamaları tutturdu Sezon sonunda Fenerbahçe'den ayrılan Stevenson Rusya, İspanya, Sırbistan, Yunanistan ve Güney Kore liglerinde forma giydi. Ekrem GÃ¼yer Ekrem Güyer (d. 1921, Karaman - ö. 21 Şubat 1954, Ankara), Türk müziği bestecisi ve ses sanatçısı. Klasik Türk müziği bestekârı. 1921’de Karaman’da doğdu. Kendisi üç yaşındayken ailesi İzmir’e yerleşti. Karşıyaka Lisesini bitirdi. 1943 yılında açılan sınavı kazanarak Ankara Radyosu’na stajyer sanatçı olarak girdi. 1944 yılında ses sanatçısı Müzehher Güyer ile evlendi. Mide kanaması nedeniyle kaldırıldığı Ankara Numune Hastanesinde 21 Şubat 1954'te öldü. Ekrem Güyer 12 makamda 30 civarında şarkı besteledi. Bazı eserlerinde neoklasik bir üslup ve Hacı Arif Bey, Hacı Faik Bey gibi bestekârların, diğerlerinde ise Muzaffer İlkar'ın etkisi sezilir. “Hançer-i Aşkınla Ey Yar Gönlüm Üzre Vurma Hiç”, “Unutturamaz Seni Hiçbir Şey Unutulsam da Ben”, “Canan Bilirim Sen Beni Nalân Edeceksin” gibi şarkıları günümüzde de sevilmekte ve sık sık icra edilmektedir. HÃ¼zzam Kürdîlihicazkâr Nihavend Hicaz Uşşak SegÃ¢h Rast Acemkürdi Suzinak Hicazkâr Mahur Hulk (Ã§izgi roman) Hulk (Türkçesi: İri ve Hantal), Marvel Comics adlı çizgi roman üreticisinin ortaya çıkardığı bir hayali kahramandır. Stan Lee ve Jack Kirby tarafından oluşturulmuştur. İlk defa The Incredible Hulk #1 (Mayıs 1962) adlı bölümde görülmüştür. İnanılmaz bir güce sahip olan bu yeşil dev, duygularını (öfkesini) kontrol edemez. Radyasyon kaynaklı mutasyon geçirmiştir. Ordu Kaptan Amerika'yı süper güçlü yapan süper asker projesini yeniden başlatır, fakat bunu yapabilecek zekada birini bulmalıdır. Bunun üzerine Doktor Bruce Banner'ı kandırıp onu radyasyon kalkanı yaptığına inandırırlar. Bruce Banner teorisinden o kadar emin olur ki bunu kendi üstünde dener. Radyasyon onu öldürmez fakat Hulk'a dönüştürür. Hayatının tehlikede olduğunu hissettiğinde ya da aşırı derecede sinirlendiğinde Hulk'a dönüşmektedir. Stan Lee, Hulk'ın yaratılışının Dr. Jekyll and Mr. Hyde ve Frankenstein'ın kombinasyonundan esinlenerek ortaya çıktığını söylemiştir. Güçleri babasının ona ufakken enjekte ettiği farklı yaşam formlarının DNA'sı. Mesela deniz yıldızının bir kolunu kestiğinizde o koldan tam bir vücut çıkması gibi. Bu DNA'ların toplamında bu tür bir canavar ortaya çıkmıştır ve gama radyasyonuna maruz kalmasında bu canavarın ortaya çıkmasına sebep olmuştur. She-Hulk kuzenidir. Gücü sınırsız değildir. Hulk'ın gücünün sınırsız denmesinin nedeni güç seviyesinin çok çok aşağıdan başlayıp sinirlenerek bir binayı kökleyebilecek kadar güçlenmesidir. Hulk'un limiti World War Hulk'tur, aynı zamanda bu halini konu alan çizgi roman serisinin ismidir. Kendisine ihanet eden kişilerden intikam almak için sinirlenerek limitlerine ulaşmıştır. Artık öyle bir noktaya gelmiştir ki sinirlenmesine gerek kalmadan gücü hep sabit kalmaktadır, yani sakinleşse bile gücünde azalma olmayacaktır. Üstelik normal Hulk'tan farklı olarak da Bruce'un zekasına sahiptir. Bunun haricinde güçlerinin içinde Gama Işınını yaymak vardır. Bu gücü fiziksel gücüyle ve dayanıklılığıyla alakalı olmayıp içinde barındırdığı Gama Radyasyonuyla alakalıdır. Hulk, Planet Hulk çizgi romanında Worldbreaker Hulk halindeyken bu ışını yaymaya başladığından bir gezegeni yok etmiştir. 1977 yılında ABD de Incredible Hulk adıyla 5 sezon 82 bölüm olarak televizyon dizisi yayınlanmış başrolünde dünya vücut şampiyonu Lou Ferrigno oynamıştır. 2003 yılında The Hulk adlı film yapılmıştır.Bu Hulk'un ilk sinema filmidir. Ang Lee'nin yönettiği filmde Eric Bana, Jennifer Connelly, Sam Elliott, Nick Nolte, Josh Lucas rol almıştır. 2008 yılında The Incredible Hulk adlı film