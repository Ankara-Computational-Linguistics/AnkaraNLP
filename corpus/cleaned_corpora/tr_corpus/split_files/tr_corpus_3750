Nutuk'un vesikalar/belgelere ayrılmış 3. cildindeki 59. belgede yayınlanmıştır. Mustafa Kemal Cemal Bey'e sorar: Cemal Bey cevap verir: Cemal Beyin verdiği bilgiye göre Covbertin Noel, yanında 20-25 silahlı Kürt ve aşiret reislerinin oğulları ile Malatya'ya gelmiştir. Noel'in yanında ise bir İngiliz Çavuş bir de er vardır. Cemal Bey bu silahlı grubu tutuklamaya durumunun elverişsiz olduğunu, Noel'in otomobil ile Malatya'ya gelen Elaziz (Elazığ) (eski) valisi ile görüştüğünü bildirdi. Mustafa Kemal, Cemal Bey'e bu grubu sıkı bir biçimde göz altında bulundurmasını istedi. Daha sonra üzerilerine takviye birlikler gönderildiğinde Noel ve yanındakiler ile Elazığ eski valisi Ali Galip ve Bedirhanlılardan Malatya Mutasarrıfı Urfa yönünde kaçtılar. M19 mayını M19, ABD yapımı geniş kare plastik kutu şeklinde bir tanksavar mayınıdır. Mayının sadece çok ufak olan iki metal parçası bulunmaktadır. Bunlar toplamda sadece 2,86 gr ağırlığa ulaşan bakır fünye kapsülü ve paslanmaz çelikten ateşleme iğnesidir. Bu da mayını detektörler tarafından bulunmasını neredeyse imkânsız hale getirmiştir. Şili, Güney Kore ve Türkiye'de lisanslı olarak üretilmiştir. Kullanan ülkeler sırasıyla: Afganistan , Angola, Çad, Şili, Kıbrıs Cumhuriyeti, İran, Irak, Ürdün, Kore, Lübnan, Batı Sahra ve Zambiyadır. 1990 yılındaki Körfez Savaşın dan önce ABD elinde tahminen 74.000 olan mayın sayısı 2002 yılında 63.000 adede düşmüştür. . Eğitim amaçlı olarak M80 modeli üretilmiştir. Mayın zeytin yeşili renginde geniş kare plastik bir kutu ve merkezinde ateşleme fünyesi bulunmaktadır. Doğal şartlarda taşıma sapından tutularak elle taşınır. Mayının üzerinde bulunan M606 fünyesi sarı veya kabartma olarak S ve A harfli iki adet konumda çalışır. S harfi İngilizce "SAFE", A harfi ise "ARMED" kelimelerinin kısaltmasıdır. Mayın üzerinde ikincil bir fünye düzeneği daha bulunmaktadır. Bu fünyeler tuzaklama amaçlıdır. Bunun için M1 tipi açmayı önleyici fünye veya M5 tipi fare kapanı sınıfında kaldırmayı önleyici fünyeler kullanılmıştır. Türk Toraks Derneği Türk Toraks Derneği, merkezi Ankara'da bulunan bir sivil toplum kuruluşudur. Türk Toraks Derneği 1992 yılında Göğüs ve Solunum Hastalıkları uzmanı doktorların öncülüğünde Ankara'da kuruldu. Derneğin, sayısı 1900'den fazla olan kayıtlı üyesi bulunmaktadır. Türk Toraks Derneği'nin amacı, "eğitim, araştırma, hasta bakım standartları ve ulusal politikalar oluşturarak solunum hastalıklarında en etkin korumayı ve tedaviyi sağlamak ve ulusal akciğer sağlığını geliştirmek" şeklinde açıklanmaktadır. Türk Toraks Derneği, amacı doğrultusunda şu etkinliklerde bulunmuş ve sürdürmeye devam etmektedir: Travmatoloji Travmatoloji , Türk Dil Kurumu'nun açıklamasına göre; Fransızca kökenli "(fr:traumatologie)" bir sözcük olup, "Sarsıntı bilimi" anlamına gelmektedir. Travmatoloji, bugün en geniş anlamıyla tıp dilinde kullanılmakta, ve ortopedi bilim dalıyla birlikte anılarak Ortopedi ve Travmatoloji anabilim dalı şekliyle yerleşmiştir. Travmatoloji daha çok, travma sonucu oluşan durumlarda acil tedavi içeren daldır. Kısaca travmatoloji, yaralar, kırıklar, yanıklar, ezikler, çıkıklar gibi travmatik lezyonlarla ilgilenen tıp dalıdır. Travmatoloji, hasarlı ve yaralanmalı hareket sistemi elemanlarının (kemik, eklemler) eski işlevlerine kavuşmasını ve yaralının hayatını kurtarmayı amaçlar. Travmatoloji; üst ekstremite kırıkları, alt ekstremite kırıkları, psödoartroz ve malunionlar, travmatoloji radyolojisi, cerrahi tedavi gerektiren kırıklar, vertebra kırıkları, pelvis kırıkları, asetabulum kırıkları, çocuk kırıkları, çıkıklar gibi konuları kapsar. Tim Allen Tim Allen (Timothy Allen Dick; d. 13 Haziran 1953) Amerikalı komedyen, oyuncu ve seslendirme sanatçısı. Allen, işçi "Martha Katherine" ve emlak acentesi "Gerald M. Dick" 'in oğulları olarak Denver, Colorado'da doğdu. Babası bir trafik kazasında öldüğünde Allen 11 yaşındaydı. İki yıl sonra annesi yeniden evlenince altı çocuğuyla birlikte Michigan, Detroit yakınlarındaki Birmingham kentinde yeni eşi ve eşinin üç çocuğunun yanına taşındı. Allen, Birmingham'da Ernest W. Seaholm Lisesi'ne kaydoldu. Burada tiyatro ve müzik sınıflarına devam etti ve çok sevdiği klasik piyanoyu öğrendi. Daha sonra Kalamazoo kentindeki Western Michigan Üniversitesi'ne devam etti. Allen, kariyerine komedyen olarak başladı. Arkadaşlarının da desteğiyle Detroit'te komedi kulüplerine devam etti ve Gary Thison'ın "Some Semblance of Sanity" adlı şovu gibi yerel televizyonlarda ve kablolu yayınlarda gözükmeye başladı. Daha sonra Los Angeles'a gitti ve ünlü Komedi Dükkanı "(The Comedy Store)" üyesi oldu. Stand-up'larda, talk-şovlarda ve filmlerde görünmeye başladı. ABC kanalında gösterilen "Home Improvement" (1991-1999) adlı dizide "Tim "The Tool-Man" Taylor" olarak oynamasıyla ünlenmeye başladı. 1994 yılında "The Santa Clause" filmi ve çok satan kitabı "Don't Stand Too Close to a Naked Man" ile kariyerini sağlamlaştırdı. Devam eden yılda "Toy Story" adlı filmde Buzz Lightyear adlı karakterin seslendirmesini üstlendi. Allen daha sonra birçok filmde rol almaya başladı. Oyuncunun Hollywood Şöhret Yolu'nda yıldızı bulunmakta ve Disney Efsaneleri arasında sayılmaktadır. Allen, 1978 yılında oyuncu Gary Busey ile birlikte kokain ve marihuana satışı ile ilgili olarak tutuklandı. 1979 yılında ikinci kez tutuklandı. Bu kez Kalamazoo-Battle Creek Uluslararası Havaalanında yine kokainle yakalandı. Sandstone, Minnesota'da 28 ay hapiste kaldıktan sonra 1981'de serbest kaldı. Üçüncü kez tutuklanması ise 1997 yılında alkollü otomobil kullanması nedeniyle oldu. Allen, Episcopal kilisesi üyesidir. 1984 yılında evlendiği Laura Deibel ile 2003 yılında boşanmıştır. Katherine adlı kızları ise 1989 doğumludur. William H. Macy William Hall Macy, Jr. (d. 13 Mart 1950) Amerikalı oyuncu, film yönetmeni, tiyatro oyuncusu, tiyatro eğitmeni ve tiyatro yönetmeni. Oscar Ödülü adaylığı olan Macy Emmy ve SAG ödülleri sahibidir. Film Marisa Tomei Marisa Tomei (d. 4 Aralık 1964) Oskar Ödüllü, Altın Küre Ödülü adaylığı bulunan Amerikalı sinema ve tiyatro oyuncusu. Brooklyn, New York doğumlu İtalyan asıllı oyuncu, İngilizce öğretmeni Patricia "Addie" ve avukat Gary A. Tomei'nin kızıdır. Edward R. Murrow Lisesi'ni bitirdikten sonra Boston Üniversitesi'nde bir yıl okuyup, New York Üniversitesi'ne transfer oldu. 1983-1985 yılları arasında "As The World Turns" adlı pembe dizide rol aldı ve dizide beğenilmesi 1987-1988 yılları arasında "A Different World" adlı sitkomda da rol bulmasını sağladı. Bu dizideki başarısının ardından değişik sinema filmlerinde de oynayan Tomei, 1992 yılında "My Cousin Vinny" adlı filmde "Mona Lisa Vito" rolünü oynadı ve En İyi Yardımcı Kadın Oyuncu Oskarını kazandı.Sanatçının Oskara ikinci kez 2001 yılında In the Bedroom filmiyle aday oldu.2008 yapımı 'Şampiyon' filmindeki performansıyla kariyerinin üçüncü Oskar adaylığını elde etti. Yine Şampiyon filmiyle sanatçı 2009 yılı BAFTA ve Altın Küre'ye aday oldu. Oyuncunun diğer Altın Küre adaylığı 2002 yılında 'In The Bedroom (2001)' filmi ile geldi. Şampiyon filmiyle kazandığı diğer ödüller; Las Vegas Film Eleştirmenleri Derneği Ödülleri, San Diego Film Eleştirmenleri Derneği Ödülleri, San Francisco Eleştirmenleri Birliği Ödülü, Merkez Ohio Film Eleştirmenleri Birliği, Florida Film Eleştirmenleri Birliği Ödülü'dür. 2000 yılında What Women Want filmindeki rolüyle Satellite Ödüllerinde En İyi Yardımcı Kadın Oyuncu dalında aday gösterildi. Bu arada Broadway'de "Wait Until Dark (1998)" ve "Salomé (2003)" adlı oyunlarda oynadı. 2007 yılı yapımı Wild Hogs filminde başarılı bir performans sergiledi. Tomei, Seinfeld ve Rescue Me dizilerinde de rol aldı. Oyuncuyu yeni Marvel Sinematik Evren' nin de Örümcek Adam' ın yengesi May Parker rolünde göreceğiz. Woyzeck Woyzeck, Georg Büchner'in 1836 yılında yazmaya başladığı tahmin edilen, ölümüyle yarım kalan tiyatro oyunu. Oyun, daha sonra diğer bazı yazarlar, editörler ve çevirmenler tarafından farklı şekillerde sonlandırıldı. Alman tiyatrolarının repertuvarlarında sıkça yer alan oyun yine aynı kapsamda en çok sahnelenen oyunlardan biridir. Büchner'in bu oyunu 1836 yılının Haziran ve Eylül ayları arasında yazmaya başladığı tahmin edilmektedir. Yazarın 1837 yılında erken ölümüyle oyun parçalar halinde ve eksik kaldı. Woyzeck ilk olarak 1879 yılında, Karl Emil Franzos tarafından üzerinde tekrar çalışılmış haliyle yayımlandı; ilk gösterimi ise 8 Kasım 1913'te Münih'teki Residenztheater'da yapılmıştır. Oyun, ordunun ve doktorların genç bir adam üzerinde bıraktığı, insanlıktan uzaklaştıran etkilerini konu alır. Çoğu kez bir işçi sınıfı veya çalışan kesim trajedisi olarak ele alınan Woyzeck bir başka açıdan da "İnsan doğasına dair olan çekememezliğin, hasetin uzun trajedisini" sergilemektedir. Alman doğalcı yazar Gerhart Hauptmann ve dışavurumcu diğer bazı yazarların beğenisini kazandı. Oyun bir ölçüde daha sonra asker olan Leipzig'li perukçu Johann Christian Woyzeck'in gerçek yaşam hikâyesine dayanmaktadır. Johann Christian Woyzeck 1821 yılında bir çekememezlik sonucu beraber yaşadığı kadını öldürmüş ve alenen boynu vurularak cezalandırılmıştır. Franz Woyzeck, Almanya'da, taşradaki bir kasabada görevini yapmakta olan düşük rütbeli bir asker, metresi Marie'den olan gayrimeşru bir çocuğun da babasıdır. Daha fazla para kazanmak amacıyla yüzbaşı için adi işler yapmakta, doktorun hazırladığı tıbbi deneylerde denek olarak yer almaktadır. Deneylerinden birinde doktor Woyzeck'e bundan böyle sadece bezelye yemesi gerektiğini söyler. Woyzeck'in akıl sağlığı bozulur ve bir dizi varsanı görmeye başlar. Bu arada Marie Woyzeck'ten sıkılmış ve ilgisi yakışıklı askeri bando şefine kaymıştır. Ancak Marie, tartışmasız bir şekilde, şefin tecavüzüne uğrayacaktır. Gittikçe yükselen, kıskançlıkla dolu şüpheleri sonunda Woyzeck'i bando şefi ile yüzleştirir. Ancak Woyzeck şefin aşağılamalarına maruz kalacak ve pataklanacaktır. Sonunda Woyzeck olanlara dayanamayarak Marie'yi küçük bir göletin kenarında bıçaklar. Bazıları, oyunun üçüncü sahnesi olarak "duruşma"nın orijinal konseptte yer aldığını iddia etse de, Büchner oyunu Woyzeck'in bıçağı gölete bıraktığı anda bitirir. Oyunun tahmine dayandırılmış çoğu yorumunda ise Woyzeck, bıçağı göletin sularına attıktan sonra üzerindeki kanı temizlerken boğulmaktadır. Woyzeck uyarlamalarının bazıları şunlardır: Nick Cave ise İzlanda'daki Vesturport tiyatrosu için oyun müzikleri besteledi. TÃ¼lay Bursa Tülay Bursa (d. 1958), tiyatro, sinema ve dizi oyuncusu, seslendirme sanatçısı. 1977 yılında Ankara Devlet Konservatuvarı Tiyatro Bölümü'ni bitiren sanatçı, oyuncu olarak Devlet Tiyatroları Genel Müdürlüğü kadrosuna girdi. Seyirlik tiyatro oyunlarının yanı sıra, müzikal yapımlarda da rol alan sanatçı, kamera karşısına geçerek, sinema ve dizi filmlerde rol aldı. Tülay Bursa, aynı zamanda seslendirme çalışmaları yapmaktadır. Levent Ülgen'in eski eşi olan sanatçı, Sivil Toplum Kuruluşları'nın çalışmalarında aktif olarak görev almaktadır.Son olarak 2015 yılından beri TRT 1'de yayınlanmaya başlanan Baba Candır adlı dizide Nermin karakterini canlandırmaktadır. The Innocents (film) The Innocents, Henry James'in Yürek Burgusu adlı novellasından yola çıkılarak sinemaya uyarlanmış, başrolde Deborah Kerr'in oynadığı 1961 yapımı bir Jack Clayton filmidir. Film, "En iyi İngiliz filmi" ve "En iyi uyarlama" dallarında BAFTA Ödülü kazanmış, yönetmen Jack Clayton'a "En iyi yönetmen" dalında National Board of Review Award kazandırmıştır. Aynı zamanda kitabı senaryoya uyarlayan Truman Capote ve Edgar Award, 1962'de "En iyi senaryo uyarlaması" dalında Mystery Writers of America ödülünü aldılar. Miss Giddens; bir papazın kızı olarak yetişmiş, deneyimsiz bir mürebbiyedir. Öksüz ve yetim iki kardeş olan Flora ve Miles'ın bakımını üstlenmesi amacıyla onların sorumluluğundan kaçmak isteyen amcaları tarafından tutulur. Miss Giddens, Londra'nın dışında, Bly House'da hizmetçilerle birlike yaşayan çocukların bakımı konusunda amcalarının isteğiyle her türlü sorumluluğu alır. Gotik Bly House'da yaşamaya başladıkça oraya ait gizli sırları da keşfetmeye başlar. Çocukların eski mürebbiyesi Miss Jessel'in bir yıl kadar önce orada intihar ettiğini, onunla aşk ilişkisi içindeki uşak Quinn'in yine bu evde öldüğünü öğrenir. Bu olayın ardından çocukların davranışlarından da şüphelenen Miss Giddens, bu iki kişinin hayaletlerini görmeye başlar. Evde kendisi dışında kimsenin hayaletleri görmediğini fark eder ve çocukların durumdan haberdar olmasından şüphelenir; ancak tüm çabalarına rağmen onlardan bir şey öğrenmeyi başaramaz. Miss Gidens, bu iki hayaletin yeniden birlikte olabilmek için çocukları ele geçirmeye çalıştıklarına karar verir ve çocukları koruyabilmek için her geçen gün onlar üzerindeki kontrolünü daha da artırır. Bu durum çocukları hayaletleri gördüklerini itiraf ettirmek için zorlaması ile iyice kötüleşir. Miss Gidens'ın gerçekleri itiraf etmemek için rol yaptığına inandığı küçük Flora, tüm bu zorlamalar sonunda çok korkar ve sinirleri bozulduğundan evdeki tüm hizmetçilerle birlikte Londra'ya yollanır. Evde Miles ile kalan Miss Giddens, ona hayaletlerle ilgili gerçekleri itiraf ettirip onun ruhunu kurtarmaya kararlıdır. Henüz birlikte geçirdikleri ilk akşamda Miss Gidens, kendisinin gördüğü ve korktuğu bu hayaletlerin varlığını Miles'a kabul ettirmek için onu zorlamaya başlar. Miles en sonunda bu gerginliği kaldıramaz, hayaletlere seslenir ve bayılır. Miss Giddens sonunda ona gerçeği itiraf ettirip onun ruhunu kurtardığını sanırken Miles'ın ölmüş olduğunu fark eder. Krause kataloÄŸu Orijinal ismi "The Standard Catalog of World Coins" olan, kısaca Krause Kataloğu olarak bilnen yıllık kitaplar, tüm dünya ülkelerinin ürettiği tedavül ve hatıra madeni paralarını listeleyen kataloglardır. Nümizmatik alanında büyük öneme sahip olan Krause katalogları, yüzyıllık aralıkları kapsayan ciltler halinde yayımlanır, basılmış para türlerinin çoğu resimli olarak, baskı adedi, değer gibi özellikleri ile birlikte listelenir. Para koleksiyonculuğu alanında referans olarak gösterilen KM # numaraları bu kataloglardan alınmadır. The Black Rider (oyun) The Black Rider (alt başlığıyla The Black Rider: The Casting of the Magic Bullets), yazar William S. Burroughs, tiyatro yönetmeni ve yazar Robert Wilson ve besteci ve şarkıcı Tom Waits'in ortak çalışmasıyla ortaya çıkan avangart tarzda müzikal masal, tiyatro oyunu. Wilson'ın daha çok dizaynı ve rejisi ile ilgilendiği oyunun metni Burroughs tarafından yazıldı. Waits'in besteleri ve şarkı sözleri ise oyuna müzikal unsurları katmıştır. The Black Rider projesi 1988 yılında Wilson'ın Waits ile yakınlaşması ile başladı. Oyunun metni bir Alman halk hikâyesine, daha önceleri Carl Maria von Weber tarafından operaya uyarlanmış olan Der Freischütz'e dayanmaktadır. İlk gösterimi 31 Mart 1990'da Hamburg'da, Thalia Theatre'da yapıldı. November Theatre ise oyunun İngilizce gösterimi 1998 yılında Kanada'da düzenlenen Edmonton International Fringe Festival'da yaptı. Waits daha sonra oyun müziklerini tekrar düzenleyerek aynı adlı albümünde (The Black Rider) bir araya getirdi. İslam Bilim ve Teknoloji Tarihi Müzesi İstanbul İslam Bilim ve Teknoloji Tarihi Müzesi, Gülhane Parkı içindeki Has Ahırlar Binası’nda, 25 Mayıs 2008'de hizmete girmiş bir müzedir. Müzede, TÜBA (Türk Bilimadamları) onursal üyelerinden ve Frankfurt Üniversitesi Öğretim Üyesi Prof.Dr. Fuat Sezgin tarafından hazırlanan, 9 ila 16’ıncı yüzyıl arasındaki müslüman bilginler tarafından icat edilmiş çeşitli bilim ve teknoloji aletleri sergilenmektedir. Müzenin bir benzeri Frankfurt Üniversitesi Arap-İslam Bilimler Tarihi Enstitüsü'nde bulunmaktadır. Ä°smail Galip Arcan İsmail Galip Arcan, (d. 3 Kasım 1894, İstanbul - ö. 8 Ağustos 1974, İstanbul), Türk oyun yazarı, tiyatro ve sinema oyuncusu. 1909 yılında henüz 15 yaşındayken, tiyatroya olan ilgisi nedeniyle lise eğitimini yarıda bıraktı. Ahmet Fehim Efendi’nin topluluğunda oyunculuğa başladı. 1910 yılında, Burhanettin Tepsi'nin kurduğu Burhanettin Tiyatrosu'na katılarak turneye çıktı. 1914 yılında Darülbedayi'ye katılan Arcan, yeteneği sayesinde ilerledi ve kurumun o zamanki yönetimine seçildi. 1920 yılında Fransa'ya giderek, Fransa Eğitim Bakanlığı'nın desteğiyle tiyatro konusunda araştırmalar yapmaya başladı, Comédie-Française ve Théatre L’Odéon’da (Paris) çalıştı. Türkiye'ye döndükten sonra Raşit Rıza Efendi Topluluğuna girerek burada oyunculuk yaptı. Sanatçı bir yandan da oyun yazarlığı denemelerinde bulunmaktaydı. 1923 yılında ikinci Fransa gezisine çıktı. İsmail Galip Arcan, Türkiye'ye dönmesinin ardından, Muhsin Ertuğrul'un Ferah Tiyatrosu'na girdi. Topluluğun dağılmasından sonra Almanya'ya giderek, Berlin'de Alman Tiyatrosu üzerine araştırma ve inceleme çalışmaları yaptı. Türkiye'ye gelince Şehir Tiyatrosu'nda yönetmenlik yapmaya başladı. Oyun yazarlığı, tiyatro çevirmenliği gibi çalışmalarına, sinemayı da ekleyen Arcan, "Bican Efendi" adlı bir karakteri canlandırmıştır. 1941 yılında "Tiyatroda Makyaj", 1947'de ise "Tiyatroda Diksiyon" adlı iki de kitap yayımlayan sanatçı, Türk tiyatro ve sinemasına önemli katkılarda bulunmuştur. Bedia Ener Bedia Ener, (15 Haziran 1954), tiyatro, sinema ve dizi oyuncusu, seslendirme sanatçısı. 1968 yılında, Bakırköy Halkevi'nde oyunculukla sanat hayatına başlayan Beida Ener, 1970 yılında Şehir Tiyatroları kadrosuna girdi. Haldun Dormen Tiyatrosu, Gazanfer Özcan Tiyatrosu, Yeditepe Oyuncuları, Asuman Dabak Tiyatrosu gibi topluluklarda çalıştı. Kamera karşısına geçerek, sinema ve dizi filmlerde de rol alan Ener, aynı zamanda bir seslendirme sanatçısıdır. J.K.Rowling'in kaleme aldığı dünyaca ünlü, Harry Poter adlı fantastik roman serisinin filmlerinde Profesör McGonagall'ın türkçe seslendirmesini yapmıştır. Basamağa göre sıralama Basamağa göre sıralama (İngilizcesi: "Radix sort") bilgisayar bilimlerinde sayıları basamaklarının üzerinde işlem yaparak sıralayan bir sıralama algoritmasıdır. Sayma sayıları adlar ya da tarihler gibi karakter dizilerini göstermek için kullanılabildiği için "basamağa göre sıralama" algoritması yalnızca sayma sayılarını sıralamak için kullanılan bir algoritma değildir. Çoğu bilgisayar veri saklamak için ikilik tabandaki sayıların elektronikteki gösterim biçimlerini kullandığı için sayma sayılarının basamaklarını ikilik tabandaki sayılardan oluşan öbekler biçiminde göstermek daha kolaydır. Basamağa göre sıralama algoritması "en anlamlı basamağa göre sıralama" ve "en anlamsız basamağa göre sıralama" olarak ikiye ayrılır. "En anlamsız basamağa göre sıralama" algoritması sayıları en anlamsız (en küçük, en sağdaki) basamaktan başlayıp en anlamlı basamağa doğru yürüyerek sıralarken "en anlamlı basamağa göre sıralama" bunun tam tersini uygular. Sıralama algoritmaları tarafından işlenen ve kendi sayı değerlerini gösterebildiği gibi başka tür verilerle de eşleştirilebilen sayma sayılarına çoğu zaman "anahtar" denir. En anlamsız basamağa göre sıralamada kısa anahtarlardan uzunlardan önce gelirken aynı uzunluktaki anahtarlar sözlükteki sıralarına göre sıralanırlar. Bu sıralama biçimi sayma sayılarının kendi değerlerine göre sıralandıklarında oluşan sırayla aynı sırayı oluşturur. Örneğin 1'den 10'a kadar olan sayılar sıralandığında ortaya 1, 2, 3, 4, 5, 6, 7, 8, 9, 10 dizisi çıkacaktır. En anlamlı basamağa göre sıralama sözcükler ya da aynı uzunluktaki sayılar gibi dizgileri sıralamak için uygun olan sözlükteki sıraya göre sıralar. Örneğin "b, c, d, e, f, g, h, i, j, ba" dizisi sözlük sırasına göre "b, ba, c, d, e, f, g, h, i, j" olarak sıralanacaktır. Eğer sözlük sırası değişken uzunluktaki sayılarda uygulanırsa sayılar değerlerinin gerektirdiği konumlara konulmazlar. Örneğin 1'den 10'a kadar olan sayılar sıralandığında, algoritma kısa olan sayıların sonuna boş karakter koyarak bütün anahtarları en uzun anahtarla aynı boyuta getireceğinden sonuç 1, 10, 2, 3, 4, 5, 6, 7, 8, 9 olacaktır. Incoterms INCOTERMS, Uluslararası Ticaret Odası (ICC) tarafından uluslararası ticarette kullanılan terimlerin bir standarda kavuşturulması amacıyla uygulamaya konulan bir programdır. İlk olarak 1936'da yayınlanmış INCOTERMS, zamanla uluslararası ticarette yaşanan değişikliklere bağlı olarak 1963, 1967, 1976, 1980, 1990 ve 2000 yıllarında revize edilmiştir. Günümüzde geçerli olan versiyon ise 1 Ocak 2011'de uygulamaya giren INCOTERMS 2010'dir. INCOTERMS 2010, 4 ana başlık altında toplanan 11 terimden oluşmaktadır. 2010 versiyonunda DAF, DES, DEQ, DDU terimleri kaldırılarak bunlar yerine DAT (Delivered At Terminal), DAP (Delivered At Place) terimleri eklenmiştir. INCOTERMS 2020 ile aşağıdaki konularda yenilikler gelmektedir; Kaya Akarsu Kaya Akarsu (d. 1 Temmuz 1942), tiyatro, sinema ve dizi oyuncusu, seslendirme sanatçısı. Ankara Devlet Konservatuvarı mezunu olan Akarsu, 1970 yılında Ankara Devlet Tiyatrosu'na girdi. Çeşitli sinema ve dizi filmlerde de oyunculuk yapan sanatçı, 1995 yılında İstanbul Devlet Tiyatrosu'na atandı. Bazı televizyon programlarında sunuculuk da yapan Kaya Akarsu, aynı zamanda deneyimli bir seslendirme sanatçısıdır. FCA FCA, İngilizce "Free Carrier" teriminin kısaltılmış şeklidir. Uluslararası ticarette, satıcının ülkesinde teslim yeri belirterek taşımacıya teslim anlamına gelmektedir. Bu tür ticarette ihracat formaliteleri ve belirlenen yere kadar olan yurt içi nakliye masrafları satıcıya aittir. Alıcı ise, belirlenen yerden sonraki nakliye ve alıcı ülkedeki ithalat formalitelerinden sorumludur... Free Alongside Ship İngilizce Free Alongside Ship (FAS) terimi, uluslararası ticarette, satıcının ismi belirtilen limandaki geminin yanında teslimatı gerçekleştirmesi anlamına gelmektedir. Bu tür ticarette ihracat formaliteleri ve alıcının belirlediği limandaki, yine alıcının belirlediği geminin yanına kadar olan nakliye masrafları satıcıya aittir. Kilt Kilt, İskoç erkeklerinin giydiği etek. İskoçya'da düğün ve balo gibi özel günlerde giyilen bu etekler aslında ulusal gururun ve aile/klan ilişkilerinin önemli bir sembolüdür. Düğün ve balo gibi özel günlerde giyilse de, ulusal gururun ve aile/klan ilişkilerinin önemli sembolüdür kilt. İskoç kostümü; ceket, yelek, gömlek, kravat, kilt, kilt iğnesi, dize kadar yün çorap, kurdele ve hafif takım elbise ayakkabılarından oluşur. Ayrıca kilt İskoçlar için gücün,romantikliğin ve dramatizmin de en büyük sembolüdür. BÃ¼st Büst, insan figürünün üst kısmını gösteren heykel ya da dökümdür. Büstte insan vücudunun baş ve boyun kısmıyla çeşitli oranlarda göğüs ve omuz bölgesi bulunur. Büst genellikle bir kaideyle desteklenir. Mermer, bronz ya da kil gibi çeşitli uygun malzemeden yapılabilir. Andy Fletcher Andrew John Leonard Fletcher, (8 Temmuz 1961, Nottingham) İngiliz müzisyen. Andrew Fletcher, İngiltere'de dünyaya geldi. Ailesi, annesi Joy, babası John ve kardeşleri Susan, Karen ve Simon’dan oluşuyordu. "Boy Brigade" adlı bir kulübe üye olduktan sonra burada Depeche Mode'un kurucularından Vince Clarke'la tanıştı. Fletcher, kariyerine Vince Clarke’la birlikte çaldığı "Composition of Sound" adlı grubun basçısı olarak başladı ancak daha sonra grubun sintisayzır elemanı eksikliğini kapatma yoluna gitti. "Composition of Sound"da şu anda Depeche Mode'un bir üyesi olan Martin Gore da bulunuyordu. Clarke, Gore ve Fletcher, Dave Gahan’ı da aralarına katarak Depeche Mode'u kurdu. Bu sırada grup üyeleri başka işlerde de çalışıyorlardı, Fletcher da sigortayla uğraşıyordu. İlk albümden sonra Clarke gruptan ayrıldı ve yerine Alan Wilder geldi. Fletcher, grupta hep geri planda kalan isim oldu, daha çok grubun organizasyonlarından sorumluydu. Müzisyen, Depeche Mode için hiç şarkı yazmadı. Bugüne kadar Depeche Mode’un finansal direktörü ve sözcüsü oldu. Grupla ilgili haberleri, albüm tanıtımlarını ve turne programlarını basınla paylaşan, hatta kontratları imzlayan isimdi. Fletcher, medya ve Depeche Mode hayranları tarafından gruba müzikal açıdan fazla katkıda bulunmamasıyla eleştirildi. Bunun nedenlerinden biri grubun ilk zamanlarında hiç öne çıkmamasıydı. Grubun "A Pain That I'm Used To", "The Sinner In Me" videolarında bas çalarken görünüyordu. Bunun dışında hiç göz önünde olmadı. Fletcher, 1984'te en sevdiği yemek olan "Toast Hawaii" adında bir solo albüm kaydetti. Albümdeki şarkıların hepsi yeniden yorumlamaydı ve öncü vokallerde Fletcher vardı. Hatta albümün kaydı esnasında piyano çalan Martin Gore ve Alan Wilder'dı, ayrıca albüm kapağının resmini de Wilder çekmişti. Ancak prodüktör Daniel Miller, albümün çıkması için ikna edilemedi. Müzisyen aynı zamanda vokaldeki yetersizliği yüzünden de eleştirildi ve kendisi Depeche Mode'un vokal yapmayan tek üyesi konumuna geldi. Konserlerde şarkı söylüyor gibi görünse de, genellikle mikrofonu kapalı oluyordu. Fletcher, 16 Ocak 1993'te Grainne Mullan ile evlendi. İkili evlenmeden önce, 25 Ağustos 1991'de Megan adlı kızları, 22 Haziran 1994'te ise Joseph adlı oğulları dünyaya geldi. Fletcher 1990ların başında psikolojik anlamda sorunlar yaşadığı için bir süre hastanede kaldı ve gruba katkıda bulunamadı, turnelere katılamadı. Hastaneden çıktıktan sonra kendini ailesine adadı ve 1992'de Depeche Mode’a geri döndü. Ancak bu sırada grup çatırdamaya başladı. Dave Gahan'ın uyuşturucu, Martin Gore'un alkol ve Fletcher’ın psikolojik problemleri, üyelerin arasını açtı. Fletcher'ın problemleri tekrar su yüzüne çıkınca, 1993-1994 Devotional turnesinde yerine Deryl Bemonte getirildi. Fletcher, bu zor günlerinde kendini yeni projelere verdi. 2001 yılında, yeni yetenekleri keşfetmek adına "Toast Hawaii Records" adlı bir şirket kurdu. İlk projesi "Client" adlı grubun operasyonel anlamda tüm işlerini üstlenmesi, hatta gruba DJ olarak da katkıda bulunmasıydı. 2004'te, Depeche Mode'un "Playing The Angel" albümüne konsantre olabilmek için projeye ara verdi. Fletcher’ın en sevdiği Depeche Mode şarkısı "World In My Eyes". Chelsea Futbol Kulübü'nün bir taraftarıdır. Depeche Mode'un "Violator" ve “Music for the Masses” adlı albümlerinin isim babası, bu isimler bir röportajında kullandığı cümlelerden alınmıştır. Depeche Mode hayranları ona "Andy Fletcher" diye hitap ediyor. Müzisyenin Londra'da "Gascogne" adlı bir restoranı bulunuyor. İsmail Özeren İsmail Özeren (d. 1 Ocak 1985, Keskin), Türk futbolcudur. 2. Lig ekiplerinden Tarsus İdman Yurdu'nda oynamaktadır. Genelde oynadığı ekiplerde memleketi Kırıkkale'nın plaka kodu olan 71 numaralı formayı giymektedır. Futbola Keçiören Belediyespor altyapısında başlayan oyuncu 2000'de Ankara Demirspor altyapısına transfer oldu. 2003 yılında profesyonelliğe geçiş mukavelesi imzalayarak as takıma alındı. Ankara Demirspor için ilk resmî karşılaşmasına 30 Kasım 2003 tarihinde Kardemir Karabükspor'a karşı oynanan 2. Lig karşılaşmasında çıktı. Daha sonra Hatayspor ve Çanakkale Dardanelspor'da oynadı. Çanakkale Dardanelspor'daki yükselen formuyla 2008'de Trabzonspor'a transfer oldu. Burada takıma girmekte zorlandı ve birer sezonluğuna kiralık futbolcu statüsünde 1461 Trabzon ve Çanakkale Dardanelspor'da oynadı. 2010-11 sezonun başında Ankara'nın 2. Lig ekiplerinden Bugsaşspor geçti. Burada yarım sezon görev aldıktan sonra 2010-2011 sezonunun ara transfer döneminde ise 2.5 yıllığına Adanaspor'a transfer oldu. 2011-12 sezonunun yza transfer döneminde Adanaspor'laolan sözleşmesini çift taraflı fesh edirip Akhisar Belediyespor'a transfer oldu. Pretzel Logic Pretzel Logic, Steely Dan grubunun 1974 yılında yayınladıkları stüdyo albümüdür. Albüm, grubun hitlerinden olan ve tekrar yayınladıktan sonra listelerde #44 numaraya kadar yükselen "Rikki Don't Lose That Number" şarkısı ile başlıyor. Altın ve platin plak ödülleri kazanan albüm listelerde #8 numaraya kadar yükseldi. 2003 yılında Rolling Stone dergisinin "En iyi 500 albüm" içinde 385. sırada yer aldı. Albümdeki tüm şarkılar Becker ve Fagen tarafından yazıldı. Albüm Pop Single Katy Lied Katy Lied, Steely Dan grubunun Mart 1975 yılında yayınladıkları müzik albümüdür. Altın plak kazanan albüm, ABD listelerinde #13 numaraya kadar yükseldi. "Black Friday" single'ı ise listelerde #37 numarada yer aldı. Grup üyelerinden Walter Becker ve Donald Fagen, albümün ses kalitesinden memnun kalmadılar. Şarkıların tümü Walter Becker ve Donald Fagen tarafından yazıldı. Bilal Şimşir Bilâl Niyazi Şimşir (1933), Türk, diplomat, akademisyen, tarihçi-yazar. Türk Tarih Kurumu ""Şeref Üyeleri"" arasında yer almaktadır. 1957 senesinde Ankara Üniversitesi Siyasal Bilgiler Fakültesi Uluslararası İlişkiler Bölümü'nden mezun olduktan sonra bu fakültede "Diplomasi Tarihi Kürsüsünde" araştırma görevlisi olarak çalıştı. 1960 senesinde Türk Dışişleri Bakanlığına geçti. Paris, Şam, Londra, Lahey Türk Büyükelçiliklerinde başkâtip ve müsteşar olarak çalıştı. Türk Dışişleri Bakanlığında, merkezde şube müdürü, daire başkanı, genel müdür yardımcısı ve genel müdür olarak görev yaptı. Arnavutluk'ta Tiran Büyükelçiliği, Çin Pekin Büyükelçiliği, Avustralya ve Güney Pasifik Ülkelerinde büyükelçi olarak Türkiye'yi temsil etti. 1998 senesinde Türk Dışişleri Bakanlığında 38 senelik hizmetinin ardından emekliye ayrıldı. Yakın tarih üzerine 52 cilt araştırma kitaplarının ve 160 kadar makalenin yazarıdır. Gizlilik süresi dolan İngiliz belgeleri üzerine yaptığı araştırmalar ve bunlarla ilgili kitapları ile tanınmıştır. The Royal Scam The Royal Scam, Steely Dan grubunun caz rock türünde 1976 yılında yayınladıkları albümüdür. Albüm altın plak kazandı ve listelerde #15 numaraya kadar yükseldi. The Royal Scam albümünde diğer oranla daha fazla gitar kullanılmış. Walter Becker, Denny Dias, Larry Carlton, Elliott Randall ve Dean Parks alvbümde gitar çalanlardır. Albümdeki şarkıların sözleri, önceki albümlerde olduğu gibi Becker ve Fagen tarafından yazıldı. Geyikler Lanetler Geyikler Lanetler, Murathan Mungan tarafından yazılmış ve ilk defa 1992'de yayınlanmış tiyatro oyunudur. Bu oyun, daha önce 1980'de yayınlanan Mahmud ile Yezida ve 1982'de yayınlanan Taziye ile birlikte, yazarın "Mezopotamya Üçlemesi" adını verdiği oyun dizisini oluşturur. 1980 ile 1992 yılları arasındaki uzun bir dönemde yazılan oyunda bir aşireti yöneten ailenin üzerindeki dört kuşak süren lanetler anlatılır. Mungan, doğup büyüdüğü toprakların efsanelerinden faydalanarak oluşturduğu bu efsanenin bir kısmını, Cenk Hikâyeleri isimli kitabında yer alan "Kasım ve Nâsır" isimli bir öyküde de kullanmıştır. Yazar oyunu ""biriktirdiğim her şeyi verdiğim bir yapıt"" sözleriyle tanımlamış, kendisinden bir tek eser seçilecekse, bu oyunun okunması gerektiğini söylemiştir. Oyunun ana karakterleri, bir aşireti yöneten ailenin dört kuşak beyleri ve bu beylerin eşleridir. Efsane kronolojik olarak sıralanmamış yedi sahnede anlatılır. Bu sahnelerin arasında altı "ara oyun" ve yedinci sahneden sonra da bir "son oyun" vardır. Oyun, kör Atakadın Cudana'nın ikilemiyle açılır. Oğlu Kasım Bey yedi sene önce ortadan kaybolmuştur. Ondan bir daha haber alınamamıştır. Soyun devamının sağlanması için, Kasım'ın ikiz kardeşi Nâsır Bey'in evlenmesi ve ailenin başına geçmesi gerekmektedir. Öte yandan Kasım'ın eşi Sûveyda da töre gereği aile içinde kocasız kalamaz. Cudana, Kasım'ın öldüğünden emin olabilse, bu sorunu Nâsır ile Sûveyda'yı evlendirerek çözebilecektir. Ancak Kasım'ın ölmüş olup olmadığı belli değildir. Cudana'nın daha önce ölmüş olan kocası Mustafa Bey'in kesik başı, ailenin yaşadığı Beyler Kasrı'nın bir mahzeninde durmaktadır. Ölüler ve diriler alemi arasında yaşamını sürdüren bu baş, her iki alemde de olup bitenden haberdardır. O yüzden Cudana kesik başa gider ve kayıp oğlunun akıbetini sorar. Ancak Mustafa'nın başı ona kesin bir cevap veremez. Sorunu çözmek zorunda olan Cudana aşirete, Kasım'ın ölmüş olduğunu kesik baştan öğrendiğini duyurur. Sûveyda'ya giderek onu Nâsır Bey ile evlenmesi için zorlar. Sûveyda bunu kabul etmek zorunda kalır. İki sahne arasındaki bu ara oyunda, Hasan ve Hüseyin'in başına gelenler Başmelek Cebrail tarafından Muhammet'e bildirilir. Bu sahnede, birinci sahneden daha önce olmuş olaylar anlatılır. Mustafa on altı yaşına gelmiştir. Ergenliğe ulaşması sebebiyle babası Hazer Bey ile birlikte ilk avına çıkar ancak ormanda kaybolur. Günler süren bir aramadan sonra Mustafa, ormanda bir geyiğe bakarak öylece dikilirken bulunur. Mustafa geyiğin gözlerine sevdalanmıştır, bu yüzden yemeden içmeden kesilir, yatağa düşer. Onun sağlığından endişe eden Hazer Bey ile Kureyşa efsuncuları çağırırlar ve Mustafa'nın sevdalandığı geyiğin bir kadına dönüştürülmesini sağlarlar. Böylece iyileşen Mustafa, geyikten kadına dönüşen Cudana ile evlenir. İkinci ara oyunda Mustafa ile Cudana'nın ilk geceleri anlatılır. Geyikten insana dönüşen Cudana'nın konuşabilmesi için Mustafa onun ağzına kendi dilini ve kelimelerini tükürür. Bu sahnede zaman biraz daha geriye gider. Hazer Bey geyiklerin yurdu olan bir ormanda bir kasır yaptırmaya ve aşiretini burada yerleşik hayata geçirmeye karar vermiştir. Göçebe aşiretin yerleşik düzene geçmesi, törelere ve Hazer Bey'in babasının isteğine aykırıdır. Bu sebeple Hazer Bey'in babasının hayaleti ortaya çıkar ve aldığı karar sebebiyle Hazer Bey'i lanetler. Henüz Beyler Kasrı inşa edilmemiş olduğu için Hazer Bey ile Kureyşa ormanın ortasında bir çadırda kalmaktadır. Ancak Kureyşa ormanın her yönünden gelen geyik ulumalarından korkar. Burayı yurt edinmekle geyiklerin yurdunu ellerinden aldıklarını düşünmektedir. Ayrıca yurt tutma töreni gereği Hazer Bey bir dişi geyik vurmuş, kanını bir kaseye doldurup saklamıştır. Böylece geleneğe göre, yurt edinilen toprağın zehri bu kanla birlikte alınmış olur. Kureyşa geyiklerin bu yüzden aileyi lanetlediğini düşünmektedir. Lanetin sonucu olarak da çiftin çocuğu olmamakta, soyları yürümemektedir. Kureyşa bu laneti sona erdirmek için Hazer Bey'i oradan ayrılmaya, başka bir yere yerleşmeye ikna etmeye çalışır. Başarılı olamayınca zehirli kanı içip ölmeye, böylece ölü vücuduyla birlikte toprağın zehrini toprağa geri vermeye karar verir. Kasedeki kanı içer ancak ölmez. Bunu yerine Mustafa'ya hamile kalır. Bu ara oyunda, Beyler Kasrı'nı inşa eden mimarların başına gelenler anlatılır. Hazer Bey geyiklerin yurdu olan ormanda, daha önce benzeri yapılmamış ve bundan sonra da yapılmayacak bir kasır inşa edilmesini ister. Mimarların çalışmaları bitip de inşaat başlayınca, benzeri bir kasrı başka yerde inşa etmemeleri için mimarların kolarını kestirir ve kasrın temeline gömdürür. Bu sahnede önce biraz daha geriye gidilir. Hazer Bey, eşi Kureyşa ve aşireti ile birlikte geyiklerin yaşadığı ormana gelir. Bu ormanı çok beğenir ve artık yerleşik bir aşiret olmaya, yerleşilecek yerin de bu orman olmasına karar verir. Ardından Hazer Bey'in artık çok yaşlı olduğu zamanlara geçilir. Mustafa ile Cudana'nın çocuğu olmamaktadır. Endişelenen Mustafa yaşlı babasına akıl danışmaya gider. Hazer Bey ona daha çok genç olduklarını, kendilerinin de uzun süre çocuk sahibi olamadıklarını anlatır. Bu arada Cudana ise aynı sorunu Kureyşa ile konuşmaya gider. Kureyşa Cudana'ya çare bulmak için dağda yaşayan insan başlı yılan büyücüye gitmesini öğütler. Bunun ardından oturduğu dokuma tezgâhının başında ölür. İyice yaşlanmış olan Hazer Bey, karısının ölümünün ardından daha da güçten düşer. Mustafa'yı yanına çağırır ve ona içinde şerbet olan yedi tas hazırlamasını, bunlardan birinin içine zehir katmasını söyler. Mustafa her akşam taslardan birini babasına içirecektir. Böylece yaşlı adam hangi gün öleceğini bilmeyecek ama bir hafta içinde ölmüş olacaktır. Mustafa, eğer hemen o akşam zehirli tası babasına vermezse bir daha hiç veremeyeceğini düşünür ve böylece Hazer Bey ilk akşam ölür. Kureyşa'nın öğüdü üzerine Cudana dağlara gidip insan başlı yılanı bulur. Yılan ona aslının geyik olduğunu, efsunlarla insana dönüştürüldüğünü ama geyikliğinden geriye sadece gözlerinin kalmış olduğunu söyler. Eğer gözlerinden vazgeçerse bir değil iki oğlu birden olacaktır. Cudana kör kalmayı kabul eder. Böylece sağ gözünden Kasım, sol gözünden Nâsır doğar. Ancak Cudana'nın gözlerine vurulmuş olan Mustafa Bey, artık ondan yüz çevirir. Bunu üzerine Cudana da kocasını lanetler. İkizler büyüyüp on beş yaşına geldiklerinde gelenek gereği babalarıyla ava çıkarlar. Av sırasında ikizler babalarını geyik sanarak öldürür ve kafasını da av ganimeti olarak keserler. Kasra getirilen kesik baş bir mahzene konur ve hem ölü hem diri olarak sonsuza kadar yaşayacağı lanet başlamış olur. İkiz kardeşlerin yollarının birbirlerinden ayrılması anlatılır. Daha sonraki bir döneme gidilir. Sûveyda artık Nâsır Bey ile evlidir. Ancak rüyasında Kasım'ı görür ve onun yaşamakta olduğuna yeniden inanmaya başlar. Sûveyda bir gece, uyumakta olan kocası Nâsır Bey'in vücuduna bürünür ve kendi bedeninde erkek bedenini deneyimler. Nâsır Bey ile Sûveyda'nın oğulları Sidar'ın sünnet düğününde Kasım çıkagelir. Aşiret töreleri gereği iki ayrı lider olamayacağı için, iki kardeş ölümcül bir dövüşe tutuşmak zorunda bırakılırlar. Bu dövüş sonucunda, daha önce babasının kanını dökmüş olan Nâsır, kardeşini de öldürmek zorunda kalır. Böylece aşiretin lideri olmaya devam eder. Cudana'nın sağ gözü, Kasım'ın ölümüyle birlikte yeniden açılır. Yıllardır oğlunun sağ olup olmadığını öğrenmeye çalışmış olan yaşlı kadın aradığı cevabın aslında kendisinde olduğunu anlar. Şimdi Kasım ölünce bir gözü açıldığına göre, gözleri kör olduğu sürece iki oğlu da hayatta demektir. Cudana bu gerçekle kahrolur. Ailenin son ferdi olan Sidar Bey sahneye gelir ve konuşur. Sonunda anlaşılır ki oyun boyunca izlenen bütün öyküler aslında ona anlatılmaktadır. Oyunun kurgusu bazı yönlerden antik Yunan tragedyalarına benzer. Antik Yunan tragedyaları genelde bir üçleme şeklinde yazılmıştır. Bu oyun da bir üçlemenin içinde yer alır. Ayrıca, tıpkı tragedyalarda olduğu gibi, bu oyunda da birden fazla kuşağın yaşamı ele alınır ve bu kuşakların çektikleri lanetler anlatılır. Tragedyalarda genelde yaşamda ortaya çıkan bir dengesizlik ve bunun doğurduğu bir değişim vardır. Kahramanlar bu değişimin sonuçlarına katlanmak, dengeleri yeniden kurmak zorunda kalırlar. Oyunda lanetin başlangıcı olan Hazer Bey'in yerleşik hayatı seçme kararı, ilk bakışta özgürce verilmiş bir karar gibidir. Oysa değişmekte olan "devran" artık göçerleri konar olmaya zorlamaktadır. Hazer Bey bunu oyunda "Artık konmanın zamanı gelmişti. Devranın usul usul değiştiğinin farkına vardım. Devrana söz geçiremediğim için aşiretime söz geçirdim." sözleriyle anlatır. Bu sebeple artık alınması kaçınılmaz olan bir kararı, bir bakıma almak zorunda kalmış ve bunun sonuçlarına, yani babası tarafından lanetlenmeye razı olmuştur. Bu yönden Hazer Bey'in yazgısı pek çok tragedya kahramanının yazgısıyla paraleldir. MK Hapoel Petah Tikva Hapoel Petah Tikva, İsrail'de bulunan bir futbol takımı. Kulüp İsrail 'in Petah Tikva şehrinde, 1934 yılında kurulmuştur. İsrail 'nın en üst 2. ligi olan Liga Leumit'de mücadele etmektedir. Maçlarını ise 11.500 kişi kapasitelik HaMoshava Stadyumu'nda oynamaktadır. "(kaptan)" Ain't 2 Proud 2 Beg Ünlü R&B üçlüsü TLC'nin 1991 çıkışlı ilk şarkılarıdır. Şarkı, grubun ilk albümü olan Ooooooohhh... On the TLC Tip'ten çıkmıştır. Şarkının yayıncısı ise LaFace Records'tur. Şarkı ABD'de 6 numaraya ulaşarak orta çaplı bir etki yaratmıştır. Şarkı Grammy Ödülleri için aday gösterilmiş fakat kazanamamıştır. Şarkıda "Average White Band"'ın "School Boy Crush" adlı şarkısından alıntılar yapılmıştır. ANA Komando Taburu ANA Komando Taburu, Afganistan Milli Ordusu'nun bir parçasıdır ve piyade taburu şeklindedir. Eğitimlerini Morehead Commando Training Center'de yaparlar, bir eski taliban eğitim yeri olan "Morehead Commando Training Center" Kabil'in 6 mil güneyindedir. Eğitim, lojistik ve operasyon ihtiyaçlarını "Combined Security Transition Command Afganistan", "United States Army Special Forces", "French Special Forces", "ANA cadre" ve "MPRI" tedarik etmektedir. Pangasius sanitwongsei Challenger. Latince ismi Pangasius sanitswongi olan tatlı su köpek balığı türüdür. Doğal ortamı Güneydoğu Asya olan bu tatlı su köpek balıkları akvaryumda bakılması riskli türlerdir. 250 cm uzunluğuna ulaşan bu tür genellikle hayvanat bahçelerindeki dev su tanklarında bakılsalar da Türkiye'de vahşi balık beslemeyi seven akvaristlerinde ilgi odağı olmuştur. Türkiye'de akvaryumcularca dev akvaryumlarda ilgi çekmek amacıyla sergilenen balıklar genellikle çok küçük boyda akvaristlere satılırlar. Görkemli görünüşleri nedeniyle akvaristlerin ilgisini çeken bu balık çok yakın zamanda büyüyerek sorun yaratmaya başlar. Her bir Challenger için 3000 litrelik dev akvaryumlar gerekmektedir, doğal gelişim hızı için ise 1000 litre şarttır. Sürü halinde gezmeyi seven bu balık bu yüzden ev ortamında tercih edilmemelidir. Etçil beslenmesi nedeni ile akvaryumları kirletmesi büyük bir sorundur. Ayrıca akvaristlerin bu balığı yemlerken dahi dikkatli olmaları gerekmektedir öyle ki Challenger'lar okyanuslardaki Köpek Balıkları kadar tehlikeli olabilirler. Bu nedenle akvaryumlarda tek tür olarak beslenmeleri gereken Challenger'lar az ışıklandırılmış, kavuk, kaya vb maddelere saklanabilecekleri akvaryumları severler ve üretimleri çok zordur. Challenger akvaryumlarının üstleri her daim kalın bir cam ile kapatılmalıdır... Türkiye'de bu hayvanı astronot, pirana, vatoz gibi dayanıklı ya da saldırgan balıklar ile belli bir boya kadar besleyenler çoğunluktadır... Akvaryumdaki su sertliğinin 6-10 arasında olması gerekmektedir su sertliği toleransı bu açıdan yüksek olan Challenger akvaryumlarının pH değeri ise 6,5-7,5 arasında olmalıdır. Akvaryumlarda beslenmeleri halinde Dip Yem ihmal edilmemelidir. Challenger üretimi çok zordur. Genellikle bir kavuğun içine yumurta döken bu balık da erkek challenger yavruları dişiden dahi korur. Diğer yumurta döken balıklarda olduğu gibi kavuk başka bir akvaryuma alınmalıdır ancak bu işlem yapılırken çok fazla dikkat etmek gerekir çünkü normalde dahi büyük bir tehlike unsuru olan challenger'lar yavrularını korurken daha vahşi olacaklardır. Gassan Kanafani Gassan Fayiz Kanafani (Arap: غسان فايز كنفاني, d. 9 Nisan 1936, Akka - 8 Temmuz 1972, Beyrut) Filistinli gazeteci, yazar, aktivist. Beyrut’ta aracına konulan bomba sonucu ölmüştür. Gassan Fayiz Kanafani 1936 yılında Akka’da doğdu. Sünni mezhebinden olmasına karşın avukat olan babası onu misyoner okuluna gönderir. 1948 Arap İsrail savaşına kadar Yafa’da yaşar sonra ailesi ile birlikte sürgüne gitmek zorunda kalır. Önce Lübnan’a giderler sonra ise mülteci olarak Suriye’de yaşarlar. Kanafani liseyi 1952 yılında tamamlar. Aynı yıl Şam Üniversitesi’nin Arap edebiyatı bölümüne kaydolur. Fakat, 1955 yılında Arap Ulusal Hareketi içerisindeki siyasi etkinliği nedeniyle sürülür. Bu talihsizliklerden sonra, Kuveyt’e yerleşir. Kuveyt’te profesör olarak çalışmaya başlar ve siyasi olarak daha fazla aktif olur. AUH’ye bağlı, George Habaş tarafından kurulan Al-Ra’i (Düşünce) adlı gazeteyi çıkarır. Bu gazetede, Marksizm ile ilgilenmeye başlar. 1960 yılında Beyrut’a döner ve AUH’ye bağlı Al-Hurriya gazetesini çıkartır. 1961 yılında çocuk hakları eylemcisi Danimarkalı Anni Høver’la tanışır ve iki çocukları olur. 1962 yılında, Nasırcı gazete, Al-Muharrir (Kurtarıcı)’de çalışır. 1967 yılında bir diğer Nasırcı gazete, Al-Anwar (Aydınlanma)’da redaktör olarak çalışır. AUH’nin Filistinli kanadı 1967 yılında Filistin Halk Kurtuluş Cephesi olur. Kanafani örgütün sözcülüğünü yapar. 1969 yılında FHKC’nin parti programını yazar. Bu programla FHKC kendisini resmi şekilde, Marksist-Leninist olarak tanımlar. Aynı dönemde, içlerinde Al-Hadaf (Hedef)’in de bulunduğu çeşitli gazeteler çıkarır. Bu sırada, politik, kültürel ve tarihsel birçok deneme ve makale yayınlar. Temmuz 1972’de, yeğeniyle birlikte aracında yerleştirilen bombanın patlaması sonucu ölür.Filistinliler, Kanafani’nin öldürülmesinden İsrail gizli servislerini sorumlu tutarlar. Bu suikast Münih’in intikamı eylemlerini hatırlatsa da, Münih Olimpiyatları Rehine Olayı Kaffani’nin öldürülmesinden sonra gerçekleşmiştir. Kanafani, 18 kitap yazmıştır. Aynı zamanda medeniyet, siyaset ve Filistin halkının mücadelesi üzerine yüzlerce makalesi vardır. Kanafani’nin Arap edebiyatının modernleşmesinde önemli bir etkisi vardır ve Filistin edebiyatının önemli bir figürüdür. Kitapları genellikle Filistin ve Filistin halkı üzerinedir ve sık sık mülteci olarak özgün tecrübelerinden bahsetmektedir. Behruz VÃ¼suki Halil Vüsuki (, ; 11 Mart 1938, Hoy) ya da bilinen sahne adıyla Behruz Vüsuki (, "Bəhruz Vüsuqi"), İran Azerisi oyuncudur. Tüm zamanların en önemli İranlı oyuncuları arasında sayılmaktadır. Oyunculuğa Samvel Haçikyan'ın "Toofan dar shahr-e ma" filmiyle başladı. Sinema endüstrisinde kırk yılı aşkın bir deneyimi vardır, bu süre içinde yer aldığı film sayısı doksanı aşkındır. Sinema, televizyon, radyo ve tiyatro çalışmalarının yanı sıra pek çok uluslararası film festivalinde de ün kazandı. 1970'lerde şarkıcı Guguş ile kısa bir süre evli kaldı. Dizi (veri yapısı) Dizi bilgisayar bilimlerinde dizinle (satır numarasıyla) erişilen bir veri öbeği oluşturmak için kullanılan bir veri yapısıdır. Çoğu programlama dilinde bir dizinin tuttuğu bütün öğeler aynı veri türündendir ve dizi ardışık bellek adresleriyle gösterilen konumlarda saklanır. Çoğu programlama dilinin İngilizce "array" sözcüğüyle tanımlanan kendisine ait bir veri türü bulunur. COBOL gibi eski programlama dillerinde dizi yerine "tablo" (İngilizcesi: "table") sözcüğü kullanılır. Lana Turner Lana Turner, ("d. 8 Şubat 1921 - ö. 29 Haziran 1995"), Amerikalı oyuncu. Genelde duygusal rollere girmiş bir oyuncudur. 1995 yılında gırtlak kanserinden ölmüştür. Ahmed Cibril Ahmed Cibril (Arapça: أحمد جبريل), 1938 yılında doğan radikal solcu Filistin Halk Kurtuluş Cephesi-Genel Komutanlık (FHKC-GK) örgütünün kurucusu ve lideri. FHKC-GK, İsrail’e karşı birçok saldırı düzenlemiştir. Örgüt, Lübnan İç Savaşı sırasında rehin aldığı İsrail askerleriyle anımsanmaktadır. Ahmed Cibril’in oğlu, aynı zamanda FHKC-GK’nin askeri kanat lideri Cihat Ahmed Cibril 20 Mayıs 2002 tarihinde aracına konan bombanın patlaması sonucu Beyrut’ta ölmüştür. Ahmed Cibril 1928 yılında Yafa’da doğar. Ailesi Filistin’i terk ederek Suriye’de yaşar. Suriye ordusunda subay olarak bulunur. 1959 yılında Filistin Kurtuluş Cephesini kurar. 1967 yılında Arap Ulusal Hareketi lideri, George Habaş’a katılır ve birlikte Filistin Halk Kurtuluş Cephesini oluştururlar. Bu hareket Marksizmi benimseyerek, Yaser Arafat’ın lideri olduğu El Fetih'in temsil ettiği ulusalcılığa muhalefet eder. Suriye yanlısı Cibril, Suriye hükümetine karşıt tutumu sebebiyle George Habaş ile anlaşmazlığa düşer ve FHKC’den ayrılarak FHKC-GK kurar. Her iki örgüt temelde aynı ideolojiyi savunmaktadır. Cibril’e göre Filistinliler yıpratıcı savaşla savaşı kazanacaklardır. Habaş ve diğer Filistinli gruplarla birlikte davranarak, İsrail devleti ile müzakerelerin başlamasına muhalefet eder. FHKC-GK, 1987 yılında deltakanatlarla bir intihar eylemi düzenler. Bu eylemde Küçük motorlu, alüminyumdan ve bezden yapılmış deltakanatları kullanmışlardır. Saldırılarını Güney Lübnan’dan başlatmışlar ve kendilerini İsrail sınırının 45 km arkasında bulmuşlardır. İntihar eylemcilerinin ilk grubu bir Filistinli bir Lübnanlı bir Iraklı ve bir Suriyeliden oluşmaktaydı. Cibril, Hizbullah ve İslami Cihad gibi İran İslam Cumhuriyeti’nden yardım almıştı. 2001 yılında İsrail, ağır silahlarla dolu bir Filistin gemisi ele geçirmiş ve bundan Cibril’i sorumlu tutmuştu. 1990’lı yıllarda Hamas’ın bir güç olarak tırmanışı ile birlikte, Cibril ve hareketi, İsrail’in gözünde artık ciddi bir tehdit olarak görülmemektedir. 28 Mayıs 2006’da Katyuşa saldrıları sonrası, İsrail, FHKC- GK’nin, Güneydoğu Lübnan’daki Sultan Yakup ve Beyrut yakınlarındaki Naameh kamplarını bombalamıştır. 12 Temmuz 2006’da ise Naameh kampı, Hizbullah’ın iki İsrail askerini kaçırması sonrası, İsrail’in yeni misillemesiyle karşılaştı. Crixus Crixus (d. bilinmiyor - ö. MÖ 72), Galyalı gladyatör. Spartaküs, Oenomaus ve Gannicus ile birlikte Antik Roma'daki köle isyanının lideriydi. (Galya dilinde adı "Kıvırcık Saçlı" anlamına geliyordu), Allobroges'u Romalılara karşı savunurken esir düşmüş, köle yapılmış; diğerleri gibi Capua'da gladyatör olarak eğitilmişti. Spartaküs'ün komutasında Roma Senatosu'nun isyanı bastırmak için yolladığı kuvvetlerle savaşırken Kelt Gladyatörlerden oluşan birliği ile savaşın gidişatını değiştiren ve Romalıların mağlup edilmesinde önemli rol oynayan bir komutandı. İsyanın belli bir aşamasında Spartaküs ile gidişat konusunda fikir ayrılığına düştü. Spartaküs önderliğini yaptığı ordunun içerisinde savaşçı ve gladyatörden çok, yaşlılar ile çocuklar, vasıfsız erkek ve kadınların kalmasından ötürü, Roma'nın Kölelik düzenine karşı başlattığı İsyanın başarısız olma olasılığını düşünerek, isyana katılan kölelerin hayatta kalması ve anayurtlarına ulaşması yönünde bir gidişat seçti. Crixus ise birliği ve kendisine katılan gönüllüleri alarak, başkent Roma'ya saldırmayı şehri ve ganimetleri alarak, Roma İmparatorluğu'na karşı kalıcı bir zafer kazanmayı hedefliyordu. Bu nedenle yolları ayrıldı; Spartaküs kuzeye doğru yönelirken, Crixus güney İtalya'da kaldı. MÖ 72 yılının baharında Konsül Lucius Gellius Publicola isyanı bastırmak üzere güneye Crassus komutasında bir ordu gönderdi. Crassus, Crixus ve ordusunu Apulia (Puglia) bölgesinde bitap bir halde yakaladı ve Germenlerden oluşan ordusuyla savaşı kazandı. Crixus, yaklaşık 30 bin taraftarıyla birlikte öldürüldü. Spartaküs, yol arkadaşı Crixus için büyük bir cenaze töreni düzenledi. Şerefine ele geçirdiği 300 Roma vatandaşını gladyatörler gibi dövüştürdü. Jimmy Durante James Francis "Jimmy" Durante (10 Şubat 1893 - 29 Ocak 1980), Amerikalı oyuncu, komedyen, şarkıcı ve piyanist. Kendine özgü aksanı nedeniyle pek çok çizgi film karakterine ses vermiş ve halk arasında tanınan bir kişi haline gelmiştir. Normalden büyük burnu nedeniyle "Schnozzola" (Türkçesi "Koca Burun") olarak anılmış ve bir süre sonra bu kelime, onun lakabı olmuştur. Jimmy Durante, 10 Şubat 1893'te ABD'nin New York eyaletinin Lower East Side bölgesinde dünyaya geldi. Rosa ve Bartolomeo Durante çiftinin 4 çocuğunudan en küçük olanıydı. Anne babası İtalya'nın Salerno kentinden buraya gelmişti. Durante, tam zamanlı bir ragtime piyanisti olmak için henüz yedinci sınıftayken okulu bıraktı. Yaşadığı yerin yakınındaki birkaç mekanda piyano çalıp "Ragtime Jimmy" lakabını alan Durante, daha sonra New York'un ilk caz gruplarından Original New Orleans Jazz Band'e katıldı. Durante, grubun New Orleanslı olmayan tek üyesiydi. 1920 yılında grubun liderliğini Frank Christian'dan aldı ve grubun ismini "Jimmy Durante's Jazz Band" olarak değiştirdi. Enya (albÃ¼m) Enya, İrlandalı müzisyen Enya'nın 1987'de çıkardığı albümdür. Daws Butler Daws Butler (Charles Dawson Butler; (d. 16 Kasım 1916, Toledo; - ö. 18 Mayıs 1988, Kaliforniya) Amerikan ses sanatçısı ve sanatçı. Birçok ünlü çizgi animasyon karakterine ses vermiştir. Bunlardan Ayı Yogi, Huckleberry Hound en ünlüleridir. Watermark (albÃ¼m) Watermark, İrlandalı müzisyen Enya'nın 1988'de çıkardığı albümdür. Müziklerini Enya besteledi. Sözlerini Roma Ryan yazdı. Shepherd Moons Shepherd Moons, Enya'nın 1991 yılında çıkardığı albümdür. Moritanya devlet başkanları listesi Moritanya devlet başkanı, Afrika ülkesi Moritanya'nın bağımsızlığın kazanıldığı 1960 yılından bu yana ülkenin en üst makamında bulunan kişiye verilen unvandır. Ülkede bu görevde bulunan kişilerin listesi şu şekildedir: Vanir Vanir, İskandinav mitolojisinde Aesir'den sonra gelen tanrı topluluğunun adı. Vanaheim'da yaşarlar. Bereket, sağlık ve büyü konularında becerileri vardır. Aesirler gibi onlar da uzun yaşarlar. Kemal Canbolat Kemal Canbolat (Arapça: كمال جنبلاط), Lübnan'daki İlerici Sosyalist Partisi'nin (PSP) kurucusu ve Lübnan Dürzilerinin geçmişteki lideri. Lübnan Dürzilerinin şimdiki lideri olan Velid Canbolat’ın babası. Kemal Canbolat 1917 yılında, Dürzilerin ileri gelen ailelerinden biri olan Canbolat ailesinin bir üyesi olarak Chouf’daki Muktara’da doğdu. Babası, Fuad Canbolat, 6 Ağustos 1931 yılında suikast sonucu öldürülmüştür. Babasının ölümünden sonra annesi Nazira, onun yerine geçti ve ülke politikasında önemli rol oynadı. 1926 yılında Kemal Canbolat, bir Hristiyan okuluna girdi ve ilk eğitimini 1928 yılında tamamladı. Liseden, Fransızca, Arapça, bilim ve edebiyat eğitimi alarak 1936 yılında mezun oldu. Bir yıl sonra 1937’de Felsefe sanat fakültesinde, psikoloji, sosyoloji ve vatandaşlık eğitimi aldı. 1939 yılında Lübnan’a döner ve eğitimine Saint-Joseph Üniversitesi’nde devam etti. 1945 yılında buradan Hukuk diploması alarak mezun oldu. 1 Mayıs 1948’de, Dürzi emiri Şekip Arslan’ın kızı May Arslan ile evlenir. Sadece tek çocukları oldu. Kemal Canbolat 1941-1942 yılları arasında avukat olarak çalıştı ve Lübnan hükümetinin resmi devlet avukatı oldu. Kemal, politik sahneye 1943’te Hikmet Canbolat’ın ölümünden sonra çıktı. 1943 eylülünde Cebel Lübnan’dan milletvekili seçilir. Başkan Bişara Huri’nin, Anayasal Blok Partisine katılır. 1946 yılında ekonomi, tarım ve sosyal ilişkiler bakanı olur. 1947 yılında, ikinci kez Lübnan Parlamentosunda milletvekili seçilir fakat hükümeti, genel seçimlerde hile karıştırdığı sebebiyle suçlayarak istifa etmeyi tercih eder. Aynı zamanda başkan Huri’yi de yolsuzluk ve fazla otoriter davranmakla suçlayarak protesto eder. Kemal Canbolat, 17 Mart 1949 yılında İlerici Sosyalist Parti (PSP)’yi kurar ve parti programı 1 Mayıs 1949 yılında oylanır. (PSP) sosyalist, laik bir partidir ve Lübnan’daki geleneksel karakterdeki partilere muhalefet eder. Canbolat Mayıs 1951’de Beyrut’ta ilk sosyalist Arap partileri kongresini toplar. Aynı yıl Cebel Lübnan’dan üçüncü kez milletvekili seçilir.1952 yılında Deir-el Kamar’da Ulusal Sosyalist Cephe ismiyle konferans düzenler. Canbolat ve Emile Bostani, Şamil Şamun, Pierre Edde ve Hamid Franciye gibi isimlerin baskısıyla, başkan Beşir el Huri 19 Eylül 1952 yılında istifa etmeye karar verir. Genelkurmay başkanı Fuad Şehab, geçici olarak yeni başkan Şamil Şamun seçilene kadar başkanlığa geçer. 1953 yılında, Canbolat, dördüncü defa milletvekili seçilir. Aynı yıl Sosyalist Halk Cephesini kurar. Bu parti nezdinde Lübnanlılar, ABD ve İngiltere gibi yabancı ülkelerin politikalarını izleyen Batı yanlısı başkan Şamil Şamun’a muhalefet eder. Şamun, Ortadoğu’da Arap ulusçuluğunu Batı güçlerinin aracı olarak gören Bağdat Paktı’nın yaratılmasına onay verir. Süveyş Krizi patlak verdiğinde, Canbolat Nasır’ın Mısır’ını desteklerken, Şamil Şamun ve bir kısım Hristiyan Maruni elit, Mısır’ın İsrail, Fransa ve Birleşik Krallık tarafından istila edilmesini destekler. Kimilerine göre bu politik ayrılık, Lübnan’da oluşan gelenekselci farklılıktan çıkacaktır. 1957 yılında, Canbolat ilk defa genel seçimleri kaybeder. Canbolat ailesinin geleneksel rakipleri Hamade ailesinin tanınmış bir üyesine yenilmiştir. İki yıl sonra, Başkan Şamun’a karşı verilen politik isyanın lideri olur. Bu isyan, düzen güçlerine saldırılar ve sokak çatışmalarıyla anılır. İsyancıların isteği Lübnan’ın, Nasır’ın Mısırı ile, Suriye’nin kurduğu Birleşik Arap Cumhuriyeti içerisinde yer almasıdır. Fakat, Cumhurbaşkanı Şamun, Amerikalıların deniz piyadesi yollamasına izin veren Einsenhower Paktına dayanarak yardım ister. Fuad Şehab, Amerikan müdahalesi sonrasındaki nispeten sakinlikten faydalanarak Cumhuriyet’in başkanı seçildi. Şehab, ülkeyi ustaca uzlaşmaya götürerek barışı sağlar. Canbolat 1960 yılında Afrika-Asya Halkları konferansına başkanlık etti ve aynı yıl içinde birçok ulusalcı milletvekilinin içinde yer aldığı Ulusal Mücadele Cephesini kurdu. Yine 1960'ta milletvekili seçildi ve Ulusal Mücadele Cephesi, Lübnan hükümetinde on bir sandalye kazandı. İkinci kez bakan oldu ve 1960'tan 1961’e kadar Millî Eğitim Bakanı 1961’de Çalışma Bakanı ve 1961’den 1964’e kadar İçişleri Bakanı oldu. 8 Mayıs 1964’te altıncı kez milletvekili seçildi. 1965’te ulusalcı isimler cephesi oluşturmak için ulusalcı Araplara ve ilerici politikacılara katıldı. 1966’da Maruni Charles Helu’nun başkanlığında, Çalışma Bakanı ve PTT bakanı olarak atandı. Aynı zamanda Lübnan’ı Afrika-Asya dayanışma kongresinde temsil etti. 1966 yılında Çin’ne yapılan ziyarette parlamento delegasyonuna başkanlık etti. İdeolojik nedenlerden dolayı Filistinlilerin İsrail’e karşı mücadelelerini destekledi ve aynı zamanda Lübnan’da mülteci kamplarında yaşayan Filistinlilere destek topladı. Yüzbinlerce mülteci Filistinlinin Lübnan’daki varlığı Hristiyan tarafını çok rahatsız etmekteydi, fakat Canbolat, Arap ulusalcılığının sloganları çevresinde toplanan sert bir muhalefet odağı oluşturmak için onlarla birlikte çalıştı. Sosyalizme, Laikliğe, Arapçılığa dayanan ve geleneksel politik sistemin terk edilmesini savunan yeni bir düzen oluşturma isteğiyle Canbolat, Sünni, Şii, Dürzi, solcu Hristiyanları henüz çekirdek halinde bulunan muhalif hareketinde toplayabildi. 9 Mayıs 1968 yılında yedinci kez milletvekili seçildi. 1970, yeniden İçişleri Bakanı olarak atandı. Lübnan Komünist Partisi ve Suriye Ulusal Sosyal Partisi’ni yasallaştırdı. 1972 yılında Sovyetler Birliği kendisine Lenin barış ödülü verdi. Aynı yıl sekizinci kez milletvekili seçildi. Ertesi yıl, oy birliğiyle, Filistin devrimini destekleyen bir hareket olan Arap Cephesinin genel sekreteri seçildi. 1970'li yıllarda Maruni cemaati, Lübnan’ın geleneksel sisteminden en çok faydalanan kesimdi. Kemal ve diğer Müslüman liderler altta temsil ediliyorlar ve hatta sistem dışı bırakılıyorlardı. Muhalefet güçlerinin diğer cemaatlerin hükümette iyi bir şekilde temsil edilmesi gerektiği yönünde talepleri vardı ve Arap dünyasına Lübnan’ın çok daha güçlü bir şekilde bağlanması beklentisi içerisindeydiler. Muhalefet ve genelde Hristiyanlardan oluşan rakipleri, silahlı milisler oluşturdular. Canbolat’ın kendisi de partisi PSP’de silahlı milisler oluşturdu, Partisini Lübnan Ulusal Hareketinde en önemli hareket haline getirdi. Bu hareket geleneksel düzenin ve kotaların kaldırılmasını isteğinde olan sol bir koalisyondu. LUH, Filistinlilerden de destek gördü ve Yaser Arafat’ın FKÖ’sü ile iyi ilişkiler kurdu. 1975, Lübnan iç savaşının başında Kemal Canbolat, ilerici-İslamcı partilerin koalisyonunun temel üyelerinden biriydi. Ağustos 1975'te, Lübnan’da geleneksel politikaya son verecek bir politik program oluşturdu. 1975'ten 1976’ya kadar Canbolad, FKÖ’nün yardımıyla Lübnan’ın %70’ini kontrol etmekteydi. 1976 yılında Suriye’nin Marunilerin tarafında savaşa müdahale etmesine karşı çıktı. Kemal Canbolad, 16 Mart 1977 tarihinde Suriye kontrol noktasının yüz metre yakınında muhtemelen Suriye tarafından öldürüldü. Şüpheler Suriye Ulusal Sosyal Partisi ve Baas Partisi üzerinde toplandı. Oğlu Velid Canbolat onun yerini aldı. 2005 yılında Velid Canbolad, 30 yıllık bir zorunlu ittifaktan sonra, Suriye Gizli Servisi'ni babasını öldürmekle suçladı. Torgau Torgau, Almanya'nın doğu kesimindeki Saksonya eyaletinde ("Land") bir kasaba. Leipzig'in kuzeydoğusunda, Elbe Irmağı kıyısında yer alır. Adı kayıtlara ilk kez 973'te geçen Torgau 1255–1267'de berat aldı. 1456'dan sonra zaman zaman Saksonya elektörlerinin merkezi oldu. Elektörlerin yaptırdığı Hartenfels Şatosu (1533–1544 ve 1616–1623) bugün müze olarak kullanılmaktadır. Protestan prensler Katoliklerin saldırılarına karşı korunmak amacıyla 1526'da kentte Torgau Birliği'ni kurdular. Martin Luther bir süre kentte yaşadı ve birliğin temelk ilkelerini içeren Torgau Hükümleri'ni burada kaleme aldı (1530). Luther'in karısı Katherina von Bora, yapımına 1390'da başlanan Meryem Ana Kilisesi'nde ("Marienkirche") gömülüdür. İlk protestan kilisesi olan Kale Kilisesi ("Schlosskirche") 1543–1544'te inşa edildi. II. Dünya Savaşı sırasında savaş tutsakları eski Torgau Kalesi'ne hapsedildi, savaşın sonunda batıdan gelen ABD birlikleriyle doğudan gelen Sovyet birlikleri ilk kez burada buluştular. Günümüzde bir ırmak limanı ve demiyolu kavşağı olan Torgau'da tarım makineleri, seramik, cam ve kâğıt üreten fabrikalarla demir dökümhaneleri vardır. Nüfus (2006) 18,340 kişidir. Denize Hançer Düştü Denize Hançer Düştü, Mustafa Altıoklar'ın 1992'de yönettiği ilk uzun metrajlı sinema filmidir. Altıoklar'ın senaristliğini ve yapımcılığını da üstlendiği filmin başrollerinde Yasemin Alkaya, Nur Sürer, Yaman Okay, Zühtü Erkan ve Meral Çetinkaya yer almaktadır. Filmin görüntü yönetmeni Uğur İçbak, 1992 Antalya Altın Portakal Film Festivali'nde "En İyi Görüntü Yönetmeni" ödülüne layık görülmüştür. Tiyatro oyuncuları Deniz ile İpek'in dostluklarını ve yaşam mücadelelerini konu eder. Arka planda ise Jean Genet'in ""Balkon"" adlı oyununun provaları devam etmektedir. Ä°spanyolca Vikipedi İspanyolca Vikipedi ("Wikipedia en español"), Vikipedi'nin İspanyolca sürümüdür. Mayıs 2001'de başlatıldı ve 8 Mart 2006'da 100.000'inci maddesi oluşturuldu. İspanyolca Vikipedisi'nin bir özelliği, kullanıcılarının farklı ülkelerde yaşamalarıdır. Kullanıcıları 59 ülkede yaşamaktadır. Kaynak: Osman Nuri PaÅŸa (ressam) Osman Nuri (1839?; İstanbul - 1906?), Türk ressam. Doğum ve ölüm tarihleri kesin olarak bilinmemekle beraber, sanatçının İstanbul'da doğduğu ve öğrenimini burada yaptığı bilinmektedir. "Mirat-ı Mektebi Harbiye" nin 279. sahifesindeki bilgiler bunu doğrulamaktadır. İstanbul Sultanahmetli olduğu da burada kaynaklıdır. 1857'de Harbiye dördüncü sınıfında iken Sultan Abdülmecid ve Sultan Abdülaziz'e yaver ve ressam olarak saraya alındığı da buradan öğrenilmektedir. Bu görevinde miralaylığa (Albay) kadar yükselen sanatçı bundan sonra mirliva (Tuğgeneral) rütbesi ile Harbiye ve Kuleli resim öğretmenliğine atandı. Osman Nuri Paşa, Türk resinde ilk kez kahramanlık içeren bir konuda eser veren sanatçıdır. "Preveze" adlı tablosu, sanat yönünden olmasa bile, bu yönü ile sanat tarihinde özel bir yer tutar. Ertuğrul adlı tablosunun ise daha olgun döneminde ve biraz daha ustaca yapıldığı görülmektedir. Osman Nuri Paşa Avrupa'da da resim öğrenimi yaptı. Yağlıboya tuvalleri dışındaki diğer çalışmaları, kendisinin ileri bir tekniğe sahip iyi bir hoca olduğunu ortaya koymaktadır. Sami Yetik'in ilk resim öğretmeni olan Osman Nuri Paşa, Ahmet Ziya Akbulut, Hoca Ali Rıza ve Hüseyin Zekai Paşa’nın da resim öğretmenliğini yaptı. Daha çok, sanatı tanıtmak ve sevdirmek alanında büyük hizmetlerde bulundu. Osman Nuri Paşa, Kuleli Askeri Lisesi’nde, resme yetenekli gördüğü öğrencileri not eder, daha sonra Harbiye Mektebi’ne geçtikleri zaman onları Harbiye Resim Atölyesine devam ettirirdi. Chlamys Chlamys (Eski Yunan: χλαμΰς) Makedonya ya da Thesalya kökenli dikişsiz dikdörtgen bir parça kumaşın sol omuz üzerinden atılarak sağ omuz üzerinde bir fibula yardımıyla tutturulmasından ibaret olan pelerine benzeyen bir çeşit antik dönem elbisesidir. Pratikliği nedeniyle seyahatlerde ve at üstünde tercih edilen Chlamys, kısa sürede içinde bütün Antik Yunanistan'nda yaygınlaşmıştır ve bilhassa MÖ 3. ve 5. yüzyıllar arası asker kıyafeti olmuştur. Erken dönemlerde tek başına giyilen Chlamys, sonraki dönemlerde tunica gibi farklı kıyafetlerin üzerine giyilmiş ve bu özelliğiyle ve kumaşın rengiyle belirli bir statü ifade eder olmuştur. Yunanlar, Chlamys dışında geceleri giyilen Chlaina isimli farklı bir pelerin çeşidine de sahiptiler. Bu iki kıyafetin ortak özellği ikisinin de yün kumaştan yapılmış olmalarıydı. Seçkin ve aristoklar kırmızı bir renk tercih ederken, rütbeli askerler purpur (sur moru) tercih ederdi. Zamanla kıyafet toplumun her kesiminden birey tarafından giyinir hale geldiğinden fakir kesimler bu elbiseyi doğal rengi ile giymekteydiler. Antik Yunan sanatında chlamys sıklıkla genç bir delikanlı olarak tasvir edilen Hermes tarafından giyilmektedir. Chlamys Roma'da "sagum" ve paludamentum adı altında ufak değişiklikler ile birlikte kullanılmaya devam etmiştir. İlk dönemlerde kısa olan kumaşın boyu Bizans İmparatorluğu döneminde neredeyse yere değecek kadar çok uzamış ve sadece yüksek rütbeli memurların ve İmparatorların giydiği ve zaman zaman ipekten de imal edildiği bilinen bir elbise haline gelmiştir. Chlamys bu haliyle MS 12. yüzyıla değin tercih edilen bir kıyafet olmuştur. Bizans döneminde Loros ile birlikte resmi kıyafetler arasında yerini alan chlamys, yüksek rütbeli memurlar tarafından da giyilmek zorundaydı. Elma salyangozu Elma salyangozu veya yaygın adıyla apple snail ("Pomacea canaliculata"), bir su salyangozu türüdür. Çeşitli renklerde olabilir. Her hafta yumurtlayabilen elma salyangozları, tek bir yumurtlamada 200 ila 600 arasında yumurta yumurtlayabilir. Yumurtaların hayatta kalabilmesi için nemli bir ortamda (ıslak veya kuru değil) bulunmaları gerekir. Cinsiyet ayrımı olan bir salyangoz türüdür. Sert suda yaşayan elma salyangozları 25 derece sıcaklıkta yaşarlar. 7.5 santimetreye kadar büyüyebilirler. Güney Amerika kökenli bir türdür. Dünya üzerindeki en istilacı 100 hayvan türünden biri olarak kabul edilir. Bunun yanında Avrupa'daki en istilacı 40 türden biri olduğu gibi, Avrupa'daki en istilacı karındanbacaklıdır. Elma salyangozlarının kabukları küre şeklindedir. Kabuklarının rengi genel olarak kahverengi, siyah ve sarımsı-tan bantlarını içerir; renk desenleri son derece değişkendir. Albino ve altın rengi varyasyonları da vardır. Kabuğun boyutu 1.5 cm kadar büyük olabilir. Genellikle bitki ağırlıklı beslenen bir türdür. Ancak balıklar için satılan pul yemleri de yerler. Bu tür yenilebilirdir. "Pomacea canaliculata", Çin pazarlarında en çok satılan 3 tatlı su salyangozundan biridir. Çin ve Güneydoğu Asya'da, " Pomacea canaliculata " ve diğer salyangozların çiğ ya da az pişmiş halde tüketilmesi angiostrongyliasis'e neden olan "Angiostrongylus cantonensis" enfeksiyonuna sebep olur. Saldırgan olmayan balıklarla beraber bakılması tavsiye edilir. Akvaryumdan kaçma ihtimaline karşılık bulunduğu akvaryumun kapağının kapalı olması gerekmektedir. Muhtâr Veled Dâde Muhtâr Veled Dâde (Arapça: مختار ولد داده; 25 Aralık, 1924 - 14 Ekim, 2003), ülkesinin Fransa'dan bağımsızlık kazandığı 1960'tan , bir askeri darbeyle devrildiği 1978'e kadar Moritanya Devlet Başkanı olarak görev yapmış olan siyasetçi. Dâde Moritanya'da, Boutilimit'te Ouled Birri kabilesinin önemli bir Marabout ailesinde doğmuştu. Paris'te hukuk eğitimi gördü. Üniversite diploması almış ilk Moritanyalı oldu. 1950'lerin sonlarında Moritanya'ya dönüşünde merkez-sol İlerici Moritanya Birliği'ne katıldı ve Yürütme Konseyi Başkanı seçildi. 1959'da, yeni bir siyasi parti kurdu: Moritanya Toplanma Partisi. Bu yıl yapılan, bağımsızlık öncesi son yasama seçimlerinde onun partisi Millet Meclisindeki tüm sandalyeleri kazandı ve o başbakan seçildi. Moritanya'nın üç ana etnik grubu Beyaz Mağribiler, Siyah Mağribiler ve Siyah Afrikalılara ek olarak farklı siyasi partiler arasında da bir konsensus sağladı. Hükümetinde farklı etnik ve siyasal gruplar dengeli bir biçimde temsil edildi. 1960'ta onun liderliği altında Moritanya'ya bağımsızlık veren Fransız otoritelerinin güvenini kazandı. Dâde, yeni cumhuriyetin geçici başkanı olmakla görevlendirildi ve 1961 Ağustos'unda ilk bağımsızlık sonrası seçimde devlet başkanı seçildi. Başkan olarak, Dâde, belirgin şekilde bağımsızlıktan önce açıklamış olduğu politikalardan ayrıldı. Eylül 1961'de ana muhalefet partileriyle bir "Ulusal Birlik Hükümeti" oluşturdu ve Aralık'ta dört en büyük partiyi birleştirerek Moritanya Halk Partisi'ni kurdu (MHP). Yegane yasal parti olan MHP, otoriter bir başkanlık rejimi kuran 1964 anayasasıyla ülkede bir tek parti yönetimi kurdu. Dâde, bu kararı Moritanyanın batı tarzı bir çok partili demokrasiye hazır olmadığı için aldığını açıkladı. Dâde bu tek-parti anayasasının altında 1966, 1971 ve 1976'da tek aday olarak katıldığı seçimlerde tekrar devlet başkanı seçildi. 1971'de Afrika Birliği Organizasyonuna başkan olarak hizmet etti. Ülkesindeyse politikaları başarısız oluyordu. Ekonomi durgunlaştı ve kuvvetle Fransız yardımına muhtaç kaldı. 1969 ve 1974 arasındaki dönemde Sahel'deki kuraklık ve demirin uluslararası bedellerinde düşüş yüzünden ihracat gelirlerinde bir gerileme ülkedeki yaşam standartlarını düşürmüştü. 1975'te Moritanya'nın "İslami, milliyetçi, merkezci ve sosyalist bir demokrasi" olmasını isteyen bir kararname sundu. Bu kararname halk tarafından beğenildi ve genel olarak muhalefet tarafından da destek gördü. İspanya'nın Batı Sahra'ya bağımsızlık vermesi yeni bir siyasi kriz başlattı. Hem Fas, hem de Moritanya bu bölgenin kendilerine ait olduğunu ileri sürüyor ve bu yüzden bölgeyi topraklarına katmak istiyorlardı. Öte yandan, İspanyollara karşı mücadele veren Polisario bölgenin bağımsız bir devlet olmasında ısrar ediyordu. Veled Dâde bağımsızlıktan önce bile bölgeyi talep etmişti. Ama Moritanyalılar kendisiyle aynı fikirde değillerdi. Moritanyalı Mağripler'in Sahralılarla yakın ilişkileri vardı ve neredeyse bütün kuzey kabilelerinin sınırın her iki tarafında da üyeleri vardı. Birçok Moritanyalı bölgenin bağımsızlığı için Polisario'ya kendi istekleriyle katılmışlardı. Kuzey Moritanya'da gerillalar için destek sağlamanın yanı sıra birkaç bin Moritanyalı Polisario'nun Tindouf'daki kamplarına katılmak için ülkeyi terketti. Güneyde daha fazla memnunniyetsizlik ortaya çıktı. Siyahi askerler kuzeyli mağriplerle ilgili gördükleri bu savaşa katılmak istemiyorlardı. Eğer başarılı olurlarsa, birkaç bin yeni Mağribi vatandaşın ülkeye katılımıyla azınlık durumda olan siyahların ülke içindeki oranı daha da azalacaktı. Tüm bunlara rağmen Veled Dâde bölgenin Faslıların eline geçmemesinde kararlıydı. İspanya'yla yapılan Madrid Anlaşmalarının ardından, Moritanya bölgenin güney kısmının işgal ederek buraya "Tiris al Gharbiya" adını verdi. Ama küçük ve az eğitimli Moritanya ordusu, Fransız hava kuvvetinden gelen desteğe rağmen gerilla baskınlarını durdurmakta başarısız oldu. Polisario işgale karşılık olarak Zouerate'deki demir madenlere saldırmaya başladı. Bunun sonucu olarak ülke ekonomisi bozulmaya başladı ve Dâde'nin halk desteği düştü. 1976'da, başkent Nuakşot Polisario tarafından saldırıya uğradı ve Dâde savunma bakanlığı için askeri bir memur kararlaştırmak zorunda kaldı. 10 Temmuz 1978'de, Yarbay Mustafa Ould Salek, bir hükûmet darbesiyle Dâde'yi devirdi ve onun yerine ülkeyi yönetmesi için bir cunta rejimi kurdu. Onun halefleri, Moritanya'nın Batı Sahra üzerindeki taleplerinden vazgeçtiler ve sonraki yıl da savaştan çekildiler. Bir hapis döneminin ardından, 1979 Ağustos'unda Veled Dâde'nin Fransa'ya sürgüne gitmesine izin verildi. 1980'de orada Demokratik bir Moritanya için İttifak adında bir muhalefet hareketi kurdu. Rejimi devirmek için yaptığı denemeler başarısız oldu. 17 Temmuz 2001'de Moritanya'ya dönmesine izin verildi, ama uzun bir hastalıktan sonra, 14 Ekim 2003'te Paris'te öldü. Vücudu, uçakla getirildiği Moritanya'da toprağa gömüldü. Accelerando Accelerando, Batı müziğinde bir parçanın gittikçe hızlanarak çalınacağını gösterir. "Acceleratemente" ve "accelerato" terimleri de üzerinde bulunduğu noktaların çabuk çalınacağını belirtir. Acemlalesi Acemlalesi ("Eschscholzia"), gelincikgiller (Papaveraceae) familyasÄ±na ait bir bitki cinsidir. Bir düzine kadar türü olan bir yıllık ya da çok yıllık bitkilerdir. ndan fizikçi, botanikçi ve zoolog Johann Friedrich von Eschscholtz (1793-1831)'un adına ithaf edilen bitki, sarı ya da turuncu çiçeklere sahip olup kültürü yapılan kimi türleri çiçekçilikte kullanılır. Acı çiğdem Acı çiğdem, "Colchicum" cinsinden bitkilerin ortak adı. 25 – 30 cm boyunda olur. Yaprakları şerit biçimindedir. İlk yazın pembe, sarı, eflatun renkli çiçekler açar. Sulak çayırlarda yetişir. Tohumlarda bulunan colchicine maddesi romatizmaya, damla hastalığına karşı ilaçlar yapılır. Acı çiğdem bahçelerde süs bitkisi olarak da yetiştirilir. Gölge yerleri sever. Çok su ister. Zehirli bir bitkidir. Çiğdeme çok benzeyen fakat onun gibi yenilmeyip zehirli olan bu bitkinin ("Colchicum") yumruları Doğu Anadolu Bölgesinde çiğdem ("Crocus") türleriyle karıştırıldığı için, bilhassa toplayıp yiyen çocuklar arasına ağır zehirlenme vakaları görülebilmektedir. Kara başlı iskete Kara başlı iskete ("Carduelis spinus"), ispinozgiller (Fringillidae) familyasından, yarı göçmen bir ötücü kuş türü. 06.06.2006 tarihli, 4 numaralı Çevre ve Orman Bakanlığı Merkez Av Komisyonu kararıyla koruma altına alınmıştır. Türkiye'de avlanması, ölü ya da canlı bulundurulması ve nakledilmesi yasaktır. Türkçe "iskete" kelimesi, bu kuşa Rumca'da verilen σκαθί (Eski Yunanca: σκανθίον) adından gelir. Selanik ve Pylaia bölgesinde, karabaşlı iskete "Carduelis spinus"; σκαθί ya da diminitifi olan σκαθάκι biçimde, fakat diğer bölgelerde λούγαρο diye anılır. Eski Yunanca σκανθίον, ilk olarak Περὶ διαφορᾶς τροφῶν πρὸς Πτολεμαῖον {0751.004} adında, eskiden yanlışlıkla Hippokrates'e atfedilmiş bir tıp kitabının 484. sayfa, 14. satırında serçelerle beraber geçer. Bilimsel adı, Linnaeus tarafından verilmiştir. "Fringilla spinus" (Linnaeus, 1758) şeklinde bir bazyonimi bulunur. Cardŭēlis, -is. "d.": Latince'de yabani kenger otu anlamına gelen "carduus" sözcüğünden türetilmiş olup "saka" anlamına gelir. Spīnus, -i. "e.": Latince'de, çakal eriği ("Prunus spinosa") anlamına gelir. 11-12,5 cm boylarında, ufak kafalı ve kısa çatal kuyrukludur. Koyu renkli kanatlarındaki sarı ya da sarımtırak beyaz kontrastlı motiflerden ve floryalarda olduğu gibi, kuyruk kenarlarının sarı kök bölümünden tanınır; gövde kenarları boyuna koyu beneklerle bezelidir. Sarı ya da sarımtırak beyaz büyük örtü telekleri, kanat açıldığında görünen kanat şeridini oluşturur. Eylül ayından itibaren, erkek kara başlı isketelerin gagaaltı ve takkesi siyahtır; ancak tüyler yeni ise soluk gri zıhlar takke ve gagaaltı karaltısını saklar. Kaş, gerdan ve sağrı, çizgisiz yeşilimtırak sarıdır. Dişilerde takke, yeşilimtırak gridir; sağrı, yeşile çalan sarımtırak beyaz ve belli belirsiz zıhlıdır. Genç kara başlı isketelerin sırtı boz, kafası oldukça soluk tonlarda ve zıhlı olur. İğneyapraklı ve karışık ormanlarda, özellikle ladin ormanlarında yaşar. Beslenmek için kızılağaç ve huş ağaçlarının ince dallarına konarak, keten kuşları gibi bunların tohum ve kediciklerini yer. Bu yüzden çoğu zaman keten kuşu gruplarıyla beraber gözlemlenirler. Bitki bitlerini, köpüklü ağustos böceklerini, yaprak pirelerini, sivrisinekleri, testereli arıları ve hemiptera türü birçok başka böceği avlarlar. Kendileri ise, çoğu zaman atmacalar için yem teşkil eder. Yarı göçmen bir kuş olan kara başlı iskete, kışı Orta ve Güney Avrupa'da geçirir, kimi seneler daha kuzey bölgelerde de kalabilir. Kışın, oldukça büyük sürüler halinde toplaşırlar. Hareketli bir kuştur; yuvalama döneminde bile sık yer değiştirir. Ürkek sayılmaz, yuvasını çoğu zaman ladinlerin yüksek dallarına yapar. Temas seslenişi: Islıklı, biri pesleşen diğeri tizleşen benzer iki heceden oluşur, "tilö" ve "tlüi"; uçuş halindeki kümelerde bunlar birbirine karışırlar. Uçuş ya da beslenme halindeki kuşlar boğuk ve krepitan bir "tetete" sesi çıkarırlar. Ötüşü: Akışkan bir cıvıltı ve tril dizisiyle taklitlerden oluşur; ara ara bu dizi, uzayan titreşik seslerle bölünür. Asya'nın bir bölümü ile Avrupa'da yaşayan bu kuşlar Türkiye'nin yalnız Karadeniz Bölgesi'nde ürer, kışın ve göç sırasındaysa hemen her yerde görülür. Sabit nüfuslar, İskoçya, Batı İrlanda, İskandinavya'nın güney kıyıları, Orta ve Kuzeydoğu Avrupa, Alpler, Pireneler, Balkanlar ve Kafkaslarda görülür. Kışın batıda Fas'a, doğuda İsrail ve Sina Yarımadası'nın kuzeyine kadar kadar yayılırlar. Nüfus yayılımı, Avrasya topraklarında 10.000.000 km²'lik bir alanı kaplar. Avrupa nüfusları, 20.000.000 ila 36.000.000 birey arasında tahmin edilmektedir (BirdLife International 2004). Abakan Nehri Abakan Nehri, Batı Sibirya´da Sayan Dağlarının bir kolu olan Abakan Dağından doğan bir ırmak. Hakasya Cumhuriyeti sınırları içerisinde kalır. ""Büyük Abakan"" ve ""Küçük Abakan"" olarak adlandırılan kolların birleşmesiyle Abakan Irmağı. "Minusinsk Havzası" (Hakas-Minsu veya Bengü Su) boyunca kuzeydoğuya doğru akar ve Yenisey Nehri ile birleşir. Irmak, sulama ve kerestelerin nakliyesinde kullanılır. Abakan ve Yenisey'in birleştiği noktada Hakasya başkenti Abakan şehri bulunmaktadır. Hakas Türkçesinde Ağban, Abağan, Abığan olarak söylenen Abakan sözcüğü “Aba + Kan”, yani “Ayı kanı” anlamına gelmektedir. Nehrin adı ile ilgili birçok efsane vardır, ancak en önemlisi şu şekilde anlatılır: "Abakan nehrinin adı, kıyısında yaşayan Aba Han (“Ayı Kan” ya da “Ayı kanı”) adlı bir bahadırın atıyla birlikte bu nehrin sularında boğulmasının anısına halk tarafından verilmiştir. Bir başka anlatıya göre Abakan nehrinin kıyılarında çok fazla ayı yaşarmış, nehir adını bundan almış." Gary Busey William Gareth Jacob "Gary" Busey Sr. (d. 29 Haziran 1944) Oscar Ödülü ve Altın Küre ödülü adaylığı bulunan, BAFTA ödüllü Amerikalı sinema ve tiyatro oyuncusu. 1978 yılında başrolünde oynadığı The Buddy Holly Story filmindeki "Buddy Holly" karakteri ile "En İyi Erkek Oyuncu Oskar Ödülü" ' ne aday gösterilmişti. 30 Aralık 1968 yılında Judy Helkenberg ile