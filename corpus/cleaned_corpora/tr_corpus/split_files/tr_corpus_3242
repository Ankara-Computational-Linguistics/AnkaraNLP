gitme isteği, hayatın dertlerinden uzak,onsuz edemem dediği sevgilisiyle, sakin bir yaşam isteği büyülüyor beni. Tam da benim hissettiğim duyguları böyle güzel kağıda dökebilir mi bir şair? Aynı zamanda, sevince, aşık olunca yaşamın ne kadar güzel bir hal aldığını da ’’ Mektup 1’’ adlı şiirinde fevkalade açıklamış. ‘’Cigaralar seninle tüter, ocaklar seninle yanar, yemekler senin yenir.’’(Sait Faik-Mektup 1) Gerçekten de hayat sevdiklerimizle güzel. Sevdiklerimizi kaybettikten sonra anlarız boşluğunu her şeyin. Ne denli küçük sıkıntıları büyük problemler haline dönüştürdüğümüzü anlarız. Sahi ya, ölümün olduğu yerde daha ciddi ne olabilir ki? Her şiirinde dönüp dolaşıp aynı noktaya geliyor Sait Faik, yaşamın güzelliğine ve yaşanması gerektiğine. Sevdiklerimizle yapmalıyız bunu diyor, sevdiğimiz yerde, sevdiğimiz şeyleri yaparak yaşamalıyız diyor Sait Faik. Kaçımız bunu başarabiliyor, çoğu insan neyi sevdiğinin, kimleri sevdiğinin farkında bile değil. Hayat sadece bir kez yaşanabiliyor, en azından bizim bildiğimiz üzere, onu en dolu haliyle yaşamak lazım. Gerçi kim istemiyor ki bunu, izin vermiyorlar işte, nesilden nesile aileler izin vermiyor. Babadan oğla ‘’kısıtlama’’ geçiyor. Sonrasında devletler, otoriteler izin vermiyor. Sizler, öğretmenler, eğitimciler izin vermiyorsunuz. 16 yaşındaki bir gencin 5 gün haftada 40 saatten fazlasını daracık bir sınıfta Kazancıoğlu Sayfa 3 geçirmesini isteyerek izin vermiyorsunuz. Bazı şanslılarımız var, bunun farkında olan ailelerde doğuyor, bir seviye tadını çıkarıyor hayatın. Ya o tanımlamak istemediğim, daha tutucu ailelerin çocukları ne yapsın? Okumak lazım işte, tek çözümü bu işin. Okumak, okutmak lazım. Bilimden önce, devrelerden önce, elektronlardan önce, Sait Faik okumak lazım. Yaşamı bilim kitaplarından değil, en başta Sait Faik Abasıyanık’tan dinlemek lazım. KAYNAKÇA: -Sait Faik Abasıyanık-Şimdi Sevişme Vakti Pelinsu ACAR 21602073 KARŞI PENCERE Hayatlarımız çoğu zaman tatmin etmez bizi. İkinci bir seçenek ararız hep. Yedekte olması gereken, bizi kurtaracağını düşündüğümüz bir seçenek. Bazen Giovanna gibi karşı penceremiz olur o seçenek. Bizi hayatımızı sorgulamaya iten, mutsuzluğumuzdan mutluluğumuza doğru açılan bir penceredir o. Bütün tatminsizliklerimiz, pişmanlıklarımız yansır o pencereye. Bir ayna gibi yüzümüze çarpar tüm taleplerimizi. Kendi benliğimizi buluruz orada. Öyle cazip gelir ki bize bu yansımalardan kurtulup kendimize doğru koşmak, bir an önce geçmek isteriz oraya. Her şeyi geride bırakarak, hayatımızın yüzüne bile bakmadan… Bazen sadece bir kaçamak olarak kalır, umutsuz bakışlarımız arasında kaybolup gider o pencere. Bazense oraya geçmediği için hayatı boyunca acı çekmiş birinden gelen bir söz yeter bizi karşıya itmeye: “Sadece hayatta kalmayı düşünme. Talep de etmelisin. Sadece hayalini kurmayıp daha iyi bir dünyada yaşamayı…” İşte yaşamı boyunca talep etmeyip hayal kurmakla yetinmiş olan Giovanna’yı karşı pencereye iten sözler bunlar olur. O, bu cesareti gösterir peki ya sonra? Karşı pencereye geçmek gerçekten de bizi küs olduğumuz hayatımızdan kurtarır mı? Oradan, geçmişten gelen bir dosta gülümser gibi eski hayatımıza bakmak bu kadar kolay mıdır yoksa gördüğümüz şey eski bir dost yerine bizi o hayata bağlayan, bırakamayacağımız alışkanlıklarımız mı olur? Bunu geçmeden kim bilebilir ki? Belki de bu belirsizlik alıkoyar bizi karşı pencereden. Orada ne bulacağımızı ya da bulamayacağımızı bilemeyiz hiçbir zaman. Bu merak içimizi kemirirken elimizdekilere sımsıkı tutunarak arzularımızı hayallerimizde yaşamayı tercih ederiz. Risk almadığımızı düşünerek ilerde pişman olma riskini alırız aslında. Davide gibi elinden gelen tek şeyin öğüt vermek olduğu birine dönüşmeyi kabulleniriz. Kabullenişlerimiz suskunluklarımız olur aynı zamanda ve giderek uzağa savruluruz kendimizden. Bir süre sonra karşı pencereler duvarlara dönüşür ve yerine yenilerinin gelmesiyle eskileri unuturuz. Bizi huzursuz kılan bu döngünün içinde sürekli çekici görünen yeni pencerelere karşı koymaya çalışırız. Bazen de hayatımız boyunca hiç kapanmayan bir pencerenin boşluğunu yaşarız. Peki, neden var bu pencereler hayatımızda? Hayatın bizim olmayan tarafının karşı konulmaz cazibesi diyebilir miyiz bu pencereler için? Her zaman daha fazlası olduğuna inandığımız, bizi mutluluğa götürecek olan pencereler… Ya oraya geçtiğimizde de mutsuz olursak? Bu pek de sıra dışı bir durum olmasa gerek. Aslında hayatımız geçemediğimiz ya da geçip de hayal kırıklığına uğradığımız pencerelerle dolu değil mi? Giovanni şöyle bir uğradığı karşı penceresinde kalmayı başaramıyor. Belki eski hayatının ağırlığı eziyor onu belki de artık cazibesini yitiriyor onun için. Davide ise hiç geçemediği o pencere için hayatı boyunca pişmanlık duyuyor. Onun geçmesini engelleyen toplum baskısı giderek yalnızlaşmasına yol açıyor. Sevgilisine yazdığı mektuptaki sözler boşluğu dolmayan o pencerenin acısını betimliyor adeta. “Senden sonra… Acıyı bile özledim. Aşkımızı ürkek yapan o acıyı… Beklemekten, oluruna terk etmekten de, şifreli mesajlardan da pişmanım. Körlerle dolu bir dünyada görmemizi istemeyenler bakışlarımızı bizden çaldı. Çünkü bizi görselerdi onların utancı olacaktık. Onların öfkesi ve acımasızlığı olacaktık. Beni bağışlamanı isteme cesaretim olmadığı için pişmanım. Bu yüzden artık pencerenden içeri bile bakamıyorum.” Hepimiz sonumuzun Davide gibi olmasından korkuyoruz aslında. Geriye dönüp baktığımızda içimizde boşluğu hiçbir zaman geçmeyen bir pencere taşıyor olmaktan… Pişmanlıklarımızın hayal kırıklıklarımıza ağır basmasından… Belki de hiç mutlu olamayacağımız bir pencere olsa bile denememek huzursuz kılıyor bizi. Çünkü asıl o zaman kapatamıyoruz bir türlü o pencereyi. Giovanni gibi en azından bir uğramak istiyoruz. Her yeni pencereye geçiş bir fedakarlık gerektirse de beğenmedikçe değiştirmek ve bu sonu olmayan döngüde en iyisini bulmaya çalışmak istiyoruz. Peki, şimdi size soruyorum. Giovanni’yi ve Davide’yi düşünerek soruyorum. Pişmanlıklarınızın altında ezilmek mi yoksa karşı pencereye en azından bir kere baktım diyebilmek mi? KAYNAKÇA Romoli, G. (Yapımcı), Özpetek F. (Yönetmen). (2003). Karşı Pencere *Film+. İtalya: Sony Pictures Classcics. Alperen Bedir CANAVARSIZ KAÇIŞ Ay’da 172 saat neden bir korku hikâyesine dönüşür ki? Nasıl bir yazar hep güzelliklerle anılan, görüldüğü gün her şeyi iyileştirdiği sanılan bir şeye bu gözle bakar? Kuzeyli bir yazar tabii ki! Biz güneyliyiz, biz anlamayız onların nasıl baktıklarını. Ay'da 172 Saat, bizim asla anlayamayacağımız şeylerden bahseden, bilmediklerimize yenilerini ekleyen bir kitap olmuş. Bizim için kutsaldır ay. Üstünde yaşanamayacak kadar güzeldir. Ulaşılması güzelliğinden bir şey götürmemiş olsa da başkalarının bizimle aynı gözle bakmıyor olması bizi delirtmeye yeter. Biz Ay’da geçen belli bir vakitten bahsetsek bilim-kurgudan daha çok romantik bir hikâye olur. Başkasına gücümüz yetmez bizim bu kadar kutsal bir konuda. Yeteneksizliğimizden değil, kendimizi kapattığımızdan hiç değil! Bizim baktığımız gibi kimse bakamaz Ay’a! Dini tarafından bahsettiğimi de sanmayın. Sadece yüzeyinde kendimizi bulmayı umduğumuz bu kutsallığa böyle bir hikâyeyi yakıştıramayacağımız içindir. Biz yazsak hamak falan olur o hikâyede. Hesap edin! Bütün bunların ışığında Ay'da 172 Saat benim için şu an yaşadığım cehennemden farksızdır. O yüzden farklı yazardım hikâyeyi. Zaten kabuslarımın hepsinin günlük hayatta gerçekleşmesini izliyorum, hayallerimde kurtulayım bari. Yazdıklarımla başkalarının aynı hapis hayatını yaşamasını engelleyeyim. Yoksa ne farkım kalır kuzeyli, gerçeklerden ve kötülüklerden ötesini göremeyecek kadar soğuk iklimlerde yetişmiş yazarlardan? Ben farklı olmalıyım ki benden daha iyi olsun başkaları. En azından bu işe yarasın umutsuzluk içinde yaşadıklarım ve yazdıklarım. Ne diyordum? Hamak! Neye bağlanacağını bilmiyorum tabii. Belki de kendi yere bağlanan yeni modellerden alırdım yanıma, bilmiyorum. Hamak şart öyle bir ortamda. Canavarlardan, geçmişin hayaletlerinden bahsetmem ben gidenlerden bahsetsem. İnsanlık için büyük adımlar falan da umurumda olmaz. Benim için tek önemli olan kendimden kaçmak uzun zamandır. Kendimden kaçtığım sürece başka değerlere dönüp bakmam bile. Siz bilir misiniz o kaçtığınız duvarların ne kadar zalimleştiğini? Ay’da duvar yok bildiğim kadarıyla. Ne kadar mükemmel benim için baksanıza! Siz de benim için Dünya’yı terk edip Ay’a gitmeye karar verirseniz bilin ki kabuslarınız artık geride bıraktığınız geçmişinizde kaldı. Artık kesemediklerinizi kesip yalnız kalmayacağınızı umut etmekten başka çareniz yok. Zamanı geldiğinde bu soyutluk da terk eder sizi. Aslında anlıyorsunuz ne kadar soyut yazdığımı düşünseniz de. O gün daha da netleşecek işte! İnanın, inanmazsanız kabuslar devam ediyor çünkü ziyaretlerine. Ben tecrübeliyim, bana inanmayacaksınız da dünyayı daha olduğu gibi görememiş, Ay’daki canavarlardan bahseden kuzeyli birine mi inanacaksınız? Nasıl her konuyu aynı yere getirdiğimi bilmiyorum. Anlamak benim için de zor çok uzun zamandır. Kendimi, dünyayı ve üstündekileri bir gram anlayamıyorum çocukluktan çıktığımdan beri. Çocukluktaysa zaten sorgulamıyordu kimse doğası gereği. Nasıl bu hâle geliyor bir insan evladı bilmiyorum. Bildiğim, şu an fırsat gelse, saniye düşünmeden Ay’a gideceğim. 172 yıl bile yaşarım kurtulacağımı bilsem. Yalnızlık ve kaçış artık en kutsal gördüğüm şeyler. Ne kadar çaresizsem o kadar geçerli kaçma fikri. Ay! Daha kutsal bir kaçış hayâl edemezdim. Yazar aydaki bilinmez canavarlardan bahsediyor, benim tüm canavarlarım burada. Kafamın içindelerse, ölümü bile kutsal sayarım artık. Ay’dan da bağımsız bir hâle geldi artık konu. Çaresizlik insanı o kadar itiyor ki yazarı anlamaya çalışmıyorum bile artık. Ne demek istediyse istemiş! Benim için, hamak üstünde kâbussuz geçireceğim bir geceyi temsil ediyor Ay. Sadece kaçmak tek amaç olduğunda bu kadar radikalleşebiliyor insan kendine karşı. En çok kendisini sevse de düşmanlık giriyor göğsüne. Atmosfer basıncı sıkıştırıp yaşlı bir elmasa dönüştürüyor burada beni. En iyisi Ay benim için. Boş verdim canavarları! Harstad, V. (2015). Ay’da 172 Saat. İstanbul: İthaki. Mehmet Berk Gülen Çocukluktan Yetişkinliğe Bir Hüzün Hikâyesi Bir çocuğun en çok istediği şey nedir? Havalı bir oyuncak mı, yoksa sabahtan akşama kadar televizyon seyredebileceği rahat bir koltuk mu? Bu sorunun cevabı her çocuğa göre değişir ancak çoğu çocuğun ortak bir isteği vardır: anne ve babası gibi yetişkin olabilmek: onlar gibi araba kullanabilmek, onlar gibi konuşabilmek ve onlar gibi para kazanabilmek… Kısacası anne ve babalarının yaptıkları her şeyi yapabilmek. Ama büyümek iyi midir? İnsan büyüdükçe hayat daha mı kolaylaşır? Bu sorular daha on yaşındayken soramayacağımız sorular. Hangi çocuğun aklına büyüdükçe sorumluluğun arttığı gelir ki daha doğru düzgün bir sorumluluğu olmamışken. Gözlerinizi kapatın ve beş yaşınızdaki halinizi düşünün. Dünya ne kadar renkli ve güzeldi değil mi? Küçük yaşın verdiği saflıkla her şey gözlerinize daha güzel ve daha renkli gözüküyor. Üstünde koştuğunuz o çimler daha yeşil, sırt üstü uzanıp baktığınız o gökyüzü daha mavi geliyor gözlerinize. Her şey bu kadar güzel olmasına rağmen hepimizin hayalini kurduğu bir şey var: büyümek. Oysa biz o saf çocuklar bilmiyoruz ki büyüdükçe üstünde koştuğumuz çimlerin daha sarılaştığını, gökyüzünün daha grileştiğini, daha doğrusu biz büyüdükçe her şeyin daha kötüleşmeye başladığını. Bence bunun nedeni ise insan büyüdükçe onun üstündeki baskının artması: insanlar sizden daha fazla şey beklemeye başlıyor, insanlara karşı sorumluluklarınız artıyor. “ Ne kadar iyi bir şey bu, büyüyorsun işte” diyebilirsiniz ama bence hiç güzel değil, hatta şansım olsa on beş yıl geriye, beş yaşıma, giderim. Hatta, bütün gün boyunca oturup düz duvara bakacaksın deseler yine giderim. Çünkü küçükken, boş duvara bakarak bile hayaller dünyasına dalabiliyorsunuz ama büyüdükçe hayal kurmaya bile zamanınız olmuyor... Her çocuk hayatında bir kere bile olsa da anne ve babasının günlük rutinini taklit etmiştir. Her kız çocuğu, annesi makyaj yaparken onun yanına geçip kendine makyaj yapmaya çalışmış ya da her erkek çocuğu, babası her sabah tıraş olurken kendi yüzüne sabun sürüp “babaaa, ben ne zaman tıraş olucam?” gibi sorular sormuştur. Açıkçası ben yaptım, hatta bu olayı o kadar abartmıştım ki babam bana Ulus’tan plastik ustura bile almıştı. Şimdi, o günleri düşündükçe yaptıklarım çok çocuksu geliyor ama keşke büyümek için bu kadar çok dua etmeseydim diyorum. Çünkü o günler daha güzeldi ve daha mutluydum. Tek derdim bir sonraki çizgi filmin ne olacağıydı. Bana sorarsanız insanın büyümesi, daha doğrusu algısının gelişmesi, ona bahşedilmiş bir lanet. Nasıl bu kadar iddialı konuşuyorsun diyebilirsiniz ama bir düşünün: çocukken dünyada olup bitenler hiç umurunuzda mıydı ya da çocukken geleceğiniz hakkında hiç endişelenmiş miydiniz? İşte bunlar, insan büyüdükçe insanın aklına gelen şeyler ve belki de o çimleri solduran ve gökyüzünü grileştiren şeyler bunlar. İnsan, çocukken gelecekte ne olacağını hiç düşünmez hatta o sırada ne hoşuna giderse onu olmak ister (ben bir keresinde benzinlikte pompacı olacağım demiştim). Ama o çocuk büyüdüğünde “gelecekte ne olmak istiyorsun?” sorusunun cevabı diğer çocuklar gibi avukat ve doktora dönüyor. Neden? Çünkü gelecek kaygısı başlıyor ve ailesi ondan bir şeyler beklemeye başlıyor. Ailesinin yüz üstü bırakmamak isteyen çocuksa prestijli bir meslek istiyor yani üstündeki yük daha da artıyor. Bu kadar yazdık,peki nereden geldi bu düşünceler? Geçenlerde Hayao Miyazaki’nin 2001 yapımı animesi Ruhların Kaçışı’nı (Spirited Away) izlerken geldi. Çünkü filmin ​ ​ ​ ​başkahramanı Chiro’nun çocukluktan yavaş yavaş bir yetişkine dönüşü bana kendimi hatırlattı. En küçük şeyden bile mutlu olabilen bir çocuk, yavaş yavaş etrafındaki kötülükleri fark eden ve geleceği hakkında endişelere kapılan bir insana dönüştü. Keşke o çocuk hiç büyümeseydi, o renkli dünyasında mutlu bir hayat sürseydi ama ne yazık ki bu mümkün değil çünkü zaman durmadan işliyor. Emre Erdal YALNIZLIKTAN KURTULUŞ YOLU: GERÇEK SEVGİ Yalnızlık sanıldığı kadar basit bir duygu mudur, yoksa tanımlanamayacak kadar derin midir? Ayrılık, yalnızca sevdiğinden bir ayrılış mıdır, yoksa yaşama sevincinden, mutluktan da mı bir uzaklaşmadır aynı zamanda? Sevdiğini kaybetmek ne kadar etkileyebilir insanı, sil baştan hayatını sıfırlayabilir, bütün sevinci unutturabilir miydi insana? Sevgi sanıldığı kadar basit bir duygu mudur, hayatı yeniden biçimlendirebilecek, var olan her şeyi yok edebilecek gibi midir? Eğer öyleyse yok olanı tekrardan yaratma gücüne de sahip midir? Bazı kitaplar vardır sevmeyi öğretir, bazı kitaplar vardır yalnızlığı öğretir, bazı kitaplar vardır ayrılığı öğretir, ama öyle bir kitap vardır ki hepsini aynı anda öğretir. İşte bu kitap Şükrü Erbaş’tan Otların Uğultusu Altında, duygular içinde kayboluşun, hayatı anlamlandırma çabasının yazıya dökülmüş hali. Bugün benim hayata bakış açım değişti; gerçek sevgiyi, yalnızlığı ve asıl da gerçek anlamda ayrılmayı öğrendim. Öğrendim ki sevginin süresi ölümden uzunmuş. Yalnızlığın kelimelerle ifade edilemeyecek kadar karışık, tanımlanamayacak kadar derin bir duygu olduğunu öğretti bu kitap bana. Peki ya yalnızlığın asıl anlamı, bu kitabın bana bu kadar kattığı neydi? Bana göre yalnızlık etrafında kimsenin olmaması, duygularını paylaşamamak, içinde tutmaktı. Oysa öyle değilmiş, yanılmışım. Yalnızlık; sevdiğinin yanında olmaması, duygularını yaşayamamak, anılarla hayata tutunmaya çalışmakmış. Yalnızlık, kalbindeki o eksiği hiçbir şeyle dolduramamakmış yani sevdiğinin, hayata tutunduğun dalının gitmesiymiş. Şükrü Erbaş da eşini kaybettikten sonra anılarla tutunmaya çalışmış hayata, ama mümkün değilmiş çünkü yalnızlık kendi benliğimizi bulduğumuz bizden uzaklaşmakmış, hayata bağlanacak yeni dallar bulmakmış. Ayrılıktır yalnızlığı oluşturan, bu derin duygunun temellerini yaratan. Ayrılık, yani yalnızlığın temel yapı taşları, düşündüğümüz kadar basit miydi? Ben basit sanıyordum bu kitabı okuyana kadar, yalnızca sevdiğinden uzaklaşmak sanıyordum, ancak değilmiş. Yaşama sevincinden, mutluluktan da uzaklaşmakmış ayrılık. "Üç yıldır sesler senin yarım kalmış sesin / Üç yıldır yüzün dünyanın tek fotoğrafı / Üç yıldır senden yapılmış bir kapıyım. / Bunu da sen öğrettin biliyor musun / Sevmek ölümden uzun sürüyormuş" (Erbaş 43). Yalnızlık, sevdiğini kaybetmek, yani ayrılık, budur işte yarım kalmak, onu anılarda yaşamak. Hiçbir zaman kalbinde azalmayan sevgiyi hatıralarla yaşamaya devam etmektir. O ölse bile ilk günkü gibi ona âşık olmaktır. Yani yalnızlık hissetmek sevmek midir? Sevgi muhtemelen hepimize göre önemli bir duygudur, ne kadar önemli olduğunun farkındayızdır, peki kaçımız biliriz gerçek sevginin ne olduğunu? Ben de ne anlama gelir bilmezdim ta ki Otların Uğultusu Altında kitabını okuyana kadar. Gerçek sevgiydi insanla hayat arasındaki bağ; sıradan sevmek değil, içten sevmek gerekiyordu. Hayata tutunacak bu dalı oluşturmak, yaşamla bağımızı sağlamlaştırmak için. Gerçek anlamda sevdiğin bir kişiden ayrılıştı yaşama enerjisini söndüren, hayatın anlamını dindiren, yaşama sevincini zedeleyen. Zannedildiği kadar sade, “Seni seviyorum” demek kadar basit bir duygu değildi gerçek sevgi. Kalpten bir bağlanış, gönülden bir tutunuş, duyguların bütünlüğüydü gerçek sevgi. O kadar derin bir duygudur ki gerçek sevgi; olmayanı yaratır, hayatı anlamlandırır. Şükrü Erbaş’ı okumak, sadece sevgiyi hissetmektir, sevginin içinde boğulmaktır, kelimelerin yetmemesidir, okurken boğazın düğümlenmesidir. Gerçekten sevmek bir bedende iki ruh gibi yaşamaktır, sevdiğin gittikten sonra yarının gitmesidir, zordur ama işte bizleri hayata bağlayan da budur. Yalnızlıktan uzaklaştıran tek duygu gerçek sevgidir. Bu kitabın bir sonu yokmuş işte diğer kitaplar gibi. Rakamsal olarak bir son sayfa varmış ama iç dünyada oluşan döngü bitecek gibi olsa da bitmiyor yeniden başlıyormuş. Hatta hayatımız boyunca bitmeyecek gibi duruyor bu kitap; her zaman okuyucusuyla, okuyanın yüreğinde taşınacak, yaşanacak gibi. Sevmeyi, yalnız kalmayı, ayrılmayı, kaybetmeyi o kadar güzel anlatmış ki Şükrü Erbaş, kitabın sonunda iyi ki sevmiş Şükrü Erbaş demek dışında pek bir şey de kalmıyor zaten. Hayatım boyunca etkisinden çıkamayacağım bu kitabı iyi ki okudum, ne kadar şanslıyım ki sevgiyi sil baştan öğrenip gerçek sevgiyi anladım. Kaynakça Erbaş, Şükrü. Otların Uğultusu Altında. İstanbul: Kırmızı Kedi Yayınları, 2019. Kalender K İ Ş N E M E D İ çünkü aslında kendini ayna da ilk gördüğü zaman kafası karışmıştı. A seçeneği mi B seçeneği mi o da karar verememişti. Belki de evet o aynada ki kendisiydi ve kendi boyutlarının farkına ilk defa varıyordu. Veya başkaca düşman bir at sanmıştı o yansımayı. O andaki telaşla, olan olaylarla yansımanın aslını anlayamamıştı. Ne de çok insanın başına dert açmıştı. Gördüklerinden çok görmedikleri etkilenmişti aslında. Her neyse asıl mesele bu değildi. Aynadaki yansımaydı. Aynadaki yansıma… Olayların soğumasından sonra her günki alışık olduğu vazifesini yaparken düşünme fırsatı bulmuştu. O düşündükçe yansımanın düşman at olma ihtimali ona göre azalıyordu fakat diğer ihtimal de onun aklına hiçbir şekilde tam olarak uymuyordu. Madem o düşündüğü kadar küçük değildi neden gözleri onun kendini küçük görmesine sebep olmuştu? Yahut da etrafındakileri büyük gören gözlerine beyni neden kanıyor da kendisinin onlardan küçük olduğunu düşünüyordu? Yıllardır aynı işi yaptığı sırada bu tür şeyler hiç mi hiç aklına gelmemişti. Hâlâ şimdiye kadar bunları düşünmeyişine bir sebep bulamıyordu. Organları Kalender’e oyun mu oynuyordu ne? Karar vermek düşündükçe, üstüne gittikçe zorlaşıyordu Kalender için. Zaten çok da yaşlanmıştı artık. Düşünme isteği yorgunluğunun önüne geçemiyordu ara sıra ama o ısrarla düşünmeye bir şeyleri çözümlemeye çalışmaya devam ediyordu. Sonunda radikal bir karara vardı. Evet, aynada gördüğü at kendisiydi. Her şey şimdi anlaşılır hâle gelmişti. Hayatı boyunca insanlığın zulmüne katlanarak yaptığı bu iş, ona kendini olduğundan küçük göstermişti. Objeleri kendisinden büyük sanmasının sebebi gözleri değil beyninin ona kendisini küçük göstermesiydi. Aslında o gerçekte olduğu boyutuyla istediği her şeyi yapabilecek güçteydi. Tek bir hareketi onu zorlayan insanların sinmesine sebep olacak derecede güçlüydü belki de. Evet, belki Kalender her hareketinin her düşüncesinin ne denli önemli olduğunun hâlâ farkına varamamıştı ama bu da yakındı. Peki, beyni neden böyle ihanetlere, oyunlara başvurmuştu. Kalender oturup bir de bunu üzerine düşünmeye başlamıştı ki cevabı bulması uzun sürmedi. Beyni de kandırılmıştı. İnsanlar onu bastırarak beyninin onun küçük olduğunu düşünmesine sebep olmuştu. İlk başlarda zor olsa da sonraları durumu kabullenmiş ve gelen komutları yerine getirmişti hep. Bu kabulleniş öylesine keskindi ki hiç oturup bunları düşünmeye gerek duymamıştı ta ki bu monoton hayatında bir değişiklik olana kadar; ayna. Evet, hayatında bir değişiklik olmuş ve birçok şeyin farkına varmıştı Kalender fakat ikinci ayna o kadar önem arz etmemişti onun için. Neden etmemişti diye sorulmalı belki de bu aşamada. Ne o gün canı sıkkın olduğu içindi ne de “Ömrümde bir defa aynaya bakacak oldum dünya birbirine girdi” diye düşündüğünden. Kişnemeyişinin sebebi her şeyin fazlaca farkına varmış olmasıdır. Bu bilinç sorgulama için çok geç kaldığını anlayışının zil sesidir. Bu sebeple bir yaygaraya sebep yoktur. Olan olmuş, giden gitmiştir. Kalender koskoca bir hayatı geride bırakmıştır. Fakat yine de onun bu farkındalığı o bilsin bilmesin, fark etsin fark etmesin başka insanların hayatını değiştirmiş ve belki de onları Kalender’in de hayatı boyunca içinde bulunduğu bu düzenden kurtarmıştır. Yani Kalender farkındalığına bir tepki vererek belki de birçok Kalender’i Kalender gibi yaşamaktan kurtarmış, özgür olmalarına sebep olmuştur. Evet, belki Kalender gerçekten kendisi için geç kalmıştır, yaşlıdır fakat o geç kalmış da olsa birçok yaşam değiştirmiştir. Ekin Baltacı Doğa Parçaları Geçtiğimiz her gün küresel ısınmadan tutun da okyanuslardaki plastik yığınlarına kadar birçok haber alıyoruz doğayı nasıl hor kullandığımızla ilgili. Düşünmeden kullandığımız plastikler, yapmadığımız geri dönüşümler, tedbirsizlik ve dikkatsizliklerimiz doğaya birçok farklı şekilde hasar verdi, vermeye de devam ediyor. Ancak belki de doğaya verdiğimiz en kötü hasarı, yıllarca altındaki toprağa kök salıp orayı evi bilmiş ağaçlara gereken değeri ve ilgiyi göstermeyerek yaptık. Son zamanlarda bu yanlış davranışlarımızın farkına varmaya başlasak da, kendimiz de dahil tüm doğayı zaten derinden etkiledik. Doğa da yavaş yavaş kendi içinde kopukluklar yaşamaya başladı, dolayısıyla etrafı grilerle sarıldı. Zafer Gençaydın da Kaybolan Doğa isimli tablosunda bunu yansıtmış bence. Kocaman ve kaskatı gri bir blok, içinde de tek tük de olsa enerjisini korumaya çalışan doğa parçaları. Arnavut kaldırımlarının arasından çıkan çiçekleri andırıyor bu görüntü, o ufacık arayı bulup oradan büyümeyi başaran minik bir doğa parçası. Ancak ben bu tabloya baktığımda sadece bunları görmüyorum; doğa olarak boyanan gökyüzü, bir su kaynağı ve onca yeşillikle birlikte doğal ortamları gri sokaklar olmuş hayvanlar ve gri kutuların içine yerleşmiş bizleri de görüyorum: kendi enerjisini sürdürmeye çalışan, birbirinden uzak doğa parçaları. Hepimiz temelde canlıyız: bitkiler, hayvanlar, insanlar ve daha birçok tür. Hepimiz birlikte oluşturuyoruz doğayı ve ona karşı yaptığımız her şeyi kendimize de yapıyoruz aslında. Evet, barınmak için bir mekan yapılması zorunlu ama şu an gelinen noktada adeta bir sürü gri blok var ve bizler de bunların içindeyiz. Bir yandan karamsar geliyor durumumuz bana, kendi kendimizi hapsetmişiz gibi. Öteki taraftan bizler de o Arnavut kaldırımlarında çıkan küçük çiçeklermişiz gibi de görünüyor gözüme. Kaybolan Doğa’daki, enerjisi ve dinamikliğiyle kaskatı griyi yırtıp geçen o doğa parçalarında biz de varız aslında. Ne kadar o gri bloğu biz koymuş olsak da canlandıracak olanlar da yine bizleriz. Gri bloklarla doğanın bir savaşı değil bence ortadaki durum, ya biri ya diğeri gibi bir seçim değil. Aslında tablo da bunu çok güzel yansıtıyor: Doğanın parçaları hep ayrık ayrık, ne birbirleriyle iletişimleri var ne de her yeri kaplayan griyle. Bu dinamik doğayla statik grinin uyumlu bir hale girmesi için hem kendi içlerindeki hem de aralarındaki iletişimi ele almalıyız. Çok yaşadığımız bir örnek vereyim: Şu an yaşadığım apartmanda insanlar selamlaşsa da yine de bizi bölen gri blokları hissedebiliyorum. Kendi çocukluğumda bile bu bloklar şimdiki kadar hissedilmiyordu. Belki de önce buradan başlamalıyız iletişime. Özelden genele giderek önce kendi içimizdeki katı grilikleri yeşillendirip, daha sonra ufak adımlarla iletişim ve uyumu çok kolay bir şekilde sağlamaya başlayabiliriz. Tabii ki kendi iletişimimizi sağlarken doğanın diğer elemanlarını da unutmamamız gerekiyor. Griliklerin arasında dolaşan hayvanları da unutmamamız lazım; nasıl ağaçlarımız için kağıtları, okyanuslarımız için plastikleri geri dönüştürüyoruz; aynı şekilde habitatını bizim gri bloklarımıza dönüştürmek zorunda kalan hayvanlarla da iletişimi ve uyumu sağlamalıyız bence. Bunun sadece diğer canlılar için değil, kendimiz için de yaptığımız bir şey olduğunu hatırlamak, uyum ve iletişimi korumaktaki püf noktalardan biri. Daha önce de bahsettiğim gibi, doğa sadece bitkiler ya da hayvanlar değil aslında. Hepimizin birbirimizle ve çevremizle iletişim ve uyum içinde yaşamamız oluşturuyor doğayı. Bu yüzden en basit yapabileceğimiz şeyi yapmamız bile doğayı ve çevremizi, dolayısıyla bizi ve yaşadığımız dünyayı da geliştirir. Tek yapmamız gereken bir yerden başlamak; kendi doğa parçanızı gri bloğunuzda hapsetmeyip bir yandaki doğa parçasına el sallamak bile her şeyi az önceki halinden daha iyi bir noktaya taşımış olur zaten. Kaynakça Gençaydın, Zafer. Kaybolan Doğa. 2020. ArtAnkara Uluslarası Çağdaş Sanat Fuarı. Ankara Sevinç İpek Başer 21603189 Toplumsal Cinsiyet Rollerine Farklı Bir Bakış Doğruyu söylemek gerekirse, aktif bir feminist değilim. Yani, sanırım bir insanın kendine aktif feminist diyebilmesi için gerçek bir çaba göstermesi ve en azından birilerinin hayatında bir şeyleri değiştirmiş olması gerekir. Bunun dışında feminizm ve kadın hakları konusundaki bilgim de tartışılır. Buna rağmen Mona Lisa Gülüşü (2003) filmini izlerken, feminizme, toplumsal cinsiyetçiliğe ve kadın haklarına dair bir şeyler aradım. Kadınların toplum tarafından dayatılmış bir takım kriterlere uymak zorunda olmadığını, istedikleri insanlarla görüşüp, istedikleri kıyafetleri giyinme özgürlüklerinin olduğunu ve üniversiteye gitmek veya çalışmak gibi kavramları hayatlarına sokmak zorunda olduklarını savunan bir film bekledim ve film boyunca bunu aradım. Fakat filmi izlediğimde gördüğüm şey çok daha farklı, daha fazla ve daha etkileyiciydi: Kadınlar hayatlarını istedikleri gibi yaşamalılar. Hatta daha da ileri giderek, çok iddialı bir cümle kuruyorum: İnsanlar hayatlarını istedikleri gibi yaşamalılar. Hikaye Katherine adlı modern ve 1950’lere göre oldukça ileri görüşlü bir kadının prestijli bir okulda sanat tarihi hocası olarak işe başlaması, ve zamanla hepsi kız olan öğrencilerinin hayatlarını ve daha önemlisi düşüncelerini değiştirmesini konu alıyor. Filmde karakter olarak öne çıkan üç yakın arkadaş vardır: Kirsten, Julia ve Maggie. Kirsten ve Julia hayatları boyunca sadece düzgün bir üniversiteden mezun, düzgün mesleği olan bir adam bulup onunla evlenmenin hayalini kurmuşlardır. Maggie, onlardan farklı olarak hep rahat, istediğini yapan ve diğerlerinin aksine cinsel olarak aktifdir. Şimdi gelelim Katherine’ni ve ben de dağil olmak üzere, evlenip çocuk bakmak gibi kadınlara dayatılmış rolleri, okuyup çalışmak şeklinde başka toplumsal cinsiyet rolleriyle yıkmaya çalışan herkesi kendine getiren o sahneye – Julia’nın konuşma sahnesi. Julia, Katherine’in öğrencilerinden, hukuk okumak ve evlenip aile kurmak arasında kalmış olanıdır ve filmin sonunda hocalarının etkileri üzerine evliliği reddeden arkadaşlarının aksine aile kurmayı tercih eder. Julia’nın bunu yapma sebebi film boyunca duyduğum en etkileyici ve mantıklı şeydi: Çünkü istediği bu. Ve eğer istediği buysa, karşısındakinin doğru bulduğu Sevinç İpek Başer 21603189 tercih yerine bunu seçmesi onu sadece daha güçlü ve daha özgür kılar. İzlediğim en çarpıcı sahnelerden biri olmakla birlikte, çok radikal bir biçimde, bir anda toplumsal cinsiyet rollerine farklı bir açıdan bakmama sebep oldu. Yaşadığımız toplumda, dalga dalga gelen feminizmden sonra şöyle bir algı oluştu: okumadan evlenip çocuk yapan kadınlar geri kafalı ve güçsüzdür, okuyup kendi parasını kazanan kadınlar modern, mantıklı ve güçlüdür. Hayır! Eğer güçlü kadını tanımlayan bir şey varsa o da istediğini yapabilme cesaretini göstermektir. Bir kadını, hatta bir insanı özgür kılan eğitim değil, istediği hayatı yaşamaktır. Julia hocasıyla yaptığı konuşmada şunu da ekliyor: evde oturup çocuklarına bakmak istemek bir insanı geri kafalı yapmaz veya zekasından bir şey koparmaz. Üzücü ama ben bu gerçeği de daha yeni, filmi izlediğimde fark ettim. Kendimi düşündüm, neden burdayım dedim? Tercih edeceğim birçok hayat var belki, olmak istediğim farklı yerler var. Ama düşününce, benim olmak istediğim kişi olabilmem için, şu an bu yollardan geçmem gerekiyor, yani kendi isteğimle burdayım. Ama eğer 20 yaşımda evlenip 21’imde çocuk yapmak istersem de, kimsenin beni yargılamaya hakkı yok. En azından olmamalı, ama ne yazık ki toplumumuzda herkesin kendi doğruları olduğu için, ne yaparsak yapalım birileri hep bizi yargılayacak. Herkes, her zaman, en az bir kişiye göre haksız olacak. Acaba gerçek hayatta, okumuş, mesleğini eline almış her kadın o aradığı özgürlüğe kavuşmuş mudur? TURK 101-57 2014-2015 Güz Dönemi Üçüncü Ödev-Son Metin Serbest-Konser 04.11.2014 Beril Babacan 20901276 SANATTA TÜRKĠYE GERÇEĞĠ Bu yazımı aslında bir öykü hakkında yazmayı düşünüyordum ancak sabah haberleri okumamla birlikte kararım değişti. Geçtiğimiz günlerde ünlü müzisyen Fazıl Say’ın Cumhurbaşkanlığı Senfoni Orkestrası bünyesinde vereceği üç konserin programdan çıkarıldığı haberini almıştık. Bu sabah Fazıl Say’ın bununla ilgili Türkiye Hükümeti’ne yazdığı açık mektubu okuduğumda geçtiğimiz Haziran ayında iki yakın arkadaşımla birlikte katıldığım ODTÜ Senato Özel Ödülü Takdim Töreni aklıma geldi. Ödül Fazıl Say’a verilecekti ve ödül takdim edildikten sonra bir mini resital dinleyecektik; ancak oraya varmadan önce programın içeriğiyle ilgili bilgi sahibi değildik. Bir Fazıl Say konseri dinleyeceğimizi sanıyorduk, ödül töreninden haberimiz yoktu ve açıkçası konser yerine mini resital dinleyeceğimizi öğrenince moralimiz biraz bozulmuştu. Ġlerleyen dakikalarda bu moral bozukluğunun yerini hayranlık alacaktı. Ödül töreni ODTÜ Kemal Kurdaş Salonu’nda yapılıyordu. Salona vardığımızda dağıtılan broşürlerden aldık ve o sırada konser yerine bir ödül törenine geldiğimizi anladık. Ardından yine de ufak bir konser olacağını öğrenince keyfimiz yerine geldi. Yerlerimize geçtik ve heyecanlı bekleyiş başladı. En başta Fazıl Say’ın hayatıyla ilgili ufak bir sunum izledik; çocukluğundan günümüze öğrenim ve kariyer hayatını anlatan bir sunum gösterildi. Türkiye’de ve dünya çapında aldığı ödülleri ve ulaştığı başarıları gördükçe gurur duymamak mümkün değildi. Özellikle de son dönemlerde Türkiye Hükümeti’nin bunu takdir etmemesi, tam aksine elinden geldiğince Fazıl Say’ı kısıtlaması beni derinden etkiledi. Sunumdan sonra kürsüye ODTÜ Rektörü Prof. Dr. Ahmet Acar çıktı ve ödülün veriliş gerekçesini açıkladı. Fazıl Say’ın günümüzde ülkemizi hem ülke içinde hem de dışında başarıyla temsil eden en değerli sanatçılardan olması, kültürel değerlerimizi evrensel bir şekilde, kendi müziğiyle, dünyaya tanıtması, ilkelerine bağlı, özgürlükleri ve demokratik değerleri savunan bir sanat insanı olması gibi sebeplerle bu ödüle layık görüldüğünü belirtti. Sayılan bu sebeplerden ötürü hükümetimizin de Fazıl Say’ı bağrına basıp desteğini göstermesi, sanatını icra etmesini engelleyeceğine teşvik etmesi gerekmez miydi? Bugün Fazıl Say’ın kendi cümleleriyle Cumhurbaşkanlığı Senfoni Orkestrası programından çıkarılmasının üzerine yazdıklarını okuduğumda fark ettiğim en önemli şeylerden biri, o mektupta reddedilen, eserleri programdan bir anda, mantıklı bir sebep göstermeksizin çıkarılan bir insanın isyanı yoktu. Fazıl Say kişisel hırslarına yenik düşmemişti; tam tersine, eserlerinde olduğu gibi çok evrensel yaklaşmıştı duruma; ülkemizin bu “yasakçı” tutumunun kendisine ya da herhangi başka birisine değil, tam olarak ülkemizin kendi itibarına, hatta toplumun ta kendisine zarar verdiğinden bahsediyordu. Bence bu bir insanın kişisel hırslarından kurtulup olayları geniş çerçeveden yorumlayabildiğini, olgunluğunu gösteren bir işarettir. Fazıl Say’ın bu özelliğini ödül töreninde ödülünü aldıktan sonra yaptığı konuşmada da hissetmiştim. Asıl ödülün Türkiye için ODTÜ ve Gezi Parkı Olayları olduğunu söyleyerek yine alçak gönüllüğünü gözler önüne sererken aynı zamanda günün önemine bir giriş yapmıştı. Fazıl Say teşekkürlerini ilettikten sonra mini resitalde çalacağı eserle ilgili bilgi vermeye başladı. Bu eser, Gezi Parkı için bestelediği üç eserden biriydi. Diğerleri orkestralar ve başka çalgılar için bestelenmiş farklı yapıda eserlerken az sonra dinleyeceğimiz Fazıl Say’ın kendi çalmak için bestelediği bir piyano konçertosuydu. “Direniş Geceleri”, “Gaz Bulutunun Sessizliği”, “Berkin Elvan” ve “Umutlar Hep Yüreğimizdedir” adlı dört bölümden oluşan eser Türkiye’de ilk defa çalınacaktı. Daha önce Viyana’da çalınmış olmasına rağmen yine hükümetin bu konudaki tutumu sebebiyle ülkemizde kimse bu eserlerin çalınması için herhangi bir destekte bulunmuyordu. Türkiye’de dinleyen ilk insanlardan olacağımız için çok heyecanlıydık, bir yandan da aslında ne kadar üzücü bir durum olduğunun farkına varmak bizi şaşırtıyordu. Fazıl Say konuşmasını bitirip piyanonun başına geçtiğinde nefesler tutulmuştu. Bizim için bu resital herhangi bir tarihi olayı anlatan bir eseri dinlemekten çok farklıydı; anlatılanları bizzat yaşadığımız ya da yakından takip etme imkanı bulduğumuz için notalar bizi anılarımıza götürüyor, o anları tekrar yoğun duygularla yaşamamızı sağlıyordu. Ben de müziğin bana hissettirdiklerini tamamen yaşamak için arkama yaslanıp gözlerimi kapadım. Fazıl Say, eserin bölümleri arasında geçiş yaparken birkaç saniyelik aralar veriyordu ama vermeseydi bile o sırada hangi bölümü dinlediğimizi duygu geçişlerinden çok rahat anlayabilirdim diye düşünüyorum. Kafamda oluşan imgeler zaten bölüm adlarıyla ölçüşüyordu. Eserin “Direniş Geceleri” adlı ilk bölümünde duygular tırmanıyor, bölümün sonunda gaz bombaları patlıyor adeta insanlar kaçışıyordu. Ġkinci bölüm “Gaz Bulutunun Sessizliği”ni yaşatıyordu dinleyenlere. Ortamda gaz bulutundan başka hiçbir şey kalmamış, oradaki tüm canlılar kaçışmış ve sanki o gaz bulutunun önce yoğunlaşmasını, sonra yavaş yavaş dağılmasını seyrediyorduk. Eserin üçüncü bölümü duyguları en yoğun anlatan bölümüydü bence, benim gibi birçok insanın gözlerinden yaşlar süzülüyordu. Sanırım bunun gibi durumlarda bazen kelimelerdense notalar istenileni çok daha güzel anlatıyor. En çok beğendiğim bölümse adından da anlaşılacağı üzere umudu işleyen “Umutlar Hep Yüreğimizdedir” adlı son bölümdü. Tüm kayıplara, alınan yaralara rağmen umudun hiç tükenmeyeceğini, hep içimizde olacağını ve içinde yaşamak istediğimiz dünyayı kurmak için her zaman elimizden geleni yapmamız gerektiğini vurgulayan, bunlar için de destek ve şevk veren notalarla resital bitiyordu. Gözlerimizde yaşlarla Fazıl Say’ı hayranlıkla dolu bir coşkuyla alkışladık. Konserden sonra tekrar farkına vardım ki böyle yetenekli bir sanatçımızın azim ve çalışkanlıkla elde ettiği başarısının hükümetimizce desteklenmemesi, o konserin bile seyirciyle buluşmasının engellenmeye çalışılması, ilk gösteriminin eserin doğduğu topraklarda değil de bambaşka bir yerde yapılmış olması ülkemiz adına çok hüzün verici ve düşündürücüydü. Aradan dört ay geçti ve bu sefer başka eserleri için Fazıl Say yine hükümetimizce engelleniyor. Fazıl Say besteleriyle olduğu gibi bugün yazdığı mektupla da duygu ve düşüncelerini çok güzel ifade etmeyi başarmış ve okuyanları da düşünmeye sevk etmiştir. Umarım yetkililerin de dikkatini çeker ve onların da düşünmelerini, anlamalarını sağlar. Hazal Yazıcı İsyan Etmek İçin İzin Almak İsyan Değildir Bir şeyler var. Her zaman olduğu gibi. O şeylerin bir kısmı, azıcığı, çoğu ya da hepsi değişmeli. Uğraşmaya değmeyecek kadar zor görünebilir. Bir yerlerden başlanmalı ama. Tekdüze olmak suçunuz değil. Sıradan olmayı seviyor olabilirsiniz ve bunu da kimse sorgulamamalı. İstediğinizi yapın. Rahatlığı, bir yığın insanla aynı olmayı, rutinleşmiş sıkıcı hayatınızı sevgiyle kucaklarken bizler gibi gergin, yenilik peşinde, yerinde duramayan tipleri eleştirebilirsiniz. Gerçekten, istediğinizi yapın. İsyan etmek istiyorsanız, isyan edin. Normları yerle bir ederken başınıza bin türlü belalar gelebilir ve siz bundan tamamen hoşnut da olabilirsin. Bir neticelerini düşünün, derim. Ama yine de bence özgürlük en iyisi. Sürekli bir şeyleri bekliyoruz. En azından çoğumuz için geçerli bu. Birilerinin gelmesini bekliyoruz en basitinden. Bu kişi dolmuş şoförü bile olabiliyor. Keşke sadece o olsa. Beklemekten gerçekten nefret ediyorum. Hava çok soğuk ve kimsenin geleceği de yok. Hatta ‘’beklenti’’ ne kadar da çirkin bir sözcük diye düşünmeden edemiyorum çünkü her an karşıma çıkıyor. Başta bizi pek çok seven ailemizin beklentileri, sonra arkadaşlarınkiler diziliveriyor arka arkaya. Romantik bir ilişkimiz varsa durum iyice yorucu olabiliyor çünkü neden olmasın? Bir de toplumun beklentileri var, her zamanki gibi. Toplumu eleştirmek sizi ve bizi eleştirmek aslında. Konuşuyoruz. Ne konuştuğumuz çok önemli olmasa da… Sahiden, Türk milleti olarak birilerine bir şeyler anlatmayı bir hayli seviyoruz. Başkalarının hayatlarına burnumuzu sokmaya ve hatta tam olarak kavrayamadığımız olgular hakkında ileri geri tahminler yapmaya bayılıyoruz. Evet biz. Bunları yapan da biziz, bunlara –ne yazık ki- maruz kalan da. Reşit olunca ve üniversiteye başlayınca bu tür şeylerle uğraşmam sanıyordum. En azından ufak tefek olup da aşırı abartılanlarla… Ama görünüşe göre her adım için izin alıyoruz. Akranım olan veya olmayan çoğu kimse de benle hemfikir olur diye düşünüyorum. Keşke The Riot Club’da olduğu gibi bazı mekanlara girişimiz engellendiğinde bile bunu kafamıza takmasak. Olumsuz şeyleri kötü bir sonuç gibi değil de ulaşmak istediğimiz hedefin yanında getirdiği ufak tefek eşantiyonlar olarak görsek. Şu an en çok kafamı yoran şeylerden biri okul mesela. Çok başarılı olan abimiz, ablamız, kuzenimiz ya da komşumuz bizi bu kadar alakadar etmiyor olsa. Ne yazık ki ediyor ve galiba bu sinir bozucu durum bir süre daha devam edecek böyle. Aslında buradaki ‘’komşunun oğlu’’ süjesini hafife almamak gerekli çünkü yan kapımızdaki evde yaşayan insandan ziyade çok derin anlamları var. Bana kalırsa olup biteni umursamayan, kendi halinde takılan, bir şekilde başarıya ulaşmış olan fakat büyük ihtimalle bizden haberi dahi olmayan her insan. Kıyaslandığımız her kişi. Nefret etmek zorunda bırakıldığımız… Bizi tanımayan insanlardan neden nefret ediyoruz? Ya da bizi alakadar etmeyen mevzulardan? Hiç içinde bulunmadığımız olaylara karşı nedir bu tavrımız? Kendimiz olamıyoruz. Engellenmişlik hissi ne kadar da rahatsız edici! Fikir danışmak ve izin istemek arasındaki devasa çizgiyi görmemek için elinden geleni yapıyor bazılarımız. Bunlar için nice örnekler verilebilir. Dışarı çıkarken ne giyeceğimizle ilgili fikir danışırız. Kaçta evde olmamız gerekeceği konusunda ise bir uzlaşmaya varmaz, kısmen kibarlaştırılmış bir baskıya maruz kalırız. Kontrolü ele alabilecekken ‘’alamadığımız’’ durumlarda izin isteriz. Beceremediğimizden, yetersiz olduğumuzdan ya da düşünemediğimizden değil, otoritenin güç sevdasındandır. Her gün en az bir kere bu dominant karakterlerden birine denk geliriz. Şanslıysak sadece baba, hoca ve polis üçlüsüyle sınırlı kalıyordur bu liste. Rahatlığı ve tekdüzeliği sevenler için bu üçü bile fazladır. Ama dediğim gibi, herkes istediği gibi yaşamakta özgür. Toplumda ahenk için güdülmeye ihtiyaç duyduğumuz aşikâr. Yalnızca güdülerimize ve hislerime göre hareket ettiğimiz (bizimle birlikte yetmiş milyonun da hareket ettiğini düşünün) bir düzende düzenden bahsetmek sağlıklı olmaz. Bu ifade, her ne kadar asiliği ve kimi zaman da yeganeliği bastırmak için sıkça duyageldiğimiz ve duymaktan da bir o kadar sıkıldığımız bir cümle olsa da yine de asıl demek istediğimle ters düştüğünü sanmıyorum. Batuhan Ünal Ölüm İnsan Olmak İçin Bir Fırsat mı? Ölüm doğanın bir kanunu mudur? Yoksa doğaüstü bir olay mıdır? Her insanın doğasında onun için biçilmiş bir yaşam süresi vardır ve bu dolduğunda insan doğası gereği ölür ama aynı zamanda da doğada bu olaya bir çözüm bulunamadığı için doğa çaresiz kalır. Bu nedenle ölümün doğaüstü bir yanı da vardır. Bu yüzden her ikisi de mümkün gibi gözüküyor. Peki insan ölümden niye bu kadar korkar? Tam olarak ne olduğunu bilmediğimizden dolayı mı? Öyle olduğunu düşünüyorum. İnsan bilmediği şeyden korkar derler zaten. Bu konuda Antoine de Saint-Exupéry de şöyle demiştir: ''İnsanları sadece bilinmeyen korkutur. Ancak bir insan bilinmeyenle karşılaştığında bu dehşet bilinebilir''(Kaynaksız). Bu yüzden ölümün de ne olduğunun hiçbir zaman bilinemeyeceğini ve anlatılamayacağını düşünüyorum. Böyle olunca da yaşımız kaç olursa olsun ölümden korkmaya devam edeceğiz. Semrin Şahin' in kısa hikayelerinde de genelde ölüm ön plandaydı. Yazar yakınlarını kaybedenlerin acılarını, hislerini, düşüncelerini kaleme almış. Olayları bir de onların gözünden anlatmak istemiş bize. Farklı bir bakış açısından bakıyorsunuz kitabı okurken, olayların daha içinden, en içinden bu sefer. Fakat ben okurken ölümün çok daha farklı bir yanına şahit oldum. Ölüm bize insan olduğumuzu hatırlatıyor ya da insan olabileceğimizi mi kanıtlıyor demeli? Bunu sadece fâni dünya, gelip geçici, iyi geçinmeliyiz tarzındaki yaklaşımları hatırlatmak için söylemiyorum. Gerçekten de bize insani duygularımızı yaşatabildiği için söylüyorum. Biz geride kalanları, birbirimizi düşünmeye itiyor. Duygularımızla vücudumuzu tekrar birleştiriyor. Sevgiyi yaşamaya, hissetmeye sürüklüyor. Ancak birini kaybettiğimizde onun bizim için ne kadar değerli olduğunu anlıyoruz ve geride kalanları kaybetmekten o zaman korkuyoruz. Ama kaybettiğimiz kişiye bunu gösterebilmek için artık çok geç oluyor. O zaman da pişmanlık ve hüzün kaplıyor bedenimizi. Oyuncağı alınmış küçük bir çocuk misali, alınana kadar hiçbir değeri olmayıp elinden alınınca dünyadaki en değerli şeyi kaybetmişçesine bir his. Bir sürü duyguyu bir arada yaşatıyor bize ölüm. Sadece birine duyduğumuz sevgiyi, değeri ortaya çıkarmakla kalmıyor elbette ki ölüm. Bize acımayı ve dediğim gibi, birbirimizi düşümeyi de çok güzel hatırlatıyor. Bir haksızlığı, bir adaletsizliği, bir zulmü ölüm ile sonuçlanırsa daha iyi görebiliyoruz. Bir anlamda gözlerimizi de açıyor. Her akşam ders niteliğinde akşam haberleri izliyoruz. Kâr amaçlı ihmallerin nelere yol açabileceğini öğreniyoruz. Ya da daha önceden tedbirleri alınmamış olayların... Ama işin acı kısmı bunların hepsinin bir insan hayatı üzerinden anlatılması, geride kalanlara bir ders verebilme adına birilerinin hayatından olması. Bir ihmal ancak böyle dikkat çekebiliyor, ancak böyle o ihmale maruz kalanları görebiliyoruz. Peki bu gerekli mi? Birilerinin hayatıyla bu olaylara dikkat çekmesi yani. Artık önlem kelimesinin sözlükteki anlamı da değişti. Önlem olay öncesi alınan tedbir anlamını yitirdi. Artık önlem ancak birileri öldükten sonra alınan tedbir anlamına gelir oldu. Birilerini kahraman yapmaya, kahraman olmaya sürüklemeye gerek yok aslında. Geride kalanları kurtarmak için kendini feda etmeye zorlamaya... Bir hayatta kalma mücadelesi gerçekten de. Eğer birileri ölürse diğerleri hayata tutunabiliyor. Elbette o da kısıtlı bir süre. Ölümün etkisi, bizde uyandırdığı duygular geçene kadar. Biz tekrar insanlığımızı kaybedene kadar. Sonra yine sil baştan. Bu yüzden de zaten tarih tekerrürden ibaret değil mi? Biz insanların kısıtlı hafızalarından dolayı böyle bu durum. İnsan hayatlarıyla bize anlatılan dersleri bile unutabiliyoruz bir süre sonra. Acaba yazının başında da bahsettiğim gibi doğaya mı bağlamalıyız bunu da? İnsan doğası gereği uzun süreli hafızasına sahip çıkamayıp aynı hatalara tekrar tekrar düşüyor diye? Hiç sanmıyorum. Çünkü insanların, onlara ders verilmesi gibi bir ihtiyacı olduğunu da düşünmüyorum. İnsan kendiliğinden ders çıkarabilendir zaten. Umarım ki gelecekte kendimize ders verilmesine ihtiyacımız olmaz. Umarım ki insanlığımızı hatırlamamız için böyle olaylara gerek kalmaz. Zeynep Çılga Duran 21201876 Aslı Uçar Turk102-10 George Orwell’in Distopyası “Bütün uluslar iğrençtir, fakat bazıları daha da iğrençtir.” demiş 1984 romanının yazarı George Orwell. Bu alegorik politik roman, yazarın yaşadığı zamandaki sömürgecilik ve emperyalizmin etkilerini göstermektedir. George Orwell’in 1984’te yarattığı anti-ütopya, yani başka bir deyişle ‘distopya’ romandaki yer ve kişilerce oldukça iyi betimlenmiş ve günümüzde de rahatlıkla gözlemleyebileceğimiz gerçekçi ve ileri görüşlü bir eser olmuştur. Romanın anti-ütopik dünyasında, otoriter bir merkezi tek Parti'nin yönetiminde korku, propaganda ve beyin yıkama ile halk ve hayatı manipüle edilmektedir. Dikta rejimleri insanlık tarihinde çokça yaşanmıştır. Hatta günümüzde bile oldukça yakından takip edebildiğimiz örnekleri de mevcuttur. Ütopya cennet ise distopya da cehennemdir. Yani bir devletin halkını diktatörlükle ve zorbalıkla yönetmesi demektir. İnsanların köle gibi çalıştığı, devletin uygun gördüğü insanlarla evlenip kaç çocuk yapıp yapmamaları gerektiğine karar veren, eğitim sistemini kendi lehine göre düzenleyen, günün her anında halkı gözetleyen ve kendine uygunsuz bulduğu davranışları sergileyen insanları en ağır şekilde cezalandıran bir devletten bahsediyorum. Yaşamanın bile en zor şartlarda olduğu bu durumda insanlara tek tip bilgilerin aşılandığını düşünecek olursak oluşan insan figürü oldukça mutsuz, duygusuz, hayatta hiçbir amacı olmayan insanlar olacaklardır. İnsanların cahilleştiği ve mecburen yöneticilerine hizmet etmeleri de kaçınılmaz son olacaktır. Kitapta da Big Brother (Büyük Birader), koşulsuz sevilmesi ve hizmet edilmesi gereken bir liderdir. Kimse onu şahsen görmese bile herkes ona saygı duymak zorundadır. Bu düşünceler ve ortamın etkileri altında 1984 yılında bir dünya ve İngsos adlı bir doktrin. Doktrinin aslında var olmayan ama her zaman zihinlerde büyük bir sevgi ya da korku yaratan “Büyük Birader” imgesi. İngsos’a göre “Savaş barıştır, özgürlük köleliktir, bilgisizlik kuvvettir”. Kulağa saçma gelen bu doktrini insanlara benimsetmişler ve her türlü duygudan mahrum edilen insanlar sürekli gözetlendikleri korkusuyla yaşamaya mahkum edilmişlerdir. Orwell’in yarattığı bu hayali dünya günümüzle ne kadar örtüşüyor değil mi? 1 Günümüzden aynı durumla örtüşebilecek örnekler verebiliyoruz. Mesela kendi ülkemizde bile yakın zamanlarda yaşanan olaylar 1984 adlı romanın bir alıntısı gibidir. Diktatörlüğe doğru giden ülkemizde düşünce özgürlüğü diye bir şey neredeyse kalmadı, basın ve yayın kolları nereden para kazanabiliyorlarsa oraya hizmet ediyorlar veya hükümet korkusuyla gerçeği yansıtmayan haberler sunuyorlar, eğitim sistemini bilimden çok hurafelere yönlendirmeye başladılar, insanların özel yaşamlarına müdahale etmeye başladılar, kendi görüşleri dışındaki karşıt görüşlere hoşgörü göstermemeye bunlara karşı yasal işlemler uygulamaya başladılar ve halkın önem verdiği dini halka karşı kötü amaçla kullanmaya başladılar. İnsanların inançlarına göre tüm ülkeyi kısa zamanda ele geçirip gerçeklerin ne olduğunu unutturdular. Ben kitapta O’Brien ile Winston arasında geçen bir konuşma esnasında bunu fark etmiştim. Gerçeğin ne olduğuna dair konuşuyorlardı. “Gerçek; zihnimizde kabul ettiklerimizdir ve değiştirilebilir. Yalanlar gerçek olabilir sonra yalanı gerçek yaptığımızdan dolayı işlediğimizin bir suç olduğunu düşünürüz ve bunu da unutursak yani iki defa “çiftdüşün” eyleminde bulunursak “2+2=5” olabilirdi.” İşte oluşan bu dikta yönetiminde de yapılan tamamen budur. İnsanları 2+2=5 olduğuna ikna ettikleri an ülkeyi de ele geçirmek de çok kolay olacaktır. Şuan bizim ülkemizde buna inanan çok fazla insan var. Fakat hala buna inanmamak için direnen de çok Winston’larımız var. Fikir ayrılıkları uğruna can veren insanlar geçmişte de günümüzde de olmuştur. Ama geçmişe göre dünyamızın daha çok geliştiği, bilgi ve iletişim çağına ulaştığımızı düşünecek olursak; okumuş, kendi fikirleri ve hür iradesi olan insanların bunu kabul edemeyeceği aşikardır. Artık her şeyin bilimsel bir açıklaması olduğunu insanlarımıza öğretmek yerine dini kullanarak onları yobazlaştırmak ve köleleştirmek her diktatörün en büyük hedefidir. 1984 için ülkemizden örnek vermiş olsam da dünyada nice örnekleri mevcuttur. George Orwell bu kitabı 1948de bitirdiğinde diktatörlüğün o zamanda da gelecekte de olabileceğini öngörerek yazmış ve haklı da çıkmıştır. Bu nedenle her dönemde okunması gereken ve hükümet gibi tüm yetkileri elinde olan bir güce karşı bile doğruyu savunabilen nesillerin yetişmesi çok önemlidir. Benim bu kitabı seçmemin sebebi de budur. Benim dünyamı değiştiren, gerçekleri göz göre göre yok sayan ülkemde nasıl hayatta kalmam gerektiğini ve nasıl bununla mücadele etmem gerektiğini gördüm. Herkesin gözünü açması dileğiyle… 2 1 Barış Eker İlahi Armağan Geçtiğimiz 2016 senesinde yayımlanan, dünyada oldukça ses getiren ve hayranı olduğum yabancı bir diziden bahsetmek istiyorum, Westworld. Westworld, modern zamanda vahşi batı konseptinde yaratılmış kocaman parktır; ev sahipleri, ayırt edilemeyecek derecede insanlara benzeyen yapay zekâya sahip robotlardır. Dizi kollektif biçimde birçok konuyu ele alsa da temeline oturttuğu ve benim de çok ilgimi çeken bir odak noktası var: bilinç, insanın çevresini ve olup biteni algılama yetisi. Varlığını bildiğimiz en yüksek zekâ insanda olduğundan robotlar insan özelliklerinden esinlenerek kodlanırlar. Yani bizi biz yapan özelliklere dokunuyorlar ve benzerlerini yaratmaya çalışıyorlar. Hayal gibi, yas gibi, kendini suçlamak gibi... İnsanlar robotlara ışık tutarken onlar da bize ayna oluyorlar ve bu sayede kendimizi keşfetmek üzere bir sürece dalıyoruz. Kendimi bildim bile aklımı en çok kurcalayan ve çözmeyi en çok istediğim denklem hayatın anlamıdır. Neden ve ne için yaşıyoruz, ne yapıyoruz ve neden yapıyoruz? Hayatı anlayabilirsem kendimi de anlayabileceğimi düşündüm hep. İnsanlık tarihi boyunca da insanlık buna birçok farklı açıklama getirilmiştir. Bu açıklamalar da genellikle dinler aracılığıyla toplumlara işlenmişti. Neredeyse hepsinde yaratıcı büyük güç var. Allah, Tanrı, Ra, Odin, Zeus gibi farklı kültürlerde farklı dinler altında yaratıcı güçler farklı isimlerle anıldı. Hepsinin ortak çıkış noktası aynıydı aslında, insanın hayatını anlamlandırma dürtüsü. İnsanın büyük hayali ve arayışı... Bildiğimiz canlılar arasında hiçbirinin büyük soyut bir güce tapınmadığını biliyoruz. Peki insan neden böyle bir davranış gösteriyor diye düşünüyorum. Kuşkusuz ki bizi diğer canlılardan ayıran en önemli özelliğimiz zekâmız. Bundan yol alırsak biz mi sadece bu büyük gücü keşfetme yeterliliğine sahibiz? Diğer canlıların algılayamadığı birçok şeyi algılayabiliyoruz. Materyal kullanma ve üretme gibi bir yeteneğimiz var, bugün Mars’a kadar gitmeyi başarmış bir canlı türüyüz? Yaratıcımızı mı bulamayacağız… Ama bir dakika, Tanrı kavramını açıklayan hiç kimse bunu bilimsel olarak yapmıyor, materyal kullanmıyor yahut ölçüm yapmıyor. Elle tutulur hiçbir kanıt yok elimizde. O zaman yöntemin bu olamayacağı konusunda ikna oluyorum. İnsanın araç, gereç kullanmaması yeni şeyler keşfedemeyeceğini göstermez. Attığım çiziğin yanından keşfime soluk yeni bir soluk katıyorum. Örneğin, sevgi soyut bir karam, bir duygu olsa da herkes varlığından haberdardır. Hüznü en derinden hisseder, şefkate ihtiyaç duyar, nefretle kör olur ve bunları gördüğümüzde ayırt edebiliriz, tanımlayabiliriz. Soyut kavramların varlığını da gösterebiliriz. Dahası, üzgün bir insanın hislerinin vücuduna verdiği fiziksel etkileri dahi gözlemleyebiliriz. Birbirlerinden bağımsız değiller çünkü. Gülümsemenin ve mutluluk bizim bedenimizde olumlu etkilere yol açıyor uzun yaşamamızı sağlıyor... Bu sonuçları düşündüğümde eğer herkes üstün ve yaratıcı bir varlığı hissediyorsa, varlığı neden gerçek olmasın? 2 Westworld’ün beni çok etkileyen yanlarından biri insanın bir yaratıcı olarak sahneye çıkması. Binlerce yıldır cevabını aradığımız bir sorunun cevabına nasıl bürüneceğimizi düşünmek bile yeterince heyecan verici. Beklenti çıtası yükseliyor tabi kii. Ve dahası, karşılarındayız! Bilinç kazanma süreçlerine şahit oluyoruz. Tıpkı bizim gibi bilinçlenirken hayatın acı gerçeklerini öğreniyorlar. Bunlara şahit oldukça düşüncelerim dalgalanıp kayalara vuruyor. Havada çaresizce kırılıp süzüldüklerini görsem de umursamıyorum. Çünkü bambaşka bir bakış açısı çıkıyor karşıma. Görsel 1: Michelangelo’nun 1500’lerde çizdiği “Adem’in Yaratılışı” adlı resmi. Michelangelo’nun yukarıdaki Adem’in Yaratılışı adlı eserini, Dolares’le konuşurken gösteriyor Dr.Ford. Resimdeyse gizlenen bir detay var: Tanrı’yı betimleyen çizimi içine alan beyin figürü. Dikkatli bakınca beyne olan benzerliği şaşkınlık verici derecede belirgin. Ve verilmek istenen mesajı şöyle açıklıyor Dr.Ford: “İlahi armağan daha büyük bir güçten değil, kendi beynimizden gelir.” Bu bir robota söylenmiş olsa da kendini keşfetmek üzere olan zekâ ve bilince sahip bir robota söyleniyor. Michelangelo da bu portreyi bütün insanlığa atfediyor. Dolayısıyla üstüme alınıyorum. Bize verilen ilahi armağan eşi benzeri olmayan beynimiz. Çok belirgin değil mi? Bize yaratma gücü veriyor. Şehirleri, uzay araçlarını, robotları dahi yaratabiliyoruz. Bu bakıma inanılmaz güçlüyüz! Doğanın tek ve mutlak dominant ırkıyız. Ve o kadar mükemmel bir savunma mekanizmamız var ki, bizi koruyup kollayan Tanrı’yı bile yaratıyoruz. Derin bir süreçten geçiyorum… Biz hatalı varlıklarız. Mükemmel olmadığımızın farkına varabiliyoruz. Hepimiz belli dönemlerimizde çaresizliğin nefesini burnumuzun ucunda duyuyoruz. Ve Tanrı’nın varlığına ihtiyaç duyuyoruz. Evet! Onu biz yaratmış olabiliriz. Farklı isimlerle, farklı coğrafyalarda, farklı kültürlerde hepimizin ortak noktası olmayı başardı çünkü. O bizim hayatımızın tamamlayıcısı rolünü alabiliyor. Yetersizliğimizi, çaresizliğimizi kapatabiliyor. Bu nedenle gerçek olmadığını söylemek mümkün değil. İnanç, sevgi gibi, hüzün gibi hepimizin bildiği ve hissettiği bir duygu gibidir. Zihnimizin merhemidir… 3 Referanslar: Westworld. Dir. Jonathan Nolan. 2016. Dizi. Web. Onur Ercan Çocukluk Kitap listesini bilmem kaçıncı tarayışımdı. Daha önceden farketmediğim bir öykü kitabı, Muhtelif Evhamlar Kitabı dikkatimi çekti. Bence evham dediğimiz şey, yani kuruntu, bütün canlılar içinde insana özgü en belirgin özelliklerden biri. Etrafımdaki insanlara ve kendime baktığımda anlıyorum ki, bu dünyada kuruntusuz tek bir insan yok. İşte bu yüzden kitabı okumaya karar verdim. Yaşamının belli bir dönemini ceza avukatlığı yaparak geçirmiş olan yazar Ömür İklim Demir'in mesleği gereği bu evhamların çoğuna tanıklık ettiğini düşündüm. Çünkü bazı meslekler, insan doğasını tanımaya ve anlamaya daha fazla fırsat verir. Kitabı bitirdiğimde de doğru bir karar vermiş olduğumu hissettim. Bütününe baktığımızda, isminin de çağrıştırdığı gibi öyküler kasvetlidir. Bu öyküler ister istemez erişkin bir insanın hayatının kaçınılmaz acı tecrübeler edinerek sürdüğünü birkez daha hatırlatıyor. Sanki hüzün mutluluğa göre hep ağır basıyor. Ama insan hayatında öyle bir dönem var ki bütün kaygılardan ve yüklerden arınmış. Bu da çocukluk dönemi. Yazar da bunu fark etmiş olmalı ki, hikayelerinin birinde ana karaktere çocukluk dönemini şu sözlerle anlattırır. "... Çünkü öyle güzel bir kafaydı ki çocukluk mereti, bugüne kadar ne içtiysem, ne yediysem hiçbiri beni tekrar oraya götüremedi."(Demir, 44) Çocukluk adeta keyif veren, rahatlatan ve bağımlılık yaratan bir madde gibi algılanmış bu cümlede. Çocukluğun bu maddelerden en büyük farkı hiçbir kötü yan etkisinin olmaması , tamamen doğal olmasıdır. Ancak ne yazık ki çocukluk tekrar ulaşılması ve yaşanması mümkün olmayan bir dönemdir. Kendi çocukluk dönemimi nasıl tanımlarım diye düşündüğümde, hafiflik ve neşe öne çıkıyor. Belki kavrama kapasitemin belli bir olgunluk düzeyine erişmemesinden belki de en yakınımdaki büyüklerin beni korumak için olumsuzlukları hiç yansıtmamasından kaynaklanan müthiş bir hafiflik hissi. Her şey bir oyun gibi. Yaşama ilişkin deneyimlerim az olduğu için kaygıdan ve kurgudan uzağım. Bilmenin, doğru ve yanlışı ayırt etme yükümlülüğünün getirdiği bir sorumluluk yok. Acabalar, eğerler yok. Çünkü kafamda oluşturabildiğim seçenekler sınırlı. Kurgulardan ve kuruntulardan uzağım. İsteklerim ve ihtiyaçlarım basit olduğu için pişmanlıklarım da yok. Etrafımdaki büyükler, anneanneler ve babaanneler şimdiki hallerinden çok daha sağlıklı. Yakınlarım sanki sadece bana bakmak ve beni eğlendirmek için varlar. Ne büyük yanılgı! Yaşamım sadece temel ihtiyaçlar ve eğlence üzerine kurulu. Üstelik bunlar için uygun koşulları sağlamak zorunda kalan annem ve babam. İşte bu yüzden çocukluk dönemi insan hayatının en hafif dönemi. Hiçbir olumsuz duygu, birikmediği için neşelenmek kolay. Nedensiz, aniden beliren neşe de ne kadar güzel. Çok sıradan ve basit olaylar uzun uzun kahkalarla gülmeme sebep oluyor. Saklambaç oynarken, bir koltuğun arkasında gizlenirken bir türlü durduramadığım gülme krizleri. Bu kadar nedensiz kendiliğinden ve uzun süreli gülmeyi nasıl beceriyodum? Yazarın "Çocuk kafası" dediği bu olsa gerek. Belkide çoğumuzun çocuklarla vakit geçirmekten zevk almamızın nedeni bizlere biten bu dönemi hatırlatmasıdır. Öte yandan, ne yazık ki dünya üzerinde yaşayan pek çok çocuk bu kadar şanslı değil. Bazı çocukların içinde yaşadıkları coğrafya, maddi koşullar ya da anne babalarına özgü olumsuzluklar, bu hafifliği ve neşeyi hiç tadamamalarına neden olabiliyor. O çocuklar bir gün erişkin olduklarında çocukluklarını mutlulukla anmayacaklar. Ülkemizde de bazı çocuk hiç de hazır değilken çatışmalara ve ölümlere şahit oluyorlar. Çocukluğunu yaşayamadan çok ağır, erişkin bir insan için bile güç olaylarla karşı karşıya kalıyorlar. Belki de bu yüzden büyüdüklerinde daha saldırgan daha öfkeli ve daha mutsuz oluyorlar. Topluma uyum sağlamakta güçlük çekiyorlar. İyi bir çocukluk geçirmiş, yani çocuk kafasını tadmış kişilerin ne kadar kıymetli bir deneyim edindiklerini hiç unutmamaları gerekiyor. KAYNAKÇA • Demir,Ömür İklim.Muhtelif Evhamlar Kitabı. İstanbul. Yapı Kredi Yayınları, 2015.Baskı YALNIZ BİR KALABALIKHiç gördünüz mü yalnız bir kalabalık?Görmemişsinizdir ya da dikkat etmemişsinizdir büyükihtimalle.Sizin gördüğünüz tek şey yanınızdan geçip giden insan topluluklarıdır sadece, olduğundanfarklı gösteren insanlar... Kimi güler içi ağlarken, kimi mutlu gözükür mutsuzken.Kısacası karşıyayansıtılan görünüş genellikle bir maskeden ibarettir.Hissetmediği halde bir şeyler hisseder gibi takliteder durur insan, toplumun gereksiz baskısından ötürü. Istakoz filmi bu gerçeğe eleştiri niteliğindebir yapıt.Film karamsar,ruhsuz bir havayla hayali bir evrende geçiyor, yani bir "distopya".Buevrende yalnız dolaşmak kanunlara aykırı, cezası ise ölüm.İnsanlar sadece ama sadece kendileriyleortak özelliklere sahip bir eş bulup evlenmek zorundalar.Eğer belirli bir süre içinde bunubaşaramazlarsa istedikleri bir hayvana dönüştürülüyorlar ve geri kalan yaşamlarını bir hayvanolarak geçiriyorlar.Yani "Bekarlık sultanlıktır." düşüncesi yerine daha çok "Bekarlık hayvanlıktır."düşüncesi ön planda.Filmin adı neden Istakoz derseniz, ana karakter eğer kendine göre bir eşbulamazsa yaşam süresi uzun olduğu için dönüştürüleceği hayvan olarak ıstakozu seçiyor ancakbenim üzerinde duracağım konu hayvana dönüştürülme konusu değil, altı çizilerek anlatılanyalnızlık ve taklit etme konusu.İnsanlar yalnız kalamaz ve yalnız gezemezler bu evrende, eğerçiftler arasında bir sorun çıkarsa da birbirlerine uygun olmadıkları anlaşılır ve hemen ayrılmalarısağlanır ve zorla yeni bir eşle evlendirilirler.İzlerken kafanızda soru işaretleri oluşturan ve kimizaman "saçma" olarak tabir edilen bu filmde verilen örnekleri günlük yaşamımızda bir inceleyelim.Filmin en güzel repliği şu: "Hissetmediği halde hissettiği gibi davranmak, hissettiği haldehissetmediği gibi davranmaktan daha zordur."Aslında yaşamımızda iki durumla da karşılaşıyoruz.Örneğin iş hayatımızda mesleğimize,işimize karşı güzel duygularımız olmamasına rağmen bizdenüst mevkide çalışanlara işimize güzel duygular hissediyormuş gibi rol yapmamız gerekebiliyor. Yada aşk hayatında bazı özel duygular hissetmemize rağmen, hissetmezmiş gibi davranmamızgerekebiliyor. Her türlü taklit ediyor,rol yapıyoruz açıkçası.Boşverin bence, ne hissediyorsanız onuyansıtın karşıya,olduğunuz gibi görünün,ifade edin kendinizi.Bir de bu zorla evlenme konusunagelince, insan hayatta birine ihtiyacı olup olmadığını en iyi kendisi anlayabilir.Kimisi yapamazyanında birisi olmadan, sadece eş anlamında değil, arkadaş anlamında da yapamaz ; kimisi yeter deartar kendine.Yok o hâlâ evlenmemiş, şu evde kalmış... Size ne?Yoksa siz, koskoca dünyayasığmıyor musunuz?Bu söz, üzerine düşünülmesi gereken,derin anlam ifade eden bir söz.Bu dünyaherkesin üzerinde yaşayabileceği kadar büyük.Benim size, sizin de bana bir zararınız olmadığısürece bırakın ben böyle yaşayayım, siz öyle yaşayın.Siz, koskoca dünyaya sığmıyor musunuz?Evet, kendiniz karar vermelisiniz yanınıza nasıl bir dost veya eş istediğinize ve ne zamanistediğinize.Filmdeki gibi sadece ortak özelliğinizde birisini seçmeniz gerekmiyor.Aynı özellikleresahip olmaktansa farklı özelliklere sahip olun bana sorarsanız, birbirinizin eksiklerini kapatın."Yaanlaşamazsak?" demeyin çünkü sevgi anlaşmak değildir, nedensiz de sevilir.Ancak yalnız kalmayıda becerin, kendi kendinize de yetin."Tüm belalar, yalnız kalma yeteneğimizin olmayışından gelirbaşımıza." demiş La Bruyere.Günlük yaşamımda yalnız kalamayan insanları da çok görüyorum.Netek başına bir kafeye gidebilirler ne sinemaya, ne yola çıkabilirler yalnız başına ne de oturabilirlerbir yerde sessizce.Oysa kafa dinlemek de gerekir bazen, yalnız kalması gerekir insanın.Hem sağlıklıdüşünebilmek için hem de yaptıklarını,verdiği kararları sorgulayıp kendini geliştirebilmesi için.Şayet ben arkadaşlarımla vakit geçirmeyi,konuşmayı sevsem de mutlaka bir vakit doldururumkendime çayımı, geçerim bir manzaranın karşısına ,yudumlarım derin düşüncelerimin arasında onutek başıma...Sözüm o ki, başkalarına bağımlı yaşamamalı insan ancak yapayalnız da olmamalı.Dengesinikurmalı ve hayatına alacağı insanları ve alma zamanını toplumsal baskılara göre değil kendisinegöre belirlemeli.Rol yapmamalı,taklit etmeyi bırakmalı.Aksi takdirde bakınca etrafımıza, görmeyedevam ederiz "yalnız bir kalabalığı".ALPEREN CAN*Fotoğraf : Yalnızlık Kalesi , Pilonidal Sinus.KILICIN ARKASINDAKİ YANSIMA Her yeni güne gözlerimizi açtığımızda yeni bir gelişmeye de merhaba deriz aslında. Kimi büyük, kimi küçük... Nasıl mı? Şöyle ki çizimi yeni bitmiş bir ayakkabı, bir bina da bir gelişimdir. Mürekkebi kurumamış bir satır, son bağlantısı tamamlanmış bir telefon da. Peki ama böylesine gelişen, değişen bir düzende aynı kalan, tarihe kök salan şeyler yok mudur? Yoktur demek daha doğru bir yaklaşımdır aslında ama biraz derinlere yelken açmakta fayda var sanırım. Maddesellikle çevirili dünyamızda duygularımız bile değişir desem bazılarınızın duygu neyse odur nasıl değişebilir ki dediğini duyuyor gibiyim. Duygu hissiyat farklılığı ile değişmez düşüncelerle değişir. Hisleri his yapan düşünsel yansımalarıdır çünkü. Sevgi mesela, yirminci yüzyılda bağlılık demekken şimdi özgürlük demek düşünürlerce. Öfkeye telkin ile yaklaşılırken bir sevgi göstergesine, karşındakini önemseme haline dönmedi mi peki? İşte anlatmak istediğim tam da bu. Duygular değişmez, duyguları tanımlayan düşünceler değişir. Lakin her şeyin içinde bir istisna olduğu gibi bu düzende de bir bariz istisna vardır. Güç ve iktidar sevgisi... Tam da burada aklıma Charles Baudelaire’ın bir sözü geldi. İnsan iktidar meraklısıdır diyor Baudelaire.Yönetilmekten hoşlanmaz ama yönetmeyi çok sever. Herkesi yönetebilir ama bu iktidar sevdası yüzünden bir kendisini yönetemez diye eklemeyi de unutmuyor. Öne atılma, ilk adımı atıp ilk izi bırakma sevdası... Küçümsenen duygular arasındadır kendisi. Oysa tarihte çağ açıp-kapatan bu düşünce yansımasına değinmeden geçmek mümkün değildir. H. Luke Havvel tam da bu pencereye çekmek istemiş gözleri romanında. Tarihi Truva Savaşı’nı insanoğlunun acizliği ve hırsları etrafında bir topaç misali çevirerek yansıtmış. Göz kamaştırıcı ama bir o kadar da yıkıcı bir topaç... Topacın ipini çeken Truva prensi Paris farkında mıydı alevlediği fitilin diye düşünmeden edemiyor insan. Kalbine yenik düşmenin, Helen’e teslim olmanın bir savaşla sonuçlanabileceğini biliyordu belki de ama gözden kaçırdıklarının farkında değildi aslında. Her savaşta kan akıtılır ama hepsi zafer için düşman kanı akıtmaktan ibaret değildir. Kardeşi Menelaus’un onurunu savunma kalkanı altında iktidar hevesi için savaşa giren Agamemnon ve kralı için kılıcını kabzasından çıkarmayı demire hakaret olarak gören, yüzyıllar sonra adının kulaklarda çınlaması hayaliyle tutuşan Achilles, savaşların perde arkasının en büyük yansımalarıdır. Perdeyi biraz silkelediğimizde saçılan tozların başında gücün olduğunu görmek yahut tahmin etmek sanıldığı kadar ütopya meyvesi değildir. Nedir bu dillere çivilenmiş, insanların hayallerini süsleyen, hırslarını körükleyen, güç denilen şey? İnsanın kendi bağcığında boğulmasıdır belki, belki de melek görünümlü şeytan. Ya da daha basitçe insanların yüzyıllardır tekrar tekrar tanımlanmaya çalıştıkları, her elde edenin bir öncekini inkar ettiği gözlerde devleştirilmiş bir buhran durumu da olabilir. Vaha da çöl aramayan herkesin fark edebileceği kadar gözler önündedir aslında gücün, güç sevdasının gerçek kimliği. Yönetirken yönetilmektir bu sözde sevda. Hırsı uğruna kendini zincirlemekte denebilir belki de. Bu gerçekleri böylesine hoyratça meydanlara asmak değil amacım. Asıl gayem insanların gözlerinde bir ışık yakmak. Hırslardan, sözde sevdalardan kararan gözlerde bir ışık dalgası... “Neden?” dediğinizi duymak sanıldığı kadar zor değil söylemezsem tamamen dürüst olmamış olurum. Neden?... Çünkü artık farkındalık trenini kaçırmamıza beş var. Her yeni gün ile kötülük daha da sinsileşiyor, normalleşiyor, kabul görüyor doğudan batıya. “Tekerrür eden geçmiş değil hatalardır.” Abdülhamid Han’ın da dediği gibi hatalar bir bant kaydı gibi dönüp duruyor lakin artık fark edemeyecek, hissedemeyecek kadar körelmiş durumdayız. Peki ama hala neden şimdi anlamalıyız diye soruyor musunuz ? Söyleyeyim, hergün toprağa karışan onlarca, binlerce masum insanın on ikinci yüzyılın Truva Savaşı kadar yankılanmaması kaybolmuşluğumuzun en büyük kanıtı olduğu için olabilir mi belki de? İZEL GÜRBÜZ 21301018 TURK-102-27 TOPLUMSAL VE İDARİ SİSTEMLERİMİZ BİRER ÇÜRÜK ELMA MİSALİ İnsanlar , hayatlarını hep bir amaç doğrultusunda çabalayarak , bu doğrultuda kendilerini tanımlamaya çalışarak geçirirler.Ama hayatta her zaman , her konuda mevcut olan belirsizlik insanın çevresine ve kendisine yabancılaşmasına , sarfettiği çabanın karşılığında amacına bir türlü ulaşamamak şuurunu kaybetmesine ve ideallerinden sapmasına yol açar çoğu zaman. Hayatta belli başlı otoritelerin en güçlü silahı olan bu belirsizlik , böylece insanı ezer ve yok oluşa sürükler. Kafka , ‘Şato’ adlı eserinde olayların ve karakterler arasındaki ilişkilerin çok karmaşık bir şekilde ortaya koyulmasına karşın , ifade edilmek istenen düşüncenin ve temsil edilen kavramların gayet açık bir şekilde okuyucuya aktarıldığını düşünüyorum.Öncelikle eser genel anlamda dönemin ezici bürokrasi anlayışını tasvir etmek amacıyla kaleme alınmış.Ana kahramanımız olan K’nın Şato’ya tüm çabalarına rağmen ulaşamaması , Şato’nun sadece onun değil hiçbir köylününün ya da yabancının gidemediği bir yer olarak tasvir edilmesi, K’nın şatoyla iletişimini ancak birtakım haberciler vasıtasıyla sağlaması ve bu iletişimin Şato’nun istediği zamanlarda gönderilen anlaşılmaz birtakım haberlerden oluşması , karşılıklı iletişim esasına dayanmaması ; Şato’nun devlet otoritesini temsil eden bir metafor olduğu izlenimini uyandırıyor. Bu tasvir ve K’ın Şato’nun bu tutumu doğrultusunda yaşadığı olaylar , bize , insanın bürokrasi yüzünden yaşadığı ezikliği ve yok oluşu çağrıştırıyor . Bürokrasi karşısında kendi benliğini kaybedip boyun eğmek zorunda bırakılan ‘K’ bize bu sistemin toplumu ve insanları ne denli zor durumda bıraktığını gösteriyor.Buradan çıkarmamız gereken en önemli sonuç başta yönetim söz konusu olmak üzere hiçbir alanda hiyerarşinin insanlar üzerinde olumlu bir etki yaratmadığını aksine bireyin kendi varoluşunu anlamlandırmak üzere çıktığı yola taş koyarak bireyi özgür iradesinden mahrum bıraktığını , mevcut şartlara sorgulamadan itaat eden bir köle haline getirdiğini görüyoruz.Bu durum toplumun ve bireyin gelişimi için uygun ortamın sağlanmasının önünde bir engel teşkil eder.Toplumlar ve toplumun her bir bireyi bu eserden yola çıkarak mevcut düzenin hayatımızı ne hale getirdiğinin farkına varabilir ve bu sistemin olumlu yönde değişmesi için gerekli tedbirleri alabilir, bu yönde çalışmalar düzenlenebilinir. Kafka , mevcut otoriter sistemin ,bürokrasinin, işleyişi konusunda da sembolik bir anlatıma başvurmuş ve K’nın görüşmek istediği ama bir türlü ulaşamadığı Klamm karakteri de işleri içinden çıkılmaz hale getiren bürokratları temsil etmiştir.Toplum , eserde köylülerin temsil ettiği grup, tarafından ismi iyi bilinir ama herkes onları farklı tanımlar ve işin aslı kimse gerçekten tanımamaktadır bu şahısları.Bu bilinmezliğin ve yönetimde iyi bir mevkide olmanın sağladığı rahatlıkla hiçbir iş yapmadıkları halde otoritede saygın bir konumdadırlar.Burada başımıza getirdiğimiz bürokratların gerçek yüzünü ve aslında ne kadar faydasız olduklarını görmemiz istenmiştir.Buradan Plato’nun mağara benzetmesinde de gölgelerle betimlenen ,kendini kapalı kapılar arkasına saklayan bürokrat sınıfının ortadan kaldırılmasının doğru olacağı sonucu ya da en azından yöneticilerimizi başa getirmeden önce onlar hakkında yeterince bilgi sahibi olmamız ve onların yaptıkları işleri gerçek anlamda denetleyebilmemiz gerektiği sonucu çıkarılabilir.Yönetim , uygulamalar açık ve toplumun gözü önünde olduğunda topluma faydalı olacaktır. İdari sistemin yanlış bir temel üzerine kurulmasının yanısıra topluma hakim olan genel bakışaçısının yanlışlarının da altını çizen eser , toplumdan dışlanmış bir aileden de bahsediyor.Ana karakterimiz K ise aksine toplum tarafından ötekileştirilmiş olan bu ailenin yanında kendini iyi , rahatlamış ve güvende hisseder.Bu noktada toplumsal önyargıların düşüncelerimizi ve bakışaçımızı şekillendirmesinin ne kadar sakıncalı olduğu üzerinde durulmuş.Bu körü körüne kabul edilen yargılar yanlış değerlendirmeler yapmamıza neden olur ki bu hem bizim için hem dışlanan taraf için kötü olur.Biz potensiyel iyi bir arkadaşlığı boşu boşuna reddederken karşı tarafın psikoloji üzerinde de yıkıcı br etkiye neden oluruz. Uzun lafın kısası, bu eser rehberliğinde mevcut toplumsal ve idari sistemimiz hakkında değerlendirme yapabilir ve farkındalığımızı arttırabiliriz.Bu konularda ufkumuzu açan , görüşümüzü berraklaştıran bu eser bize uykudan uyanmamızı , otoriteye karşı tavrımızı takınmamızı öğütlüyor. Umarım bu noktadan sonra daha bilinçli bireyler olarak hayatımıza devam ederiz. Yasin Tepeli TR 102-38 Gerçek Yiğit Benim Bir anda sustu kafamdaki sesler. Hava çelik soğukluğuna büründü. Yanıyordu anamın kafası ocakta. Çıkarmalı mıydım ordan kafasını? İyi de nasıl girmişti oraya? En son hatırladığım kulaklarımı sağır eden ses ve anamın ocağa doğru düşen vücuduydu. Ne yapmıştım ben, elimde silah, kafamdaki sesleri susturmuştum sanırım. Neye bedel olmuştu bu? Anam yoktu artık ama babamla ben huzurlu muyduk ki? Ne yapmam gerekiyor şimdi? Kaçıp saklanmam lazım. Belki ölene kadar saklanacağım ama ah yine mi o köpek? Kokladı buldu beni yine. Peşimi bırakmamış yerimi herkese göstermişti. Bir tek o değildi ki peşimi bırakmayan: Hortlak babam, kızgın babaannem, kafayı yemiş köylüler, acımasız ancak âşık amcalarım, hatta hâlâ var olduğuna inanamadığım kendi ruhum... El birliğiyle öldürttüler anamı bana. Birtanecik anamdı o benim. Biliyorlardı onu öldürebilecek tek insan bendim. İnanılmaz güzellliğine tutuluyordu, âşık oluyordu onu öldürmeye gelenler. Herkes için Allah'ın dünyaya hediyesi iken, benim için anaydı sadece. Ne kadar savundum korudum onu kendi kafamda, hatırlamıyorum hatta hiçbir şeyi hatırlamıyorum şimdilerde. Bazen nenemin ağıtları yankılanıyor kulağımda. Beni katil etti o da amcalarım da. Umrumda mı peki? Kızgın mıyım onlara? Hayır, kızamıyorum onlara. Hiçbir şeye kızamıyorum. Kafamdaki tüm sesler sustu. Dünya benim için boş bir kutudan farksız şu an. Sürüklüyor jandarmalar. Kendimi hayal ediyorum şimdi. Ne farkım kalmıştı babamdan? Hortlaklık babadan oğla geçen bir şey mi ki acaba? Öyle değilse neden babamı hortlaklıktan kurtarmak uğruna ben hortlak oldum. Kaldı mı hortlak olmaktan bir farkı hayatımın? Babam yılan olup sürünürdü yerlerde, şimdi ben sürünüyorum yerlerde. Huzura kavuşamazdı anamın ölmesini isterdi o, şimdi ben huzura kavuşamıyorum, yetmedi anamı öldürmek, herkesi öldürmek istiyorum. Gülemezdi ite kopuğa hizmet ederdi o; ben de unuttum gülmek ne demek, konuşmak ne demek, arkadaş ne demek, insan olmak ne demek... Kurtuldu şimdilerde, belki cennette belki cehennemde yaşıyor huzurla. Peki ya ben? Ölmekten beter oldum. Belki bedenim orada ama fark eden yok. Ruhum zaten kalmadı. Hepsi ruh emici, herkes onun için, babam için emdi ruhumu, yok etti. O rahat etsin diye oldu her şey. Madem yiğitti, madem kimseden korkusu yoktu kendi elleriyle alsaymış anamın canını. Hortlak haliyle tüm köyü delirteceğine anamı öldürseymiş. O da yapamamış, kardeşleri gibi o da âşık olmuş anama. Ne yiğitliği yiğitlik, ne kocalığı kocalık, ne de babalığı babalık... Keşke dönüşseydi karıncaya da biri basıvereydi üstüne. Baba dediğin fedakar değil midir? Hangi baba kendi iyiliği için çocuğunun hayatını mahvetmek ister? Bunu ona sormak lazım, babam diye geçinen adama. Peki anam? Onun ne suçu vardı? Hiçbir zaman istememişti bu olanları. En başından evlenmeyi bile istememiş. Tanıdığım tek fedakar insandı. Benim için fedakardı. Belki tüm köy, tüm insanlık ona düşmandı ama benim adeta suyumdu, havamdı. Gidebilir kaçabilirdi ama benim için kalıp acı çekiyordu. Hayatında bir kere bile istediği şey olmamış neredeyse her şeyi zorla yaşamış anam, bu sefer de yapmadığı şeyler için suçlanıyordu. Bunca yıl benim için her şeyi yapan kadına, anama borcumu ödemem gerekmez miydi? Ben gitsem kim duracaktı arkasında? Kim kalacaktı ona