España Genel Valiliği'nin Kastilyan bölgelerine (Kuzey ve Orta Amerika) ve Peru'ya (Güney Amerika) göç etti; burada zulüm görmediklerine inanılmaktadır. Meksika şehirlerinden "konversoların" 18. yüzyılda, bugün ABD'nin New Mexico eyaleti olan Nuevo México'ya göç ettikleri görülmüştür. 1990'da yayınlanan bir The New York Times makalesinde New Mexico'nun kuzeyinde yaşayan 1500 Hispanik ailede Yahudi geçmişi bulunduğu yazılıdır. Aynı dönemde "konversolar" Pireneleri aşıp Saint-Jean-de-Luz, Tarbes, Bayonne, Bordeaux, Marsilya ve Montpellier'e iltica ettiler. Hristiyan olarak yaşadılar; Katolik rahipler tarafından evlendirildiler; çocukları vaftiz edildiler ve kendilerini alenen Katolik olarak lanse ettiler. Fakat yapabildikleri ölçüde gizlice oğullarını sünnet ettiler; Şabat ve bayramları kutladılar ve birlikte dua ettiler. Fransa Kralı III. Henry, Fransa Kralı II. Henry'nin onlara verdiği ayrıcalıkları onadı ve onlara karşı yapılan ifitra ve suçlamalara karşı korudu. Bayonne "konversoları" XIII. Louis tarafından St. Esprit'e atandı. St. Esprit'teki konversoların yanı sıra Peyrehorade, Bidache, Orthez, Biarritz ve St. Jean de Luz'daki konversolar da yavaş yavaş Yahudiliklerini açıkça uygulamaya başladılar. 1640'ta, St. Jean de Luz'deki konversolar Yahudi olarak tanımlandı; Yahudiliğe dönen St. Esprit konversoları 1660'ta bir sinagog kurdu. Osmanlı İmparatorluğu'na varan "konversolar" Yahudiliklerine döndüklerini açıkladıktan sonra Selanik gibi şehirlerde önemli cemaatler kurdular. Yükselen şehirlerin cazibesiyle bir kısmı Flandre, Anvers ve Brüksel'e göç etti. İber Yarımadası'ndan Flandre'ye gelen "konversolar" Katolik kisvesi altında 1580'de Hamburg ve Altona'ya yerleşip eski evlerinin bulunduğu şehirlerle ticari ilişkiler kurdular. Bazı göçmenler İskoçya'ya kadar vardı. Danimarka kralı IV. Cristian, Yeni Hristiyanları 1626'da Glückstadt'a davet etti; onlara ve 1649'da Emden'e gelen konversolara ayrıcalıklar tanıdı. Yüklü miktardaki göç ve engizisyon kurbanlarına rağmen İspanya ve Portekiz'deki "konversoların" çoğu ülkelerinde kaldı. III. Felipe tahta geçtiği zaman Potekizli Yeni Hristiyanlar daha rahat nefes almaya başladı. 4 Nisan 1601'de konulan bir yasayla, evlerini satma ve ülkeden aileleri ve varlıklarıyla ayrılma hakları tanındı. Bu kanundan faydalanan birçok kişi Kuzey Afrika ve Türkiye'deki dindaşlarına katıldı. Bundan birkaç yıl sonra bu haklar geri çekildi ve engizisyonlar kaldığı yerden devam etti. Radikalizmden etkilenmeyen Portekizliler, ne kadar güç kullanılırsa kullansın konversoların atalarının dininden tam anlamıyla dönmeyeceklerini biliyorlardı. Bazı Yeni Hristiyanlar Londra'ya ardından başta Brezilya olmak üzere Amerika ülkelerine dağıldılar. İspanya'dan kovulduktan sonra İstanbul ve Selanik'e yerleşen Yahudi mültecilerin yanı sıra İtalya, Sırbistan, Romanya ve Bulgaristan da göç kabul etti; Viyana ve Timişoara'daki Yahudi cemaatleri 18. yüzyılın ortalarına kadar varlıklarını sürdürdü. İspanya'da 20. yüzyılda gerçekleşen siyasi ve toplumsal değişiklikler, Yahudi ve Müslümanların ülke kültürüne kattığı etkiyi tekrar gözden geçirmelerine sebebiyet verdi. Zorla din değiştirme ve kovulma sebeplerinden Sefaradlara ve Moorlara yeni burslar verildi. Buna ilaveten hükûmet, bu iki halktan turistleri İspanya'ya davet etti. Şehir ve kasabalar, Yahudilerden ve Müslüman Araplardan kalan unsurları korumaya gayret etti. Bir yasayla, İspanya ile tarihi bağı olan Sefarad Yahudilerine vatandaşlık hakkı tanındı. Vatandaş olabilmek için ülkede on sene yaşamak gerekirken, yeni yasayla Sefaradların beş sene kalması yeterlidir. Ekim 2006'da, Endülüs meclisi, aynı yasanın Moriskolara uygulanması için önerge sundu. Kızıl Köşkün Rüyası Kızıl Köşkün Rüyası, Kızıl Odanın Rüyası veya Taşın Hikâyesi (); Cao Xueqin tarafından kaleme alınmış, Çin'in Dört Büyük Klasik Romanı'ndan biri. 18. yy'ın ortalarında, Qing Hanedanı döneminde yazılmıştır. Çin'de halk dilinde yazılmış en büyük eserlerden biri ve Çince kurgu edebiyatının şâheseri kabul edilir. Kızılbilim () denen edebî çalışma sahası bu esere atfen oluşturulmuştur. İlk 80 bölüm Cao Xueqin tarafından yazıldı. 1791-92'de birinci ve ikinci baskıları hazırlayan Gao E, eşi Cheng Weiyuan ile birlikte romana 40 bölüm daha ekledi. "Kızıl Köşkün Rüyası", yarı-otobiyografi türünde yazılmış bir romandır. Cao Xueqin'in kendi ailesinin ve aynı zamanda Qing Hanedanı'nın yükselişini ve çöküşünü anlatır. Yazarın ilk bölümde anlattığı üzere, gençliğinde tanıştığı kadınlara, akrabalarına ve uşaklarına adanmış bir hatırattır. Kitap, çok geniş karakter kadrosu ve buna bağlı psikolojik boyutunun yanı sıra, 18. yy Çin aristokrasisinin sosyal yapısının detaylı bir analizi olması açısından da önemlidir. Kızıl köşk ya da oda kavramının kökeni hakkında farklı teoriler vardır. Çin'de önemli ailelerin kızları başka odalardan geçerek ulaşılan korunaklı özel bölmelerde kalırlardı. Ayrıca 5. bölümde Baoyu kırmızı bir yerde geçen bir rüya görür. Esere adını veren kırmızı yer, bu iki mekana verilen bir referans olabilir. Çince "樓" sözcüğü diğer dillere genellikle "oda" veya "köşk" olarak çevrilir. Bazı uzmanlar orijinal sözcüğün "oda"dan çok daha geniş bir anlamı olduğunu, bu nedenle odanın hatalı çeviri olduğunu düşünürler. Aynı zamanda bazı diğer uzmanlar da "köşk" sözcüğünün, orijinal sözcüğün ruhunu tam olarak yansıtmadığını savunurlar. Kitap, Ankara Üniversitesi DTCF Sinoloji Bölümü Doçent Gürhan Kırilen tarafından kısmen çevrilmiştir ancak sadece bölüm öğrencilerinin yararlanması için kullanılmaktadır. Türkçeye çevrilip yayınlanmamıştır. HiroÅŸima Sevgilim Hiroşima Sevgilim; 1959 yapımı, yönetmenliğini Fransız Yeni Dalgası'nın ünlü isimlerinden Alain Resnais'nin yaptığı film. Hiroşima Sevgilim; Alain Resnais'in başyapıtı sayılan, çağdaş anlatı sinemasına örnek teşkil eden filmlerinden biri olarak kabul edilmektedir. Fransız Yeni Dalgası'nın sağ kanadında yer alan Resnais, filmde bireysel bir takım olaylardan yola çıkarak küresel sorunlara değinmektedir. Oteldeki küçük bir kaçamak yerini aşk ve savaş, ölüm ve yaşam, yıkım ve onarım gibi temel karşıtlıklara bırakır. Resnais, filmdeki Fransız kadın ile aşık olduğu Alman askerinin ilişkisini ve sonradan Alman askerin Fransızlarca öldürülmesini bize gösterirken Almanya ile Fransa arasında savaşı ve masum bir şehrin (Nevers) işgalini anlatır. Yine burada Alman askeri olan sevgilisi Almanya'yı temsil etmektedir. Almanya da sevgilisi gibi bitecek, yok olacaktır. Ayrıca film, belge niteliği de taşımaktadır.İlk sahnelerde Hiroşima'nın atom bombası atıldıktan sonraki hali gözler önüne serilir.Yıkılmış evler,sakat çocuklar,zor da olsa yaşama tutunmaya çalışan insanlar ile savaşın yıkımı açıkça gösterilir. Ayrıca Japon göstericiler, üzerinde "Saygımızla cezalandırıyoruz" yazan bir pankart taşır; bunun aracılığıyla Resnais, Hiroşima Sevgilim'de seyircinin Japon halkından taraf olmasını, savaş karşıtı bir tutum takınmasını ister. Mehmet Emin Sungur Mehmet Emin Sungur (d. 1936; - ö. 2018), Türk siyasetçi, mimar. Sungur, belediye başkanlığı, milletvekilliği, senatörlük ve Fahri Müfettişler Derneğinin başkanlığı yapmıştır. TBMM IV. (XV.) dönem İstanbul milletvekili ve Cumhuriyet Senatosu İstanbul Üyeliği (14 Ekim 1979-12 Eylül 1980) yapmıştır., 1984 yılında yapılan yerel seçimlere ANAP'ın Şişli adayı olarak girdi. Aynı yıl Yerel Yönetimler Kanunu ile belediye olan bu ilçeden seçilerek ilçenin ilk belediye başkanı oldu ve bu görevi 1989 yılındaki yerel seçimleri kazanan Fatma Girik'e devretti. 18 Nisan 1999 yerel seçimlerinde, eski Şişli Belediye Başkanı ve oyuncu Fatma Girik'in adaylığını çekmesi üzerine CHP'den aday gösterildi; ancak başkanlığı 1994 yılında adaylığını koymuş ancak kazanamamış olan ve o yıl DSP'den tekrar aday gösterilen Mustafa Sarıgül'e karşı kaybetti. Mustafa Sarıgül, bunu takip eden 2004 ve 2009 seçimlerinde de seçildi. 1999 seçimlerinde, karşısında kaybettiği Mustafa Sarıgül'ün suç duyurusunda bulunması üzerine, 17 Nisan'da seçim yasakları başladıktan sonra, Sarıgül aleyhine şaibeli propogandalar içeren broşürleri helikopterden atarak dağıttığı iddiasıyla aleyhine dava açıldı. Sungur kendisini "Herhangi bir yanlışlık olmaması için helikoptere kendim bindim, broşürleri attım. Benim attığım pusulalarda Mustafa Sarıgül hakkında hakaret yoktu. Biz birbirimizi 30 yıldır tanırız. Böyle bir şeyi ne ben onun için yaparım ne de o benim için yapar." sözleriyle savundu ve yargılandığı bu davada 2000 yılında beraat etti. Nesquik "kahvaltılık gevrekler için Nesquik (gevrek) sayfasına bakın" Nesquik, Nestlé'ye ait olan kahvaltılık gevrek ve aromalı süt markasıdır. 1948'de Nestlé, Amerika'da Nestle Quik adlı çikolata aromalı süt için bir karışım üretti, 1950'li yıllarda Avrupa'da da bu karışım satılmaya başladı. 1999 yılında ise tüm dünyada Nesquik adıyla bilinmeye başladı. Bugün Nesquik ismi, kahvaltı gevrekleri, süt için toz karışımları, hazır yiyecek ürünleri, şeker çubukları dahil olmak üzere geniş bir ürün yelpazesinde yer almaktadır. Nesquik, 1948 yılında Amerika Birleşik Devletleri'nde Nestlé Quik olarak çikolata tozu tadında bir karışım olarak piyasaya çıktı. 1950'lerde Avrupa'da Nesquik olarak lanse edildi. 1971 Football League Cup Finali 1971 Football League Cup Finali, 27 Şubat 1971 tarihinde Wembley Stadı'nda oynandı. Football League Cup'ın on birincisi kupasını 2-0 galip gelen Tottenham Hotspur müzesine götürdü. Bu maç Wembley'de oynanan beşinci Football League Cup Finali oldu. Maçta golleri 78 ve 82. dakikalarda Martin Chivers kaydetti. Maçı tam 100.000 futbol sever tribünlerden takip etti. "TakÄ±m onbirleri:" Ä°nehsit İnehsit (Yakutça: "Иэйиэхсит", Rusça: "Иэйиэхсит", Bulgarca: "Иейиехсит" veya "Иейиехсыт") - Altay Şamanizminde doğum tanrıçası. İnehsit Hanım veya İyehsit Hatun olarak da bilinir. Güçlü gülüşleriyle doğum yapan kadına hatta doğuran ev ve ahır hayvanlarına yardım eder. Gülüş Türk kültüründe farklı bir öneme sahiptir. Bolluk, tokgözlülük gibi anlamları vardır. O yüzden bir şaman doğarken gülerek hayata başlar. Bir kadının yapılan bir törenle kriz halinde güldürülmesi onun kısırlıktan kurtulacağı anlamına gelir. Kahkaha cinselliği çağrıştırır. Gülüş bazen ölüyü bile diriltir masallarda. (İye/İne/Ene) kökünden türemiştir. Anne ve sahiplik anlamları içerir. Türklerde bazı boylarda kutsal olarak kabul edilen inek kelimesi ile aynı kökten türemiştir. Moğolcada İneh sözcüğü gülmek demektir, ve Tunguz dillerinin tamamında da yine gülme anlamı içerir. Gülmek sihirli bir olgu olup bereket getirdiğine inanılır. İye sözcüğü ile de alakalıdır. İyi ve İyilik sözcükleriyle de aynı kökten gelmektedir. Azmıç Azmıç - Türk ve Balkar mitolojisinde Kayıp Cini veya Yol Cini. Aznıç veya Azıtkı (Azıktı) olarak da bilinir. Karaçay - Balkarların inançlarına göre Şeytani bir ruh. Belli bir görüntüsü yoktur. İnsanlara düşmandır, kurbanları tek başına yola çıkan insanlardır. Azmıç bu insanları onu tanıyan birisinin sesiyle çağırır. İnsan dönüp cevap verirse Azmıç'ın buyruğu altına girer. Azmıç da bu insanı kayalıklardan aşağı atar.Tek başına yola çıkan insanları kandırıp götüren ve kaybeden kötü ruhtur. Tanıdığı birisinin sesiyle bu insana seslenir. Eğer bu sesi duyan kişi geriye dönüp bakarsa onu alır götürür ve kaybeder. Kılıktan kılığa girer. Bir insana en sevdiği kişi gibi gözükebilir. Böylece insanları peşine takıp azıtarak, dağa, uçuruma, ırmağa götürüp buralara düşürerek ölmesine neden olur. Congolos’a benzer. (Az) kökünden türemiştir. Azdırmak anlamına sahiptir. Anadolu’da azıtmak fiili, ıssız bir yerde bırakıp kaçmak demektir. Örneğin köpeği azıtmak gibi. Eski Moğolca Ad/Ada, Eski Türkçe Ada/Aza sözcükleri tehlike ifade eder. Yol Azdıran şeklinde anlamlandırıldığı da olur. 1972 Football League Cup Finali 1972 Football League Cup Finali, 4 Mart 1972 tarihinde Wembley Stadı'nda oynanan Football League Cup'ın on ikinci finalidir. Stoke City ve Chelsea takımları finalde karşı karşıya geldiler. Bir önceki sezonun UEFA Kupa Galipleri Kupası ve FA Cup şampiyonu Chelsea favori çıktığı final karşılaşmasında Stoke City takımına 2-1 kaybetti. Stoke City ise tarihinin ilk büyük kupasını elde etmiş oldu. 1973 Football League Cup Finali 1973 Football League Cup Finali, Wembley Stadı'nda oynanan Football League Cup'ın on üçüncü finalidir. Tottenham Hotspur ve Norwich City takımları arasında oynanan karşılaşmayı Ralph Coates'in kaydettiği gol ile Tottenham takımı 1-0 kazandı ve kupayı müzesine götürdü. Türk okçuluğu Türk okçuluğu, Türklerde okçuluğun ve özellikle atlı okçuluğun önemi tarih öncesi zamanlara kadar uzanır. Yaklaşık MÖ 5000'den itibaren Altay ve Tanrı Dağları ve çevresinde ortaya çıkan, daha sonra da İç Asya’ya tamamen egemen olan "Atlı Bozkır Kültüründe" atlara ve okçuluğa büyük önem verilmektedir. Tarihteki Türk atlı okçuları, dört nala giderken eyer üstünde dönüp arkaya ok atarak hedefe tam isabet ettirme ustalıklarıyla tanınmışlardır. Uluslararası literatürde "Part Atışı" olarak isimlendirilen at üzerinde geriye doğru yapılan ok atışının en başarılı ve en ünlü uygulayıcıları Türkler olmuşlardır. Türk kahramanı Tarkanların tolgalarına şahin tüyü takma hakkı yalnızca Part atışını başarılı bir şekilde uygulayabilenlerine verilmiştir. Vur-kaç, sahte geri çekilme ve düşmanın etrafını sarma gibi taktikler Türk atlı okçularının kullandığı ve birçok zaferde kilit rol oynayan taktiklerdir. Türk destanlarından Oğuz Kağan Destanı'nda ok ve yay, sembolik anlamlarla yer almaktadır. Türk kültürünün geçmişinde okçuluk geniş bir alanda öneme sahip olmuştur. Orta Asya'da geçim kaynağı ve askerî tatbikat niteliği olan sürek avları, Türk atlı okçuluğunun gelişmesini sağlamış; Türkler bu becerilerini Orta Asya'dan Anadolu'ya taşımışlardır. Savaşçılık, avcılık, sporculuk gibi alanların dışında sosyal alanda da okçuluk önem teşkil etmiştir. Örneğin askeri bayramlarda, dinsel törenlerde çeşitli sportif okçuluk yarışmaları toplumsal hayatta yer almıştır. Avrasya coğrafyasında göçebe yaşayan Türklerin ok ve yay yapımında kullanılan özel malzeme ve teknikleri gizli bir şekilde usta-çırak yoluyla nesilden nesle aktarması, teknolojik fark sayesinde yerleşik halklara karşı Türklere üstünlük sağlamış ve silah üreticisiyle ailesine sosyal yaşamda seçkinlik kazandırmıştır. Türkler at üzerinde ileri, geri ve yanlara ok atma konusunda uzmanlaşmışlardır. Anna Komnini bu konu hakkında şöyle demiştir: "Bir Türk kovalamaya geçmişse, düşmanını ok atarak haklar. Kendisi kovalanıyorsa, okları sayesinde üstün gelir. Fırlattığı ok uçarak ata veya atlıya saplanır. Ok çok güçlü bir elle gerilmişse, gövdeyi delip geçer. Türkler gerçekten çok usta okçulardır.” Bizanslı tarihçi Genesios ve Kedrenos'a göre Orta Asya'dan Anadolu'ya gelen Türk okçularının başarıları şu şekilde ifade edilmektedir: 22 Temmuz 837'de Halife Mutasım'ın emrinde Orta Asya'dan gelen Türklerden oluşan birlikle Bizans birlikleri Anadolu'da, Dazimon kasabasında karşı karşıya gelirler. Sabah vakti başlayan savaşta Bizans süvarileri halifenin birliklerini dağıtır, yalnızca Türk okçuları dayanırlar. Türk okçularının ok yağmurları sebebiyle Bizans süvarileri göğüs göğüse çarpışma fırsatı bulamaz; ancak aniden başlayan sağanak yağış sebebiyle okçuların yay kirişleri gevşer ve Bizans birlikleri kaçmayı başarır. Yorgo Kedrenos şu ifadeyi kullanmaktadır: "Eğer yağmur (gündüz değil de) gece yağsaydı, imparator ve askerler ölecekti." Bizanslılar da usta okçular olmalarına rağmen (İmparator Iustinianos zamanında bu özellikleriyle ünlenmişlerdir.) 9. yüzyılda zamanla bu özelliklerini kaybetmişlerdir. "Bilge" lakaplı İmparator VI. Leon (866-912), Taktika isimli askeri taktikler kitabında şu ifadeyi kullanmıştır: "Okçuluğun tamamen ihmal edilip Romalılar tarafından bir kenara bırakılmasından itibaren bugünkü başarısızlıklar alışılmış hale geldi." Malazgirt Savaşı'nda da özellikle savaşın başında ve sonunda ok atışları önem teşkil etmiştir. Bizans İmparatoru Romen Diyojen (IV. Romanos Diogenes), Sultan Alp Arslan'a bir ok sayesinde esir düşmüştür. Nikephoros Bryennios'un ifadesi şöyledir: "Türkler imparatorun etrafını sararak her yönden ok atmaya başladılar. Onu kurtarmak için arkasından gelen sol kanat kuvvetlerini de önlediler. Tamamen yalnız bırakılan imparator, düşmana karşı kılıcını çekerek içlerinden birçoğunu öldürdü; ancak etrafı büyük bir düşman topluluğu tarafından sarıldı. Romanos elinden yaralandı, tanındı ve her taraftan kuşatıldı. Atı bir okla vuruldu, hayvan sendeledi, yere yıkıldı, binicisini düşürdü ve böylece Bizans İmparatoru esir edildi." Bizans'ın Türk okçuları karşısındaki zayıflığı, Bizans'ı orduda reform yapmaya ve Türk atlı okçuları paralı asker olarak kullanmaya mecbur bırakmıştır. Selçuklular Asya bozkırının atlı okçuluk geleneğini devam ettirmiş, Anadolu'da da bu yeteneklerini kullanmışlardır. Ok ve yay Selçuklularda yalnızca askerî üstünlük anlamına gelmiyor, aynı zamanda hükümdarlık simgesi anlamına da geliyordu. Askerî ittifaklara çağrı anlamına gelen "ok gönderme" geleneği, 1.000 yıl sonra etimolojik bir göndermeyle yaşamaya devam etmektedir. Günümüzde Anadolu'da sosyal olaylara resmî davette gönderilen eşyaya "okuluk", "okuntu" gibi isimler verilmektedir. Ortaçağ'dan 19. yüzyıla kadar Türk okçuluğu atış tekniği ve silah olarak büyük gelişim göstermiştir. 15. yüzyılın ikinci yarısından itibaren okçuluk Osmanlı'da planlı ve düzenli bir spor faaliyeti olarak yapılmıştır, bu amaçla da "ok meydanı" isminde 34 büyük meydan tahsis edilmiştir. Ok meydanlarının kendilerine ait ödenekleri, idarecileri, hizmetlileri vardı ve buralarda sporcular ikamet etmekte, antrenmanlar ve yarışmalar düzenlenmekteydi. Ok meydanları arasında en bilineni İstanbul'daki Okmeydanı'dır. Fatih Sultan Mehmet tarafından İstanbul'un fethinden sonra, alan sahiplerinden alınıp resmî olarak okçuluk sporu hizmetine verilmiştir. Sultan fermanı ile alanın sınırları belirlenerek alana tırnaklı hayvan sokulması, ölü gömülmesi, ev yapılması ve alanda kuş uçurtulması yasaklanmıştır. Tesis açılışı Hıdırellez'de (6 Mayıs), kapanışı Ruz-ı Kasım'da (Kasım) yapılırdı. Pazartesi ve perşembe günleri de müsabakalar ve atışlar yapılmaktaydı. Müsabaka ve çalışmalar dışındaki günlerde de sporcular meşk (serbest çalışma) yaparlardı. 2011-12 Coupe de France 2011-12 sezonunda 95. kez düzenlenen Coupe de France, 28 Nisan 2012 tarihinde Fransa Stadyumu'ta final maçıyla bitecektir. 2011-12 sezonunun fikstürü 17 Haziran 2011 tarihinde Fransa Futbol Federasyonu tarafından çekildi. Kuralar; 3 Kasım 2011 tarihinde Fransız eski futbolcular; Grégory Coupet, Willy Sagnol, Olivier Dacourt ve Xavier Gravelaine ile Fransız kadın futbolcu; Élise Bussaglia tarafından çekildi. Maçlar, 18-20 Kasım tarihleri arasında oynandı. Kuralar; 23 Kasım 2011 tarihinde Fransız eski futbolcular; Luis Fernández ve Laurent Robert tarafından çekildi. Maçlar, 10 ve 11 Aralık tarihlerinde oynanacak. Bu turda elemeleri geçen 44 takım ve Ligue 1'den gelen 20 takım yer almıştır. Maçlar 7-8 Ocak 2012 tarihlerinde oynanacak. Rati Rati (Sanskritçe: रति, ) Hindu aşk, cinsel nefis, şehvet, ihtiras ve cinsel zevk tanrıçası. Genellikle "Prajapati" Dakşa'nın kızı olarak tanımlanan Rati, aşk tanrısı Kama'nın dişi karşılığı, baş danışmanı ve yardımcısıdır. Kitabe ve tapınak heykellerinde genellikle eşi Kama ile birlikte tasvir edilir. Kama ile birlikte Rati'ye de ibadet edilir. Rati genellikle cinsel uyarılma ve haz ile bağlantılıdır. Birçok seks tekniği ve pozisyonunun Sanskritçe adı Rati'nin adından gelir. Hindu metinleri Rati'nin güzelliğini ve şehvetini vurgular. Aşk tanrısını afsunlayacak güce sahip bir genç kız olarak betimlenir. Tanrı Şiva, eşi Kama2yı yakıp kül ettiğinde Rati'nin yakarışları ve kefâreti sayesinde Kama'nın yeniden dirileceği sözü verilmiştir. Bu yeniden dirilme, genellikle Kama'nın Krişna'nın oğlu Pradyumna olarak dünyaya gelmesiyle olur. Doğumda ebeveynlerinden ayrılan Pradyumna'nın büyümesinde Mayavati adı ile Rati çok önemli bir rol oynar. Hem annesi hem de aşığı olarak Kama-Pradyumna'ya ebeveynlerine dönmesinin yolunun kaderde yazdığı üzere iblis kralı öldürmesi olduğunu söyler. Sonradan Kama-Pradyumna Rati-Mayavati'yi eşi olarak kabul eder. Tanrıça Rati'nin adı Sanskritçe "keyif ve haz almak" anlamına gelen ' kökünden gelir. Her ne kadar bu kök her türlü keyfi kastetse de genellikle bedensel ve şehvete yönelik haz almayı çağrıştırır. Etimolojik anlamda, ' sözcüğü haz alınabilen her şeyi ima eder ama hemen hemen her zaman cinsel aşka atfedilir. "Kalika Purana" Rati'nin doğumu hakkında şu öyküyü anlatır: 10 "Prajapati" 'nin yaradılışından sonra, Brahma (yaratıcı tanrı) kendi zihninden aşk tanrısı Kama'yı (Kamadeva) yaratır. Kama'ya çiçek oklarını atarak dünya üzerinde sevgiyi yayma görevi verilir ve "Prajapati" Dakşa'dan da Kama'ya bir eş sunması istenir. Kama ilk olarak oklarını Brahma ve "Prajapatiler" üzerinde kullanır ve hepsi Brahma'nın kızı Sandhya'ya ("sabah akşam alacakaranlığı") ensest bir şekilde şehvet beslerler. Oradan geçen Şiva bunu görür ve güler. Utanan Brahma ve "Prajapatiler" titrer ve terler. Dakşa'nın terinden Rati adından güzel bir kadın doğar ve Dakşa Rati'yi Kama'ya eşi olarak verir. Aynı sırada tahrik olmuş olan Brahma gelecekte Kama'nın Şiva tarafından yakılıp kül olması için bedduada bulunur. Ancak Kama'nın yalvarmasıyla Brahma yeniden dirileceğini söyler. "Brahma Vaivarta Purana" Brahma kendisi için şehvet duyduktan sonra Sandhya'nın intihar ettiğini yazar. Tanrı Vişnu onu yeniden diriltir, Rati adını verir ve Kama ile evlendirir. "Şiva Purana" Sandhya'nın intihar ettikten sonra Dakşa'nın terinden Rati olarak yeniden dirildiğinden sözeder. Bazı metinlerde ise Rati'nin babası olarak Şiva'dan sözedilir. "Mahabharata" epiğine ek olan "Harivamsa" Kama ve Rati'nin Harşa ("Neşe") ve Yaşas ("Zarafet")adlı iki çocuğu olduğundan bahseder. Ancak "Vişnu Purana" Rati'nin "Nandi" olarak yalnızca Harşa adında bir çocuğu olduğunu söyler. "Mahabharata" ve "Ramayana", Rati'nin Kama'nın eşi olduğuna tanıklık eder. İblis Tarakasura evreni yakıp yıkmaktadır ve yalnızca tanrı Şiva'nın oğlu onu yokedebilir. Ancak Şiva, ilk karısı Sati'nin ölümünden sonra inzivaya çekilmiştir. Bu nedenle Kama tanrılar tarafından Şiva'nın tekrar aşık olmasını sağlaması için görevlendirilir. Kama, Rati ve Madhu ya da Vasanta ("Bahar") ile birlikte Kailaş Dağı'na gider ve aşk oklarını Şİva'ya atarak (efsanenin bir başka versiyonunda Kama Şiva'nın zihnine girer) arzularını uyandırır. Kama'nın oklarıyla yaralanan Şiva, Sati'nin reenkarnasyonu olan Parvati'ye tutulur ama kızgınlıkla üçüncü gözünün bir bakışıyla Kama'yı yakıp kül eder. "Bhagavata Purana" Kama'nın ölümüyle Rati'nin çılgına döndüğünü anlatır; "Matsya Purana" ve "Padma Purana" versiyonlarında kocasının küllerini kendi vücuduna sürer. "Bhagavata Purana" 'da Rati'nin ciddi bir kefârete girdiği ve Şiva'nın kocasını diriltmesine Parvati'nin müdahale etmesi için yalvarır. Parvati Kama'nın Vişnu'nun Dünya'daki Avatar'ı olan Krişna'nın oğlu Pradyumna olarak doğacağı konusunda Rati'yi temin eder ve iblis (asura) Sambara'nın evinde beklemesini söyler. "Matsya Purana", "Padma Purana", "Şiva Purana", "Linga Purana" ve "Kathasaritsagara" gibi öykünün diğer versiyonlarında Rati'yi Kama'nın dirilişi hakkında temin eden Şiva'dır. Diğer varyantlarda Rati sonu belli bu göreve Kama'yı gönderen tanrılara beddua eder ve tanrılar grup olarak ya da yalnızca Brahma, Şiva'dan ya da Yüce Tanrıça'nın tezahürlerinden biri olan Parvati'den Rati'nin kederine çare olmasını ister. "Brahmanda Purana" gibi bazı efsanelerde, Tanrıça feryat figân eden Rati'nin ve tanrıların yakarışını duyar duymaz Kama'yı diriltir. Tanınmış Sanskrit şair Kalidasa, Şiva ve Parvati'nin evlenmesi, Tarakasura'yı öldürecek olan oğulları Skanda'nın doğuşunu anlatan "Kumarasambhava" adlı eserinin dördüncü kantosunda, Rati'ye verilen sözü anlatır. Dördüncü kanto, kocasının ölümün gören Rati'nin dövünerek ölülerin yakıldığı ateşte kendini yakmaya kalkıştığını anlatır. Gökten gelen bir ses Şiva'nın evlendikten sonra kocasını dirilteceğini söyleyerek onu tam zamanında durdurur. "Skanda Purana" 'nın "Kedara Khanda" bölümü çok farklı bir öykü anlatır. Bu versiyonda, Kama'nın yanmasından sonra onun yokluğunda Şiva'ya ulaşamayacak olan Parvati endişelenir. Parvati'yi teselli eden Rati, Kama'yı dirilteceğini ve hedefine ulaşmak için ciddi olarak çalışacağını söyler. Bir keresinde Rati'ye kime ait olduğunu soran kutsal bilge Narada'ya kızan Rati, ona hakaret eder. Kinci Narada, Rati'yi kaçırması için iblis Sambara'yı kışkırtır. Sambara Rati'yi evine alır ama kendisine dokunursa küle döneceğini söyleyen tanrıçaya dokunamaz. Sambara'nın evinde Rati mutfaktan sorumlu olur ve Mayavati ("illüzyon hanımı – "Maya"") olarak bilinir. "Bhagavata Purana" ve "Kathasaritsagara" Rati'nin, Şİva'nın tavsiyesi üzerine Sambara'nın mutfak hizmetçisi Mayavati biçimine girdiği ve Sambara'nın evinde kocasının yeniden doğuşunu beklediği anlatılır. Sambara'ya önceden yeniden doğan Kama'nın kendisini yokedeceği söylenmiştir. Sambara, Kama'nın Krişna ile karısı Rukmini'nin çocukları Pradyumna olarak yeniden vücut bulduğunu öğrenir. Çocuğu çalar ve okyanusa atar. Okyanusta çocuk bir balık tarafından yutulur. Balığı yakalayan balıkçılar, Sambara'nın mutfağına gönderir. Balığı kesen Mayavati çocuğu bulur ve ona bakmaya karar verir. Kutsal bilge Narada Mayavati'ye Rati olduğunu, çocuğun Kama olduğunu ve ona bakması gerektiğini açıklar. Çocuk büyüdükçe Mayavati'nin anne sevgisi giderek bir eşin tutkulu aşkına dönüşür. Yeniden doğmuş olan Kama bundan gücenir ve onu annesi olarak gördüğünü söyler. Mayavati, Narada tarafından anlatılan önceki enkarnasyonlarının sırrını ve aslında Krişna ile Rukmini'nin çocuğu olduğunu söyler. Mayavati Pradyumna'yı büyü ve savaş alanında eğiterek Sambara'yı yenerek yok etmesini öğütler. Krişna'nın başşehri Dvārakā'ya mayavati eşi olarak döner. "Vişnu Purana" ve "Harivamsa" da benzer bir öykü vardır ama Rati'nin reenkarnasyonunun adı Mayadevi'dir ve Sambara'nın hizmetçisi değil eşidir. Her iki metinde Rati'nin Sambara'yı büyülemek için aldatıcı bir görünüşe büründüğünü söyleyerek iffetini korur. "Brahma Vaivarta Purana" açıkça Rati'nin Sambara ile yatmadığını yerine Mayavati biçimi ile aldattığını söyler. Rati-Mayavati bu öykünün tüm versiyonlarında "Maya"sıyla hem Sambara'yı hem de kama-Pradyumna'yı baştan çıkarır. Tüm metinler başkasının eli değmemiş olan Rati'nin saflığını vurgular. "Harivamsa" Pradyumna'nın oğlu Aniruddha'yı Rati'nin oğlu olarak tanımlar. Sanskritçe "Rati" "aşktan alınan zevk, cinsel tutku ve birleşme, tutkusal haz" anlamına gelir ki bunların hepsi Rati'de vücut bulur. Rati aynı zamanda dişi tohumu anlamına da gelir. "Rati" sözcüğünden ayrıca aşk ile ilgili diğer Sanskritçe sözcükler türemiştir: "Kama-rati" ("tutkudan aptala dönmüş adam"), "rati-karman" ("cinsel birleşme"), "rati-laksha" ("cinsel birleşme"), "rati-bhoga" ("cinsel haz"), "rati-shakti" ("cinsel güç"), "rati-jna" ("aşk sanatında becerikli"), ve "rati-yuddha" ("seks savaşı"). "Rati" sözcüğü aynı zamanda tanrıçanın tüm cinsel sırlarını içerdiği söylenen Sanskrit erotik eseri "Rati-Rahasya" 'nın başlığında olduğu gibi ve "Rati-pasha" ("Rati düğümü") adı verilen ve kadının partnerinin sırtında ayaklarını birbirine bağladığı seks pozisyonu gibi birçok seks tekniğinde geçer. Rati cinsel zevk, bedensel tutku ve cinsellik anlamına gelir. Rati cinsel aktivitenin yalnızca zevk kısmını tanımlar ve çocuk doğurma ile annelik kısmıyla bağlantılı değildir. Lake Forest College'dan Profeörr Catherine Benton, "tutkuyla oluşmuş ter"den doğuşunu, hinduizm'de cenabet sayılan seks esnasında oluşan vücut sıvılarıyla karşılaştırır. Benton dolayısıyla onu kirlilikle bağdaştırı ama Rati'nin kutlu aşk tanrısı Kama ile olan ilişkisi onu da kutlu yapmaktadır. Rati ve Kama, sıklıkla iyi talih ve refah sembolü olarak tapınak duvarlarında "hoşgeldin heykelleri" olarak betimlenir. Rati Kama'nın yalnızca eşi değil aynı zamanda yardımcısıdır ve sürekli yanında olarak cinsel duyguları azdırır. Kama genellikle yanında Rati ile resmedilir. Rati ayrıca Kama ile ilgili her dramada küçük bir karakter olarak dahil edilir. Kama'ya adanan bayram ritüellerinde aynı zamanda Rati'ye de ibadet edilir. "Şiva Purana" Kama'nın "kutlu eşi" Rati'yi gördüğünde kendi aşk oklarıyla yaralandığından sözeder. Vücudunun detaylı bir tanımı, açık teni, gözleri, yüzü, dolgun göğüsler, saçı, kolları, bacakları, kalçaları ve parlayan tenini öven benzetmeler metinde yer alır. Rati'nin metinde geçen tanımı şehvetli ve baştan çıkarıcı olduğudur. Rati'nin "vahana"sı eşi Kama gibi papağandır. Rati genellikle bir kılıç ile birlikte resmedilir. Tantra'da, Mahavidya tanrıçası Chhinnamasta kendi kafasını koparıp cinsel olarak birleşen Kama ve Rati çiftinin üzerinde duruken betimlenir. Bu pozisyonda Rati Kama'nın üzerindedir ("viparita-rati" seks pozisyonu). Kadının üstte olduğu seks pozisyonu erkekler üzerinde kadınların hâkimiyetini gösterir. Çhinnamasta'nın sevişen Kama ve Rati çiftinin üzerinde durmasını bazıları cinsel arzuların kontrolü olarak yorumlarkeni başkalrı cinsel enerjinin vücuda geldiğ tanrıça olarak yorumlar. Kamadeva-Rati'nin üzerinde oturan Çhinnamasta imgelerinin önleyici olmayan şekli ikinci yoruma neden olmuştur. Aşk-tanrı çifti aynı zamanda maithunayı yani ritüel sekside sembolize eder. Rusya Grand Prix Rusya Grand Prix (), 2014 yılından beri düzenlenen Formula Bir yarışı. Rusya'da ilk araba yarışması 11 Ekim 1898 yapılmıştır. Bu yarışın düzenlendiği yer Petersburg yakınlarındaydı. Yarış uzunluğu 39 kilometreydi. Yarışı Fransız Clement otomobilinde Pavel N. Belyayev kazandı. Pavel N. Belyayev birinciliği 1 saat 33 dakika 36 saniye sürede elde etti. Hava durumunun çox soğuk ve yolun kaygan olduğu yarışda toplamda 7 araba yarışmıştır. Rus İmparatorluğu zamanında Rusyada ilk Grand Prix 1910’larda düzenlenmiştir. Sankt-Peterburg şehrinde düzenlenen o yarışlardan ilki 7 Haziran 1913 yılında düzenlenmiştir. 18 Mayıs 1914 yılındaysa Rusyada Grand Prix’in 2.si düzenlendi. O yıldan sonra Grand Prix Rusyada yapılmadı. 1910’larda düzenlen Rusya Grand Prix’inde en başarılı takım Benz oldu. Benz her iki yarışı kazandı. 1913 Rusya Grand Prix’inde Rus İmparatorluğu temsilcisi G. Suvorin birinci oldu. Pistte toplam 20 pilot start aldı. Pilotlardan ancak 8 pilot onu tamamlaya bildi. 12 pilot ise yarışı tamamlayamadı. 1914 Rusya Grand Prix’inde ise Almanya temsilcisi Willy Schöll birinci oldu. I. Dünya Savaşı’nın ve Rus İç Savaşı’nın çıkması sonucunda Rusya Grand Prix’ine devam edilemedi. Pistte toplam 15 pilot start aldı. Pilotlardan ancak 7 pilot onu tamamlaya bildi. 8 pilot ise yarışı tamamlayamadı. SSCB zamanında Formula Bir Doğu Avrupa’ya ayak açırken, adaylar arasında Moskova da vardı. Bununla ilgili durum 1980’lerin başında ortaya çıktı. Ama Formula Bir Grand Prix’inin Doğu Avrupa’daki ilk yarışı SSCB’de düzenlenemedi. Yarış 1983 geçici takvimde yer aldı, ancak bürokratik engeller yüzünden SSCB Grand Prix’i engellenmiş oldu. Planı baş tutmayan Formula Bir patronu İngiliz iş adamı Bernie Ecclestone Macaristana yöneldi. Doğu Avrupa’nın ilk Grand Prix’i Macaristan Grand Prix gibi organizasyonlara ev sahipliği yapan Hungaroring oldu. 1986 Macaristan Grand Prix yarışıyla Macaristan F1 takviminde yer almayı başaran ilk komünist ülke oldu. Ayrıca olay ""Demirperde'ye ilk darbe"" olarak değerlendiriliyor. Rusya 2002 yılında Moskova ile Formula 1'e talip oldu. Ama katılım payının yüksek olması bu hayalin ertelenmesine sebep oldu. Organizatörler takvime giriş ücreti konusunda F1 ile anlaşamadılar. O sene katılım payı 250 milyon dolardı. 2010 yılında Rusya Başbakanı Vladimir Putin'in devreye girmesiyle Rusya Grand Prix’inin yapılması için önemli addımlar atıldı. 14 Ekim 2010 yılının Rusya Başbakanı Vladimir Putin Formula 1 sahipleri ile anlaşma imzadı. Anlaşmaya göre 2014'ten 2020'ye kadar Rusya GP’ye Karadeniz sahilindeki Soçi ev sahipliği yapacak. Bu 7 senelik anlaşmanın ardından 5 sene uzatma seçeneği de olabilir. Rusya yarış için yıllık 40 milyon dolar ödeyecek. Soçi’de yapılacak yeni pistin yapımı 200 milyon dolar olacak. Soçi’nin seçinmesinde en önemli olay ise 2014 Kış Olimpiyatlarınında aynı kentte yapılması olmuştur. GP’nin 2014’te olmasıysa Rusyada yapılmış son GP’nin 100 yıl sonrasına denk gelmesiyle alakadardır. 2011 yılının Temmuz ayında Soçi'de Formula Festivali gerçekleşti. Oldukça büyük ilgi gören bu Festivalde yarış otomobilleri görücüye çıktı. Rus pilotu Vitaly Petrov ve Rusya'nın yegane Formula 1 takımı olan Marusya Virgin'in hayranları Soçi'de daha da arttı. Soçi'de yarış pistinin 2014 Kış Olimpiyatlarının düzenleneceği olimpik parkın yakınına inşası düşünülyor. Aynı şehirde 2 önemli organizasyonun yapılmasıyla 2014 Kış Olimpiyatlarının olumsuz etkilenmesi halinde Rusya GP'sinin ertelene bilmesiyle ilgili de bazı söyleyişler vardır. Bununla ilgili olarak Soçi şehrinin Belediye Başkanı 2010 Aralık’ta açıklama yapmıştır. Belediye Başkanı, Uluslararası Olimpiyat Komitesi'nin endişeleri yüzünden, Rusya GP'nin 2015'e ertelenebileceğini bildirmişti. Ardından bir açıklama da Soçi Olimpiyat Komitesi Başkanı Dimitri Çernişenkodan geldi. Açıklamasında kaynakların yetersiz kalması halinde F1'in ikinci plana atılacağını bildirdi. Ayrıca Çernişenko Rusya Başbakanı Vladimir Putin'in de önceliğin 2014 Kış Olimpiyatları'na verilmesini istediğini açıkladı. "Pembe ile boyanmış yıllarda Grand Prix Formula 1 Şampiyonasına dahil değildi." Ölüler Diyarı Yunan mitolojisinde Ölüler Diyarı, Hades'in hüküm sürdüğü yerdir. Her ölümlü oraya elbet gider. Hades genellikle bu imparatorluğundan dışarıya çıkmaz. Poseidon bir keresinde Hades'in bu yeraltı ülkesini meydana çıkarmış, Hades ise bu durumdan son derece nefret ve utanç duymuştur. Mangus Mangus - Türk ve Altay mitolojisinde canavar, hortlak, dev, ejderha gibi içeriklerin tamamını kapsar. Türk dillerinde Mangıs, Mongus, Mogus ve Moğol dillerinde Mongas, Mangas olarak yer alır. Amırga Mongus korkunç bir devin adıdır. Andalma Moğus ise Erlik tarafından yaratılmış bir canavar olup denizden dilini çıkararak insanları yakalayıp yutar. Moğol mitolojisinde Karamangıs adlı bir ejderha bulunur. Tunguz ve Mançu dillerinde de benzer anlamlarla yer alır. Buryatlarda geçen Mangaday (Mangatkaş) ise çok başlı ejderhadır. Dünyanın sonunda yaşarlar ve çok iri cüsselidirler. Çoğu zaman siyah ve sarı renktedirler. İrandaki ateşperest büyücü/rahipleri ifade eden Maguşlar (Mecusiler) ile ilgili olduğu öne sürülmektedir, fakat aradaki kavramsal bağlantı yeterli değildir. Olası bir açıklama benzer sözcükler nedeniyle anlam kayması gerçekleştiğidir. Maguşlar ateşperest rahip sınıfıdır. Sihir yapabilme, rüyaları yorumlayabilme ve göğe bakarak öngörülerde bulunabilmeleriyle tanınmaktaydılar. Maguşların bu güçleri nedeniyle Mazdek ve Zerdüşt dini üzerinde etkili oldukları söylenir. Zerdüştlük'ün Ateşperestlik olarak algılanmasıyla birlikte Ateşgede (Ateş Tapınağı) rahipliği yapmışlardır. Azerbaycan tarihindeki ile de alakalı bir kavram olarak görünmektedir. Mangus'un Etrüsk mitolojisindeki Mantus adlı Şeytani varlık ile de bağlantısı olma ihtimali vardır. Amırga veya (Amırga Mangus); Türk ve özellikle Moğol mitolojisinde canavar. Amurga (Aburga, Aburya, Avraga, Abarga, Avraya) olarak da söylenir. Vahşi, korkunç ve devasa yaratık. Korkunç bir dev olarak görülür. Ayrıca Tuvalarda güreşçilerin yükseldiği en son seviye unvanı da bu adla anılır. (Man/Ban) ve (Moğ/Boğ) kökünden türemiştir. Boğaz, boğmak fiilleriyle bağlantılı olabilir. Ayrıca Man kökü heybetlilik ve büyüklük ifade eder. Türkçede Yağan/Yağna, Moğolca Zağan, Tuvaca Çağan sözcükleri ile aynı kökten gelir ve bunların tamamı fil demektir. Mag/Bağ kökünün büyü ve şamanlık ifade eden kavramlarla (Bahşı, Bağı gibi...) yakın alakası bulunmaktadır. Pentagram diskografisi Hakan Utangaç, Tarkan Gözübüyük, Gökalp Ergen, Metin Türkcan ve Cenk Ünnü'den oluşan Türk heavy metal grubu Pentagram'ın diskografisi. Pentagram grubu 7 stüdyo albümü, 3 konser albümü, 1 demo albümü yayınlamıştır. Zhao Chaojun Zhao Chaojun (doğumu 15 Ocak 1988) Çinli halterci. Yapılan son dünya şampiyonasında, 56 kiloda ikinci olarak gümüş madalyayı kazandı. Koparma da 128, silkmede de 156 kilo kaldırdı. Vatandaşı Wu Jingbiao'da yarışmada birinci oldu. 2008 Macaristan Grand Prix 2008 Macaristan Grand Prix (resmi adı: Formula 1 ING Magyar Nagydíj 2008), 3 Ağustos 2008 tarihinde Hungaroring, Mogyoród'da yapılmış olan Formula 1 yarışı. Macaristan 2008 Formula 1 sezonu'nun toplamda 11. mücadelesiydi. Aynı zamanda bu mücadele toplamda 24. Macaristan Grand Prix yarışı oldu. Pistte toplam 20 pilot start aldı. Toplam 70 tur atan pilotlardan ancak 18 pilot onu tamamlaya bildi. Sadece 2 pilot ise tamamlayamadı. Güneşli bir havada geçen yarış büyük bir heyecana sahne oldu. Yarışı Finlandiya temsilcisi Heikki Kovalainen birinci olarak tamamlamıştır. Bu onun kariyerinde birincilik kazandığı ilk yarış oldu. Almanya temsilcisi Timo Glock Heikki Kovalainen'in ardından yarışı ikinci olarak tamamlamıştır. Diğer bir Finlandiya'lı Kimi Räikkönen ise yarışı üçüncü sırada tamamlamıştır. Onların ardından Fernando Alonso, Lewis Hamilton ve Nelson Piquet Jr. gelmiştir. Sıralama turları sonucunda pol pozisyonunu 1:20.899'lik derecesiyle McLaren-Mercedes pilotu Lewis Hamilton elde etti. Aynı takımından Heikki Kovalainen ise ikinci cebin sahibi oldu. 70 turluk yarışın sonuncu, 61. turu 1:21.195 zamanla bu yarışın en hızlı tur'u olmuştur. En kısa sürede koşulan bu turda Finlandiya temsilcisi Kimi Räikkönen 1. olmuştur. Ekin Ä°yesi Ekin İyesi - Türk ve Tatar mitolojilerinde ekinin koruyucu ruhu. Arış İyesi de denir. Çavdar İyesi, Arpa İyesi, Buğday İyesi, Yulaf İyesi, Yonca İyesi, Ot İyesi, Çayır İyesi, Çimen İyesi gibi türleri vardır. Hatta hasat sonrası biçilmiş ot ve ekinler için Kes İyesi, Saman İyesi gibi iyeler de mevcuttur. Ayrıca dirgen, tırmık, yaba, döven, kosa, orak, bel, kürek, kazma gibi tarım araçlarının her birinin dahi iyeleri olduğu düşünülür. Zayıf kalmış ekinlerin bulunduğu yerlere Ekin Anasının ayak izleri denir. Ekinlerde yangın çıktığında ters tarafa üfleyerek söndürür. Ekinlerin içinde yuvarlanmayı sever. Bir demet ekin onun için biçilmeden bırakılır ve buna Kır Sakalı denir. (Eğ/Ek) kökünden türemiştir. Ekmek fiilinden gelir. Tahıl unundan yapılan yiyecek olan Ekmek ile aynı kökene sahiptir. Ayrıca kültür anlamındaki Ekinç/Ekin ile eşsesli ve benzer anlamlıdır, aynı kökten gelirler. Eski Moğolcada Ekin (günümüzde Eh) başlangıç demektir. Åžulbus Şulbus, Türk ve Altay mitolojisinde adı geçen bir yaratık, cadı. Şulbıs, Çulmus, Çulbus, Çulbıs ve Moğolcada Şulmus, Şulmas, Solmos, Sılmus, Sulmı, Şulma, Şulmo, olarak da söylenir. Ne yaşlanan, ne çoğalan, ne ölen yaşlı bir kadındır. Tüm gücü kızıl saçlarındadır. Adları bazen Mangus ile birlikte anılır. Bazen de Mangus’un annesi olarak gösterilir. Derin mağaralarda yaşarlar. Kılıktan kılığa bürünürler. Erkek olanlarına da rastlanabilir. Erkek ve kadın şulbuslar birbirlerini öldürürler. (Çol/Çul/Şul) kökünden türemiştir. Yarımlık, eksiklik ve hastalık bildirir. Eski Moğolca Şeytan anlamına gelen Şımnus/Şımnu/Şumnu sözcükleriyle de alakalı görünmektedir. Şul, Çul kökü Türkçedeki Çol kökü ile bağlantılıdır. Çolak kelimesi eksiklik ifade eder. Josef Wenzel Radetzky von Radetz Johann Josef (Joseph) Wenzel (Anton Franz Karl) Graf Wenzel Anton Franz Karl Graf Radetzky von Radetz (Çekçe: Jan Josef Václav hrabě Radecký z Radče, İngilizce: John Joseph Wenceslaus, Count Radetzky of Radetz) (doğum: 2 Kasım 1766 - ölüm: 5 Ocak 1858), Çek asilzade ve Avusturyalı general. Johann Strauss I'ın Radetzky Marşı sayesinde adı ölümsüzleşmiştir. 91 yaşında ölene kadar, 70 yılı aşkın süre boyunca orduda hizmet vermiştir. Birinci İtalyan Bağımsızlık Savaşı'nın önemli muharebelerinden Custoza Savaşı (24-25 Temmuz 1848) ve Novara Savaşı (23 Mart 1849) gibi muharebelerde Avusturya İmparatorluğu ordularıyla kazandığı zaferler sayesinde ün kazanmıştır. Soylu bir ailenin çocuğu olarak 1766 yılında Bohemya'nın Sedlčany yakınlarındaki Třebnice (Almanca: Trebnitz) Şatosu'nda (zámek) dünyaya geldi. Küçük yaşında yetim kalan Radetzky, büyükbabasının ölümüne kadar onun tarafından yetiştirildi; daha sonra ise Viyana'daki Theresa Akademisi'ne gönderildi.Okuldaki ilk yılı olan 1785'te okulun dağıtılması sonrası harp okulunda öğrenciliğe başladı; böylece Habsburg ordusunda askeri kariyeri başlamış oldu. 1798 yılında Kranjskalı Kontes Francisca von Strassoldo Grafenberg ile evlendi. Evliliklerinden 3 kız, 5 erkek çocukları oldu. Josef Wenzel Radetzky von Radetz'in tanınırlığında askeri başarılarının payı kadar ünlü besteci Johann Strauss I'un da payı vardır. Johann Strauss I'ın kendisine ithafen yazdığı eseri Radetzky Marşı sayesinde adı ölümsüzleşmiş, adına ithaf edilmiş beste bulunan askeri liderlerin arasına girmiştir. İlerleyen yıllarda subaylığa yükselen Radetzky, 1787 yılında üsteğmen rütbesine erişti. Osmanlı İmparatorluğu'na karşı yapılan savaşlarda Kont von Lacy'nin hizmetinde bulunan Radetzky, 1792-1795 yılları arasında Habsburg Monarşisi'nin Güney Netherlands'daki son yıllarına tanıklık etti. Radetzky 1975 yılında Ren Nehri kıyısındaki savaşlara katıldı. Daha sonraki yıllarda Johann Beaulieu'nun yanında Napolyon Bonapart'a karşı İtalya'daki mücadelede bulundu. Bu mücadele sırasında Kont von Lacy'nin oluşturduğu ve diğer Avusturyalı generallerin kopyalayarak uyguladığı "Kordon taktiği"'ni eleştirdi. Cesaretli karakteri hemen göze çarpmaktaydı. 1794'teki Fleurus Savaşı'nda emrindeki bir grup süvariyle Fransız hattının arkasına sarkarak keşif görevini yürütttü. Charleroi ve Valeggio sul Mincio bölgeleri hakkında yaptığı keşirlerin ardından birkaç ancak süvari ile geri dönebildi. Bu görevinin ardından binbaşı rütbesine yükseltildi. Dagobert Wurmser'ın Mantua Kuşatması (1796–1797) 'nda yer aldı. 1799 yılında Trebbia ve Novi bölgelerinde yarbay ve albay rütbeleriyle yeteneklerini ve cesaretini sergiledi. Marengo Savaşı'nda Michael von Melas'ın subaylarından biri olarak Franz Xaver von Zach'ın getirdiği "bilimsel" taktik hakkında değişiklik önerileri getirdi. Burada savaşırken vücuduna beş kurşun isabet etti. Bu savaşın ardından "Maria Theresa Askeri Nişanı"'na layık görüldü. 1805 yılında Ulm'a ilerleyen kuvvetlerin başındayken tümgeneral rütbesine yükseltildiğinin ve İtalya'daki Arşidük Charles'ın komutasına atandığının haberini aldı. Caldiero seferindeki başarısızlığı kısa süreli barış izledi. 1809 yılında 5. kolorduya bağlı emrindeki tugayla Eckmühl Savaşı'nda görev aldı. Wagram Savaşı'ndaki 4. tugayla sağladığı başarılarla feld-mareşal teğmenliğine (lieutenant field marshal) yükseldi. 1810 yılında 5. hafif süvari alayını alarak Maria Theresa Nişanı Komutanlığı'nı oluşturdu. 1809-1812 yıllarında Avusturya İmparatorluğu'nun Genelkurmay Başkanlığı görevini yürüttü. Aklındaki ordunun yeniden organize edilmesi ve taktik anlayışın düzenlenmesine ilişkin reformları hazinenin maddi imkanlar dolayısıyla karşı koymasıyla istediği şekilde ve hızda ilerletemedi. Bu aksaklıklar ve sorunlar yüzünden görevinden istifa etti. 1813 yılında ise Schwarzenberg Prensi Karl Philipp'in Kurmay Başkanlığı görevini üstlendi. Langenau Baronu Friedrich Karl Gustav onu "olmazsa olmaz bir yardımcı" olarak tanımlamıştır. Napolyon Savaşları'nda müttefik generaller ve hükümdarlar üzerinde önemli etkileri oldu. Özellikle Leigzig seferinin tasarlanmasında önemli değişiklikleriyle belirleyici olmuştur. Brienne and Arcis sur Aube savaşlarında taktiksel olarak başarılar elde etmiştir. Müttefik kuvvetlerle birlikte 1814 Mart'ında Paris'e girenler arasındadır. Müttefik hükümarlarla birlikte Viyana Kongresi'ne katılmıştır. Burada, kongrenin öncülüğünü yapan ve adıyla anılan Metternich sistemi'nin kurucusu Avusturya İmparatorluğu Şansölyesi Klemens von Metternich ile Rus Çarı I. Aleksandr arasında arabuluculuk görevini yapmıştır. Viyana Kongresi sonrası oluşan barış ortamında daha arka planda kalmayı tercih etti. Genelkurmay başkanlığı yaptığı dönemde hedeflediği reformlar için çabalarına kaldığı yerden devam etti ancak savaş yorgunu generallerin "hiç karışmama"yı tercih ettikleri konulardaki çabaları sonuçsuz kaldı. Öte yandan bu gayretleri rakiplerinin ve düşmanlarının sayısını arttırdı. Gelişmeler o kadar ki daha 20 yıllık feld-mareşal olarak 1829 yılında emekli olacaklar listesine dahil edilmesine kadar vardı. İmparator'un emekli etmek istememesi sonucu süvari generalliğine ve bir kalenin yöneticiliğine atandı. Hem Fransız Restorasyon Dönemi'nin hem de Avrupa'daki Restorasyon Dönemi'nin ayaklanmalarla sarsılmasıyla birlikte tekrar aktif görevlere verilmeye başlandı. Johann Maria Philipp Frimont'un yanında isyan eden Papalık Devleti'ne karşı mücadelede rol aldı ve 1834'te İtalya'daki Avusturya İmparatorluğu ordusunun komutanlığına atandı. 1836 yılında mareşalliğe yükseldi, artık 70'li yaşlardaydı. Bu rütbesine ve yaşına rağmen modernleşmeye ilişkin tavsiyelerine yine kulak verilmemiş, sadece yönetim alanında değil askeri alanda da istediklerini yapmasına karşı zorluklar çıkarılmıştır. 1848'de Sardinya Krallığı'na ve Piyemonte ve Sardinya Kralı Charles Albert'e karşı özellikle Milano'da çok zor durumlarla karşı karşıya kalmış, dört tarafından kuşatılmayla karşı karşıya kalmıştır. Fakat destek kuvvetlerin gelmesiyle durum Radetzky açısından iyiye gitmeye başlamıştır. 23 Mart 1849 tarihindeki Novara Savaşı ise nihai zaferi sağlamıştır. Ayrıca isyan eden Venedik'in (Mayıs 1948 - Ağustos 1949 - San Marco Cumhuriyeti), bir yılı aşan kuşatmanın ardından yeniden ele geçirilmesinde Avusturya ordularına komutanlık etmiştir. Bu başarısıyla "Altın Koyun Postu Nişanı" ("Order of the Golden Fleece") alarak şövalyeliğe yükselmiştir. Daha önceki karışıklık dönemlerinde Albrecht von Wallenstein ve Arthur Wellesley'in yaptığı ya da yararlandığı gibi davranmamış ve 1848 Devrimleri'nde emrindeki ordusunun kraliyete bağlı olarak kalmasını sağlamıştır. Bir vatansever general olarak birleşmiş bir Almanya tahayyülü olsa da İmparator'un ordusundaki komutanlık göreviyle hayallerini sınırlamıştır. İtalya'daki başarılarının ve sadakatinin ödülü olarak Habsburg Hanedanı'nın kanını taşımamasına rağnen 1848-1857 yılları arasında Lombardiya Krallığı'nda ve Venedik bölgesinden (Kuzeydoğu İtalya) sorumlu genel vali olarak görev yapmıştır. İtalyanlar dahi İtalyan milliyetçileriyle mücadele edip kazanan bu komutanı ""adil bir yönetici, borcuna sadık bir centilmen"" olarak tarif etmişlerdir. Bir anektoda göre gençlerden oluşturduğu gönüllü ordusunun başındaki General Cesare Launier'ı ele geçirdiklerinde onunla tokalaşarak "bir grup genci bu derece iyi yetiştirip cesaretle savaşmalarını sağladığı için" tebrik etmiştir; çünkü Radetzky ve askerleri, karşılarında iyi eğitimli bir Sardunya ordusunun olduğunu sanmışlardır. Siyasi olarak ise işçi sınıfı ile Avusturya İmparatorluğu'nu yöneten Habsburg hanedanı'nı uzlaştırmaya çalışmıştır. Yaklaşan Sanayi Devrimi'ni ve onun güçlendireceği işçi sınıfının önemini anlayan Radetzky, üst ve orta sınıflardan oluşan İtalyan vatanseverlerinin partisi ile işçi (alt) sınıf arasındaki sınıf gerginliğini kullanmayı, böylece İtalya'daki bağımsızlık ayaklanmalarını engellemeyi hedeflemiştir. Ayaklanana ya da isyana kalkışan askerleri ve asileri acımasızca cezalandırmıştır. Örneğin isyana destek veren Macar askerler vurulmamış, hepsi asılmıştır. Öte yandan silahsız biçimde muhalefet yürüten Giuseppe Verdi, Alessandro Manzoni ve Antonio Rosmini gibi vatansever önderlere karşı çok daha ılımlı bir politika yürütmüştür, oysa aynı devirde diğer yöneticiler bu fikirlere sahip önderleri sürgüne göndermekteydi. 1859 yılında İtalya'nın birleşmesi'nden bir yıl önce ölerek hem izlediği ılımlı politikanın sonuçsuz kaldığını hem de İtalya'nın Avusturya kontrolü altında kalmasını sağlamanın tek yolunun askeri yöntemler ve baskı olduğu gerçeğini görmemiş oldu. Milano'da geçirdiği bir kazanın ardından 5 Ocak 1858 tarihinde, kötüleşen sağlık durumunun da etkisiyle ölmüştür. 19 Ocak 1858 tarihinde Aşağı Avusturya'daki "Heldenberg"'de defnedilmiştir. İmparator ise onun Viyana'daki İmparatorluk mezarlığına (Capuchin crypt) defnedilmesini arzulamıştır. Radetzky, mirasını daha önce borçlarını ödemesini sağlayan Joseph Gottfried Pargfrieder'a bırakmıştır. "Gedenkstätte Heldenberg" (Anıtsal Kahramanlar Dağı) olarak anılan Heldenberg açık hava mezarlığı asker heykelleriyle doludur. Radetzky de anıtsal bir mezarlığın altında yatmaktadır. Balinaların evrimi Memeli deniz hayvanları ("Cetacea") (balinalar, yunuslar ve musurgiller) kara memelilerinin soyundan gelen deniz memelileridir. Onların kara kökenli olduklarının göstergeleri; Kara hayvanlarının nasıl okyanusa uygun büyük su canlıları haline geldiği sorusu, memeli deniz hayvanlarının karadan denize geçişinde, Pakistan’da birkaç safhada ortaya çıkmış keşiflerin sonucuna kadar gizemini sürdürmüştü. Nitekim ilk olarak 1978’de Paul Gingerich ve ekibi tarafından yaklaşık 52 milyon yıl öncesinde yaşamış olan Pakicetus fosili bulundu ve modern balinaların erken atası olarak tanımlandı. Pakicetidler aslen kara memelileri olmalarına karşın, kulak ve duymayla ilgili birçok özelleşmeleri balinalar ve yunuslarla akraba olduklarını açıkça gösteriyordu. 1994’te ise Pakicetus ile aynı bölgede ancak 120 metre daha yukarıdaki sedimentlerde bir başka balina atası ve geçiş formu olan “yüzen yürüyen balina” Ambulocetus natans bulundu. Ambulocetus’un bir sucul memeli olduğu ortadaydı ancak aynı zamanda işlevsel bacaklara ve hala karada yürümesine izin verecek bir iskelet yapısına da sahipti. Charles Darwin "Türlerin Kökeni" (On the Origin of Species) isimli kitabında ilk olarak balinaların ayıların soyundan gelebileceğini ileri sürülmüştür. Ancak iki yıl sonra Darwin bu teoriyi kitabının gelecek baskılarından geri çekmiştir. Memeli deniz hayvanlarının evrimine dair geleneksel teori, balinaları çift toynaklılar grubu "Artiodactyla"'nın bir kardeş grubu olan ve tırnak yapıları ile kurtlara oldukça benzeyen, soyu tükenmiş etçil beslenen toynaklılar "Mesonychia" ile ilişkilendirir. Bu hayvanların balinalarınkine benzeyen ve sıra dışı olan üç köşeli dişleri vardı. Bu sebeple, bilim adamları uzun süre balinaların bir "Mesonychia" türünden evrimleştiğine inanmışlardı ancak son moleküler filogenetik veriler, balinaların çift toynaklılar ("Artiodactyla") ile, özellikle su aygırı ile daha yakından ilişkili olduğunu ortaya çıkarmıştır. Memeli deniz hayvanları ile çift toynaklıları birleştiren akrabasal bir soyun olduğuna dair güçlü kanıt, Cetartiodactyla maddesinde ek olarak ele alınmıştır. Ancak suaygırlarının Anthracotheriidae ataları, balinaların ilk ataları olarak bilinen Pakicetus'dan milyonlarca yıl sonraya kadar fosil kayıtlarında görünmedi. Keşif sonucu moleküler veri, Pakicetusun en eski ilk balina olduğunu kanıtlamıştır. Pakicetusun iskeletleri, balinaların doğrudan Mesonychia türlerinde evrilmiş olmadığını göstermektedir. "Mesonychia" türleri, Artiodactyla ailesinden ayrıldıktan sonra artiodactyla türlerinin suda yaşamaya başlayan halidir. Başka bir deyişle, ilk balinalar yeni artiodactylalar kaybolduğundan beri, mesonychia atalarının hallerini koruyan ilk artiodactylalardır (üç köşeli dişlere sahip olma gibi). Bu konuda ilginç bir çıkarım, tüm toynaklı memelilerin ilk atalarının muhtemelen etçil veya leş ile beslendikleri, günümüz çift toynaklıları ("Artiodactyla") ve tek toynaklıların ("Perissodactyla") evrimlerinin sonlarına doğru bitkisel beslenmeye geçmiş olmalarıdır. Mesonychidler, büyük yırtıcı hayvanların zayıf olduğu tüm durumlarda et yiyiciler haline geldiler, böylece onların adaptasyonu, dinozorlardan kalan boşlukları doldurmuş olduğunda muhtemel bir dezavantajdı. Son araştırmalar, günümüz balinalarının yaklaşık elli milyon yıl önce yaşamış olan dört ayaklı ve toynaklı bir atadan geldiğini ortaya koymuştur. Ulu Ana Ulu Ana - Türk ve Altay mitolojisinde Yaratıcı Tanrıça. Büyük Yaratıcı gücü ifade eder. Uluğ (Olı, Olu, Olo, Ulı) Ene olarak da bilinir. Yaratıcı gücün eril yönünü simgeler. Soyut bir varlıktır. Ancak zaman zaman Ak Ana yerine kullanıldığı gibi, bazen de Ak Ana, Od Ana, Kün Ana, Toprak Ana, Gök Ana gibi yaratıcı güçlerin tamamını da ifade eder. Avrupa ve Hint-İran kültüründe doğanın unsurları dört tane olduğu halde Türk kültüründe bu sayı beş olarak ortaya çıkar: 1.Su, 2.Od (Ateş), 3.Gök(Hava), 4.Toprak, 5.Gün (Işık). Pek çok söylencesel varlığın ayrışmadan önceki biçimidir. Ezeli (Önsel) bir bağıntı olarak ondan kopan ve ayrılan ruhların ve varlıkların yeniden birleştiricisi olarak düşünülebilir. Bu varlıkları tekrar birbirine yakınlaştırır. Bu bağlamda Tümtanrıcı bir yaklaşıma kaynaklık eder. Bolluk ve bereketin koruyucusu ve yaratıcısıdır. Hayat verici gücün ve ölümsüzlüğün en üst noktasıdır. Hem düzenleyici başlangıç, hem de karmaşık dağıtıcı sonlanım onda bir araya gelir. Zıtlıkları içinde barındırır. Bu nedenle zıtlar onda birbirleriyle yer değiştirebilir. Ters işlevli varlıklar ortaya çıkabilir. Kendi içinde şeytani unsurları da barındırır. İnsani olduğu kadar hayvani bir yönü de bulunur. Hem yer altı dünyasının hem de göğün sahibidir. İri ve sallanan göğüsler olan bir kadın olarak betimlenir. Her şeyi bilir. Bahşılara ihtiyar ve bilge bir kadın görünümünde uykularında görünür. Hem saf ve eldeğmemiştir, hem de doğurgandır ve cinselliği varlığında barındırır. Ulu Ana, birçok kez değişime uğrayarak birkaç konum değiştiren bir bütündür. Bozkurt, Hal Anası, Umay, Kübey ve başka pek çok mitolojik varlığa ve koruyucu ruhlara dönüşmüştür. Bu varlıklar her ne kadar bağımsız koruyucu ruhlara çevrilip farklı varlıklar olarak ortaya çıkmış olsalar da Türk mitolojisinde bu Ulu Ana motifinin en az birkaç özelliğini taşımaktadırlar. Ulu Ana bu bakımdan, önsel bir tanım olarak ondan kopan ruh ve motiflerin temel benzerliklerini oluşturarak aynı işlevler taşıyan farklı motiflere çevrilir. Ebedî yaşayış ve hayatın dönüşümlülügünü vurgulayan mitolojik inançta o, hayat verici güç ve ölümsüzlüğün en üst iradesi olarak ortaya çıkar. O, yaşlanmaz bir varlıktır. İkili (düalist) bir varlık olarak, hem düzenleyici, hem kaos getiricidir. Zıtlıkların kendileri onda birbirleriyle yer değiştirebilirler. Bu bakımdan O'ndan ayrılan varlıkların birbirine ters yönlerde işlev görmeleri de doğaldır. (Ul) kökünden türemiştir. Yüce, büyük, aşkın, görkemli demektir. Ululamak, saygıyla anmak demektir. Ayrıca ulumak sözcüğü de kurdun kutsallığı ile alakalıdır. Tunguz ve Mançu dillerinde Ula şeklinde yer alır ve iyilik ifade eder. Bazı Türk lehçelerinde Çince kökenli Lu (ejderha) sözcüğünün Uluğ/Ulu şeklinde söylenmesi ise tesadüfi olsa bile aynı zamanda bu varlığa yönelik algıyla da bağlantılı görünmektedir. Ulu Ata Ulu Ata (Yakutça: "Улу Тойон", "Ulu Toyon") - Türk ve Altay mitolojisinde Yaratıcı Tanrı. Uluğ (Olı, Olu, Olo, Ulı) Ede olarak da bilinir. Ulu Toyun veya Ulu Tüyer olarak da anılır. Büyük Yaratıcı gücü ifade eder. Yaratıcı gücün eril yönünü simgeler. Soyut bir varlıktır. Ancak zaman zaman Ak Ata yerine kullanıldığı gibi, bazen de Ak Ana, Od Ana, Kün Ana, Toprak Ana, Gök Ana (veya Yel Ana) gibi yaratıcı güçlerin tamamını da ifade eder. Sür olarak bilinen ruhu ve şamanları yeryüzüne o göndermiştir. Ulu sözcüğü Sümerce de benzer anlamlar taşımaktadır. Yakutlann inanışlarındaki en karışık yapılı motiflerden biridir. Bir görüşe göre, Ürüng Ay Toyon'un kardeşidir. Diğer bir görüşe göre ise kayıp ve bilinmez gök ruhlarının lideridir. G. Ergis, Ulu Toyon'un şamanların koruyucusu olduğunu belirtir. Kulakovski ise, çok eski zamanlardan beri "Ayıhı" olarak bilinen iyi ruhların başı olarak tanımlar. "Sür" olarak bilinen ruhu, ateşi ve şamanları insanlara gönderen odur. İstediğinde Abası ruhlarının kılığına bürünebilir. Gökyüzünün yedinci katında yaşayan Ulu Toyon, birçok Yakut boyunun şamanlarının da koruyucu ruhudur. Onun pek çok oğlu olduğu, bu oğlanların adlarının hayvan adlarına benzediği ve onların beyaz veya boz atlarla gökyüzünden yere indikleri söylenir. (Ul) kökünden türemiştir. Yüce, büyük, aşkın, görkemli demektir. Ululamak, saygıyla anmak demektir. Ayrıca ulumak sözcüğü de kurdun kutsallığı ile alakalıdır. Moğolcada Olon çokluk ve fazlalık bildirir. Tunguz dillerinde Ülen ise iyilik manası taşır. Supraspinatus Supraspinatus kası (Musculus supraspinatus), kürek kemiğindeki (scapula) fossa supraspinata'dan başlayarak, humerus'daki tuberculum majus'un en üst kısmına tutunur. Ellerin kafanın üstünde birleştirilmesi hareketi olan abdüksiyonu başlatır. Suprascapular sinir tarafından uyarılır. Yel Ana Yel Ana - Türk, Altay, Tatar ve Macar mitolojilerinde Rüzgâr Tanrıça. Cel (Çel, Şil, Cil) Ana da denir. Macarlar Szélanya (Yel Ana) adı da verirler. Moğol kültüründeki "Салхи Ээж" (Buryatça: "Һалхин Эхэ", Oyratça: "Салькн Эк", Altayca: "Салкын Эне", Tuvaca: "Салгын Ава") adlı varlıklar ile büyük benzerlikler gösterir. Bu sözcükler birebir "Yel Anası" anlamı taşır. Eskiden yaşamsal unsurlardan birisi sayılan havanın hareketli hali olan yel için algılanan canlılık içeriği daha sonra ruh, cin gibi kavramları da çağrıştırmaya başlamıştır. Macarlara göre dünyanın sonundaki büyük bir dağda bulunan bir mağarada yaşar ve bu mağaranın etrafında güçlü fırtnalar döner. Bu mağarayı koruyan Yel Ana kendisi güçlü bir kasırga olup eser. Divayev'in verdiği bilgiye göre Özbekler; ""Çal Mama! Çal Mama!"" yani Yel Ana diye bağırarak kendisinden güçlü rüzgârları dindirmesini isterler. "Yel/ Yil" sözcüğü, Türk boylarının birçoğunda rüzgâr anlamının yanında "kötü ruh, zarar verici varlık" anlamında kullanılır. Örneğin Hakas ve Teleğütlerde "Çil" şekliyle "kötü ruh"ları ifade eder. Bu anlayış, Anadolu'da olduğu gibi, Azerbaycan'da da insan organlarına yayılan ağrı ve sızıları anlatır. Bu ağrı, sızı ve hastalıkların, belli bir şeytanî güçten kaynaklandığı düşünülür. İnsan vücudunu saran kötü ruhlar, orada ağrı ve sızı meydana getirirler. (Yel/Yil/İl/Zel/Cel) kökünden türemiştir. Esinti anlamı vardır. Havanın yer değiştirmesi nedeniyle meydana gelen akım. Ruh, can, gizem gibi anlamlarla aynı kökten kaynaklanır. Rüzgâr, esinti demektir. 1974 Football League Cup Finali 1974 Football League Cup Finali, 14. Lig Kupası finalidir. Organizasyonda 92 takım finale ulaşmak için mücadele vermiştir. Final maçı 2 Mart 1974 tarihinde Wembley Stadyumu'nda oynandı ve iki Birinci Lig kulübü olan Manchester City ve Wolverhampton Wanderers takımları karşı karşıya geldi. Wolves Kenny Hibbitt ve John Richards ikilisinin attığı gollerle maçı 2-1 kazanarak 14. Lig Kupası'nın sahibi oldu. Wolves takımı 1960 FA Kupası'ndan sonra ilk defa büyük bir kupa kazanmış oluyordu. Åžavurma Şavurma, Arap ve Levant mutfağına özgü bir kebap türü. Koyun, keçi, tavuk, hindi ya da sığır etinin pişirildikten sonra lavaş içine sarılmasıyla hazırlanır. Bazı çeşitlerinde kesilen etler şişe takılarak bir gün kadar ızgarada pişirilir. Etin bir çeşit marinasyon işlemine tabi tutulması da gerekir. Sıcak ya da ısıtılmış pide, lavaş ya da dürüm içine sarılarak, tabule veya fettuş gibi salata çeşitleriyle birlikte tüketilir. Şavurmanın farklı özelliğini sağlayan ise şavurmaya özgü sostur. Bu sos da tahin, humus, turşu, şalgam, amba (mango turşusu) ve bol sarımsak ile hazırlanır. Şavurma Orta Doğu, Kafkaslar ve Avrupa'da tüketilen bir yiyecek türüdür. Yel Ata Yel Ata - Türk, Altay, Tatar ve Macar mitolojilerinde Rüzgâr Tanrısı. Cel (Çel, Şil, Cil) Ata da denir. Macarlar Szel Atya (Yel Ata) veya Szel Kraly (Yel Kralı) adı da verirler. Moğol kültüründeki "Салхи Эцэг" (Buryatça: "Һалхин Эсэгэ", Oyratça: "Салькн эцк", Altayca: "Салкын Ада", Tuvaca: "Салгын Ата") adlı varlıklar ile büyük benzerlikler gösterir. Bu sözcükler birebir "Yel Atası" anlamı taşır. Dünyadaki tüm fırtınaların, rüzgârların, kasırgaların, hortumların, tayfunların yöneticisi olan tanrıdır. Harman savurmak isteyen köylüler Yel Ata’yı yardıma çağırırlar. ""Yel Ata, gel atına saman götür..."" diye bağırırlar, o da atına saman götürebilmek için gelip harmanı savurur. O da samandan bir avuç alarak atına yem alarak götürürmüş. Atı rüzgâra dönüşür ve bir anda istediği yere ulaşır. Etrüsklerde Cel adlı bir yer altı Tanrısı vardır. Yel Ata’ya bağlı iyeler şunlardır. Anadolu'nun güneyindeki Türkmenlerin başlıca ziyaret yerlerinden olan "Yel Baba" türbesinin adı da "yel" sözcüğüyle ilgilidir. "Al" ile aynı kökten gelen "yel" sözcüğü, hem eski, hem de yeni Türkçede "cin, kötü ruh" anlamlarında kullanılmıştır. Türk, Altay, Moğol ve diğer Türk kökenli Orta Asya milletlerinde ve topluluklarında Rüzgâr Tanrısına şu isimler de verilir: (Yel/Yil/İl/Zel/Cel) kökünden türemiştir. Esinti anlamı vardır. Havanın yer değiştirmesi nedeniyle meydana gelen akım. Ruh, can, gizem gibi anlamlarla aynı kökten kaynaklanır. Rüzgâr, esinti demektir. Åžahin Bey Şahin Bey (d. 1877, Gaziantep - ö. 28 Mart 1920) Türk asker ve Kuvayı Milliye önderlerinden. Antep Savunması'nın önemli isimlerindendir. Asıl adı Mehmed Said olan Şahin Bey, 1877 yılında Antep'in Bostancı Mahallesi'nde doğmuş olup, babası Abdullah Efendi, annesi Ayyuş Hanım'dır. Küçük yaşta babası öldüğünden dayısı tarafından büyütülmüştür. 1899'da Yemen'e asker olarak giden Şahin Bey burada başçavuşluğa kadar yükseldi. 1911 yılında Trablusgarp Savaşı'na gönüllü olarak katıldı. Daha sonra Balkan Savaşları kapsamında Çatalca cephesinde görev aldı. I. Dünya Savaşı'nda önce Galiçya Cephesinde, 1917 yılında da Sina cephesinde görev aldı. Buradaki başarılarında ötürü Mülâzımı sâni rütbesi aldı. 1918 yılında İngiliz güçlerine esir düştü. 1919 yılı sonlarına kadar esir tutulduktan sonra Mondros Mütarekesi uyarınca serbest bırakıldı. Aynı yıl Harbiye Nezareti tarafından Birecik Askerlik Şubesi Başkanlığı görevine atandı. Daha sonra da bu görevine gitmeden Antep Heyet-i Merkeziyesi'ne başvurdu ve heyet tarafından Kilis-Antep yolu Kuvâ-yi Milliye komutanlığına getirildi. Şahin Bey, Kilis-Antep yolunun savunmasını üstlenerek Antep'in savunmasına katkı sağlamak için milis güçlerini organize ederek Antep Savunması kapsamında 1920 yılı başlarından itibaren Fransız güçlerine karşı mücadeleye başlamıştır. Şubat ve Mart ayı başlarında Fransızların Antep üzerine sevkıyatlarını durdurmuş ve bu güçleri geri çekilmeye zorlamayı başarmıştır. 24 Mart'ta kalabalık bir Fransız gücü Urfa'ya harekata geçmiş, ancak milis güçleri tarafından konvoyun ilerleyişi durdurulabilmiştir. Ancak Fransızların takviye birlikler ve ağır ateş gücü sonucu Şahin Bey ve diğer Türk birlikleri geri çekilmek zorunda kaldı. 28 Mart'ta kendi komutasındaki birliklerce tutulan Elmalı köprüsünde meydana gelen çarpışmada hayatını kaybetmiştir. Şahin Bey, 1902 yılında Zeynep isimli bir kadınla evlenmiştir. Hayri ve Mehmet Sait adında iki oğlu olmuştur. Asıl adı Mehmet Sait olmakla birlikte, Urya yolunda gösterdiği mücadeleden ötürü "Şahin Bey" lakabı takılmıştır. Antep Savunması’nda üstün yararlılıklar göstermesi nedeniyle Şahin Bey`in anısına Şahinbey ilçesine adı verilmiştir. Hayatını kaybettiği Elmalı köprüsü yakınlarında, Gaziantep-Kilis karayolunun 28. kilometresinde kendisi için anıt mezar yaptırılmıştır. Lucifer (Supernatural) Lucifer, Supernatural dizisi 4. Sezon 22. Bölüm(Lucifer Rising)'de cehennemdeki kafesinden çıkan, "şeytan" olarak bilinen, kıyameti getirmeyi ve insanlığın dünyadaki soyunu bitirmeyi amaçlayan melektir. Lucifer melekler içinde en küçük kardeş olmakla beraber tanrının ilk insanı yaratıp meleklere onu kendisinden daha fazla sevmelerini söylemesinden sonra buna itiraz etmiştir. Kardeşi Michael'ı da bu konuda ikna etmeye çalışmıştır ama Michael tanrının yanında durup onu cehennemde bir kafese hapsetmiştir. Lucifer, son mühürün Lilith'in ölmesi olduğunu bilmeden onu öldüren Sam Winchester tarafından kafesinden çıkar. Ruby'nin Lilith ile işbirliğinde bulunup Sam'i bu noktaya getirmeyi amaçladığı ortaya çıkar. Daha sonra Lucifer gerçek bedenine yakın bir beden bulur, ancak bu beden ona uzun süre dayanamacaktır, o yüzden gerçek bedenini ele geçirmek zorundadır. Gerçek bedeni ise Sam Winchester'dır. Bu sırada Michael da kendi gerçek bedenini, Dean Winchester'ı bulur, ancak ikisi de Sam ve Dean'in bedenine girebilmek için izine ihtiyaçları vardır. Eğer izin verirlerse Michael ve Lucifer savaşacak ve dünyanın büyük bir bölümü hasar görecektir, bu yüzden ikisi de izin vermez. Daha sonra başmeleklerden biri olan Gabriel'in söylemesiyle Sam Lucifer'e "Evet" der ve Lucifer ile beyninde mücadele edip Mahşerin 4 Atlısı'nın yüzüklerini kullanarak Lucifer'i kafesine geri döndürür. Fakat daha sonra Sam'in hafızasında yer edinen Lucifer, bir süre Sam'i psikolojik baskıya maruz bırakır. Sam ile Dean Bu işe kızacaktır ve ama kardeşler geri barışacaktır Svetlana Alliluyeva Svetlana Iosifovna Alliluyeva (Rusça: Светла́на Ио́сифовна Аллилу́ева, Gürcüce: სვეტლანა ალილუევა; d. 28 Şubat 1926, Moskova, Sovyetler Birliği – ö. 22 Kasım 2011, Richland Center, Wisconsin, ABD), Sovyet devlet başkanı Josef Stalin'in ve onun ikinci eşi Nadejda Alliluyeva'nın kızıdır. Soğuk Savaş yıllarında komünizmi reddetmiş, 1967 yılında uluslararası bir öfkeye neden olmuş ve CIA'in yardımıyla Amerika Birleşik Devletleri'ne göç ederek bu ülkenin vatandaşı olmuştur. Babası Stalin'i, "hayatını mahveden "ahlaki ve ruhani bir canavar"" olarak tanımlamıştır. Svetlana Alliluyeva, sonraları Lana Peters adını kullanmıştır. Alliluyeva üst düzey Sovyet yetkililerinin çoğunun çocukları gibi, bir dadı tarafından büyütülmüş ve sadece zaman zaman anne ve babasını görmüştür. Annesi Nadejda Alliluyeva, 9 Kasım 1932 tarihinde vefat etti. Nadejda Alliluyeva hakkında aslında intihar gibi çeşitli komplo teorileri vardır. Nikita Kruşçev'e göre Stalin evliliğinin daha sonraki bölümünde eşini çok suistimal ettiği belirtilmiştir. Anılarında, babası Stalin'in, bir partide sarhoşken ve bir öfke anında ağlayan eşinin saçlarından tutup onu dans pistine sürüklediğini söylemiştir. Ancak, o ve onun yakınları her zaman bunun bir yalan olduğunu söyledi. Svetlana Alliluyeva 16 yaşında iken, 40 yaşında bir Sovyet yönetmen olan Aleksei Kapler, kendisine aşık oldu. Babası bu durumu şiddetle reddedti. Daha sonra Kapler, Kuzey Kutup Dairesi yakınlarındaki Vorkuta sanayi kentine gönderilerek, on yıl sürgün cezasına çarptırıldı. Bir yıl sonra, 17 yaşında, Grigori Morozov adlı Moskova Üniversitesi'nde bir öğrenciden evlilik teklifi aldı. Babası istemeye istemeye çiftin evlenmesine izin verdi. Iosif adında bir oğlu 1945 yılında doğdu. Çift 1947 yılında boşanmış, ancak onlarca yıldır yakın arkadaş olarak kalmıştır. Alliluyeva ikinci evliliği Stalin'in sağ kolu olan Andrei Jdanov'un oğlu ve aynı zamanda Stalin'in yakın İştiraki Yuri Jdanov ile yapmıştır. Çift 1949 yılında evlendi. 1950 yılında, Alliluyeva, Yekaterina adında bir kız çocuğu doğurdu ama bu evlilik de kısa bir süre sonra sona erdi. 1970-1973'ten itibaren bir Amerikalı mimar olan William Wesley Peters ile evlendi ve Olga adında bir kızı oldu. 1953 yılında babasının ölümünden sonra, Moskova'da bir öğretim üyesi ve çevirmen olarak çalıştı. Edebiyat ve yazma tutkusu olmasına rağmen, onun eğitimi, babası tarafından çalışmak zorunda olduğu tarih ve siyasal düşünce konuları oldu. Stalin bu konularda okulu ona yasaklamıştır. Aynı zamanda Almanca, Fransızca ve İngilizce de dahil olmak üzere dört dili çocukluğundan beri çalışmış ve akıcı bir şekilde konuşabilmekteydi. 6 Mart 1967'de Alliluyeva Yeni Delhi'deki Amerika Birleşik Devletleri elçiliğinde o zamanki Büyükelçi Chester Bowles, ona siyasi sığınma hakkı ve Amerika Birleşik Devletleri'nde yeni bir hayat sundu. Alliluyeva bu teklifi kabul etti. Hindistan hükümeti, Sovyetler Birliği'nin tepkisinden korktuğu için, onu hemen İtalya'nın başkenti Roma'ya gönderdi. Nisan 1967 yılında New York'a gitti. Babasını, rejimi ve Sovyet hükümetini kınayan bir basın toplantısı düzenledi. Alliluyeva Princeton, New Jersey'ye taşındı. 1982 yılında İngiltere'ye Cambridge'a kızı ile taşındı. Alliluyeva 1984'te tekrar Sovyetler Birliği vatandaşı oldu ve kızı ile birlikte ülkesine döndü.Gürcistan'ın başkenti Tiflis'e yerleşti. Bu dönemde ABD'yi eleştirerek Soğuk Savaşın şiddetli döneminde kendisine vatandaşlık hakkı verilmesi karşılığında Komünizmi eleştirmesi söylendiğini belirtti. 1986 yılında, yakınları ile tartıştıktan sonra, Amerika Birleşik Devletleri'ne döndü. Alliluyeva ikamet ettiği Richland Center'da Wisconsin'de kolon kanserinden ortaya çıkan komplikasyonlar sonucu 22 Kasım 2011 tarihinde vefat etti. EFL Cup finalleri listesi EFL Cup, Futbol Federasyonu tarafından tek maçlı eliminasyon sistemi düzenlenen ve yalnızca Premier League ile English Football League'de mücadele eden takımların katılabildiği bir futbol turnuvasıdır. İlk olarak 1960-61 sezonunda, Football League Cup adıyla düzenlenmiş olup, FA Cup'ın ardından İngiltere'deki en prestijli ikinci kupa etkinliğidir. Organizasyona; 20'si Premier League, 72'si ise English Football League takımı olmak üzere toplam 92 takım katılmaktadır. Organizasyonun ilk altı sezonundaki final maçları, finalist takımların kendi stadyumunda birer maçtan olmak üzere iki ayaklı olarak oynanmıştır. Finalde karşılaştığı Rotherham United'a ilk maçta 2-0 yenilse de ikinci maçı 3-0 kazanarak rakibine toplamda 3-2'lik üstünlük sağlayan Aston Villa, organizasyondaki ilk şampiyonluğu kazanan takım olmuştur. Tek ayaklı olarak oynanan ilk final olan 1967 finalinde ise Queens Park Rangers, West Bromwich Albion'i 3-2 mağlup ederek şampiyonluğa ulaşmıştır. Bu maçtan itibaren finaller, yenileme ya da yeniden inşa çalışmaları olan yıllardaki istisnalar dışında Londra'daki Wembley Stadyumu'nda oynanmaya başlanmıştır. Liverpool, toplamda elde ettiği sekiz şampiyonlukla organizasyon tarihinin en başarılı takımı konumundadır. Bunun yanında 4 kez de ikinci olan takım, toplamda oynadığı 12 finalle bu alanda da birinci sırada bulunur. 1980-81 ile 1983-84 sezonları arasında kazandığı dört şampiyonlukla üst üste 4 kez şampiyon olarak en uzun şampiyonluk serisini de Liverpool gerçekleştirmiştir. 1977-78 ve 1978-79 sezonlarında şampiyon olan Nottingham Forest, 1988-89 ve 1989-90 ile 2008-09 ve 2009-10 sezonlarında şampiyon olan Manchester United ve 2017-18 ile 2018-19 sonlarında şampiyon olan Manchester City, üst üste şampiyonluklar elde eden diğer kulüplerdir. Öte yandan Arsenal, altı kez ile organizasyonda en çok ikincilik elde eden takımdır. 2020 finalinde Aston Villa'yı 2-1'lik skorla mağlup eden Manchester City, organizasyonun son şampiyonu konumundadır. Simula Simula, 1960'lı yıllarda Ole-Johan Dahl ve Kristen Nygaard tarafından Oslo'daki Norveç Bilgi İşlem Merkezi'nde geliştirilen Simula I ve Simula 67 adında iki programlama dilidir. Sözdizimsel olarak, ALGOL 60'ın oldukça sadık bir üst kümesidir. Simula 67 nesneleri, sınıfları, alt sınıfları, sanal fonksiyonları, eşyordamları ve kesikli olay simülasyonunu tanıtmış olup, çöp toplama özelliğine sahiptir. Simula, ilk nesne yönelimli programlama dili olarak kabul edilir. Adından da anlaşılacağı üzere, simülasyon yapmak için tasarlanmıştır ve bu alanın ihtiyaçları bugünkü birçok nesne yönelimli dilin özellikleri için çerçeve oluşturmuştur. Pacy-sur-Eure Pacy-sur-Eure, Fransa'da bir belediyedir. Fransa'nın kuzeybatısında Haute-Normandie bölgesinde yer alır. 2. Uluslararası İstanbul Sinema Günleri 2. Uluslararası İstanbul Sinema Günleri, İstanbul Kültür Sanat Vakfı (İKSV) tarafından düzenlenen 11. Uluslararası İstanbul Festivali kapsamında 20 Haziran - 15 Temmuz 1983 tarihleri arasında gerçekleştirilen film günleri. Media Control Charts Media Control Charts "Media Control GfK International" şirketi tarafından hazırlanan Almanya'nın resmi müzik listesi. Şirket 1959 yılında kurulmuştur ve Alman müzik endüstrisinde önemli bir rol oynamaktadır. Şirketin yayınladığı "Der Musikmarkt" dergisi ilk müzik listesini 1977 yılında hazırlamıştır. İlk yayınlandığında listede yalnızca 50 şarkı sıralanıyordu, 1980 ocağının sonlarına doğru ise bu sayı 75'e çıkartıldı. 1989'dan itibaren ise liste pek çok ülkede olduğu gibi 100 pozisyon olarak belirlendi ve listenin adı "Media Control Top 100" oldu. Günümüzde ise listenin adı Top-100 singles'dır. Bu liste dışında şirket, farklı yıllarda, farklı isimlerle pek çok liste yayınlamıştır. Günümüzde Media Control tarafından her hafta hazırlanan listeler şu şekildedir: Mavi Sürgün (film) Mavi Sürgün, yönetmenliğini Erden Kıral'ın yapıtğı, 1993 yapımı Türk filmi. Halikarnas Balıkçısı'nın aynı adlı otobiyografik eserinden uyarlanan film, 66. Akademi Ödülleri'nde Türkiye'nin yabancı dilde en iyi film dalında Oscar aday adayı olarak seçilmiştir. Film, Cevat Şakir'in sürgün edildiği Bodrum'daki ilk yıllarını anlatmaktadır. Atletizmde Olimpiyat rekorlarÄ± listesi Atletizm Olimpiyat rekorları listesi, 1896'dan beri her dört yılda bir düzenlenen Yaz Olimpiyat Oyunları'ndaki atletizm etkinliklerinde kaydedilen Olimpiyat rekorlarını içerir. Her branşta elde edilen rekor kayıtları Uluslararası Olimpiyat Komitesi (IOC) tarafından yapılmaktadır. Oyunlarda yer alan atletizm yarışmaları; pist yarışmaları (koşular), saha yarışmaları (atmalar ve atlamalar), yol yarışmaları (yürüyüş ve maraton) ve kombine yarışmalar (heptatlon ve dekatlon) olmak üzere dört gruba ayrılır. Oyunlar boyunca kadınlar 23 dalda, erkekler ise 24 dalda yarışmaktadır. Bu dalların 21'i aynıyken, erkekler ekstra olarak 50 km yürüyüş dalında mücadele etmektedir. Ayrıca kadınlar heptatlona karşılık erkekler dekatlonda, kadınlar 100 metre engelliye karşılık erkekler 110 metre engellide boy göstermektedir. Kırılan bazı Olimpiyat rekorları daha sonra IOC tarafından iptal edildi. 1988'de, Kanadalı sprinter Ben Johnson 100 metrede olimpiyat ve dünya rekoru kırmış ama performans artırıcı anabolik steroid madde kullandığı anlaşılınca diskalifiye olmuştu. Rekoru kayıtlardan çıkarılan sporcunun altın madalyası Amerikalı Carl Lewis'e verildi. Benzer şekilde Macar atlet Róbert Fazekas, 2004'teki etkinliklerde erkekler disk atmada Olimpiyat rekoruna imza atmış ancak yarış sonrası "anti-doping kurallarını ihlal ettiği" açıklanarak altın madalyası ve rekoru geri alınmıştı. En uzun süredir kırılamayan Olimpiyat rekoru, Bob Beamon'un 1968 Yaz Olimpiyatları'nda erkekler uzun atlamada yaptığı derecedir. Atletin 8,90'lik atlayışı, o zamanki dünya rekorunu 55 cm'yle geride bırakmış ve Beamon'un vatandaşı Mike Powell'ın Tokyo'da düzenlenen 1991 Dünya Atletizm Şampiyonası'ndaki atlayışına kadar, 23 yıl boyunca kırılamamıştı. Son yapılan 2016 Yaz Olimpiyatları'nda erkeklerde dört, kadınlarda ise üç Olimpiyat rekoru kırıldı; erkeklerde bir rekor ise egale edildi. "♦ Aynı zamanda mevcut dünya rekoru olan dereceleri gösterir. Tüm veriler 2016 Yaz Olimpiyatları sonu itibarıyla geçerlidir." "♦ Aynı zamanda mevcut dünya rekoru olan dereceleri gösterir. Tüm veriler 2016 Yaz Olimpiyatları sonu itibarıyla geçerlidir." Muvatta Muvatta, dört mezhep ekolları imamlarından biri olan alim İmam Malik bin Enes'in, M.S. sekizinci asırda ahkam hadis-i şeriflerini topladığı hadis kitabıdır. Kitabın günümüze ulaşan dokuz farklı nüshası mevcuttur. Bunlardan en meşhurları Yahya bin Yahya el-Leysî nüshası - ki mutlak olarak 'Muvatta' denildiğinde bu nüsha akla gelir - ve Muhammed bin Hasan eş-Şeybanî nüshasıdır. Giuseppe Tartini Giuseppe Tartini (Piran, Istriya ("o zamanda Venedik Cumhuriyeti, bugün Slovenya") 8 Nisan 1692 - 26 Şubat 1770) İtalyan besteci ve kemancı. Barok dönem müzisyenlerindendir. "Şeytan Trilleri" önemli eserlerinden bir tanesidir. 1976 Football League Cup Finali 1976 Football League Cup Finali, 28 Şubat 1976 tarihinde Wembley Stadyumu'nda Manchester City ve Newcastle United takımları arasında oynanan Lig Kupası'nın 16. final maçıdır. Bu maç Wembley'de oynanan onuncu Football League Cup finali oldu. City takımı üçüncü kez oynadığı final maçını 2-1 kazanarak ikinci defa kupayı müzesine götürdü. Dennis Tueart'ın bu maçta attığı röveşata golü meşhurdur. TCG Pirireis (S-343) (1980) TCG "Pirireis" (S-343) , (İlk adı USS "Tang" (SS-563)) Tang sınıfı bir denizaltıdır. Tang, Latince ""Acanthurus achilles"" isimli balığın İngilizce adıdır. Tang, Portsmouth Donanma Tersanesi tarafından 18 Nisan 1949 tarihinde inşa edilmiştir. İnşa sürecinde Richard H. O'Kane'in eşi tarafından sponsorluk yapılmıştır. Amerika Birleşik Devletleri Donanması tarafından Vietnam Savaşı'ndaki başarıları sebebiyle 4 hizmet madalyası kazanmıştır. Türk Deniz Kuvvetleri tarafından TCG Pirireis (S-343) olarak yeniden adlandırılmıştır. Adını Türk denizci Piri Reis'ten almıştır. Türk Donanması'nda 08.02.1980-13.08.2004 tarihleri arasında hizmet vermiştir. İzmir'deki İnciraltı Deniz Müzesi'nde sergilenmektedir. TCG Pirireis (S-343), 87 metre uzunluğundadır. Personel kapasitesi 87 kişidir. Hızı yüzeyde 30.2 km/saat, sualtında 32.2 km/saattir. Uzay yolculuğu Uzay yolculuğu, Dünya'dan atmosfer dışına veya dış uzayda gerçekleştirilen yolculuk. Uzay yolculukları, insanlı veya insansız uzay araçları ile bilimsel, askerî veya ticarî amaçlarla gerçekleştirilir. Uzay yolculukları genellikle uzay aracını taşıyan roketlerin yeryüzünde ateşlenmesi ile başlar. Yerçekimini yenen taşıt, atmosfer dışına çıkar. Bazı uzay araçları Dünya'ya geri dönecek şekilde tasarlanmışlardır. Bir kısmı ise süresiz olarak uzaya gönderilirler.