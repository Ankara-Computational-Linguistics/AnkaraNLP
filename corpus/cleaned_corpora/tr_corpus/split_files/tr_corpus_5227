Karak Kalesi'ne, hapse gönderildiler. Fakat bu hücuma Sultan'ın kölesi katılması ve hücumun uygulanışı öyle yapılmıştı ki Emir Salar ve Emir Baybars bu komplonun Sultan'ın kendisi tarafından hazırladığından şüphe etmeye başlamışlardı. Moğolların Memluklular karşısında mağlup oldukları Suriye'deki İkinci Humuş Muharebesi'nden 20 yıl sonra , 1299'da İlhanlı hani Gazan Han Memluklu-İlhanlı sınırı olan Fırat Nehrini 60.000 kişilik bir Moğol ordusu ve ve 40.000 kişilik destekçi Hristiyan Gücü ve Ermeni ordusuyla geçip Halep'i eline geçirdi. Sonra güneye yönelen bu istilacı ordu Humuş'un hemen kuzeyinde bulunan Vadi El Hazandar'da Sultan Nasır'ın komutası altında buluna 20-30 bin kişilik Memluklu ordusu ile karşılaştılar. 22 Aralık 1299 günü sabah erkenden iki ordu yaklaşık 15 km uzunlukta olan cephede yakın çatışmaya girişti. Memluklu ordusu ertesi güne kadar saflarını koruduysa da 23 Aralık günü Gazan Han galip geldiği belli oldu. Sultan Nasır'ın zayiatı nispeten daha küçüktü (yaklaşık bin Memluklu ölüye karşı yaklaşık 14 bin Moğol ölü). Fakat Memluklu ordusu İlhanlıların yakın kovalaması ile Humuş'a çekilmek zorunda kaldı. Sultan Nasır Mısır'a kaçtı. Moğollar Humuş'u ellerine geçirdiler. Şam halkı da endişeye başladı ve ileri gelenler Mısır'a kaçtılar. İlerleyen Moğol askerleri Şam'ın varoşlarına gelip oraları yağmalamaya başlamışlardı. Şam'da kalanlar Gazan Han'a başlarında Şam Kadısı Bedreddin Muhammed olarak bir elçi heyetin göndererek eğer şehirde kalan halkı öldürmemeye söz verirse şehri ona teslim edeceklerini söylediler. Gazan Han'da bu şartı kabul etti. Böylece iç kale hariç Şam Moğol komutanı Kübcuc'a teslim oldu ve Şam Emevi Camii'nde ve diğer camilerde "Sultan-ı azam el-İslam ve el-Müslimin Muzafer el-dünya ve el-din" lakabla Mahmud Gazan Han adına Cuma hutbeleri okundu. Sultan Nasır Muhammed'in Suriye'de Gazan Han'a yenilen ordusunun artıkları çok dağınık bir şeklide Mısır'a gelmeye başladılar. Suriye'de bulunan tahttan indirilmiş eski Sultan Kitboğa da Mısır'a geldi. Kahire Suriye'den kaçıp gelen gayet çok sayıda muhacirlerle doldu taştı Sultan Nasır Muhammed ve Memluklu emirler Suriye üzerine bir diğer sefer yapmak için hazırlıklara başladılar. Tüm Mısır'dan paralara, silahlara ve atlara toplanmaya başlandı. Sultan Kutuz döneminde çıkartılan ve Moğollara karşı direnmeyi sağlamak için hazırlanmış olan müftü fetvası bu sırada da geçerli olarak kullanılmaya başladı. Bu fetva bir kanun çıkartılmadan her Mısırlı'nın mutlaka yeni kurulan orduyu kurmak için 1 Dinar ödemesini öngörmekte idi. Fakat bu gereken fonları toplamaya yeterli olmadı. Halk bu fetvanın geçerli olmadığını iddia etmekteydiler. Bu tedbirin aleyhtarları Sultan Kutuz'un bu fetva çıkmadan önce Kölemen Emirlerden servetlerine ve sahibi oldukları gayrimenkullerin değerine göre böyle bir vergi toplamış olmasıydı. Bunun üzerine herkesten gönüllü olarak para toplanmaya başlandı. Tam bu sırada Mısır'a Gazan Han'ın ordusuyla Suriye, Lübnan ve Filistin'i bıraktığı ve bu yörelerde hükûmet idaresini sağlamak için 2 tane Moğol komutanını vali olarak tayin ettiği haberi geldi. Sultan MNaşır Muhammaed bu iki Moğol valiye mektuplara göndererek Kendine biat etmelerini; Memluklu devleti valileri olarak idareye devam etmelerini teklif etti ve bu teklifler kabul edildi. Eski Sultan Ketboğa Hama valisi olarak tayin edildi. Emir Salar ve Emir Baybars Çeşnigar Memluk orduları başında geride kalan Moğol ordusu artıklarını temizlemek ve tümüyle elemine etmek için buralarda gönderildi. Sultan Nasır Muhammed'in yenilip Mısır'a çekilişi sırasında korunaklı dağlarda yaşayan Dürzîler kaçan Mısırlı askerlere ve Suriye'den Mısır'a kaçmaya çalışan mültecilere hücumlarda bulunarak onların silah ve mallarını ele geçirmişlerdi. Dürzüler'den bu talan malları geri alınmaya çalışıldı. Geride bırakılan iki Moğol valisi Mısır'a giderek Sultan Nasır Muhammed'e şahsen biat ettiler. Her yerde camilerde Cuma hutbeleri Sultan Nasır Muhammed adına okundu. Böylece Moğollarca işgal edilmiş olan Suriye, Lübnan ve Filistin tekrar Memluklu ülkesi oldu. Sultan Nasır Muhammed ikinci dönem Sultanlığı döneminde sadece Gazan Han'ın hücumları ile uğraşmakla yetinmedi. Kahire'de softalar dinsel maksatlı isyan çıkardılar ve Yukarı Mısır'da halk ayaklanmaları çıktı. Bu isyanlar ve ayaklanmalar Sultan'ın ordusu tarafından çok şiddetle bastırıldı.. Gazan Han'a destek sağlamış Lübnan ve Suriye'de yerleşmiş olan güney Ermenilere karşı da 1301'de Memluklu Emirleri bir sıra akınlar yapıp bu arazileri talan ettiler. 1302'de Müslüman deniz taşımasına korsan hücumlarına üs olan Haçlılar elindeki Arvad adası da Memluklu emirlerinin hücumuna uğradı ve talan edildi.. 1303'de Gazan Han'ın ordusu tekrar Fırat Nehri'ni geçerek Suriye'ye hücuma geçti. Suriyeliler Halep ve Hama şehirlerinden Şam'a doğru kaçmaya başladılar. Emir Baybars Çeşnigar komutasında bir Memluklu ordusu Şam'a geldi. Şam halkı da kaçmak istemekteydi. Fakat eğer şehirden kaçarlarsa geride bıraktıkları evleri ve eşyalarının yağma edileceği ve kaçma yolunda öldürülebilecekleri ikazları verilince birçoğu bundan vazgeçti..Gazan Han'a bağlı ordu birliği Suriye'deki Türkmen köylerine hücum edilip kadın ve çocukları esir alamaya başladılar. Fakat Memluklu emirleri komutasındaki bir birlik 6.000 kadar Türkmen'i bu Moğol birliklerinin elinden kurtardı ve bu birlikleri yenip imhs etti. 20 Nisan 1303'de Sultan Nasır Muhammed beraberinde Mısır'da Kahire'ye yerleşmiş olan Abbasi halifesi Müstakfi Billah (Süleyman bin Ahmed bin Ali) ile Mısır'dan Suriye'ye gelip acele Şam'a yetişti. Bunları karşılama sırasında Memluklu Emirleri, Gazan Han'ın yardımcısı olan Kutluk Şah komutası altında olan 50.000 kişilik bir Moğol ordusunun şehre yaklaştığı haberini aldılar. Memluklu Sultanı ve Emirleri bu Moğol ordusunu Şam'ın hemen güneyinde bulunan "Sahkab" veya "Kisve" mevkinde karşılamaya karar verdiler. Başlarında Sultan ve Halife bulunan Memluklu ordusuna Şam'dan birçok gönüllü katıldı ve bunlar arasında kadınlar bile bulunmaktaydı. Memluklu ve Moğol orduları arasında 20-23 Nisan 1303'de "Sahkab" veya "Kisve" mevkinde yapılan savaşa Merc-i Saffar Savaşı adı verilmektedir. Savaş 20 Nisan 1303'de başladı. Moğol ordusu bir nehir kenarında mevki almıştı. Moğol komutanı Kutluk Şah 10.000 kişilik sol cenah birlikleri ile Memluklu ordusunun sağ kanadına hücuma geçti. Emir Salar ve Emir Baybars Çeşnigar komutasında olan Memluklu ordusunun orta kanadı ve sol kanadı hücum eden Moğollara karşı sağa doğru yürüdüler. Moğol hücumu Memluklu sağ kanadını geri itmeye başladı ve birçok Memluklu asker savaşın kaybolduğunu sandılar. Fakat Memluklu sol kanadı direnişine devam etti ve merkezi Moğol hücumuna karşı koydu. Kutluk Şah ordusunun ilerleyişini gözetlemek için yakında bir tepeye çıkmıştı. Buradan ordusuna emirler göndermekteyken Memluklu ordu birlikleri tepe kuşatıldı. Moğol komutanı Kutluk Şah Memluklu ordusunun bu direnişine ve tepeyi kuşatmasına inanmayıp yanında esir olan bulunan Memluklu emirine bu orduya kimin komuta ettiğini sordu. Memlukluların şahsen Sultan Nasır Muhammed tarafından komuta edildiği öğrenince şaşırıp kaldı; çünkü Moğollar Sultan'ın Şam'a geldiği haberini almamışlardı. Moğollar tepeyi savunmak için büyük zayiat vermek zorunda kaldılar. Akşam olunca Kutluk Şah karanlıktan faydalanarak tepeden ayrılabildi. Ertesi sabah Kutluk Şah tekrar dönüp ordusunun başına geçti. Memluklu ordusu saflarını araladı ve Moğol birlikleri sabah erkenden hücum geçtiler. Hücum yönleri Vadi Aram nehrine doğru idi ve su ihtiyaçlarını karşılamak için yaptıkları bu hücuma Memluk ordusu karşı durmadı. Fakat Moğol ordusu aralanan Memluklu safları arasında geçip nehir kenarına gelip şu içmeye koyulunca Memluklu ordusu birden hücuma geçti. Öğleye kadar süren çarpışmalarda Moğol ordusuna büyük zayiat verdirerek mağlup etti. O akşam Moğol ordusunun büyük kısmı imha edilmişti ve çok küçük bir kısmı kurtulabilmişti. Moğolların büyük hezimetiyle bu savaş sona ermişti. Hayatını kurtaran Moğol Komutanı Kutluk Şah geri dönüp Gazan Han'a Moğol mağlubiyeti haberini verdiğinde Gazan Han'ın kızgınlığından burnunun şiddetle kanadığı bildirilir. Memluklu Sultanı Nasır Muhammed Kahire'ye döndü ve onu halk Kahire Kalesi Bab-ı Nasır (Galibiyet Kapısı) önünde büyük alayla ve şenlikle karşıladı. 1304'te Kilikya Ermenilerinin merkezi olan Sis (günümüzde Kozan) Memluklu akınına hedef oldu. Aynı yıl Sultan Nasır Muhammed ismi iyi bir asker olarak tanınmış olan Bedreddin Albaba adlı bir komutan liderliğinde bir grup Moğol'u Kahire'de karşıladı. Yine aynı yıl 1291'de Akka'nın Memluklulara tarafından ele geçirilmesinden sonra sökülüp Kahire'ye getirilmiş olan Haçlı Akka Katedrali'nin büyük kapısı Kahire'deki Nasıriye Medresesi'ne kapı olarak monte edildi. 1304'te kardeşi Sultan Halil'in karısı olup onun ölmesi ile Arap geleneklerine uygun olarak Sultan Nasır Muhammed'le evlenen "Ordkin el-Eşrefiye Hatun"'un Sultan'dan bir erkek çocuğu oldu ve Ali adı verildi. Ali 1301'da öldü ve Sultan Nasır Muhammed onun annesinde 1317'de boşandı . 1309'da Sultan Nasır Muhammed devamlı olarak Emir Seyfeddin Salar ve Emir Baybars Çeşnigar'ın şahsi etkileri altında hükûmet yapmaktan usanmıştı ve sırf şahsi iradesine dayanan bir devlet idaresi kurmak istemekteydi. O yıl hac farzını yerine getirmek için Hicaz'a gitmeyi kararlaştırdığını ilan etti. Bundan hemen önce Emir Salar ile Emir Baybars Çeşnigar'ı tutuklattırmak istemişti ama bunda başarı kazanamamıştı. Emir Seyfeddin Salar ve Emir Baybars Çeşnigar kendisine refakat etmeyi kabul ettiler. Fakat hac seferinde iken şimdi Ürdün'de bulunan Karak kalesine gelindiği zaman genç Sultan Nasır Muhammed kendi isteğiyle Memluk tahtından feragat ettiğini ve Karak Kalesine inzivaya çekileceğini açıkladı. 1309'da Kahire'ye dönen iki emir, yandaşları emirler ile görüştükten sonra Baybars Çeşnigar'ın "Malik Muzaffer Rukneddin Baybars Çeşnigar Mansuri" adı ile Memluk Devleti sultanı olmasına karar verdiler. Sultan Baybars Çeşnigar'ın bu sultanlık dönemi 10 ay 24 gün sürdü. 1309'da Nasır Muhammed'in Karak kalesine çekilip tahttan feragat etmesi kabul olunup II. Baybars Memluklu sultanı ilan edilmekle beraber, Nasır Muhammed sultanlıktan vazgeçmiş değildi. Karak Kalesine çekilmekle Emir Seyfeddin Salar ve Emir Baybars Çeşnigar'ın etkilerinden kurtuldu ve onlara karşı olarak Memluklu kölemen emirleri arasında bir ittifak kurmaya başladı. Ülkede yayılmış olan önemli Memluk Emirleri ile mektuplaşmaya başladı ve neden Emir Seyfeddin Salar ve Emir Baybars Çeşnigar etkisi altında hüküm süremeyeceğini onlara anlatıp onlardan bu etkilerden uzak sadece kendi siyasi iradesine dayanan iktidara haiz bir Sultan olabilmesi için onlardan kendine destek sağlamalarını istedi. Özellikle Suriye ve Filistin'de bulunan Memluklu emirler, özellikle Humus ve Halep şehri valileri, açıktan Sultan Nasır Muhammed taraftarı olduklarını ilan ettiler. Diğer taraftan II. Baybars'ın idaresinde olan Memluklu ülkesi idaresinde içişleri ve dışişleri konularında büyük iktisadî ve politik sorunlar ortaya çıkmıştı. İçişleri olarak Kahire'de bir açlık alıp yürümüştü ve fakir Kahire halkı aç oldukları için devamlı Kahire sokaklarında açlığı protesto edip karışıklıklar çıkarmaya başladılar. Dışişlerinde ise İlhanlı-Moğollar karadan ve Moğollara müttefik olan Haçlılar denizden Memluklu devletini devamlı tehdit altında tutmakdaydılar. Bu da yetmezmiş gibi Sultan II. Baybars'a destek sağlayıp tahta geçmesini sağlayan atabek Seyfeddin Salar da taraf değiştirip Nasır Muhammed'in geri getirilmesini savunmaya başladı. Bu gelişmelere karşı koymaya imkânı bulunmayan Sultan Baybars Çeşnigar 1309'da Kahire'de ortaya çıkan büyük bir halk karışıklığında isyancı halkın kendini öldüreceklerinden korkarak kendi kölemenleri ile birlikte Kahire'den kaçtı ve Memluklu Sultanlığı tahtından feragat etti 24 yaşında olan Nasır Muhammed 1309 sonlarında üçüncü defa Memluklu Sultan'ı olarak tahta geçirildi. Karak'tan açlık ve aşayisizlik içinde bulunan Kahire'ye döndü. Sultan Nasır Muhammed ilk iki kez Sultanlık döneminde devletin idaresi kendi elinde ve iradesi altında değildi. Birinci kez sultanlığında Emir Kitboğa ve Emir El Sucai'nin; ikinci kez sultanlığında Emir Seyfeddin Salar ve Emir Baybars Çeşnigar'ın gerçek iktidarları altında hükûmet etmişti. Üçüncü kez Sultanlığı döneminde ise hiçbir emirin kendi iktidarını paylaşmasını kabul etmemeye kararlı idi. Önce Emir Baybars Çeşnigar kaçmış olduğu Gazze'de yakalanıp Kahire'ye Sultan huzuruna getirildi. Sultan tarafından sorgulandıktan sonra idama mahkûm edilip öldürüldü. Emir Baybars Çeşnigar'ın Sultan Nasır Muhammed önüne zincirler altında getirildiği zaman; Sultan'ın çocuk hükümdar iken emirin kendine yaptığı kötülükleri ona hatırlattığı ve bunlar arasında tatlısını bademli olarak yemesine engel olduğunu ve kızartılmiş kaz eti yemekten men edildiğine işaret ettiği bildirilmektedir.. Emir Seyfeddin Salar'ın atabeğlikten istifasını sağladı ve bir yılı geçmeden onu tutuklattı. Emir Salar hapiste iken öldü. Emir Salar ve eski sultan Baybars'ın tüm taşınır mal, eşya ve gayrimenkul emlakları devletçe müsadere olundu. Yeni Atabeg olarak Emir Baktmar Jukondar getirildi. Ama 1310'da Atabeg Emir Baktmar ile Emir Bihtaş Sultan Nasır Muhammed aleyhinde bir komplo hazırlayarak onu tahttan indirerek yerine Sultan Kalavun'un torunu (Kalavun'un oğlu Salih Ali'nin oğlu) olan Emir Musa'yı Sultan yapmayı planladıkları ve Emir Musa'nın bunu kabul ettiği diğer bir emirin bu komployu Sultan'a ifşa etmesi nedeni ile öğrenildi. Emir Bihtaş ve Emir Musa hemen tutuklandılar. Atabeg Emir Bakhmat ise bir yıl sonra Sultan'ı tahttan indirip yerine kendinin geçmesi için bir komplo hazırlamakla itham edilip tutuklandı. Yeni Atabeg olarak Baybars Davadar atandı. Kölemen emirlerinin davranışlarını ve onların yanıltıcı ve yıkıcı faaliyetlerini çok iyi bildiği için, Sultan olduğu müddetçe Sultan Nasır Muhammed önemli Memluklu emirlerinin her hareketlerine ve faaliyetlerine karşı her zaman gayet şüpheli davranmaya ve bunların en ufak ayrıntıları ile göz önünde bulundurmaya gayret sarf etti. 1338'de hiç siyasi gücü olmayan Mısır'daki Abbâsî Hâlifesini bile "Kuş"'a sürgüne gönderdi. Yavaş yavas ama sistematik olarak Nasır Muhammed devlet idaresi içindeki Sultan'ın gücünü artırdı ve geçmişte kendine karşı durup fena davranan emirlere ve Mısır'a döndükten sonra kendine karşı komplolar kurmaya yeltenen emirlerden intikamını aldı. Bunun için devlet içinde bulunan geleneksel bazı resmi görevleri ortadan kaldırdı. Devlet içinde rüşvet yeyip uygunsuz işler yapan devlet memurlarını yakalatıp servetlerini müsadere ettirdi. Sultana özel idari hizmetler için imtiyazlı Uyrat Moğol asıllıların bu imtiyazlarını geri aldı ve onları devlet işlerinden uzaklaştırdı. Alışılan vergiler dışında devlet memurlarının halka uyguladığı olağanüstü vergileri ve ("mikus" adı verilen) olağandışı resimleri yasakladı. Bu olağandışı vergiler alelade kişiler tarafından bu vergi resimleri salan vergi memurlarına verilmekte idi; ama bu tip vergilerin hasılatı merkezi devlet hazinesine değil de bu memurların ve bu memurların idarecisi olan emirlerin cepleri ve kasalarına gitmekte idi. Memluklu devletinde halkın idarecilerden ve emirlerden şikayetlerini bildirebilmesi için "Mahkamat-ı Mezalım (Zalimlik Mahkemesi)" adlı hukuk mercii bulunmakta idi ve bunun resmen başkanı Sultan idi. Daha önceki (ve sonraki) bazı sultanların aksine olarak, Nasır Muhammed her Pazartesi sarayında bu mahkeme başkanı olarak alelade halkın şikayetlerini dinlemeyi zorunlu bir devlet işi olarak kabul etmişti. Nasır Muhammed bu mahkemden ayrı olarak "Dar-el-Adl (Adalet Odası)" adlı bir mahkeme daha kurdu ve bunun başına rüşvet yemeyen ve doğru ve dürüst idaresi ile ün yapan Emir bin el-Vezir'i getirdi. Nasır Muhammed eyalet ve şehir valilerinin Kahire merkezinden izin almadan sanıklara ağır işkence yapmalarını ve tutukluları öldürmelerini yasakladı. Kahire kalesi civarında bulunan ve çok sert ve azap verici mapuslık şartları uygulayan ve bu şekilde halk arasında Kahire'nin ismi çıkan merkezi zindanlarını kapattırdı. 1314'te Sultan Yardımcısı görevini ortadan kaldırdı. 1315'te Mısır'da arazi kullanışı hakkında genel bir arazi kullanma sayımı yapıldı. Bu arazi sayımı arazi sahiplerinin ve toprak üzerinde malikanelik hakları olanların merkezi devletçe vergilendirmesine baz yapıldı. Nasır Muhammed'in üçüncü sultanlık döneminde Mısır Memlukluları Haçlılar ve Moğollar gibi dış tehditlerden uzak kaldılar. Buna neden bu düşmanların devamlı olarak kendi aralarında iç çatışmalarla uğraşmaları idi ve bu nedenle Memluklularla çatışmaya zaman bulamamışlardı. Buna bazı fazla önemli olmayan istisnalar oldu. İlhanlılar Sultanı Olcaytu 1312-1313 döneminde İlhanlı-Memluklu devlet sınırları yakınında bulunan Memluklu sınır kalelerine hücumlarda bulundu; fakat o dönem yazlarındaki bunaltıcı sıcaklar Moğolların bu kuşatmaları yarıda bırakıp ayrılmalarına neden oldu. Nasır Muhammed'in Suriye valisi olan Tunguz Malatya kalesine hücum etti ve kaleyi kuşattı ise de sonuç alamadı. Memluklu sınır birlikleri Kilikya Ermeni Devleti merkezi olan Sis (günümüzde Kozan)'ye ve civarındaki kasabalara akınlar yaptılar. Mısır içinde ise en önemli çatışmalar genellikle Yukarı Mısır'da bulunan, hiçbir zaman sulh hukuk bilmeyen göçebe Bedevi Arap kabilelerinin ortaya çıkardıkları karışıklıklar ve onlara karşı merkezi devletin uyguladığı misilleme tedbirleri şeklinde oldu. Fakat Şubat 1321'de Mısır'da yerleşik Müslüman halk ve önemli bir azınlık olan Hristiyan halk arasında ciddi karışıklıklar ortaya çıktı. Önce hemen hemen aynı zamanda Mısır'ın birçok yanında bulunan Hristiyanlara ait kiliselerde yangınlar çıktı. Sonra Kahire'de bulunan Müslüman cami ve yapılarında yangınlar görüldü. Camilere ve Müslüman yapıları yakmaya başladıkları sıralarda bazı Hristiyanlar suçüstü yakalanıp tutuklandılar. Nasır Muhammed'in üçüncü sultanlık döneminde Mısır'ın ekonomisinde devamlı bir refah hüküm sürmekte idi. Fakat birkaç mali sorunlar da ortaya çıkmıştı. Ekonomide dolaşan kıymetli metal sikkelerin düşük ağırlıkta ve hatta düşük ayarda olduğu şikayetleri ortaya çıkmıştı. Bunun bir panik çıkartmasını önlemek için Nasır Muhammed döneminde birkaç bin yeni altın sikke bastırıldı ve eski düşük ayarda ve ağırlıkta olduğu iddia edilen sikkeler tedavülden kaldırıldı. Nasır Muhammed'in üçüncü sultanlık döneminde Mısır'ın bölge içindeki politik gücü daha da artmıştı. Buna gösterge olarak Mısır'dan destek ve dostluklarını teyit etmek isteyen yabancı devletlerden birçok elçi çok güzel hediyelerle Kahire'yi ziyaret etmişlerdi. Bunlar arasında en önemlileri Papa XXİİ. İoannes'in elçisi ve Fransa Kralı VI. Filip'in elçi ziyaretleri dikkat çekmektedir. Papa XIII. İoannes'in elçisi Kahire'ye Haziran 1327'de geldi. Bu elçi Eyyubiler devleti Sultan Salih döneminde beri Papalık Devleti'nin Mısır'a gönderdiği ilk elçi idi. Bu elçi Papa'dan bir mektup getirmişti ve bu mektupta Papa Muhammed Nasır'dan hükmü altında bulunan Hristiyanlara karşı iyi davranmasını; Hristiyanlar tarafından kutsal sayılan bina ve arazilerin korunmasını ve Çukurova Ermeniler merkezi Sis'e Memluklu hücumlarının kesilmesini istemekteydi. Fransa Kralı VI. Filip'in elçisi yanında 120 kişiden oluşan maiyeti ile Şubat 1330'da Kahire'ye vardı. Fransa kralı bu elçi ile Memlukluların Kudüs'ü ve Filistin ve Lübnan kıyılarını Frank Haçlılara vermesi istenmekteydi. Nasır Muhammed hem elçilere hem de Fransa kralına hakarette bulundu ve elçilere biran evvel Mısır'dan ayrılmaları emrini verdi. Ölümünde Sultan Nasır Muhammed'in 14 erkek ve 11 kız çocuğu yaşamaktaydı. Cenaze töreni ölümünden hemen sonra yapıldığı için bu büyük yakın aile mensuplarının bazıları daha önce yaptırdığı türbesine gömülme törenine yetişememişlerdir. Bu kadar büyük sayıda varisinin bulunması, varisleri ile diğer Memluklu emirleri arasında uzun yıllar süren sultanlığa geçme çekişmelerine yol açmıştır. Sultan Nasır Muhammed'in en büyük oğlu babasından önce ölmüştü. Sultan Nasır Muhammed ikinci oğlunu bir devlet başkanlığı yapabilecek tıynette görmediği için ve onun gayri-ciddi ve uygunsuz gördüğü için varisliğinden elemine etmiştir. Üçüncü oğlu olan Seyfüddin Ebu Bekir kendini takip eden oğullarından ilk Memluklu Sultanı olanıdır. Bundan sonraki 21 yıl içinde (yani 1341 ile 1361 arasında) Sultan Nasır Muhammed'in 8 oğlu birbirini takip eden sultanlar olmuştur. Bundan başka 1363 ile 1382 arasında 4 torunu da birbirini takip ederek sultanlık yapmıştırlar. Fakat görülmektedir ki bu oğul ve torun sultanların hükümdarlık dönemleri nispeten kısa olmuştur ve Memluklu devleti için bu uzun dönem bir istikrarsızlık dönemi olarak görülebilmektedir . Bu oğul ve torunlarından en uzun dönem Memluk Sultanlığı yapan, tahta iki kez geçip, toplam 3 yıldan biraz daha uzun Sultanlık yapan Ebu Maali Hasan olmuştur. Bu Nasır Muhammed varisi sultanlar şöyle listelenilir: 1341-1361 döneminde Memluklu Sultanı olan Sultan Nasr Muhammed'in oğulları: 1373-1361 döneminde Memluklu Sultanı olan Sultan Nasr Muhammed'in torunları: İlk defa 1382'de Memluk Sultanı olan Berkuk Memluk Sultanlığı'nın Türk asıllı Bahri Hanedanından Çerkez asıllı Burci Hanedanı mensuplarına geçmesine neden olmuştur. Nasır Muhammed'in sultanlık dönemi İskenderiye'de hüküm süren Ptolemaios Hanedanı'ndan beri Mısır'da görülmemiş kültürel gelişmelere sahne olmuştur. Bunların başında çok olağan dışı kamu yapıları gelmektedir: Nguyễn Văn Lém Nguyễn Văn Lém (Bảy Lốp olarak adlandırılır) (d. 1931 - ö. 1 Şubat 1968, Saigon, Güney Vietnam) Vietnam Ulusal Kurtuluş Cephesi ("Viet Cong") örgütü mensubudur. Tet saldırısı sırasında Saygon'da yerinde infaz yöntemi ile öldürülmüştür. Nguyễn Văn Lém'in vurulma ve ölüm anı fotomuhabir Eddie Adams tarafından görüntülenmiştir. Vurulma anı özellikle savaş karşıtlığının sembolü haline gelmiştir. Aynı zamanda vurulan açısından gerilla veya savaş suçlusu olma, vuran açısından ise "savaş mantığı" ile tartışılmaya başlanmıştır. Tet saldırısının ikinci günüde, sokak çatışmalarının ortasında kalan Lém, Viet Nam Cumhuriyeti Ulusal Polisi olan General Nguyễn Ngọc Loan tarafından yakalanmıştır. Kısa bir süre sonra Lém, AP muhabiri Eddie Adams'ın ve NBC kameramanı Vo Suu'nun önünde General Loan tarafından yakın mesafede silahla başından vurularak öldürülmüştür . Adams bu anı fotoğraflamış ve bu fotoğraf savaş karşıtlığı ile ilgili akımları hareketlendirmiştir. Adams ayrıca fotoğrafı sayesinde 1969 yılında Pulitzer Ödülü'ne layık görülmüştür. RenÃ© Grousset René Grousset (d. 5 Eylül 1885, Aubais, Fransa – ö. 12 Eylül 1952, Paris, Fransa) Fransız bir tarihçi, Cernuschi Müzesi ve Guimet Müzesi’nde küratör ve Fransız Akademisi (Fransızca: L'Académie française) üyesi. Asya ve Doğu Medeniyetleri hakkında oldukça önemli eserleri vardır. En tanınmış eserlerinin başında "Haçlı Seferleri’nin Tarihi" (Fransızca: "Histoire des Croisades") (1934-1936) ve "Stepler İmparatorluğu, Orta Asya Tarihi" (Fransızca: "L'Empire des Steppes") (1939) gelmektedir. Her iki eser de alanında en önemli bilimsel danışma kaynakları olarak kabul edilmektedir. René Grousset 5 Eylül 1885 tarihinde Fransa’nın Gard bölgesinde yer alan Aubais şehrinde dünyaya gelmiştir. Montpellier Üniversitesi’nde tarih eğitimi üzerine aldığı eğitimi tamamladıktan sonra I. Dünya Savaşı nedeniyle Fransız ordusunda hizmet verdi. Doğu sanatları alanında uzmanlaştıktan sonra Paris’teki Doğu Dilleri ve Siyaset Bilimleri Okulları’nda coğrafya ve tarih dersleri verdi. Paris’te yer alan Guimet ile Cernuschi müzelerinde müdür yardımcılığı, müdürlük gibi görevlerde bulundu. Aynı dönemde Journal asiatique adlı derginin yayın kurulu ve Fransa Ulusal Müzeler Konseyi üyeliklerini yürüttü. 1930 yılına gelindiğinde Asya ve Doğu Kültürleri hakkında beş büyük çalışması yayınlanmıştı. 1933 yılında Cernuschi Müzesi’ne Teknik Şef olarak atandı; aynı zamanda müzedeki Asya kökenli sanat eserlerinin küratörlüğünü de yaptı. Çin kültüründe özellikle Ortaçağ’da önemli bir Budist hac mekanı olan Xuanzang hakkında önemli bir çalışması antik bir Hint Budist Üniversitesi olan Nalanda’yı ziyaret ettikten sonra yayınlandı. En önemli iki çalışması olan "Haçlı Seferleri’nin Tarihi" (Fransızca: "Histoire des Croisades") (1934-1936) ve "Stepler İmparatorluğu, Orta Asya Tarihi" (Fransızca: "L'Empire des Steppes") (1939), II. Dünya Savaşı’nın çıkmasından hemen önce yayınlandılar. Vichy Fransası’nda müzelerdeki görevlerinden alınan René Grousset, bu dönemde Çin ve Moğol kültürleri hakkında özel çalışmalar yapmış ve çalışmaları yayınlanmıştır. Fransa’nın Nazi işgalinden kurtulmasından sonra da hem Cernuschi Müzesi’ne hem de Guimet Müzesi’ne küratör olarak atanmıştır. 1946 yılında Fransız Akademisi’ne (Fransızca: L'Académie française) üye seçilmiştir. Son dört çalışması 1946 ile 1949 yılları arasında yayınlanmış olup Anadolu ve Yakın Doğu uygarlıkları hakkındadır. 12 Eylül 1952 yılında Paris şehrinde vefat etmiştir. 1947 yılında basılan "Histoire de l'Arménie: des origines à 1071." adlı kitabı daha sonra Aras Yayıncılık tarafından Ermenilerin Tarihi Başlangıcından 1071’e adıyla Türkçe olarak yayınlandı. BMW Welt BMW Welt, (Türkçe: BMW Dünyası) BMW AG'ye ait çok işlevli, müşteri deneyimi ve sergi imkânları sunan mekan. Münih, Almanya'dadır. BMW merkezine ve Olimpiyat Stadyumu (Münih)'na yakınlığı ile BMW müşterileri için kolay ulaşılabilir bir galeri, konferans merkezi ve test sürüş merkezi özellikleri taşımaktadır. BMW Group için Coop Himmelb(l)au tarafından tasarlanan yapının inşası, 2003 Ağustos'undan 2007 yazına kadar sürmüştür. 2006 Dünya Kupası sırasında hazır hale gelmiş ve 17 Ekim 2007 tarihinde açılmıştır. Burada BMW otomobilini teslim alan ilk müşteri Jonathan Spira olmuştur. Yapı, çatısında 800 kilowattlık güneş panelleri bulunan bir tasarıma sahiptir. Gypaetinae Gypaetinae , atmacagiller (Accipitridae) familyasÄ±ndan bir alt familya. Bahariye AdalarÄ± Bahariye Adaları ya da Haliç Adaları, İstanbul'da, Haliç'in batı uçlarında, Eyüpsultan ve Silahtarağa semtleri arasında yer alan iki küçük adacıktır. Denizle hemen hemen aynı düzeyde olmalarına karşın, dönemsel olarak kaybolmayıp; sürekli adacıklardır. Bizans dönemindeki gravürlerde sıkça yer verilen ve "Kosmidion" () olarak anılan adacıklara, Osmanlı döneminde Bahariye Adaları adı verilmiştir. Lâle Devri'nde devletin ileri gelen görevlileri kıyıdaki Bahariye semtinde kasırlar ve yaz bahçeleri yaptırmış ve burayı bir tür sayfiye yeri olarak kullanmıştır. Lâle Devri'nde İstanbul'u anlatan yazılarda adaların çevresindeki kayık gezintilerinin çok revaçta olduğu anlatılmıştır. Ancak Lâle Devri'ni sona erdiren ayaklanma olarak bilinen Patrona Halil İsyanı'nda İstanbul kasırlarının pek çoğu gibi, Bahariye kasırları da tahrip edilmiştir. Cumhuriyet'in ilk yıllarında Haliç kıyılarının fabrikalarla dolması, bölgenin sayfiye yeri niteliğinin kaybolmasın neden olmuştur. Suyunun berraklığı sık sık övülen Haliç'te, bu dönemden sonra hızlı bir kirlenme başlamıştır. Adalar zaman zaman bazı fabrikaların atık deposu olarak kullanılmıştır. 90'lı yıllarda bölgedeki fabrikaların teker teker tasfiye edilmesi ve Haliç'te başlatılan temizleme çalışmalarıyla bölgede doğal yaşam yeniden oluşmaya başlamıştır. Balıkçıların adalara saldıkları tavşanların yanı sıra, göçleri sırasında İstanbul'dan geçen kuşlar da adaya uğramaya başlamıştır. İstanbul'un yerli kuş türlerinden bazıları da burayı üreme üssü hâline getirmiştir. İstanbul Büyükşehir Belediyesi, Haliç'in ve Eyüp ilçesinin çevresinde yapılan kentsel düzenlemelerden sonra adalar üzerinde sosyal tesis kurmak üzere girişimde bulundu. Hazırlanan plana göre adaların bir köprüyle anakaraya bağlanması ve adalar üzerinde kafe ile restoran tesisi açılması öngörülüyordu. Büyükşehir Belediyesinin bu kararı, doğal yaşamı olumsuz yönde etkileyeceği konusunda yoğun eleştiriler alınca uygulamaya koyulmadı. Hermupolis Hermoupolis (Yunanca: Ερμούπολης "Ermoúpolis"). Yunanistan'ın Güney Ege coğrafi bölgesinin Kiklad Adaları ilinin yönetim merkezi durumundaki şehir. Ricky Rubio Ricard "Ricky" Rubio Vives (doğum 21 Ekim 1990, El Masnou, Barselona) Phoenix Suns takımında oynayan İspanyol profesyonel basketbolcudur. Takımında 11 numaralı formayı giymektedir. Liga ACB'de forma giymiş en genç oyuncu unvanına sahiptir. Rubio, ilk profesyonel sözleşmesini, 2005-06 Liga ACB takımlarından DKV Joventut ile imzalamıştır. O sene takımılya EuroChallenge kupasını kazanmış ve yıldızını parlatmıştır. 2007-08 sezonunda ise aynı takımla EuroCup'ı kazanma başarısı gösteren Rubio, 2009 NBA Seçmeleri'ne katılmıştır. Büyük umutlarla girdiği 2009 NBA Seçmeleri'nde beklentileri karşılamış, 5. sıradan Minnesota Timberwolves tarafından seçilmiştir. Minnesota'nın istemesine rağmen Avrupa'da kalmayı tercih etmiştir. Büyük kulüplerin ilgisini zaten çekmiş olan Rubio, sonunda Barcelona Basquet ile sözleşme imazalamıştır. Barça'da da başarılı olan Rubio, 2009-2010 Euroleague sezonunda kazanılan şampiyonlukta büyük pay sahibi olmuştur. Joventut Badalona Ä°le 1 Copa del Rey, 1 EuroChallenge, 1 ULEB Kupası, 3 Katalan Ligi, Barcelona Basquet Ä°le 1 Copa del Rey, 1 EuroLeague, 1 Supercopa de EspaÃ±a, 1 Katalan Ligi, Samuil (Ã§ar) Samuil (Bulgarca: Самуил/ ö. 6 Ekim 1014, Pirlepe, Makedonya), 997 yılı ile 6 Ekim 1014 tarihi arasında tahtta kalan Birinci Bulgar Devleti Çarı. Sık sık Bizans İmparatorluğu ile sınır çatışmaları yaşayan Samuil, 980'lerde Bizans imparatoru II. Basileios'u Sofya yakınlarında yenmeyi başardı. Daha sonra 996 yılında gerçekleşen Selanik Muharebesinde Bizans ordusunu yendi, bu muharebede Selanik askeri valisi ("doux") Gregory Taronites'te hayatını kaybetti. Samuil başarılarını takiben, Yunanistan'ın içlerine kadar nüfuz etmeyi başladılar, hatta Korint ve Mora Yarımadası'na akınlar düzenleyip, yağmaladılar. 997 yılında Bizans imparatoru II. Basileios'un Batı orduları komutanı atadığı Nikiforos Uranos, Selanik'te bir ordu toplayıp, Samuil'in karşısına çıkmak için güneye doğru yürüyüşe geçti. Bunu duyan Samuil kuzeye döndü. İki ordu Orta Yunanistan'da Sperkhios nehri kenarında karşı karşıya geldi. Önceki günler yağan ağır yağmur nedeniyle nehir taşmış ve balçıktan geçilemez hale gelmişti. Böylece her iki ordu nehrin iki tarafında karşılıklı kamp yaptılar. Bulgarlar, Bizanslıların nehri geçemeyeceklerinden emin olduklarından nöbetçi koymayı ihmal ettiler. Uranos, yukarı akıntıda nehrin geçit verdiği bir yer buldu ve gece boyunca ordusunu nehrin diğer tarafına geçirdi ve Bulgar kampına saldırdı. Bulgarlar habersiz yakalandılar, çoğunluğu ya öldürüldü ya da esir edildi ve sonuçta onlar için büyük bir yenilgi oldu. Hatta Samuil ve oğlu yaralandılar, ölülerin arasında saklanarak kaçmayı başardılar. Sperkhios Muharebesi olarak tarihe geçen bu savaşla Bizanslılara karşı sürdürdüğü mücadele aleyhine döndü ve bir dizi ağır yenilgiye uğradı. 29 Temmuz 1014'teki Belasitsa Muharebesi'nde (Kleidion Muharebesi) II. Basileios'a yenildi. Bu savaş sonrasında Basileios'un emriyle Bulgar ordusundaki her 100 askerden 99'unun kör edilip sadece birinin sol gözü dönüş yolunu bulmada ordunun kalanına rehberlik edebilmesi için sağlam bırakıldı. Çar Samuil, kalp krizi geçirip öldü. Yerine geçen oğlu Gavril Radomir'i 1015'te öldüren kuzeni İvan Vladislav çar olarak takip etti. Devleti eski gücüne kavuşturamayan İvan Vladislav'ın 1081'de öldürülmesiyle dul eşi Maria ve Bulgar yöneticiler Bizans'a teslim oldu ve Bulgar toprakları bir Bizans'ın bir eyaleti konumuna geldi. Aynı sene, Tomorr Dağı'nda Bizans egemenliğine ve teslim olan yöneticilere karşı isyan edip çarlığını ilan eden II. Presyan da çok kısa bir süre sonra teslim olunca Birinci Bulgar İmparatorluğu resmen sona erdi. Jonny Flynn Jonny William Flynn (d. 6 Şubat 1989, Niagara Falls, New York), Amerikalı profesyonel basketbol eski oyuncusudur. 2009 NBA Seçmeleri'nde 6. sıradan Minnesota Timberwolves tarafından seçilmiştir. Flynn, 28 Ekim 2009'da ilk maçına Minnesota Timberwolves formasıyla çıktı. 18 Ocak 2010'da Philadelphia 76ers karşısında 29 sayı atarak kariyer rekoru kırdı. 2011-2012 sezonu öncesi Brad Miller karşılığında Houston Rockets'a takas olmuştur. 15 Mart 2012 tarihi'nde ikinci tur draft hakkı ve Hasheem Thabeet ile birlikte Marcus Camby karşılığında Portland Trail Blazers'a takas oldu. 2010 NBA Seçmeleri 2010 NBA Seçmeleri 24 Haziran 2010'da Madison Square Garden, New York'ta gerçekleştirildi. Takımlar kolejlerde forma giyen oyuncuları NBA'e katıp profesyonel yapmak için seçime girdiler. Seçimde uluslararası oyuncular da bulundu. Washington Wizards ilk sıradan seçim yapma hakkını elde ederken, bu hakkını Kentucky Üniversitesi'nden John Wall için kullandı. İkinci sırayı alan Philadelphia 76ers Ohio State Üniversitesi'nden Evan Turner'ı seçti. Bir önceki sezonun en kötü derecesine sahip takımı New Jersey Nets ise üçüncü sıradan Georgia Teknoloji Üniversitesi'nden Derrick Favors'u seçti. BaÅŸkomiser Nevzat Başkomiser Nevzat, Ahmet Ümit'in Karanlıkta Koşanlar, Şeytan Ayrıntıda Gizlidir, Kavim ve İstanbul Hatırası, Sultanı Öldürmek ve Beyoğlu'nun En Güzel Abisi adlı romanlarında yer alan kurgusal bir karakterdir. Ayrıca Ahmet Ümit'in çizgi romanları Çiçekçinin Ölümü ve Tapınak Fahişeleri'nde de ana karakterdir. Karanlıkta Koşanlar'ın televizyon uyarlamasında Uğur Yücel, Şeytan Ayrıntıda Gizlidir'in sinema uyarlamasında ise Çetin Tekindor tarafından canlandırılmıştır. Yazar Sevin Okyay, Radikal'deki yazısında Başkomiser Nevzat karakteri hakkında aşağıdaki ayrıntıları sıralamıştır . Çebişev'in eşitsizliği Olasılık kuramı ve istatistik bilim dallarında Çebişev'in eşitsizliği veya Bienaymé-Çebişev'in eşitsizliği özellikle olasılık ve daha nadiren gerçek veri setleri için bir teori sonucu olarak kullanılır. Bu eşitsizliğin önemi herhangi bir örneklem verisi veya olasılık dağılımı için veri değerlerinin "hemen tümü"nün ortalama değerine "yakın" olduğunu sağlamasındandır. Daha matematiksel bir ifade ile bir veri veya olasılık dağılımı değerlerinin (1/k) oranınından daha büyük olmayan oranının ortalamadan artı ve eski k standart sapma açıklığı dışında bulunamayacağını bildirir. Bu eşitsizliğin geniş bir kapsamı vardır; zira sadece ortalama ve standart sapma verilirse, diğer her türlü niteliği hiç bilinmeyen veri veya olasılık dağılımlarına uygulanabilir. Beklenen değeri μ ve sonsuz olmayan varyansı σ olan bir rassal değişken olan "X" değişkenini ele alalım. O zaman, herhangi bir gerçel sayı olan "k" > 0, için olur. Burada sadece "k" > 1 koşuluna uyan değerler kullanışlı bilgi sağlamaktadır. Bunun diğer eşit bir şekilde ifade edilmesi şöyle olur: Örnek olarak "k" = √2 değerini alırsak; değerlerin asgari yarısının şu açıklık içinde bulunduğunu bu eşitsizliğe göre kabul ederiz: (μ − √2 σ, μ + √2 σ). Sadece ortalaması ve standart sapması bilinen ve her türlü diğer nitelikleri hiç bilinmeyen dağılım veya verilere uygulandığı için ortaya çıkan sonuç, dağılımı daha tam olarak bilinen veri dağılımlardan ortaya çıkarabileceğimiz sonuçlardan daha fena sınırlar şeklinde olmaktadır. Örneğin, elle yapılan dolum ortalama olarak 1.000 gram ağırlık vermektedir ve dolum ağırlığının standart dağılımı da 200 gramdır. O zaman bu tip bir dolum ağırlığını 600 ile 1400 gm arasında (yani ortalamadan arti eksi "k" = 2 SDs açıklıkta) olması oranının (3/4)den daha küçük veya (1/"k" =0 1/4) den daha büyük olamayacağı "Çebişev'in eşitsizliği" dolayisiyla bilinir. Fakat bu bir dolum ağırlığının dağılımının normal dağılım olduğunu bilirsek o zaman dolumlardan %75inin 770 ile 1230 gm arasında olduğu bilinir. Görülmektedir ki ekstra bilgi, verilen sınırları daha da sıkılaştırmaktadır. Örneğinde de görüldüğü gibi bu eşitsizlik tipik olarak gevşek sınırlar ortaya çıkartmaktadır Fakat bilinmektedir ki "Çebişev'in eşitsizliği" ortaya çıkan sınırlar fazla değişemez. Örneğin herhangi bir "k" ≥ 1, için σ = 1/"k" olan bir örnek için sınırlar tamamıyla tarif edilmiştir: Bu dağılım için, olur. Bu dağılımın bir doğrusal dönüşümü olan herhangi bir dağılım için de aynen uygulanır. Eşitsizlik verilen dağılımın doğrusal dönüşümü olmayan herhangi bir dağılım için aynen uygulanır. (X, Σ, μ) bir ölçme uzayı olsun ve f ise X üzerinde tanımlanan bir genişletilmiş gerçel değerli ölçülebilir fonksiyon olsun. O zaman, herhangi bir t>0 gerçel sayısı için olur. Daha genel olarak, eğer g, f açıklığı içinde, negatif-olmayan genişletilmiş gerçel değerli ölçülebilir fonksiyon olsun; o zaman Eğer g(t) ifadesini şöyle tanımlarsak ve ƒ yerine |ƒ| ele alırsak, daha önce verdiğimiz ifade ortaya çıkar. Ria Ria, kıyılarda görülen bir tür yer şeklidir. Çoğu zaman haliç biçiminde görülürler. Çeşitli nedenlerle deniz seviyesinin yükselmesi ya da denize kıyısı bulunan toprak parçasının çökmeye uğramasıyla oluşurlar. Her iki durumda da deniz ya da okyanus gibi büyük su kütlelerinin suları, çöken akarsu vadisini basar. Yayılan sular, yükseltinin elverdiği ölçüde karanın içlerine kadar sokulur. Eğer denizin dolguları akarsunun ağzını doldurursa ya da akarsu başka nedenlerle kurursa ortaya çıkan kıyı türü ria olarak adlandırılır. Akarsu deniz sularının bastığı yere akmayı sürdürürse bu kıyı türü daha çok haliç olarak adlandırılır. Akarsuların bulunmadığı ria türü kıyılara ise en çok İspanya'da rastlanır. Türkiye'de Ege kıyılarında görülebilir. Çanakkale ve İstanbul Boğazları ile İstanbul Boğazı'ndaki İstinye ve Tarabya Koyu ria türü kıyılara örnek gösterilebilir. Ria kelimesi Galiçyaca kökenli olup İspanya'nın Galiçya bölgesinde sıkça görüldüğü için oradan jeolojik bir terim hâline gelmiştir. Hrisopolis Hrisopolis ya da Skutari, () günümüzde İstanbul'da Üsküdar ilçesinin bulunduğu yerde kurulmuş olan eski Bizans yerleşmesidir. Hrisopolis (Khrysopolis) denmesinin rivayete göre, güneş batarken son ışık hüzmelerinin buraya vurması ve evlerin Konstantinopolis'ten altın pırıltılı bir halde görülmesindendir. İstanbul Boğazı'nın doğusunda, eski Konstantinopolis şehrinin tam karşısında yer alan şehir gerek Bizans döneminde gerekse Osmanlı döneminde sahip olduğu liman nedeniyle büyük önem taşıyordu. Bu liman doldurulduğu için günümüze ulaşamadı. Bizans döneminde genellikle Hrisopolis olarak çağrılırken, Skutari adı daha sonraları ortaya çıktı. Bu ad zamanla değişerek, günümüzde kullanıldığı biçimiyle Üsküdar'a dönüştü. Maden, SarÄ±yer Maden, Sarıyer ilçesinin 27 mahallesinden biridir. Komşuları, Merkez, Rumelikavağı, Kâzım Karabekir Paşa ve Kocataş mahalleleriyle Zekeriyaköy'dür. Adını, Bizans ve Osmanlı döneminde yörede işletilen altın, gümüş ve bakır madenlerinden almıştır. Özellikle Bizans döneminde yöre madenlerinden çıkan değerli metaller para basımında kullanılmıştır. Osmanlı döneminde de varlığı bilinen madenler üzerinde yapılan araştırmada madenlerin boyutlarının çok küçük olduğu olduğu belirtilmiş ve işletilmeye değer görülmeyerek madenler kapatılmıştır. Bölgede hâlen küçük altın damarları olduğu bilinmekle birlikte rantabl olmadığı için herhangi bir girişimde bulunulmamaktadır. Angels (Robbie Williams şarkısı) "Angels" Robbie Williams ve Guy Chambers tarafından yazıldı, orijinali Robbie Williams tarafından seslendirildi. Ve sonra Jessica Simpson ve Beverley Knight tekliye düzenleme yaparak seslendirdiler. Meksikalı şarkıcılar Yuridia ve Marco Moré parçayı İspanyolca "Ángel" ismiyle düzenleyerek seslendirdiler. Ve Patrizio Buanne şarkıyı İtalyanca "Un Angelo" ismiyle yeniden düzenleyerek albümünde seslendirmiştir. Şarkı birçok yarışmada yarışmacılar tarafından ve ünlü şarkıcılar tarafından tekrar seslendirilmiştir. Şarkının orijinal kaydı Williams'ın mükemmel reklam başarısının kanıtı oldu. Birleşik Krallık'ta Çift Platin alarak ve dünya çapında 2 milyon satarak sertifikalandırıldı. Williams şarkıyla gurur duyuyor, ama çoğu insanın parçayı onun para konusunda anlaşamayarak ayrıldığı yardımcı yazarı Guy Chambers'in yazdığını varsayması Williams'ı sinirlendiriyor. Williams yakın geçmişte şöyle söyledi: "Bu canımı sıkıyor çünkü herkes 'Let Me Entertain You' ve 'Angels' şarkılarını Guy'ın kaleme aldığını düşünüyor. Ama bunlar benim şarkılarım." Williams bunu İrlandalı Ray Hefferman ile ortaklaşa yazı, sonra Guy Chambers onu Williams'ın dünya çapında en iyi satan teklisine dönüştürdü. Hefferman, 2006 senesinde Manchester İrlanda festivalinde reklam röportajında, şarkıdan nasıl 7.500 pound gibi cüz'i bir rakam aldığını anımsadı ve şöyle anlattı: "Biz (Williams ve Hefferman) 1996 senesinin Noel tatilinde Dublin'de bir barda buluştuk ve dışarı çıkmak, birkaç bira içmek vb. şeyler yapmaya başladık. Sonunda benim sarayımda kalmaya başladı, söylediğimiz gibi birkaç şarkı yazmaya çalışacaktık. Benim elimde Paris'te yazdığım 'An Angel Instead' isimli bir parça vardı, Robbie bunu sevdi, ve beraber onun üzerinde çalıştık. O Louis Walsh'ı çağırdı. Bu adam bizim için stüdyo organize etti ve Dublin'de parçanın birkaç versiyonunu kayıt ettik. Sonra ben İngiltere'ye geri döndüm ve biz bağlantıyı kestik. Ben 'Angels' parçasının onun albümünde olduğunu duyduğum da çok şaşırdım. Onunla temasa geçtim,ve esasında haklarımı 7.500 pound ve müzik tarihine geçmek için satmakta tereddütlüydüm, halen şarkılar yazıyorum ve bağımsız olarak albümler satıyorum ve o bir ticaret ortaklığıydı." "Angels", Robbie Williams'ın "Life Thru a Lens" çıkış albümünden dördüncü teklisidir. Bu şarkı, şarkıcının kariyerini kurtardı, ve neredeyse tüm konserlerde genelde kapanış parçası olarak seslendirildi. Şarkı, 1999 senesinde BRIT Ödülleri tarafından "En İyi İngiliz Tekli" ödülünü aldı. Birleşik Krallık'ın (İng. kısaltması UK) sayısal TV istasyonu Music Choice'un yaptığı oylamada, cenazelerde en çok oynatılan birinci parça oldu. 2005 BRIT Ödülleri senesinde, "Angels" İngiliz halk oylamasında, Birleşik Krallık tarihinde son 25 yılın en iyi şarkısı seçildi. Aslında parça çıktığında UK tekliler listesinde sadece dört numaraya ulaşabilmişti. Sonra, Williams şarkıyı Joss Stone ile birlikte canlı seslendirdi. Şarkı, Birleşik Krallık'ta 1997 senesinin en iyi satan 38. parçası oldu ve 1998'de 26. parça oldu, aynı zamanda doksanların en iyi satan 34.parçasıdır.Robbie Williams'ın en çok satan UK teklisiydi ve buna bağlı olarak resmi UK listeler şirketi 2009 senesi itibarıyla fiziksel ve sayısal dağıtımla rakamsal verilerin milyonu geçtiği belirtti. 1999'da, "Millennium" parçasının yakaladığı çıkıştan sonra ABD'de piyasaya sürüldü. ABD için müzik klibi tekrar çekildi. Sonra "Angels" 5 Mayıs 2008'de ARIA Top 100'e 91 sırayla tekrar girdi. Performing Right Society tarafından yürütülen bir ankete göre, Angels en popüler karaoke şarkısı olarak oylandı, ve Singstar müzik video oyununun pop edisyonunda yer aldı. Robbie Williams şarkıyı Guy Chambers'la birlikte 25 dakika yazdıklarını ve şarkının onun amcası ve teyzesi hakkında olduğunu söyler. Robbie ve Guy dışarıda bir kafede oturup bir su kaynağını izliyorlarmış. Bu, şarkının nakarat kısmı için onlara ilham olmuş. Ray Heffernan ise şarkıyı ölen oğlu için yazdığını söyler. Bu bölüm "Angels" tekli albümünün yayınlandığı formatlar ve albümün parça listesini içermektedir. UK CD1 UK CD2 (Limitli Edisyon Kartpostal Paketi) Japan EP Bulletin de Nouvelles Bulletin de Nouvelles, () Osmanlı İmparatorluğu döneminde, ülkede çıkartılan ilk gazetedir. İstanbul'da yaşayan Fransızlar tarafından Fransızca olarak çıkartılan gazetenin, ilk sayısının Ağustos 1795'te basıldığı bilinmektedir. Fransız Elçiliği'nin bünyesinde bir basımevinde basılan gazete, 15 günde bir 6-8 sayfa olarak yayımlanmaktaydı. Gazete, 1789 yılında Fransa'da başlayan devrimci hareketi destekleyen ve ülkede bu konuda gerçekleşen olayları anlatan bilgilendirici yayınlar yapıyordu. Amacı daha çok İstanbul'da yaşayan Fransız azınlığı, bu konular hakkında haberdar etmekti. Pek çok kaynak, 1795'te basılmaya başladığı görüşünde birleşmiş olsa da, gazetenin yayın hayatının ne kadar sürdüğü bilinmemektedir. Bazı kaynaklarda bu süre 7-8 ay olarak verilirken, bazılarında 2 yıl telaffuz edilmektedir. Gazete kapandıktan sonra İstanbul'daki Fransız Elçiliği, Gazetta Française de Constantinople () adında bir başka gazete yayınlamaya başlamıştır. Bu gazete 4 sayfa olmakla birlikte, aylık olarak yayınlanmıştır. İki yıllık süre sonunda yayın hayatı sona ermiştir. Isael da Silva Barbosa Isael da Silva Barbosa ya da kısaca Isael (d. 13 Mayıs 1988, São Paulo, Brezilya) Brezilyalı futbolcudur. 2011-12 sezonunda Série C ekiplerinden Fortaleza'da oynadı. Kariyerine Gremio'da başlamıştır. Sport Recife'de 1 sene kiralık oynamış daha sonra da Giresunspor'a kiralanmıştır. 2010-11 sezonun başında Cleyton Boka ve Luiz Gustavo Bergamin'yla beraber 1. Lig ekiplerinden Giresunspor'a transfer olmuştur. Giresunspor için ilk resmî karşılaşmasına 22 Ağustos 2010 tarihinde Boluspor'a karşı oynanan 1. Lig karşılaşmasında çıktı. 2011-12 sezonunda eski takımına geri döndü ve buradan kiralık futbolcu statüsünde Série C ekiplerinden Fortaleza'ya gönderildi. Forum Ä°stanbul Forum İstanbul Alışveriş ve Yaşam Merkezi ya da kısaca Forum İstanbul, İstanbul'un Bayrampaşa ilçesi, Kocatepe mahallesi sınırları içinde yer alan bir alışveriş merkezidir. 495 bin metrekarelik inşaat alanı ve 175 bin metrekarelik kiralanabilir alanıyla Türkiye'nin en büyük alışveriş merkezi olma özelliğini taşımaktadır. Yapımına 24 Mayıs 2006 tarihinde başlanan alışveriş merkezi 3 yıl süren çalışmalar sonunda bitirildi ve 17 Kasım 2009 tarihinde açıldı. Birkaç binadan oluşan bir yapı kompleksi durumunda olan Forum İstanbul'un kiracıları arasında Türkiye'de üçüncü mağazasını burada açan IKEA ve TurkuaZoo adında, İstanbul'un en büyük akvaryumuna ev sahipliği yapan bir işletme de vardır. Avrupa'da çok sayıda mağazası bulunan spor marketi Decathlon, giyim mağazası H&M ve teknoloji marketi Saturn ilk mağazasını burada açarak Türkiye pazarına giriş yapmıştır. Beş katta, 265 mağaza, 15 kafe, 34 restoran ve 5 bin araç kapasiteli otoparkla hizmet vermektedir. Multi Development firmasının projesi olan forum İstanbul mimari yapısıyla dikkat çekmektedir. M1 hattının (Havalimanı-Aksaray) Kocatepe-Forum İstanbul durağından kolayca ulaşılabilir. Forum İstanbul’un bünyesinde IKEA, Koçtaş gibi ev dekorasyonları ve mobilya mağazaları; Media markt, Teknosa, Bimeks gibi elektronik mağazaları; Intersport, Decathlon, Adidas, Nike,Puma gibi spor mağazaları; Boyner, YKM,H&M,Pull&Bear,Bershka,Mango,Colin's,Stradivarius, Marks&Spencer, Zara, gibi giyim ve aksesuar mağazaları bulunmaktadır. Çocuklu aileler için 8 aile odası ve danışma noktalarında ücretsiz bebek arabaları bulunmaktadır. Hasta ve fiziksel engelli ziyaretçiler için tekerlekli sandalyeler, özel tasarımlı ankesörlü telefonlar, asansörler ve özel tasarlanmış tuvaletler bulunmaktadır. Görme engelli ziyaretçiler için dış alanda sarı kılavuz yönlendirmeleri, iç zeminde uyarı işaretleri, tüm alan ve mağaza girişlerinde braille kabartma levhaları, braille kabartmalı müşteri hizmetleri kitapçığı, yön bulmaya yardımcı olan RF bileklikler, beyaz bastonlar ve sesli renk tanımlayıcı cihazlar bulunmaktadır. Forum İstanbul toplam 30.000 metrekare üzerine kurulan eğlence ünitelerinin arasında, 10 salonu ve 2450 kişilik kapasitesi ile Cinemaximum Sinemaları, Funlab eğlence merkezi, Atlatis Bowling, Tiox eğlence dünyası, Türkiye’nin ilk dev akvaryumu Turkuazoo, ilk temalı parkı Jurassic Land, Sihirli Eller çocuk kulübü, Ice Trendy buz pisti, Gmax tersine bungee, Flyride Helikopter Turu Simulasyonu ve mini golf sahası gibi toplam 11 farklı konsept bulunuyor. Forum İstanbul’da kalıcı sanat eserleri yer almaktadır. Ünlü heykeltıraş Hanefi Yeter’in “Dünya Kapısı” adını verdiği dev kapı, Rus sanatçı Daria Bokareva’nın 2006 yılında 1. Uluslararası Dokuma Heykel Sempozyumu kapsamında gerçekleştirdiği “Enerji” adlı yapıt Forum İstanbul’da bulunmaktadır. Yerel mimariden etkilenen birçok unsur Forum İstanbul’da yer almaktadır. Kullanılan renkler denizin tonlarını ve baharatların renklerini yansıtmakta, İstanbul’a bir gönderme yapmaktadır. Kubbe, avlu, cumba gibi unsurlarda Türk mimarisinin izleri görülmektedir. Araba ile, Forum İstanbul Alışveriş ve Yaşam Merkezi, E5 ve TEM otoyolunun bağlantı noktasında yer almaktadır. TEM otoyolundan “Hal-Otogar” çıkışını kullanılarak “Kuru Gıda-Otogar” istikameti takip edilerek ulaşılır. E5 otoyolundan ise “Otogar” çıkışı kullanılarak “Karteltepe-Yıldırım-Kocatepe” istikameti takip edilerek ulaşılır. Metro ile, Atatürk Havalimanı-Aksaray hattında hizmet veren metronun Forum İstanbul-Kocatepe durağından alışveriş merkezi içine direkt geçiş yapılabilmektedir. Otobüs ile, Helena Christensen Helena Christensen (d. 25 Aralık 1968, Kopenhag) Danimarkalı model, eski Victoria's Secret mankeni ve güzellik kraliçesidir. Noel günü Danimarka'da doğdu. Christensen'in babası Danimarkalı, annesi Peruludur. Ünlü aktör Norman Reedus ile 5 yıl süren bir evliliği olmuştur. Şimdilerde ise 2008 yılından bugüne Interpol grubunun solisti Paul Banks ile evlidir. Paul (ahtapot) Ahtapot Paul ya da Kahin ahtapot Paul (yumurtadan çıkışı d. 26 Ocak 2008, ö. 26 Ekim 2010), Almanya millî futbol takımını konu alan ve genellikle doğru sonuç veren kehanetleriyle üne kavuşan bir ahtapottur. 2008'de İngiltere'de Weymouth, Dorset'te bulunan Sea Life Center'da yumurtadan çıktı, Almanya'nın Oberhausen kentindeki "Sea Life" adlı akvaryuma taşındı. Paul ilk tahminlerini 2008 Avrupa Futbol Şampiyonası için yaptı. Almanya'nın oynadığı 6 maçtan 4'ünü doğru tahmin etti. 2010 FIFA Dünya Kupası'nda daha başarılı bir performans sergileyen Paul, Almanya'nın oynadığı 6 maçın hepsini doğru tahmin etti. Paul, tahminlerini akvaryumuna daldırılan, içlerinde midye ve istiridye gibi yemler, üstlerinde karşılaşacak ülkelerin bayraklarının bulunduğu iki şeffaf kutudan birinin üstüne yerleşerek gerçekleştirirdi. 26 Ekim 2010 günü yaşadığı akvaryumda öldü. AtatÃ¼rk Oto Sanayi Sitesi Atatürk Oto Sanayi Sitesi, İstanbul'da Sarıyer ilçesinin Maslak mahallesi sınırları içinde yer alan bir sanayi sitesidir. Otomobil tamircileri ve bakım servislerinin konuşlandığı sanayi sitesinin yapımına, şehir içinde sayıları hızla artan ve görsel kirliliğe neden olan tamirhaneleri bir araya getirmek amacıyla 1970'li yıllarda başlanmıştır. Organize bir sanayi alanı oluşturmak için o dönemlerde şehrin dışı olarak sayılan Maslak seçilmiş, ilk etabın ardından, 1980'lerde 2. etap, 1990'larda 3. etap tamamlanmıştır. Toplam 3 adet çarşıda 1,555 adet atölye, 282 adet dükkân hizmet vermektedir. 268,000 m² kapalı inşaat alanıyla İstanbul ve Türkiye'nin en büyük sanayi sitesidir. İstanbul metrosunun mevcut M2 hattı 2009 yılında Atatürk Oto Sanayi Sitesi'ne kadar uzatılmıştır. George Rodney (anlam ayrımı) George Rodney ÅŸu anlamlara gelebilir: Metro Ä°stanbul Metro İstanbul, İstanbul Büyükşehir Belediyesi tarafından İstanbul'da kent içi raylı sistemlerin (İstanbul metrosu) işletmeciliğini yapmak üzere 1988'de "İstanbul Ulaşım A.Ş." adı ile kurulmuş olan bir şirkettir. 20 Mayıs 2016'da isim değişikliğine uğramış ve "Metro İstanbul" adını almıştır. 140 km'yi aşkın kent içi raylı sistem ağının işletmeciliğini yapmaktadır ve her gün iki milyonun üzerinde yolcuya hizmet vermektedir. İşlettiği sistemin bir parçası olan T1 (Bağcılar - Kabataş) Tramvay Hattı, Uluslararası Toplu Taşımacılar Birliği tarafından yüksek yolcu talebini karşılama alanında dünyadaki en iyi uygulama seçilmiştir. İstanbul’da giderek ivme kazanan raylı sistem yatırımlarının tamamlanmasıyla birlikte kısa zamanda çok daha fazla sayıda yolcuya hizmet verecek olan "Metro İstanbul", 2005 yılında imzaladığı Uluslararası Toplu Taşımacılar Birliği Sürdürülebilir Gelişme Beyannamesi ile sürdürülebilir gelişme alanındaki taahhüdünü de ortaya koymuştur. Şirketin işlettiği hatlar şunlardır: Küçükdoğanca maden kazası Küçükdoğanca maden kazası 7 Temmuz 2010 tarihinde Edirne'nin Keşan ilçesine bağlı Küçükdoğanca köyünde meydana geldi. Kaza sırasında madende bulunan 15 işçiden 12'si madeni terk ederken 3 işçi mahsur kaldı. 9 Temmuz 2010 tarihinde üç işçinin cesetlerine ulaşıldı. Polyanlar Polyanlar iki farklı kabile için kullanılır: Halife bin Hamed es-Sani Halife bin Hamed es-Sani (, d. 17 Eylül 1932 - ö. 23 Ekim 2016) 1972-1995 yılları arasında tahtta kalan Katar Emiri. Halife bin Halife es-Sani 17 Eylül 1932 yılında Katar'ın Er Reyyan şehrinde doğdu. Halife bin Hamed 1957 yılında Eğitim Bakanı olarak atandı. 24 Ekim 1960 tarihinde veliaht prens ilan edildi. Ayrıca 1960'larda Başbakan ve Maliye Bakanlığı görevinde de bulundu. Katar'ın bağımsızlığından beş ay sonra 22 Şubat 1972'de kuzeni Ahmed bin Ali es-Sani'den tahtı devraldı. Halife bin Hamed, 1995 yılında İsviçre'nin Cenevre şehrindeyken oğlu Hamed bin Halife tarafından kansız bir saray darbesiyle görevden uzaklaştırıldı. 2004 yılına kadar yurt dışında sürgünde yaşayan Halife bin Hamed, kendisine darbe yapan oğlu ile barışarak 2004 yılında Katar'a geri döndü. 23 Ekim 2016'da Katar'ın başkenti Doha'da 84 yaşında hayatını kaybetti. Ölümü üzerine ülkesinde üç gün ulusal yas ilan edildi. Letonya millî basketbol takımı Letonya millî basketbol takımı, Letonya'yı uluslararası turnuva ve maçlarda temsil eden basketbol takımıdır. Letonya millî basketbol takımı 1935 Avrupa Basketbol Şampiyonası'nda 1.,1939 Avrupa Basketbol Şampiyonası'nda ikinci oldu. Takımı Ainārs Bagatskis çalıştırmaktadır. 1935 Avrupa Basketbol Şampiyonası: 10 takım arasında 1. oldu Rudolfs Jurcins, Herberts Gulbins, Dzems Raudzins, Visvaldis Melderis, Martins Grundmanis, Eduards Andersons, Aleksejs Anufrijevs, Janis Lidmanis, Hudins (Coach: Valdemars Baumanis) 1936 Yaz Olimpiyatları: 21 takım arasında 18. oldu Rudolfs Jurcins, Visvaldis Melderis, Martins Grundmanis, Dzems Raudzins, Eduards Andersons, Maksis Kazaks, V.Helmuts (Coach: Valdemars Baumanis) 1937 Avrupa Basketbol Şampiyonası: 8 takım arasında 6. oldu Rudolfs Jurcins, Martins Grundmanis, Eduards Andersons, Visvaldis Melderis, Dzems Raudzins, Aleksejs Anufrijevs, Aleksandrs Martinsons, Voldemars Smits, Janis Jansons, Andrejs Krisons (Coach: Adolfs Grasis) 1939 Avrupa Basketbol Şampiyonası: 8 takım arasında 2. oldu Visvaldis Melderis, Maksis Kazaks, Voldemars Smits, Karlis Arents, Juris Solovjovs, Karlis Satins, Aleksandrs Vanags, Alfreds Krauklis, Teodors Grinbergs, Janis Graudins (Coach: Valdemars Baumanis) 1993 Avrupa Basketbol Şampiyonası: 16 takım arasında 10. oldu Ainars Bagatskis, Raimonds Miglinieks, Karlis Muiznieks, Andrejs Bondarenko, Aigars Zeidaks, Edmunds Valeiko, Igors Melniks, Edgars Sneps, Janis Azacis, Ivars Zankovskis, Dzintars Jaunzems, Ivars Liepa (Coach: Armands Kraulins) 1997 Avrupa Basketbol Şampiyonası: 16 takım arasında 16. oldu Roberts Stelmahers, Ainars Bagatskis, Uvis Helmanis, Raimonds Miglinieks, Edmunds Valeiko, Karlis Muiznieks, Andrejs Bondarenko, Igors Melniks, Edgars Sneps, Ivars Liepa, Ralfs Jansons, Janis Azacis (Coach: Igors Miglinieks) 2001 Avrupa Basketbol Şampiyonası: 16 takım arasında 8. oldu Kaspars Kambala, Raimonds Miglinieks, Uvis Helmanis, Roberts Stelmahers, Ainars Bagatskis, Kristaps Valters, Edmunds Valeiko, Kaspars Cipruss, Raitis Grafs, Arnis Vecvagars, Aigars Vitols, Maris Laksa (Coach: Armands Kraulins) 2003 Avrupa Basketbol Şampiyonası: 16 takım arasında 13. oldu Kaspars Kambala, Roberts Stelmahers, Ainars Bagatskis, Uvis Helmanis, Armands Skele, Kristaps Valters, Trojs Ostlers, Aigars Vitols, Edgars Sneps, Raitis Grafs, Arnis Vecvagars, Maris Laksa (Coach: Armands Kraulins) 2005 Avrupa Basketbol Şampiyonası: 16 takım arasında 14. oldu Roberts Stelmahers, Uvis Helmanis, Sandis Valters, Kristaps Valters, Armands Skele, Janis Blums, Martins Skirmants, Raitis Grafs, Kaspars Cipruss, Aigars Vitols, Kristaps Janicenoks, Ivars Timermanis (Coach: Karlis Muiznieks) 2007 Avrupa Basketbol Şampiyonası: 16 takım arasında 13. oldu Andris Biedriņš, Armands Šķēle, Uvis Helmanis, Janis Blums, Sandis Valters, Aigars Vitols, Kaspars Cipruss, Kristaps Janicenoks, Raitis Grafs, Pavels Veselovs, Raimonds Vaikulis, Gatis Jahovics (Coach: Karlis Muiznieks) Hamed bin Halife es-Sani Şeyh Hamed bin Halife es-Sani (d. 1952) 1995-2013 yılları arası eski Katar emiri. Katar Emiri Şeyh Hamed bin Halife es-Sani, "artık yeni neslin iktidarda rol alması gerektiğini" belirterek 25 Haziran 2013 tarihinde görevini resmen Veliaht Prens Şeyh Temim bin Hamed es-Sani'ye devretti. Mihail Artamonov Mihail İllarionoviç Artamonov (Rusça: Михаил Илларионович Артамонов; d. 23 Kasım 1898; Vygolovo, Tver – ö. 31 Temmuz 1972; Leningrad), Sovyet tarihçisi ve arkeoloğudur. Modern Hazar tarihi çalışmalarının da kurucusu ve öncüsü bir bilim insanıdır. Mihail Artamonov’un bilimsel hayatı Leningrad Üniversitesi'nde odaklanmıştır. Bu üniversitede 1935 yılında profesör unvanı almış, 1949 yılından beri arkeoloji bölümünün başkanlığını yapmıştır. Don Nehri boyunca, Kuzey Kafkasya'da ve Ukrayna'da Bronz Çağı ve Demir Çağı dönemlerine ait yerleşim yerlerini incelemiştir. İskitler ve Hazarlara ait birçok arkeolojik çalışmalara (özellikle Hazarlara ait Sarkel Kalesi’nde) katılmış ve de Hazarlar hakkında 1962 yılında bir çalışma yayınlamıştır. Bu konudaki ilk çalışmaları (1937 ve 1939 yılları) Hazarların Rus kültürünü son derece önemli katkıları olduğu sonucu dönemin Sovyet yetkilileri tarafından sert bir tepki görmüş, bunun üzerine geri adım atmış; sonradan Hazarların Rus kültürü üzerine uzun süreli etkileri olmadığını iddia etmiştir. Mihail Artamonov 1951 yılında Hermitage Müzesi'nin müdürü olarak atanmıştır. Bu göreve atanmasından on üç yıl sonra yetkililer tarafından hoş görülmeyen bir sanat sergisi açılması nedeniyle görevden alınmıştır. Mihail Artamonov başta Lenin Nişanı olmak üzere birçok nişan ve takdirname ile ödüllendirilmiştir. Hazar Yazışmaları Hazar Yazışmaları, 950'lerde veya 960'larda, Córdoba halifesi III. Abdurrahman'ın dışişlerinden sorumlu sekreteri Hasday bin Şaprut ile Hazar kağanı Yosef arasında gerçekleşen mektuplaşmalardır. Hazarlar tarafından yazılıp da günümüze kadar gelen az sayıdaki belgelerden biri olup Hazar tarihi hakkında bilgi sunan ender kaynaklardandır. Bu mektuplaşmalardan hem Hazarların din değiştirmesiyle ve gelecek nesillerde yarattığı getirisi ile ilgili hem de güçlü bir ordusu olup diğer devletlerden vergi toplamasına rağmen bir nesil içinde 969'da devletin çöküşüyle ilgili bilgi toplamak mümkündür. Mektuplaşma, Endülüs Emevi Devleti'nin halifesi III. Abdurrahman'ın dışişlerinden sorumlu sekreteri Hasday bin Şaprut tarafından başlatılmıştır. Geniş bir ağı ve hemen hemen sınırsız kaynakları olan Hasday Horasanlı tüccarlar tarafından Hazarların varlığıyla ilgili bilgi edindi. Hasday'ın Hazarlar ile ilgili bilgisi olmaması (veya bilmezlikten gelmesi) garip bir durumdur çünkü Yosef Kağan'ın mektubunda iki toplum arasında daha önce irtibata geçildiği ima edilmiştir. Hasday'ın ilk ulağı Konstantinopolis'e kadar vardı fakat Bizans otoriteleri ulağın daha öteye gitmesine izin vermedi. Ulak, şehirdeki bir Hazarlı tarafından Hasday'a yazılmış bir mektupla (bu mektup muhtemelen Schechter Mektubudur) geri döndü. En nihayetinde mektup Hırvat elçiliği aracılığıyla Almanya'dan Isaac ben Eliezer ulak olarak kullanılarak Hazarya'ya gönderildi. Yosef'in cevabında Hazar tarihi ve zamanın (960'lar) sosyopolitik ve ekonomik durumuyla ilgili bilgiler mevcuttur. Ardından Hasday'ı Hazarya'ya davet etmesine rağmen muhtemelen bu davet kabul edil(e)memiştir. Bu yazışmaların günümüzde küçük farklılıklarla üç versiyonu bulunur. Ben, Ezra oğlu İshak oğlu Hasday, Sefarad'da Kudüs'ten sürülen Yahudilerden olan, asil Kralımın hizmetkarıyım, onun önünde boyun eğerek siz Majesteleri huzurunda uzak diyarlardan secde ederim. Sükunetiniz ve ihtişamınız huzurunda memnuniyetimi sunar, kollarımı cennetteki Tanrı'ya uzatarak İsrail'deki hükümdarlığınızın uzunca sürmesini dilerim... Bana merhamet eden iyiliksever Tanrı'ya şükürler olsun! Dünya kralları, onun ["Aburrahman'ın"] iştihamını ve kudretini bilenler, ona hediyeler gönderirler, teveccüh etmek için pahalı hediyeler sunarlar, bu krallar arasında Franklar Kralı, Almanlardan olan Gebalim Kralı, Konstantinopolis Kralı ve diğerleri bulunur. Hediyeleri benim elimden geçer, ve ben onlara geri hediye yapmakla sorumluyum. ["Birkaç dil bilen Şaprut bu adı geçen ülkelerin elçiliğine adanmıştır."] Dudaklarım, şimdiye kadar layık olmamama rağmen bana karşı merhametini esirgemeyen, Cennetin Tanrısına şükranlarımı sunsun! Bu hükümdarlıklardan hediye getirmek için gelen büyükelçilere her zaman, sürgünden arda kalan, esaretten takati kalmamış ve huzur bulamamış kardeşlerimiz İsrailoğulları'nın selametiyle ilgili bir haberleri var mı diye sorarım. ["Hevesle "Kayıp On Kabile" bir yerlerde bağımsız bir devlet olarak var olup olmadığını bilmek istiyordu."] Horasanlı ["Hazar Denizi'nin güneydoğusundaki topraklar"] ticari temsilciler bana el-Hazar adında bir Yahudi krallığından söz ettiler. Ama ben bu sözlere, onlar benim iyi niyetimi kazanmak için bunları söylediklerini düşündüğümden, inanmadım. Bunu merak ediyordum, ta ki Konstantinopolis elçileri krallarından bizim kralımıza hediyeler ve bir mektup getirmek için geldiklerinde onlardan bu konuyla ilgili bilgi alana kadar, Bana cevap verdiler: "Bu tamamen doğru, ve krallıklarının adı el-Hazar. Konstantinopolis'ten deniz yolculuğuyla on beş gün, ama karadan birçok ulus araya girer; şimdi hükümdarlık yapan kralın adı Yosef'tir; gemileri bazen onların ülkesinden bizimkine balık, deri ve çeşitli eşyalar getirirler ["Büyük tüccar olan Hazarlar eşyalarını kuzeydeki Ruslardan tedarik ediyordu."] Onlar bizim müttefiğimiz ve tarafımızca saygı duyulmaktadır; elçilikler ve karşılıklı hediyelerle iletişim halindeyiz; çok güçlüler; ara sıra seferlere çıkan büyük ordulara sahipler." Bu raporu duyduğumda cesaretlendim, ve umudum tasdiklendi. Bunun üzerine cennetin Tanrısı huzurunda secde ettim. ["Hasday mutluydu çünkü böylece Hristiyanlar artık Yahudiler İsa'yı inkar ettikleri için vatan sahibi olamayacaklarını söyleyemeyecekti."] Asil kralımın, ailesinin ve hanedanlığının sağlığı için dua ederim, ve saltanatı sonsuza dek sürsün. Kendisinin ve oğullarının günleri İsrail'in ortasında uzunca sürsün! ...Güzel sözlerle dolu mektubunuz elimize Almanya topraklarından bir Yahudi olan Eliezer oğlu İshak tarafından ulaştırıldığını bildirmeyi arzu ederim ["İshak mektubu Almanya, Macaristan ve Kiev Knezliği üzerinden Hazarya'ya ulaştırmıştır."] Bizi mutlu ettiniz, anlayışınız ve bilgeliğiniz bizi hoşnut etti... Bu sebeple atalarımızın bir zamanlar kurduğu diplomatik ilişkileri yineleyelim ve bunu çocuklarımıza miras bırakalım. ["Yosef Hazarların bir zamanlar İspanyol Araplarla diplomatik ilişkileri olduğuna inanmaktadır."] Mektubunuzda ayrıca sordunuz:"Hangi halktan, hangi aileden, hangi kabiledensiniz?" Biliniz ki Yafes'in soyundan Togarma'nın torunlarıyız. ["Yahudi literatüründe Togarma bütün Türk halkları'nın babasıdır."] Aile ağacı kitabında Togarma'nın on oğlu olduğunu buldum. İsimleri şunlardır: En büyüğü Uygur, ikincisi Dursu, üçüncüsü Avar, dördüncüsü Oğuz, beşincisi Basili, altıncısı Torniak, yedincisi Hazar, sekizincisi Zagora, dokuzuncusu Bulgar, onuncusu Sabir. ["Bunlar Karadeniz ve Hazar Denizi çevresinde yaşadığına inanılan efsanevi kişilerdir."] Elimdeki kayda göre atalarımızın sayısı az olmasına rağmen, Tanrı'ya şükürler olsun, ["Tanrı"] onlara, kendinden güçlü ve büyük ordularına savaş ardına savaşa devam etmesi için güç, kuvvet ve kudret verdi. Tanrı'nın yardımıyla onları dışarı sürüp ülkelerini işgal etti. Bazılarına bugün bile zoraki işçilik yaptırılmaktadır. Şimdi yaşadığım topraklar ["Volga kenarında"] eskiden Bulgarlarındı. Atalarımız, Hazarlar, gelip onlarla savaştılar ve her ne kadar Bulgarların sayısı sahildeki kumlar gibi idiyse de Hazarlara karşı koyamadılar. Böylece ülkelerini bırakıp kaçtılar ve Hazarlar onları Tuna Nehri'ne kadar kovaladı. Bugün bile Bulgarlar Tuna'da kamp kurmuşlardır ve Konstantinopolis'e yakındır. Hazarlar onların topraklarını halen işgal etmektedir. Bunun ardından, birkaç nesil geçtikten sonra Bulan adında bir kral başa geçti. Bilge ve Tanrı korkusu olan biriydi, Yaratan'a tüm kalbiyle güveniyordu. Cadıları ve putperestleri kovup O'nun kanatlarının gölgesine sığındı... Bunun akabinde şöhreti dört bir yana yayıldı. Onun adını duyan Bizans kralı ve Araplar delege ve elçileriyle birlikte ganimet, hediye ve dinini ["Şamanizm'den Hristiyanlığa/Müslümanlığa"] değiştirmek için bilgeler gönderdi. ["Bizans ve Araplar Hazar Kağanını kendi dinlerine çekip Hazar ordularının kendi topraklarına askeri seferlerinin durdurulmasını umuyordu"] Ama Kral -ruhu Kral Tanrı tarafından hayat yumağına sarılsın- bilgeydi, bilgili bir İsrailoğlu çağırttı. Kral dikkatlice araştırıp inceledikten sonra bilgeleri kendi dinleri hakkında tartışmaları için çağırttı. Her bir bilge diğerinin fikirlerini çürüttüğünden ortak bir karara varılamadı. Kral bunu görünce dedi ki: "Evinize gidin, ama üçüncü gün bana geri dönün..." Üçüncü gün bilgeleri çağırtıp onlara dedi ki: "Aranızda konuşun ve tartışın ve bana hangi dinin daha iyi olduğunu açıkça söyleyin." Aralarında tartışmaya başladılar ve bir sonuca varamadılar ta ki Kral Hıristiyan rahipe sordu "Ne düşünüyorsun? Yahudilerin ve Müslümanların dinleri arasında hangisi tercih edilmeli?" Rahip cevapladı: "İsrailoğullarının dinleri Müslümanlarınkinden daha iyidir." Kral ardından kadıya sordu: "Sen ne dersin? İsrailoğullarının dinleri mi yoksa Hristiyanlarınki mi tercih edilmeli?" Kadı cevapladı: "İsrailoğullarının dinleri tercih edilmeli." Bunun üzerine Kral dedi ki: "Eğer öyleyse, ikiniz de kendi ağzınızla İsrailoğullarının dininin daha iyi olduğunu söylediniz, bu nedenle, Tanrı'nın rahmeti ve Kadiri Mutlak'ın gücüyle İsrail'in dinini seçiyorum, bu İbrahim'in dinidir. Eğer, kendisine güvendiğim ve kanatlarının gölgesine sığındığım Tanrı yardım ederse sizin söz verdiğiniz para, altın ve gümüşü çalışmadan O verebilir. Siz ise şimdi topraklarınıza barış içinde gidin." Bu zamandan beri Kadiri Mutlak, Bulan'ı koruyup kuvvetlendirdi. Kendisini, hizmetkarlarını, görevlilerini ve tüm halkını sünnet ettirdi. ["Arap kaynaklarına göre kraliyet ailesi ile soyluların tümü ama halkın bir kısmı Yahudiliği seçti"] Ardından Bulan, her yerden İsrail'in bilgelerini çağırtıp Tora'yı tercüme ettirdi, ahlak kurallarını düzene soktu, bugüne kadar aynı dinin parçasıyız. Tanrı'nın adı kutsansın ve anısı ilelebet engin olsun! Atalarım bu dine girdiğinden beri İsrail'in Tanrısı gerek Hristiyan, gerek Müslüman gerekse pagan hemen hemen her halktan ve dilden insanları alçalttı. O günden bugüne ["yaklaşık 960"] hiç kimse karşımızda duramadı. Hepsi vergi veriyor. ["Bundan yaklaşık on yıl sonra Yosef I. Svyatoslav'a 969'da yenildi."] Bulan'ın günlerinden ["iktidarından"] sonra başa onun neslinden olan Obadiah isimli kral başa geçti ve krallığı tekrar organize edip Yahudiliği uygun ve doğru şekilde yerleştirdi. Sinagog ve yeşivalar inşa ettirdi, Yahudi din adamları getirtip onları altın ve gümüşle ödüllendirdi. ["Yahudi din adamları Bağdat ve Konstantinopolis'ten gelmiş olmalılar"] Ona Tora, Mişna, Talmud ve ibadet düzenini anlattılar. Kral, Tora'yı seven ve ona hürmet eden biriydi. Tanrı'nın gerçek kullarından biriydi. Yüce Ruh ona huzur versin! Onun ardından başa oğlu Hezekiya, ardından oğlu Menase, ardından Obadiah'ın kardeşi Hanuka, ardından oğlu İshak, ardından oğlu Zebulun, ardından oğlu Moşe, ardından oğlu Nissi, ardından oğlu Aaron, ardından oğlu Menahem, ardından oğlu Benyamin, ardından oğlu II. Aaron, ardından ben, kralların soyundan ve Kral Aaron'un oğlu Yosef, başa geçtik. Atalarımın tahtına bir yabancı oturamaz: babadan oğula geçer. Bu bizim geleneğimiz ve atalarımız varolduğundan beri onların geleneği olmuştur. Merhametli Olan'ın krallığımın tahtına atadığı krallar sonsuza dek devam etsin. Ayrıca bana ülkemin durumunu ve imparatorluğumun büyüklüğünü sordunuz. İtil olarak bilinen nehrin yakasında ikamet ettiğimi bildirmek isterim. Nehrin ağzı Hazar Denizi'ne dökülür. Nehrin kaynağı ise doğuya doğru uzanır, dört aylık seyahat uzaklığındadır. Nehrin yakalarında hem açık hem kaleli çeşitli kabilelerin yaşadığı şehir ve kasabalar bulunur... İtil'in deltasında ikamet ettiğimi unutmayın, Tanrı'nın yardımıyla, nehrin ağzını korur ve Hazar Denizi'nden Müslümanlara ulaşmak isteyen Rus gemilerine izin vermem. Ya da karadan Derbend'e kadar ulaşmaya çalışan ["Müslümanların"] düşmanlarına geçit vermem ["Bir Arap şehri olan Derbend doğu ve güney Avrupalı göçebelerin zengin Anadolu kasabalarını yağmalamak için kullandığı geçitti."] Onlarla savaş halinde olmak zorundayım, çünkü onlara fırsat versem tüm Müslüman topraklarını Bağdat'a kadar pislerler... Ayrıca bana yaşadığım yeri sordunuz. Tanrı'nın izniyle üç başkenti bulunan nehrin yakasında yaşadığımı bildirmek isterim. Kraliçe bunların birinde yaşar, burası doğduğum yerdir. Epeyce büyüktür, daire şeklindedir, çapı 50 fersahtır. ["Kral, Volga'da bir adada yaşadı, nehrin iki yakasında da kasabalar vardı."] Yahudiler, Hristiyanlar ve Müslümanlar ikinci şehirde yaşarlar. Bunun yanı sıra birçok ulustan köle bulunur. Orta boydur, uzunluğu ve genişliği sekiz fersah karedir. Üçüncüsünde ise prenslerim, yetkililerim, hizmetkarlarım, sakilerim ve bana yakın olan kişilerle birlikte yaşarım. Daire şeklinde olup çapı üç fersahtır. Duvarlarının içinden nehir geçer. Burası benim kış mekanımdır. Nissan ["Mart - Nisan ayları"] ayında şehirden ayrılıp herkes bağına, tarlalarına çalışmaya gider... Mektubunuzda yüzümü görmek için can attığınızı ifade ettiniz. Ben de latif çehrenizi ve bilge ve büyüklüğünüzün ender güzelliğini çok görmek isterim. Sözlerinize istinaden. Eğer birliktelik mümkün olursa, şerefli, büyülü ve latif çehrenize dikkatle bakar baba-oğul oluruz. Buyruklarınız üzerine halkımı yönetir, ilişkilerimi sizin ve ihtiyatlı konseyinizin emirleri doğrultusunda yönlendiririm. Elveda. En azından bazı Hazar rabinik öğrencilerin İspanya'da eğitim aldığı görülmektedir. Toledolu Abraham ibn Daud'un "Book of Tradition" ("Türkçe: Gelenek Kitabı")'nda (1161) yazdığına göre: "İsrail cemaatlerini yurtışında yayılmış bulursunuz... Ta Daylam ve İtil nehrinde din değiştirmiş Hazarlara kadar. Hazar kralı Yosef, Hasday ibn-Şaprut'a mektup gönderip ona rabinik inanca bağlı olduğunu bildirmiştir. Toledo'da Hazarların torunlarını gördük, bilgelerin öğrencileri, ve dediklerine göre onlardan arda kalanlar rabinik inançtadırlar." Xenarthra Xenarthra, memeliler sınıfının bir üst takımı. Karıncayiyenler ve tembel hayvanları içeren dişsiz memeliler (Pilosa) takımı ile hayatta kalan tek temsilcisi armadillo olan zırhlı memeliler (Cingulata) takımını kapsamaktadır. Farklı yaşam alanlarına ayak uydurmuş olduklarından taksonun her 3 takımının dış görünüşü birbirinden çok farklıdır. Türlerin ölçüleri de, en ufağı kemerli köstebek (12,5 cm) ve en büyüğü büyük karıncayiyen (120 cm) olmak üzere çok farklıdır. Böylelikle ağırlıkları da 85 gram ile 40 kg arası değişir. Ancak soyu tükenmiş olan dev tembel hayvanların bazıları 6 metreye varan boyu ile çok daha büyüktü. Xenarthra takımının üyeleri, Kuzey Amerika'da da yaşayan dokuzkemerli armadillo ("Dasypus novemcinctus") dışında sadece Orta ve Güney Amerika'nın tropik ormanlarında yaşarlar. Daha eski çağlarda Afrika, Kuzey Amerika ve Avrupa kıtalarında da yaşamış oldukları kabul edilir. Güney Kutbu'nun tropik ormanlarla kaplı olduğu Eosen çağında bu ormanlarda da yaygındılar. Karıncayiyenler yalnızca böcek ile beslenir. Armadillolarda böcek ile beslenenleri veya her şey yiyenleri (omnivor) vardır. Tembel hayvanlar tamamen otçuldur. Xenarthra takımlarının akrabalığı hakkında hiçbir şüphe yoktur. Omurgayı daha oynak kılan ilave eklemler, kalça ve kafatasında bulunan ortak özellikler ve molekülergenetik kanıtlar bu sınıflandırmayı doğrulamaktadır. Bu üst takıma ait fosilleşmiş türlerin sayısı çok fazla iken, günümüzde var olan türlerin sayısı ancak 29'dur. 2 takıma ayrılırlar: Bugün yaşayan takımların soyağacı şu şekilde kabul edilir: EGS Bank EGS Bank, Temmuz 1995 tarihinde İzmir'de yöresel bir banka olarak Ege Giyim Sanayicileri Yatırım Bank A.Ş. adıyla EGS Holding tarafından kurmuştur. 1 Aralık 1996 tarihinden Ege Giyim Sanayicileri Yatırım Bank A.Ş. (EGS Bank) adını almıştır. Bankacılık Düzenleme ve Denetleme Kurulu'nun (BDDK) 9 Temmuz 2001 tarihinde aldığı kararı ile EGS Bank'ın temettü hariç ortaklık hakları ile yönetim ve denetimi TMSF'ye devredilmiştir. 26 Aralık 2001 tarihli TMSF kararıyla, Bankanın tüm aktif ve pasifleriyle Bayındırbank çatısı altında birleştirilmesine ve bankacılık işlemleri yapma ve mevduat kabul etme izninin 18 Ocak 2002 tarihi itibarıyla kaldırılmasına karar verilmiştir. Neoplan Bus GmbH Neoplan Bus GmbH, 1 Temmuz 1935'te Almanya'da kurulmuş bir otobüs üreticisidir. Şu anda NEOMAN Bus GmbH'ye bağlı bir kuruluştur. Ayrıca MAN SE'nin bir parçasıdır. Otobüs dışında troleybüs de üretir. Neoplan Bus GmbH, 1 Temmuz 1935'te Almanya'nın Stuttgart şehrinde Gottlob Auwärter tarafından kuruldu. 1957 yılında şehirlerarası yolculuklar için otobüs tasarlamaya başladı. 1961'de Hamburg'daki Geneva Salon'da yeni bir tasarım açıldı. Bu tasarım sektöründe sansasyona yer açtı. 1971'de Cityliner, 1973'te ise Jetliner modelini tasarladı. 1975'te Spaceliner modelini tasarladı. 1992'de Megaliner, 1996'da Starliner modellerini tasarladı. Starliner ile 1998, 1999, 2001 ve 2002 yıllarında "Yılın Otobüsü" ödülünü kazandı. 2001 yılında MAN Truck & Bus AG tarafından satın alındı. 2005 yılında Euro4 motorlu, yeni nesil Cityliner tasarlandı ve 2006 yılında üretilmeye başlandı. 2007 yılında Almanya'nın Landau şehrinde Auwärter Müzesi kuruldu. Şu anda Türkiye'de birçok otobüs firması Neoplan marka otobüsler kullanmaktadır. Çağşak, Osmaniye Çağşak; Osmaniye ilinin merkez ilçesine bağlı bir köydür. "Çağşak" kelimesi sözlüklerde "yumuşak kayalık" anlamına gelmektedir. Ulu Önder Mustafa Kemal Atatürk'ün Anıtkabir'de bulunan mozolesindeki mermer taşı, Amanos Kırmızı Mermerinden temin edilmiştir. Köy nüfusu 2010 yılı TUİK verilerine göre 1000'in üzerindedir. Köyde 1 İlkokul, 1 Cami, 1 köy odası ve yaklaşık olarak da 200 ev bulunmaktadır. D400 kara yolu üzerinde bulunması ve ulaşım imkanlarının gelişmiş olması nedeniyle her geçen gün daha da gelişmektedir. Türk Kültür ve geleneklerine göre yaşanmaktadır. Köyün doğusunda Amanos (Nur Dağları ya da halk arasında Gavur Dağları olarak da bilinir) Dağları, batısında Tehçi Köyü, güneyinde Issızca Köyü, kuzeyinde Kayalı Köyü bulunmaktadır. 2010 yılı itibarıyla nüfusu 1000 civarındadır. Çiftçilik ve hayvancılık fazla gelişme göstermemiş olup, köy halkının çoğunluğu özel sektörde ve kamuda istihdam etmektedir. Ülkemizde türüne az rastlanan kırmızı mermer ve bunun yanında kükürtlü doğal kaynak suyuna sahiptir. Cindere, GÃ¼ney Cindere, Denizli'nin Güney ilçesine bağlı bir mahalle. Adımı Kalbine Yaz Adımı Kalbine Yaz, Türk şarkıcı Tarkan'ın sekizinci stüdyo albümü. 28 Temmuz 2010'da Doğan Music Company ve Hitt Müzik tarafından yayımlandı. İlk başta yalnızca Türkiye'de piyasaya sürülerek çıktığı ilk hafta 225.000'den fazla satış yaptı. Orta Doğu'da gördüğü ilgi üzerine albüm 2011 ocakta Birleşik Arap Emirlikleri, Katar, Kuveyt, Suudi Arabistan, Lübnan, Mısır gibi ülkelerde yayınlandı. Albüm 17. Kral Müzik Ödülleri'nde Yılın En İyi Albümü ödülünü kazanırken, Sevdanın Son Vuruşu şarkısı da 5 ödül aldı. Albüm 2010 yılı içerisinde 300.000 satışı geçen tek albüm olarak Türkiye'de 2010 yılının en çok satan albümüdür. Le génie du mal Le génie du mal (yapım 1848) ya da "Şeytanın Dehası", İngilizcede yaygın kullanımıyla Lucifer veya "Lucifer of Liège" olarak bilinmekte olan, Belçikalı sanatçı Guillaume Geefs tarafından beyaz mermer kullanılarak yapılmış dini içerikli heykel. Heykel, Liège'deki St. Paul Katedrali'nde yer almaktadır. Frankofon sanat tarihçileri Le génie du mal'i "fallen angel" figürü ile ilişkilendirirler. Le génie du mal, Liège'deki St. Paul Katedrali'nde bulunan konuşma kürsüsünde (pulpit) yer alır. Oturmuş, zincirlenmiş, yarı çıplak ve sahip olduğu yarasa kanatları ile çevrelenmiş bir aura içerisindeki genç, güçlü ve güzel yüzlü bir erkek imgesini yansıtır. 1980'lerin sonunda, yerleştirme sanatını icra eden Liège doğumlu sanatçı Jacques Charlier, Galeri Nadja Vilenne'de sergilenen Himmelsweg (Cennete çıkış, göğün yolu vb.) adlı Le génie du mal fotoğraflarının odak noktada yer aldığı eserinde Holokost'un ifade ettiklerini karartmanın, örtbas etmenin tehlikesini baştan çıkartıcı şeytan tasviri üzerinden anlatır. Buz Denizi Buz Denizi ya da Buzda Gemi Enkazı, Almanca özgün adı Das Eismeer ("Buz Denizi") ya da Die gescheiterte Hoffnung ("Yıkılmış Umut") olan ve Alman romantik ressam Caspar David Friedrich tarafından 1823–1824 yıllarında çizilen yağlı boya tablo. Bir manzara resmi olan tabloda, kırılmış bir buz tabakasının ortasında, çarpışma sonrasında parçalara ayrılmış olan bir geminin enkazı görülür. Buz tabakalarının çarpışması sonucunda resmin ortasında buzdan oluşmuş dolmen benzeri bir yapı yukarı doğru uzanmaktadır. Resmin