Cannes Film Festivali'ne üç filmiyle birden katılmıştı. Festivalde bunlardan ilk ikisi, La longue marche ve Le dix-septième ciel dikkatleri çekmezken, Claude Lelouch'un yönettiği Un homme et une femme (Bir Kadın ve Bir Erkek) dünya çapında sansasyon yarattı ve uluslararası pazarda en fazla izlenen Fransız filmi oldu, dolayısıyla Trintignant da tekrar dünya çapında bir şöhret haline geldi. René Clément'ın yönettiği Paris brûle-t-il? (Paris Yanıyor, 1966) ve karısı Nadine Trintignant'ın yönettiği Mon amour, mon amour (1967) dan sonra patolojik bir yalancıyı canlandırdığı yine bir Alain Robbe-Grillet filmi L'homme qui ment (1968) adlı savaş dramasıyla Berlin Film Festivali'nde yine "en iyi aktör" Gümüş Ayı ödülünü kazandı. Yine patolojik kişilikleri canlandırdığı birkaç filmden sonra sinemadaki en önemli filmlerinden biri daha geldi: 1969 tarihli Costa-Gavras filmi Z (Ölümsüz). Bu filmde canlandırdığı 'idelaist genç savcı' rolüyle Cannes Film Festivali'nde "en iyi erkek oyuncu" ödülünü kazandı. Aynı yıl Eric Rohmer'in yönettiği uluslararası çapta ses getiren filmi Ma Nuit chez Maud'de iki kadın arasında kalmış yalnız bir mühendisi oynuyordu. 1970'li yılarda önemli yönetmenlerle çalışmaya devam etti. Claude Lelouch'un Le Voyou (1970)'sü, Bernardo Bertolucci'nin usta işi Il Conformista (1971)'sı ve Philippe Labro'nun Sans mobile apparent'ı bunlardan bazılarıdır. Nihayet 1973 yılında Une Journée Bien Remplie adlı filmiyle ilk yönetmenlik denemesini yaptı. 1983 yılında tamamiyle İngilizce çekilen ilk filminde oynadı. Bu Roger Spottiswoode'un Nikaragua'daki iç savaş sırasında geçen Under Fire (Ateş Altında) adlı filmiydi ve Nick Nolte, Ed Harris ve Gene Hackman'la birlikte önemli rolleri paylaşıyorlardı. Bunun arkasından Francois Truffaut'nun ölmeden önce yönettiği son filmi olan Vivement Dimanche! (Neşeli Pazar, 1983)'ta başrolleri Fanny Ardant'la paylaştı. Claude Lelouch'un 1986'da çektiği devam filmi (Bir Kadın, Bir Erkek: 20 Yıl Sonra) tam bir başarısızlık oldu. Bu filmle birlikte Trintignant'ın şöhreti de hızla sönmeye başladı. Bir süre sadece Fransız filmlerinde oynadıktan sonra 1994'te Krzysztof Kieslowski'nin uluslararası baş yapıtı (Üç Renk: Kırmızı)'da rol aldı. Bundan sonra bazı filmlere sesiyle de katkıda bulundu. Bunlardan en önemlisi 1995 tarihli La cité des enfants perdus (Kayıp Çocuklar Şehri)'dür. İlerlemiş yaşına rağmen 2011 yılında gösterime verilecek Chez Gino adlı bir filmin çekimleriyle uğraşmaktadır. Mayevka Mayevka veya Maevka, (Kırgızca: Мaйевкa, Мaевкa) Kırgızistan'da Çuy İli içinde Alamudun ilçesinde bulunan ortalama deniz seviyesinden 705 metre yükseklikte yerleşik bir köydür. Batısında, Kızıl-Asker ve Ak-Dzhol, kuzeyinde Nizhnyaya Ala-Arça ve Krasnyy Stroitel’, doğusunda Alamudun ve Tokol’doş ve güneyinde Prigorodnoye ve başkent Bişkek gibi yerleşim yerleri ile çevrilidir. Kırgızistan'ın başkenti Bişkek yakınlarında Ahıskalı 82 Türk ailesinin yaşadığı bu Mayevka ("Maevka") köyünde 2010 yılı 19 Nisan'daki saldırılarda evleri hasar görmüştür. Meshet Türkleri Gürcistan'dan Orta Asya'ya 1944 yılında sınırdışı edildi. Tahminlere göre günümüzde yaklaşık 50.000 Ahıska Türkleri Kırgızistan'da, çoğu ülkenin kuzeyinde yaşamaktadır. News of the World (gazete) News of the World Britanya'da, her pazar, 1843 yılından 10 Temmuz 2011 yılına kadar yayımlanan tabloid gazeteydi. News International tarafından yayımlanan gazete, Rupert Murdoch'un sahibi olduğu News Corporation'a bağlıydı. Bu yüzden "The Sun" ile kardeş gazete sayılırdı. Daha çok magazin haberleri ve skandallar yer alırdı. "News of the World", 3.445.459'luk tirajıyla, Birleşik Krallık'ta en çok satılan gazete konumundaydı. İngiltere'nin en eski gazetelerinden biri olan "News of the World" gazetesini, 1969 yılında Rupert Murdoch satın almıştı ve gazetenin yönetim kurulu başkanlığını ise Rupert Murdoch'ın oğlu, James Murdoch yürütüyordu. Editör Andy Coulson, 26 Ocak 2007'de, kraliyet ailesinin telefonlarının dinlenmesi skandalını ortaya çıkarmasının üzerine istifa etti. Yerine ise, daha önce "Sunday Mirror" ve "New York Post" gazetelerinde çalışan Colin Myler getirildi. Gazetenin önceki editörleri arasında Piers Morgan ve Rebekah Wade gibi isimler yer almaktaydı. Yasa dışı dinleme skandalları nedeniyle büyük tepkilere neden olan "News of the World" gazetesinin, sahibi Rupert Murdoch, gazeteyi kapatma kararı almadan önce birçok firma skandal nedeniyle "News of the World"'e reklam vermeyi keseceğini açıklamıştı. Gazete, 10 Temmuz 2011'da son kez yayınlanarak kapatıldı. 168 yıl boyunca yayın hayatını sürdüren gazete, 8 bin 674'üncü ve son sayısında okurlarına teşekkür ederek veda etti. Yakın Doğu Kavimler Göçü MÖ 1900 MÖ 1900'lü yıllarda bir dizi olay, Doğu Anadolu Bölgesi'nden Ege Denizi'ne kadar bir tahribat meydana getirdi. Bu tahribat ticaret yollarını takip ederek ardında yanmış, yıkılmış şehirler bıraktı. Teoriye göre bu tahribattan etkilenen Hint-Avrupa halkları kitlesel göçlerle Yunanistan'a geldiler oradaki Helen olmayan halk ile yer değiştirerek Miken Uygarlığı'nın atası oldular. Hakkında çok az şey bilinen Helen olmayan bu halk muhtemelen Pelasglardı. Her ne kadar Pelasglar Helenlerin arasında asimile oldularsa da, dillerinde kullandıkları yer adlarının -nthos, -ssos, -ndos ekleri günümüzde açık şekilde biliniyor. Sebebi bilinmese de Hititler Anadoluya gelerek Hattileri yendiler daha sonra onların isimlerini ve kültürlerini benimsediler.Hititlerin bu istilası Anadolu'daki diğer halkları yerinden etti. O zaman Yunanistan'ın doğusunda yaşayan Helenler batıya göç ettiler ve o orada yaşayan uygarlığı yıktılar. Erzurum, Sivas, Bayburt'ta yapılan Arkeleojik kazılar; Pulur Höyük, Kültepe, ve Maltepe tarihi şehirlerinde bu tahribatın izlerini bize gösteriyor. Zamanın en büyük ticaret şehirlerinden Kaneş yıkıma uğramış, Gordion'da Etyokuşu gibi tahrip edilmiş. Hatta tahribatın izleri bugünkü Bulgaristan'a kadar gidiyor, oradaki erken bronz çağı yarleşim yerlerinden Yunacite, Salcutza, ve Esero'da ani karışıklıklar olduğu anlaşılıyor. Çanakkale'den beri gelen işgalci mülteciler Yunanistan'ın merkezine ve Mora'ya geldiler. Daha sonraları Miken Uygarlığını yıkan Dorlar'ın istilalarıyla burada şehirler yakılacak ve terkedilecekti. Yine tahribatın izlerine Yunanistan'daki Arkadya, Eutresis, Hagios Kosmas, Raphina, Apesokari, Korakou, Zygouries, Tiryns, Malthi ve Asea şehirlerinde rastlıyoruz. Yiriza, Synoro, Ayios Gerasimos, Kophovouni, Makrovouni, Palaiopyrgos yerleşim yerlerinde de bu izlere rastlamak mümkün. Bölgenin asıl yerlileri olan Erken Helenik medeniyeti ile hiçbir bağlantısı olmayan yeni bir kültürün gelmesi bu yıkımla birlikte olmuştur. Yunanistan'ın kuzeyi ve Anadolu'nun güneyinde karışıklık olmamması bu bölgelerin yıkımdan etkilenmediğini gösteriyor. Her ne kadar Lerna'daki kazılar Minyan'ın daha eski olduğunu gösterse de bir görüşe göre aslında Minyan Çömleğinin Yunanistan'da yaygınlaşması ile kitlesel göçler arasında bir bağlantı vardır. Minyan çömleğinin kullanılması erken tunç çağından orta tunç çağına geçiş olduğu dönemde olmuştur. Otis Elevator Company Otis Elevator Company veya Otis dünyadaki en büyük asansör ve yürüyen merdiven üreticisidir. 1853 yılında Elisha Otis tarafından ABD’nin New York Eyaleti’nde yer alan Yonkers şehrinde kurulan Otis, asansör iplerinin kopması durumunda asansörün düşmesini önleyecek güvenlik mekanizmalarının geliştirilmesini sağlamış ilk firma ve bu alandaki gelişmelerinin öncülerindendir. Otis ABD’de olduğu kadar ABD dışında da oldukça yaygın kullanılan bir asansör markasıdır. Bu asansörün kullanıldığı tanınmış yapılar arasında Eyfel Kulesi, Chrysler Binası, Empire State Binası, Petronas İkiz Kuleleri ve Burç Halife yer almaktadır. Otis firması 1976 yılında United Technologies firması tarafından satın alınmıştır. 2007 yılı itibarıyla dünya çapında tüm ofislerinde yaklaşık 60.000 kişi çalışmaktadır. Firmanın genel merkezi ABD’nin Connecticut eyaletinde yer alan Farmington şehridir. Ashley Ward Ashley Stuart Ward (d. 24 Kasım 1970, Middleton, Lancashire, İngiltere) İngiliz eski futbolcudur. Ward, Middleton, Lancashire'da, bir madencinin oğlu olarak dünyaya geldi. William Hulme's Grammar School adlı okulda eğitim gören Ward, ragbi ve lakros dersleri aldı. Ward, futbol kariyerine Cheadle Town'un altyapısında başladı. 1989'da Manchester City'ye transfer oldu. Kariyeri boyunca Crewe Alexandra, Norwich City, Blackburn Rovers ve Bradford City gibi kulüplerde forma giydi. 2005 yazında futbolu bıraktı. Ward, Premier Lig'den tam dört kez düştü. Bu alanda, beş kez düşen Nathan Blake, Nigel Quashie ve Hermann Hreiðarsson'un ardından dördüncü sırada yer almaktadır. Ward, eski bir manken olan Ryan Giggs'in okuldan arkadaşı Dawn ile evlidir. Çiftin; Darby, Taylor, Charlie ve Aston,adında dört kızı vardır. Barış içinde bir arada yaşama Barış içinde bir arada yaşama (Rusça: Мирное сосуществование), Soğuk Savaş döneminde Sovyet Sosyalist Cumhuriyetleri Birliği tarafından geliştirilmiş teoridir. Buna göre Sovyetler Birliği ve sosyalist ülkeler ile kapitalist devletler bir arada barışçıl bir şekilde varlıklarını devam ettirebilirler. Bu teori sosyalizm ile kapitalizmin uzlaşmaz çelişki içinde olduklarından bir arada yaşayamayacaklarını söyleyen marksizmin genel söylemiyle çelişmektedir. Teori Sovyetler Birliği ve Varşova Paktı ülkeleri tarafından ABD ve NATO örgütüne üye ülkeleriyle olan ilişkilerinde bir dönem hakim olmuştur. Josef Stalin’in ölümünden sonra Sovyetler Birliği Komünist Partisi Genel Sekreteri olan Nikita Kruşçev 20. Kongrede Sovyet dış politikasına dair kimi yeni açılımlar getirmiştir. Dış politika değişikliği iki süper güç arasında çıkması olası nükleer savaşın önlenmesini amaçlıyordu. Sovyet teorisine göre ABD ve Sovyetler Birliği, birbiriyle uzlaşmaz siyasi ve ideolojik hatalarına rağmen birbiriyle savaşmaksızın barış içerisinde varolabilirdi. Kruşçev bu düşünce tarzını güçlendirmek için uluslararası barış konferanslarına katılacak, uluslararası ziyaretlerde bulunacaktır. Dünya Barış Konseyi büyük oranda Sovyetler Birliği tarafından desteklenir. Barış içinde bir arada yaşama teorisi Batılı kapitalist devletler tarafından dillendirilen sosyalizm tehditini geriletmek için kullanılacaktır. Bolşevikler ve Lenin özellikle Rus topraklarında Ekim Devriminin başarılmasından sonra işçilerin tüm dünya ülkelerinde iktidarı almaları için dünya devrimi çağrısı yapmış olsa da bunu devletlerarası savaşlar yoluyla değil her ülkenin kendi iç siyasi arenasındaki sınıf savaşımıyla yapılacağını öngörmüşlerdir. Kruşçev buradan hareketle sosyalizmin kapitalizme üstün olduğundan hareketle zamanla sosyalizmin zafere ulaşacağını iddia ederek yeni siyasi hattını şekillendirmiştir. Bu hattın devamı olarak Sovyetler Birliği diğer ülkelerde iktidarı almak için mücadele veren kimi hareketlere desteği kesecek ve eleştirilecektir. Olası bir nükleer savaşın sadece sosyalist sistemi değil insanlığı yok edeceğinden hareketle Sovyetler Birliği bu dönemde ABD ile doğrudan silahlı çatışmalardan uzak kalmaya özen gösterse de, iki süper güç farklı ülkelerdeki iç mücadelelerde ve muharebelerde destekçi olarak yer alarak aradaki soğuk savaşı sürdürecektir. Kruşçev görevden alındıktan sonra başa gelen Sovyet liderleri de bu siyasi hattı devam ettirseler de özellikle Brejnev Doktrini ile Sovyetler Birliği yeni bir dış politika tanımlaması yapacaktır. Bu hat Mihail Gorbaçov dönemine kadar sürecektir. Ekim Devriminin hemen ardından çıkan Rus İç Savaşı ve yabancı ülkelerin müdahalesine rağmen Bolşevik rejimi iktidarda kalmışsa da Lenin tarafından beklenen Avrupa Devrimi gerçekleşmemiştir. Bu dönemde Stalin tarafından formüle edilen tek ülkede sosyalizm teorisine göre kapitalist devletlerle çevrili olsa bile Sovyetler Birliğinin ayakta kalabileceğini ve sosyalizmin kurulabileceği iddia edilir. Bu uygulamayı savunanlardan Sovyet Dışişleri Bakanı Vyaçeslav Molotov, Kruşçev tarafından tasfiye edildikten sonra yaptığı açıklamalarda barış içinde bir arada yaşamak adına emperyalizme ödünler verildiğini belirterek bu politikayı eleştirecektir. Özellikle Gorbaçov döneminde ABD’ye Sovyet yönetiminin tek taraflı ödünler verildiği görülmüştür. Barış içinde birararada yaşama siyasetinin 1960'lı yıllarda en doğrudan karşıtları Kübalı devrimci liderler Fidel Castro ve Ernesto Che Guevara oldu. 1961 yılında yaşanan Domuzlar Körfezi Çıkarmasının ardından ABD’nin Mongoose Operasyonunu gerçekleştirmesi üzerine Küba hükûmeti işgal tehlikesine karşı silahlanmıştır. Küba Füze Krizine çıkan siyasi atmosfer sırasında Küba yönetimi ödün vermez şekilde konumunu korumuş, ABD’nin Küba topraklarına yeni bir saldırı gerçekleştirmesi durumunda karşılık vereceğini belirtmiştir. Barış içinde bir arada yaşamaya dair Çin yorumu 1960'lı yıllarda başlayan Çin-Sovyet Ayrılığının ideolojik temellerindendir. Emperyalizm ile barış içinde yaşanamayacağını teorize eden Mao Sovyet yönetimini revizyonizmle itham edecektir. Daha sonra Üç dünya teorisi adı verilen teorik açılımı yapan Çin yönetimi Sovyetler Birliğini emperyalist olmakla suçlayacaktır. Bu teori gereğince 1972 yılından itibaren ABD ile yakınlaşan fiilen kendi barış içinde bir arada yaşama siyasetini uygulamıştır. Çin-Sovyet ayrımında Çin tarafında yer alan Enver Hoca önderliğindeki Arnavutluk Emek Partisi, Mao tarafından öne sürülen Üç dünya teorisini eleştirmiş ve reddetmiştir. Arnavutluk Emek Partisi barış içinde bir arada yaşama teorisini ve onun uzantısı olan Avrupa komünizmini de şiddetle eleştirmiştir. Barış içinde bir arada yaşama siyaseti Sovyetler Birliği tarafından ana siyasi hat olarak benimsendiği için dünya sol siyasetinde önemli etkiye sahip olmuştur. Özellikle Batı Avrupa komünist partilerinde iktidarın geleneksel olarak devrimci bir ayaklanma ile alınmasının yerine seçimlerle başa gelinmesini savunan anlayış hakim olacaktır. İzlenen bu siyasete karşın bu dönemde özellikle ABD tarafından desteklenen darbelerde seçimle gelen sol iktidarlar devrilecektir. Buradan bakıldığında izlenen siyasi hattın başarısız olduğu sonucuna varılabilir. 2008 Yaz Paralimpik Oyunları'nda Kıbrıs Cumhuriyeti Kıbrıs, Pekin, Çin'de düzenlenen 2008 Paralimpik Yaz Oyunlarında yer aldı. Bir altın, iki gümüş ve bir bronz olmak üzere toplam dört madalya kazandı. Genel ülke sıralamasında 44. sırada yer aldı. Singspiel Singspiel (Almanca düz anlamıyla "şarkı-oyunu") bir tür Almanca müzikli dram olarak geliştirilmiş ve günümüzde bir opera janrı olarak kabul edilmiştir. Nitelik olarak içeriği (çok kere lirik veya folklor tabanlı) müziksel ensambl şarkıları, tek "aryalar", "ikili", "üçlü" vb şarkılar, "ballad"lar arasında konuşma dialogları bulundurur. "Singspiel" janrından geliştirilen operet janrı da bu öğeleri içermektedir. Bazı opera otoritelerine göre "singspiel" janrı ile diğer "opera janrları" arasındaki ana fark operalarda "resitatif"lerin bazen önemli olarak yer almaları ve dramatik zirvelere yetişmek için "singspiel"lerde müziğin özel bir önemi olmamasına karşılık operalarda müziğin ana rol oynamasıdır. Almanya'da ilk "singspiel" ismini taşıyan müzikli oyunlar, dinsel kökenli, anonim yazarlı ve İncil'in bazı kısımlarının dramatik olarak oyun halinde belli bir (köy, kasaba, küçük bir şehir gibi) mahallin halkının da katkısıyla yılın belli dönemlerinde sunulmasi seklinde "gizem oyunu (mystery play)" stilindeydi. Bu oyunlarda önemli olan dialog olup müzik bunlar arasında katık gibi kalmaktaydı. 17. yüzyıl başlarında "singspiel" oyunlarının dinsel konulardan uzaklaşmaya başladığı görülür. "Singspiel" terimi basılmış olan oyunlara da refere etmeye de başladı. "Singspiel" adı verilen ve seyircilere sunulan oyunlara İtalyan ve hatta İngilizce şarkılardan esinlenme, çevrilme ve uyarlamalar sonucu ortaya çıkan müziksel katkılar olağan hale gelmeye başladı. 18. yüzyılda bazı "singspiel" adı ile seyirciye sunulan eserler İngilizce'den çevirilen "Ballad opera" şeklindeydi. Örnegin 1736da Prusya'nın İngiltere elçisi "The Devil To Pay (Şeytan Öder)" adlı İngilizce "ballad-opera"nın özel olarak Almanca'ya tercümesini yaptırmıştı ve bu çeviri eser "singspiel" adı ile 1740li yıllarda Hamburg ve Leipzig'de sahnelenmiştir. Bu eserden daha değişik bir versiyonu 1766da "Johann Adam Hiller" ve "C.F.Weisse" tarafından "Der Teufel ist los oder Die verwandelten Weiber (Şeytan ... veya kadınları değiştirdi)" adı ile "singspiel" olarak yapımlanmıştır. Bundaki başarıyı kullanmak için benzer diğer eserler de bu iki ortak tarafından hazırlanıp, yapımlanmış ve bu ortak eser hazırlayıcılarının bu eserler hakkındaki terim dolayısıyla onların "Alman singspiel janrının babaları" olarak anılmalarına neden olmuştur. Fransızca opera comique janrındaki, içinde konuşma bulunan, operalar da çok kere Almanca'ya çevrilip Alman seyircisine sunulduklara zaman "singspiel" adını taşımaktaydılar. "Singspiel"ler daha aşağı seviyede halk için bir eğlence olarak kabul edilmekte ve şehirlerde devamlı kurulu opera-evleri yerine gezici truplar (örneğin Koch, Döbbelin, Koberwein trupları) tarafından icra edilmekteydi. "Singspiel" eserleri genellikle ya komik ya da romantik konu ve temaları işlemekteydiler. Çok kere "halk kültürü" tipli eserlerde paranormal ve büyücülük ögeleri, fantezi hayvanları ve rol alan karakterleri niteliklerinde iyi ve kötünün çok abartılarak ayrılmış olduğu görülmektedir. Mozart Almanca opera sanatını geliştirmek hedefiyle birkaç tane "singspiel" janrında Almanca opera eseri bestelemiştir. Bunlar "Zaide" (1780), "Saraydan Kız Kaçırma (Die Entführung aus dem Serail)" (1782), "Dramaturg (Der Schauspieldirektör)" (1786) ve en gelişmiş olarak"Sihirli Flüt (Die Zauberflote)" (1791) eserleridir. "Singspiel" janrında işlenen konular da zamanla değişip gelişti. Trejedi motifi bu janrda pek işlenmemiştir. Konuda işlenen motifler komedi, aşk macerası ve fantezi olmakla beraber günümüzde yapımlanan "singspiel" janrındaki opera eserlerinde çok daha ciddi konulara eğilen eserler de bulunmaktadır; örneğin Beethoven'in Fidelio operası, Carl Maria von Weber'in "Der Freischutz". Diğer taraftan Almanca repertuvarda bulunan Franz von Suppé, Johann Strauss II ve diğerlerinin geliştikleri Almanca operet janrı "singspiel" janrının bir devamı olarak da kabul edilmektedir. Bazı opera kritikleri ise Wagner, Richard Strauss ve diğerlerinin geliştirdikleri çok daha karmaşık bir opera stili ve janrını ihtiva eden "Alman Romantik Opera" akımına (özellikle kullandığı dil ve temalar dolayısıyla) "singspiel" janrının çok büyük katkısı olduğunu iddia etmektedirler. Bu gelişmeler dolayısıyla modern 20. yüzyılda, bazı operet bestecileri haricinde, "singspiel" janrında operalar bestelenmesi çok nadir olmuştur. Diğer taraftan 1927'de besteci Kurt Weill hazırladığı "Mohagonny" adlı eseri janrı için bir yeni terminoloji olarak "songspiel" sözcüğünü kullanmıştır. Amerika Birleşik Devletleri İçişleri Bakanı ABD İçişleri Bakanı (İngilizce: United States Secretary of the Interior) ABD İçişleri Bakanlığının başıdır. ABD İçişleri Bakanı’nın görev alanı diğer ülkelerdeki içişleri bakanlığı kavramı ile karıştırılmamalıdır. Diğer ülkelerdeki içişleri bakanının görevleri ABD'de İç Güvenliği Bakanlığının (Department of Homeland Security) sorumlulukları arasındadır. ABD İçişleri Bakanının görevleri arasında Arazi Yönetimi Bürosu (Bureau of Land Management), ABD Jeolojik Araştırmaları (United States Geological Survey) ve Ulusal Parklar Bölümü (National Park Service) gibi devlet kurumlarının idaresi vardır. İçişleri Bakanı Amerika Birleşik Devletleri Başkanının kabinesinde yer alan üyelerden biridir. Devlet Başkanlığı makamının boşalması durumunda bu görevi alacak kişiler arasında sekizinci sıradadır. Ana Lucía Domínguez Ana Lucía Domínguez, özellikle pembe dizilerdeki rolleriyle tanınan Kolombiyalı aktris. En son oynadığı TV dizisi "Madre Luna"'dır. Günümüzde, baş rolde oynadığı "Perro Amor" (aşkın iki yüzü) adlı dizide Sofia Santana karakterini canlandırmıştır. HayÄ±t Hayıt ("Vitex agnus-castus"), mine çiçeğigiller (Verbenaceae) familyasından çok yıllık tıbbi bitki türü. 1–3 m yükseklikte, çalı görünümünde, soluk pembe ya da mavi çiçeklidir Akdeniz maki vejetasyonunun tipik elementidir. Deniz kenarı ve kayalık bölgelerde, genellikle tınlı bünyeli, nötr ve hafif alkali, kireççe fakir, tuzluluk etkisinin olmadığı, değisen miktarlarda organik madde içeren, azotlu ve azotça zengin, fosfor bakımından zengin, potasyumca eksik toprakları tercih eder. Yapraklarında viteksin ve viteksinin adlı iki heterozit madde bulunur. Hayıttan elde edilen ekstreler, gram-pozitif bakterilere karşı antimikrobiyal aktivite göstermesine karşın, gram-negatif bakterilere ve maya mantarlarına karşı aktivite göstermez . Agnucaston adlı ilâcın terkibinde meyveleri kullanılır. Meyveleri, infüzyon halinde (%2-5) idrar artırıcı, gaz söktürücü ve yatıştırıcı olarak kullanılır.. Kökleri sarı renk için iplik boyamada kullanılır. Dallarından örülen sepetler Batı Anadolu pazarlarında satılır. Akdeniz ve Batı Kafkasya'da yayılım gösterrir. Türkiye'de Trakya ve Anadolu'da görülür. Ayrıca Antalya Altınova(Koyunlar Köyü)'da kurumuş göl halinde bulunmaktadır. Agnucaston 2010 FIFA Dünya Kupası A Grubu 2010 FIFA Dünya Kupası A Grubu maçları 11 - 22 Haziran 2010 tarihleri arasında oynandı. Grup, ev sahibi Güney Afrika, Meksika, Uruguay ve Fransa takımlarını içermektedir. Daha önce 2002 FIFA Dünya Kupası'nda karşılaşan Fransa ile Uruguay'ın maçı; 0-0 bitmişti. Grubu birinci olarak tamamlayan Uruguay, B Grubu ikincisi Güney Kore ile, ikinci tamamlayan Meksika ise B Grubu birincisi Arjantin ile eşleşti. Persons Unknown Persons Unknown, Amerikan gizem-drama televizyon dizisidir. 13 bölümlük bir yaz dizisi olan Persons Unknown Amerika'nın National Broadcasting Company (NBC) kanalında yayınlanmaktadır. İlk bölümü 7 Haziran 2010'da yayınlanan dizi 28 Ağustus 2010'da "Shadows in the Cave" isimli bölümle son buldu. Kaçırılan ve gözlerini hayalet bir kasabada açan yedi kişinin kasabadaki hikâyesi anlatılmaktadır. Kaçırılan bu insanlar kasabaya yerleştirilen kameralar sayesinde takip edilmektedir. Kasabanın her tarafında yüksek şiddetli mikrodalgalar gönderen "Aktif Tepki Sistemi" olduğu için kasabada bir yerden sonrasına geçilememektedir. İnsanları kaçıran ve kasabalara yerleştiren ise bir "organizasyon"dur. Bu organizasyon, insanları kaçırmakta ve çeşitli yerlere götürerek insanların tutumları üzerinden analizler yapmaktadır. Ayrıca kaçırmaların "program" denen bir projeyle ilgisi vardır. Christopher McQuarrie tarafından yaratılan dizinin, Fox Televisions Studios tarafından yapımı gerçekleştirilmiştir.Dizinin çekimleri Mexico City'de yapılmıştır. National Historic Landmark National Historic Landmark veya kısaltılmış olarak NHL (Türkçesi: Ulusal Tarihi Öneme Sahip Eser) ABD Federal Hükümeti tarafından tarihi önemi nedeniyle tanınmış yapı, eser veya bölgeye verilen isimdir. National Register of Historic Places Listesi’nde (Türkçesi: Ulusal Tarihi Yapılar Listesi) yer alan 80.000’e yakın yapı, eser ve bölgeden sadece 2.430’u NHL sınıflaması içindedir. National Historic Landmark District veya NHLD (Türkçesi: Ulusal Tarihi Öneme Sahip Bölge) ise NHL tarafından tanınmış ve içinde tarihi öneme sahip yapılar veya eserler grubunun olduğu bölgelere denilir. 9 Ekim 1960 tarihinde, o günün ABD İçişleri Bakanı olan Fred Andrew Seaton’in 92 eseri NHL sınıflamasına aldığını açıklamasıyla başladı. NHL sınıflamasına giren ilk eserin Iowa eyaletinin Sioux City şehrinde yer alan Başçavuş Floyd Mezarı ve Anıtı olmasına ve bu kararın 30 Haziran 1960'ta verilmesine rağmen diğer 91 eserin açıklanması politik nedenlerden dolayı aynı yılın 9 Ekim’ine kalmıştır. ABD İçişleri Bakanı tarafından bir eserin NHL seçilebilmesi için şu şartlardan biri veya birkaçı gereklidir: HÃ©rcules CF Hércules de Alicante Club de Fútbol, SAD Alicante şehrinde kurulan İspanyol futbol kulübü. Segunda División B'de mücadele eden kulüp maçlarını 30.000 kişi kapasiteli Estadio José Rico Pérez'de oynamaktadır. Marko Marin Marko Marin (; d. 13 Mart 1989; Gradiška, Bosna-Hersek), Bosna-Hersek asıllı Alman futbolcudur. Şu anda Al-Ahli'de forma giymektedir. Marin, ofansif orta saha ve sol kanat mevkilerinde görev yapabilmektedir. Hızlanma, top sürme, çeviklik, yaratıcılık, çok yönlülük, teknik beceri ve oyunculuk yeteneği ile bilinir. Marin, 2012 yılında Chelsea'ye transfer olmadan önce Bundesliga takımlarından Borussia Mönchengladbach ve Werder Bremen'de oynadı. 2016 yılında Olimpiakos'a transfer olmadan önce dört farklı ülkede dört kulüpte kiralık olarak oynadı. 2008 ile 2010 yılları arasında Almanya millî takımında toplam 16 defa forma giydi. Ülkesiyle birlikte 2010 Dünya Kupası'nda üçüncülük yaşadı. Marin, Yugoslavya Sosyalist Federal Cumhuriyeti'nin Gradiška şehrinde doğdu. Annesinin adı Borka ve babasının adı ise Ranko'dur. Annesinin işi nedeniyle 1991 yılında ailesiyle birlikte Almanya'ya taşındıklarında Marin sadece iki yaşındaydı. Frankfurt'ta büyüyen Marin, yerel kulüplerde futbol oynamaya başladı. Çocukluğundaki futbol idolü Dejan Savićević, favori futbol takımı ise Crvena Zvezda'ydı. Marin, fubol kariyerine önce SG 01 Hoechst ve daha sonra ise Eintracht Frankfurt'un genç takımlarında futbol oynayarak başladı. Marin 2005 yılında, Borussia Mönchengladbach genç akademisine katıldı. Mönchengladbach akademisinden bir yıl sonra rezerv takıma terfi etti; üç yıl süreli bir sözleşme teklifi aldı ve daha sonra 31 Mart 2007'de Eintracht Frankfurt'a karşı kulübünün formasıyla ilk profesyonel maçına çıktı. Marin 9 Ağustos 2008'de, Mönchengladbach'ın DFB-Pokal'ın ilk turunda yedinci lig takımlarından VfB Fichte Bielefeld'i 8-1 mağlup ettiği karşılaşmanın ilk 16 dakikasında hat trick yaptı. Marin 24 Haziran 2009 tarihinde, Borussia Mönchengladbach'tan Werder BremenWerder Bremen'e 8.2 milyon € bonservis bedeli karşılığında transfer oldu. Takımın hücum oyuncularından Wes Hunt ve Mesut Özil gibi isimlerle birlikte oynadı. 2010-11 sezonunda, dört lig golü atarken, on bir tane de asist yaptı. Ancak 2010 yılının Ağustos ayında Mesut Özil'in La Liga ekibi Real Madrid'e transfer olmasının ardından, Marin'in formu bir önceki sezona oranla gözle görülür bir şekilde düştü. Marin, Bremen formasıyla 2011-12 sezonunda sadece bir gol ve beş asist yapabildi. Marin, Bremen'in 20 Ağustos 2011'de SC Freiburg ile oynadığı ve maçta toplam sekiz golün atıldığı maçta iyi bir performans ortaya koydu. Marin, takım arkadaşları Claudio Pizarro, Marko Arnautović ve Wesley'in attıkları gollerin asistini yaparken, takımı Bremen maçtan 5-3 galip ayrıldı. 18 Şubat 2012'de, Imtech Arena'da Werder Bremen'in Hamburg'a karşı 3-1 galip ayrıldığı derbi de, Marin'in maçın dokuzuncu dakikasında attığı gol onun 2011-12 sezonunda attığı tek lig golü oldu. Marin, 13 Nisan'da Bremen formasıyla çıktığı son maçında, Markus Rosenberg'in attığı golde asisti yapan isim oldu ancak bu asist takımının VfB Stuttgart'a 4-1 mağlup olmasına engel olamadı. Marin, Werder Bremen formasıyla Bundesliga'da 87 maçta forma giydi ve sekiz gol attı. Marin 28 Nisan 2012'de, İngiliz Premier League kulübü Chelsea'ye transfer oldu. 2017 yılına kadar geçerli toplam beş yıllık bir sözleşme imzaladı. Chelsea'den Lille OSC takımına transfer olan Salomon Kalou'nun giydiği 21 numaralı forma Marin'e verildi. Marin 18 Temmuz'da Chelsea formasıyla ilk maçına çıktı. Sezon öncesi dostluk karşılaşmasında, Major League Soccer takımı Seattle Sounders'a karşı Chelsea'nin 4-2 kazandığı karşılaşmada takımının üçüncü golünü kaydetti. Marin yaşadığı kas sakatlığı nedeniyle Community Shield maçını kaçırdı. Marin, 25 Eylül'de Lig Kupası'nda Chelsea'nin Wolverhampton Wanderers'a karşı 6-0 galip geldiği karşılaşmada, yedek kulübesinden oyuna dahil olarak Chelsea formasıyla ilk resmî maçına çıktı. Premier League'de ilk karşılaşmasına ise 28 Kasım'da çıktı. Fulham'la oynanan Batı Londra derbisinin 82. dakikasında Eden Hazard'ın yerine oyuna dahil olurken, maç 0-0 eşitlikle sonuçlandı. 2 Ocak 2013'te Chelsea'nin yerel rakiplerinden Queens Park Rangers'a 1-0 mağlup olduğu karşılaşma, Marin'in yeni yılda takımıyla ilk maçı oldu. 9 Şubat 2013 tarihinde Chelsea'nin Wigan Athletic'i 4-1 mağlup ettiği karşılaşmanın 91. dakikasında oyuna dahil olan Marin, 92. dakikada maçtaki son golü attı ve böylece Chelsea formasıyla ilk Premier League golünü kaydetmiş oldu. Chelsea 28 Haziran 2013 tarihinde, Marin'in yeni sezonda Sevilla'da oynayacağını, çeşitli sağlık kontrollerinden geçirildiğini ve İspanyol ekibiyle anlaşmaya vardığını açıkladı. Marin, Sevilla formasıyla ilk golünü Manchester United ile oynanan ve Sevilla'nın 3-1 galip geldiği dostluk karşılaşmasında kaydetti. 22 Ağustos'ta Avrupa Ligi play-off turu ilk maçında Sevilla'nın kendi evinde Śląsk Wrocław'ı 4-1 mağlup ettiği karşılaşmada Marin iki gol attı. Marin Avrupa finaline yedek kulübesinde başladı. Sevilla normal süresi ve ekstra uzatma süresi 0-0 eşitlikle sonra eren finalde, penaltılar sonucunda rakibi Benfica'yı 4-2 mağlup ederek şampiyon oldu. Marin bu galibiyetle birlikte, kiradan geri döndüğü sezonda Avrupa Ligi'ni kazandı. Bir sezon önce de kulübü Chelsea ile aynı başarıyı yaşamıştı. 18 Ağustos 2014'te Fiorentina, Chelsea ile Marin'i satın alma opsiyonu ile bir sezonluğuna kiralık olarak almak için anlaşmaya vardıklarını doğruladı. Marin 23 Ekim'de, PAOK'a karşı oynanan Avrupa Ligi maçında Fiorentina formasıyla ilk maçına çıktı. Marin, 27 Kasım 2014'te Guingamp'a karşı oynanan Avrupa Ligi karşılaşmasında takımının formasıyla ilk golünü attı. Marin karşılaşmanın altıncı dakikasında, Aquilani'nin pasını iyi değerlendirdi ve maçın açılış golüne imza attı. Marin 11 Aralık 2014'te, Dinamo Minsk'e karşı 2-1'lik skorla kaybettikleri maçta takımının tek golünü atan isim oldu. Marin, toplamda 12 kez yedek kulübesinde olmasına rağmen, Ocak ayının başında kiralık anlaşması sona erene dek ligde tek bir maçta şans bulamadı. 20 Ocak 2015'te Fiorentina'da başarısız geçen yarım sezonun ardından Marin, sezonun geri kalanında Anderlecht'e sezon sonunda satın alma opsiyonuyla birlikte kiralık olarak transfer oldu. Marin Belçika'ya transferinden beş gün sonra, ilk maçına Standard Liège'e 2-0 mağlup oldukları lig maçının 26. dakikasında Maxime Colin'in yerine oyuna girerek çıktı. Marin, Belçika Kupası finalinin 58. dakikasında yaşadığı kas sakatlığı sebebiyle oyundan çıktı. Maçın 92. dakikasında Lior Refaelov'un vole vuruşu ile attığı golle Anderlecht Club Brugge'e 2-1 mağlup oldu. Marin, Belçika Kupası finalinde yaşadığı sakatlıktan ötürü birkaç hafta boyunca forma giyemedi. Anderlecht ise sezon sonunda satın alma opsiyonunu kullanmadı. Marin 25 Ağustos 2015 tarihinde, Trabzonspor'a bir sezonluğuna satın alma opsiyonuyla birlikte kiralık olarak transfer oldu. Marin 30 Ağustos'ta, Trabzonspor'un Akhisar Belediyespor ile 2-2 berabere kaldığı Süper Lig karşılaşmasının 80. dakikasında oyuna girdi ve bordo mavili forma ile ilk kez resmî bir karşılaşmaya çıktı. Marin Trabzonspor formasıyla ilk golünü, 26 Eylül 2015'te Osmanlıspor'a 3-1 mağlubiyetle ayrıldıkları karşılaşmada kaydetti. Marin 15 Şubat 2016'da Kayserispor karşısında 2-1 galip ayrıldıkları karşılaşmada, takımının ilk golünü atam isim oldu. Marin, "Kicker" ile yaptığı bir röportajda, Londra'ya geldiğinden bu yana kendisine bakan Chelsea'ye takdir gösterdiğini ve ayrıca geleceğinin büyük olasılıkla başka bir yerde olacağını kabul etmesine rağmen, Chelsea'ye transferiyle ilgili hiçbir pişmanlık duymadığını ifade etti. Marin, 23 Ağustos 2016 tarihinde Yunan kulübü Olimpiakos ile üç yıllık bir sözleşme imzaladı. Marin, 11 Eylül 2016'da Olimpiakos'un Veria'yı 6-1'lik skorla mağlup ettiği karşılaşmayla birlikte Olimpiakos formasıyla ilk resmî maçına çıkmış oldu. Yaklaşık iki ay boyunca takımın teknik direktörü Paulo Bento'nun ilk takımda yer vermemesinden dolayı fazla forma şansı bulamadı. Ancak Bento'nun görevden ayrılmasının ardından, 5 Ocak 2017'de 2-1'lik skorla kazandıkları Asteras Tripolis karşılaşmasında takımının galibiyet golünü attı. 17 Aralık 2017'de, Olimpiakos'un PAS Giannina'yı 1-0 mağlup ettiği karşılaşmada, Marin rakip ceza sahasının dışından yaptığı sert vuruşla golü atan isim oldu. Bu galibiyetle birlikte Olimpiakos teknik direktör Takis Lemonis yönetimindeki üst üste altıncı galibiyetini aldı ve 15 maçtan sonra 32 puanla, zirvedeki en yakın rakipleri AEK ve PAOK'u geçerek ligin zirvesine yerleşti. 7 Ocak 2018'de Larissa'ya karşı 3-0'lık skorla kazandıkları karşılaşmada takımının ilk golünü attı ve kulübünün üst üste yedinci galibiyetine ulaşmasına yardımcı oldu. Marin 2010 yılında, Bosna-Hersek'ten millî takım daveti almaması sebebiyle Almanya için oynamaya karar verdiğini açıkladı. Marin, ayrıca 21 yaş altı millî takım kadrosuna davet aldığı 2007 yılından beri bu kategoride toplam dokuz kez forma giydi. Marin, 16 Mayıs 2008 tarihinde, 2008 Avrupa Şampiyonası için millî takım teknik direktörü Joachim Löw'ün 26 kişilik aday kadrosuna dahil edildi; ancak, turnuvanın 23 kişilik nihai kadrosuna alınmadı. Millî takım formasıyla ilk maçına 27 Mayıs 2008'de Beyaz Rusya ile 2-2 beraberlikle sonuçlanan karşılaşmada çıktı. Marin, Bastian Schweinsteiger'in yerine oyuna dahil oldu. 28 Mayıs 2008'de millî takım kadrosundan kesildi. Aynı yıl, 20 Ağustos'ta Almanya formasıyla ikinci maçına çıktı ve ilk golünü Belçika'ya karşı oynanan dostluk maçında attı. Marin, 21 yaş altı millî takımı içinde uygun olması sebebiyle, Meridyen Kupası'ndaki kadroya da çağrıldı. Marin, Güney Afrika'daki 2010 FIFA Dünya Kupası için Mayıs 2010'da açıklanan Almanya'nın geçici kadrosunda kendine yer buldu. Dostluk maçlarında (çoğu zaman yedek oyuncu olarak oynadı) gösterdiği performans ile millî takımın nihai 23 kişilik kadrosunda yer almayı başardı. Güney Afrika'daki Dünya Kupası'nda iki kez forma şansı buldu. Marin, Almanya'nın Avustralya'ya karşı 4-0'lık galibiyetinde ve daha sonra Sırbistan'a 1-0 kaybettiği maçta sahada yer aldı. Ancak, özellikle Sırbistan'a karşı oynanan maçta gösterdiği performans nedeniyle, turnuvada daha fazla forma şansı bulamadı ve Almanya turnuvayı üçüncü olarak tamamladı. Kore KÃ¶rfezi Kore Körfezi, (Çince: "Cháoxiǎn Wān" / Kore dili: "Sacosan-Man") Batı Kore Körfezi olarak da bilinir, Sarı Denizin (Huang Denizi) kuzeydoğu kolunu oluşturan girinti. Bohai Denizi'nden ayıran Çin'deki Liaoning yönetim bölgesine bağlı Liaodong Yarımadası ile Kuzey Kore'nin batı kesimi arasında yer alır. Evli, Mutlu, Ã‡ocuklu "Evli, Mutlu, Çocuklu", Demet Akalın'ın "Zirve" albümünün ikinci klibidir. İlk kez Kral TV'de 27 Mayıs 2010 tarihinde yayınlanmıştır. Şarkının sözü Gökhan Şahin'e, müziği Ceyhun Çelik'e, düzenlemesi ise Erhan Bayrak'a aittir. Kilyos'ta çekilen klipte, Demet Akalın'a 20 çocuk eşlik etti. Klibi Eyüp Dirlik yönetti. Çekimler iki gün sürdü. Demet Akalın, 5 kostüm değiştirdi ve planlardan biri için ağaca asılan bir yatağın üstünde şarkıyı seslendirdi. Çekimlerde rol alan çocukların rahat etmesi için her türlü konforu ve rahatlığı düşündüklerini söyleyen Demet Akalın “"İki gün boyunca birlikte çok eğlendik. Harika görüntüler elde ettik. Onlar da seyredince çok mutlu olacaklar. Benim için de, onlar için de harika bir anı oldu"” dedi. Klibin final sahnesinde Akalın'ın eski eşi Önder Bekensir de sanatçıyla birlikte rol almakta. Gow Gow aşağıdaki anlamlara gelebilir: Opera janrlarÄ± listesi Opera janrları listesi değişik ülkelerde kullanılan alternatif opera janr isimlerinin hepsini içeren çok kapsamlı "sözlük" karakterli bir listedir. "Opera" sözcüğü İtalyanca 'opera in musica' ifadesinin kısaltılmış şeklidir. Ancak "opera" sözcüğü ne İtalya'da ne de diğer ülkelerde belirli bir eserin hangi janrda olduğunu bildirmez. Bestecilerin çoğu hazırladıkları eserlerini halka sundukları zaman eserlerinin tanımlamasını daha kesin terimler kullanarak yapmışlardır. Çok kere hazırlanacak eserin hangi opera janrında olacağı eserin siparişini veren tiyatro veya patron kişi tarafından tanımlanmıştır. Ancak özel bir patron tarafından sipariş yapıldığı zaman opera bestecileri eserlerinin janrını seçmede ve kendi arzularına göre istenilen janrdan ayrılmalar yapmada kendilerini daha fazla serbest hissetmişlerdir. Opera janrları istisna kabul etmez standartlara bağlı değildir. Bazı eserler için birkaç değişik janra dahil olma imkânı vardır. Bu hallerde tanımlamayı yapan otoritenin bestecinin kendisi olması genellikle kabul edilir. Opera janrının tanımlanması değişik kriterler kullanılarak yapılabilir ve bu kriterler her zaman stil hakkında kurallar şeklinde olmayabilir. Bazı janrlar, örneğin "opera seria" janrı, sonradan gelen tarihçilerin ortaya açıkça çıkartmış oldukları gelenekler ile tanımlanır. Ama diğerleri, örneğin zeitoper janrı, ilk defa janrı ortaya çıkartıp kullanan besteci tarafından tanımlanmıştır. Yine diğer janrlar belirli bir tiyatro ile yakın bağlantılarına göre tanımlanmışlardır. Örneğin opera comique janrı Paris'teki Opera-Comique tiyatro topluğunun adını almıştır. Opera bouffe janrı ise Théâtre des Bouffes Parisiens tiyatrosunda sahnelenmesinden ismini alır. Bu liste tarihsel olmayan veya sadece betimsel olup belirsiz olan terimleri kapsamamaktadır. Örneğin, bazı eserler "kurtarma operası" olarak nitelendirilmekle beraber tarihsel olmadığı için bu terimin çok sınırlı bir kullanış şekli bulunur ve bu nedenle bu listeye dahil edilmememiştir. Bu terim bir janr olarak kabul edilmemektedir; çünkü 19. yüzyıl sonlarında ve 20. yüzyılın başlarında kullanılmaya başlanan yapmacık bir tür adıdır. Buna karşıt olarak "komik opera", "kutsal opera", "trajik opera" veya "bir-perdelik opera" daha çok tarihsel gerçeklere uygun olarak tanımlanmışlardır. En son sorun terimlerin nasıl ifade edileceğidir. Bir grup, opera terimlerinin hepsini kendi dilleri ile ifade etmek istemektedir ve bunu yapmamayı ve başka dilden terimler kullanmayı bir çeşit "snobluk" olarak kabul ederler. Ancak çeşitli ülkelerde gelişen değişik janr türleri kavramsal olarak ayrı olmakla beraber bazen birbirine çok benzer şekilde tanımlanmışlardır. Örnegin "opera buffa", "opera buffo", "opera comique", "opéra comique en vaudeville", "commedia in musica", "commedia per musica" terimlerinin kavramsal olarak değişik janrları ifade ettikleri kabul edilmektedir. Ama bu terimlerin hepsi hemen düz Türkçeye çevrilirse sadece "komik opera" teriminin yetersiz ve uygunsuz kullanılması gerekecektir. Bu nedenle diğer Wikipedia'lar ve bu arada başta İngilizce Wikipedia, kullanılan terimlerdeki bulanıklık ve belirsizliğin önünü almak için orijinal yabancı dildeki terimi kullanmayı tercih etmektedirler ve bu maddede bu kurala uyulacaktır. Ancak verilen yabancı dilde terimin yanına, her ne kadar bulanık ve belirsiz olsa da, düz Türkçe çevirisi de konulacaktır. Aşağıda ismi verilen eğlence türleri 16. yüzyıl İtalya'sında ilk operaların ortaya çıkarıldığı dönemde İtalya'da bulunan müziksel eğlence şekilleridir. Bunlar opera sanatının şeklen geliştirilmesine çok etkili olmuşlardır: EGPRS EGPRS (ing. Enhanced General Packet Radio Service) veya EDGE (ing. Enhanced Data rates for GSM (Global System for Mobile Communications) Evolution), gsm alt yapısında ve frekanslarında (850/900/1800/1900) çalışan, mobil iletişimde üçüncü neslin başlangıcı olarak sayılabilecek, yüksek hızda veri iletişimi sağlayan teknolojidir. Swati dili Swati ya da Swazi dili ("SiSwati"), Bantu dil ailesindeki Nguni grubuna ait olan bir dil. Esvatini ve Güney Afrika Cumhuriyeti'nde konuşulur. Tahminlere göre aşağı yukarı 3 milyon kişi tarafından konuşulur. Esvatini ve Güney Afrika'nın Mpumalanga ve KaNgwane bölgelerindeki okullarda eğitilir. İngilizce ile Swati, Esvatini'nin resmî dillerinden ve Güney Afrika'nın 11 resmî dillerindendir. National Register of Historic Places National Register of Historic Places veya kısaltılmış haliyle NRHP (Türkçesi: Ulusal Tarihi Yapılar Listesi) ABD federal hükümetinin koruma altına almaya değer gördüğü bölgeler, mahalleler, binalar, yapılar ve cisimleri içeren resmi listenin ismidir. Bu listede yer almak veya listedeki bir yerin civarında yer almak mevcut emlağın korunması şartıyla birçok vergi avantajına da olanak sağlamaktadır. 15 Ekim 1966 tarihli Ulusal Tarihi Koruma Kanunu (İngilizcesi: National Historic Preservation Act of 1966 veya NHPA) ile oluşturulan bu listede yer alan bir milyon eserden yaklaşık 80.000 eser bizzat yer almaktadır. Geri kalan eserler ise “destekleyici eserler” olarak nitelendirilmektedir; her sene bu nitelikte yaklaşık 30,000 eser listeye eklenmektedir. Tarihi boyunca bu listenin çoğunluğu ABD İçişleri Bakanlığı’na bağlı olan Ulusal Park Servisi (İngilizce: National Park Service veya NPS) tarafından sağlanmıştır. Eli Acıman Eli Acıman (d. 1919; İstanbul - ö. 13 Ocak 2011; İstanbul) Türkiye'nin ilk reklamcısı ve reklam ajansı kurucusudur. Manajans reklam ajansının kurucusu ve başı idi. Eli Acıman, 1919'da İstanbul'da doğdu. Orta halli bir Yahudi aileye doğan Acıman, genç yaşta öğrenim hayatını, gazetecilik eğitimi almak üzere İngiltere'ye gitmek amacıyla yarıda bıraktı. İngiltere dönüşü sonrası baba mesleği olan iplikçiliğe değil de kendisini zirveye taşıyacak olan reklamcılığa karar kılar. Ancak bu karar kılış, öyle planlanmış ve altyapısı oluşturulmuş bir süreç sonunda olmamıştır. İngiltere'den döndüğü sırada, abisi Moiz Acıman kendisine iş buldu. Bulduğu işle, abisin Mahmutpaşa'da mağaza komşusu olan ünlü Yahudi asıllı iş adamı ve modacı Vitali Hakko'nun ürettiği şapkaların reklâmını yapmaya başladı. İlk yaptığı reklam Vitali Hakko'nun ünlü "şen şapka" reklamıydı. II. Dünya Savaşı'nın sonuna doğru, Türkiye'de "savaş ekonomisinin" sona ermesiyle ve ekonominin toparlanmasıyla, 1944 yılında Eli Acıman, Vitali Hakko ile birlikte "Faal Reklam acentesi"nı kurdular. Ancak işler umulduğu gibi gitmeyince Vitali Hakko kısa bir süre sonra bu ortaklıktan ayrıldı. Ayrılıktan sonra Eli Acıman, 1946 yılında Türkiye'nin başlıca iş adamlarından Vehbi Koç ile tanışırak Koç şirketlerinin reklam işlerini alınca geniş bir iş imkânına kavuşur. Böylece gelişmeye başlayan firma, 1957 yılında Eli Acıman, Arif Erdemir ve Nesim Matan'ın 50'şer bin lira ve eşit şartlarda ortaklığı ile şirketleşerek "Faal Ajans" adını alır. Eli Acıman üç yıl kalmak üzere ABD'ye gitti. 1960 yılında döndükten sonra ajansın işleri çok büyüdü ve 1965 yılında genişleyen iş hacminin de etkisiyle ortaklar dostça ayrıldılar. Eli Acıman "Manajans", Arif Erdemir de "Yeni Ajans" adıyla yollarında devam ettiler. Bu ayrılık esnasında ortaklar müşterilerini de ikiye bölmüş oldu. Ayrılıktan sonra her iki firma da müşteri portföylerine yeni isimleri ekleyerek bugün Türkiye’nin en büyük reklamcılık kuruluşu haline gelmişlerdir. Eli Acıman, sektörün en önemli çatı kuruluşu olan Reklamcılar Derneği'nin de kurulmasına öncülük etmiş ve büyük emek verdiği bu derneğin ilk başkanlığını yapmıştır. 1990 yılında Avrupa Reklam Ajanslar Birliği tarafından altın madalya ile onurlandırıldı. TÜSİAD'a 30 yıldan uzun süre hizmet veren üyelerinden biri olan Eli Acıman, 1970'li yıllardan itibaren İstanbul ili vergi rekortmenleri listesine de girdi. 2004 yılında Hürriyet Gazetesi tarafından düzenlenen yarışmada Eli Acıman'a "Hürriyet Özel Ödülü" verildi. Eli Acıman, ilerleyen yaşından dolayı emekliye ayrılıp reklam ajansının yönetimini kızı Linda Acıman'a bıraktı. 13 Ocak 2011 tarihinde 92 yaşındayken vefat etti. Bahía de Cádiz Bahía de Cádiz, İspanya'nın, Endülüs Özerk Topluluğu'na bağlı Cadiz İli'nin, 6 ilçesinden birisidir. 5 belediyesi vardır. Bunlardan nüfus ve nüfus yoğunluğu bakımından en büyüğü ve ilçenin başkenti Cádiz, yüzölçümü bakımından en büyüğü ise Chiclana de la Frontera'dır. Son sayımlar olan 2009 sayımlarına göre, ilçenin nüfusu 428,304 kişidir ve Cádiz İli'nin en fazla nüfusa sahip ilçesidir. İlçenin yüzölçümü ise 607 km²'dir. Böylece, nüfus yoğunluğu 700,93 kişi/km² olur. İlçe, Cadiz İli'nin batı kesiminin ortasında bulunur ve ilçe içindeki tüm belediyelerin denize kıyısı vardır. İlçe sınırları içerisindeki en yüksek rakım, en yüksek noktada 241 metre olmak üzere, El Puerto de Santa María'dadır. Bunun sebepi Campina de Jerez İlçesi'nden geçmekte olan San Cristóbal Sıradağları'nın El Puerto de Santa María'da başlamasıdır. Isaac Austin Isaac Edward "Ike" Austin (doğum 18 Ağustos 1969 Kaliforniya) emekli profesyonel Amerikan basketbolcu. NBA'deki basketbol hayatına 1991 NBA Seçmeleri'nde ikinci turda 48. sıradan Utah Jazz tarafından seçilerek başladı. 2.08 m boyunda olan oyuncu daha sonra Utah Jazz (1991-1993), Philadelphia 76ers (1994), Tuborg (1994-1996), Miami Heat (1996-1998), Los Angeles Clippers (1998), Orlando Magic (1999), Washington Wizards (1999-2000) ve Vancouver/Memphis Grizzlies (2000-2002) takımlarında oynamıştır. Willard Libby Willard Frank Libby (17 Aralık 1908 - 8 Eylül 1980), Amerikalı fiziksel kimyagerdir. Radyokarbon tarihleme yöntemini (Karbon 14 yöntemi) geliştirerek 1960 yılında Nobel Kimya Ödülü'nü kazanmıştır. Doktorasını Berkeley, California Üniversitesi'nde tamamlayan Libby, 1933-1945 arasında aynı ünversitede fiziksel kimya dersleri verdi. 1941-1945 yılları arasında Manhattan Projesi'nde yer aldı ve uranyum izotoplarının ayrılması yöntemini geliştirdi. 1945'te, Chicago Üniversitesi'ndeki Nükleer Araştırmalar Enstitüsüne girdi ve 1959'a kadar çalışmalarını burada sürdürdü. 1946'da, hidrojenin en ağır izotopu olan trityumun kozmik ışınların yardımıyla üretilebileceğini gösterdi. Ertesi yıl öğrencileri ile birlikte karbon-14'le tarihleme tekniğini geliştirdi. 1955-59 arasında ABD Atom Enerjisi Komisyonunda görev aldı ve 1959'da Los Angeles, California Üniversitesi'nde kimya profesörü oldu. Libby, 1952'de "Radiocarbon Dating" adlı eseri yayımladı. Bendeki Sen Bendeki Sen, Sagopa Kajmer ve Kolera'nın 7 Haziran 2010 tarihinde Melankolia Müzik etiketi ile çıkarmış oldukları ikinci düet rap albümüdür. Albümde bir tanesi scratch track olmak üzere toplam 16 şarkı vardır. Albümün prodüktörü Sagopa Kajmer'dir. Albümdeki "Merhametine Dön" ve "Bir Dizi İz" adlı şarkılara klip çekilmiştir. "Bendeki Sen", TRT 2011 Müzik Ödülleri, Yılın En İyi Albümü Oylamasında ilk 5'e kaldı. "Onlarıda Anlıyorum" ve "Scratch Diploma" hariç tüm şarkılar düettir. Temmuz 2018'de "Merhametine Dön" ve "Bir Dizi İz" parçalarının video klipleri resmî YouTube hesabından, albüm ise Spotify, Apple Music, Deezer gibi dijital platformlardan Sagopa Kajmer tarafından kaldırılmıştır. Tsongaca Tsonga dili ("Xitsonga"), Bantu dil ailesine ait olan bir dil. Güney Afrika bölgesinde Tsonga halkının dilidir ve yaklaşık 3 milyon kişi tarafından konuşulur. Güney Afrika Cumhuriyeti'nin resmî dillerindendir ve en çok ülkenin Limpopo ve Mpumalanga bölgelerinde konuşulur. Mozambik, Esvatini ve Zimbabve'de Tsonga konuşanlar da var. Pederimiz Tsongaca yazılmış: Ã–stenit Östentit çeliğin bir fazıdır. Demir karbon diyagramında 912 °C ile 1394 °C arasındaki yüzey merkezli kübik yapıdaki faza verilen isimdir. Metalurji alanında uzmanlaşmış bir bilim adamı olan William Chandler Roberts-Austen’in ismi verilmiştir. Hayatın Evreleri Hayatın Evreleri ya da Hayatın Safhaları (Almanca: Die Lebensstufen), Alman romantik ressam Caspar David Friedrich tarafından 1835'te çizilen alegorik peyzaj. Ölümünden beş yıl önce tamamladığı bu tabloda ressam, insanın ölümlülüğü ile hayatın geçiciliğini ele almıştır. Resimde, bir limana yukarıdan bakan bir yükselti üzerinde bulunan iki yetişkin ve iki çocuktan oluşmuş gruba doğru yürümekte olan, izleyiciye sırtı dönük yaşlı bir adam vardır. Limanda farklı uzaklıklarda görülen beş gemi, karadaki beş kişinin yansıması gibidir. Böylece, insan yaşamının değişik evreleri, bir yolculuğun sona erişi ve ölüme yakınlık ile ilgili bir alegori ortaya çıkar. Resimdeki figürlerin Friedrich ile ailesi olduğu bilinmektedir. Yaşlı adam ressamın kendisi iken, oğlan çocuğu ressamın oğlu Gustav Adolf, kız çocuğu ise kızı Agnes Adelheid'dir. Genç kadın ressamın diğer kızı Emma, silindir şapkalı adam ise yeğeni Johann Heinrich'tir. Friedrich'in birçok tablosu hayalî manzaraları gösteriken, "Hayatın Evreleri"'nde görülen yer, bugün kuzeydoğu Almanya'da bulunan ve ressamın doğum yeri olan Greifswald yakınlarındaki Utkiek'tir. Tabloda Baltık Denizi kıyısındaki bir liman günbatımında betimlenmektedir. Denizde, limana dönmekte olan üç gemi görülmektedir. Ortadaki büyük gemi yelkenlerini toplamaya başlamıştır. İki ufak yelkenli ise karaya neredeyse varmıştır. Bunlardan sağdaki, kıyıdaki beş kişilik gruba doğru yönelmiştir. Kıyıdaki beş kişi, kıyafetlerinden anlaşıldığı üzere kasaba ahalisindendir. Grubun ortasında elinde İsveç bayrağı tutan bir oğlan çocuğu oturur. Yanındaki kız çocuğu ise bayrağa doğru uzanmaktadır. Sağ taraflarında, çocuklara doğru uzanan ve sağ elini havaya kaldırmış bir kadın oturmaktadır. Kıyıdaki grup bir yarım çember oluşturur. Perspektife göre en uzakta çocuklar vardır. Onların iki yanında izleyiciye daha yakında bulunan iki yetişkin yer alır. Sol kenarda, ileriye, çemberin dışına doğru bakan yaşlı adam dikilmektedir. Kadın ile çocuklar yazlık giysiler içindedir, ancak yaşlı adam palto giymiştir ve kürklü bir şapka takmaktadır. Ortadaki büyük geminin pruvası, bayrak tutan çocuklara hizalanmıştır. Bu beş kişilik grup, tamamı karaya yönelmiş durumda çizilmiş beş gemi ile eşleştirilebilir. Üç grup hâlinde konumlandırılan insanlar - yaşlı bir adam, iki yetişkin, iki çocuk - ile farklı uzaklıklardaki gemilerin yerleşimi birbirini yansıtır. Bu durum ölümün yakınlığını ve yaşamın evrelerini anlatan bir alegoridir. Ortadaki gemi genç kadını simgeler. Her iki yanı, iki daha küçük gemi ile sarılmıştır ve bunlar kıyıdaki diğer iki küçük çocuktur. Resmin sağında uzaklarda ufukta kaybolmak üzere olan gemi yaşlı adamı sembolize eder. Friedrich'in memleketi olan Greifswald, 1630'a kadar Batı Pomeranya'ya dahildi. Bu tarihte bölge, İsveç egemenliğindeki İsveç Pomeranyası'na katıldı. 1815'te ise Prusya Krallığı'nın bir eyaleti hâline geldi. Bölgenin el değiştirmesinden 20 sene sonra çizilen tabloda Friedrich'in küçük kızı Agnes Adelheid ile oğlu Gustav Adolf'ün elinde İsveç bayrağı görülmektedir. Resimdeki manzarada görülen yarımada Baltık Denizi'ne doğru uzanır ve karşı kıyı İsveç'e aittir. Ressam oğluna İsveç Kralı Gustav Adolf IV'ün adını vermiştir. İsveçli yazar Per Daniel Amadeus Atterbom'a göre Friedrich Pomeranyalı'dır ve kendini yarı-İsveçli saymaktadır. Dönemin romantik ideallerine bağlı kalan Friedrich, tablolarının tamamıyla görsel öğeleriyle öne çıkmalarını istiyordu, bu sebeple eserlerine tanımlayıcı ya da çağrıştırıcı isimler verilmemesine dikkat ediyordu. Resmi tanımlar nitelikteki "Hayatın Evreleri" ismi, büyük ihtimalle ressam tarafından verilmemişti. Tablo bu ismi, ressama olan ilginin arttığı 19. yüzyıl sonu ve 20. yüzyıl başı arasındaki dönemde aldı. Amerikan Pastası: Aşk Kitabı Amerikan Pastası: Aşk Kitabı (İngilizce özgün adı: The Book of Love), Amerikalı Universal şirketinin 2009 yılında çıkardığı serinin 7. filmidir. Yönetmeni John Putch olan filmin yazarları David H. Steinberg ve Adam Herz'dir. Lise çağında olan üç arkadaş cinsel deneyim yaşamamıştır ve bu onları rahatsız etmektedir. Çözüm yolunu ise kütüphanede şans eseri buldukları ve "Seksin İncili" adını verdikleri kitapta ararlar. Kitap çok eskidir ve birçok sayfası yok olmuştur. Bilgi eksikliği nedeniyle kitap işlerine yaramaz. Kitabın yazarını bulup kitabı yeniden toplamak isterler. Kitaptaki numaraları arayarak yazarlarına ulaşırlar. Kitabın ana yazarı Levinst adında biridir (Her "Amerikan Pastası"nda görülen adam). Üç kafadar arkadaş kitabı yeniden toplarlar. Hepsi cinsel tecrübeler edinirler bu kitap sayesinde. Stifler karakterine bu kitapta fazla yer verilmemiştir. O sadece istediği kızı elde edebilen birini canlandırmaktadır. VÃ¢sik Vasık veya "Hârûn el-Vâsık Billâh" (Arapça الواثق) (Tam ismi : "Ebû Câʿfer "el-Vâsık bi’l-Lâh" Hârûn bin Muhammed el-Muʻtasım") (d. 812 Mekke - 847 Samara), dokuzuncu Abbasi halifesi olarak 842 (hicri 227) ile 847 (hicri 232) döneminde hüküm sürmüştür. Vaşık, babası Mutasım 26 Aralık 841'de öldüğünde hemen halife olarak Abbâsî devleti basına geçti. Asıl adı Ebu Cafer olmakla beraber taht adı olarak "Vasık Billah (Allaha inanan)" unvanını aldı. 842'de annesi cariye asıllı Karati, Vasık'ın kardeşi (sonradan Mütevekkil adı ile halife olacak) Cafer ile birlikte Mekke ve Medine'yi hac ziyaretine gitmeye karar verdiler. Ancak Karati 16 Ağustos 842'de Hicaz yolunda iken hayata gözlerine yumdu. Mezarı Küfe'de bulunmaktadır. Mutasım'ın ölümünden hemen önce Filistin'de çok ciddi bir isyan çıkmıştı. Bir asker bir kadına kötü muamele edip evinin kapısını kırmaya çalışmıştı. Kadının kocası bunu fırsat bilip Filistin'de Ürdün Irmağı'nın batısında bulunan eski Emevi hanedanı destekçisi bedevi Arap kabilelerini ayaklandırdı. Bu kişiye, yüzünü devamlı bir peçe ile kapadığı için, "El Mübaraka" adı verilmekteydi. Bunlar üzerine 842de büyük bir Abbâsî ordusu gönderildi. Ancak bu ordu Al Mübaraka taraftarları ile uğraşmakta iken Şam'da yine eski Emeviler taraftarları Arap kabile mensupları ciddi bir diğer isyan çıkardılar ve ordu bunlar üzerine gönderildi. Abbâsî ordusu ile isyancılar arasında Şam şehri dışında bir muharebe yapıldı. İsyancılar bin kişi kadar zayiat vererek mağlup oldular ve Şam ve Suriye'de asayiş yeniden kuruldu. Sonra ordu yine Filistinli isyancılar üzerine yürüdü. Filistinli isyancı ordu hasat mevsimi olduğu için çok zayıflamıştı. Abbâsî ordusu isyancılara büyük (20.000 kadar ölü) zayiat verdirerek, Filistin isyanını bastırdı. El-Mübaraka esir alınıp Samarra'ya götürüldü. 843-844de Vasık vezir ve bürokratların yozlaşmış tutumlarından kuşkulanmaya başladı. Kendisine büyük babası Harun Reşit döneminde Beramikilerin kazandığı iktidar gücü ve sonradan Harun Reşit'in bu aileyi ortadan kaldırıp halifenin gücünü yükseltme siyaseti anlatılmıştı. Vasık da buna uyarak vezir ve sekreterlerini görevleri sırasında çeşitli şekillerde kendi servetlerini artırdıkları gayet açık olduğunu bildirdi ve bunu karşılamak için devlet hazinesine fon aktarmalarını emretti. Bunu kabul etmeyenlerden birini öldürttü ve birkaçını ağır dayaktan geçirttikten sonra devlet idarecisi ve bürokratlar devlet hazinesine fonlar akıtmaya başladılar. Bu fonlarla 100.000 ile 1.000.000 dinar devlet geliri sağlandığı bildirilir. 844-845'te Arabistan çok karışmıştı. Beni Süleim ve diğer bedevi kabileleri Kutsal şehirlere akın yapıp bu şehirlerin pazarlarını bastılar ve pazarları ve şehrin büyük binalarını yağmaya koyuldular. Hammad bin Jarır el-Tabarı komutasındaki Arabistan'daki Abbâsî ordusuna karşı galip gelip onu öldürdüler. Bunun üzerine Vasık büyük bir Abbâsî ordusunu "Boğa el-Kabir" adlı Türk asıllı komutan idaresinde Arabistan'a gönderdi. Bu ordu bu isyanı bastırmayı başardı ve Bedevi kabile mensuplarından 1.500'ünü esir olarak Medine'de alıkoydu. Fakat bu sırada Suriye'de bir isyan çıkınca bunları Medine'de geri bırakıp Suriye'ye geçti. Esirler kaçma hareketine geçince Medine şehir halkı bu esirleri sardı ve bütün hepsi şehrin köleleri tarafından öldürüldü. Suriye'de isyanı bastırıp asayişi temin eden Boğa geri dönüp Arabistan yarımadasının ortasında ve güneyindeki isyancı Bedevilere karşı uzun süren ve her zaman başarılı olmayan bir bastırma harekatına girişti. 846da Halife Vasık ve Bizans İmparatoru arasında eldeki esirlerin değiştirilmesi hakkında bir anlaşma yapıldı. Böyle bir esir mübadelesi daha önce halife Emin zamanında 810 yılında yapılmıştı. Bu mübadele için Tarsus'un kuzeyinde bir ırmak kıyılarına iki taraf da ellerindeki esirleri getirdiler. Tabari'ye göre Bizanslılar elinde kadın erkek 4.362 müslüman esir bulunmaktaydı. Ancak Vasık bunların hepsinin müslüman olup olmadığından şüphe etmekte olduğunu bildirip ancak Abbâsî sarayının uyduğu Sünni inançları gösterenlerin mübadele edilmesini şart koştu. Aynı yıl 846da Vasık'ın hükümetine karşı daha yakınlarda daha ciddi sorunlar çıktı. Vasık'ın islam dini hakkında kendi görüşlerini herkese zorla kabul ettirme uğraşlarından çok kişi tedirgin olmuştu. Bunlar arasında Bağdad'da bir grup hükûmet darbesi yapma planlarına geçmişti ve bu grubun başını Ahmet bin Nasır adlı bir seyid çekmekteydi. Hükûmet darbesi büyük bir halk kütlesinin Bağdad'da bayraklar ve davullarla bir büyük gövde gösterisi şeklinde 4 Nisan 846 günü yapılması planlanmıştı. Fakat darbeyi idare edenlerden ikisi bir gün önce gelecek zaferlerini kutlamak için içmeye koyuldular; planlar karıştı ve planlanandan bir gece önce bazı gruplar ortaya çıktı. Böylece planlanan darbe bir fiyaskoya dönüştü. Halifenin adamları darbecileri yakalamayı başardılar ve Ahmet bin Nasır tutuklanıp Samarra'ya halife huzuruna götürüldü. Halife'nin bu seyidi hilafete ihanetle suçlayacağını beklenmekteydi, ama bunun fena etkileri olabileceğini gören Vasık bu seyid ile karşılamayı müslüman bir seyidin hak yolundan ayrılmasının bir muhakemesi haline dönüştürdü. Ahmet bin Nasır müslümanlığın temel inanışlarına uymadığı suçu ile yargılanıp idam mahkûm edildi. İdam hükmünü Vasık hemen orada büyük efsanelere neden olan "Amr bin Madıkerib"'in ünlü kılıcı Samsama ile şahsen infaz ederek seyidin başını gövdesinden ayırdı. Ahmet'in gövdesi halka gösterilmek üzere Samarra'da Babek'in gövdesi yanına asıldı ve kesik başı Bağdad'a gönderilerek oradaki halka gösterildi. Aynı yıl Samara'da bulunan devlet hazinesine hırsızlar girmeyi başardılar ve hazineden 42.000 dirhem dinar çalıp kaçtılar. Fakat halifenin bu çok cüretkerane suçu işleyenleri yakalaması için memur ettiği Yezid el-Hüvadı hiç durmadan çalışıp didinip hırsızları yakalamaya muvaffak oldu. 846-847 yıllarında Vasık Abbasi ordusunu Türk asıllı komutanı olan Boğa el-Kebir komutanlığı altında, etrafındaki yaşayanlara büyük zararlar veren bedevi Banu Nümayr kabilesi üzerine gönderdi. Bu ordu ile Araplardan oluşan bir güç Yamamah'ta muharebeye giriştiler. Bu muharebenin başlarında, birliklerinin bir kısmını civarlara göndermiş olan Boğa el-Kabir Arap hücumlarına zor dayanabildi, ama civara gönderilmiş olan güçler geri dönüp Arapların gerilerine hücuma geçince Araplar çok fena mağlup oldular ve Banu Nümayr tehlikesi ortadan kalktı. Vasık'ın halifeliğinin son yıllarında birçok isyanlar çıktı. Hariciler Musul'da ve Kürtler İran'da isyan ettiler. Ama bunlardan en mühimleri Arabistan ve Suriye ve Filistinde oldu. Bu isyanların başlıca nedeni babası Mutasım'ın zamanında kurulan Abbâsî ordularında bulunan Türk asıllı askerlerin çok büyük iktidar gücü kazanması ve her geçen gün bu güçlerini gösterecek hareketlere girişmeleri idi. Bu durumdan ve Türk askerlerin tutumundan Arap asıllı nüfus tedirgin olmaktaydı. Özellikle eski Emevilere destek sağlayan Suriye ve Filistin'de bu tedirginlik isyanlara yol açtı. Bu isyanlar Vasık'ın orduları tarafından bastırıldı. Ama bunun bir neticesi orduda bulunan Türk asıllı askerler ve komutanlar daha da fazla prestij kazandılar ve Arap nüfus ile Türk askerlerin arasındaki uçurum daha da genişledi. Vasık 10 Ağustos 847'de başşehri olan Samarra'da iken kendini devamlı susuz hissettiren bir hastalığa yakalandı. Yüksek ateşi olmasına rağmen bir fırın yakınında oturması tedavi olarak tavsiye edildi. İyileşemeyip yüksek hararetten öldüğü bildirilir. Yerine halife olarak kardeşi Mütevekkil geçti. Tarihçi Tabari tarafından bildirildiğine göre Vasik orta boylu, yakışıklı ve iri yapılı idi. Sarışın saçlı, sağlıklı kırmızı yanaklı idi; ama halifeliği sırasında sol gözü felce uğramış görünüşte idi. Vasik babası gibi eğitime ve ilime büyük bir ilgi göstermiştir. Zamanının bilim adamlarına ve alimlerine büyük maddi ve manevi destek sağlamıştır. Vasık sanata da önem vermiş ve sanatçıları da korumuştur. Vasık'ın büyük müziksel yetenek gösterdiği bilinmektedir ve sayıları 100'ü aşan şarkı besteleri bulunduğu bilinmektedir. Tarihçi Tabari halife Vasık dönemini değerlendirmek için halifeye zamanının ünlü Arap şairi Ali bin al-Cam'in yazdığı mersiye şiirini vermektedir: Ã‡ekmece, Defne Çekmece, Defne'ye bağlı bir mahalledir. İl merkezine 2 km, ilçe merkezine 2 km uzaklıktadır. Gültepe mahallesi, Güzelyayla mahallesi, Pınarbaşı mahallesi ve Yeşilkent mahallesi olmak üzere 4 mahalleden oluşmuştur. GenÃ§-Sen Öğrenci Gençlik Sendikası ya da bilinen ismiyle Genç-Sen Türkiye'nin ilk ve tek öğrenci sendikasıdır. 2006 yılında Öğrenci Gençlik Sendikası Girişimi adıyla yola çıkan örgüt Öğrenci Gençlik Sendikası Genç-Sen ismiyle 15-16 Aralık 2007 tarihinde Ankara'da yapılan kurucu genel kurulla resmen kuruldu. Konfederal olarak DİSK'e bağlıdır. Genç-Sen'nin kurulmasında DİSK'in ve çeşitli gençlik örgütlerinin ortak bir çalışması vardır. 6 Mart 2008'de İstanbul Valiliğine yapılan kuruluş başvurusu sendikalar kanununa aykırı bir şekilde "Öğrencilerin sendikası mı olur?" diyerek reddedilmiş ve kapatma davası açılmıştır. Sendika kurulduğundan beri açılmış olan kapatma davalarıyla uğraşmaktadır. Önceleri daha çok siyasi örgütler üzerinden yürüyen öğrenci hareketini bütün öğrencileri kapsayacak en geniş öğrenci muhalefeti haline getirmek için kurulan sendika, özerk demokratik bir üniversite, yönetimde söz hakkı, parasız eğitim hakkı, ÖSS, barınma, ulaşım, işsizlik, soruşturmalar gibi sorunların dışında öğrencinin işçileştirilip ucuz işgücü olarak görülmesiyle de mücadeleyi amaçlamaktadır. KaplanlÄ±, Hadim Kaplanlı Köyü, Konya ilinin Hadim ilçesine bağlı bir köydür. Kaplanlı Köyü, Hadim merkez ilçeye bağlı köylerden birisidir. Hadim platosu ile Aladağ vadisi arasında yer alır. Hadim'e olan uzaklığı 11 km. Konya'ya olan uzaklığı 117 km. Alanya'ya kuş uçuşu 81 km.'dir. Kaplanlı Köyü ve Hadim idari olarak Konya iline bağlı olmasına ve İç Anadolu bölgesi içinde kabul edilmesine karşın; iklim olarak Akdeniz bölgesi içinde yer alır. Bölgede İç Anadolu karasal iklimi ile Akdeniz iklimi arasında geçiş tipi özellikler görülmektedir. Dağların uzanış doğrultusu ile yükseltiden dolayı Akdeniz iklim özelliklerini taşıyan hava kütleleri Hadim ilçe merkezine kadar sokulamaz. Bu hava kütlelerinden bir kısmı Göksu vadi yatağını izleyerek, Aladağ boğazına kadar sokulmaktadır. Aladağ Vadisinde Akdeniz iklimi hüküm sürerken Hadim ilçe merkezi ve yakın çevresi karasal iklimin etkisi altında kalmaktadır. Bu bölgede hüküm süren karasal iklim, Konya ikliminden farklı özelliklere sahiptir. Bu farklılık Hadim' in sahip olduğu ortalama 1500 m. yükseklikten ileri gelmekte olup yazların daha serin geçmesine ve Konya’dan daha fazla yağış almasına sebep olmaktadır. Hadim ve çevresi İran-Turan fitocoğrafik bölgesinde yer alır. Ancak İç Anadolu-Akdeniz geçit sahasına yakın olduğundan Akdeniz elementlerinin oranı da yüksektir. Burada Avrupa-Sibirya elementlerinin az oluşu da önemli bir husustur. Geobotanik bakımdan Xero-Euxin step ormanı sınıflandırması içinde kalmaktadır. Bitki coğrafyası bakımından Submediterran karaçam ormanları ve step bölgesinde kalmaktadır. Ayrıca coğrafi bakımdan incelediğimizde, kışa dayanıklı kurakçıl ormanlar ve stepler sınıflandırılması kapsamında kalmaktadır.Yüksek ormanlar olarak adlandırılan sedir, göknar ve kayınlardan oluşan orman kuşağı bulunur. Kaplanlı köyünün Osmanlı dönemi kayıtlarıyla ilgili bir belgede 1872 yılı salnamesidir. Bu salnameye göre Kaplanlı köyünde 58 hanede 190 nüfus yaşadığı görülmektedir. Cumhuriyet dönemi nüfus bilgileri aşağıdadır. Nüfusun 1965 yılından itibaren sürekli düşmesinin sebebi sulama imkânı çok iyi olmadığından verimin düşüklüğü ve köye yatırım yapılmadığından dolayı temel ihtiyaçlarını karşılayamayan ve geçimini sağlamayamayan ailelerin göç etmek durumunda kalması olabilir. Köyde okul ve sağlık ocağı gibi kamu hizmetlerinin yanı sıra bakkal, manav gibi insanların temel ihtiyaçlarını karşılayabileceği hizmetler bulunmamaktadır. Bunlara ilaveten sabit telefon, elektrik, içme suyu şebekesi ve kanalizasyon bulunmaktadır. Köyün içindeki yollar topraktır. Venda dili Venda dili ("Tshivenḓa"), Bantu dil ailesine ait olan bir dildir. Güney Afrika Cumhuriyeti'nin resmî dillerindendir. Yaklaşık 875.000 kişi tarafından konuşulur. Venda konuşanların çoğu Güney Afrika'da yaşamaktadır, fakat Zimbabve'de de Venda konuşanlar vardır. Zuluca Zuluca ya da Zulu dili ("isiZulu"), Zulu halkın dili olup yaklaşık 10 milyon kişi tarafından konuşulur. Bunların çoğu (%95) Güney Afrika Cumhuriyeti'nde yaşamaktadır. Güney Afrika'da Zuluca evde en çok konuşulan (%24) dil olmanın yanı sıra nüfusun %50'si dili anlayabiliyor (Ethnologue 2005). 1994'te Güney Afrika Cumhuriyeti'nin resmî dillerinden oldu. Bir sürü diğer Bantu dili gibi Latin alfabesi ile yazılır. Güney Afrika Cumhuriyeti'nin dışında Zimbabve, Malavi, Mozambik ve Esvatini'de Zuluca konuşanlar vardır. Struthiomimus Struthiomimus (anlami: "Devekuşu taklitçisi") anlamına gelir. Belki tüylü, 4,5 metre uzunluğundaki bu dinozor zamanımız devekuşuna çok benzerdi. dişsiz gagaları ve ince bacaklarıyla aynı gruptan Gallimimus, Ornithomimus ile aynı beslenme biçimine de sahiptir. Hem otobur hem de etoburdur. Estate Violenta (anlam ayrımı) FIFA Dünya Kupası golcüleri Bu maddede FIFA Dünya Kupası finallerindeki maçlarda gol atan futbolcular, ülkelerine göre sınıflandırılarak listelenmiştir. Yeşil renkli kutular içindeki gol sayıları ise, bahsi geçen futbolcunun o sayıda gol atarak turnuvayı gol kralı olarak tamamladığı anlamına gelmektedir. " olarak 1974'te mÃ¼cadele etti. "Not: Robert Prosinečki aynı zamanda Yugoslavya için 1990 yılında da gol atmıştı. Kendisi Dünya Kupası'nda iki farklı ülkenin formasıyla gol atan tek oyuncudur." " için aşağıda bulunan 1930-1994 yıllarına bakınız." "1930-1994 yılları arasını gösterir. için yukarıdaki 1998-günümüz yıllarına bakınız." "1954-1990 yılları arasında olarak mücadele etti. O yıllar arasında ayrı takım olarak mücadele eden için yukarıda bulunan ilgili başlığa bakınız." "1938'de Hollanda Doğu Hint Adaları olarak mücadele etti ama gol atamadı." " için aşağıda bulunan 1930-1990 yıllarına bakınız." "2006'da olarak mücadele etti. 1930-2002 yılları arasında mücadele eden için aşağıdaki ilgili başlığa bakınız." "1930-1994 yılları arasında parçası olduğu için yukarıdaki ilgili sayfaya bakınız." "2006'da mücadele etti ama, gol atamadı." "1930-1990 yılları arasını gösterir. için yukarıdaki 1994-günümüz yıllarına bakınız." "1930-1938 yılları arasında Yugoslavya Krallığı olarak ve 1950-1990 arasında olarak mücadele etmişti. 1994-günümüz için 'ı da barındıran yukarıdaki başlığına bakınız." "Not: Robert Prosinečki aynı zamanda Hırvatistan için 1998 yılında 2 gol atmıştı. Kendisi Dünya Kupası'nda iki farklı ülkenin formasıyla gol atan tek oyuncudur." Ã‡evaca Chewa dili, Nyanja olarak da bilinir, Bantu dil ailesine ait olan bir dil. "Chi-" öneki diller için kullanılır, böylece Chichewa ve Chinyanja olarak da bilinir. Yaklaşık 9,3 milyon kişi tarafından konuşulan bir dildir. Malavi'nin resmî dillerindendir. Zambiya'nın yedi yerel dillerinden birisi olarak da tanınır. Bunun dışında Mozambik ve Zimbabve'de önemli Chewa konuşan topluluklar vardır. Ã–mer Naci Soykan Ömer Naci Soykan (d.10 Şubat 1945, Rize - ö. 3 Aralık 2017, İstanbul). Bilgi felsefesi, dil felsefesi ve estetik alanlarındaki çalışmalarıyla tanınan Türk felsefeci ve akademisyen. 1945 yılında Rize’de doğdu. 1965 yılında Trabzon Lisesi'ni bitirdi. 1965-1971 yılları arasında İstanbul Üniversitesi'nde Felsefe, Sosyoloji, Yunanca, Latince öğrenimi gördü. 1969-1971 yılları arasında Hamburg Üniversitesi'nde konuk öğrenci olarak felsefe derslerini izledi.1972-1974 yılları arasında Türkiye'de çeşitli liselerde felsefe ve Almanca Öğretmenliği yaptı. 1982 yılında İstanbul Üniversitesi'nde “Schelling’de Varlık ve Sanat Formları” teziyle doktorasını tamamladı. Aynı yıl Mimar Sinan Üniversitesi'nde felsefe dersleri vermeye başladı ve bunu 1984 yılına dek sürdürdü. 1984-1986 yılları arasında İnönü Üniversitesi Sosyoloji Bölümüne yardımcı doçent olarak çalıştı. 1986 yılında Mimar Sinan Üniversitesi Sosyoloji Bölümüne katıldı. 1988 yılında Doçentliğe, 1996 yılında Profesörlüğe yükseltildi. Aynı bölümde 2006 yılına kadar çalıştıktan sonra Mimar Sinan Güzel Sanatlar Üniversitesi Felsefe Bölümü'nü kurmak üzere görevlendirildi. Bu bölümün başkanlığını 2013 yılındaki emekliliğine kadar sürdürdü. 2001 yılında 6 aylığına New York Üniversitesi'ne (NYU) konuk araştırmacı (“Visiting Scholar”) olarak davet edilen Soykan, 1987 yılında Internationale Schelling-Gesellschaft e.V., 1996 yılında ise Austrian Ludwig Wittgenstein Society üyesi olmuştur.Türkiye Felsefe Kurumu ve Türk Felsefe Derneği üyesidir. Soykan'ın iki yüzü aşkın sayıda Türkçe makalesinin yanı sıra on adet de Almanca ve İngilizce makale ve bildirisi bulunmaktadır. 2000 yılında Drew University, Schleiermacher 2000 Conference'da İngilizce bir konuşma yapmıştır. Bazıları British Library, The Library of American Congress, Bibliothèque nationale de France gibi kütüphanelerde bulunan on yedi adet Türkçe kitabı vardır. Kitaplardan bazıları şunlardır: Worcester Worcester, (söylenişi: /ˈwʊstər/) Birleşik Krallık, İngiltere ülkesinin Batı Midlands bölgesinde'de bulunan bir yerleşkedir. "Shire" tipi iki seviyeli-yerel-idare olan Worcestershire Kontlugu merkezidir. Ikinci seviyede yerel idare bolgesi olan "Worcester" bolgesi biriminin de merkezidir. Worcester, Worcester Katedrali 12. yüzyıldan kalma olduğu için şehir statüsü taşımaktadır. Worcester'de yaklaşık 94,000 kişilik nüfus bulunmaktadır. Şehrin çoğunluğu %94.2 ile Beyaz Britanyalılar olup en büyük azınlık yaklaşık %1.3 ile Pakistanlılardır. Worcester Birmingham'ın 48 km güneybatısında, Gloucester'in 47 km kuzeyinde bulunmakta Londra merkezinden uzaklığı 182 km dir. Worcester Severn Nehri üzerinde kurulmuş olup bu ırmak şehri ortadan ikiye ayırır. Worcester Üniversitesi Worcester'de bulunmaktadır. Bu üniversite 2005'te "Privy Konseyi" tarafından verilen krallık beratı ile üniversite stütüsünü kazanmıştır. Bu kurum 1997den önce "Worcester Yüksek Eğitim Koleji" adıyla genellikle öğretmen lisans diplomasin hazırlayan bir yüksek eğitim kurumu idi. 1997-2005 döneminde "University College Worcester (UCW)" olarak anılmaktaydı. 2005 yılından itibaren bu üniversitede kayıtlı öğrenci sayısı hızla büyüyüp 2009-10'de 9.545'e erişmiştir. Worcester şehrinde iki ileri eğitim koleji bulunur: "Worcester Sixth Form Koleji" ve "Worcester Teknoloji Koleji". Worcester Sehri'nin şu resmî kardeş şehir anlaşmaları vardır: Akgün Akova Akgün Akova (d. 1962, Akyazı), Türk şair. Şiir dışında fotoğrafçılıkla da ilgilenen Akova'nın deneme, fotoğraf, gezi alanlarında da kitapları vardır. Seyahat editörlüğü, doğa fotoğrafçılığı ve gezi yazarlığı da yapan şair, hem üniversitelerde hem de özel eğitim kurumlarında "yaratıcılık" dersleri de vermektedir. 1962 yılında Sakarya'ya bağlı Akyazı ilçesinde dünyaya geldi. Gebze Lisesi'nin ardından Hacettepe Üniversitesi Kimya Mühendisliği bölümünü ve İstanbul Üniversitesi İşletme İktisadı Enstitüsü'nü bitirdi. 1984 yılında ilk şiiri Milliyet Sanat dergisinde yayınlandı. İlk şiir kitabı olan "Sansürttürme Şair Abüüü" 1991 yılında yayımlandı. Şaire 1993 yılında Truva Şiir Ödülü, 2003 yılında ise Dionysos Şiir Ödülü verildi. Akova, denemelerinin yer aldığı "Yıkık Bir Çocuk Bahçesi Gibiydi Yüzü" isimli kitabıyla ise 1998 yılında Dil Derneği Ömer Asım Aksoy Ödülü'ne layık görüldü. Kadir Has Üniversitesi ve Akademi İstanbul gibi eğitim kurumlarında "yaratıcılık" dersleri de veren şair ayrıca TRT ve Açık Radyo'da sunuculuk, metin ve program yazarlığı da yaptı. Voyager, Skylife, National Geographic gibi dergilerde gezi yazıları da yayınlanan Akova 1998-2006 yılları arasında Voyager dergisinde seyahat editörü olarak da çalıştı. Gamorrean Gamorrean'lar saldırgan ve güçlü bir ırktır. Zırhlar giyerler. Burunları domuz burnuna benzer. En çok kullandıkları silah baltadır. Büyük dişleri dikkat çekicidir. Kısa boyludurlar. İri ve güçlü yapılarına rağmen ince ve tiz bir sesleri vardır. Gamorrean'lar Jabba the Hutt'u ve sarayını korumayı üstlenmişlerdir. Bunlardan biri, Rancor'a yem olan korumadır. Pale Pale, Saraybosna’nın 15 km doğusundaki şehirdir. Pale 1992-1995 yılları arasında Bosna-Hersek Sırp Cumhuriyeti'ne başkentlik yaptı. Şehir 25-26 Mayıs, 30 Ağustos-1 Eylül, 5-14 Eylül 1995 tarihlerinde NATO tarafından bombardımana uğramıştır. Sotho dili Sotho dili ("Sesotho", ) ya da daha belirgin olarak Güney Sotho dili, Bantu dil ailesine ait olan bir dil. Güney Afrika Cumhuriyeti'nin resmî dillerinden bir tanesi ve Lesotho'nun ulusal dilidir, ayrıca en çok bu ülkelerde, en az 5 milyon kişi tarafından konuşulur. Kuzey Sotho dili Kuzey Sotho dili ("Sesotho sa Leboa"), Bantu dil ailesinin Sotho dalına ait olan bir dil. Pedi veya Sepedi diye de anılır. Böylece en çok Tswana ve Sotho dilleri ile karşılıklı anlaşılabilir. Güney Afrika Cumhuriyeti'nin resmî dillerindendir ve 2001 nüfus sayımına göre 4.208.980 kişi tarafından, en çok Gauteng, Limpopo ve Mpumalanga vilayetlerinde konuşulur. Elmas Åžahin Elmas Şahin (d. 3 Mart 1969, Malatya), Türk yazarı, akademisyen, eleştirmen, çevirmen. Elmas Şahin akademik çalışmalara 2001 yılında başladı. Yazarlığa 2005 yılında ilk olarak çevirilerle adım attı. ilk çevirisi Lenin ve Leninizm adlı Osmanlıcadan yeni Türkçeye çevirdiği eserdir. Bunu diğer çevirileri takip etti, ilk romanı ise 2009 yılında Küresel Köyde Hayat adıyla yayımlandı. Adı geçen roman, 14 Mayıs 2018 tarihinde Kitap, kültür, sanat gazetesi Book Culture Art Time's tarafından düzenlenen 1. Altın Kalem Ödülleri'nde roman anlanında altın kalem ödülünü aldı. Şahin, lisans öğrenimini 2001 yılında Atatürk Üniversitesi, Fen Edebiyat Fakültesi, İngiliz Dili ve Edebiyatı bölümünde tamamladı. Aynı üniversitede 2003 yılında yüksek lisansını, 2009 yılında da Türk Dili ve Edebiyatı Bölümü, Yeni Türk Edebiyatı Anabilim Dalında "Leyla Erbil'in Eserlerine Feminist Bir Yaklaşım" adlı tez ile doktorasını tamamladı. 1983 yılından beridir Mersin'de yaşayan Elmas Şahin, 2010 yılında Mersin Çağ Üniversitesi'nde, Fen Edebiyat Fakültesi bünyesinde, Türk Dili ve Edebiyatı Bölümü'nü kurdu. Türk Edebiyatı, Batı Edebiyatı, Karşılaştırmalı Edebiyat, Edebiyat Kuramı ve Eleştiri, Oryantalizm ve Kadın Yazını ağırlıklı olarak bilimsel çalışmaların yanında inceleme, roman ve çeviri eserlere de imza atmış olan yazar, halen Mersin'de Çağ Üniversitesi'nde Doç. Dr. olarak öğretim üyeliği görevini sürdürmektedir. Şahin, 1992 ve 1996 yılları arasında Mersin'de Sabah Gazetesi, Bölge, Kanal 33, Akdeniz TV gibi çeşitli gazete ve televizyonlarda gazetecilik ve muhabirlik de yaptı. 2001 yılından itibaren akademik çalışmalara yoğunlaşan yazarın makaleleri Folklor/Edebiyat, Turnalar, Yedi İklim, Koridor, Cumhuriyet Kitap, Türkiyat Araştırmaları, CLCweb, Turkish Studies, BJASS, JSS, Acta Turcia, TEKE ve IJLA gibi edebiyat dergilerinde yayınlandı. 2013 yılında dünyaca ünlü Marquis Who's Who dergisi otuzuncu sayısında Şahin'in biyografisini yayımlayarak yazara ünlü bilim insanları arasında yer verdi. Rutence Rutence Ukrayna dilinin, Belarusçanın, ve Rusçanın kökü olan ölü bir Slav dili. Doğu Slav dillerine mensuptur ve bu öbekteki dillerin atası olarak kabul edilir. 10-15. yüzyıllarda varlığını sürdürmüş olan Litvanya Büyük Dükalığının resmi diliydi. Dil, vakit geçtikçe yerini Rusçaya, Ukraynacaya ve Belarusçaya bırakıp şekillendi. MacBeth Sibaya Ntuthuko MacBeth-Mao Sibaya (d. 25 Kasım 1977, Durban, KwaZulu-Natal) Güney Afrika'lı futbolcudur. Rossiyskaya Premyer-Liga takımlarından Rubin formasını giymektedir. Sırasıyla Macaristan'da III. Kerületi TUE, Güney Afrika'da Jomo Cosmos ve Norveç'te Rosenborg takımlarında oynadı. Güney Afrika Cumhuriyeti millî futbol takımının değişmez youncusu olan "Kheto", 2002 FIFA Dünya Kupası'nda yer aldı. 2010-11 UEFA Avrupa Ligi UEFA Avrupa Ligi 2010-2011 Sezonu, 2009'da UEFA Kupası'nın yerini alan UEFA Avrupa Ligi'nin ikinci sezonudur. Final, İrlanda'nın başkenti Dublin'deki, Aviva Stadyumu 'nda, 18 Mayıs 2011 tarihinde oynanmıştır. 53 UEFA 'ya bağlı federasyondan 194 kulüp UEFA Avrupa Ligi 2010-2011 sezonuna katılacaklardır. Ülkelerin gönderecekleri temsilci sayıları, ülke kulüplerinin Avrupa arenasınıdaki 2004-05 ve 2008-09 arasındaki performanslar sonucunda belirlenen 2009 UEFA ülkeler sıralaması'na göre belirlenmektedir. UEFA Avrupa Ligi 2010-11 elemelerine temsilci gönderecek ülkelerin gönderecekleri sayılar aşağıdaki belirtilmiştir : 2009-10 UEFA Avrupa Ligi şampiyonu Atlético Madrid ve UEFA Şampiyonlar Ligi 2010-11 grup aşamasından elenen tüm takımlar direkt gruplara katılacaklardır. Fakat, İspanya liginde daha başarılı olan Sevilla, Copa del Rey finalisti olduğu halde UEFA Şampiyonlar Ligine katıldı. Bu yüzden de İspanya Kupası'ndan katılacak olan takımın yeri boş kaldı. Sonuç olarak eleme formatında bazı değişiklikler yapıldı: Eğer bir takımın hem UEFA Şampiyonlar Ligi hem de UEFA Avrupa Ligi'ne kalması ya da UEFA Avrupa Ligi'ne birden fazla yolla katılmasından dolayı bir yer boş kaldıysa, o yer aşağıdaki kurallara göre doldurulur: Aşağıdaki kısaltmalar takımların nasıl katıldıklarını açıklamaktadır. UEFA Avrupa Ligi'yle ilgili bütün kura çekimleri (başka bir yer belirtilmedikçe) UEFA'nın Nyon, İsviçre'deki merkezinde gerçekleşecektir. UEFA Avrupa Ligi