gönderdikten sonra Marge, Homer'ı evden kovar ve ardından aceleyle hazırladığı bir bavulu, suratına doğru fırlatır. Homer, geceyi Barney'ın dairesinde geçirir. Ertesi gün, Homer, Marge'tan özür dilemeye gider ve beklenmedik bir şekilde Marge'ın aslında Homer'ın yaptığından dolayı üzgün olmadığını öğrenir. Marge, Homer'ın Bart'a kötü örnek olduğunu böylece Bart'ın kadınlara birer seks objesi gibi davranmanın doğru olduğunu düşünmesine neden olduğu için üzgündür. Homer'a Bart'ı yanına alarak dansöz kadından özür dilemeye gitmesini dayatır böylece Bart, Prenses Kashmir'in bir dansözden fazlası olduğunu görecektir. Homer, Bart'ı yanına alarak kasabadaki striptiz kulüplerine giderek Kashmir'i arar. Nihayet, onu Sapphire Lounge'da bulurlar. Homer, Kashmir'a kendini ve Bart'ı tanıtır, bu esnada Kashmir sahnede yer almak için hazırlanmaktadır. Farkında olmadan Homer, kendini burlesk şovunun sahnesinde bulur. Sahnenin ortasına düşen Homer'ı sayircilerden biri fark ederek onun fotoğraftaki adam olduğunu söyler. Seyirciler onu alkışlar ve Homer, kendini tantananın içinde bularak dansçı kızlarla dans etmeye başlar ta ki Bart'ı görene ve yapması gerekeni hatırlayana kadar. Homer, şovu durdurur ve kadınlara saygıyla davranılmasını seyircilere başarılı bir şekilde açıklar. Seyircilerin arasında olan Marge, Homer'ın özrünü kabul eder ve ikili, barışırlar. "Homer's Night Out" bölümü, Jon Vitti tarafından yazıldı ve Rich Moore tarafından yönetildi. Evden Marge tarafından kovulduktan sonra Homer'ın bir gece kaldığı Barney'in dairesi, Jim Reardon, Moore ve "Simpsonlar"'ın diğer birkaç animatörünün üniversitedeyken kaldığı daireye dayandırıldı. Prenses Kashmir'i bulmak için Homer ile Bart'ın gezdiği gece kulüplerinden biri Los Angeles'taki Seventh Veil Strip Club'a dayandırıldı. Ekip, Hollywood çevresindeki kulüplere giderek kulüplerin fotoğraflarını çekti böylece Springfield'da inşa edilecek kulüplerin iç tasarımı için ilham alabileceklerdi. Karakter tasarımcıları, burlesk içindeki şov kızları için yaklaşık elli farklı uluslararası şov kızı kostümü tasarladı. Carl Carlson, bu bölümle ilk kez "Simpsonlar"'da gözüktü. Bölüm 19-25 Mart 1990 haftasındaki orijinal ABD yayınında, 16,9 Nielsen reytingiyle haftalık reytinglerde on dördüncü sırada yer aldı. Bu hafta Fox kanalında, en yüksek reyting puanını elde eden ikinci program oldu. Bölüm, genel olarak eleştirmenlerden olumlu yorumlar aldı. İlk sezonun DVD kritiklerinde, David B. Grelck bölümü, 4/5 olarak puanladı ve bu sezondaki en beğendiği iki bölümden biri olarak tanımladı. Ardından şunu ekledi: "Bariz şekilde her yönden duygusallıkla bezenmiş olmaksızın Homer'ın, Marge'ı gerçekten çok sevdiğini görmemize imkân verdi. Bölüm tuhaf, şapşal ve eğlenceli." "DVD Movie Guide"'dan (DVD Sinema Rehberi) Colin Jacobson, "Marge'ın Homer'a kızgınlığı konsepti eskidi, ama bu bölüm oldukça eğlenceli bir ilişkiyi sunmayı başarıyor. Homer'ın bir parti ilahı gibi davranmasını izlemek eğlenceliydi ve bu, birkaç güzel an sunuyor. Dizi boyunca, genel kalite seviye iyi seyretti ama herhangi bir büyük zirve olmadı." "DVD Verdict"'ten David Packard, "The Simpsons Gone Wild" DVD'sindeki eleştirisinde şöyle dedi: "Bu bölümde, ilk sezondaki bölümlerde mevcut olan, bazı garip animasyon ve ses işleri var. Bu haliyle benim için bir sorun teşkil etmiyor, aslında, dizinin kökeni olan The Tracey Ullman Show'daki ilk hallerinden bu güne geçişinde, dizinin ilk çabalarını gösterdiği için ilk sezonda çok eğlenirim. Bu bölümle olan sorunum, özellikle komik olmaması. Birkaç kez kıkırdadım, ama önceki iki bölümdeki kahkakalara boğduran esprilere ve muzip mizaha sahip değil." Znaur rayonu Znaur rayonu (Osetçe: Знауыры район), Güney Osetya'nın bir rayonudur. Başkenti Znaur'dur. Nüfusu 9,000, yüzölçümü 404 km'dir. Valisi Zaur Tskhobrebov'dir. Fabrizio Schembri Fabrizio Schembri (d. 27 Ocak 1981, Saronno), İtalyan atlet. Üç adım atlama ve uzun atlama branşlarında yarışmaktadır. Müeyyidüddin el-Cendi Müeyyidüddin el-Cendi, 13. yüzyıl ekberi sufi ve yazarı. Yaklaşık olarak h. 628 / m. 1230 yılında doğduğu tahmin edilmektedir. Türkistan'ın Cend şehrinde doğmuş olan Müeyyidüddin el-Cendî'nin asıl adı Ebu Abdullah Müeyyidüddin bin Said bin Muhammed bin Süleyman el-Hatemi el-Cendi es-Sûfî'dir. Hacc sonrası gittiği Konya'da Sadreddin Konevi'den tasavvuf eğitimi almıştır. İbn Arabi'nin Füsûs ve Mevakii'n-Nücum adlı eserlerine şerh yazmıştır. Fatma Murat Fatma Murat, (d. 1949, Ankara - ö. 29 Mayıs 2011, Antalya), tiyatro sinema ve televizyon oyuncusu. Murat tiyatro'ya Ankara Halk Tiyatrosu'nda Erkan Yücel'le birlikte başladı. 1985 yılında İstanbul'a gelerek Levent Kırca - Oya Başar tiyatrosuna katıldı. Uzun yıllar boyunca "Olacak O Kadar" adlı televizyon dizisinde, ayrıca Türkmen Düğünü, Genco gibi birçok dizi ve filmde rol aldı. 10 aydır pankreas kanseri tedavisi gören Fatma Murat, 29 Mayıs 2011 günü tedavi gördüğü Akdeniz Hastanesinde yaşamını yitirdi. Cenazesi 31 Mayıs 2011 salı günü öğle namazını müteakip Antalya Uncalı Mezarlığı Camii'nden kaldırıldı. The Rocky and Bullwinkle Show The Rocky and Bullwinkle Show, Amerikan animasyon televizyon dizileri Rocky and His Friends (1959–1961) ve The Bullwinkle Show (1961–1964)'un kolektif ismidir. "Rocky & Bullwinkle", 1960'lar boyunca popüler oldu. Çocuklar ve yetişkinlere yönelikti. Çocuklar için komik karakterler ile absürt konular işlenirken yetişkin izleyiciler için sözcük oyunları ve topikal kaynakların akıllıca kullanımına başvuruldu. Dizide, Bullwinkle J. Moose ve Rocket J. Squirrel adlı kurgusal karakterler başrollerde yer almaktadır. Masa oyunu Masa oyunu ya da kutu oyunu, genellikle düz bir zemin ya da karton, tahta, plastik gibi malzemelerden yapılmış düzlemler üzerinde, oyun taşlarını veya pullarını belirli kurallar çerçevesinde hareket ettirmek suretiyle oynanan oyunlara verilen genel ad. Oyunun oynandığı düzlem genellikle önceden resim, geometrik şekiller veya yazılarla hazırlanmış olur. Masa oyunları dama ve satranç gibi sadece stratejiye veya tavla ve Monopoly gibi şans ve stratejinin bileşimine dayalı olabilir. Şansa dayalı masa oyunlarında zar veya yazı tura gibi rastgele sonuç üreten araçlar veya düzenekler kullanılabilir. Modern masa oyunlarında düzlem ve taşların yanı sıra sahte paralar, kartlar, sayaçlar vb. araç gereçler de oyuna eşlik edebilir. Antik masa oyunları genellikle iki ordunun savaşını temsil eder. Modern oyunların birçoğu da benzer bir mantık ("rakibini alt etme") izlemesine rağmen kimi oyunlarda oyunun sonucu kazanılan puanlarla ya da gerçek veya sahte paraların miktarıyla belirlenir. Masa oyunları aile, strateji ve parti olmak üzere 3 farklı kategoriye ayrılabilir. Aile kutu oyunları: Her yaşa uygun, kuralları pek karmaşık olmayan, 15 ila 60 dakika kadar süre içerisinde biten oyunlar. Aile oyunları arkadaş ve aile ile oynamaya uygundur. Strateji kutu oyunları: Öğrenmesi yine kolay olan ancak oyun süresi uzun ve uzmanlaşması süre alan oyunlara denir. Arkadaşlarla oynamak için ideal. Parti kutu oyunları: Hızlı, basit ve kalabalık gruplara uygun oyunlara denir. Parti kutu oyunlarının öne çıkan en önemli özelliği oyuncular arası etkileşimin yüksek olmasıdır. Messiah (Handel) Eser, Londra'da 1741 yazı süresince bestelendi ve 13 Nisan 1742 tarihinde Dublin, İrlanda'da ilk kez sahnelendi. "Messiah", Handel tarafından tekrar tekrar revize edildi. En tanıdık versiyonuna 1754'te Foundling Hospital'a yardım toplamak amacıyla yapılan performansıyla ulaştı. 1789'da Mozart, eserin bir Alman versiyonunu yaptı; nefesli çalgılar ekledi. Tommy Gunn Thomas Joseph Strada ya da sahne adıyla Tommy Gunn (13 Mayıs 1967, Cherry Hill), Amerikalı pornografik film oyuncusu. En yüksek dağlar listesi En yüksek dağlar listesi, yeryüzünde yüksekliği deniz seviyesinin 7200 m üzerinde bulunan 100'den fazla dorukları listelemektedir. Bu dorukların büyük hepsi Orta ve Güney Asya'da bulunmaktadır. Dünyanın en yüksek barajları listesi Dünya'nın en yüksek barajları listesi, yüksekliği 135 metreden daha fazla olan barajları listelemektedir. Alanlarına göre en büyük göller listesi Alanlarına göre Dünya'nın en büyük gölleri listesi, yeryüzünde yüzölçümü büyüklüğüne göre göllerin sıralanmış bir listesidir. Bu listeye yüzey ölçümü 3000 m. ve daha fazla olan göller dahil edilmiştir. Buna göre yüzey ölçümü bakımından dünyanın en büyük gölü 5 ülkenin kıyısı bulunan Hazar Denizi'dir. Türkiye'nin en büyük gölü olan Van Gölü bu listeye girmemiştir. Bu liste havzaları ve haliçleri içermez. Bazı göllerin alanları mevsimsel şartlara bağlı olarak yıl içinde değişebilir. Bu özellikle kuru iklimlerdeki tuz gölleri için geçerlidir. Aşağıdaki tabloda görülen renk ayrımları, göllerin sıralandığı tablonun başında ilk bölmede bulunan renklerin açıklamasıdır. Ve hangi rengin hangi kıtayı temsil ettiğini göstermektedir. Listede Hazar Denizi ayrı olarak gösterilmiştir çünkü pek çok coğrafyacıya göre Hazar bir gölden çok küçük bir okyanus veya bir iç deniz özelliği taşır. *Tuz gölü Birçok sayıda sel taşkınları ovaları yılın belirli dönemlerinde sel sularının uzunca bir dönem birikmesi ile aynen bir göl niteliklerine girmektedirler. Bunlardan birçoğunun yüzölçümü sel mevsiminde 4000 km'yi aşmaktadır. Bu büyük değişken goller arasında Kamboçya'da Tonlé Sap (2,700 km, sel mevsiminde 16,000 km); Çin'de Poyang Gölü (1000 km, sel mevsiminde 4400 km) ve Dongting Gölü (2,820 km, sel mevsiminde 20,000 km2) i; Mali'de Nijer Kara İçi Deltası; Sudan'da Sudd (130,000 km'den daha büyük); Botsavana'da Okavango Deltası; Brezilya ve Paraguay'da , the Pantanal ve Amazon Nehri'nin bazı kesimları. Bazı göller, belirli mevsimlik değil de, zaman zaman değişik yıllar ve mevsimlerde sel suları toplayıp yüzölçümleri 4000 km'yi aşmaktadırlar. Bunlara en iyi örnekler yağmurlu mevsimler olursa Avustralya'nın en büyük gölleri olan Torrens Gölü (dolu olduğu zaman 5,700 km) ve Eyre Gölü (dolu olduğu zaman 9500 km). Özbekistan ve Türkmenistan arasında bulunan Sarıkamış Gölü'nün yüzölçümü 21. yüzyıl başında 5,000 km'ye yükselmiştir ama bunun ne kadar kalıcı olduğu bilinmemektedir. "Note: Lake areas may slightly vary depending on the sources." Scrabble Scrabble, iki, üç veya dört oyuncuyla, rastgele çekilmiş 7 harfle oluşturulan anlamlı kelimelerin 15'e 15'lik özel tasarımlı bir oyun tahtasına yerleştirilmesi suretiyle oynanan tur bazlı bir kelime oyunudur. Her oyunun başında yazılan ilk kelimenin bir harfi, kesinlikle tablonun tam ortasında yer alan hücreye konmalıdır. İlk kelimeden sonraki kelimeler, bulmacalarda olduğu gibi, daha önceki kelimelerden en az bir tanesi ile birleşmelidir. Bu birleşme ile oluşan kelime de anlamlı olmalıdır. Kelimeler sağdan sola ve yukarıdan aşağıya yazılabilir. Oyunda genel olarak standart sözlük kullanılır. Sözcükler resmî bir sözlükten (Scrabble Oyunu Özel Sözlüğü) kaynak alınabileceği gibi, oyuncuların üzerinde anlaşacağı bir veya birkaç sözlük de kullanılabilir. Kelimelere izin vermesi için bir Scrabble denetleyicisi kullanılabilir. "Scrabble" oyunu Amerika Birleşik Devletleri ve Kanada'da Hasbro tarafından, diğer ülkelerde ise Mattel tarafından üretilmektedir. Oyun 121 farklı ülkede satılmaktadır, 29 farklı dil seçeneği vardır. Dünya çapında 150 milyon satılan oyun, yaklaşık olarak Amerikan evlerinin üçte birinde vardır. Madana Madana, Nepal' in kuzeybatısındaki Karnali Bölgesinde yer alan Humla iline bağlı bir köy ve belediyedir. 2001' de yapılan nüfus yoklamasında 1283 kişinin yaşadığı tespit edilmiştir. Cinsiyet dağılımı ise 616 kadın, 667 erkektir. http://www.digitalhimalaya.com/collections/nepalcensus/form.php?selection=25 http://www.un.org.np/maps/district-maps/mid-western/Dolpa.pdf Taşçılı, Çaycuma Taşçılı, Zonguldak ilinin Çaycuma ilçesine bağlı bir köydür. Zonguldak iline 25 km, Çaycuma ilçesine 10 km uzaklıktadır. Arthur Stratton Arthur Mills Perce Stratton (1911 – 3 Eylül 1975), Amerikalı biyografi ve gezi yazarı, romancı, tiyatro oyunu yazarı, doçent akademik unvanına yükselmiş bir üniversite öğretim üyesi ve OSS ajanı. II. Dünya Savaşı patlak verdiğinde Fransa ordusuna gönüllü olarak yazılan ilk Amerikalılardan biri olmuş, ambülans sürücülüğü görevinde önce kıta Avrupa'sında Batı Cephesi'nde, daha sonra da Libya çölünde iki kez Croix de guerre madalyasına layık görülmüştür. İkinci madalyayı almasına vesile olan olayda ağır yaralanmış, askeri hizmet dışı kalmıştır. Nekahat döneminde geldiği İstanbul'da Robert Kolej'de savaşın sonuna kadar öğretmenlik yapmış, aynı dönemde Mimar Sinan'ın kapsamlı bir biyografisi yazmıştır. ABD'nin Maine eyaletinin Brunswick şehrinde 1911'de İngiltere göçmeni müzikhol sanatçısı bir babanın ve soprano şan sanatçısı bir annenin oğlu olarak doğdu. Doğduğu şehirdeki Bowdoin College'inde ve daha sonra Columbia Üniversitesi'nde öğrenimini yaptı. 1939'da II. Dünya Savaşı patlak verdiğinde Fransa ordusuna gönüllü olarak yazılan ilk Amerikalılardan biri ve ambülans sürücülüğü görevini yürütürken Croix de Guerre liyakat madalyası alan ilk yabancı gönüllü olmuştur. Nisan 1942'de Libya çölünde Bernard Montgomery tarafından komuta edilen Sekizinci Ordu bünyesindeki Hür Fransa Tugayları bünyesinde aynı ambülans sürücülüğü görevi esnasında Bir Hakeim'de ağır yaralanmış ve Croix de Guerre madalyasına bir kez daha layık görülmüştür. Kasım 1942'de Bowdoin Koleji'ne dönmüş ve OSS için çalışmaya başlamıştır. Maine'den Türkiye'ye geçerek İstanbul'de Robert Kolej'de öğretmenlik yapmaya başlamıştır. Savaşın sonuna kadar sürdürdüğü bu görevden sonraki yirmi yıl içinde Hindistan ve Madagaskar'da uzun yıllar yaşamıştır. Hindistan yıllarını anlattığı "One man's India" 1955'te, Madagaskar yıllarını anlattığı "The great red island" 1965'te yayınlanmıştır. Stratton'un son kapsamlı eseri Mimar Sinan'ın biyografisi 1972 yılında yayınlandı. Stratton metnine Besmele'yi zikrederek başladığı kitabını "Öncelikle Türk halkına" adadı. Sait Dilik Sait Dilik (d. 1932 Selendi) TÃ¼rk akademisyen. Yüksek öğrenimini İstanbul İktisadi ve Ticari İlimler Akademisinde tamamladı. Lisansüstü eğitimlerini ve doçentlik programını Almanya’da yaptı. 1960 yılında Devlet Planlama Teşkilatı'nda çalıştı. Daha sonra Yükseköğretim Kurulu'nda(YÖK) bir süre çalıştı. Daha sonra İstanbul Üniversitesi Siyasal Bilgiler Fakültesi'nde görev aldı. Şu anda Işık Üniversitesi İşletme Fakültesi'nde görevine devam etmektedir. 1990 yılında Üniversitelerarası Kurul kontenjanından YÖK üyeliğine seçilmiş ve bir süre Genel Kurul üyeliğini yürütmüştür. Fikret Eren Fikret Eren, (d. 25 Mayıs 1935 Kahramanmaraş). Türk hukukçu, akademisyen. Fikret Eren 1958 yılında Ankara Üniversitesi Hukuk Fakültesi'nden pekiyi dereceyle mezun olmuştur. Aynı yıl Fakülteye asistan olarak girmiş, 1962'de hukuk doktoru, 1967'de doçent, 1975'te de profesör olmuştur. 1985-1987 yılları arasında Ankara Üniversitesi rektör yardımcılığı yapmıştır. Ankara Üniversitesi Üniversitelerarası Kurul Üyeliği yapmıştır. Üniversitelerarası Kurul kontenjanından Temmuz 1994- Temmuz 1998 arasında YÖK üyeliği görevinde bulunmuştur. Ankara Üniversitesi Hukuk Fakültesi'nde görev yapmaktayken 2002 yılında yaş haddinden emekli olmuş, Ocak 2003'te Başkent Üniversitesi Hukuk Fakültesi'nde öğretim üyesi olarak göreve başlamıştır. Ankara Üniversitesi Hukuk Fakültesinde 8 yıl Anabilim Dalı Başkanlığı, 6 yıl da Özel Hukuk Bölüm başkanlığı görevini yürütmüş, halen Başkent Üniversitesi Hukuk Fakültesi'nde Özel Hukuk Bölüm Başkanlığını yürütmektedir. 1991-2001 yılları arasında Şekerbank'ta yönetim kurulu üyeliği görevinde bulunmuştur. Eren; Almanca, Fransızca ve İngilizce bilmektedir. (Prof. Dr. H. C. Oğuzoğlu’na Armağan, Ankara 1972) (Ankara Üniversitesi Hukuk Fakültesi Dergisi, 1974, C. XXXI, N. 1-2, Ankara 1974) (Prof. Mahmut Koloğlu’na Armağan, Ankara 1975) (Ankara Üniversitesi Hukuk Fakültesi Dergisi, C.XXXIX, 1982-1987, Sa.1-4) (Die Verantwortlichkeit im Recht, II, ZÃ¼rih 1982) (Türkisch-Schweizerische Juristentag 1989, Zürih 1990) (Prof. Dr. Turgut Akıntürk’e Armağan, İstanbul 2008) (Gazi Üniversitesi Hukuk Fakültesi Dergisi, C. XII, Prof. Dr. Attila Özer’e Armağan, Ankara 2010) Ahmet Sadık Ziver Paşa Ahmet Sadık Ziver Paşa, Ziver Efendi (1793, İstanbul – 1862, Medine), Osmanlı devlet adamı, şair. Binalara ve olaylara tarih düşürmesiyle ünlü olan Ahmed Sadık Ziver Paşa, Sultan Mahmut ve Sultan Abdülmecid Han saltanatlık dönemlerinde yaptırılan idari ve hayır kurumlarının kitabelerinin büyük bölümünü kaleme alan kişidir. 1793’te İstanbul’da Merkezefendi Dergahı karşısındaki evde dünyaya geldi. Asıl adı Ahmet Sadık idi. Babası, Defterhane kâtiplerinden Mehmet Sadık Münif Efendi'dir. Galata Mevlevihanesi şeyhi ve divan şiirinin en ünlü temsilcilerinden birisi olan Şeyh Galip Dede’nin süt çocuğu idi. Henüz 10 yaşında iken babasını kaybetmesi üzerine Şeyh Galip tarafından evlat edinildi. Öğrenimini tamamladıktan sonra defterhane ve darphane kalemlerinde bir süre kâtip yardımcısı olarak çalıştı. 1814’te kâtiplik görevine getirildi. Hizmetinde bulunduğu Halet Efendi’nin 1823’te Konya’ya sürülmesi üzerine onunla birlikte Konya’ya gitti. Halet Efendi’nin idamı üzerine Balıkesir’e gönderildi. Affedilerek İstanbul’a döndükten sonra Gümrük Nezareti’nde ve ardından Aydın Vergi Memurluğu’nda çalıştı. 1825’te Rumeli Seraskeri Ağa Hüseyin Paşa’nın katibi oldu. Memuriyet hayatına çeşitli değişik görevlerle devam edip mesleğinde yükseldi. Oğlu Yusuf Bahaddin tarafından hazırlanan geniş biyografisinde, dört padişah zamanında 27 çeşit memurluk görevinde bulunduğu belirtilir 1849-1851’de Mekteb-i Tıbbiye nazırı oldu. Ayrıca iki defa Hazine-i Hassa, iki defa Evkaf Nazırı oldu. Encümen-i Daniş üyeleri arasında yer aldı. Son görevi “"Harem Nebevi Şeyhliği"” nedeniyle 1860'ta gittiği Medine’de mesane tıkanıklığı sebebiyle 1862’de hayatını kaybetti. Medine’deki Cennet’ül Baki Mezarlığı’nda Osman bin Affan türbesi yakınında defnedildi . Sultan Mahmut ve Sultan Abdülmecid Han saltanatlık döneminde yaptırılan idari ve hayır kurumlarının kitabelerinin büyük bölümü Ziver Efendi’ye aittir. Washington Anıtı’nda ABD ve Osmanlı devletlerinin dostluğunun simgesi olarak 1854 yılında yerleştirilmiş Osmanlıca kitabe üzerinde de Ziver Efendi’nin bir beyiti yer alır . Yazı ve şiirleri oğlu tarafından “"Âsârı Ziver Paşa"” adı altında toplandı. Ayrıca 1859 yılında görülen kuyruklu yıldıza dair bir risalesi de vardır Anasayfa __noeditsection__ Geçmiş zaman Geçmiş zaman, dil bilgisinde şu andan ya da geçmiş veya gelecekteki herhangi bir olaydan önce yaşanmış bir olayı veya durumu anlatan zamandır. Bazı dillerde, örneğin Mandarin Çincesinde fiillerin geçmiş zaman formları/çekimleri yoktur. Bazı dillerde ise zaman kip ile karışık biçimde ifade edilir. Türkçede görülen geçmiş zaman ve duyulan geçmiş zaman olmak üzere iki geçmiş zaman bulunur. 2011-12 Ligue 1 Ligue 1 2011-12 sezonu, 6 Ağustos 2011 tarihinde başladı ve 20 Mayıs 2012 tarihinde sona erdi. Şampiyon Montpellier olmuştur. Montpellier'den Olivier Giroud ile Paris SG'den Nenê attıkları yirmi birer golle gol kralı oldular. Asist kralı ise; 15 asist ile Lille'den Eden Hazard olmuştur. Hazard, aynı zamanda sezonun en iyi oyuncusu seçilirken, Lyon'un kalecisi Hugo Lloris sezonun en iyi kalecisi seçildi. Montpellier'den Younès Belhanda sezonun en iyi genç oyuncusu ve yılın golü ödülüne sahip olurken, yine Montpellier'den René Girard ise sezonun en iyi teknik direktörü seçildi. Kazım Sarı Kazim Sarı (d. 9 Mart 1982, Balıkesir), Türk futbolcudur. 2. Lig ekiplerinden Menemen Belediyespor'da oynamaktadır. Futbola Gömeç Belediyespor altyapısında başladı ve daha sonra Balıkesirspor altyapısına geçti. 2000 yılında profesyonelliğe geçiş mukavelesi imzalayarak as takıma alındı. Balıkesirspor için ilk resmî karşılaşmasına 3 Eylül 2000 tarihinde Fethiyespor'a karşı oynanan 3. Lig karşılaşmasında çıktı. Bir sezon burada birinci kaleci olarak görev aldıktan sonra 1. Lig ekiplerinden Çanakkale Dardanelspor'a transfer oldu. Burada kiralık olarak Mersin İdman Yurdu'nda oynadığı 2004-05 sezonu hariçinde 6 sezon boyunca ikinci kaleci olarak görev aldı. 2007-10 sezonunda 2. Lig ekiplerinden Kardemir Karabükspor'a transfer oldu ve ilk sezonunda takımıyla ligi ikinci sırada tamamlayip 1. Lig'e yükselmeyi başardı. İkinci ve üçüncü sezonunda sezona Karabükspor'da başlasa da sezonların ara transfer döneminde kiralık olarak Alanyaspor ve Fethiyespor'da oynadı. 2010-11 sezonunda 1. Lig ekiplerinden Gaziantep Büyükşehir Belediyespor'a transfer oldu. Buraya yedek kaleci olarak alınsa da sıkça oynama fırsatı buldu. De Ceremoniis VII. Konstantinos, Latince "De Ceremoniis aulae Byzantinae" adıyla bilinen "Ekthesistes Basileiou Takseos" (Seremoniler Kitabı) adlı en kapsamlı yapıtında imparatoru devletin ruhani simgesi durumuna getiren ve görkemiyle yabancıları etkilemeyi amaçlayan tören ve gösterileri ayrıntılı biçimde aktardı. Bizans yurtseverliğinin anıtı olan bu kitapta Konstantinos, genelinde bilim adamlarının ağdalı dili egemen olduğu bu eserde Bizans halk diline de yer vermiştir. Konstantinos, ayrıca, tarih, coğrafya kitaplarının, çok sayıda mektup, konuşma ve dinsel şiirin de yazarıdır. ""Oi meta Theofanin"" adlı anonim vakayinameye, büyükbabası ve hanedanın kurucusu I. Basileios'un (hükümdarlığı 867-886) yaşamöyküsü olan Historike Diegesis Tou Biou Basileiou'yu ekleyerek onu yüceltti. Rus-Çerkes Savaşı Rus-Çerkes Savaşı (1763–1864) ya da Kafkas Savaşı Rus İmparatorluğu ve Kabardiya arasında başlayarak Edirne Antlaşması sonrasında katılan Çerkesya Konfederasyonu, Kafkasya İmamlığı ve çeşitli Kuzey Kafkas Halkları arasında geçen 101 yıllık savaşın adı. Bu savaşın sonunda Çerkesler, Rusların zorlamasıyla topraklarından ayrılarak dünyanın çeşitli yerlerine göç etmek zorunda kalmışlardır. Çerkeslerin çok azına Ruslar tarafından Kafkasya'da kalma izni verilmiştir. Abhazya'da her 21 Mayıs tarihinde savaşı ve sürgünü anma programları düzenlenmektedir. Kimi kaynaklara göre savaş daha önce başlamış olmasına rağmen, savaşın başlangıç noktası Rusların Çerkes sınırına kaleler inşaat etmeye başladığı 1763 yılı olarak kabul edilir. Savaş, 101 yıl sonra, Çerkes Sürgün ve Soykırımının da başlangıç tarihi olarak kabul edilen 21 Mayıs 1864 tarihinde 2.000 yaralı Çerkes atlısı ile son donanımlı 100.000 Rus askeri arasındaki savaştan sonra Çerkes liderlerin yenilgiyi kabul etmesinin ardından sona ermiştir. Rus-Çerkes savaşı sırasınca iki taraf da birbirine pek çok baskınlar düzenledi. Ruslar Çerkes köylerini yakıp yıkarken bölgedeki Kozaklar Çerkes köylerini yağmalamayı bir spor haline getirmişti. Buna karşı pek çok Çerkes kabilesi Ruslara karşı akınlar düzenliyordu. Rus İmparatorluğuna teslim olmayan Çerkeslerin çoğu öldürüldü ya da sürgüne maruz kaldı. Osmanlı gemileri tarafından Anadolu, Balkanlar ve Orta Doğu'ya (günümüzde Türkiye, Suriye, Ürdün, Filistin, İsrail, Irak, Kosova ve İran) yerleştirilen Çerkesler, yolda Osmanlı gemicilerinden de zulüm gördü ve başta salgın hastalıklar olmak üzere pek çok sebeple yolda büyük kayıp verdiler. Ruslara itaat eden azınlık kısım ise Kuban Nehri yakınındaki bataklıklara yerleştirildi. Çerkesya, 1860'lı yıllara kadar Çerkeslerin yaşadığı bölgeye verilen isimdir. Çerkesler uzun süre siyasi birlik sağlayamadı, Batı Çerkesya'da on kabile vardı. Doğu Çerkesya'da ise Kabardey ve Besleney devletleri bulunuyordu. 1550'lü yıllarda prens Temruk (Prens İnal'ın oğlu) Rus Çarı IV. İvan ile Osmanlı ve Fars tehlikesine karşı müttefiklik kurdu ve savunma inşaat etti. Bu dönemde Çerkesler Hristiyandı ve İslam yayılmaya başlamamıştı. = SavaÅŸ = 1714 yılında I. Petro Kafkasyayı işgal planı kurdu. Bu planı uygulamaya koyamasa da, işgalin gerçekleşmesi için politik ve ideolojik temeli attı. II. Katerina, bu planı uygulamaya koymaya başladı. Rus ordusu, Terek Irmağı kıyılarına konuşlandırıldı. 15 Çerkes prensi, Osmanlı ve Kırım desteği ile Ruslarla savaşmak isterken, 13 prens ise Rusya ile diplomasi yapmak istiyordu. Rusya 1763’de Terek Irmağı kıyısına büyük bir kışla kurdu. 1763’de küçük çaplı savaşlar yapıldı. Rusya’nın yıkım gücünü bilen Çerkes prensleri, diplomatik ilişkiler kurmaya çalıştılar. 1764’de pşı (prens) Keysin Keytiqo ve wuerq (şövalye) Kundeyt Şebez-Giray Petersburg’da II. Katerina ile görüştüler. Katerina’ya “Mezdeug’deki askeri yığınağın kabul edilemez olduğunu, bölgenin çok eski dönemlerden beri Adigelerin olduğunu, durumun düşmanlık ve çatışma yaratacağını” bildirdiler. II. Katerina, diplomasiyi reddetti ve elçiler geri gönderildi. Bunun ardından Kabardey (Doğu Çerkes) Yüce Meclisi (Xase) toplandı ve savaşın kaçınılmaz olduğu kararını aldı. Savaş resmi olarak 1764’de başladı ve 1764 yılından itibaren sayısız çatışma yaşandı. 1769 yılında, Rus ordusu Fransız kökenli General De-Medem komutasında, Kalmuk Hanı Ubaşi’nin 20.000 atlı süvarisinin desteğiyle Kabardeylere karşı savaştı. Kalmukların Rus tarafında olması tüm Kafkasya'ya bir şok olmuştu. Kabardeyler sayıca az olmalarına rağmen, savaşmamayı onursuzluk olarak nitelendirerek savaştılar. En seçkin prensler bu savaşta öldü. Çok büyük kayıplar veren Çerkes ordusu savaşarak geri çekildi. Savaştan sonra da Medem Meşikho tepesi civarına büyük bir ordu yığdı. 1758 yılında İmam Mansur Çeçenistan lideri konumuna geldi ve Ruslara karşı cihat ilan etti. General De-Medem'in elçilere Doğu Çerkesya'nın Rus toprağı olduğu mesajını iletmesinin ardından Çerkes diplomatlar, teslim olmayacaklarını açıkladılar. Nartsane bölgesinde 1769 haziran ayında büyük bir savaş gerçekleşti. İki tarafın da üstünlük sağlayamamasına rağmen, pşı Hatoxhuşoqo Bomet Misost Rus ordusuna çok büyük kayıplar yaşattı. Hatoxhuşoqo Misost'un ölümüne kadar Rus ordusu zafer yaşamadı. Aynı esnada, Batıda Ruslar Kırım ile savaşıyordu. 1769 yılında Kırım Hanı, Azak Kalesini ele geçirdi. 1771-1772 yıllarında prens Karamırza Soqur komutasındaki Çerkes ordusu birçok Kozak köyüne ve Rus kışlasına saldırı düzenledi. Rus general Tekkeli, 1787 yılında Abaza, Besleney, Çemguy ve Hatukuay kabilelerine saldırarak 300 köy yaktı. Bunun ardından Çerkesler barış sağlamak amacıyla Tatarhan Kurığoqo ve Sidak Jankat liderliğindeki bir elçi grubunu St. Petersburg'a gönderdi. Rus çarı, savaşın durmayacağını ve Çerkeslerin artık özgür olmadığını söyleyerek elçileri geri yolladı. 1772 yılında general De-Medem, 12 Çerkes prensini diploması amacıyla davet etti. Ancak prensler geldiğinde hepsini esir aldı. Çerkes ordusu 25.000 süvari ile De-Medem’in kışlasını kuşattı. De- Medem bunun ardından esirleri serbest bırakmak zorunda kaldı. Çeçenlerin de savaşa dahil olmasıyla Çerkesler ve Çeçenler kurulan kalelere sık sık saldırılar düzenliyorlardı. Azak ve Astrahan arası tamamen Rus ordusunun kışlası haline gelmişti. Bu bölgelere Kozak orduları yerleştirildi. 1792’de Karadeniz kıyısında da yığınak başladı. Çerkesler bu yığınaklara sık sık saldırıyorlardı. Rusların amacı Çerkesleri abluka altına alıp, bölgeyle tüm ilişkilerini kopartmaktı. 10 Ekim 1779 tarihinde 3.000 kişilik Kabardey, Hatukuay, Çemguy ve Besleney kuvvetleri 10.000 kişilik Rus ordusu ile savaştı ve Rus ordusuna büyük kayıplar verdirdi. 1799 yılında Gürcistan'ın Rusya’ya ilhak olmasının ardından savaş yayıldı ve cephe genişledi. Bunun ardından Kabardeyler savaşta birçok seçkin insanlarını ve birçok sivili kaybettiler ve 25 yıl boyunca Rusya’ya karşı büyük bir direniş gösterildi. Çerkesleri bitirmek isteyen general Bulgakov, Astrahan’dan veba mikrobu getirdi. Bu, binlerce Çerkesi öldürdü. 1804 yılında general Glazenap komutasındaki Rus ordusu ile yapılan savaşta Çerkesler büyük zarar gördü. Rusya, 1806 yılında Güney Kafkasya bölgesini tamamen ele geçirdi. Rusya buna ek olarak Kuzey Kafkasyayı da tamamen işgal etmek istiyordu. 1805-1807 yıllarında Bulgakov’un ordusu 280’den fazla köyü yaktı. Küçük Kabardey’de 1810 yılında sadece 300 aile kalmıştı. 1763 yılında 350.000 olan Kabardey nüfusu 1817’de sadece 37.000 kadardı. 1786-1790 arasında Rus ordusu Kuban nehrini geçerek birçok Çerkes köyüne saldırdı. General Bibikov’un ordusu Çerkeslere yenildi. Osmanlı-Rus savaşı (1787-1792) sırasında Ruslar üç kere Çerkes topraklarını geçerek Anapa'yı ele geçirmeye çalıştı. Bu, Çerkesler tarafından yok edilen Rus orduları için bir kabusa dönüştü. General Bursak 1800-1811 arasında Bjeduğ, Natuhay, Şapsığ ve Abzeh köylerine saldırarak sivilleri esir aldı. Kozak komutanı Ataman ve general M. G. Vlasov 1822 yılında Kuban’ı geçip 17 köyü yaktı. Kabardeyler 1822 yılına kadar savaştı. Ancak gücün kırılması sonucu bir kısmı batıya, bir kısmı ise doğuya Şamil'in ordusuna katıldı. Ruslar 1828’de Anapa’yı tekrar kuşattı. Osmanlılar Çerkeslerden yardım istedi ve savaş iki ay sürdü. Anapa Rusların eline geçti. Rusya’nın Kafkasya orduları komutanı general G. A. Emanuel Anapa bunun ardından 6 Natuhay köyünü ve birçok Şapsığ köyünü yerle bir etti. Daha sonra Kuban’ı geçip 210 köyü daha yaktı. Kışlık erzaklarını yakıp sığırlarını çaldı. 14 Eylül 1829’da Edirne Antlaşması yapıldı. Bu anlaşmaya göre Osmanlı Kafkasya’yı Rusya’ya vermekteydi. Alman ekonomist Karl Marx, bu olayı şeklinde yorumlamıştı. Çerkesler Edirne Antlaşmasını tanımadı. Çerkes elçileri İngiltere, Fransa ve Osmanlı topraklarına gönderildi. Elçilerin görevi yaşanan vahşet ve yıkımı anlatmaktı. Bu sırada 1. Nikolay Çerkeslerin tamamen ortadan kaldırılması için emirler çıkarmaktaydı. Rusya Çerkeslerin bölge ile bağlantısını kesip ablukaya almıştı. 1831’de general Bergman karadan ve denizden kuşatarak Gelincik, Gagra, Ptsinda ve Bambari’yi aldı. Ancak Çerkes-Abhaz güçleri bu toprakları geri almayı başardışar. Hawudıqo Mansur, Şirıxhuqo Dığuj, Dığujıqo Kızbeç önderliğindeki süvari ordusu Rus ordusunu dağıttı. Dığujıqo Kızbeç 1834’de Abıne bölgesinde büyük bir savaş yaptı. Çerkes ordusu küçük bir güçle kendisinden çok daha kalabalık olan 12.000 kişilik Rus ordusunu yendi. Rusya büyük kayıplar verse de, Karadeniz kıyısında Aleksandır Velyaminov, Golovin, Lazarev ve Novaçin kalelerini kurmayı başardı. 1840’da Çerkes komutanlarından Berzeg Dzepş, Hawundıqo Mansur, Baletoqo Aytek ve Hatoxhuşoqo Jambolet bu limanlara saldırdılar ve Rusların iç bölgelere girmelerini önlediler. 1839’da Hacı Berzeg Dzepş (Ubıh) ve Copua İsmail (Abhaz) ordularını birleştirip Rusların Karadeniz’deki liman kalelerine saldırdılar ve Rusları yenilgiye uğrattılar. General Arayevski Petersburg’dan yardım istedi. 1840’da yeni bir topçu ordusu Karadenize yanaştı. Bu ordu Abhazya’da büyük bir yıkım yaptı birçok köyü yaktı. Aynı yıl Hacı Berzeg’in kardeşinin oğlu Karandıqo Berzeg 2000 kişilik süvari ordusuyla, Abhazya’daki Rus ordusuna karşı savaştı. Yıkımı durdurdu. Yine aynı yıl Athara ve Gagra kalelerini Ruslardan geri aldı. Üstünlük Ruslar ve Abhaz-Ubıhlar arasında senelerce el değiştirip durdu. 1857’de Ubıhler ve Abhazlar deniz kıyısındaki Rus ordularını yenilgiye uğrattılar. 1858’de Şeyh Şamil teslim olduktan sonra, Petersburg’da yeni bir savaş stratejisi geliştirildi. Kuzey batı Kafkasya’da “ayrım yapmayan” bir savaş yapılması kararlaştırıldı. 1859 Ocak ayında general Loris-Melikov komutasındaki Rus ordusu Abhazya’ya girdi. İnsan ve hayvanları öldürdüler, tarlaları ve evleri yaktılar. 1860 yılında Psıhu kıyısında general Garganov komutasında büyük bir Kozak ve Rus ordusu Ubıh-Abhaz ordusu ile savaşmaya başladı. Ubıh ve Abhazlar büyük bir direnişle karşılık verdiler ama buna rağmen sayıca üstün olan Rus ordusu savaşı kazandı. 13 Haziran 1861 tarihinde Şaçe (Soçi) şehrinde Abzah, Şapsığ ve Ubıh Çerkesleri "Büyük Özgürlük Meclisi" adında bir meclis kurdular. Meclis başkanı rolüne Karandıko Berzeg Hace (Къэрэндыкъо Бэрзэдж Хьаджэ) getirildi. Askeri komutanlardan İsmail Barakay, İpa Dziaş, Biş Hasan Efendi ve İbrahim Efendi de Meclis üyelerindendi. Meclis kendi içinden bir yürütme organı (hükümet) çıkardı. Ülkede 12 yönetim birimi (eyalet) oluşturuldu, yöneticiler atandı, yasalar çıkarılmaya ve vergi alınmaya başlandı. Her 100 ailenin 5 atlı askeri donatması esasına dayanan düzenli bir ordu oluşturulması kararı alındı ve modern bir yargı sistemi de kuruldu. Oluşturulan bu yeni devlet yönetimi, İmam Şamil'in Çeçenya ve Dağıstan'ın bir bölümü üzerinde kurduğu şer'i (İslami teokratik) devlet biçiminin aksine, laik ve demokratik ilkelere dayanıyordu. Bütün yönetim kadroları seçim yoluyla oluşturuluyor ve önemli kararlar federasyonu oluşturan üç ana bölgenin ortak oluru ile alınıyordu. Meclis, Ağustos 1861'de İngiltere'nin Sohum'daki (Abhazya) konsolosluğuna Çerkeslerin politik durumunu ve isteklerini açıklayan bir deklerasyon sundu. Söz konusu deklerasyonda Çerkesya'yı kuşatıp yok etmek amacıyla harekete geçen Rus birlikleri ile çarpışmak üzere 15.000 (aslında 5 bin) kişilik bir Adıge Süvari Ordusu oluşturulduğu açıklanıyor; Çerkesya Devleti'nin tanınması ve kendilerine yardım edilmesi isteniyordu. Meclis Hükümeti 1861-1864 yılları boyunca Çerkesya bağımsızlığını ve varlığını korumak için silâhlı direnişin yanında, Osmanlı, İngiliz ve Fransız devlet makamları katında destek, tanınma ve Ruslarla da uzlaşma amaçlı çalışmalar yürüttü. Meclis binası Temmuz 1862'de Kutais Valisi tarafından bir çıkartma birliği tarafından yakıldı. Bundan sonra Meclis toplantıları, Meclis Başkanı Karandıko Berzeg Hace'nin köyü olan "Mutıhua"'da (Мутыхуа'da, şimdiki ‘Plastunki’ köyünde) yapılmaya başlandı. Kbaade’de 1864 Mayıs ayında 2.000 yaralı ve yorgun Çerkes atlısından oluşan Çerkes ordusu ile Kozak atlıları, piyadeler ve topçulardan oluşan tam donanımlı 100.000 kişilik Rus ordusu arasında son bir savaş yaşandı. Çerkes savaşçılar, teslim olmayı akıllarından bile geçirmeyeceklerini söyleyerek Rus ordusuna hücum etti ve hattı yarmaya çalıştı ancak çoğu Rus topçuları ve piyadeleri tarafından vuruldu. Kalan savaşçılar militan olarak savaşmaya devam etti ve kısa süre içinde yenik düştü. Savaşta 2.000 Çerkes atlısının tamamı öldü. Rus ordusu Çerkes askerlerin cesetlerinin üstünde zafer kutlamalarına başladılar ve böylece 21 Mayıs 1864 resmi olarak savaşın bitişi oldu. Bu savaşın yaşandığı yer günümüzde Krasnaya Polyana olarak bilinir. "Krasnaya Polyana" kızıl çayır anlamına gelir. Adını tepeden nehre akan Çerkes kanından alır. Nehir, savaşın ardından haftalarca kırmızı akmıştır. Kbaade savaşının ardından Çerkes sürgün ve soykırımı başlamış oldu. Ruslar, Çerkes köylerini basıp yakmaya, geri dönüşü olanaksızlaştırmak için de tarlaları tahrip etmeye, meyve ağaçları dahil tüm ağaçları kesmeye ve halkı Karadeniz kıyısına doğru sürmeye başladılar. Rus askerleri, hamile kadınların karnını yararak içindeki bebeği çıkarmak gibi pek çok acımasız yöntemleri kendini eğlendirmek için kullanıyordu. Çerkeslerin Ruslara boyun eğmeleri ve Çerkesya'nın Ruslarca istila edilmesi sonucu, Büyük Özgürlük Meclisi çalışmalarına son vererek dağıldı. Çerkesya, Rusların eline geçti. Tek bir istisna olan dağlık kesimlerde yaşayan ve Rusların nefret anlamında "uçan orman haydutları" olarak adlandırdığı Hak'uçlar, kuşatılmış ve donanımsız olmalarına karşın topraklarını terk etmeyi ve Ruslara boyun eğmeyi kabul etmediler; koca bir istila ordusuna karşı, direnişlerini 1870'li yıllara, yani tükenene değin sürdürdüler. Sonunda Çerkesya bir baştan öbür başa, hemen bütünüyle soykırım ve etnik temizlikten geçirilmiş oldu. Bazı Çerkes kabilelerinin soykırımdan etkilenişi. 2009 Eurovision Şarkı Yarışması'nda Türkiye Türkiye, 2009 Eurovision Şarkı Yarışması'na Hadise'nin seslendirdiği "Düm Tek Tek" adlı şarkı ile katılmıştır. TRT Ekim 2008'de Hadise'yi seçmiştir. 2009 yılbaşı gecesi üç şarkı arasından seçilen "Düm Tek Tek" tanıtılmıştır. TRT Eurovision'a 2009'da katılacak şarkıyı belirlemek için anket oluşturdu. Hadise ve Şebnem Ferah seçimi ağırlıktaydı. Şebnem Ferah rock müzikte iyiydi, ama Hadise Avrupa'da daha çok tanındığı için Hadise seçildi. Hadise şarkı sözleri üzerinde kendisi çalışıyordu ve Belçikalı besteciler ile iş birliği yapıyordu. Hadise TRT'ye üç şarkı sundu. Seçilen şarkı TRT'de yayınlanan Yeni Yıl Programı'nda gösterildi. Böylece Türkiye şarkısını seçen ilk ülke oldu. Türkiye ikinci yarı finalde yarıştı ve ikinci olarak finale yükseldi. Finalde dördüncü oldu. 2004 Eurovision Şarkı Yarışması'nda Türkiye 2004 Eurovision Şarkı Yarışması'na Türkiye ev sahipliği yapmıştır. Ülkeyi temsil etmesi için ise bir önceki yıl olduğu gibi ulusal final düzenlenmeyip TRT tarafından Athena grubu görevlendirilmiştir. 24 Ocak günü TRT'de yayınlanan "Sayısal Gece" adlı programda Athena tarafından hazırlanan üç şarkı seslendirildi ve oyların %79'unu kazanan "For Real" adlı şarkı birinci gelerek temsil hakkını kazandı. Athena'nın solisti Gökhan Özoğuz seçimden sonra yaptığı açıklamada "Böyle bir yarışmada olmak mükemmel bir duygu. Türk halkı istediği şarkıyı oylarıyla seçti. Bizim için hangisinin seçildiği fark etmezdi. Çünkü hepsini gönülden hissederek yaptık" dedi. Bir önceki yılın kazananı ve ev sahibi olarak Türkiye doğrudan finalde yarıştı. 15 Mayısta yapılan finalde 195 puan alan ülke dördüncü oldu. Türkiye; Estonya, Malta, Portekiz ve Slovenya dışındaki bütün ülkelerden puan almıştır. Kıbrıs Cumhuriyeti ile uzun yıllar yarışmada yer almasına rağmen Türkiye, tarihinde ilk kez bu yıl Kıbrıs Cumhuriyeti'ne puan vermiştir. Ahmed Cevad Ahmet Cevad () (d. 5 Mayıs 1892, Seyfali köyü, Şemkir ilçesi — ö. 13 Ekim 1937), Azerbaycanlı şair. Ahmed Cevad, Azerbaycan Ulusal Marşı'nın sözlerini ve Kafkas İslam Ordusu zamanında "Çırpınırdı Karadeniz" şiirini yazmıştır. Stalin'in Büyük Temizlik adıyla toplumda geniş yankı bulan tasfiye hareketi sonucunda, "karşı-devrimci" olarak suçlanıp idam cezasına çarptırılmış ve 1937 yılında idam edilmiştir. Ahmed Cevad, Gürcü şair Şota Rustaveli’nin "Kaplan Postlu Adam" adlı eserini Gürcüceden Azericeye çeviren ilk kişi olarak da bilinir. Bu çevirisi ancak 1978’de, Kiril’e dayalı Azeri alfabesiyle "Pələng dərisi geymiş pəhləvan" adıyla basılmıştır. "Pələng dərisi geymiş pəhləvan" adlı bu çeviri, küçük değişikliklerle Bilal Dindar ve Zeynelabidin Makas tarafından Türkçeye aktarılmış ve 1991’de "Kaplan Postlu Şövalye" adıyla basılmıştır. Lois McMaster Bujold Lois McMaster Bujold, ("d." 2 Kasım 1949, Columbus, Ohio) Amerikalı bilimkurgu ve fantezi romanı yazarı. İlk romanı "Shards of Honor" 1986 yılında yayımlandı. Eserleri yirmi dile çevrilen Bjord, Robert A. Heinlein'dan sonra En İyi Roman Hugo Ödülü'ne en fazla sahip olan yazardır. Papa Hamlet Papa Hamlet, Arno Holz ve Johannes Schlaf'ın ortak yazdıkları kitaplarıdır. Natüralizm çağının tipik romanlarından biri olmasıyla da tanınır. Eserin isminin Papa "Hamlet" olmasının sebebi, kitapta Shakespeare'in hamlet adlı eserinden bol bol alıntı olmasıdır. Kullandıkları günlük dili, noktalama işaretleri, birbirini yineleyen cümleler, okuyucuda gerçek bir konuşmaya tanık oluyormuş gibi bir his bırakır ve eseri canlı tutar. Romanın ana karakteri olan Papa Hamlet lakaplı Niels Thienwiebel halk tarafından ezilen (natüralizmin bir klasiği), işsiz bir tiyatro sanatçısı. Niels, karısı ve küçük çocuğu ile çatı katında çok kötü şartlar altında yaşıyor, aynı zamanda alkoholizm ve parasızlıkla boğuşuyorlar, bu yüzden ellerindeki belki de tek şey olan evlerinden kirayı ödeyemedikleri için çıkmaları isteniyor. Evi boşaltmalarından önceki gece dışarıda yağmur yağıyor ve Niels'in çocuğu açlıktan ağlamaya başlıyor, karısı ondan çocuğu susturmasını istiyor ve Niels, alkolün ve depresyonun da etkisiyle birlikte bıkmışlığını, içindeki sıkıntıyı gidermek için ona bir yaratığın bağırması, şeytanın sesi gibi gelen çocuğun ağlamasını susturma yolu olarak onu boğmayı seçiyor. Bir anda sesi kesilen çocuğu merak eden Amalie (Niels'in eşi) gizlice odaya giriyor ve gördüğü manzara karşısında şaşkınlık içinde donup kalıyor. Evden çıkmalarından bir hafta sonra Niels Tren garında donarak ölüyor ve Amalie hastanede akciğer yetmezliği ile boğuşuyor. Hirak Hirak (Arapça: الحراك, "al-Hrāk") ya da el-Hirak, Dera İli'nin, İzra İlçesi'ne bağlı bir kasabadır. 620 metrelik (2,037 ft.) bir rakıma sahiptir. 2012 hesaplamalarına göre 27,557 kişilik bir nüfusa sahiptir. İlin başkenti Dera'nın, 40 kilometre kadar kuzeydoğusunda bulunur. Sanayi ve ticari bakımdan faaliyetler göstermesine rağmen, kırsal özelliklerini yitirmeyip, tamamen şehirleşmediği için kasaba olarak sınıflandırılan önemli Türkmen yerleşim birimleri arasındadır. Hirak, tüm "Hauran Bölgesi" şehirleri gibi, köklü bir tarihe sahiptir. Bizans Dönemi'ne kadar dayanmaktadır. Hirak, Beşşar Esad hükümetine karşı, Suriyeli muhalifler tarafından başlatılan, 2011-2012 Suriye Ayaklanması'nda, muhalif Özgür Suriye Ordusu'na önemli bir askeri üs olarak hizmet vermiştir. 6 Mart 2012'de, Suriye Silahlı Kuvvetleri kasabayı bombalamış ve Özgür Suriye Ordusu üyeleriyle çatışarak, birçok yaralanma ve birkaç kişinin ölümüne sebebiyet vermiştir. Birleşik Krallık merkezli, "Suriye İnsan Hakları Gözlem Kurumu", bu çatışmayı "çok şiddetli" olarak değerlendirmiştir. Saldırı sonrası yapılan bildirilere göre, ana yerleşim alanları ve protestocuların genelde toplandığı, Ebu Bekir el-Sadık Camiisi "(Abu Bakr al-Saddiq Mosque)", Suriye Ordusu tanklarının bombardımanları tarafından vurulmuş, birçoğu yıkılmış veya büyük ölçüde hasar görmüştür. Çatışma sırasında, ÖSO, bir Suriye Kara Kuvvetleri kuryesine pusu kurarak, 5 Esad yanlısı askeri öldürmüştür. Ayrıca, muhaliflerin birkaç kişilik can kaybı içerisinde, bir hükûmet keskin nişancısı tarafından vurulduğu iddia edilen, 15 yaşında bir çocukta bulunmaktadır. Mustafar Mustafar, George Lucas'Ä±n Star Wars filminde yer alan bir kurgusal gezegendir. 2005'te çekilen Revenge of the Sith filminin sonunda Anakin ile Obi Wan Kenobi'nin düello yaptıgı gezegendir. Volkanik bir gezegen olmasıyla beraber galaksinin "Outer Rim" adlı bölgesinde bulunur. Hydian isimli ticaret yoluna gayet yakındır. Ayrılıkçı liderler de (Nute Gunray, San Hill, Wat Tambor, Shu Mai, vb.) 3. Bölümde burada saklanmışlardır. Avusturya 21 yaş altı millî futbol takımı Avusturya 21 yaş altı millî futbol takımı, Avusturya Futbol Federasyonu tarafından kurulmuş bir 21 yaş altı millî futbol takımı. Burn (şarkı) Burn, Katil Doğanlar adlı filmin soundtrack'inde bulunan bir Nine Inch Nails şarkısıdır. 1995 yılında tanıtım amaçlı bir tekli olarak yayımlandığından HALO numarası içermemektedir. Şarkı, The Downward Spiral'in onuncu yıldönümü için yayımlanan delüks edisyonunda da bonus şarkı olarak bulunmaktadır. Şarkının canlı bir performansı da Besides You In Time adlı konser DVD'sinde bulunmaktadır. Şarkının klibi Hank Corwin ve Trent Reznor tarafından yönetilmiştir. Klip, Reznor'u bir projeksiyon ekranı önünde şarkıyı söylerken göstermekte; bu sırada da "Katil Doğanlar" filminden bazı sahneler montajlanmış biçimde ekrana yansıtılmaktadır. Klibin çekim tekniği ve görselleri birçok açıdan bu filmi andırmaktadır. Robert Noyce Robert Noyce (d. 12 Aralık 1927 - ö. 3 Haziran 1990), Fairchild Semiconductor ve Intel'in kurucularından biri. "Silikon Vadisi Başkanı" lakaplıdır. Noyce, 12 Aralık 1927'de Ralph Brewster Noyce'nin dört erkek çocuğunun üçüncüsü olarak ABD'de doğmuştur. Grinnell College ve Massachusetts Teknoloji Enstitüsü'nde eğitim gören Noyce, 1953'te doktora yapmıştır. 1953'te mezun olduktan sonra ilk olarak Philco Corporation'da araştırma mühendisi olarak işe başlayan Noyce, daha sonra birçok şirkette çalışmıştır. 1957'de Fairchild Semiconductor'un kurucu ortağı olan Noyce, 1968 yılında Gordon E. Moore ile birlikte Intel'i kurmuştur. Noyce, iki kere evlenmiş ve dört çocuğu olmuştur. Noyce, 3 Haziran 1990'da ABD'nin Teksas eyaletinde kalp krizi yüzünden ölmüştür. Doğumunun 84. yıl dönümü olan 12 Aralık 2011'de Google, Noyce ile ilgili bir doodle hazırlamıştır. 2012 Yaz OlimpiyatlarÄ±'nda atletizm - Erkekler 100 metre 2012 Yaz Olimpiyatları'nda 100 metre erkekler yarışı Londra'da gerçekleştirildi. 4-5 Ağustos tarihlerinde Londra Olimpiyat Stadyumu'nda koşulan yarışta kısa mesafe koşucuları yer aldı. 100 metre yarışları ön elemelerle başlar. Her seride ilk üç sırayı alanlar ile sonraki en hızlı on atlet ikinci tura yükselir. Müsabaka bu elemelerden sonra çeyrek final yarışları ile devam eder. Ayaklarını birinci bitirenlerin yanı sıra ikinci, üçüncü dereceler ile en iyi 4. derece yarı finale yükselir. Yarı final yarışmalarının ardından finalde yarışacak 8 atlet belirlenir. Ön elemelerden sonra seribaşı isimler derecelere göre belirlenir. Bu sayede çeyrek finalde seribaşı isimlerin aynı ayakta yarışmaları engellenir. İlk turda kulvarlar kura ile belirlenir. Sonraki turlarda ise atletlerin derecelerine göre belirlenir. En iyi seribaşları orta kulvarlarda yarışırlar. Yarışma öncesinde, mevcut dünya ve olimpiyat rekorları aşağıdaki gibidir. Aşağıdaki rekorlar 2012 Yaz Olimpiyatları'nda kırılmıştır. Bir üst tura çıkmak için ilk iki sırayı almak gereklidir ve (Q) simgesi ile gösterilmiştir. İlk iki sırayı alanlar dışında, en hızlı iki sporcu bir üst tura çıkmaya hak kazanır ve (q) simgesi ile gösterilmiştir. Bir üst tura çıkmak için ilk üç sırayı almak gereklidir ve (Q) simgesi ile gösterilmiştir. İlk üç sırayı alanlar dışında, en hızlı üç sporcu bir üst tura çıkmaya hak kazanır ve (q) simgesi ile gösterilmiştir. Bir üst tura çıkmak için ilk iki sırayı almak gereklidir ve(Q) simgesi ile gösterilmiştir. İlk iki sırayı alanlar dışında, en hızlı iki sporcu bir üst tura çıkmaya hak kazanır ve (q) simgesi ile gösterilmiştir. 2012 VIVA Dünya Kupası 2012 VIVA Dünya Kupası, NF-Board tarafından beşinci kez düzenlenen VIVA Dünya Kupası turnuvasıdır. Turnuvaya Kürdistan Bölgesel Yönetimi ev sahipliği yapmıştır. 4-9 Haziran tarihlerinde düzenlenen turnuvanın şampiyonu KKTC'yi finalde 2-1 yenen ev sahibi Kürdistan Bölgesel Yönetimi olmuştur. I. Hindistan-Pakistan Savaşı Birinci Hindistan-Pakistan Savaşı, Birinci Keşmir Savaşı ya da 1947 Hindistan-Pakistan Savaşı 1947-1948 yılları arasında Hindistan ile Pakistan arasında Keşmir toprakları için gerçekleşmiş olan ilk savaştır. Pakistan ve Hindistan'ın kapladığı ve Asya alt-kıtası veya Hindistan alt-kıtası denen geniş topraklar 18. yüzyılın ortalarından beri İngiltere'nin sömürgesi idi. Büyük Britanya bu toprakları Yedi Yıl Savaşları (1756-1763) sonunda 1763 Paris barışı ile Fransa'dan almıştı. Büyük Britanya Hindistan'ı tam bir sömürge şeklinde idare etmekle beraber, özellikle 18'inci yüzyıldan itibaren yerli halk İngiliz idaresine karşı, zaman zaman çok çetin mücadele etti. I. Dünya Savaşı sırasında Birleşik Krallık sadece Hintlerden meydana gelen bir askerî kuvvet teşkil etti ve kuvveti özellikle Orta Doğu'da kullandı. Bundan dolayı, İngiltere 1919'da, bazı eyaletlerdeki bir kısım yetkilerini halk tarafından seçilen yerlilere bıraktı. Fakat bu küçük taviz Hindistan halkını tatmin etmekten uzaktı. Kaldı ki şimdi bağımsızlık hareketi de genişlemişti. Bağımsızlık hareketinde Hinduların lideri Mahatma Gandhi ve Kongre Partisi, Müslümanların lideri ise Muhammed Ali Cinnah ve Müslüman Ligi idi. Bu liderlerin İngiliz idaresine karşı mücadeleleri uzun sürdü. İngiltere nihayet 1935'te, halk tarafından seçilmiş üyelerden meydana gelen eyalet meclisleri kurulmasını kabul etti ve 1937'de ilk seçimler yapıldı. Bütün Asya'daki sömürgelerde olduğu gibi, II. Dünya Savaşında Hindistan halkının bir kısmı Japonya'yı destekledi ve hatta Hindistan Millî Ordusu adı ile bir kuvvet Japonlarla beraber savaştı. Bu durumu gören Birleşik Krallık 1942'de Hindistan üzerindeki kontrolünü daha da gevşeterek, hükûmetin yerli halktan olması esasını getirdi. Sadece savunma ve dışişlerini kendi elinde tuttu. Aynı zamanda yaptığı bir açıklama ile de savaştan sonra Hindistan'a bağımsızlık vereceğini bildirdi. Birleşik Krallık gerçekten savaştan sonra sözünü tuttu ve 1947 Ağustosunda Pakistan ve Hindistan adı ile iki bağımsız devlet ortaya çıktı. Müslümanlar Pakistan'ı meydana getirdikleri için, nüfus dağılışı dolayısıyla Pakistan iki topraktan meydana geliyordu. Biri, bugünkü Pakistan olup buna Batı Pakistan deniyordu. Diğeri ise, eski adı Doğu Bengal ve bugünkü adı ile Bangladeş olan Doğu Pakistan idi. Pakistan ve Hindistan bağımsız oldukları günden beri birbirleriyle geçinememişlerdir ve birkaç defa da silahlı çatışmaya girmişlerdir. Bunların ilki de 1947'dedir. Sebebi ise, halkının çok büyük çoğunluğu Müslüman olan, asıl adı ile Jammu ve Keşmir veya kısa adı ile Keşmir'dir. Pakistan'ın kuzeyinde bulunan Keşmir, bereketli topraklara sahip, buğday ve pirinç yetiştiren 82.000 mil kare kadar büyüklükte bir toprak parçasıdır. Kuzeyde Afganistan'a ve Çin'e, güney ve batısında Pakistan'a ve doğu ve güneyinde de Hindistan'a komşudur. Halkının büyük çoğunluğu Müslüman olmakla beraber, İngiltere 1846'da Keşmir'in idaresini bir Hint Mihraceye vermişti, Hindistan ve Pakistan bağımsız olduklarında, yine bu Mihrace ailesinin idaresindeydi. Savaş Pakistan'ın bağımsızlığından hemen sonra, halkının Müslüman olması sebebiyle Keşmir'e asker sevk etmesi ve Keşmir Mihracesi ile Hindistan kuvvetlerinin karşı koyması ile başladı. Savaş öncesi Pakistan askerlerini sınır şehirleri olan Muzafferabad ve Domel civarında konuşlandırmıştı.27 Ekim 1947'de taarruza geçen Pakistan güçleri müslüman aşiret güçlerinin de desteğiyle kısa sürede sınırı aşarak Muzafferabad ve Dolmen'i ele geçirerek Keşmir Vadisi'ne kadar ilerlediler.Bunun üzerine Keşmir mihracesi Keşmir'i Hindistan'a ilhak ettiğini ilan etti.Bu sırada Pakistan kuvvetleri Poonch Vadisi'ne kadar ilerlemişlerdi. Keşmir'in Hindistan'a katılımından sonra Keşmir'e asker takviye ederek havadan ve karadan saldırı başlatan Hint kuvvetleri Müslüman aşiretleri mağlup ettiler. Outflanking savaş taktiği uygulayan Hint kuvvetleri önce Baramulla daha sonra da Uri şehrini geri aldı. Bu sırada aşiret güçleri Poonch Vadisi'nde Hint kuvvetlerini kuşatmaya devam ediyorlardı. Gilgit'te Pakistan milis güçleri ile Müslüman aşiret güçleri ile birleştiler ve Keşmir'in kuzeyini ele geçirdiler. Daha sonra Çitral şehrinin mihracesi de Pakistan kuvvetlerine katıldı. 18 Kasım günü Hint kuvvetleri aşiret güçlerini takip etmeyi bırakmış ve Uri-Baramula şehirlerini geri almıştı. Poonch Vadisi'indeki kuşatmayı kaldırmak ve yardım göndermek isteyen Hindistan güneye asker takviyesine başlamıştı. Poonch'a gönderilen Hint kuvvetleri Poonch'a ulaştılar ancak kuşatmayı kaldıramadılar. Koti'ye gönderilen Hint kuvvetleri de başarılı olamadılar. 25 Kasım günü Müslüman aşiret güçleri Mirpur'u ele geçirdiler. Mirpur'u ele geçiren aşiret güçleri daha sonra Jhanger'e saldırdılar ve burayı ele geçirdiler. Aşiret güçleri daha sonra defalarca Naoshera ve Uri'ye ele geçirmeye çalıştılar ancak başarılı olamadılar.Bu sırada güneyde küçük bir Hint kuvveti Champ'a saldırdı. Bu savaştan sonra Hint kuvvetleri toparlandılar ve karşı saldırıya geçtiler. 7 Şubat günü iyice toparalmış olan Hint güçleri Jhanger ve Rajauri'yi ele geçirmek için karşı atağa geçtiler.Bu sırada Pakistan tarafında bir yandan aşiret güçleri Uri'yi tekrar ele geçirmek için saldırılara devam ediyor, diğer yandan milis güçleri Skardu'yu kuşatıyorlardı. 1 Mayıs'a gelindiğinde Hint kuvvetleri Jhanger'e giderek daha düzenli saldırılar düzenlemeye başlamışlardı.Keşmir Vadisi'ndeki Tithwail'e saldıran Hint kuvvetleri burayı ele geçirdiler.Pakistan milis güçleri ise bir yandan Hindistan'ın asker sevkiyatı için önemli bir yere sahip olan Kargil'i ele geçirdiler ve Skardu'nun Hindistan ile olan bağlantısını kestiler,diğer yandan ise Himalaya Dağlarını aşarak kuşatma altındaki Leh'e askeri yardımda bulundular. Hintler Keran ve Gurais'i ele geçirmek için Keşmir Vadisi'nin kuzeyine saldırılara devam ettiler ve Tithwail'i geri almak için saldıran Pakistan güçlerini geri püskürttüler.Hint kuvvetleri bu sırada Poonch'u tekrar kuşattılar.Hindistan'a bağlı Keşmir eyalet ordusu Skardu'yu geri aldılar ve Pakistan milis güçlerinin Leh'e doğru ilerlemesini engellediler.Ağustos ayına gelindiğinde Pakistan güçleri Skardu'yu tekrar kuşattı ve tekrar ele geçirdi.Bu olay Pakistan kuvvetlerini Ladakh içlerine ilerlemesini kolaylaştırdı. 1 Kasın günü Hint tugayı sürpriz bir saldırı düzenleyerek aşiret güçleri ve Pakistan güçlerini geri çekilmeye zorladı.Saldırı sonucunda Pakistan kuvvetleri Skardu'nun kuzeyine çekilmek zorunda kaldılar. Bizon operasyonundaki başarının ardından savaşta dengeler değişti ve Hint kuvvetleri bütün cephelerde üstünlüğü ele geçirdi.Bir yıllık kuşatmanını sonunda Hint kuvvetleri Poonch'u ele geçirdiler.Himalaya dağlarına ilerleyen Hint kuvvetleri sonunda Pakistan'a bağlı milis güçlerini mağlup etmeyi başardılar. Kuzeye ilerleyen Hint kuvvetleri Dras'ı geri aldılar. Savaş devam ederken Hindistan başbakanı Jawaharlal Nehru BM'den Keşmir'e müdahele etmesini istedi.Birleşmiş Milletler araya girdi ve Keşmir'de plebisit yapılarak halkın oyuna başvurulması şartı ile, bir ateşkes sağladı. Savaşın başında üstün durumda olan ancak daha sonra üstünlüğü kaybeden Pakistan bu çatışmada Keşmir'in ancak küçük bir kısmını ele geçirebilmiş, büyük kısım Hindistan'da kalmıştı. Bu sebeple, Hindistan bugüne kadar elinde tuttuğu Keşmir topraklarında plebisite yanaşmamıştır. Fakat Keşmir meselesi de, Pakistan-Hindistan münasebetlerinde bir çıbanbaşı olarak devam edecekti. Bu iki ülkenin takip ettikleri dış politikaları da, bunları birbirinden uzaklaştırdı. Hindistan başlangıçtan itibaren tarafsızlık veya bağlantısızlık veya bloksuzluk politikasına bağlandığı gibi, Kongre Partisinin sosyalist muhtevalı bir programa sahip olması Hindistan'ı Sovyet Rusya'ya yaklaştırmıştır. Ayrıca, bu yaklaşmada, Sovyet Rusya'dan duyulan çekingenlik ve bu süper devletle herhangi bir çatışmaya girme endişesi de, rol oynamıştır. Buna mukabil Pakistan Batı yanlısı bir politika takip etmiş ve 1954 Şubatından itibaren ABD'den askeri yardım almaya başlamıştır. Esasında bu askeri yardım, herhangi bir komünist tehlikesine karşı kuvvetlenmek için alınmakta idiyse de, o günden bugüne Hindistan Pakistan'ın en ufak bir şekilde silahlanmasını dahi tepki ve endişe ile karşılamıştır. 1955 Eylülünde Pakistan'ın Bağdat Paktı'na üye olmasıyla, Hindistan ile Pakistan'ın yolları iyice ayrılıyordu. Ayrıca, bu gelişmeden sonra Sovyetler, gerek Keşmir meselesinde, gerek Pakistan'la olan diğer çeşit anlaşmazlıklarda daima Hindistan'ı destekleyeceti.1955'te Kruşçev şöyle diyordu: "Keşmir meselesi zaten Keşmir halkı tarafından çözümlenmiştir. Keşmir halkı kendisini Hindistan Cumhuriyetinin ayrılmaz bir parçası olarak telakki ediyor. Sovyet hükûmeti Keşmir meselesinde Hindistan'ın politikasını desteklemektedir". 1959 Martında Çin'in Tibet'i işgal edip burasını kendi sınırları içine katması ve Dalai Lama'nın da Hindistan'a sığınması, Çin-Hint ilişkilerini bozarken ve ikisi arasında sınır çatışmalarına kadar giderken, Pakistan-Çin münasebetleri bir yakınlaşma gösterdi. Pakistan, Çin'de, Hindistan'a karşı bir denge unsuru gördü. Diğer taraftan, Amerika'nın bu sırada can düşmanı olan Çin'in Hindistan için bir tehlike haline gelmesi üzerine, Amerika Hindistan'ı destekledi. Bu ise, Pakistan'da Amerika hakkında bazı şüpheler uyandırdı. Onun içindir ki, 1962 Ekiminde Çin Hindistan'a saldırdığı zaman, Pakistan basını Çin'i desteklemiştir. Pakistan bununla da yetinmedi ve Pakistan'ın Gilgit eyaleti ile Çin'in Sinkiang eyaleti arasında bulunup iki ülke arasında anlaşmazlık konusu olan sınır, 1962 Aralık ayında kesin şekle kavuşturuldu. Bu konuda 28 Aralık 1962'de yayınlanan bildiride, taraflar bu anlaşmazlığı kısa sürede çözmekten ve bu çözüm için de barışçı yolları kullanmaktan duydukları memnuniyeti ifade ediyorlardı. Pakistan, Çin-Hint savaşından ve bu savaşta Hindistan'ın yenilmesinden yararlanarak Keşmir meselesini de halletmek istedi. Bu amaçla 1962 Aralık ayı sonundan 1963 Mayıs ortalarına kadar, iki taraf arasında karşılıklı ziyaretler yapıldı. Fakat bu ziyaret ve müzakerelerden hiçbir netice çıkmadı. 1963 yılı Çin-Pakistan münasebetlerinin gelişmesi bakımından çok verimli oldu. O kadar ki, Çin Başbakanı Chou Enlai 1964 Şubatında Pakistanı ziyaret ettiğinde, ilk defa Keşmir meselesinde açık ve kesin olarak Pakistan'ı destekledi ve Keşmir'de plebisit yapılmasını istedi. Hindistan'ın buna cevabı ise, 1964 yılı Aralık ayında, Keşmir'i Hindistan'ın ayrılmaz bir parçası ilan etmek oldu. Pamukkale Turizm Pamukkale Turizm, 1962 yılında Sadık Bababalım tarafından Denizli'de kurulan şehirlerarası otobüs şirketi. 1972 yılında şirketin merkezi İzmir'e taşınmıştır. Türkiye'de ilk şehir içi servis sağlayan ve ilk çevrimiçi bilet-rezervasyon hizmetini başlatan firmadır. Türkiye'nin önde gelen ve en çok tercih edilen seyahat firmasıdır. Şirket, 1962 yılında TBMM 1. Dönem Milletvekili Hacı Hüseyin Mazlum Bababalım'ın torunu Sadık Bababalım tarafından Denizli'de kurulmuştur. 1972 yılında şirketin merkezi İzmir'e taşınmıştır. 1981 yılında Türkiye'de sektöründeki ilk halkla ilişkiler departmanını kuran şirket olmuştur. 1993 yılında Afyonkarahisar, Akhisar, Gelenbe ve Torbalı'da dinlenme tesisi kurmuştur. 2002 yılında Türkiye'de ilk çevrimiçi bilet ve rezervasyon hizmetini başlatmıştır. 2004-2005 yıllarında şirket yenilenmiş, ayrıca yeni logoya geçilmiştir. 2012 yılında Anadolu Ulaşım ile birlikte bilet satış yazıhanelerini ve şehir içi servislerini birleştirmişlerdir. Christina McHale Christina McHale,(11 Mayıs 1992) Amerikalı tenisçi. İlk kez ITF Circuit'te oynamaya hak kazandı. WTA klasmanına yükseldi ve Amerika Açık'a katıldı. Avustralya Açık'ta ilk turda Jessica Moore'a 6-1,3-7,7-9'la kaybetti.Amerika Açık'ta ilk turda Polona Hercog 'u yenerek ilk WTA ve Grand Slam maçını kazandı. Ancak 2.turda Mariya Şarapova'ya 1-6 ve 2-6'yla kaybetti. Québec City'de yarı final oynadı. Şampiyonalarda iki kez 2. ve 3. tura ulaştı ( Roland Garros ve Amerika Açık dahil.) Dünya sıralamasında ilk 100'e girmeyi başardı (42.seribaşı). Family Circle Cup'ta Alisa Kleybanova 'ya ilk turda malup oldu. İlk WTA çeyrek finaline ulaştı, ancak Jelena Jankovic'e 2-6,0-6'yla kaybetti. Haziranda ITF klasmanında teklerde İtalya'da şampiyon olarak $50,000 kazandı. Aletta Ocean Aletta Ocean (d. 14 Aralık 1987, Budapeşte), Macar pornografik film oyuncusu. 2006 yılında bir güzellik yarışmasını kazandıktan sonra modelliğe başladı. 2007'de pornografiye başladı ve erkek arkadaşını da kattı. 6 ay sonra bunu meslek edinmeye karar verdi. Etkinliği, çevresince bilinmeye başladığı için eğitimini bıraktı. 2009 yılının sonunda göğüslerini 99 santime büyütecek olan cerrahi operasyon ona 4.000 Euro'ya mal oldu. 2009'da ayrıca 5 ay boyunca ABD'de filmler çekti. 11. Hot d'Or Fransız pornografik ödüllerine "Best European Starlet" için aday gösterildi. Penthouse ve Macar Playboy gibi dergiler için modellik yaptı. ("Dollz House") adlı filmde 2010'da AVN'de Yılın En İyi Yabancı Bayan Oyuncusu ve Yılın En iyi Seks Sahnesi ödüllerini kazandı. Ocean, kariyerine başladığından beri 200'den fazla pornografik filmde oynadı. = Rol olmayan filmleri belirtir Born This Way: The Remix Born This Way: The Remix Amerikalı şarkıcı Lady Gaga'nın ikinci remix albümü. Kim Nam-gil Kim Nam-gil (korece: 김남길, 13 Mart 1981 doğumlu) Güney Koreli bir oyuncu, yapımcı, şarkıcı model ve hayırseverdir.Boyu 1.84 kilosu 70 kg burcu balıktır.Onun yakın ailesi, ailesi ve bir erkek kardeşinden oluşur. Kim Nam-Gil Han Yeong Lisesi'nden mezun oldu. Daha sonra Myeong Ji kolejine (iki yıllık bir üniversite) gitti ve "Tiyatro ve Filmler" bölümünden mezun oldu. Sonunda üniversiteden ayrıldı ve çalışmalarını tamamlamadı. Eğlence dünyasında profesyonelce çalıştıktan sonra Nam-Gil, Star J Entertainment Management Company'de çalıştı. Nam-Gil'in çeşitli hobileri arasında flüt, dokunun dansı, su kayağı ve Taekwondo bulunuyor. TV.Kim Nam-gil, oyunculuk kariyerine 1999'da KBS okul 1 gençlik dramasında küçük bir rolle (Min-soo karakteriyle) televizyonda başladı.Bu arada, 2005'te Kim Nam-Gil adını "Lee Han" adıyla değiştirdi.2006'da Kim Nam-Gil, tartışmalı, ancak eleştirmenlerce övgüyle söz edilen "Pişmanlık Olmayan" adlı bağımsız filmde rolünü üstlendi. Kim Nam-Gil eşcinsel karakter Song Jae-min'i "Pişmanlık Olmaz" diye seslendirdi. Film eleştirmenlerinden ve film festivallerinden "No Regret" filmi övgüyle karşılandı, ancak Kim Nam-Gil'in popülaritesini artıramadı.Kim Nam-Gil televizyon dizileri ve ticari filmlerde daha fazla destekleyici rol aldı. 2008 yılında yayınlanan "Public Enemy Returns" filminin yayınlanmasından önce, Kim Nam-Gil sahne adını "Lee Han" ı kullanarak durdurdu ve doğum adını geri aldı. Nam-Gil, Kang Woo-Suk'tan ("Kamu Düşmanı İade" direktörü) tavsiyeler aldıktan sonra bu kararı verdi. Nam-Gil, 2008 yılı başlarında büyük bir ticari film olan "Güzellik Bir Portresi" nda ilk öncü rolünü üstlendi. Bu aynı zamanda Nam-Gil'in tarihsel bir filmde ilk kez oynadığı şey oldu. "Bir Güzellik Portresi" nden edindiği deneyim, daha sonra tarihi MBC dramasında "Büyük Kraliçe Seondeok" u canlandıracağına göre fayda sağlayacaktı. Kim Gyu-Ri'nin "Bir Güzellik Portresi" nün dikkatini çekmesine rağmen, Nam-Gil'in güçlü performansı fark edilmeden dolaşmadı. Başrolünde oynadığı rolü, televizyon draması Queen Seondeok (2009) 'da Bidam karaktereiyle büyük ilgi gördü.O yılın en çok beğenilen TV dizilerinden biri oldu (% 40'ın üzerinde bir zirveye ulaştı ) ve Kim ev adı ve dizi 'koparma yıldızı oldu. Oyunculu fakat trajik Bidam'ı canlandırdığı için, Simon, Han Bi-kwang'ın Land Cetvelinde, Miyamoto Musashi Vagabond'da ve Kang Baek-ho Slam Dunk'da olduğu gibi çizgi roman karakterlerinden esinlendiğini söyledi. Yazarlar, Bidam'ın seyirci kitlesiyle olan popülerliğine cevap vermek, karakterde daha fazla ekran zamanı varken dizide iki ana erkek potansiyel ortaya çıkıncaya kadar (inanılmaz tarihsel hataya rağmen) başyapıt Seondeok'la romantizmini vurgulamak için senaryoyu yeniden yazdı. Kümesindeki at binmesine bağlı yaralanma ve H1N1 gribinden dolayı hastaneye kısa bir süre hastaneye yatırılması erinin Kim'in kariyeri üzerindeki etkisine kıyasla küçük negatifti. Performansı nedeniyle birçok ödül kazandı, daha fazla yerli ve yabancı taraftar kazanmış, reklam teklifleri almış, film ve dizi teklifleri almıştır.Kim Nam-Gil, ideal kadın türünün Lee Yo-Won gibi biri olduğunu ve bebeği ile nasıl ilgilendiğini de belirtti.Kim Nam-Gil, zorunlu 2 yıllık askerlik hizmetini 15 Temmuz 2010'da başlattı. Bunun için, Kim Nam-Gil'i canlandıran SBS draması "Bad Guy", 20 bölümden 17 bölümle kısaltıldı. Michael Buckley Michael John Buckley (d. 1975), Amerikalı komedyen, oyuncu ve seslendirme sanatçısı. Ray William Johnson Ray William Johnson (d. 1981), Amerikalı komedyen, oyuncu ve seslendirme sanatçısı. Bitik Höyük Bitik Höyük, Ankara İl merkezinin 42 km kuzeybatısında, Kahramankazan İlçesine bağlı Bitik Köyü yakınlarında yer alan bir höyüktür. Tepe, 250 x 240 metre boyutlarında olup 18 metre yüksekliktedir. Höyükte 1942 yılında Prof. Remzi Oğuz Arık başkanlığında kısa dönemli bir kazı çalışması yapılmıştır. Kazılarda Klasik Dönem, Frig, Hitit, Kalkolitik Çağ ve Erken Tunç Çağı II. evre tabakaları ortaya çıkarılmıştır. Bu kazılarda ova taban suyu ile karşılaşıldığı için ana toprağa kadar inilememiştir. Daha sonra 1994 yılında Japon Anadolu Arkeolojisi Enstitüsü'nden Sachihiro Omura tarafından araştırma yapılmıştır. Kazılarda Karaoğlan Höyük buluntularına benzeyen, içi siyah boya astarlı, dışı açık parlak yüzey renkli çanak çömlek parçaları bulunmuştur. Bitik Höyük'le ilgili en önemli buluntu, kazılarda değil, kerpiç yapmak için açılan bir çukurda rastlantı sonucu bulunan "Bitik Vazosu"dur. Dört parça halinde ele geçen vazo, silindir boyunlu, geniş ağızlı, yumurta gövdeli ve dört şerit kulpludur. Bezemeler üst üste yerleşmiş üç frizden oluşmakta ve kutsal evlilik (hieros gamos) törenini konu almaktadır. Türkiye Arkeolojik Yerleşmeleri – TAY Projesi tarafından hazırlanan 2002 yılı tahribat raporunda höyüğün bütünüyle tahrip edilmiş olduğu belirtilmektedir. Baker Sokağı soygunu Baker Sokağı Soygunu, 11 Eylül 1971 gecesi İngiltere Londra'da Marylebone yolu ile Baker sokağı köşesinde bulunan Lloyds Bankasına ait şubede meydana gelen kiralık kasa soygunu olayı. Soyguncular bankanın iki kapı aşağısında bulunan "Le Sac" isimli bir deri mağazası kiralamışlardı. Kiralanan bu iş yeri ile banka arasındaki tavuk ve patates ağırlıklı satışlar yapan restoranın altından bankaya doğru 15 metre (50 fit) uzunluğunda bir tünel kazan soyguncular, kazı işini kimsenin duymaması ve şüphelenmemesi amacıyla sadece hafta sonlarında yapmışlardı. Bir telsiz radyo operatörü olan Robert Rowlands, olay günü gece 23.00 sıralarında soyguncular ile çatıda bulunan gözetleyici arasında yapılan telsiz konuşmalarını duyar. Konuşmaları kayıt altına aldığı esnada soygun gerçekleşmeye devam etmektedir ve Rowlands durumu derhal yerel polise bildirir. Ancak hangi bankanın soyulduğunu tanımlayacak bir bilgi bulunmamaktadır. Saat gece 02.00 sıralarında kıdemli bir polis memuru, Rowlands'ın kullandığı telsizin alıcısının çevresinde yaklaşık 10 kilometre çapında bir alandaki telsiz konuşmalarını kayıt ettiğini belirler. Bu 10 kilometre çapında bulunan alanda ise toplamda 750 banka şubesi bulunuyordu. Yerel polis tüm bu banka şubelerini kontrol etti. Ancak polis kontrolleri yaptığı sırada bankanın asıl soyulan emanet kasalarının bulunduğu bölümün güvenlik kapısı kapalı olduğundan dolayı, soyguncular hala bankanın bu bölümünde bulunuyorlardı. Hırsızlar ise bankadan £ 1.5m nakit para ile kaçtılar. (2010 : 16,5 m. TL) Ayrıca emanet kasalarında bulunan değerli eşyalar ile birlikte bu tutarın toplamda £ 3m olduğuna inanılmaktadır. İngiliz yetkili makamlarının olayı ulusal güvenlik nedenlerinden dolayı, gazetelerde uzun süre yer bulmaması ve hikâyenin kısa sürede unutulmasını sağlamak için savunma danışma bildirimi (D-Notice) statüsü altına aldıkları belirtilmektedir. Bu nedenle olaydan dört gün sonra gazetelere daha fazla yayın yapmamaları konusunda uyarı yapılmıştır. Bu güvenlik statüsünün günümüzde hâlen İngiltere'de kullanımda olduğu ve Britanya kraliyet ailesini korumak amacıyla bazı utanç verici haberlerin özellikle son yıllarda ulusal medyada kısa süreli yayınlaması için uyarılar yapıldığı iddia edilmektedir. Olayı tespit ve ihbar eden Robert Rowlands ise, haberin savunma danışma bildirimi (D-Notice) kapsamına alındığı ve ayrıca bunun polisin kendi beceriksizliğini gizlemek için bir girişim olduğunu, basına demeç verdiği esnada kendisinin bu nedenlerden dolayı engellendiği iddia etmektedir. Ayrıca iddialarında, yerel polisin kendisini lisanssız radyo istasyonu kurması nedeniyle dava edebileceğini söyleyerek tehdit ettiklerini de belirtmektedir. Yapılan soruşturmada birkaç yıl sonra olayın savunma danışma bildirimi (D-Notice) kapsamına alınıp alınmadığına dair sorulara yanıt verilmemiştir. Ayrıca savunma danışma bildirimi (D-Notice)'nin hukuki ve yasal bir statüsünün bulunmadığını belirten The Times gazetesi iki ay sonra davayla ilgili olarak rapor edilmiştir. Olay ile sonraki raporlarda, olayın suçluları ve cezalarının ne olduğunun hiçbir zaman ortaya çıkmadığı görülmektedir. Bununla birlikte, The Times gazetesi 1973 yılı Ocak ayında dört erkeğin Londra ağır ceza mahkemesinde soygun nedeniyle mahkûm edildiğinin bildirildiğini haber yapmıştır. Bu kişilerden üçünün; Dalston'dan gelen 38 yaşında bir fotoğrafçı olan Anthony Gavin, Islington'lu 35 yaşında araba satıcısı Thomas Stephens ve Hackney'de bir şirketin müdürlüğü yapan 37 yaşındaki Reginald Tucker olduğu, suçluların soygunu yapmadıklarına dair tüm yalvarmalarına rağmen onikişer yıl hapis cezası aldıkları belirtilmiştir. Dördüncü kişi ise Benjamin Wolfe adında 36 yaşında Doğu Dulwich'te moda malları satan birisiydi ve diğerleri gibi soygunu yapmadığını söyledi. Önce suçsuz bulunan Wolfe, daha sonra soygun suçu nedeniyle sekiz yıl hapis cezası aldı. Çünkü Wolfe'ün soyguncular tarafından kullanılan mağazanın kira sözleşmesinde imzası bulunuyordu. Soygunda çalınan paralar ile yakalanan diğer iki kişi ise beraat etti. Bir basın raporuna göre, polis suçta elebaşı olan kişinin Londra'da başka bir araba satıcısı olduğuna inanıyordu. 2008 yılında soygunun yarı kurgusal bir versiyonu senaristleri Dick Clement, Ian La Frenais, George McIndoe, Aaron Shuster olan, yönetmenliğini Roger Donaldson'un yaptığı ( "Bank Job" ) "Banka İşi" adıyla çekilmiş ve yayınlanmıştır. Film yapımcıları filmi "cinayet, seks ve yolsuzluğun inanılmaz söylenmemiş hikâyesi" olarak tanımlamışlardır. Ian Kennedy Martin'in yönetmenliğini yaptığı "The Sweeney" isimli televizyon dizisinin ilk serisi olan ve 1975 yılında yayınlanan Troy Kennedy Martin'in oynadığı "Night Out" isimli bölümde yapılan soygun ile arasında benzerlik bulunduğu iddiaları bulunmaktadır. Ancak Martin kendisine bu durum sorulduğunda "Hayır sadece hayal" yanıtını vermiştir. Jim Dauterive James Thomas "Jim" Dauterive, Amerikalı komedyen, oyuncu ve seslendirme sanatçısı. Flame (malware) Flame, Flamer, sKyWIper ya da Skywiper 2012'de bulgulanmış bir kötücül yazılımdır. Microsoft Windows işletim sistemini kullanan bilgisayarları hedef almaktadır. Flame, yerel alan ağı ve USB bellek aygıtı yoluyla diğer bilgisayarlara bulaşabilmektedir. Kaspersky'nin Mayıs 2012 tarihli bulgularına göre, Flame'in etkilediği bilgisayar sayısı 1000'in üzerindedir. Flame Flame ÅŸu anlamlara gelebilir: Eresidae Eresidae, 10 cins ve 102 tür ile temsil edilen ve 2 alt familya olarak sınıflandırılan kadifemsi tüylü örümcek familyası. Sekiz göze sahip olup entelejin örümcekler (Entelegynae) grubunda yer alır. Teki ("Wajane") hariç hepsinde kribellum bulunur. Bazı türleri kraliçeden ve kast sisteminden yoksun olarak gerçek sosyal yaşama yakın bir yaşam sürer. Bazı Afrika türleri dışında ortak yavru bakımı görülür Esas olarak Eski Dünya'da yayılım gösterir. Birkaç türü ise Yeni Dünya'da Brezilya'da görülür. Türkiye'de Güneydoğu, Doğu, Akdeniz ve İç Anadolu bölgelerinde görülür. İki alt familyada toplanan 10 cinsten oluşur. Türkiye'de iki cinste ("Eresus" ile "Stegodyphus") toplanmış 4 türü ("Eresus kollari", "Eresus sandaliatus", "Eresus walckenaeri" ile "Stegodyphus lineatus") bulunur. Kirazlıyalı, Körfez Kirazlıyalı, Kocaeli ilinin Körfez ilçesine bağlı bir semttir. Doğusunda Yarımca, batısında Hereke yer almaktadır. D-100 Karayolu ve TEM otoyolu üzerinden İstanbul'a 75 km, İzmit'e 17 km mesafededir. Haydarpaşa-Ankara demiryolu üzerinde bulunan Kirazlıyalı'dan günlük tren seferleri yapılmaktadır. İzmit'e düzenli olarak belediye otobüsleri çalışmaktadır. Kocaeli Platosu'nu oluşturan tepeler İzmit'ten, yarımadanın batısına doğru uzanırken Kirazlıyalı'da birden kıyıya yaklaşır. Semt, dağlarla denizin sıkıştırdığı çok dar bir alan üzerinde kuruludur. Kâr (müzik) Kâr. Din dışı Klasik Türk müziği'nde en büyük beste formudur. Eserlerin güftesi Farsça olup(istisnai olarak Türkçe güftelerde bulunmaktadır) büyük ve küçük usullerle bestelenebilirler. Eser boyunca usul değişikliği yapılıp farklı usuller de kullanılabilir.Adet olarak uzun bir Terennüm bölümüyle başlar.Klasik fasılda peşrevden sonra okunur. Eresus Eresus, Eresidae familyasından yaklaşık 20 türü olan bir örümcek cinsidir. Morfolojik ve ekolojik açıdan oldukça muhafazakâr bir cinstir. Erkeklerinin karnının ("opisthosoma" ya da "abdomen") üstü uğur böceği desenli olduğu için İngilizcede uğur böceği örümceği ("ladybird spider") adıyla bilinirler. Zehiri tehlikeli örümceklerdir. "Eresus cinnaberinus" türü dünyada tehlikeli olarak kabul edilen türler arasındadır. Avrupa, Kuzey Afrika ve Asya'da yayılım gösterir. "World Spider Catalog"a göre türleri: Türkiye'de 3 türü ("Eresus kollari", "Eresus sandaliatus", "Eresus walckenaeri") bulunur. Lady Gaga Presents the Monster Ball Tour: At Madison Square Garden Lady Gaga Presents the Monster Ball Tour: At Madison Square Garden Amerikalı şarkıcı Lady Gaga'nın 21-22 Şubat 2011'de The Monster Ball Tour kapsamında verdiği konserlerin görüntülerinden oluşan özel çekim. Gaga'nın kendi şehri New York'ta Madison Square Garden'da çekilen konserlerin 2 saatlik özel bölümü 7 Mayıs 2011'de turnedeki son konser bittikten bir gün sonra HBO'da yayınlandı. 21 Kasım 2011'de Media Blasters tarafından DVD ve Blu-ray olarak yayınlandı. "Lady Gaga Presents the Monster Ball Tour: At Madison Square Garden" 21 Kasım 2011'de DVD ve Blu-ray olarak yayınlandı. HBO'da yayınlanan görüntülere ek olarak albüm, daha önce görülmeyen görüntüler içermektedir. Usûl Usul veya "Usûl"; Türk Müziği'nde makamdan sonra gelen en temel öğedir. Müzikteki ölçü ve ritim kavramlarının tümünü kapsayan usul terimi, Osmanlı–Türk müziğinde aruzla birlikte oluşan ve gelişen bir olgudur. Usuller “Darp” adı verilen vuruşlarla icra edilirler. Gelenekte usul darpları, sağ ve sol ellerin sağ ve sol bacağa vurulmasıyla icra edilir. Darplar uzunluk kısalıklarına ve vuruluş biçimlerine göre ""düm, tek, te, ke..."" gibi isimler alırlar. Beautiful, Dirty, Rich "Beautiful, Dirty, Rich", Amerikalı şarkıcı Lady Gaga'nın ilk stüdyo albümü "The Fame"de yer alan bir şarkı. 16 Eylül 2008'de albümün tanıtım single'ı olarak yayımlandı. Yüksek tempolu dans-pop türünde olan synthesizerların çokça kullanıldığı şarkının sözleri Gaga'nın Lower East Side'ta mücadele eden bir şarkıcıyken yaşadığı deneyimleri konu almaktadır. Gaga şarkıyı "uyuşturucu kullandığı" ve "olup biteni anlamaya çalıştığı" bir zamanda yazdığını belirtti. "Beautiful, Dirty, Rich" eleştirmenlerden olumlu yorumlar aldı; özellikle sözleri ve eğlenceli yapısı övgüye değer bulundu. UK Singles Chart'ta seksen üçüncü olan şarkı az da olsa bir başarı yakaladı. Şarkının klibinin iki versiyonu yayımlandı; bir tanesi ABC dizisi "Dirty Sexy Money"nin tanıtıcı görüntülerinden oluşurken diğeri tam uzunlukta bir klipti. İki versiyonda da Gaga ve yanındakiler bir malikanenin çeşitli yerlerinde dans edip para yakıyorlar. Gaga şarkıyı ilk turnesi The Fame Ball Tour'da üzerinde gümüş rengi üçgen paneller bulunan fütüristik bir büstiyerle olmak üzere bazı etkinliklerinde canlı olarak söyledi. Eleştirmenler Gaga'nın "güçlü" vokali ve enerjisi ile gösteriye iyi bir başlangıç yaptığı için The Fame Ball Tour'daki performansını övdüler. Gaga şarkının "olan biteni anlamaya çalışan kendisi" olduğunu ve şarkıyı yazarken "çokça uyuşturucu kullandığını" belirtti. Ayrıca şarkının "her kim olursanız olun veya (her) nerede yaşarsanız yaşayın -farkında olmanıza rağmen kişisel tarzınıza, sanat ve dünya hakkındaki görüşlerinize dayanan içinizdeki ünü ilan edebilir" olmanız hakkında olduğunu ve Lower East Side'ta mücadele eden bir şarkıcıyken yaşadığı deneyimleri konu aldığını açıkladı. Gaga'ya göre "Daddy, I'm so sorry, I'm so s-s-sorry, yeah," kısmı bölgede yaşayan ve ailelerinden uyuşturucu almak için para isteyen "zengin çocuklar"dan esinlenilerek yazıldı. Gaga ayrıca "Kim olduğunuzun ya da nereden geldiğinizin bir önemi yok; yine de kendinizi güzel, kirli ve zengin hissedebilirsiniz." dedi. "Beautiful, Dirty, Rich" "The Fame"'deki elektronik şarkılara kıyasla daha synth ağırlıklı, yüksek tempolu bir dans-pop şarkısıdır. Sony/ATV Music Publishing tarafından Musicnotes.com'da yayımlanan nota kağıdına göre şarkı orta derecede elektro-dans-pop ritimlerine sahiptir ve dakikada 120 tempoluk dans melodisiyle B minör ile bestelenmiştir. Üç dörtlük ölçü işaretiyle yazılan şarkı Si minör–Re majör–La♭–Si minör–Re majör–La♭ akor dizisini takip etmektedir ve Gaga'nın sesi tonal olarak La ile Re aralığındadır. Şarkının kayıtları sırasında Gaga şarkıya dans odaklı ritimler eklemekte isteksizdi ve orijinal rock versiyona sadık kalınması konusunda ısrar etti. Fakat yapımcı Rob Fusari Gaga'ya müzikal olarak esinlendiği Queen'in de elektronik davul kullandığını söyleyerek şarkının bütünlüğünün bozulmayacağı konusunda Gaga'yı ikna etti. Fusari "Sanırım bu örnek sonunda denemesinde rol oynadı, [...] O gün ‘Beautiful, Dirty, Rich'i bitirdik. Bu ilk albümündeki şarkılardan biri." dedi. "Beautiful, Dirty, Rich" eleştirmenlerden olumlu geri dönüşler aldı. AllMusic'ten Matthew Chisling bu şarkıyı ve "Paparazzi"yi "The Fame"'in sözlerindeki edepsiz, kulüp tarzı eğlencenin tuzu biberi olarak gösterdi ve şarkıların harika, iyi hazırlanmış bir dans albümünün nasıl olması gerektiğine örnek olduklarını belirtti. "The A.V. Club"tan Genevieve Koski bu şarkıyı ve "LoveGame"i "harekete geçirici kulüp marşları" olarak değerlendirdi. Slant Magazine yazarı Sal Cinquemani şarkıda Gaga'nın "kirlerden başarıyla kurtulduğunu" söyledi. Şarkı 21 Şubat 2009'da UK Singles Chart'a yüksek dijital indirilme sayısından dolayı seksen dokuzuncu sıradan giriş yaptı. İkinci haftasında seksen üçüncü sıraya yükselirken bir sonraki hafta seksen yedinci sıraya geriledi ve listedeki son haftasını geçirmiş oldu. Nielsen Soundscan'e göre şarkı ABD'de 275.000 dijital kopya sattı. Şarkı için bir video klip çekildi ve klibin yönetmenliğini Melina Matsoukas üstlendi. Klibin iki versiyonu bulunmaktadır; biri ABC dizisi "Dirty Sexy Money"nin tanıtıcı görüntülerinden oluşurken diğeri resmî video