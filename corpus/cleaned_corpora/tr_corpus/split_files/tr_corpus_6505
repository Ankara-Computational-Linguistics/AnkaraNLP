Kasım 1986), Özbek futbolcudur. Bunyodkor'da oynuyor. Timur Kapadze Timur Kapadze (Gürcüce: თიმურ ქაპაძე) (d. 5 Eylül 1981), Ahıska Türkü kökenli Özbek eski millî futbolcudur. Ailesi SSCB döneminde Gürcistan'dan Özbekistan'a sürülmüştür. Vitaliy Denisov Vitaliy Denisov (d. 23 Şubat 1987), Özbek millî futbolcudur. Rossiyskaya Premyer-Liga ekiplerinden Lokomotiv Moskva'da oynuyor. Ä°slam Tuhtahocayev İslam Tuhtahocayev (Özbekçe: "Islom Toʻxtaxoʻjayev" / "Ислом Тўхтахўжаев") (d. 30 Ekim 1989), Özbek futbolcudur. Lokomotiv Taşkent'de oynuyor. Akbar Turaev Akbar Turaev (d. 27 Ağustos 1989), Özbek futbolcudur. Bunyodkor'da oynuyor. Farruh Sayfiev Ferruh Seyfiyev (Özbekçe: "Farrux Sayfiyev / Фаррух Сайфиев"; d. 17 Ocak 1991), Özbek futbolcudur. FC Nasaf'da oynuyor. Akmal Åžorahmedov Akmal Şorahmedov (d. 10 Mayıs 1986), Bunyodkor takımında defans olarak görev yapan Özbek futbolcudur. 24 Şubat 2011 tarihinde Bunyodkor'un sitesinde Şorahmedov'un transferi açıklandı. Antal Szerb Antal Szerb (d.1 Mayıs 1901, Budapeşte – ö. 27 Ocak1945, Balf,Sopron), Macar yazar, akademisyen, edebiyat tarihçisi, çevirmen. Macar edebiyatının en önemli yazar, eleştirmen ve yazın tarihçilerinden birisidir. "A Pendragon legenda" (Pendangron Söylencesi, 1934) ve "Utas és holdvilág" (Yolcu ve Ay Işığı, 1937) adlı romanları ile uluslararası ün kazanmıştır. 1901 yılında Budapeşte’de Yahudilik’ten Katolikliğe geçmiş orta halli bir ailenin oğlu olarak dünyaya geldi. Budapeşte Üniversitesi’nde Alman ve İngiliz edebiyatı okudu, 1924’te doktorasını tamamladı. Yazarlığa 1921 yılında henüz öprenci iken "Nyugat" dergisinde yayınladığı şiirlerle ve öykülerle başladı. 1924-1929 arasında sık sık İtalya ve Fransa’ya giderek ilk kitabı olan “"Az angol irodalom kistükre"” (İngiliz Edebiyatı’nın Ana Hatları 1929) adlı eseri üzerine çalıştı. 1929-1930’da bir yılını İngiltere’de geçirdi. Öğretim üyesi, editör ve yazar olarak kısa sürede tanınan yazar 1933’te Macar Edebiyat Akademisi başkanı seçildi ve ertesi yıl “A magyar irodalom története” (Macar Edebiyat Tarihi, 1934) adlı eserini yayımladı. Aynı yıl ilk romanı “"A Pendragon legenda"” (Pendangron Söylencesi, 1934) de yayımlandı. British Museum’da başlayan bir dedektiflik öyküsü ile kültür tarihinin birleşimi olan bu eser, onun İngiltere’de geçirdiği yılın izlerini taşıyordu. 1935 yılında Macaristan’ın en önemli edebiyat ödüllerinden biri olan Baumgarten Ödülü’ne değer görüldü. İki dünya savaşı arasında kaleme alınmış en önemli modernist metinlerden biri olarak kabul edilen “"Utas és holdvilág"” (Yolcu ve Ay Işığı, 1937) adlı romanını 1937’de yayımladı. Yazar, aynı yıl Szeged Üniversitesi’nde Edebiyat Profesörü unvanını kazandı. 1937’de ikinci kez Baumgarten Ödülü’ne değer görüldü. 1938’de gazeteci –yazar Aladár Bálint’in kızı Klára Bálint ile evlendi. 1941’de üç ciltlik “"A világirodalom története"” (Dünya Edebiyat Tarihi, 1941) adlı eseri yayımladı. "VII. Oliver" (VII. Oliver, 1942) adlı romanı ise o tarihte bir Yahudinin kitabını yayınlamak olanaksız olduğu için İngilizceden çevrilmiş gibi gösterilerek yayınlandı. 1944’te Macaristan’ın Alman işgaline uğramasından sonra aile geçmişinden ötürü üniversitedeki görevinden alındı, kitapları yasaklandı ve Balf Toplama Kampı’na gönderildi. Orada Rus tanklarının geçmesini engellemek için yapılan derin hendeklerin kazı işinde çalıştırıldı. Macar ordusunun üst düzey yetkililerinin kamptan çıkarılması için girişimde bulundularsa da arkadaşları edebiyat tarihçisi Gábor Halász ve yazar György Sárközi olmadan kamptan ayrılmayı reddetti. 30 Ocak 1945’te öldürüldü. Ölümünden iki yıl sonra Balf kasabasına onun anısına bir anıt dikilmiştir. Deneme ve hikâyeleri ölümünden sonra derlenip yayımlanmıştır. Epimetheus Epimetheus, Yunan mitolojisinde Titanlar soyundan gelen bir tanrıdır. Epimetheus, Zeus'tan ateşi çalıp insanlara veren Prometheus'un kardeşidir. Hesiodos'a göre, İapetos'la ve Klymene'nin oğlu ve Atlas, Menoitios ve Prometheus'un kardeşidir. Günümüzde ise Satürn'ün 119 km çapında doğal bir uydusuna verilen addır. Epimetheus, Hint-Avrupa dil ailesindeki "sonra" öneki olan ""epi"" ve ""metheus"" olarak ayrılır. Metheus sözcüğünün yakın kökeni, "“matematik”" sözcüğünün de dayanağı olan, Yunanca "“öğrenmek”, “düşünmek” "anlamındaki “math-”tır (μάθ). Grekler, mitolojideki Epimetheus'a “yaptığını düşünen” anlamını yükleyerek onu bir düşün tanrısı olarak nitelendirmişlerdir. Bu bağlamda, Epimetheus bir işi yaptıktan sonra "ben ne yaptım" diye düşünen kişi anlamına gelir. Sabrina Ferilli Sabrina Ferilli (d. 28 Haziran 1964), İtalyan tiyatro ile sinema oyuncusu ve televizyon sunucusu. Üç kez Nastri d'argento, bir kez Globo d'oro ve üç kez de Ciak d'oro ödüllerini kazanmıştır. Ayrıca, David di Donatello Ödülleri için üz kez aday gösterilmiştir. Yabancı Dilde En İyi Film kategorisinde 86. Akademi Ödüllerini kazanan Paolo Sorrentino'nun "La grande bellezza" filminde de rol almıştır. Adam Schiff Adam Bennett Schiff (d. 22 Haziran 1960), Kaliforniya'nın 28. bölgesi ABD Meclis Temsilcisi. 2001'den beri Meclis (Kongre)'de görev yapmıştır. Demokratik Parti'ye bağlıdır. 2003 ila 2013 arası 27. ve 29. bölgeleri temsil etmiştir. Massachusetts eyaletinden geleneksel Yahudi bir aile evladıdır. Bölgesinde 77.000 Ermeni asıllı Amerikalı vatandaş yaşar. Her dönem Meclis'de Ermeni kırımı iddiasını gündeme getirir, önerge olarak geçmesinde liderlik ve sponsor görevi alır. TCG Yarbay Kudret Güngör (A-595) TCG Yarbay Kudret Güngör (A-595), Türk Deniz Kuvvetleri'ne ait akar sınıfı açıkdeniz akaryakıt tankeri gemisi. Gemiye, 1992 yılında NATO kararlılık göstergesi bir tatbikat sırasında ABD uçağı tarafından birden fazla füze ile yanlışlıkla vurulmuş Türk savaş gemisi "TCG Muavenet (DM-357)"de şehit olan 5 Türk askerinden gemi komutanı Kurmay Yarbay "Levent Kudret Güngör"ün ismi verilmiştir. Daniel HÃ¶ra Daniel Höra (d. 1965, Hannover), Daniel Knillmann mahlasıyla da bilinen Alman çocuk ve gençlik edebiyatı yazarıdır. Almanya'nın Aşağı Saksonya eyalatenin başkenti Hannover'de doğdu. Eğitimi sırasında çeşitli işlerde çalışan Höra, yarım bırakmak zorunda kaldığı okulunu çok sonraları tamamlayabildi. 2001 yılında Mora! adlı ilk romanı yayınlandı. 2009 yılında Türkçeye çevrilen ilk eseri olan, konusu Doğu Almanya'da geçen cinayet şüphelisi bir gencin anlatıldığı Buraya Kadarmış (Gedisst) romanı, 2010 yılıda ise distopik bir roman olan Dünyanın Sonu (Das ende der Welt) yayınlandı. Son olarak 2012 yılında Türkçeye Vahşi Sürü adıyla çevrilen Braune Erde (Kahverengi Toprak) yayınlandı. Wario Land: Super Mario Land 3 Wario Land: Super Mario Land 3, oyun konsolu Game Boy için Nintendo tarafından geliştirilmiş, platform türünde bir video oyunudur. Oyun ilk yayımlandığı 1994'ün ardından 2011 yılında da Nintendo 3DS Virtual Console için çıktı. Wario Land: Super Mario Land 3 sadece Japonya'da 1.59 milyon, dünya genelinde ise 5.19 milyon satış rakamına ulaşmıştır. Super Mario Land serisinin üçüncü oyunu olan Wario Land: Super Mario Land 3, Wario Land serisinin ise ilk oyunudur. Wario, işgal ettiği kaleyi, kalenin gerçek sahibi "Mario"ya kaptırınca, kendisine yeni bir hedef belirler. Yine kolay yoldan zengin olma arzusuyla hareket etmektedir. Bu defa korsanların hazinelerine göz dikmiştir. "Brown Sugar Korsanları"nın, "Prenses Toadstool"un dev altın heykelini ele geçirdiği duyumunu alan Wario, kayıp hazineler diyarına doğru yola koyulur. Düşman edindiği korsan üyelerini alt ettiğinde, onu korsanların başı "Kaptan Syrup" ve sürpriz yardımcısı karşılar. Onu alt eder, prensesin heykelini bulur ancak oradan geçen Mario, heykeli alıp götürür. Hikâyenin sonu, aynı zamanda Wario'nun aradığı zenginliğe ulaşıp ulaşamadığının da cevabını verecektir. Oyuncu, oyun süresince Wario'yu kontrol etmektedir. Oyun başladığında Wario'nun 5 canı vardır. Düşman karakterlerden aldığı ilk darbe ya da zarar verici nesnelerle ilk teması, onu "küçük Wario"ya dönüştürür. Benzer hasarın ikinci defa alınmasıyla da, canlardan biri kaybedilir. Aynı şekilde, bazı bölümlerde Wario tehlikeli bir şekilde düştüğünde; dalgalara yakalandığında ya da geri sayım halindeki süre dolduğunda, canlar birer birer azalır. Tüm canlar kaybedildiğindeyse oyun biter. Buna rağmen oyunda canları yükseltmenin çeşitli yöntemleri vardır. Wario'nun oyundaki temel kabiliyetleri; yürüme, koşarak omuz atma, zıplama, nesneleri havaya kaldırma gibi şeylerdir. Hasar aldığında küçük Wario'ya dönüşen Wario, bu formdayken koşarak hasar verme yetisini yitirir. Oyun içerisinde Wario'nun başka dönüşümleri de söz konusudur ve bu dönüşümler farklı kabiliyetleri de beraberinde getirir. Bunlar etrafta bulunabilecek sarımsak, boğa başlığı, jet başlığı veya ejderha başlığı ile gerçekleşir. Wario sarımsağı küçük formda aldığında normal forma; normal formda veya diğer başlıklar takılıyken aldığındaysa "boğa Wario"ya dönüşür. Wario bu formdayken düşmanları ve blokları daha kolay tahrip eder. Aynı zamanda boynuzlarını kullanarak tavana asılı kalabilir ve de ağırlığını vererek zeminde şok dalgası yayabilir. Başlıkla gelen diğer dönüşümdeyse "jet Wario" kısa aralıklarla uçma yetisi kazanır. Yükselmeden önce ne kadar ivmelenirse, o kadar hızlı uçar. "Ejderha Wario"nunsa -yine kısa aralıklarla- ateş püskürtme yetisi vardır. Wario bu formdayken koşamaz ancak su altında dahi olsa ateş püskürtebilir. Wario düşmanlarıyla farklı formlarda, farklı şekillerde başa çıkabilir. Örneğin küçük veya normalken düşmanların üzerine zıplayarak; boğayken zemine şok dalgası uygulayarak önce onları sersemletir, sonra havaya kaldırıp fırlatabilir. Normal ve boğa formlarında omuz darbesiyle; jet formunda hızla çarparak, ejderha formunda ateş püskürterek; yine boğa formunda zemine uyguladığı şoku düşmanın üzerine uygulayarak onları alt edebilir. Wario'nun oyundaki yegane amacı, korsanları son kuruşuna kadar soyup zengin olmaktır. Wario düşmanları omuzla, hızla, ateşle yendiğinde, düşmanların üzerlerinden paralar dökülür. Bu şekilde -istisnalar dışında- Wario her bir düşmandan 1 para kazanır. Yine kırdığı bazı bloklardan da paralar çıkabilir. Bölüm sonlarında oyunu ilerletebilmek için kapıların açılması ve bunun için de minimum 10 para gerekir. Wario kapıdan geçtiğinde bölüm tamamlanmış ve yeni bir tanesi açılmış olur. Wario'nun topladığı paralar kasada birikir. Bölüm sonlarında, Wario'un topladığı paraları katlayabilmesi ya da fazladan can kazanabilmesi için küçük oyun odaları mevcuttur. Oyuncu isterse bu odalarda şansını deneyebilir. Oyunda can kazandırabilecek diğer bir sistem ise kalp biriktirmektir. Bloklardan çıkan kalpler 10 kalp değerindeyken, Wario düşmanları omuzla, hızla ve ateşle yendiğinde birer kalp kazanabilir. Biriken kalpler 100'e ulaştığındaysa bir can kazanılır. Böylelikle oyuncu oyuna kaybetme korkusu yaşamadan rahatça devam edebilir. Oyunda çok çeşitli düşmanlar mevcuttur. Yürüyen, uçan, yüzen bu düşmanların; çivi, mızrak, topuz, yıldırım, bumerang gibi farklı hasar veren ekipmanları vardır. Wario bölümlerin tümünde bu düşmanlara karşı mücadele verir. Oyun bir adada farklı lokasyonlarda geçer. Her bir lokasyonda birden çok bölüm ve her bir lokasyonun kendine has final bölümü mevcuttur. Final bölümlerinde "büyük patron"lara karşı mücadele verilir. Patronlar Wario tarafından alt edildiğinde, üzerlerinden diğer düşmanlara oranla çok daha fazla para düşer. Düşen tüm paraları toplamak beceri ve çabukluk gerektirir. Oyunda birçok gizli bölüm, bu gizli bölümlere açılan gizli kapılar; hazine odalarına açılan ve özel anahtar gerektiren kilitli kapılar mevcuttur. Oyun bir defa bitirildiğinde, bu hazine odalarının yerleri harita üzerinde beliriverir. Böylelikle oyuncu daha önce rastlamadığı gizleri keşfedebilmek için o bölümleri tekrar oynar. Bu da oyunun oynanabilirliğini büyük oranda artırır. Çoğunlukla olumlu tepkiler alan oyun; incelemeleri derleyip, istatistik veren GameRankings sitesinde 100 üzerinden 83'lük bir ortalama tutturdu. Game Informer 'dan Ben Reeves, Wario Land: Super Mario Land 3 oyununa "Tüm zamanların en iyi 25 Game Boy oyunu" listesinde 13. sırada yer verdi. Žemaitė Žemaitė (gerçek adı "Julija Beniuševičiūtė-Žymantienė", d. 1845– ö. 1921), Litvan yazar. Litvanya’nın en tanınmış yazarlardan biridir. Litvayna Milli Uyanış hareketinin öncülerindendir. 1863 ayaklanmasını desteklemiş; ayaklanmanın aktif katılımcılarından Laurynas Žymantas ile evlenmişti. 20 yıl boyunca Džiuginėnai’de çiftlikte çalışıp çocuklarını büyüttü ve yoksullukla mücadele etti. Yirmi yıl sonra aile Užventis yakınında bir köye yerleşti. Litvan yazar Povilas Višinskis ile tanışıp onun teşviki ile Milli Uyanış hareketine yazılarıyla destek vermeye yöneldi. 1895’ten itibaren yazılar yayımladı. 1912’de Vilnius’a taşınıp çeşitli yayınlarda idari ve editoryal görevler aldı. I. Dünya Savaşı sırasında önce Rusya’ya sonra oğlu Antanas’ın yaşadığı ABD’ye göçtü. Orada Litvan-Amerikan kurumlarında dersler verdi; savaş kurbanları için yardım topladı, yerel basın için yazılar yazdı.1921’de Litvanya’ya döndü ve aynı yıl hayatını kaybetti. En iyi eserlerini 1896-1898 arasında veren yazarın 150 kadar eseri vardır. Litvanya litası üzerinde resmi bulunan tek kadındır. FSO Polonez FSO Polonez, FSO tarafından 1978-2002 yılları arasında üretilen alt orta sınıf otomobil modelidir. Araç, Polski Fiat 125p temelinde olup adını Polonya'nın ulusal dansı olan polonezden almaktadır. İki ve dört kapılı hatchback, sedan, station wagonlarını ve kamyonet ve ambulans kullanımlarını içeren ticari versiyonları dahil olmak üzere çeşitli gövde stilleri ile mevcuttu ve toplam olarak 1 milyondan fazla adet üretildi. Polonez, diğer ülkelerde de pazarlandı ve Polonya'nın 2004 yılında Avrupa Birliği'ne girmesine kadar iç pazarda popüler bir model olarak kaldı. Mehmet HelvacÄ± Mehmet Helvacı, (d. 23 Şubat 1960, Samsun, Türkiye), Türk avukat. İlköğretim tahsilini Sinop Cumhuriyet İlkokulu’nda, 1966-1970, tarihleri arasında; Ortaokul ve Lise tahsilini 1970-1978, yılları arasında Galatasaray Lisesi’nde; üniversite tahsilini ise 1978-1982 yılları arasında İstanbul Üniversitesi Hukuk Fakültesi’nde tamamlamıştır. < 31 Aralık, 1982 tarihinde İstanbul Üniversitesi Hukuk Fakültesi Ticaret Hukuku Anabilim Dalı’na Araştırma Görevlisi olarak atanmıştır. Yüksek Lisans, Doktora ve Doçentlik sınavlarına bu görevde iken girmiştir. 1987-1989 yılları arasında Yüksek Öğretim Kurulu’nun sağladığı bursla "İsviçre Lausanne Üniversitesi Hukuk Fakültesi ’nde" Doktora çalışmaları yapmıştır. Aynı süre zarfında, InstitutSuisse de DroitComparé’de ( İsviçre Mukayeseli Hukuk Enstitüsü’nde ) bilimsel uzman (collaborateur scientifique) olarak çalışmıştır. 1995 yılında Yardımcı Doçent, 13.11.1999 tarihinde oybirliği ile başarılı bulunarak Doçent, 2005 yılında Profesör unvanını almıştır. Halen aynı Anabilim Dalında, Anabilim Dalı Başkanı olarak görev yapmaktadır. Ayrıca, Avrupa Hukuku Araştırma ve Uygulama Merkezi Müdürlüğü görevi de devam etmektedir. İstanbul Üniversitesi Hukuk Fakültesi Dergisi’nde ( Annales de la Faculté de Droitd’ Istanbul ) hakemlik görevi de bulunmaktadır. Birçok yüksek lisans ve doktora tezine danışmanlık yapmıştır ve yapmayı da sürdürmektedir. 2004-2011 tarihleri arasında Galatasaray Spor Kulübü’nde yönetim kurulu üyeliği, 2008-2011 tarihleri arasında 2. Başkanlık yapmıştır. "Anonim Ortaklıkta Yönetim Kurulu Üyesinin Hukuki Sorumluluğu", "Borçlar ve Ticaret Kanunu Bakımından Faiz Kavramı", "Sermaye Şirketlerinin Genel Kurullarının Yapılması", "Anonim Ortaklıkların Bölünmesi (Bir Yeniden Yapılanma Modeli)" isimli dört adet kitabı yayınlanmıştır. 2001 yılında,"“Anonim Ortaklıkta Yönetim Kurulu Üyesinin Hukuki Sorumluluğu”" isimli kitabının ikinci basısı genişletilmiş olarak yayınlanmıştır. Son baskısı (Güncellenmiş 9. Baskı) 2014 yılında yayınlanmış olan "Kıymetli Evrak Hukuku" kitabı Prof. Dr. Hüseyin Ülgen, Prof. Dr. Abuzer Kendigelen ve Prof. Dr. Arslan Kaya ve son basısı (4. Bası) 2015 yılında yayınlanmış olan "“Ticari İşletme Hukuku”" kitabı Prof. Dr. Hüseyin Ülgen, Prof. Dr. Ömer Teoman, Prof. Dr. Abuzer Kendigelen, Prof. Dr. Arslan Kaya ve Doç. Dr. N. Füsun Nomer Ertan ile birlikte kaleme aldığı (ortak) çalışmalarıdır. İngilizce ve Fransızca dillerini bilmektedir. Prof. Dr. Serap Helvacı ile evlidir, Sinan ve Selim adlarında iki erkek çocuk sahibidir. Lego City Undercover: The Chase Begins Lego City Undercover: The Chase Begins, TT Fusion tarafından üretilip Nintendo tarafından 21 Nisan 2013 tarihinde yayınlanan bir macera oyunudur. Oyun 2. Lego oyunudur. Lego City Undercover'dan 2 yıl önce Chase McCain çaylak bir polis iken Lego City Polis Departmanı 'nda çalışırken, aklında tek şey vardı: En çok aranan suçlu, Rex Furry'i hapse atmak.Oyunun sonunda bütün suçlular yakalanır. Chase McCain: Bir çaylak polis ve oyunun ana kahramanı. Onun temel amacı Rex Fury tutuklamak. Deputy Marion Dunby: Şef olmadan önce Chase'i sevmeyen katı bir polis yardımcısıydı. Şef Gleeson:Lego City'nin başkanı olmadan önce Chase'nin şefiydi. Natalia Kowalski:Chase'nin sevgilisi.Haber muhabiri olmadan önce tıp alanında çalışıyordu. Rose Hayes:Jethro'nun kızı ve çiftçi. von Krunchman tarafından kaçırıldı. Warden Fielding:Albatros adasının hapishane müdürü.O Lego City Undercover oyunundan önce emekli oldu. Şerif Shepherd: Bluebell Woods Polis Karakolu'nda şerif yardımcısı.Lego Citu Undercover oyununda emekli oldu. Rex Furry: Oyunun ana kötüsü. Oyunda Lego City'deki tüm suçları işler. Tony "Knuckles" McGee: Chase'in ilk karşılaştığı suçlu. Burt "Birdman" Wellington: Albatross Adası'nın en tehlikeli suçlusu. Smokey Fuentes: Auburn köprüsüne havaya uçurmaya çalışan bir suçlu. Flash Johnson: Dr Henrik Kowalski ve kızı Natalia Kowalski'yi kaçıran astranot suçlu. Carl Walnuts: Bir oduncu suçlu ve daha önceden Forrest Blackwell'in asistanı. Forrest Blackwell:Oyunda küçük bir suçlu. Bluebell Ulusal Parkını patlatmaya çalıştı. Mars'ın kolonileştirilmesi Mars insanın uzayda kolonileşmesi hakkında birçok spekülasyona ve bilimsel çalışmaya konu olan bir gezegendir. Mars'ta suyun bulunuşu ve gezegenin yüzey koşulları onu diğer gezegenlere kıyasla daha fazla tartışılır hale getirdi. Mars, Venüs haricinde, ulaşım için birim kütle başına (Delta-v) en az enerji gerektiriyor. Bununla beraber günümüz kimyasal itici güç metotları ile Mars'a en az enerjiyle yapılacak bir yolculuk, Mars ile Dünya arasındaki yörünge yakınlaşmasına bağlı olarak 150 ile 300 gün arasında değişmektedir. Elon Musk, kendi kurduğu SpaceX firmasıyla Mars'ın kolonizasyonunu hedeflemektedir. Elon Musk'ın planına göre SpaceX bünyesinde geliştirilen Falcon Heavy roketleri ve Dragon kapsülü ile Mars'a insan taşınacak. Mars'a yapılacak ilk seferlerin sadece kargo taşıyan roketlerle 2022'de başlaması planlanıyor. Musk, Mars'a gidiş ücretinin 500 bin doların altında olabileceğini açıkladı. Değirmenözü Dinozor Treni Dinozor Treni (Özgün adı: "Dinosaur Train"), Craig Bartlett tarafından yaratılan ABD/Kanada/Singapur televizyon animasyon serisidir. Dizinin baş karakteri "Tyrannosaurus rex" olan Buddy adlı Pteranodon ailesinden bir T-Rex'dir. Ayrıca Buddy ve onun arkadaşlarını maceradan maceraya sürükleyen bir Dinozor Treni vardır. Yapımcılığını The Jim Henson Company, Media Development Authority, Sparky Animation, FableVision, ve Snee-Oosh, Inc üstlenmiştir. Dinozor Treni bir CGI Animasyondur (Ayrıca The Jim Henson Company Sid ile Bilim çizgi film seriside CGI animasyondur). Tüm gösterilerde dinozor ve diğer hayvanlar yaşamlarında iç içedir. Dinozor Treni olarak bilinen bir tren hattına bağlı olan bir tren vardır. Trenle ormanlar, bataklıklar, volkanlar ve okyanuslara ve tarihi mekanlara yolculuk yapılabilinir. Bu yolculuklarda büyülü Zaman Tünellerinde geçilir ve başka zaman dilimlerine gidilir. Trenin "Troodon" olan bir Kondüktörü vardır. Kondüktöre, Sayın Kondüktör denilir. Kondüktör bütün yolculara rehberlik yapar. Trenle tarih öncesi mekanlara gidildiği zaman duraklar vardır. Yeniden eve gidileceği zaman Kondüktör herkesi Dinozor Trenine çağırır. Buddy ve ailesi Dinozor Treniyle gezmeyi çok sever çünkü yeni bilgiler öğrenirler. Buddy diğer hayvanlar ve dinozorların türlerini öğrenmekte çok meraklıdır. Ayrıca diğer türleri keşfeder. Pembe ve Mavi Pembe ve Mavi, Grafi2000 tarafından 2005 yılında yapılan yetişkinlere yönelik ilk Türk animasyon televizyon dizisidir. Dizinin ismi kadınlara ve erkeklere gönderme yaparken; "Pembe" kadını, "Mavi" ise erkeği temsil eder. Karakterler geniş bahçeli evlerde oturmaktadır. Aile hayatını mizahî bir biçimde anlatır. Kanal D ekranlarında 8 bölüm gösterildikten sonra yayın hayatına veda eden dizinin "Japon Misafir" isimli 9. bölümü VCD formatında satışa sunulmuştur. Orta halli Portakal Ailesi ile zengin Bronz Ailesi'nin hikâyesinin işlendiği dizide, bazı bölümlerde farklı konuk karakterlere de yer verilmiştir. Savaşmayı bitirecek olan savaş Savaşmayı bitirecek olan savaş (veya daha seyrek kullanımıyla Tüm savaşları bitirecek olan savaş), I. Dünya Savaşı için kullanılmış bir terimdir. Temelinde idealist bir söylemdir, ancak günümüzde küçümseyici bir anlamda kullanılmaktadır. Bu terim ilk defa, H. G. Wells'in I. Dünya Savaşı'nın çıkmasından sonra gazetede yayımladığı makalelerini "Savaşmayı bitirecek olan savaş" adlı kitabında derlemesiyle ortaya çıktı. Wells, savaşın başlaması için İttifak Devletleri'ni suçladı ve sadece Alman militarizminin yenilgisinin savaşa son verebileceğini savundu. Aslında, I. Dünya Savaşı'nın en sık rastlanan ifadelerinden biri haline gelmişti. Daha sonraki yıllarda, bu ifadenin Wilson'ın ifadeyi yalnızca bir kez kullandığı bilinmesine rağmen, Woodrow Wilson ile ilişkilendirildi. "Dünyayı demokrasi için güvenli hale getir" ifadesinin yanı sıra, Wilson'un ABD'nin savaşa girmesinin insan özgürlüğünü korumak için gerekli olduğu inancını somutlaştırdı. I. Dünya Savaşı sırasında bile, ifade bir dereceye kadar şüpheyle karşılandı. Savaşın savaşı bitirmede başarılı olamadığı anlaşıldığı için, ifade daha alaycı bir ton aldı. Daha sonraları Hindistan'daki İngiliz kuvvetlerinin başkomutanı olarak görev yapan Archibald Wavell, Paris Barış Konferansı hakkında "savaşı bitiren savaştan" sonra "barışı bitiren barış" yapmak için Paris'e gelmiş gibi görünüyor olduklarını söyledi. Wells, bu ifadeyi "The Bulpington of Blup ("1932) romanında ironik bir şekilde kullandı. Walter Lippmann, 1967'de Newsweek'te şöyle yazdı: "Yanılgı; savaştığımız her savaşı, savaşı bitirmek için yaptığımızı sanmaktır." ABD Başkanı Richard Nixon ise ""Silent Majority"" konuşmasında (1969), "Söylemiyorum, Vietnam'daki savaşın, savaşları sona erdiren savaş olduğunu". demiştir. 2015 Masters TurnuvasÄ± 2015 Masters Turnuvası 9-12 Nisan tarihleri arasında Augusta National Golf Club'da düzenlenen golf turnuvasıdır. Phil Mickelson ve Justin Rose'u dört vuruş farkla geride bırakan Jordan Spieth bu turnuvadaki ilk şampiyonluğunu elde etmiştir. Turnuvaya katılan 97 oyuncunun 55'i 146 ve altı toplam vuruşla (+2) haftasonuna kalmayı başarmıştır. 2015 Avrupa Halter Şampiyonası 2015 Avrupa Halter Şampiyonası 10-18 Nisan tarihleri arasında Gürcistan'ın başkenti Tiflis'te düzenlenmiştir. Erkeklerde müsabakalar 8 ayrı kategoride gerçekleştirilmiştir. Kadınlarda müsabakalar 7 ayrı kategoride gerçekleştirilmiştir. 2 farklı sıralama var: "Büyük" (Toplam sonuç) ve "Küçük" (Koparma ve Silkme) Toplam sonuçlara göre madalyalar Şampiyonaya toplam 38 ülke katılmıştır. Akor dizisi Akor dizisi, anahtar veya tonik akor üzerine yerleştirilen tonaliteyi kurmayı hedefleyen akorlar silsilesi. Merinos Parkı Merinos Parkı, Bursa’nın en büyük ikinci kent parkıdır. Türkiye Cumhuriyeti’nde sanayileşmenin sembollerinden olan tarihi Sümerbank Bursa Merinos Fabrikası’nın arazisi üzerinde Bursa Büyükşehir Belediyesi tarafından başlatılan kentsel dönüşüm projesi çerçevesinde 2006-2008 arasında oluşturulmuştur. 252 bin 500 metrekare yeşil alanda kuruludur. 81 farklı türde olmak üzere 2500 ağaç ve 11.600 bitkinin bulunduğu alana bir suni gölet ve süs havuzları içerir. İçinde lokanta, kafeterya, 2 km yürüyüş yolu, 3 km. koşuyolu, 5 km. bisiklet yolu ve çocuk oyun alanları ile Merinos Atatürk Kongre ve Kültür Merkezi yer alır. Svetlana AleksiyeviÃ§ Svetlana Aleksandrovna Aleksiyeviç (; ; d. 31 Mayıs 1948), Beyaz Rus, 2015 Nobel Edebiyat Ödülü sahibi araştırmacı gazeteci, yazar. Ukrayna SSC'nin Stanislav (1962'den sonra adı İvano-Frankivsk olan yerleşim birimi) şehrinde, Beyaz Rus baba ve Ukraynalı bir anneden dünyaya geldi. Çocukluğu Beyaz Rusya'da geçen yazar, Beyaz Rusya Devlet Üniversitesi gazetecilik bölümünden 1972'de mezun oldu. Sonrasında bazı yerel gazetelerde çalıştıktan sonra, Minsk'te yayınlanan "Neman" isimli edebiyat dergisinin muhabiri oldu. II. Dünya Savaşı, Sovyet-Afgan Savaşı, Çernobil faciası, SSCB'nin dağılması gibi dramatik olayları yaşamış, bu olaylara tanık olmuş kişilerle röportajlar yaptı. Bu insanlardan dinlediklerinin izlerini yazdığı kitaplarda kolayca görmek mümkündür. Yazıları Lukashenko rejimini rahatsız etti. 2000 yılında hakkında yasal kovuşturma başlatıldı. Bunun üzerine ülkesini terk etti. Hayatının sonraki on yıllık kısmını, kendisine kucak açan Paris,Göteborg ve Berlin gibi şehirlerde, siyasi sürgün olarak geçirdi. Nihayet 2011 yılında ülkesine, Minsk şehrine geri döndü. Yazarın kitapları, SSCB'de yaşamış insanların, ülke dağılmadan önce ve sonrasındaki, duygusal hayatlarındaki değişimlerin edebi kroniği olarak tanımlanmaktadır. Sovyet-Afgan Savaşı'nın ilk ağızdan anlatıldığı Çinko Çocukları ve Çernobil kazasının ele alındığı Çernobil'den Sesler isimli kitapları en önemli eserleridir. Kitaplarında ele aldığı konuları şu şekilde tanımlamaktadır: Savaşın Kadınsı Olmayan Yüzü isimli ilk kitabını 1985 yılında yazdı. Kitap, kısa sürede birçok baskı yaparak, iki milyon adetten daha fazla satış rakamına ulaştı. Romanda, II. Dünya Savaşı daha önce çok da ele alınmayan yönleriyle, bir kadının monologları şeklinde anlatılmaktadır. "The Last Witnesses: the Book of Unchildlike Stories" (Son Tanıklar: Çocuksu Olmayan Öyküler) isimli kitabında, savaşı yaşayan çocukların anıları yer almakta, savaş kadın ve çocukların gözünden adeta yeniden anlatılmakta, yepyeni bir duygu dünyasına kapı aralamaktadır. 1993 yılında, SSCB'nin dağılması sonucunda umutsuzluğa kapılıp, intihara teşebbüs eden insanların öykülerinin anlatıldığı "Ölümle Efsunlananlar" (Enchanted with Death) isimli kitabını yayınladı. Gerçekten de kendilerini ve yaşam biçimlerini komünist ideoloji ile özdeşleştirmiş çok sayıda Sovyet vatandaşı, ortaya çıkan yeni düzeni kabullenmekte ve bu tarihsel gerçekliği algılamakta zorluk çekmişti. Aleksiyeviç'in kitapları, aralarında Türkçenin de bulunduğu toplam 19 farklı dile çevrilmiştir. Kitapların yanı sıra 21 adet belgeselin metnini hazırlamış ve üç adet de tiyatro oyununun senaryosunu yazmıştır. Tiyatro eserleri, Fransa, Almanya ve Bulgaristan'da sahnelenmiştir. Aleksiyeviç pek çok ulusal ve uluslararası ödüle layık görülmüştür. Yazar, Lettre Ulysses Award komitesi Ã¼yesidir. İngilizceye çevrilenler Rusça Türkçeye çevirilenler Atatürk Kongre Kültür Merkezi-Merinos Atatürk Kongre ve Kültür Merkezi, Merinos (Merinos AKKM), Bursa’da Merinos Parkı içindeki iki yapıdan oluşan kongre ve kültür kompleksidir Merkezi oluşturan yapılardan biri, Türkiye’de Cumhuriyet devrinin ilk sanayi yapılarından olan Bursa Merinos Fabrikası’dır. Kentsel dönüşüm projesi kapsamında Bursa Büyükşehir Belediyesi tarafından 2006-2008 arasından restore edilerek içinde sanat galerileri, müzeler bulunan bir kültür merkezi haline getirilmiştir. İkinci yapı ise 2006-2009 arasında inşa edilen kongre merkezidir; içinde opera,tiyatro ve bale gösterilerinden konferans ve konserlere kadar çok çeşitli türde organizasyonu gerçekleştirmeye imkân veren 1659 koltuk kapasiteli "Osmangazi Salonu" ve konferans, konser, tiyatro, sinema gösterimlerine imkân veren 813 koltuk kapasiteli "Orhangazi Salonu" ile çeşitli toplantı ve seminer salonları yer alır. İki bina arasında sergiler, yemek ve resepsiyonlar için kullanılan geniş bir hol bulunur. Mimari tasarımı Cafer Bozkurt tarafından gerçekleştirilmiştir. Merinos AKKM, 6 Haziran 2010 günü resmen açılmıştır. 2007 yılında "Tarihi Kentler Birliği Başarı ödülü"ne, 2010'da "Uluslararası Mimarlık Ödül" ü'ne (The Chicago Athenaeum:Museum of Architecture and Design International Architecture Award 2010) layık görülmüştür. Merinos AKKM belediye bünyesinde açılmış çeşitli müzeler bulunur. Merinos Tekstil ve Sanayi Müzesi 2011 yılında, Bursa Merinos Enerji Müzesi 2012’de, Bursa Göç Tarihi Müzesi 2014’te ziyaret açılmıştır. İsmet Yurtsü İsmet Yurtsü (14 Kasım 1938, Tokat - 23 Mart 2015, İstanbul), Türk eski millî futbolcudur. 14 Kasım 1938'de aslen İstanbul'lu olan ailenin çocuğu olarak babasının Tekel'deki görevi nedeniyle bulunduğu Tokat'ta doğdu. 12 yaşında İstanbul'a geldi. Futbola 1953'te Fenerbahçe genç takımında başladı sonra taşındıkları Feriköy'de İstanbul 3. Lig ekibi Feriköyspor'da profesyonel oldu. Feriköyspor'un İstanbul mahalli liglerinde yükselmesinde ve en üst kümeye kadar çıkmasında pay sahibi oldu. 1958-1959 sezonunda İstanbul Profesyonel 2. Ligi şampiyonu sıfatı ile 1959-1960 sezonunda Millî Lig için terfi müsabakaları oynamaya hak kazanan Feriköy, İsmet Yurtsü ve arkadaşlarının çabalarıyla dördüncü olarak Millî Lig'e yükseldi. Feriköy'ün Millî Lig'de beş sene kalıcı olmasında payı olan isimlerin başında gelen Yurtsü, özellikle 1963-1964 sezonunda Türkiye Kupası dâhil olmak üzere toplam 33 müsabakada 90 dakika oynama başarısı gösterdi. 1965 yılında Galatasaray'a transfer oldu. Galatasaray'da oynarken 1965 Türkiye Kupası Finali'nde kupaya ulaşan Yurtsü, geçirdiği 1.5 sezonda ilk on birde kalıcı olamayınca Feriköy'e geri döndü. 1967-1968 sezonunda Feriköy'ün 2. Lig'e düşmesinden bir sezon sonra futbolu bıraktı. Futbolu bıraktıktan sonra bir iki amatör takımda antrenörlük tecrübesi de yaşadı. 1961-1963 yılları arasında Türkiye millî futbol takımının formasını 4 kez giyen Yurtsü, ilk millî maçına 1 Haziran 1961'deki Norveç karşısında çıktı. 16 Haziran 1961'de oynanan SSCB maçında aldığı darbeler sonucu vücudundan akan kanların yapışıp kaldığı tarihi formayı Kasım 2012'de Abdullah Avcı'nın başında bulunduğu "millî takıma" hediye etmiştir. Bir dönem Fenerbahçe, Galatasaray ve Feriköyspor takımlarının formasını giyen eski millî futbolcu İsmet Yurtsü, 77 yaşında hayata gözlerini yummuş, Sarıyer, Kilyos Mezarlığı'nda defnedilmiştir. Minigun Minigun veya M134 Minigun ("küçük tüfek" anlamına gelen), 7.62x51 mm NATO, altı namlulu, yüksek atış oranlı (2.000 ila 6.000 mermi/dakika) Makineli tüfek. Genellikle bir elektrik motoru olan dış güç kaynağı ile Gatling tarzı dönen namlulara sahiptir. İsimdeki "mini" (küçük) benzer ateşleme mekanizmaları kullanan fakat daha büyük mermili tasarımlar ile mukayeseden dolayı, "gun" (tüfek) ise tipik olarak 20 mm ve üstü olan top'dan daha küçük çapta olduğundan dolayıdır. Mutlu Ol Yeter Mutlu Ol Yeter aşağıdaki anlamlara gelebilir: Menzil (birim) Menzil, Osmanlılarda bir kervanın, bir kafilenin bir ordunun ya da haber taşıyan bir ulağın bir seferde aldığı mesafe ve konakladığı yeri tanımlar . Seyahat edenlere göre farklı menzil uzunlukları vardır. Temelde askeri menzil, haberleşme menzili, seyahat-hac menzili türleri bulunur. Örneğin haberleşme menzili, ulağın bir günde at ile aldığı yolu ve bu yolun sonunda atını değiştirdiği, konaklayıp uyuduğu, karnını doyurduğu yerdir. Menzilde tipine göre menzilci, menzil küthedası, ahur küthedası, seyis gibi çalışanlar bulunur. Menzilin civarında iskan edilmiş ve Menzilkeş olarak adlandırılan çoğunlukla menzilin hizmetlerini gördüğü için bazı vergilerden muaf reaya bulunurdu. Bazı menziller de derbend olarak hizmet verirdi . Bazı menziller ise cami, hamam, aşevi, eczane v.b. eklenerek menzil külliyeleri olarak hizmet vermiştir. Vosges Muharebesi Vosges Muharebesi (Alsas Muharebesi, Ochensfeld Muharebesi veya Vesontio Muharebesi), MÖ 58 Ekim'de antik Galya'da, Sekuanlar kabile devletinin başkenti olan Vesontio (modern Besançon, Alsas, Fransa) yakınlarında Vosges'lar bölgesinde Mulhouse yakınında bulunan küçük "Ochensfeld" yerleşkesi kenarında yapılan bir muharebedir. Bu muharebe Romalı Galya valisi Jül Sezar komutası altında Romalılar ile birkaç yıl önce Ren Nehri'ni geçerek Galya'ya Sekuanlar ve Aedular arasında savaşa Sekuanlara destek amacıyla giren ve onlardan toprak bağışı aldıktan sonra Sekuanlara arazilerinin (2/3)ini göç eden 120,000 Germenle birlikte yöneten Germanyalı Suebler kabilesi komutanı Ariovistus arasında yapılmıştır. Galya Savaşları adı ile bilinen savaş içindeki muharebelerden üçüncü önemli olanıdır. Bu muharebe ismini Vosges bölgesinden almaktadır. Romalı ordusunun Vesontio'dan yedi günlük yürüyüşle eriştiği Alsas bölgesinde bulunan Vosges dağları eteklerinde küçük bir yerleşke olan modern "Ochsenfeld" yerleşkesi civarında olmuştur. Bunun için bu muharebeye "Voges'lar Muharebesi" veya "Alsas Muharebesi" veya "Ochsenfeld Muharebesi" veya hatta "'Vesontio Muharebesi" ismi da verilmektedir. Suebler bir Germen asıllı kabile olarak Batı Germanya'da yaşamakta idiler. Fakat MÖ 71'de bu Germen kabilesi batıda bulunan Ren Nehri'nin geçerek Galya arazisi olan Marne ve Ren Nehri arasındaki araziye göç etme kararı aldı. Bu Suebler göçünün liderliğini Suebler kabilesinin reisi ve kralı olan Ariovistus üzerine aldı. Bu araziler Galyalı bir kabile ve önemli bir Galyalı ve devlet olan Sekuanların arazileri idi. Bu göç Sekuanların arazilerine taciz etmek idi. Fakat bu dönemde Sekuanlar diğer büyük bir baskı altında idiler. Komşu Galyalı kabile devlet olan Aedular'la olan ihtilafları daha ciddi seviyelere erişmişti ve iki kabilenin birbirleriyle ilişkileri savaş etme noktasına varmıştı. Her iki Galyalı kabile de her nereden olursa olsun kendilerine destek verecek müttefik aramaktaydılar. Sekuanlar kendi arazilerine taciz etmekle beraber buralara yeni göç eden Germen asıllı Suebleri kendilerine müttefik olarak görmeye başladılar. Sekuanlar bu nedenle Ariovistus'nun Suebler göçmenleri ile Aedular kabilesi aleyhine olmak üzere bir müttefiklik anlaşması yaptılar. MÖ 61'de Seküanlar'ın bir müttefiki olarak Suebler ordusu Ariosvistus komutasında savaşa başladı ve bu savaşta en önemli çarpışma olan Magetobriga Muharebesi'nde Suebler Aueduları büyük bir mağlubiyete uğrattılar. Aeudular üzerine Sueblerin bu galibiyetinden sonra Sekuanlar Sueblere ve liderleri Ariovistus'a göç edip yerleşmiş oldukları Galya arazilerini ve buna ek diğer bazı Galya arazilerini bağışladılar. Bu galibiyetin bir diğer sonucu olarak bölgede barışın devam etmesi bahanesi ile Suebler bir grup Aedular savaşçılarını rehine olarak tutuklamaya başladı. Ariovistus Ren Nehri batısında bulunan kendine yeni bağışlanan arazileri Germen asıllı çiftçiler yerleştirip bu Galyalılara ait olan arazilerinin bir Germanya kolonisine dönüştürme stratejisini uygulamaya koyuldu. Kendine bağışlanan bu Galya arazilerine kendi Suebler kabilesi mensuplarından 120,000 kişinin de yerleşmesini sağladı. Suebler Ren Nehri doğusundaki Germenya'da yerleşik olan Germen asıllı Harudlar kabilesi ile iyi ilişkiler kurmuşlardı ve Ariovistus onlarla bir müttefiklik anlaşması yaptı. Ariovistus bu yeni müttefikleri Harud kabilesini kendine bağışlanan Galya arazilerin yanında yerleşmesini istemekteydi. Bunun için Sekuanlardan Harudlar kabilesi mensuplarından 24,000 kişinin Galya'da yerleşmelerini sağlamak için yeni topark bağışları yapmalarını istedi. Bu galibiyet üzerine Sekuanlar Ariovistus'a ve Suebler'e yeni araziler bağışladılar. Ariovistus bir grup Aedular savaşçısını da rehine olarak elinde tutmaya başladı. Ariovistus kendine bağışlanan arazilere kendi kabilesinden olan 120.000 kişinin yerleşmesini sağladı. Bu sırada Germen asıllı ve Ren Nehri doğusunda yerleşik Harudlar da Suebler kabilesi ile müttefiklik bağlantısı sağladı. Ariovistus Sekuanlar'dan bu yeni müttefiklerini yerleştirmek için kendisine ek olarak yeni topraklar bağışlamalarını talep etti. Bu Suebler'in bu talebi Galya'nın bir kısmının yönetimini zaten ellerine geçirmiş ve diğer kısmına göz dikmiş olan Romalıları "kuşkulandırdı". Romalılar, Ariovistus'un talepleri Sekuanlar tarafından kabul edilirse Ariovistus ve Germen Sueblerin Galyalı Sekuanlar'ın tüm arazilerine gözlerini dikeceklerinden ve bu talepleri karşılanmazsa savaş başvuracaklarından şüphe etmeye başladılar. Galya arazileri içinde barışın ve kabileler arasındaki dengenin zorla eline geçirmesinden ve hatta sonra da tüm Galya'yı eline geçirmek isteyeceğinden endişelendiler. Sezar'ın MÖ 58'de Helvetler'e karşı kazandığı galibiyetten sonra Galyalı kabilelerin büyük çoğunluğu Sezar'ı bu galibiyetinden dolayı kutladılar. Onun şerefine özel olarak bir kabileler genel meclis toplantısı organiz e ettiler ve Sezar'ı onuruna toplanan bu meeclise katılmaya davet ettiler. Bu daveti Sezar'a iletmek için bir Galyalılar elçiler heyeti gönderildi. Bu elçiler heyet başkanı ve Aedular kabilesi idarecilerinin başkanı olan Divicianus Sezar'la şahsen görüştü. Bu Sezar ile Divicianus görüşmesinde Divicianus Ariovistus'un Galyalılara (özellikle Aedulara) karşı savaşta galibiyeti ve ellerine toprak bağışlanmasından ve Aeudular rehinelerini bırakmamasından şikayet etti. Fakat Divicianus bununla yetinmedi ve Arıovistus ve Germen Suebler'in Galya'ya tamamiyle yerleşmek ve bu arazileri kolonize etme emelelri olduğunu; Germen Sueblerin yanına German Harudların yerleştirilmesi talebinin bu stratejinin başlangıç kısmı olduğunu iddia etti. Sueblerin Sekuanlardan sonra da diğer Galyalı kabilelerden de toprak isteyeceklerinden kuşkuları olduğunu Sezar'a ifade etti. Eğer bu German istilası ortaya çıkarsa Galyalı kabilelerin yerleşik olduğu bölgelerden ayrılıp bir büyük göçe başlayacaklarından korkulması gerektiği hakkında da Sezar'ı uyardı. Divicianus Sezar'dan Arıovistus'a saldırıp onu ve Suebleri tekrar Ren Nehri doğusuna geri gönderilmelerini sağlanmasını ve böylece bir German istilasını önlemesini istedi. Sezar bunu Romalılar için bir büyük fırsat olarak gördü. Bu saldırı ile Aedular'la Romalıların uzun süredir yapıp uyguladıkları müttefiklik anlaşmalarının şartlarını karşılayabilecekti. Ayrıca Romalılar elindeki araziler büyüyecek; Romalılar arazileri sınırları daha iyi savunulabilecek hudutlara genişletecek ve emekli Romalı lejyonerlere yeni topraklara yerleşme fırsatları sağlanabilecekti. Sezar'ın Roma ordusunda prestiji yükselecek ve aynı zamanda Sezar ve Roma lejyonerleri çok ganimet toplayabileceklerdi. Sezar'ın Roma ordularına dış savaşlarda başarı ile komuta edecek bir komutan olduğu da açıkça ortaya çıkacaktı. Kendi komutasında olan Roma lejyonlarını kendine şahsen bağlı ve her emrini yerine getirmeye hazır bir askerler birliği olmasını sağlayabilecekti. MÖ 59'da Roma Senatosu Ariovistus'u "kral ve Roma halkının dostu" olarak ilan etmişti. Bu nedenle Sezar şahsen onun kabilesi olan Suebler'e savaş ilan etmesi imkânsız görülmekte idi. Sezar kitabında Aedular'ın çektikleri acılara dayanamadığını ve bu nedenle Ariovistus'a bir ültimatom vererek hiçbir German göçmenin Ren Nehri'ni geçmemesini; Aedular'dan alınan rehinelerin geri verilmesini ve Aedular'a ve Romalıların dostu olan diğer Galyalı kabilelerin korunmasını istedi. Ariovistus Aedular rehinelerinin yıllık haraçlarını ödemeye devam etmeleri halinde hayatlarının emniyette olduğunu Sezar'a izah etti. Fakat Romalılar ve Suebler'in galip gelen fatih kavimler olduğunu bunun için Romalılar ve Suebler'in eşit hükümranlık hakları olduğunu ve Romalıların Suebler'in faaliyetleri ve hareketleri üzerine talepler yapmak için hiçbir hukuki hakları olmadığını iddia etti. Fakat tam bu sırada Sueblerin müttefiki olan Harudlar kabilesi Aedular kabilesi üzerine bir saldırıda bulundu ve Suebler kabilesine dahil olan yüzlerce klanın Ren Nehri'nin geçmiş olduğu haberleri Sezar'a ulaştı. Bunun üzerine MÖ. 58'de Sezar Suebler'e ve kralları Ariovistus'a savaş açmak için bir bahane bulmuş oldu. Ariovistus'a karşı sefer yapmaya başlamadan önce Sezar ona iki defa elçi gönderdi. Her iki defada da Arıovistus Romalı elçisini görüp görüşmeyi reddetti. Bu Senato'nun "Romalılar Dostu" şeref unvanı verdiği bir hükümdardan bir Romalı valinin hiç beklemediği bir davranış ve hatta bir hakaret olarak görüldü. Bunun üzerine Sezar ne kadar çabuk hareket edebileceğine bir gösterge ortaya çıkardı. Hemen emrindeki tüm lejyonlar başında doğuya yürüdü ve Sekuanların başkenti olan Vesentio (günümüzdeki Alsas bölgesinde bulunan modern Besançon) kentini eline geçirdi. Sezar ordusu ile bu kentte kalmadı. Hemen ertesi gün sabah erkenden Romalı ordusu Vesontio kentinden ayrıldı. Gayet dolambaçlı bir yol takip ederek 50 mil yürüyüşten sonra bu yolun Romalı ordusunu bir büyükçe bir düzlük mevkine getirmesi beklenmekteydi. Normal olarak bu yolun Beaufort Gediği'nden Mulhouse'a doğru gidince Ren Nehri kenarına gelmesi beklenmekte idi. Fakat Sezar'ın Romalılar ordusu yedi gün yürüyüşten sonra, ileride bulunan bir Romalılar keşif birliği büyük Suebler ordusunun yaklaşık 35 km civarda bulunduğu haberini getirdi. Sezar Romalı ordusu ile Suebler ordusunu karşılamak ilerledi ve savaşmak için hazırlıklara başlattı. Roamalilara ve Sueb-Germenler ordusunun karşılaşıp muharebeye başladığı muharebe meydanı benin gerçek mevkii günümüzde tam belirli olarak bilinmemekle beraber Alsas yöresinden Mulhouse'in güneyinde Ochensfeld kasabasının bulunduğu düzlük olduğu genellikle kabul edilmektedir. Muharebenin meydanı Sezar kitabında Vesontio'dan 50 mil yürüyüşle yetişilen bir mevkide ve Ren Nehri'nin üzerinde olmayan bir mevki olarak bildirmiştir. Eğer bu doğru ise, bu demektir ki muharebe, Vesontionin yakın civarında yapılmamıştır ne de muharebe meydanı Ren Nehri üzerindedir. Sezar ve Romalılar ya Ren Nehri kıyısına gittiği tarif edilen yoldan gitmemiştir ya da ordu yolunu kaybedip hiç beklenmedik bir mevkiye ulaşmıştır. Keşif haberinden sonra Romalılar yürüyüşle ilerlediler. Bir düzlükte Ariovistus'un Suebler ve diğer Germenler ordusu karşı karşıya geldiler. İki ordunun karşılıklı olarak birbirini görebildiği bir mevkiiye erişildiği zaman Sezar'ın Romalı ordusu askerlerini şaşırttı. Bu kadar yakın olma ve Germenlerin ordusunun gayet büyük sayıda üniforma giymemiş savaşçılar Romalılara acayip gelen her türlü "barbar" giysileri ve vahşi görünüşleri ile Romalı ordusu içinde bir panik yarattı. Tüm Galya Savaşları boyunca Sezar'ın yazdığı hatıralara göre bu "düşman sayısından paniğe kapılma" tüm Galya Savaşları içinde Romalı ordusunda tek bir defa bu muharebeden önce ortaya çıkmıştı. Sezar ordunun subayları olan "Senturion"'ları yanına çağırdı. Sezar orduda bulunan bazı subayların rütbelerini ve orduda mevkilerini siyasi ve aile bağlantılarına dayanarak aldıklarını bilmekte idi. Sezar'a göre bunların savaşa katılmaya ne eğitimleri ne de niyetleri bulunmakta idi. Bu nedenle bu lejyon subayları büyük bir moral yoksunluğu içine girdiler. Sezar bu subayları ve komuta ettikleri lejyonları küçük düşürüp ve böylece onlara meydan okuyarak onların rekabet duygularına hitap ederek morallerini yükseltme stratejisini uyguladı. Kendine şahsen bağlı olan X. Lejyon haricinde hiçbir lejyona inanması imkân olmadığını açıkça bildirdi. Bu diğer lejyonların askerlerinin prestij hislerine dokundu ve Sezar'ı yalancı çıkartmak X. Lejyon'dan aşağı kalmamak için gayrete geldiler ve X. Lejyon'un yaptıklarından daha iyi olmaya çalıştılar. Bu psikolojik oyun vasıtası ile Roma ordusu subayları ve onların emrindeki profesyonel Romalı lejyoner askerler arasında düzen yeniden sağlandı. Romalılar ordusunun hızla ilerlemesini hiç beklemeyen ama karşıdan birdenbire uzaktan görünmesi bir ordugah kampında olan Ariovistos'u da şaşırttı. Ariovistus bir karşılıklı görüşme teklif edip Sezar'a elçiler göndererek onunla şahsen görüşmeler talep etti. İki ordu komutanı iki ordunun bulunduğu ovada iki orduyu birbirinden ayıran ve bu uzaklığın takriben yarısında bulunan yüksekçe bir tepe üzerinde buluştular. Fakat Sezar, Germen süvarilerinin tepeye yaklaşıp kendine maiyet eden seçme atlı birliğe oklar ve sapanlarla taşlar attıklarını öğrenince ateşkesin ihlal edildiğini bildirerek görüşmeye son verdi. İki gün sonra Ariovistus bir ikinci barış görüşmesi yapılmasını teklif etti. Sezar askeri subaylarını bu görüşmeye göndermekten çekindi ve kendini temsil etmek için yakın sivil arkadaşı olan Valerius Procillus ile Ariovistus'la ticari bağlantıları olan Ro malı tacir Caius Mettius'u temsilci olarak göndermeye karar verdi. Böyle askeri rütbesi olmayan kişilerin Sezar tarafından Romalı temsilcisi olarak göndermesini Ariovistus kendine Sezar'ın yaptığı bir küçümseme olarak kabul edip çok sinirleri bozuldu. Bu Romalı iki sivil temsilciyi zincirlere vurdurdu. Ariovistus iki gün yürüyüş yaparak Sezar ordusunun arkasına geçti. Önce Romalı ordugahın 10 km kadar uzaklıkta bir ordugah kurdu. Bundan sonraki gün ise Ariovistus tekrar kampını değiştirdi ve Sezar'ın Romalılar ordugahının 3.5 km kadar gerisinde bir askeri kamp kurdu. Böylece Sezar'ın müttefikleri olan Galyali Sekuanlar ve Aedular kabilelerinden erzak ve iaşe levazimatı almasını ve onlarla haberleşmeye geçmesini önledi. Ariovistus bu suretle erzak ve iaşe tedarikini önlemekle Sezar'ın gücünü kıracağını kabul edip açıkta Romalı orduları ile bir muharebeye girmekten çekindi. Sezar bu sırada beş gün ordusunu savaş düzenine koyup Germen Sueblerin muharebeye girişmesini bekledi. Fakat bu günlerde Suebler genel bir muharebeye girişmekten sakındılar ve sadece bazı küçük süvari saldırıları ile yetindiler. Altıncı gün Sezar Romalı ordularını yine geleneksel üç sıralı düzene sokup muharebenin başlamasını bekledi. Sezar Ariovistus'la bir muharebeye giremeyeceğini anlamıştı Ariovistus'un mevzileri yakınlarında ikinci ama daha küçük bir Roma ordugahı hazırlatmaya karar verdi. Sezar ilk iki sıra düzenindeki askerlerine bu düzeni bozmadan beklemeleri emrini vererek üçüncü sıra askerleri ile yürüyerek Sueb-Germen hattının 600 adım ilerisinde yeni küçük bir ordugah kurdurdu. Ariovistus hafif güçleri ile bu kampın kurulmasını önlemeye çalıştı ama saldıran bu haif güçler kamp kurulması sırasında nöbette olan Romalı lejyoner tarafından geri püskürtüldüler. Bu küçük ordugah hazırlanıp bitirilince Sezar Ariovistus'a meydan okudu. Ariovistus buna karşılık olarak yeni küçük ordugaha hücuma geçti ve bu ordugahtaki Romalılar onu geri püskürttüler. Ertesi sabah Romalılar tekrar savaş düzenine girip beklemeye başlayınca Ariovistus tekrar muharebeye girmekten kaçındı. Fakat öğleden sonra, yeni yapılan küçük ordugaha saldırıya geçti ve geri püskürtüldü. Tam o zamanlar Romalılar Ariovistus'un neden muharebeye girmekten kaçınmakta olduğunu öğrendiler. Germenlerin kampında bulunan bir putperest din adamı-müneccim eğer yeni ay çıkmadan Germenler savaşa girerlerse bu savaşı kaybedecekleri şeklinde bir kehanette bulunmuştu ve Ariovistus'da bu kehanetin ortaya çıkmaması için yeni ay çıkan kadar savaşmaktan kaçınmaktaydı. Sezar Sueb-Germenlerin bu batıl kehanete inanmalarından faydalanmaya ve Sueblerinin ordugahına daha yeni ay çıkmadan hücuma geçip onları yeni ay çıkmadan muharebeye zorlamaya karar verdi. Ertesi gün Sezar elinde bulunan paralı Romalı olmayan kabileler "auxilia" askerlerini ikinci küçük ordugah önünde göstermelik olarak savaş düzenine soktu. Büyük kampta emri altında bulunan altı Romalı piyade lejyonu ile ve süvarileri ihtiyat olarak kendi emrindeki Romalı lejyonları üç sıralı saf düzenine koyup yürüyüp ilerleyerek Germen Suebler üzerine bir taarruz başlattı. Sezar'a bağlı olan 5 legatus subayları ve kuestor (karargah genel subayı)'nın her birini bir lejyon komutanı olarak görevlendirmiş ve bunlara lejyonlarının önünde ilerlemeleri emrini vermişti. Sezar düşmanın zayıf olduğunu hissettiği kanadına karşı olarak Romalılara sağ kanadına komuta etmekteydi. Bu Romalı sağ kandıt Sueb-Germenlerin zayıf kanadı olarak bilinen sol kanatlarına karşı savaşıp; onlardan üstün gelip; onları mağlup edip kaçıracağını ve bundan sonra kendi komutası altındaki kanadı kendi sağına döndürerek yandan Suebler-Germen orta kanadına yükleneceklerini planlamıştı. İhtiyatta bulunan süvarilerin komutanlığı Sezarla birlikte Roma Cumhuriyetinin en üst siyasi yönetim kolu olan Jül Sezar, Marcus Licinius Crassus ve Pompey'den oluşan Birinci Triumvirlik adlı bir siyasi ittifakın üyesi olan Crassus'un ayni ismi taşıyan oğluna verilmişti. Bu Roma ordusu düzenli olarak Suebler-Germen ordugahına karşı ilerledi ve sonunda o kadar yakına geldi ki Ariovistos kendi ordusunu savaş düzenine sokmak ve hemen muharebeye hazır olmaya zorlandı. Ariovistus'un ordusu yedi değişik Germen kabileden gelen savaşçılardan oluşmaktaydı. Bunlar Harudlar, Marcomanlar, Triboklar, Vangioneler, Nemeteler, Sedusiiler ve Suebler'di. Roma ordusu düzenle Germen ordugahına yaklaşmaya başlayınca her kabile savaşçılarına kabile kabile ayrıldılar ve yedi kabile grubu şeklinde kendilerini muharebe düzenine soktular ve bu yedi düzenli kabile savaşçıları grupları arasında eşit mesafeli boşluklar bulunmakta idi. Ariovistus özel harp için atlı-arabaları ve büyük yük için at-arabaları ile ordusunu arkasını ve yanlarını çevreletti. Böylece muhtemelen muharebeden kaçmak isteyebilecek savaşçılarını kaçmaktan caydırmış oldu ve ordusunun savaşçılarının ileriye hareket etmesini sağladı. Bu düzenle Germen ordusu Romalılara karşı ilerlemeye başladı. Muharebe her iki tarafında karşı tarafa hücuma geçmesi ile başladı. Bu nedenle Germenler ile Romalılar ordusu arasındaki boşluk hemen kapandı ve ordular birbirleri içine girdiler. Bu Romalılar Lejyonlerlein ellerindeki küçük mızraklarını fırlatarak kullanmalarını önledi. Sezar'a göre iki taraf önce göğüs-gögüse çarpışmaya başladılar; fakat sonra Germenler toplanarak bir falanks düzenine (ve olasılıkla kalkan duvarı safları arkasına) geçtiler. Bu düzende Romalı lejyonerlerin hücumuna karşı gayet efektif olarak kendilerini savundular. Sezar'ın yaptığı plana göre Romalılar sağ kanadı hemen üstün gelip diğer kanatlara destek için soldan Germen merkezine yüklenecekti. Fakat Romalıların merkez ve sol kanatlarının iki sırasına Gemenlerini güçlü olan iki kanadından gayet büyük Germen baskısı ortaya çıktı ve bu Romalı kanatlarının düzenli hücumlarını durdurdu. Sezar'a göre bu zor durumdan Romalıları kurtaranın Crasus'un oğlu komutasındaki Roma süvarileri karşı taarruzu Romalılar üçüncü hattında bulunan birliğin düzenli hücuma geçmesini; Lejyonların üçüncü sırada olan birlikleri de ilerlemesine de emir verilmesini ve sağ ve merkez kanatlarının yeniden düzene girmesini sağladı. Bunun sonucunda Germanların savaş hattı düzeni bozuldu ve bazı Germen savaşçılar geriye kaçmaya başladılar. Bu muharebede kararlı sonucun çıkmasına neden oldu. Bundan sonra Romalılar hatlarının tümünde düzenli ilerleme hücumu yapıp Germen hatlarının kırılıp kabile gruplarının dağılmasına neden oldular. Böylece bu muharabe Romalıların galibiyeti ve mağlup olan Germenleri dağınık halde kaçmaları ile sona erdi. Romalıların ilerlemesi ile kendi tüm muharebe hattının sıra düzeninin dağılıp gittiğini gören diğer Suebler-Germen savaşçılar hat düzenini daha da bozup kaçmaya başladılar. Sueb-Germen ordusunu düzeni tamamıyla bozuldu. Bu muharebede Ariovistus'un toplamış olduğu 120.000 kişilik Germen ordu savaşçılarının çoğu öldürüldü. Kaçan Germenler savaş alanının doğusunda olan Ren Nehri'ne ulaşmaya ve bu nehri geçip Germenya topraklarına girmeye yöneldiler. Ariovistus da kendini kurtarmıştı. Ren Nehrini küçük bir sandalla geçip Galya topraklarından doğuya Germanya topraklana ayrılmıştı. Fakat bu muharebede Ariovistus'un iki karısı ve bir kızı öldürülmüştür. Bir diğer kızı ise Romalılar eline esir olarak geçmiştir. OHA: Oflu Hoca'yı Aramak O.H.A.: Oflu Hoca'yı Aramak, Levent Soyarslan'ın yazıp yönettiği 2014 yapımı Türk sinema filmi. Politik komedi (hiciv) türündeki film 51. Uluslararası Antalya Altın Portakal Film Festivali ulusal uzun metraj yarışma bölümü kapsamında 12 Ekim 2014'te dünya prömiyerini yapmış ve Jüri Özel Ödülü ile Dr. Avni Tolunay Özel Ödülü'nü kazanmıştır. Türkiye'nin ilk mokümanter sinema örneklerindendir. Filmde 1990'lı yılların şehir efsanesi Küfürbaz Oflu Hoca hakkında belgesel yapmak isteyen bir grup gence sponsor olan Karadenizli iş adamı Ali Baltaoğlu'nun ve belgesel ekibinin başına gelenler anlatılmaktadır. Karadenizli iş adamı Ali Baltaoğlu, Doğu Karadeniz'i dağ turizmine açacak mega bir inşaat projesine girişmek üzeredir. Bu proje kapsamında -Dubai şehri konseptinde- dağ otelleri, yayla tesisleri, kır siteleri inşa edilecektir. Ali Bey bu proje ile Doğu Karadeniz'i Orta Doğu'nun Alpleri haline getirmeyi vadetmektedir. Projenin önünü açacak gerekli kanunlar çıkarılma sürecindeyken, Ali Bey tanıtım ve reklam faaliyetlerine katkıda bulunabileceği düşüncesiyle Karadeniz'in çağdaş efsanelerini (şehir efsanelerini) araştıran bir belgesele sponsor olur. Araştırmalara bant kayıtlarıyla 1990'lı yıllara damgasını vuran 'Oflu Hoca' efsanesinden başlarlar. Bant kayıtlarının kaynağına ulaşılır. Kayıtlar sahtedir, ancak bu kayıtlara ilham olan, doğaüstü güçlere sahip ermiş bir hocadan bahsedilmektedir. Ali Bey derinleşen hoca efsanesinin iyi bir reklam potansiyeline sahip olduğunu düşünür ve ekip efsane hocaya güdümlenir. Bu karar başlarına birçok felaketin gelmesine sebep olur. Filmin çekimleri 7 farklı şehirde Rize, Gümüşhane, Artvin, Trabzon, Sapanca, İstanbul ve Sofya’da gerçekleştirilmiştir. Filmin içinde yer alan kurmaca "Kaçkar Megadağ 2023 Projesi" tanıtım filmi internet üzerinden reklam verilmiş ve başta emlak siteleri olmak üzere basın tarafından gerçek sanılarak projenin haberi yapılmıştır. If These Walls Could Talk 2 If These Walls Could Talk 2, 2000 yapımı, Amerikan televizyon filmi. Üç farklı zaman diliminde lezbiyen çiftler hakkında üç ayrı hikâye anlatır. İlk filmde olduğu gibi, tüm hikâyeler farklı zamanlarda aynı evde geçer. Eklampsi Eklampsi, preeklampsi tanısı olan bir kadında nöbetlerin (konvülsiyonlar) başlangıcıdır. Preeklampsi, yüksek tansiyon ve idrarda büyük miktarda protein veya diğer organ işlev bozukluğu olan bir gebelik bozukluğudur. Başlangıcı doğumdan önce, doğum sırasında veya doğumdan sonra olabilir. Çoğu zaman gebeliğin ikinci yarısında gerçekleşmektedir. Nöbetler tonik-klonik tiptedir ve tipik olarak yaklaşık bir dakika sürer. Nöbeti takiben tipik olarak bir konfüzyon veya koma dönemi bulunmaktadır. Komplikasyonları, aspirasyon pnömonisi, serebral hemoraji, böbrek yetmezliği ve kalp durmasını kapsamaktadır. Preeklampsi ve eklampsi, hipertansif gebelik hastalığı olarak bilinen daha geniş bir grubun parçasıdır. Hastalıktan korunma önerileri arasında, yüksek risk altındaki kişilerde aspirin, düşük alımlı kişilerde kalsiyum takviyesi ve ilaçlarla önceden alınan yüksek tansiyon tedavisi yer almaktadır. Hamilelik sırasında egzersiz de yararlı olabilir. İntravenöz veya intramüsküler magnezyum sülfat kullanımı eklampsili hastalarda sonuçları iyileştirir ve genellikle güvenlidir. Bu, hem gelişmiş hem de gelişmekte olan ülkelerde geçerlidir. Nefes almanın desteklenmesi gerekebilir. Diğer tedaviler arasında hidralazin gibi tansiyon ilaçları ve bebeğin vajinal yolla veya sezaryen ile acil olarak çıkarılması yer almaktadır. Preeklampsinin doğumların yaklaşık %5'ini etkilediği, eklampsinin ise doğumların yaklaşık %1,4'ünü etkilediği tahmin edilmektedir. Gelişmiş ülkelerde, gelişmiş tıbbi bakım nedeniyle 2000 doğumda yaklaşık 1'dir. Hipertansif gebelik bozuklukları gebelikte en yaygın ölüm nedenlerinden biridir. 2015 yılında 46.900 ölümle sonuçlanmıştır. Ölüm oranı eklampsili kadınların yaklaşık yüzde biridir. "Eklampsi" kelimesi Yunanca yıldırım teriminden gelmektedir. Durumun bilinen ilk açıklaması MÖ 5. yüzyılda Hipokrat tarafından yapılmıştır. Percy Sledge Percy Sledge (25 Ekim 1940 - 14 Nisan 2015), Amerikalı R&B müzisyeni ve şarkıcısı. Şarkıcı 25 Ekim 1940'ta Leighton, Alabama'da doğdu. 1990'ların en iyi filmlerinden biri olan "The Crying Game" 'de kendisinin 1966'da seslendirdiği "When a Man Loves a Woman" şarkısı kullanılmıştır. Her daim hit olarak kalacak eserlere imza atan siyahi sanatçı 14 Nisan 2015'te 74 yaşında hayatını kaybetti. Gay Comix Gay Comix (ya da Gay Comic), 1980-1998 yılları arasında yayınlanan, yeraltı çizgi roman serisi. Howard Cruse tarafından yaratılan dergide, gay, lezbiyen ve transseksüel sanatçıların çalışmaları yer almıştır. İlk sayılarda daha çok otobiyografik temalar mevcuttur fakat sonraki sayılarında daha farklı temaları da ele almıştır. Otobiyografik temalar aşık olma, açılma coming out, baskı ve sekstir. İçeriği genelde seksten ziyade, sevgi ve aşk hakkındadır. "Gay Comix" için eser üreten sanatçılar; Mary Wings, Come Out Comix (1972) ve Dyke Shorts (1976) Roberta Gregory, Dynamite Damsels (1976), ilk lezbiyen yeraltı, çizgi roman serisi ve Bitchy Bitch'in yaratıcısı Jerry Mills, Poppers; Howard Cruse, Robert Triptow, Jennifer Camper Juicy Mother Tim Barela, Leonard & Larry, Jon Macy Teleny and Camille, Lee Marrs and Trina Robbins, Wimmen's Comix Collective. Armanyak (brendi) Armanyak ya da Armagnac, Fransa'nın güneybatısında yer alan Gaskonya'daki Armagnac bölgesinde üretilen bir brendi türüdür. Adını üretildiği bölgeden almıştır. Bazı özel üzümlerden yapılan" şa"rapların damıtılmasıyla elde edilir. Armanyak, Fransa'da distile edilen en eski brendi türüdür. 15. ve 17. yüzyıllar arasında armanyak, Fransa'nın Saint-Sever, Mont-de-Marsan, ve Aire-sur-l'Adour bölgelerindeki marketlerde yerini aldı. Kısa bir süre sonra ise Hollandalı tüccarlar sayesinde armanyak ticareti daha geniş bir alana yayıldı. Armagnac bölgesi, Adour ve Garonne Nehri arasında yer alır. Resmi armanyak üretim alanı Gers, Landes ve Lot-et-Garonne illerinde yer alan üç yörede gerçekleşmektedir: Armanyak sadece bir kez damıtılır ve bu işlem sonucu %52 oranda alkol oluşur. Ardından meşe fıçılarda yaşlandırma süreci başlar. Bu süreç sonucunda tat yumuşayıp daha kompleks bir hale gelir. Uzun yıllar fıçıda bekletilen içkideki alkol ve su miktarının bir kısmı buharlaşıp yok olur. Buna meleklerin payı denir. Armanyak tıpkı konyakta olduğu yıllandırma sürecine bağlı olarak çeşitli sınıflara ayrılır. Farklı yaşlarda harmanlanarak yapılan armanyaklarda şişedeki yaş, harmanda kullanılan en genç bileşeni belirtir. Yaşa göre yapılan sınıflandırmalar şunlardır: Armanyak üretiminde kullanılan 10 çeşit üzüm vardır: No wave No wave, 1970'lerde New York şehrinde ortaya çıkan bir müzik, bağımsız sinema, video sanatı ve modern sanat akımıdır. "No wave" terimi ise punk kültürü tarafından dönemin popüler New Wave müzik türü ve bu türün ticari öğelerini hicvetmek için ortaya atılmıştır. Bu müzik tarzı özellikle Talking Heads gibi plak şirketleri ile anlaşan new wave gruplarına ve bu tarzdaki gruplar tarafından sıklıkla kullanılan Chuck Berry gitar riff'lerine karşı doğmuştur. Terim, merkezi New York'un sanat jargonuna Diego Cortez'in küratörlüğünü yaptığı 1981 yılındaki "New York/No Wave" performansı ile katılmıştır. Aynı zamanda "no wave"'in Fransız Yeni Dalga öncüsü yönetmen Jean-Luc Godard'dan da esinlendiği düşünülmektedir. Akım her ne kadar kısa sürmüş olsa da, müzik, bağımsız sinema, görsel sanat ve moda dallarını büyük ölçüde etkilemiştir. No wave müzik tarzı olarak post-punk ile ilişkilendirilmektedir. Bu tarzda müzik yapan sanatçılar, anaakım punk rock'dan etkilense de müziklerinde ağırlıklı olarak atonal, gürültülü ve ritmik öğeler kullanmış; melodiye önem vermemiştir. Chance and the Contortions, Teenage Jesus and the Jerks, DNA ve Mars gruplarından şarkıların bulunduğu ve Brian Eno'nun yapımcılığını üslendiği "No New York" (1978) derleme albümü, türün önemli örnekledirnden olmuştur. Alternatif rock grubu Sonic Youth da kökenlerini bu akımdan almaktadır. Tanager Tanager'ler ötücü kuşlar sınıfındaki "Thraupidae" ailesini kapsarlar. Aile Amerikan dağılımıdır. Thraupidae, ikinci en büyük kuş ailesidir ve neotropik kuşların %12'si ile bütün kuş türlerinin %4'ünü temsil eder. İspinoza benzer parlak tüylü ve Amerika'ya mahsus bir çeşit kuş. Frontios Frontios, Büyük Britanya bilimkurgu dizisi "Doctor Who"nun klasik serisinin yirmi birinci sezonunun üçüncü öyküsü. Dört bölümden oluşan öykünün ilk bölümü 26 Ocak'ta, son bölümü 3 Şubat 1984 tarihinde yayınlanmıştır. Frontios gezegeninden, ölmekte olan Dünya'ya kaçan sakinler insanlığın son kolonisini ve gizli tehlikelerin yerini oluşturur. Higashiōsaka ( "Higashiōsaka-shi", "Doğu Osaka"), Japonya'nın Osaka prefektörlüğünde bulunan bir şehirdir. Yüzölçümü 61.81 km² olan şehrin nüfusu 1 Ağustos 2011 tarihi itibarı ile 509,230'dur. Higashiōsaka 1 Şubat 1967 tarihinde Fuse, Kawachi ve Hiraoka şehirlerinin birleşmesiyle kurulmuştur. Şehir rugby futbol şehri olarak da bilinmektedir. Higashiōsaka'da gözlük üreticisi Swans'ın genel merkezi bulunmaktadır. Şehre JR West'in Katamachi ve Osaka Higashi, Kintetsu'nun Nara, Osaka ve Keihanna ile Osaka metrosunun Chūō hatları hizmet vermektedir. Gazimağusa Limanı Gazimağusa Limanı ya da Mağusa Limanı, Kuzey Kıbrıs Türk Cumhuriyeti'nin, Gazimağusa İlçesi'nin yönetim merkezi olan Gazimağusa'da yer alan ticari limandır. Bölgedeki limanın inşasına ilk olarak 1902 yılında Britanya Kıbrısı yönetimi altında başlanmış ve ilk liman hizmeti 1904 yılında verilmeye başlanmıştır. O yıldan bu zamana liman, iki kere genişletilme, bir kere de yenilemeden geçmiştir. Limanın iskele uzunluğu 99 metredir. İç Liman'ın rıhtımı 540, Dış Liman'ın rıhtımı ise 655 metre uzunluğundadır. Rıhtımların denizden yüksekliği (rakımı) 1.8 metredir. Limanın sağladığı kâr 2003 yılından bu yana bakıldığında genel bir artış izlemektedir. Aynı zamanda Gazimağusa Limanı, ismini verdiği, 103,000 m²'lik Gazimağusa Serbest Liman ve Bölgesi adındaki serbest ticaret alanının da merkezinde yer alır ve bu alan yerli ve yabancı ticari yatırım ve transit faaliyete açıktır. KKTC Limanlar Dairesi Müdürlüğü verilerine bakılarak hesaplamalar yapıldığında, Gazimağusa Limanı aylık ortalama 80 yerli veya yabancı gemiye hizmet vermektedir. İlk olarak MÖ 274 yılında yerleşilen Gazimağusa'daki ilk kayda değer deniz ticareti etkinlikleri ve liman faaliyetleri, Haçlı Seferleri sonucunda gelişen önemli Hıristiyan şehirlerinin en uzun süre dayananlarından olan Akka'daki Haçlı kontrolünün, 1187 yılında zayıflamaya başlaması ve bunun bir sonucu olarak Kudüs Krallığı kralı Lüzinyanlı Guy'un 1191 yılında Akka'yı terk ederek Kıbrıs'a gelmesi ve 1192 yılında Kıbrıs Krallığı'nı kurması ile gelişen dönemde başlamıştır. İlerleyen dönemde, Doğu'daki çeşitli devletlerden, Suriye kıyılarına getirilen birçok kıymetli eşya, Mağusalı tüccarların faal çalışmaları sonucunda, liman kenti olarak işlev kazanmaya başlayan Mağusa üzerinden Avrupa'ya sevk edilmeye başlanmıştır ve böylelikle şehir, dönemin Doğu-Batı ticaretinde bir transit merkezi ve bir depo olarak önem kazanmıştır. Bu liman kenti olarak yükseliş dönemi 1374 yılında Ceneviz donanmasının Mağusa Limanı'nı kuşatarak yağmalaması ve ilerleyen yıllarda kenti ele geçirmesiyle son bulmuştur, 90 yıl süren Ceneviz kontrolü boyunca hiçbir ilgi görmemiştir ve ardından gelen Venedik döneminde de(1489-1571) liman ve kentin önem kaybedişi devam etmiştir. Ancak bu dönemde stratejik konumunun önem teşkil etmesi sebebiyle liman, Venedikliler tarafından Pauladi Ferrari'nin hazırladığı plana göre askeri yönden geliştirilerek zamanının en güçlü savunma sistemlerinden birini kazanmıştır. 1571'de başlayan Osmanlı dönemi önceki dönemlere göre şehir ve liman için daha verimli olmuş ve bölgeye tekrar ivmeli bir gelişim getirmiştir. Osmanlı Sultanları, Mağusa Limanı'nın ve şehrinin stratejik konumunu kavramış ve uzun süren bu dönemde liman, Coğrafi Keşifler sonucu önem kaybeden İpek Yolu ve Akdeniz limanları bünyesinde de bulunduğundan, ticariden çok askeri yönden geliştirilerek, Osmanlı kontrolü süresince askeri bir üs olarak kullanılmıştır. Ayrıca Kıbrıs Eyaleti gibi Osmanlı idari birimleri, nüfuzunun güçlü kalmasını sağlamak amacıyla liman ve kale çevresini uluslararası ticari kesimlere yasaklamıştır. Modern limanın tarihi ise 1878 yılında, Kıbrıs'ın, maddi sorunların baş göstermeye başladığı Osmanlı'nın, merkezi kontrolü altında Birleşik Krallık'a kiralanmasıyla başlamıştır. Hemen bu yıl içerisinde İngiliz uzmanların tüm adayı değerlendirmek için başlattığı analiz çalışmaları kapsamında bölge ve liman için ilk rapor 1878'in sonlarına doğru Whepworth W.Dickson tarafından yazılmıştır. 1879 yılında ise Thomas Orniston isimli İngiliz mühendis, Birleşik Krallık tarafından, Sanayi Devrimi'nden nasibini almamış, geliştirilmeye, modernleştirilmeye ve ticari faaliyetler bakımından kapasitesi büyük oranda arttırılmaya çok müsait olan Mağusa Limanı'nı etüd etmesi için görevlendirilmiştir. Orniston, 1880 tarihli raporunda, limanın ticari bakımdan geliştirilmesine bir başlangıç olması için 600 ayak uzunluğunda modern rıhtım yapılmasını ve 1 mil uzunluğunda mendirek yapılmasını tavsiye etmiştir. 1898 yılında önceki raporların değerlendirilmesi ve işleme konması sonucunda, Codes Corporation isimli İngiliz firması, Birleşik Krallık Hükümeti tarafından, bu raporlar doğrultusunda yeni bir liman inşa etmesi için görevlendirilmiştir. Şirket, önceki raporları tekrar değerlendirip geliştirerek, limanın 24 ayak derinleştirilmesini, giriş kanalının 250 ayak uzunluğunda, 24 ayak derinliğinde olmasını ve de rıhtımın 600 yerine 800 ayak olmasını teklif etmiş, toplam maliyeti ise 123,993 İngiliz Pound'u olarak hesaplamıştır. Kiralanan adadaki idari birimler ve merkezi Birleşik Krallık Hükümeti'nin ilgili birimleri bu teklif ve planı kabul eder ve ileride günümüzdeki halini alacak modern Mağusa Limanı için ilk çalışma Ekim 1902'de başlamıştır. Planlanandan ufak bir sapmayla 126,600 İngiliz Pound'u maliyetle, ilk modern Mağusa Limanı'nın inşası Ağustos 1904'te tamamlanmıştır. Yapılan bu kısım, bugün, İç Liman'ın yarısını oluşturmaktadır ve limanın günümüzdeki Deniz Kapısı'yla, tarihi Othello Kulesi arasında kalan kısmındadır. 1914 yılında Osmanlı otoritesi altında kiralık ada dönemi yerini, resmi olarak Birleşik Krallık'ın bir parçası haline gelen Britanya Kıbrısı koloni dönemine bırakır. Bu dönemde, artan ticaret hacmi sonucunda yapılan hesaplamalara ve alınan kararlara göre 1925-1933 yılları arasında Mağusa Limanı'nı ve faaliyetlerini geliştirmek için 1904'te yapılan limanın devamı niteliğinde ikinci liman yapılmıştır ve liman arazisi büyük miktarda genişletilmiştir. 161,030 İngiliz Poundu'na mal olan bu genişletme, Mağusa Limanı'nın bugünkü Deniz Kapısı ile, Canbulat Kapısı'na kadar olan bölümden oluşur. Ayrıca Balkan Savaşları ve I. Dünya Savaşı'nda Osmanlı donanmasının bir parçası olmuş, Türk Kurtuluş Savaşı'nın kazanılmasıyla, Türk Deniz Kuvvetleri'ne katılmış, Hamidiye Zırhlısı da, 1938 yılında, 20 Haziran'dan başlayarak 2 günlüğüne, hem bölgedeki Türk halkla diplomatik bağlar kurmak ve Türkiye Cumhuriyeti garantörlüğünde bölgedeki Türklerin haklarının korunmasını sağlamak amacıyla, hem de Britanya Kıbrısı aracılığıyla Birleşik Krallık'a diplomatik bir ziyarette bulunarak iki ülke ilişkilerini geliştirmek adına, Gazimağusa Limanı'na demir atmıştır. Karşılamak için limana, 5000'den fazla Türk gelmiştir. 2 günlük diplomatik ziyaret boyunca iki büyük savaş görmüş zırhlının büyük bir kısmı, tüm ada halkının gezebileceği şekilde ücretsiz ziyarete açılmıştır. Üçüncü liman geliştirmesi ise II. Dünya Savaşı'nın ardından 1959 yılında ada hala Birleşik Krallık komutasındayken başlatılmış ve 1960'tan 1965'e kadar süren dönemde Kıbrıs Cumhuriyeti komutası altında tamamlanmıştır. Bu geliştirme sonucunda yapılan yeni liman, bugünkü Dış Liman'ı oluşturmaktadır. 1962 yılında Kıbrıs Cumhuriyeti’nin aldığı kararla işletilmesi için Polonyalı bir firmaya verilmiştir. Bu geliştirme projesi kapsamında, 39,895 İngiliz Poundu maliyetinde, 2150 ayak uzunluğunda ve 32 ayak derinliğinde yeni bir rıhtım inşa edilmiştir. 1965 yılında tamamlanan bu son yenileme ve geliştirme çalışmaları sonucunda, Mağusa Limanı bugün görülen son şeklini almıştır. 1963–1974 yılları arasında adadaki Türk ve Rum kökenli nüfus arasındaki çatışmalar, müşterek liman çalışanları ve liman çalışmaları için zor bir dönem olmuş ve son geliştirme tamamlandıktan sonra liman faaliyetleri, o yıllarda patlak veren Kıbrıs Krizi ile tekrar yavaşlamıştır. Bu kriz dönemlerine rağmen, o dönemde daha yeni kurulmuş olan Kıbrıs Cumhuriyeti’nin, yüksek tansiyona rağmen, kriz dönemi süresince ticarete yönelik olumlu yatırımları, siyasi kararlar ile Mağusa Limanı'nın gelişimine tekrar olanak sağlamıştır ancak adadaki süreç sebebiyle Türklerin yaşadığı baskılar sonucunda, Türk armatör ve liman çalışanlarının çoğu işlerini bırakmak zorunda kalmış, bırakmayanlardan bazıları ise işten çıkarılmıştır. Adanın en büyük ithalat ve ihracat merkezlerden biri durumuna gelen liman, 1974 yılında Kıbrıs Harekâtı ile Türk Silahlı Kuvvetleri kontrolüne geçmiştir. Harekâtın askeri kısmının son bulması ve Kuzey Kıbrıs Türk Cumhuriyeti'nin kurulması ile limanın işletilmesi ve yönetimi yeniden ve tamamen Kıbrıs Türklerinin eline geçmiştir. Limanın resmi adı, değişen ve resmileşen il, ilçe ve şehir isimleri sonucunda Mağusa Limanı veya Famagusta Limanı'ndan, Gazimağusa Limanı olur. O zamandan beri, özellikle 2003 yılından başlayarak, ithalât ve ihracatta rekor seviyelere ulaşılmıştır ve Gazimağusa Limanı adanın en önemli ithalat ve ihracat limanı durumuna gelmiştir. Gazimağusa Limanı, ismini kendisinden alan ve 103,000 m²'lik bir alanı kapsayan KKTC Gazimağusa Serbest Liman ve Bölgesi'nin merkezini oluşturur. Bu serbest ticaret alanında, Yakın Doğu ve Orta Doğu ülkeleri için üretim ve yatırım fırsat ve teşviklerinin yanında, diğer yabancı yatırımcılara da transit ticaret için çeşitli imkanlar ve teşvikler sunulmaktadır. Liman, 2003 ve 2005 yıllarından başlayarak, günümüze kadar yükselen bir kâr grafiği çizmektedir ve Türkiye Petrolleri Anonim Ortaklığı'nın KKTC münhasır ekonomik bölgesi'nde, KKTC ve Türkiye Cumhuriyeti devletleri izin ve onayıyla, 2012 yılında KKTC ve Türkiye Cumhuriyeti adına, petrol ve doğalgaz aramaya başlama kararı alması ve 2013'te uygulamaya koymasıyla limanın kâr miktarı artmıştır ve bu doğrultuda gelişen proje ve anlaşmalar sonucunda yakın gelecekte daha fazla kâr sağlaması ve kazanç grafiğinin daha kuvvetli bir artış göstermesi beklenmektedir. KKTC Limanlar Dairesi Müdürlüğü'nün, 2015 yılı Şubat ayı KKTC Liman Trafiği verilerine göre, Gazimağusa Limanı'nın trafiği aşağıdaki tabloda özetlenmiştir; Korucuk, Anamur Korucuk, Mersin ilinin Anamur ilçesine bağlı bir mahalledir. Mahallenin tarihi hakkında kesin bir bilgi olmamakla birlikte köy halkının zamanında çevre köylerden göçerek geldiği bilinmektedir. Mahallenin eski adı koruluktur. Anamur ilçesine 15 km, Mersin iline 245 km uzaklıktadır. Diuca Diuca And Dağları'nda tohum yiyen tanager'lerin küçük bir cinsidir. Küçük Matruşka Küçük Matruşka, Serin İnan ile Tolga Yıldız'ın yazıp yönettiği, animasyon türünde, Türk yapımı bir kısa filmdir. Aşırı korumacı bir annenin himayesindeki matruşka ailesi, günün birinde, yerinde duramayan ahşap oyuncaklarla dolu bir masanın üzerinde uyanır. Yabancılara karşı dikkatli olmak gerektiğine inanan anne matruşka, ailesiyle diğer oyuncakların arasına mesafe koymak ister. Ancak ailenin yeniliğe ve farklılığa meraklı en küçük üyesi, her şeyi tümüyle değiştirecek bir maceranın fitilini ateşler. Aram Gülyüz filmografisi Listede Aram Gülyüz'ün yönettiği, senaryosunu yazdığı ve yapımcılığını yaptığı filmler gösterilmiştir. Asiana Airlines'ın 162 sefer sayılı uçuşu Asiana Airlines'ın 162 sefer sayılı uçuşu Asiana Airlines'ın Seul'den Hiroşima'ya gerçekleştirdiği tarifeli uçuş. 14 Nisan 2015 günü gerçekleştirilen uçuşta, piste inen uçak pistte duramayarak toprak zemine çıkmıştır. Uçakta 74 yolcu ve 8 mürettebat bulunurken, yolculardan 20'sinin yaralandığı belirtilmiştir. Santa Cruz de Tenerife Masonik Tapınağı Santa Cruz de Tenerife Masonik Tapınağı (İspanyolca: "Templo Masónico de Santa Cruz de Tenerife"), Santa Cruz de Tenerife (Kanarya Adaları)'nda bulunan bir masonik tapınak. Ayrıca Francisco Franco'nun askeri rejim tarafından işgaline kadar İspanya'nın en büyük Masonik merkezi oldu. Betty Missiego Beatriz Teresa "Betty" Missiego Campos (16 Ocak 1945, Lima, Peru), Perulu şarkıcı. 1972 yılında İspanyol vatandaşlığına geçerek o yıldan beri İspanya'da yaşamaktadır. Kendi ülkesi Peru'da kariyerine dansçlığa başlamış, fakat dans ederken sakatlanınca bırakmak zorunda kalmıştır. Daha sonra kariyerine Tiyatrocu olarak devam etmiştir. Ünlü olmak için Peru'da çeşitli gösterilerin sunuculuğunu üstlenerek ünlenmeye başlamıştır. 1969 yılında İspanya'ya yerleşen Betty, 1972 yılında İspanyol vatandaşlığına geçmiştir. Şimdilerde hem Peru vatandaşı hem de İspanyol vatandaşı olarak yaşamına devam etmektedir. Lucía, İsrail'in Kudüs şehrinde yapılan 1979 Eurovision Şarkı Yarışması'nda İspanya'yı "Su canción" adlı şarkıyla temsil etmiştir. José Vélez José Velázquez Jiménez (d. 15 Kasım 1951, Las Palmas, Kanarya Adaları), sahne adıyla José Vélez, Kanaryalı şarkıcı. Lucía, Fransa'nın Paris şehrinde yapılan 1978 Eurovision Şarkı Yarışması'nda İspanya'yı "Bailemos un vals" adlı şarkıyla temsil etmiştir. Bailemos un vals "Bailemos un vals" (Türkçe: ""Haydi bir vals dans edelim""), 1978 Eurovision Şarkı Yarışması'nda İspanya'yı temsil eden José Vélez tarafından seslendirilen İspanyolca şarkıdır. İspanya, yarışma sonunda Yunanistan'ın ardından 65 puanla dokuzuncu olmuştur. Enséñame a cantar "Enséñame a cantar" (Türkçe: ""Bana şarkı öğret""), 1977 Eurovision Şarkı Yarışması'nda İspanya'yı temsil eden Micky tarafından seslendirilen İspanyolca şarkıdır. İspanya, yarışma sonunda Almanya'nın ardından 52 puanla dokuzuncu olmuştur. Sobran las palabras "Sobran las palabras" (Türkçe: ""Kelimeler gereksizdir""), 1976 Eurovision Şarkı Yarışması'nda İspanya'yı temsil eden Braulio tarafından seslendirilen İspanyolca şarkıdır. İspanya, yarışma sonunda Almanya'nın ardından 11 puanla on altıncı olmuştur. Micky Micky (d. 1943, Madrid), İspanyol pop şarkıcısıdır. Micky, Fransa'nın Paris şehrinde yapılan 1977 Eurovision Şarkı Yarışması'nda İspanya'yı "Enséñame a cantar" adlı şarkıyla temsil etmiştir. Almanya'nın ardından İspanya 52 puanla dokuzuncu olmuştur. Roma Statüsü Roma Statüsü 15 Haziran 1998 - 17 Temmuz 1998 tarih aralığında toplanan Birleşmiş Milletler Konferansı'nın İtalya'nın başkenti Roma'da karara bağladığı Uluslararası Ceza Mahkemesi'nin Kuruluş Statüsü'dür. Uluslararası anlaşmalar genellikle statü olarak adlandırılır ve söz konusu belge günlük kullanımda Roma Statüsü olarak geçer. Anlaşma için yapılan oylamada 160 oy kullanılmış; 120 kabul, 21 çekimser, 7 karşı oy verilmiş ve oy çokluğu ile kabul edilmiştir. Braulio Braulio García (1946, Las Palmas, Kanarya Adaları), sahne adıyla Braulio, Kanaryalı şarkıcı. Braulio, Hollanda'nın Lahey şehrinde yapılan 1976 Eurovision Şarkı Yarışması'nda İspanya'yı "Sobran las palabras" adlı şarkıyla temsil etmiştir. Sergio y Estíbaliz Sergio Blanco Rivas (17 Kasım 1948 – 15 Şubat 2015) ve Estíbaliz Uranga Amézaga (or Estíbaliz Uranga; born 9 Aralık 1952), sahne adıyla Sergio y Estíbaliz, İspanyol ikili. Sergio y Estíbaliz, İsveç'in Stockholm şehrinde yapılan 1975 Eurovision Şarkı Yarışması'nda İspanya'yı "Tú volverás" adlı şarkıyla temsil etmiştir. With Mocedades Sergio y Estíbaliz With El Consorcio Liberland Liberland ya da tam adı ile Özgür Liberland Cumhuriyeti, Avrupa kıtasının orta kesiminde Hırvatistan'ın Zmajevac ve Sırbistan'ın Vojvodina bölgesine bağlı Bački Monoštor kasabaları arasında, Tuna Nehri'nin Hırvatistan bölümünde kalan batı (sağ) yakasında ilan edilmiş, Birleşmiş Milletler üyesi ülkeler tarafından tanınmayan Montevideo Konvansiyonu kriterlerine göre egemen devlet. Özgür Liberland Cumhuriyeti, Montevideo Konvansiyonu'a göre egemen devlet olmanın 4 kriterini de yerine getirmektedir. Bunlar kalıcı nüfus, sınırları belirlenmiş vatan, hükûmet ve diğer ülkelerle ilişkiye girebilme kapasitesidir. Liberland bu kriterlerin tamamını taşımaktadır. Kurucu başkanı liberteryen politikacı ve aktivist Vít Jedlička Çek Cumhuriyeti vatandaşı olup, Çek Cumhuriyeti'nde meclis dışında kalan Özgürler Partisinin mensubu konumundadır. Bağımsızlığın ilan edildiği bölge için, Hırvatistan ve Sırbistan arasında 1947'ye dayanan sınır anlaşmazlığı sebebi ile Yugoslavya'nın dağılışından beri yaklaşık 25 yıldır herhangi bir ülke tarafından sahiplenilmemiştir ve bölge "terra nullius" (Latince "sahipsiz toprak") durumundadır. Sınırı Sırbistan, Hırvatistan ya da başka herhangi bir ülke ile çelişmeyecek şekilde belirlenmiştir. Sırbistan tarafı yaptığı yazılı açıklama ile "...yeni devlet Sırbistan Cumhuriyeti toprakları üzerinde kurulmamıştır." demiştir. Montevideo Konvansiyonu'na, Keşif Hakkı'na ve Ulusların Kendi Kaderini Tayin Hakkı'na dayanarak bağımsızlık ilanı neticesinde yaklaşık 7 km² alan üzerinde Liberland kurulmuş, Hazırlık Komitesi tarafından da kendi bayrağı ve arması kabul edilmiştir. Liberland; Monako ve Vatikan'dan sonra en küçük üçüncü Birleşmiş Milletler üyesi bir devlet olmayı hedeflemektedir. Ülkenin kurulu bulunduğu bölgede yer alan Tuna Nehri'nin Liberland içerisinde kalan batı kısmı uluslararası su olarak kabul görmektedir. Bağımsızlık ilanını gerçekleştiren ülke, kurmuş olduğu internet sitesi üzerinde de vatandaşlık başvurusunun yapılabileceğini bildirmiştir. Söz konusu site üzerinde iki gün içerisinde 184 farklı ülkeden 18.729 başvurunun alındığı ifade edilmiştir. 2015 sonunda ise siteye kayıtlı 390.000'den fazla kişi ve 75.000'den fazla vatandaşlık başvurusu bulunmaktadır. Liberland, liberteryen temeller üzerine kurulmuştur. Vatandaşlarının kişisel ve ekonomik özgürlüklerini öncelemektedir. Yönetim şekli doğrudan demokrasi temelleri ile anayasal cumhuriyettir. 16 Eylül 2015'te Vít Jedlička'nın Türkiye'ye ziyareti sırasında Liberal Demokrat Parti Genel Başkanı Cem Toker, Liberland'a olan desteğini ve Liberland'in tanınması gerektiğini açıklamıştır. Türkiye: