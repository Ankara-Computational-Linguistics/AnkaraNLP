meydana getirir. Bütün parçaların toplamından daha büyük bir etki yaratır. Bu anlayış Aristo’nun “bütün, parçaların toplamından daha fazladır” sözü ile özetlenebilir. 2 + 2 = 5 şeklinde ifade edilir. Örneğin 1. Kişi tek başına 5 birim üretirken, 2. Kişi tek başına 4 birim üretmektedir. Bu iki kişi ortak bir çalışma yaptığında 4+5=9 birim üretmeleri beklenirken 11 birim ürettikleri görülmektedir. Bu etkinin nedenleri ise çok farklı olabilir. Bazen de sinerji negatif yönde işler. Verilen örnekte üretkenliğin düşerek 8 birim üretim yapılması gibi olabilir. Baptistler Baptistler veya Vaftizciler, yalnızca inanan müminleri vaftiz eden ve bunuda suya daldırma inanışı ile belirleyen önemli bir Protestanlık mehzebidir. Baptist kiliseleri genellikle ruh yetkinliği, sola fide, sola scriptura ve cemaat temelli kilise inanışını benimsemişlerdir. Vaftizciler genellikle iki kural tanır: vaftiz ve cemaat. Kümbet, Yıldızeli Kümbet, Sivas ilinin Yıldızeli ilçesine bağlı bir beldedir. Sivas iline 66 km, Yıldızeli ilçesine 20 km uzaklıktadır. Duruca, Nusaybin Duruca, Mardin ilinin Nusaybin ilçesine bağlı bir mahalledir. Beldenin Nüfusu 2012 yılı itibarıyla 3.087'dir. Kavak, Yıldızeli Kavak, Sivas ilinin Yıldızeli ilçesine bağlı bir beldedir. Sivas iline 56 km, Yıldızeli ilçesine 10 km uzaklıktadır. Güneykaya, Yıldızeli Güneykaya, Sivas ilinin Yıldızeli ilçesine bağlı bir beldedir. Sivas iline 97 km, Yıldızeli ilçesine 47 km uzaklıktadır. Pazarören, Pınarbaşı Pazarören, Kayseri ilinin Pınarbaşı ilçesine bağlı bir mahalledir. Kayseri il merkezine 70 km, Pınarbaşı ilçesine 23 km uzaklıktadır. Airbus A340 Dünya ticari jet pazarının %55'ten fazlasını elinde tutan Alman, Fransız, İngiliz, İspanyol ortak yapımı olan Airbus firmasının ürettiği, 1991 yılından beri uçmakta olan 4 motorlu, çift koridorlu yolcu uçağı Airbus A340 ın 4 değişik modeli vardır: A340-200 A340-300 A340-500 A340-600. A350'den bir önce üretilmiş olan Airbus modeli. 2 motorlu A330 ile benzer dizayna sahiptir. Airbus A380'den sonra Boeing 747'nin en büyük rakibidir. Değişkenlerine göre 261-380 arası yolcu taşıyabilir, 6.700-9.000 Deniz mili mesafe kat edebilir. Airbus 10 Kasım 2011 tarihinde, A340 modelinin üretimini, yeni siparişler alınmadığından dolayı son verildiğini duyurmuştur. Kaynar, Pınarbaşı Kaynar, Kayseri ilinin Pınarbaşı ilçesine bağlı bir mahalledir. Kayseri il merkezine 105 km, Pınarbaşı ilçesine 27 km uzaklıktadır. Sinüs dalgası Sinüzoid dalga, matematikte, yalnız süreçlerde, dalgalı akım kuvvet mühendisliğinde, ve diğer alanlarda sıklıkla bir fonksiyon olarak yer alır. Sinüzoid dalga sıklıkla basit harmonik devinimle tanımlanır. Bu gibi görünen açısal frekans dalga numaralarıyla aşadaki formül tarafından ilişkilendirilmiştir: λ dalga boyu, f frekans, c hızın yayılımı. Bu denklem bir sinüzoid dalga için tek boyut verir, böylece genelleşmiş yukarıda verilmiş denklem t zamanda yalnız bir çizgi boyunca bir x konumunda dalganın genliğini verir. Bu, örneğin, bir tel boyunca bir dalganın değerini düşündürtür. Irmak, YahÅŸihan Irmak, Kırıkkale ilinin Yahşihan ilçesine bağlı bir beldedir. Kasabanın kuruluşu Cumhuriyetle başlar. Buna göre yurtta demiryolu yapısının başladığı yıllarda yerleşim olmadığından Ankara, Zonguldak ve Kayseri hatları ayrılma noktası olan vadide bir istasyon olarak kurulmuş olup, 1950 yılına kadar Ankara-Elmadağ beldesine bağlı iken, Elmadağ’ın ilçe olması sonucu Irmak köyü Kırıkkale’ye bağlanmıştır. Kasaba 1991 yılının Aralık ayında belde olmuş, 1992 yılı Haziran ayında ise belediye olmuştur Kırıkkale iline 15 km, Yahşihan ilçesine 12 km uzaklıktadır. Topografik engebeli bir arazi yapısı ile demiryolu ve karayolu ağı ile çevrilidir. Ayrıca bölgeden Kızılırmak'ta geçmektedir. Belediyenin nüfusu 2000 yılı verilerine göre 2707 kişidir. 5 mahalleden oluşmaktadır. Bölgede iş sahasının pek bulunmamasından dolayı, genç nüfusun %95’i dışarıda çalışmaktadır. Ekonomik kaynağını 1950'li yıllardan beri çalışan demiryolları ile hayvancılık ve çiftçilik oluşturmaktadır. Eğitimde, 1 ilköğretim okulu mevcut olup, orta öğretim düzeyinde tiyatro ve folklor gibi faaliyetler yapılmaktadır. Ulaşım demiryolu ve karayolu ile sağlanmaktadır. Elektrik, su, PTT, ve kanalizasyon hizmetleri yeterli durumdadır. Aile hekimliği ve 112 Acil hizmeti mevcuttur. Kasabada Jandarma Karakol Komutanlığı ve lojmanları mevcut olup, 5 adet benzinlik ve lokanta hizmet vermektedir. Ayrıca, kasabanın Dibekyazı mevkiinden su havzasının genişletilmesi ile içme suyu problemi çözülmüştür. Porto Ãœniversitesi Porto Üniversitesi ("Universidade do Porto"), 22 Mart 1911 yılında Portoda kurulmuş olan ve Portekiz Cumhuriyeti'ne bağlı bir devlet üniversitesidir. Irmak (anlam ayrımı) Irmak kelimesi aşağıdaki anlamlara gelebilir: Ernst Ruska Ernst August Friedrich Ruska (d. 25 Aralık 1906 - ö. 27 Mayıs 1988), Alman fizikçi. Heidelberg'de doğmuştur. Münih Teknik Üniversitesi'ndeki eğitimi sonrası "Technical University of Berlin" 'de çalışmalarına devam etmiştir. Elektronların kullanımı ile mikroskop birlikteliği sayesinde gelişmiş görüntülerin elde edilmesini sağlamıştır. 1931 yılında elektron lensini imal etmiş ve bu ilk elektron mikroskobunun 1933'te yapımını sağlamıştır. Ruska 1937-1955 yılları arasında "Siemens-Reiniger-Werke AG" 'de çalışmıştır. 1955-1972 arasında ise "Fritz Haber Institute" 'de Elektron Mikroskobi bölümünün başkanlığını yürütmüştür. Ayrıca 1972'deki emekliliğine değin "Technical University of Berlin" 'de profesör olarak görev yapmıştır. 1986 yılında Nobel Fizik Ödülü'ne elektron optiğine yaptığı katkılardan dolayı uzanmıştır. Aynı yıl, aynı ödül Gerd Binnig ve Heinrich Rohrer arasında da paylaştırılmıştır. Berlin'de 1988 yılında ölmüştür. Yapı (anlam ayrımı) Yapı kelimesi aşağıdaki anlamlara gelebilir: 2001 Latin Grammy Ödülleri 2001 Latin Grammy Ödülleri Jimmy Smits ve Paul Rodriguez tarafından sunulan ikinci Latin Grammy Ödülleri,30 Ekim 2001 yılında Los Angeles, Kaliforniya'daki Conga Room Club'da gerçekleşmiştir. Alejandro Sanz, Yılın Albümü dahil olmak üzere dört ödül kazanarak gecenin en başarılı ismi olmuştur. Juanes “En İyi Yeni Sanatçı” dahil olmak üzere üç ödül kazanırken Christina Aguilera, "En İyi Kadın Pop Vokal Albümü" ödülünü alarak Latin Grammy kazanan ilk Amerika doğumlu sanatçı olmuştur.Julio Iglesias Yılın Adamı ödülünü kazanmıştır. Ödül törenin Los Angeles'taki “Shrine Auditorium” salonundan CBS'den naklen ulusal yayınla, 11 Eylül 2001 tarihinde yapılması planlanmıştır. Fakat o sabah New York , Washington, DC'de gerçekleşen 11 Eylül saldırıları nedeniyle iptal edilmiştir. Daha öncesinde ise Ödül töreni ironik bir şekilde Kübalı sanatçıların varlığını protesto etmek isteyebilecek Castro karşıtı gösterilerin zarar verebileceği korkusuyla bir ay önce güvenlik gerekçesiyle Miami'den Los Angeles'a taşınmıştır. Associated Press Anti-Castro protestocuların Francisco Cespedes, Chucho Valdes, Issac Delgado, Celina Gonzalez y Reutilio ve Omara Portuondo gibi Kübalı sanatçıların dahil edilmesi konusunda üzgün oldukları haberini yayınlamıştır. Başta Miami şehir yetkilileri tören yerine üç blok uzaklıktaki alanda protestoculara izin vermiş, sonrasında Akademi CEO'su Michael Greene bunun "zor ve talihsiz bir karar" olduğunu belirten basın bildirgesi yayınlamıştır. 100 Kübalı-Amerikan grupları tarafından tehdit edilen organizatörler de tören yerini taşımakta karar kılmıştır. Alejandro Sanz â€” "El Alma Al Aire" Alejandro Sanz â€” "El Alma Al Aire" Alejandro Sanz â€” "El Alma Al Aire" (Alejandro Sanz) Juanes Christina Aguilera â€” "Mi Reflejo" Alejandro Sanz â€” "El Alma Al Aire" Armando Manzanero â€” "Duetos" Nestor Torres â€” "This Side of Paradise" Sindicato Argentino del Hip Hop â€” "Un Paso a la Eternidad" Juanes — "Fíjate Bien" Aterciopelados â€” "Gozo Poderoso" "Juanes â€” "Fijate Bien" (Juanes) Tito Puente ve Eddie Palmieri â€” "Obra Maestra" Chichí Peralta — "...De Vuelta al Barrio" Celia Cruz — "Siempre Viviré" Kike Santander — "Júrame (Merengue)" (Gisselle) Pedro Fernández — "Yo No Fuí" Banda el Recodo â€” "Contigo Por Siempre" Grupo Limite â€” "Por Encima De Todo" Jimmy González & El Grupo Mazz — "Quien Iba A Pensar" Ramón Ayala y Sus Bravos Del Norte — "Quémame Los Ojos/Amigos Del Alma" Jose Vaca Flores — "Borracho Te Recuerdo" (Vicente Fernández) El All-Stars de La Rumba Cubana â€” "La Rumba Soy Yo" Carlos Franzetti â€” "Tango Fatal" Vicente Amigo â€” "Ciudad de las Ideas" Paquito D'Rivera Quintet â€” "Live At The Blue Note" Marisa Monte — "Memorias, Crônicas E Declarações De Amor" Rita Lee â€” "3001" Zeca Pagodinho â€” "Agua Da Minha Sede" Caetano Veloso â€” "Noites Do Norte" Pena Branca â€” "Semente Caipira" Gilberto Gil — "As Canções de Eu Tu Eles" Raimundinho do Accordion, Targino Gondim ve Manuca â€” "Esperando Na Janela" (Gilberto Gil) Miliki — "Cómo Estan Ustedes?" Carlos Álvarez, Placido Domingo, Jane Henschel ve Ana Maria Martinez — "Albeniz: Merlin" Thalía — "Arrasando" (mühendisler: Marcelo Anez, Gustavo Celis, Gordon Chinn, Charles Dye, Javier Garza, Mike Gouzauski, Sebastian Krys, Freddy Pinero, Jr., Eric Schilling, Joel Someilan, Ron Taylor, J. C. Ulloa ve Robb Williams) K. C. Porter Ricky Martin â€” "She Bangs" DoÄŸubank Doğubank, İstanbul'un Sirkeci semtinde bulunan bir han. Ağırlıklı olarak elektronik eşyaların bulunduğu alış veriş merkezidir. Elektronik eşyaların kolaylıkla temin edilemediği dönemlerde hem İstanbul, hem de diğer şehirler için ucuzluk ve bol çeşitliliğin önemli bir merkezi olarak ün yapmıştır. Sema Şimşek Sema Şimşek (d. 26 Şubat 1976, Gelsenkirchen, Almanya) Türk model ve oyuncu. 26 Şubat 1976 'da Almanya'da doğdu. Sekiz yaşında Türkiye’ye döndü. Mimar Sinan Üniversitesi'ni kazanmasına rağmen maddi nedenlerden dolayı okuyamadı. Mankenliğe lise yıllarında başladı. 1994 yılında Best Model of Turkey birincisi oldu. 1995 Best Model Of The World'de dördüncü seçildi. 1998 yılında düzenlenen Paris Moda Haftası'nda Jean Louis Scherrer'in defilesinde yer aldı. En son Kurtlar Vadisi Pusu'da İnci Tataroğlu karakterini canlandırdı. 2001 yılında kendisi gibi model olan Burak Hakkı ile evlendi. Şubat 2012'de boşandı. 25 Ocak 2008 tarihinde dünyaya gelen Rüzgar adında bir oğlu vardır. Troy McClure Troy McClure, "Simpsonlar" çizgi dizisine ait kurgusal bir karakterdir. Karakter "Phil Hartman" tarafından seslendirilmiştir. Hartman'ın 1998 yılındaki öldürülmesi sonrası Troy McClure'da dizide gözükmemiştir. Karakter 70'li yılların dokümenter seslendirmecisi "William Conrad"'dan esinlenilerek yapılmıştır. Onun en bilinen deyişi ; "Hi, I'm Troy McClure. You may remember me from such ... as..." (Merhaba, ben Troy McClure, beni ... dizisinden hatırlarsınız) seride bolca kullanılmıştır. Troy Hollywoodvari bir karakter olarak çıkmakta ve eğitim ya da ticari her tür videoda anlatıcı olarak göze çarpmaktadır. Ayrıca reklam olsun diye Marge'in kardeşi Selma ile evlenip boşanmıştır. Rallye des Pharaons Rallye des Pharaons (Firavunlar Rallisi), FIM tarafından Mısır'da düzenlenen bir otomobil rallisi. Kahire hem başlangıç hem de bitiş noktasıdır. 3.100 km uzunluğundadır. Paris Dakar Rallisi'ne benzer şartlar altında, çölde yapılır. Otomobiller, kamyonlar ve motosikletler yarışabilir. 2004 yılında, "Rallye des Pharaons" 25 Eylül-4 Ekim arasında düzenlenmiştir. Sports Car International Sports Car International, ABD'de yayımlanan, spor otomobiller konusuna odaklanmış otombil dergisi. Konunun uzmanlarına hitap eder. Editörü Jay Lamm, "Autoweek" gibi diğer otomobil dergilerinde de çalışmış, Mazda Miata gibi araçlar üzerine kitaplar yazmıştır. "Sports Car International" dergisinin derlediği son birkaç onyılın Top Sports Cars (En İyi Spor Otomobiller) listesi. Kent Brockman Kent Brockman The Simpsons çizgi-dizisine ait kurgusal karakter. Karakter Harry Shearer tarafından seslendirilmiştir. Dizide yerel yayın yapan "KBBL-TV" (Kanal 6) nın sunucusu ve yapımcısı olarak gözükmektedir. Springfield'da bir ara seçimlerde Joe Quimby ile rakip olmuştur.Ayrıca Emmy Ödülü aldığını her zaman söyler.Smartline adlı bir tartışma programı vardır. Automobile (dergi) Automobile, ABD'de yayımlanan bir otomobil dergisi. Rakip dergi "Car and Driver"'dan ayrılanlarca kurulmuş, bu derginin eski editörü David E. Davis tarafından yönetilmektedir. Dergi “No Boring Cars” (Sıkıcı otomobillere Hayır) cümlesini sloganı olarak kullanmaktadır. Yüreğil, Sındırgı Yüreğil, Balıkesir ilinin Sındırgı ilçesine bağlı bir mahalledir. Balıkesir il merkezine 86 km, Sındırgı ilçesine 23 km uzaklıktadır. Horatio McCallister Horatio McCallister The Simpsons dizisine ait kurgusal karakter. Hank Azaria tarafından seslendirilmiştir. Deniz kaptanı olarak nitelense de gerçek bir kaptan değildir ve denizden nefret etmektedir. Kömürhan Köprüsü Kömürhan Köprüsü veya diğer bilinen adıyla İsmet Paşa Köprüsü, Elazığ-Malatya karayolunun 51. kilometresinde, Fırat Nehri üzerinde bulunmaktadır. Tarihi öneme sahip eski köprü Karakaya Barajı'nın yapımından sonra sular altında kalmış ve kullanım imkânı kalmamıştır. Köprü yenilenmiş fakat ismi aynı kalmıştır. Eski köprü, bir İsveç firması olan Nidgvist-Helm tarafından yapılmıştır. yeni Köprü STFA tarafından yapılmıştır. İnşaat 23 Şubat 1983'te başlamış ve 8 Nisan 1986'da tamamlanmıştır. Kömürhan Köprüsü, Malatya ili ile Elazığ ili arasında bulunmaktadır. 2013 yılında aynı yerde 660 metre uzunluğunda yeni bir köprü yapılması için yapılan ihale tamamlanmıştır. İnşaat Mühendisleri Odası odanın kuruluşundan itibaren 50 yıl içerisinde ülkede gerçekleştirilmiş 50 büyük inşaat projesini bir juri tarafından saptayarak bu projeleri 50 Yılda 50 Eser adı altında ilan etmiştir. Liste bölgesel kalkınma, binalar, ulaşım, hidroloji ve endüstri alt başlıklarını taşımaktadır. Bu proje de o liste içerisinde yer almaktadır. Emirler, Tavşanlı Emirler, Kütahya ilinin Tavşanlı ilçesine bağlı bir köydür. Kütahya il merkezine 60, Tavşanlı ilçe merkezine 13 km uzaklıktadır. CelalkÃ¶y, Mesudiye Celalköy, Ordu ilinin Mesudiye ilçesine bağlı bir mahalledir. Ordu il merkezine 127 km, Mesudiye ilçesine 12 km uzaklıktadır. Koramaz Dağı Koramaz Dağı, Bünyan'ın ve İç Anadolu Bölgesi'nin Güneybatısından Kuzeydoğuya doğru uzanan dağ. Orta Torosların bir uzantısı gibi görünür. Yüksekliği 1920 m.dir. Bu dağ silsilesi içinde Mercimek, Altınpınarı, Ayvasıl ve Beşpunar tepeleri önemlidir. Dağın adı Roma döneminden önce Korama, Roma döneminde Koramas, Türk döneminde de Koramaz biçimine dönüşmüştür. Bu dağın çevresinde eski bir Roma dönemi yerleşim yeri olduğu bilinmektedir. Ayvasıl isimli yer adı da dağda eski dönemde Aya Vasil isimli bir kilisenin bulunduğunu göstermektedir. Touch My Fire "Touch My Fire" (Türkçe: "Ateşime dokun"), 2005 Eurovision Şarkı Yarışması'nda Birleşik Krallık'ın temsilcisi Javine Hylton tarafından seslendirilen şarkıdır. Aya Nikola Manastırı Aya Nikola Manastırı, Türkiye'de Kırklareli ilindeki Kıyıköy, Vize kasabasında bulunan dünyanın en eski taş oyma manastırlarından biridir. 6. yüzyıldaki I. Justinianus dönemine (MS 527-565) ait olup, kaya manastırlarının en iyi örneklerindendir. 19. yüzyılda önüne ahşap bir mekân ilave edilmiş ise de bu bölümden günümüze herhangi bir kalıntı ulaşmamıştır. Kayalara oyulmak sureti ile oluşturulan manastırın zemin katı kilise, daha aşağıda bulunan bodrum katı ise ayazmadır. Ayrıca keşişlerin dinlenme ve ihtiyaç hücreleri de mevcuttur. Keseli Ceylan Keseli Ceylan ("Antidorcas marsupialis") çok yükseklere sıçramasıyla ünlü bir antilop türüdür. Boyu 75 cm, erkeğinin ağırlığı 33 ila 48 kilo ve dişilerin ağırlığı 30 ila 44 kilodur. Keseli Ceylanlar saatte 80 km hıza ulaşabilirler. Adının keseli ceylan olmasının sebebi sırtında keseyi andıran bir deri yapısının bulunmasıdır. Keseli Ceylanlar 3 metre yüksekliğe ve 9 metre uzağa sıçrayabilirler. Keseli Ceylanlar Namibya'daki Kalahari Çölü'nde yaşarlar. Ayrıca Keseli Ceylan Güney Afrika'nın ulusal sembolüdür. Vilhelm Thomsen Vilhelm Ludwig Peter Thomsen ya da Vilhelm Thomsen (25 Ocak 1842 – 12 Mayıs 1927) Danimarkalı dilbilimci ve Türkolojist. Dancada "Vilhelm" olarak yazılmasına karşın Türkçe pek çok kitap ve çalışmada adı "Wilhelm" olarak geçmektedir. Başlangıçta ilahiyat okumuş ancak sonradan filoloji'ye odaklanmıştır. Macarca ve Fince öğrenmiştir. 1869 yılında Doktora derecesini almıştır. Kopenhag Üniversitesinde Profesör olmadan önce bir yurttaşlık okulunda Yunanca Dersler vermiştir. Thomsen, dilbilimine önemli katkılarda bulunmuştur. Germen, Baltık ve Hint-İran dillerinin Fince'ye etkisi de buna dahildir. 1893 yılında, Rus Türkolog Friedrich Wilhelm Radloff (Vasili Vasilyeviç Radlof)'un yardımları ile Orhun Kitabeleri'ni çözümlemiştir. Değirmisaz, Tavşanlı Değirmisaz, Kütahya ilinin Tavşanlı ilçesine bağlı bir köydür. Kütahya il merkezine 75, Tavşanlı ilçe merkezine 28 km uzaklıktadır. I love you I Love You aşağıdaki anlamlara gelebilir: Molok Boyu 15 cm kadar olan bu sürüngen eski bir efsane canavarı görünüşündedir. Bir adı da "dikenli molok" tur. Bununla birlikte, zararsız ve savunmasızdır. Geniş ve yayvan olan bedeni dikenlerle doludur. Başının iki yanında bir boynuz gibi duran ve ötekilerden daha güçlü iki diken bulunur. Molok, yaşayabilmek için çöle çok iyi uyum sağlamıştır. Sabahın erken saatlerinde dikenlerinin üstünde oluşan çiy taneleri buradan ağzına kayarlar. Böylece su arama zahmetine katlanmadan haftalarca yaşayabilir. Sıcaktan korunmak için kendini kumlara gömer. En çok karıncalarla beslenir. Duruma göre tıpkı bukalemun gibi renk değiştirir. Casanova (film) Casanova, 2005 ABD yapımı filmin başrollerini Heath Ledger ve Sienna Miller paylaşmaktadır. Giacomo Casanova (Heath Ledger) çok çapkın bir erkektir. Aynı zamanda yalancı ve ikiyüzlüdür.Birçok kadınla beraber olmaktadır. Bu nedenle engizasyon onu aramaktadır. Onlardan kurtulmak için bir kızla evlenmeye karar verir. Ancak tam o sırada özgürlüğünne düşkün ve kendi fikirlerini savunan bir kadınla tanışır ve bu kadın nişanlıdır. Nişanlısı o gün gelecektir. Ondan çok etkilenen Casanova kızın nişanlısını kandırarak evinde tutar ve kıza kendini sanki oymuş gibi tanıtır. Sevdiği kız başka bir takma adla kendi düşüncelerini içeren bir kitap yazmaktadır. Bir gün Casanova ve kız karnavaldayken kız onun Casanova olduğunu öğrenir. Ve kız Casanova dan nefret etmektedir. Ancak kilise yazarı Casanova sanmıştır. Kız buna itiraz etmek istese de Casanova onu susturur. Daha sonra kız kiliseye erkek kılığında girerek yazarın kendisi olduğunu açıklar. İkisi de idam edilecekken kiliseden bir görevli gelir ve o gün papanın yaşgünü olduğu için af çıktığını söyler. Bu arada bu görevli aslında Casanova nın annesinin eşidir. Bunu fark ederler. Daha sonra hepsi bir gemiye binip kaçar. Yalnızca kızın kardeşi yıllardır camdan gözlediği kızla evlenmek ve Casanova nın görevini üstlenmek için orada kalır. Kızın nişanlısı ve kızın annesi ise aşık olurlar. Casanova ve kız ise mutlu mesut ve aşık olarak sonsuza kadar yaşarlar. Maxis Maxis Software, ABD merkezli bir oyun geliştirici şirket. The Sims, SimCity serisinin ve Spore yapımcısıdır. EA, 5 Mart 2015'te resmi olarak stüdyoyu kapamıştır. Project X (film, 2012) Project X, yönetmenliğini Nima Nourizadeh'nin üstlendiği, komedi türündeki 2012 çıkışlı Amerikan film. Senaryosunu Matt Drake ve Michael Bacall'un yazdığı filmin başrollerinde Thomas Mann, Oliver Cooper ve Jonathan Daniel Brown yer alır. Film, okuldaki popülaritelerini arttırmak amacıyla üç arkadaşın düzenlediği doğum günü partisinin bir müddet sonra kontrolden çıkmasını konu almaktadır. Başlangıçta geçici bir isim olarak düşünülen "Project X" isminin, gizemli bir izlenim uyandırmasının ardından korunmasına karar verildi. Yapımcılar, filmdeki oyuncuların büyük kısmını tanınmış isimlerden ziyade kariyerlerine yeni başlayan isimlerden seçerek gerçek bir parti görünümü yaratmaya çalıştığını belirtti Çekimleri Los Angeles'ta gerçekleştirilen film, toplamda $12 milyona mâl oldu. Büyük bir kısmı partinin katılımcılarından birinin el kamerasıyla çekilmiş izlenimi veren filmde, partinin diğer katılımcılarının kameralı cep telefonlarıyla çekmiş gibi gözüken görüntüler de kullanıldı. İlk olarak 1 Mart'ta Avustralya, Yeni Zelanda ve Hollanda'da, ertesi gün ise Amerika Birleşik Devletleri, Kanada, Birleşik Krallık ve İrlanda'da vizyona giren film, genel olarak eleştirmenlerin olumsuz tepkilerine rağmen dünya çapında yaklaşık $102,7 milyon hasılat elde etti. Gösterime girmesinin ardından dünyanın çeşitli yerlerinde organize edilen benzer nitelikteki partilere ilham kaynağı oldu. Amerika Birleşik Devletleri'nin Kaliforniya eyaletindeki Pasadena şehrinde yaşayan iki lise öğrencisi arkadaş Costa (Oliver Cooper) ve J. B. (Jonathan Daniel Brown), arkadaşları Thomas'ın (Thomas Mann) doğum günü vesilesiyle, okuldaki popülerliklerini arttırmak için bir parti vermek isterler. Hafta sonu için şehir dışına çıkan Thomas'ın ebeveynleri, kalabalık bir parti olmaması şartıyla partinin evlerinde yapılmasına izin verir. Thomas'ın evde parti yapılmasına sıcak bakmamasına rağmen Costa parti planını uygulamaya devam ederek bulabildiği tüm yollardan okuldaki öğrencileri ve okul dışı kişileri partiye çağırır. Thomas, okulun en seksi kızı olarak gördüğü Alexis (Alexis Knapp) ile kendisinden hoşlanan arkadaşı Kirby'yi (Kirby Bliss Blanton) bizzat kendisi davet eder. Öte yandan Dax (Dax Flame) adlı bir öğrenciyle de partiyle alakalı tüm çekimleri yapması konusunda anlaşılır. Parti için yapılan hazırlıklar çerçevesinde üçlü, uyuşturucu satıcısı T-Rick'ten (Rick Shapiro) esrar almaya gider. T-Rick esrarı getirmek için başka bir odaya gittiğinde üçlü, parti maskotu olarak kullanma amacıyla masanın üstünde bulunan cüce heykelini çalar. Arkadaşlar evden çıktığında heykelinin çalındığını fark eden T-Rick bu üçlüyü kovalasa da, Thomas'ın aracına binen grup oradan uzaklaşır. Aynı günün akşamında, partinin başlama saati geçmesine rağmen eve kimse gelmemiştir. Tam Thomas partinin gerçekleşmeyeceğini düşünürken partiye katılmak için insanlar toplu halde gelmeye başlar. Everett (Brady Hender) ve Tyler (Nick Nervies) adlı yaşça katılımcılardan küçük olan iki güvenlik görevlisinin yardımıyla partiyi arka bahçe ve havuz kenarında sınırlamak isteyen Thomas, katılımcıların artması sebebiyle bu amacını gerçekleştiremez ve bir süre sonra parti evin içinde de devam eder. Katılımcı osayısının nasıl bu kadar çok olduğunu Costa'ya soran Thomas, az katılımcı olması endişesiyle partinin Craigslist ve yerel bir radyo istasyonunda reklamının yapıldığını öğrenir. Partinin giderek büyümesi üzerine komşulardan biri, partiyi sonlandırmadıkları takdirde polis çağıracağını söylese de bu tehdide aldırış gösterilmez. Bir müddet sonra polisler, komşulardan şikayet olduğu gerekçesiyle eve gelir. Polisin geldiği haberini daha önceden alan parti sahipleri, katılımcıları arka bahçeye doldurmuş ve tam sessizliği sağlamıştır. Partinin sona erdiği konusunda polislerin ikna edilmesinin ardından parti kaldığı yerden devam eder. Bu esnada T-Rick'ten çalınmış olan cüce heykeli kırılır ve içinden çıkan yüzlerce ekstazi tableti partidekiler tarafından kullanılır. Öte yandan parti sırasında Kirby'yi öpen ve onu sevdiğini söylerken Thomas, gece boyunca Alexis tarafından baştan çıkarmaya çalışmaktadır. Alexis ile Thomas cinsel ilişkiye gireceği sırada odaya Kirby girer ve üzgün bir şekilde partiden ayrılır. Ekstazi tabletlerinin alınmasından sonra parti kontrolden çıkar ve komşu evlerin bahçelerine de yayılarak kaosa neden olur. Bu sıralarda partide yer alan bir cüce ise Thomas'ın babasının arabasını havuza sürmüştür. Mahalleye gelen haberciler ve helikopter aracılığıyla olay televizyon haberlerine yansır. Partiyi kontrol altına almak için bölgeye gelen polisler, katılımcılar tarafından geri püskürtülür. Bir süre sonra T-Rick, elindeki alev makinesiyle gelir ve cüce heykelini geri ister. Etrafa alev saçarak arabaları ve ağaçları ateşe veren T-Rick'in alev makinesi polis tarafından vurulur ve patlar. Thomas'ın evinin yandığı ve SWAT ekiplerinin müdahalesi sırada partiyi organize eden üçlü ve Dax, bazı katılımcılarla beraber oradan kaçar. Ertesi sabah, Thomas'ın ebeveynleri eve gelir. Babası, Thomas ile olan konuşmasında, eziklikten kurtulması için parti düzenlemesini olumlu karşıladığını; ancak evde oluşan hasarın, kendisinin üniversite fonundan ödeneceğini belirtir. Üç arkadaş okula gittiklerinde artık popüler olmuştur ve öğrenciler tarafından alkışlanır. Bu esnada Thomas ile göz göze gelen Kirby, oradan uzaklaşır. Kirby'nin peşinden giden Thomas ondan özür diler ve ikili barışır. Olayların ardından gösterilen kısımda; T-Rick'in patlamadan sağ olarak kurtulduğu, Thomas'ın toplumsal huzuru bozmak ve isyan çıkarmak dahil altı ayrı suçtan dolayı beş aylık hapis yatmasının ardından serbest bırakıldığı, Costa'nın pahalı avukatı sayesinde suçlamalardan aklandığı ancak okuldaki üç kızı hamile bıraktığından ötürü kendisi hakkında üç suçlama daha açıldığı, ebeveynleri tarafından zihin geriliği olduğuna dair ikna edilen mahkeme tarafından J. B.'nin serbest bırakıldığı, Dax'in ise ebeveynlerinin kayboluşuyla ilgili soruşturmasının devam ettiği görülür. Haber spikeri Jillian Reynolds ile yaptığı röportajda özür dilemeyi reddeden Costa'nın, sonraki partinin daha sağlam olacağını söylemesiyle film sona erer. Yapım ekibinin katıldığı partilerdeki deneyimlerini veya duyumlarını anlatmasıyla yürütücü yapımcı Alex Heineman'ın basit bir konsept oluşturmasının ardından filmin yapımcısı Todd Phillips, filmin deneysel olduğunu belirtti. Senarist Michael Bacall bu hikâyeleri topladı ve bir gecede filmin senaryosunun ana hatlarını oluşturdu. Filmde geçen partiyi "gelmiş geçmiş en geniş kapsamlı lise partisi" olarak tanımlayan Bacall, senaryonun geri kalan kısımlarını ilerleyen haftalarda tamamladı. Yapımcılar, Bacall ve Matt Drake'ten senaryoyu yazarken "çılgınlaşmalarını" isterken Bacall, "Lisedeyken tam bir inektim ve filmde yer alan hiçbir şeyin benzerini gerçek hayatta yapmadım." itirafında bulundu. Bacall, senaryo yazımını genelde geceleri, "Liseli Polisler" ("21 Jump Street") ve "Scott Pilgrim vs. the World" filmlerinin senaryosuyla birlikte gerçekleştirdi. Filmin yönetmenliğini üstlenen Nima Nourizadeh, daha önceleri yalnızca video klip ve reklam yönetmenliği yapmıştı ve bu film sinemadaki ilk deneyimi olacaktı. Senaryoyu nasıl geliştireceği ile filmi nasıl yöneteceğini yapımcılara açıklayan yönetmen, bir müddet sonra Londra'dan Los Angeles'a geldi. Kafasındaki filmin çekilmesi için başta iki haftalık bir süre belirlese de bunun gerçekleşmesi yaklaşık iki yıl aldı. Phillips, Nourizadeh'nin film için belirlediği yapının kendisininkiyle uyumlu olduğunu ve bunun da yönetmenlik pozisyonunda kendisine yer verilmesi için belirleyici bir etmen olduğunu ifade etti. Başlarda filmin adının "Project X" olması planlanmamıştı; ancak yapım aşaması sırasında projenin gizli tutulması ve bu sayede bir gizem oluşturularak dikkat çekilmesi amacıyla bu adda karar kılındı. Bu gizliliği sürdürmek amacıyla yapımcılar, filmin olası oyuncularına senaryonun tamamı yerine yalnızca kişiye özel filigranlı sayfalar verdi. Filmde gerçekleşen olayların gerçekten olduğu izlenimini yaratmak için yapımcılar, tanınmış oyuncular yerine yeni oyuncuları filme dahil etmeye karar verdi. Phillips, "tanınmayan oyuncular" ve "tüm ırklardan gerçek insanlar" kriterleriyle oyuncu arayışı yaparak filmde yıldız bir oyuncuya şans vermeyeceğini belirtti. Phillips ile yürütücü yapımcılardan Joel Silver, ülkenin herhangi bir yerinden gelen ve 18 yaşından büyük olan isimlerin filmde yer alabileceği bir web sitesi oluşturdu. Bu siteye giren oyuncular, başlarından geçen utanç verici veya komik olayları anlattıkları ya da dans ettikleri bir videoyu da siteye yüklemek durumundaydı. Buna karşın geleneksel oyuncu seçim yöntemi de kullanılarak ufak profesyonel oyunculuk deneyimi olan isimler de film kadrosuna dahil edildi. Yapımcılar, oyuncuların kendi karakterlerini filme de yansıtmalarına izin verirken bazı karakterler oyuncuların gerçek isimlerini kullandı. Oyuncu performanslarının teker teker denenmesi yerine üçlü gruplar hâlinde denemeler yapıldı ve bu gruplarda birtakım değişiklikler yapılarak hangi üçlünün birlikte en iyi performansı verdiği gözlemlendi. Önemli bir oyunculuk kariyerine sahip olmayan isimlerin seçilmesi, aldıkları ücretlerin de düşük olmasına, dolayısıyla yapımın bütçesinin de küçülmesine yol açtı. Başrol oyuncuları Brown, Cooper ve Mann'ı rollerine hazırlamak ve birbirleri arasındaki arkadaşlığın daha gerçekçi gözükmesi adına üçlü, Disneyland'e gönderildi ve Kaliforniya'nın Big Bear City şehrindeki bir kulübede bir hafta sonu geçirdi. $12 milyona mâl olan filmin çekimleri 14 Haziran 2010'da, Los Angeles'ta başladı. Yirmi beş günden fazla süren çekimler, Burbank'teki Warner Ranch'te, 17.00 ile 05.00 saatleri arasında gerçekleştirildi. Çekimlerin yapıldığı gece saatlerinde komşuların rahatsız olabileceği düşüncesiyle gerçek bir mahalle yerine, mahalle izlenimi veren bir set kullanıldı. Phillips ayrıca, filmdeki ateşli sahneler nedeniyle gerçek bir mahallede çekim yapmanın yangın riski taşıyabileceğini ifade etmişti. Çekimler sırasında setin büyük bir kısmı, film gereğince ileride kullanılamaz hâle getirildi. Filmin ilerleyen kısımlarında evlerin, dolayısıyla setin hasar görmesi sebebiyle çekimlerin büyük bir kısmı kronolojik sırayla gerçekleştirildi. DJ Jesse Marco'nun kameralar durduğunda dahi müzik performansına devam etmesi, çekimlerin de Mann'ın deyimiyle "parti havası"nda olmasını sağladı. Öte yandan çekimler esnasında Burbank polisi seti aramış ve civarda yaşayan insanların aşırı gürültüden rahatsız oldukları konusunda kendilerini uyarmıştı. Cinéma vérité tarzında çekilen "Project X"te yaşanan olaylar, izleyicilere tek bir şahsın, kamera ile çekim yapan birisinin bakış açısından yansıtılarak izleyicilerin de partinin bir katılımcısıymış izlenimi verilmeye çalışıldı. Nourizadeh, filmde kullanılan bu tarzın filmin "gerçek" ve "gençlerin gerçekte yaptığı birtakım şeyleri" gösterme imkânı sunduğunu belirtti. Görüntü yönetmeni Ken Seng ile Nourizadeh, Sony F23 yüksek çözünürlüklü dijital kamerayı kullanmadan önce on iki farklı kamera modeli test etmiş ve bu modelin, gün ışığı ve partide kullanılan ışıkların oluşturduğu ani aydınlanma değişikliklerinden minimum etkilenmeyi yaşadığını görünce bu modelde karar kılmıştı. Filmin büyük bir kısmı Dax karakterinin el kamerasıyla çekilmiş gibi izleyiciye yansıtıldı. Bunun dışında filmdeki diğer kişilerin BlackBerry ve iPhone gibi kameralı telefonları tarafından çekilen gerçek görüntüler de, kameramanın görüş açısında olmayan olayları göstermek için kullanıldı. Toplamda elde edilen birkaç saatlik görüntüleri inceleyen Nourizadeh, hangilerinin filmde kullanılacağını belirledi. Konuyla ilgili olarak Nourizadeh, "Gerçek insanlar tarafından çekilen gerçek görüntülere sahip olduğunuzda, yaşananların bir filmden ötesi olduğunu hissediyorsunuz. Her ne kadar insanların durdur tuşuna basmadan kaydettikleri bu görüntüleri izleyerek harcadığım on saatten nefret etsem de mükemmel bir deneyimdi." ifadelerini kullandı. Yaşananları başka bir perspektiften vermek için ise kurgusal polis ve haberci kameralarından çekildiği izlenimi veren görüntüler de kullanılmıştı. Film müziklerinin yer aldığı "Project X (Original Motion Picture Soundtrack)" adlı soundtrack albümü 28 Şubat 2012 tarihinde, WaterTower Music tarafından iTunes üzerinden ve CD olarak piyasaya sürüldü. Albümde, filmde kullanılan on üç şarkı yer almaktaydı. ABD "Billboard" 200 listesinde en yüksek derecesini on ikinci olarak elde eden albüm, listede toplam on sekiz hafta geçirdi. Dünya genelindeki diğer listelerden Top Soundtracks ve Top Independent Albums'te bir, Top Rap Albums ve Top R&B/Hip-Hop Albums'te üç, Top Digital Albums'te beş, Canadian Albums Chart'ta sekiz, Ulusal Fonografi Yayıncıları Sendikasında yirmi, Ultratop'taki Valonya listesinde altmış altı, Flandre listesinde yirmi dokuz, Schweizer Hitparade'de yetmiş üç numaraya kadar yükselmeyi başardı. 2012 yılında Amerika Birleşik Devletleri'nde yaklaşık 217.000 kopya satarak yılın en çok satan altıncı soundtrack albümü olmayı başardı. Soundtrack albümündeki şarkıların dışında filmde aşağıdaki şarkılar da kullanıldı: Filmin galası 29 Şubat 2012 tarihinde, Hollywood'daki Grauman'ın Çin Tiyatrosu'nda yapıldı. Gösterimin ardından Kid Cudi, Tyler, The Creator ve The Hundred in the Hands'in performanslarını sergilediği bir parti düzenlendi. Katılımcılar, Los Angeles Polis Teşkilatına ait bir otomobil ve katılımcılara giysilerini çıkarmamalarını söyleyen bir fedai tarafından karşılandı. 2011 Kasım'ında gösterime girmesi planlanan film, o yılın Ağustos ayında alınan bir kararla 2012 Mart'ına ertelendi. İlk geniş çaplı gösterimini 1 Mart günü Avustralya, Yeni Zelanda ve Hollanda'da yapmasının ertesi günü, Amerika Birleşik Devletleri, Kanada, Birleşik Krallık ve İrlanda'da vizyona girdi. ABD ve Kanada'daki gece yarısı gösterimlerinin ilk haftasında 1.003 salonda yer aldı ve haftayı $1,2 milyon hasılatla kapadı. İlk iki haftasında, vizyonda kaldığı süre zarfında en fazla gösterildiği salon sayısı olan 3.055'e ulaşan "Project X", ilk haftasını $28.574.995 hasılatla kapatarak yine gösterimdeki ilk haftası olan $82.878.830 hasılatlı "Loraks"ın ("The Lorax") ardından en çok gelir elde eden ikinci film oldu. İki ülkede toplam on bir hafta vizonda kaldı ve $54.731.865 gelir elde etmeyi başardı. Kuzey Amerika'nın dışında vizyona girdiği ülkeler arasında en çok üç geliri $15.567.691 ile Fransa, $4.450.311 ile Avustralya ve $4.306.920 ile Almanya'da elde etti. Yabancı ülkelerdeki $48 milyonu bulan hasılatla birlikte "Project X"in dünya genelinde elde ettiği hasılat $102.731.865 oldu. "Project X" 19 Haziran 2012 tarihinde, DVD, Blu-ray Disc, UltraViolet bulut depolama servisi ve dijital indirme yollarıyla satışa sunuldu. Yayımlanan iki farklı Blu-ray Disc sürümünden ilki; filmin Blu-ray Disc ve UltraViolet kopyalarını, ikincisi ise bunlara ek olarak DVD kopyasını içermekteydi. Blu-ray Disc sürümünde filmin 6 dakika kadar genişletilmiş bir gösterimi ve normal gösterimi bulunmakta, bu ortamdaki film 1080p çözünürlük ile DTS-HD Master Audio sese sahipti. Bu sürümler ayrıca; filmin yapımı gösteren kamera arkası görüntülerinin oluşturduğu "Project X: Declassified", üç başrol oyuncusunun seçimlerini gösteren "Project X: The Pasadena Three" ve filmde yaşananlar eğer gerçekte yaşansaydı oluşacak hasarın boyutunun ne kadar olacağını gösteren "Project Xpensive" isimli üç ekstra özellik vardı. DVD sürümü ABD'de yayımlandığı ilk haftasında 401.204 kopya satarken yaklaşık $5,9 milyon gelir getirdi. 25 Kasım 2012 tarihi itibarıyla ülke genelinde 1.188.101'lik satış rakamına ulaşırken toplamda elde ettiği gelir ise $16.614.508 oldu. Diğer yandan "Project X", 2012 yılında BitTorrent üzerinden yaklaşık 8,7 milyon kere indirilerek yılın yasadışı yollarla en çok indirilen filmi oldu. "Project X" genel olarak eleştirmenlerden olumsuz yönde tepkiler aldı. Çeşitli film eleştirilerini derleyen ve ortalama bir puan veren Rotten Tomatoes adlı web sitesinde yer alan 130 incelemenin değerlendirmesi sonucunda %28'lik bir ortalama ve 10 üzerinden 4,2'lik bir puana sahip oldu. Benzer konumdaki başka bir site olan Metacritic'in yer verdiği 25 inceleme sonucunda 100 üzerinden 48 puan elde etti. Araştırma firması CinemaScore, izleyicilerin filme A+ ile F arasındaki değerlerden B verdiğini, genç erkek izleyicilerden filmin ortalama olarak A aldığını, genel yaş gruplarında ise erkeklerin verdiği B+ ortalamasıyla, kadınların verdiği C+ ortalamasını geride bıraktığını belirtti. Filme karşı verilen olumsuz eleştirilerin başlıca konularını kadın düşmanlığı, karakterlerin müstehcen tavırları ve uyuşturucu maddelerin etkilerinin farklı gösterilmesi çekmekteydi. "Empire" dergisinden Chris Hewitt filme beş üzerinden bir yıldız verirken başrol oyuncuları Mann, Cooper, ve Brown'un canlandırdığı karakterleri "olağanüstü şekilde itici" bulduğunu yazdı. Karakterleri "herhangi bir pişmanlık duymayan, nihilist, rezil, onursuz, hayvansı, paragöz, çekiciliği olmayan, Kardashian gibi tanımlanabilen hayret verici şekilde sorumsuz ve şımarık çocuklar" olarak tanımlarken inceleme yazısını "Son 20 yılda çevrilmiş muhtemelen en kötü film. Ancak kesinlikle son 20 yılın en kötü komedi filmi." cümleleriyle sona erdirdi. Benzer eleştirileri yapan "The Hollywood Reporter" dergisinden Todd McCarthy "acımasız bir şekilde depresif, eğlenceli olmayan bir genç istismarı" olarak tanımladığı filmin "bazı lise ve üniversite öğrencilerini özendirebileceği, çoğunluğu daha yaşlı kesim olmak üzere bazı izleyicileri ise tiksindireceğini" ifade etti. "USA Today" yazarlarından Claudia Puig filmin kadınların karakterlerini zayıf gösterdiğini savunarak "iğrenç bir kadın düşmanlığı içeren bu filmdeki karakterlerin hiçbiri gerçek bir insana benzemiyor" yorumunu yaptı. "The Village Voice" gazetesindeki yazısında benzer düşünceleri paylaşan Melissa Anderson, filmdeki erkek karakterlerin amacının yalnızca "kafalarının güzel olması ve kızlarla cinsel ilişkiye girmek" olduğunu yazdı. "The Daily Telegraph" gazetesinde yazan Robbie Collin filmde "hayal edilebilecek her müstehcen görüntünün gösterişli bir biçimde sunulduğunu" ve ""Çok Fena"daki ("Superbad") ana karakterlerin aksine bu üçlünün kötü niyetli olduğunu" belirtti. "Los Angeles Times"tan Robert Abele üçlü için "tahmin edilebilir", film için ise "orijinal değil" tanımlamasını yaptı. "The New York Times" gazetesi yazarlarından Neil Genzlinger, eğlenceli senaryo ile kaliteli kurgunun, filmin "iPhone neslinin "Çılgınlar Okulu" ("National Lampoon's Animal House")" potansiyelini taşıdığını yazdı. "Çılgınlar Okulu" ve "Riskli İş" ("Risky Business") gibi benzer temadaki 1970'ler ve 1980'ler filmlerindeki klişeleri tekrar sinemaya taşıdığı için "Project X"i takdir eden "Entertainment Weekly" dergisinden Owen Gleiberman, gerçek partilerden aşırı bir şekilde farklı bir şey sunmadığını söylese de filmin "yapılabilecek kötü davranışlar için yeni bir sınır çizdiğini" ekledi. Olumsuz incelemeleri ise "50'lerdeki rock & roll karşıtı haberlere karşı tutucu bir tavır gösteren ebeveynlerin tüm rolünü üstlendikleri" gerekçesiyle suçladı. "Time Out"tan Joshua Rothkopf; "beyinsiz" olarak tanımlasa da saf anarşi içeren sahnelerde "gerici" bir hava yakalandığını belirterek filme beş üzerinden dört yıldız verdi. "Rolling Stone"daki yazısında filme "insanın içini neşelendiren" sıfatını yakıştıran ve filmin kendi çapında "Çılgınlar Okulu"nun ikinci bir filmi olarak gözüktüğünü ifade eden Pete Travers, Mann'ın performansını "mükemmel" bulurken Nourizadeh'nin film yönetimini "facia" olarak tanımladı. Birkaç eleştirmenin Cooper ve kendisinin canlandırdığı karakterle ilgili ayrıca eleştirileri oldu. Chris Hewitt bu karakteri "Jar Jar Binks'ten sonra gelen en sinir bozucu karakter" olarak tanımlarken diğer eleştirmenler tarafından "müstehcen hareketler sergileyen, onursuz ve herhangi bir mizahı olmayan", "aşırı derecede rahatsız edici", "süveter-yelek giyen serseri" ve "zamanlaması, beceriksizliği ve konuşkanlığı" dışında Jonah Hill'in "kadın düşmanı" imitasyonu tanımları yapıldı. Bu yorumların aksine Neil Genzlinger, "haylaz tavırları" sayesinde tüm olayları başlatan isim olan Costa karakterinden ötürü Cooper'ı takdir etti. "Project X"in veya kadrosundan herhangi bir ismin aday gösterildiği ve kazandığı ödüller aşağıdaki gibidir: "Project X"in vizyona girmesinin ardından, dünyanın çeşitli noktalarında filmden esinlenilerek çeşitli partiler organize edildi. Amerika Birleşik Devletleri'nin Michigan eyaletinin Farmington Hills şehrinde lise öğrenimini sürdüren Mikey Vasovski'nin 9 Mart 2012'de Twitter üzerinden gönderdiği ve Craigslist'e eklediği davetiyeyle insanları evinde düzenleyeceği partiye davet etti. Vasovski tarafından "Project M" adı verilen partinin düzenleneceği adres de davetiyede yer aldı. 9 Mart günü 09:00 itibarıyla yüzlerce kişi partiye katılacağını belirtse de 11:00'da polisin devreye girmesi sonucu partinin resmen iptal edildiği duyuruldu. Gawker Media, bu girişiminin ardından Vasovski'ye yaz için bir burs vermeyi teklif etti. 10 Mart 2012'de, ikinci bir parti medyanın ilgisini topladı. Kanadalı öğrenci Hunter Mills tarafından "Project Kris" adıyla organize edildiği belirtilen ve Twitter üzerinden duyurulan parti davetiyesi, 24 saat içerisinde 900.000 kişi tarafından görüldü. Gösterilen bu ilgi sonrasında Mills, niyetinin partiyi yaklaşık 30 kişilik, küçük bir organizasyon olarak düzenlemek olduğunu açıkladı. 13 Mart 2012'de Amerika Birleşik Devletleri'nin Florida eyaletindeki Miramar şehri ile Teksas eyaletindeki Houston şehrinde iki farklı parti girişimi oldu. Miramar'daki etkinliğe insanlar, filmin tekrar yaratılacağı temasına sahip "Project X House Party 2" adlı partiye davet edildi. Parti başlamadan önce tutuklanan organizatör Christopher Day hakkında, çevreye verilen hasardan ötürü $19.000 para cezası istendi. Polis tarafından yapılan açıklamada, partinin iptal edildiğinden haberi olmadığından etkinliğin düzenleneceği yere gelen yaklaşık 2.000 katılımcının geri çevrildiği bildirildi. Houston'daki boş bir evde düzenlenen etkinlikte ise 13 katılımcı, parti sonucunda verilen yaklaşık $100.000 hasardan dolayı tutuklandı. Yapılan polis sorgusunda organizasyonun, filmin etkisinde kalındığından gerçekleştirildiği belirtildi. 13 Mart günü Houston'da başlayan ikinci bir partiye 500 ila 1.000 arasında katılımcı sağlandı. Ertesi günün sabahına kadar devam eden partide, sabah saatlerinde gerçekleştirilen polis müdahalesi sırasında bazı katılımcıların polislere silahla karşılık vermesi sonucu yaşanan çatışmada, bir katılımcı vurularak hayatını kaybetti. Nisan 2012'de, Arjantin'in Buenos Aires eyaletinin Pilar Partido bölgesinde, 4.500 kadar katılımcının ilgi gösterdiği "Proyecto X" (İspanyolcada "Project X" anlamına gelir) adı verilen bir parti düzenlendi. 21 Eylül 2012'de, Facebook üzerinden yapılan çağrı sonrasında Hollanda'nın Groningen ilindeki Haren kasabasında düzenlenen parti kontrolden çıktı ve €1 milyondan fazla hasar bıraktı. Esin kaynağının "Project X" olduğu partide bazı katılımıcılar "Project X Haren" yazılı tişörtler giymişti. 6 Mart 2012'de, filmin ABD'de vizyona girmesinden dört gün sonra Warner Bros. tarafından yapılan açıklamada, senaryosunu Bacall'un yazacağı bir devam filmi çekilebileceği bilgisi yer aldı. Birkaç hafta sonra Bacall, bir senaryo taslağı oluşturmak için çalışmalara başladı. 19 Mayıs 2015'te yaptığı açıklamada Warner Bros., "Project XX" adlı devam filminin 19 Ağustos 2016'da yayınlanacağını belirtti. Balıköy, Tavşanlı Balıköy, Kütahya ilinin Tavşanlı ilçesine bağlı bir beldedir. Kütahya iline 92 km, Tavşanlı ilçesine 45 km uzaklıktadır. Yunusemre, Mihalıçcık Yunusemre, eski ismi Sarıköy, Eskişehir ilinin Mihalıççık ilçesine bağlı bir mahalledir. Eskişehir iline 100 km, Mihalıçcık ilçesine 22 km uzaklıktadır. Bayırköy, Bilecik Bayırköy, Bilecik ilinin Merkez ilçesine bağlı bir beldedir. Bilecik iline 20 km uzaklıktadır. Alim SÃ¼r Alim Sür (d. 1952 Eskişehir), Fethiyeli Türk denizci ve turizmci. Tayland doğumlu, Çinli asıllı Türk eşi Hattaya Sür ile birlikte 2003 yılında 10 metrelik Prout 33 Quest marka katamaran teknesiyle çıktığı dört yıllık dünya turunu Haziran 2008'de tamamlamıştır. İlk denizcilik deneyimini 19 yaşındayken kardeşi Naim Sür ve Ali Aytar isimli arkadaşıyla ile birlikte yaşamıştı. ANASA isimli 3,5 metrelik motorsuz balıkçı sandalıyla Marmaris’ten İstanbul’a yelken-kürek yola çıkmışlardı. Bu ilk deneyim, Simi adası yakınlarında alabora olup Yunan balıkçılar tarafından kurtarılmaları ve feribotla Rodos’tan İstanbul’a gönderilmeleri ile sonuçlanmıştı. Bu deneyime rağmen denize olan tutkusu artan Alim Sür, tekneyle dünyayı dolaşmayı hedef edindi. Eşi Hattaya ile evlenirken dahi dünya turuna çıkmayı şart koşan denizci, 16 Eylül 2003 günü Fethiye Ece Saray Marina’dan My Chance isimli Türk bayraklı ilk katamaran tekne ile seyahatine başlamıştır. İngiliz yapımı Prout, tek direk yelken bir katamaran olan My Chance, 9.75m. boyunda ve 4.40m. eninde bir teknedir. My Chance teknesinin müretebbatı Hattaya & Alim Sür’ün dünya yolculuğunun rotası şöyledir: 2003 2004 2005-2006 2007-2008 Yolculuk süresinde zaman zaman fırtına mevsiminin geçmesini beklemek için teknelerini karaya çekip, bu süre içinde Türkiye'ye gelen Alim-Hattaya Sür çifti, yolculuklarını planladıkları gibi Sadun Boro'nun dünya yolculuğunun tamamlayışının yıldönümü olan 15 Haziran'da sona erdirmeyi başardılar. 2004 Copa América Copa América 2004 6 Temmuz-25 Temmuz 2004 tarihleri arasında CONMEBOL tarafından Peru'da düzenlenmiştir. 10 Güney Amerika ekibi ile davet edilen Meksika ve Kosta Rika dahil 12 takımın katıldığı turnuvada şampiyonluğu Brezilya kazandı. Kalın yazılmış takımlar Çeyrekfinallere katıldılar, "italik" yazılmış takımlarsa turnuvadan elendiler. Karşılaşma saatleri yerel saat İle gösterilmiştir (UTC-05;00). Nasreddinhoca, Sivrihisar Nasreddinhoca, diğer ismi Hortu, Eskişehir ilinin Sivrihisar ilçesine bağlı bir mahalledir. Eskişehir iline 116, Sivrihisar ilçesine 26 km uzaklıktadır. 2001 tarihinde belde olmuştur. 12 Kasım 2012'de TBMM'de kabul edilen 6360 sayılı kanun ile Sivrihisar'a bağlı bir mahalle olmuştur. Nasreddin Hoca'nın doğup büyüdüğü mahalledir. Hipofiz Hipofiz veya diğer adıyla Pitüiter bez bir fasulye tanesi büyüklüğünde yaklaşık 0,5 gram ağırlığında bir endokrin bezdir. Beyin tabanında, hipotalamusun altında bir çıkıntı şeklinde uzanır. Beyni örten dura mater (sert zar) ile çevrilmiştir. Hipofiz hormon üretip salgılayarak Homeostasiyi düzenler. Bunu bütün "iç salgı bezleri"ni denetleyerek yapar. Bu anlamda "hipofiz", endokrin ve sinir sistemi arasındaki en büyük organizasyon ağını kontrol eder. "Hipotalamus"un salgısı olan RF, kan yoluyla hipofizi uyarır ve hipofizin hedef organının uyarılmasını sağlayan hormonu üretmesini sağlar. Hipofiz bezi ön, orta ve arka lop olmak üzere üç parçalıdır. Hipofizin ön lobu epitel doku, arka lobu sinir hücrelerinden oluşmuştur. Ara lob insan embriyosunda görüldüğü halde, ergin insanda körelmiştir. Pitüiter bez (hipofiz bezi) düzenleme amaçlı "homeostatik" ve stimulasyon amaçlı "trofik" hormonlar salgılamaktadır. Fonksiyonu hipotalamus uyarımı aracılığı ile olmaktadır. Hipofiz bezi üç ana bölümden oluşmaktadır. Ön lob (adenohipofiz) arka lob (nörohipofiz) yan lob. Her üç lob da hipotalamus ile bağlantılıdır ve hipotalamusun kontrolündedir. Ön lobda sentezlenen ve salgılanan hormonlar vardır bunlar ; Eşey hormonları (gonadotropinler): Arka lobda hormon üretimi yoktur. Burdan salgılanan hormonlar hipotalamusta üretilir ve burada depolanır, burdan salgılanan hormonlar: Çoğu canlının hipofizinde bir de ara lob bulunmaktadır. Yetişkin insanlarda ön lob ile arka lob arasında çok ince bir hücre katmanı şeklindedir. Kesin olmamakla birlikte, bu işlev ön loba ait olmasına rağmen MSH üretimi yapar. Hipofiz bezi hormonlarının etki gösterdiği fonksiyonlar şunlardır; Hipofiz bezindeki bozuklukların yol açtığı rahatsızlıklar: 13 Temmuz 2010 tarihli İngilizce Wikipedi maddesinden yararlanılmıştır. Guyton hall tıbbi fizyoloji Vezirhan, Bilecik Vezirhan, Bilecik ilinin Merkez ilçesine bağlı bir beldedir. Bilecik iline 17 km uzaklıktadır. Beldede Köprülü Mehmet Paşa döneminde yaptırılmış Köprülü Mehmet Paşa Camii ve Kervansarayı beldenin tarihi eserlerindendir. Ayrıca belde adını dönemin veziri Köprülü Mehmet Paşa'nın kervansarayı (han) yaptırmasından dolayı Vezirhan ismini almıştır. 1924 yılında Lozan Mübadelesiyle Selanik, Karacaova, Bizova ve Drama'nın çeşitli köylerinden gelen Muhacirlerin yerleştirildiği daha önce Rumların yaşadığı tarihi eski bir yerleşim yeridir. 2013 yılı itibarı ile nüfusunun 3000'in biraz üzerindedir. Enfeebled Earth Enfebled Earth, Dark Tranquillity'nin "Septic Broiler" adı altında çıkardığı demodur. Bu demonun sadece 100 kopyası yapılmıştır. 1. "Enfeebled Earth" – 4:012. "The Fortunes Of War" – 5:103. "Only Time Can Tell" – 6:424. "Septic Broiler" (prova) Ekrem İnözü "Ekrem İnözü (1950, İstanbul-*) Türk denizcisidir. 2005 yılında hayat arkadasi Ann"' ile birlikte tekneyle dünya turuna çıkan Ekrem İnözü, dünya turunu en hızlı tamamlayan Türk denizci olmuştur. Bir deniz subayının oğlu olan Ekrem İnözü, denizciliğe lise yıllarında babasının 5.5 metre motorlu Seagull isimli teknesi ile başladı. Galatasaray Lisesi’nden mezun olduktan sonra yükseköğrenim için Belçika’ya gitti. Belçika’da başarılı bir şirket kurarak Aytaç’ın üç ortağından birisi olan Ekrem İnözü, 1996’da hisselerini sattıktan sonra kendisini denizciliğe vermiştir. Dünya seyahatine kızının adını (Anouk) verdiği 17 metre boyundaki yelkenli ile çıkan İnözü, yolculuğa Bodrum’dan başladı. Nisan 2004’te başlayan dünya turu 30 ay sonra Bodrum Turgutreis’teki D Marin Marina’da son buldu. HalkapÄ±nar, Tire Halkapınar, İzmir ilinin Tire ilçesinde bulunan bir mahalledir. İzmir il merkezine 107, Tire ilçe merkezine 27 km uzaklıktadır. Frankfurt Otomobil Fuarı Frankfurt Otomobil Fuarı, International Motor Show veya Internationale Automobil-Ausstellung (IAA), dünyanın en büyük motor fuarı. Internationale Automobil-Ausstellung iki yılda bir Frankfurt, Almanya'da yapılır. IAA Alman Otomobil Endüstrisi Birliği (VDA) tarafından düzenlenir. 1989'dan sonra yoğun ilgiden dolayı fuar, binek otomobil ve kamyon/otobüs sergileri olarak ikiye ayrılmıştır: Tek sayılı yıllarda Hannover'da ticari araçlar, çift sayılı yıllarda Frankfurt'ta yolcu otomobilleri ve motosikletler için fuar düzenlenir. 2009 yılında toplam 100 dünya prömiyeri gösterilmiştir. Bunlardan 55 tanesi Alman üreticilerdendi. Trail of Life Decayed Trail Of Life Decayed, Dark Tranquillity'nin bu ad altında yayınladığı ilk albümdür. 800 kopyası basıldı.Bu demo 1992 yılında farklı bir çalışmayla bir EP olarak yeniden yayınlandı. Airbus A300 Airbus A300, kısa ve orta menzilli, geniş gövdeli yolcu ve nakliye uçağıdır. 1972 yılında yapımına başlanmış ve dünyanın çift motorlu ilk geniş gövdeli uçağıdır. Haziran 2007 itibarı ile üretimi bitmiştir. Şubat 2007 itibarıyla 561 A300 siparişi mevcuttur ve bunun 556'sı teslim edilmiştir. Deus Deus (Latince yazılış ve okunuş ) Latince "tanrı" veya "kutsal varlık". Latince kelimeler "deus" ve "dīvus", ayrıca Yunanca διFος = "kutsal", İndo-Avrupa dillerinde *"deiwos" = "kutsal", aynı Dyēus kökünden gelmektedir. Bu kök tanrıların kralı anlamındadır, Yunanca Ζευς (Zeus) ile aynıdır. Pirsultanlı, Düziçi Pirsultanlı Köyü, Osmaniye ilinin Düziçi ilçesinde bir köydür. Osmaniye iline bağlı Düziçi ilçesinin kuzeyinde bulunan bir köyüdür. Duranlar, Alikahyalar, Kaşobası, Hacılar, Kırahallı (Ayrıldı ve Güzelyurt oldu), Metliler, Höçüklerin Alika, Emirgaralar, Çöteler(Garagöl) köyün mahalleleridir. Köy 7 tepe üstüne kurulmuştur. İlçe merkezine uzaklığı 20 km.'dir. Mahallelerinin arasında uzaklık yaklaşık 5 km. olan köyün rakımı 220 metre ile 250 metre arasında değişmektedir. 1967 yılında köyde meydana depremde can kaybı yaşanmamasına karşın birçok ev onarılamaz şekilde hasar görmüş ve bazı evler yıkılmıştır. Ulaşımı Böcekli beldesi üzerinden yapılan Pirsultanlı'da telefon ve elektrik bulunmaktadır. Pirsultanlı'da sebze ve tahıl üretimi yapılmaktadır. Köyde 1 tane ilköğretim okulu bulunmaktadır. 450 hanenin bulunduğu köyde 3000 kişi yaşamaktadır. Köy geçimini genellikle hayvancılık ve tarımla sağlar. Son zamanlarda zeytin bahçeleri yaygınlaşmaya başlamıştır. Hayvan yetiştiriciliği de son dönemde çok sayıda ahırda yapılmaktadır. Köyde koperatif kurulmuştur. köyü en iyi bilen yaşlıların başında emirgara abbas diye bilinen Mehmet Emir olmaktadır köy yeşillik bakımından zenginken hayvancılık ciddi derecede artış yaşamaktadır Alibozlu, Düziçi Alibozlu, Osmaniye ili'nin Düziçi ilçesinde bir köydür. Eskiden bu yana bugünkü adıyla anılan Alibozlu köyünün 1840'lı yıllarda kurulduğu sanılmaktadır. Köy ismini kurucusu olarak kabul bedilen Aliboz adında birinden almıştır İlçenin kuzeyinde 9 km. uzaklıkta olan köy, deniz seviyesinden 3700 m. yüksekliktedir. Ulaşımı traktör ve minibüs ile yapılır. İlçeye asfalt bir yol ile bağlıdır. 22 yıldır elektrik bulunan köyde her evde içme suyu bulunmaktadır. Sulama suyunun yeterli olduğu köyde 150 traktör bulunmaktadır. Daha çok tahıl ve yer fıstığı üretilir. Sulama suyu kooperatifinin bulunduğu köyde sulu tarım yöntemleri uygulanır. Zaman zamanda kente göçende görülebildiği Alibozlu'da 180 hanede 951 kişi yaşamaktadır. Okuma yazma oranı % 95'in üzerinde olduğu köyde ilki 1947'de açılmış olmak üzere 3 ilkokul bulunmaktadır. Köye bağlı; Hemenler mahallesi, Telliler mahallesi, Hartlap mahallesi, Demirciler mahallesi, Dereobaşı mahallesi bulunmaktadır. Türk kültür gelenek ve görenekleri yaşanmaktadır. Bayındırlı, Düziçi Bayındırlı Köyü, Osmaniye ili'nin Düziçi ilçesinde bir köydür. Bayındırlı Düziçi'ne 13 km. uzaklıkta ve Sabun Çayı civarında kurulmuştur. Bostanlar, Düziçi Bostanlar, Osmaniye ili'nin Düziçi ilçesinde bir köydür. Köy, ile 35, ilçeye 5 km mesafededir. Çamiçi, Düziçi Çamiçi, Osmaniye ilinin Düziçi ilçesine bağlı bir köydür. İlçeye 3 km uzaklıktadır. Çatak, Düziçi Çatak Köyü, Osmaniye ili'nin Düziçi ilçesinde bir köydür. Adını nereden aldığı kesin olarak bilinmeyen Çatak Köyü, Oğuz Aşiretinden Farsağından bu ismi aldığı sanılmaktadır. Yaklaşık 200 yıldan beri yerleşim yeri olan köye Kahramanmaraş'ın Yeşildere köyünden Davutoğullarında gelip yerleşmişlerdir. İlçenin 21 km. kuzeydoğusunda Düldül Dağı eteklerinde kuruludur. Deniz seviyesinde yüksekliği 400m. civarındadır. Köyde, 64 hanede 305 nüfus yaşamaktadır. Toprak bir yol ile ulaşım yapılan köyde telefon ve 1985 yılında bu yana elektrik kullanılmaktadır. İçme suyu pınarlardan sağlanır. Türkmen kültür gelenek ve görenekleri yaşanmaktadır. Çerçioğlu, Düziçi Çerçioğlu Köyü, Osmaniye ilinin Düziçi ilçesinde bir köydür. 1850-1890 tarihleri arasında Hacı Mahmut adında bir kişi tarafından kurulmuştur.Köy ilk zamanlar "Çerçi Yurdu" adıyla anılmış ve zamanla Çerçioğlu adına ulaşmıştır. XVII. Dönem ANAP Adana Milletvekili Ahmet Remzi ÇERÇİ bu köydendir. Düziçi'nin batısında ve ilçeye 18 km. olan köyün ilçeye bağlantısı asfalt yolla sağlanır. Çitli, Düziçi Çitli Köyü, Osmaniye ili'nin Düziçi ilçesinde bir köydür. Düziçi ilçesinin kuzeydoğusunda yer alır ve ilçeye 10 km. , Osmaniye iline ise 40 km. uzaklıkta bulunur. Köy Düldül Dağı'nın eteklerinde yer almıştır. Köye bağlı yayla konumunda Karesi adında mahallesi vardır. Çotlu, Düziçi Çotlu Köyü, Osmaniye ili'nin Düziçi ilçesinde bir köydür. Düziçi ilçesinin kuzeyinde ve ilçeye 13 km. uzaklıkta olan köy Haruniye Kaplıcaları'na giden yol kenarındadır. Osmaniye iline ise 43 km. uzaklıktadır. Düldül Dağı eteklerinde kurulmuş olan köyde ekilebilen arazi oranı azdır. Arazisinin engebeli olması nedeniyle ekilebilen alan dar ormanlık alanlar ise geniş yer tutar. Köyde hayvancılık alanı bulunmaktadır. Köye bağlı; Orta mahalle, Natırmusalar Mahallesi, Tıraşlar Mahallesi, Kılıçlar mahallesi, Arıklar Mahallesi, Kızılali Mahallesi, Zazalar Mahallesi, Alan Mahallesi ve Kırkgöz Mahallesi bulunmaktadır. Elbeyli, DÃ¼ziÃ§i Elbeyli, Osmaniye ili'nin Düziçi ilçesinde bir köydür. İlçeye 13 km. uzaklıkta olan Elbeyli Düldül Dağı'nın batı eteğinde yer almaktadır. Farsak, Düziçi Farsak Köyü, Osmaniye ili'nin Düziçi ilçesinde bir köydür. İlk yerleşik hayata yaklaşık 60 yıl önce şimdi bulundukları yerde geçmeye başlayan Farsaklılar, Oğuzların Varsak (Tarsus Türkmenleri) soyundandırlar. Köyün isminin de kaynağı aynıdır. 1950'li yıllara kadar şu an köyün kuzeyinde bulunan Kışla denen yerde yaşayan Farsaklar ilk olarak 1952 yılında köyün şu an bulunduğu yere yerleşmişler ve zamanla Kışlayı terketmişlerdir. O zamanlara kadar etkin olan Konar-Göçerlik (Yörüklük) kademeli olarak terkedilmiş ve yerleşik hayata geçilmiştir. Ayrıca 17. yüzyılda (1606-1679) yaşamış olan ünlü Halk Ozanı Karacaoğlan da bu köylüdür. İlçeye 10 km uzaklıkta ve ilçenin kuzeybatısında yer alır. Yolu asfalttır. Elektriği ve suyu olan köyde sulama suyu yetersizdir. Köyün güneyinden itibaren batı ve kuzeybatısından Düziçi'nin en büyük akarsuyu olan Sabun Çayı akmaktadır. Leziz balıkları bulunan Sabun Çayı, yazları piknik mekanı olarak çok fazla rağbet görmekte olan bir yer iken Düziçi Belediyesi tarafından çaya dökülen atık su ekosisteme zarar vermektedir. Buğday, arpa, yer fıstığı, pamuk, mısır gibi ürünlerin yetiştiği Akdere'de 15'den fazla traktör bulunmaktadır. Hala yaylaya çıkan ailelerin bulunduğu köyde hayvancılık etkin bir ekonomik faaliyet olmaya devam etmektedir. Köyün nüfusu 400 kadardır. Son yıllarda kente göç görülmektedir. Yoğun göç sebebi ile köy nüfusu giderek azalmaktadır. Okuma-Yazma oranı %100 civarındadır. Daha çok betonarme evlere rastlanılan köyde zaman zaman eski eserler bulunmaktadır. Köyün adı Akdere Farsak olarak anılır. Köye bağlı mahalle bulunmamaktadır. Gökçayır, Düziçi Gökçayır, Osmaniye ili'nin Düziçi ilçesinde bir köydür. Merkeze 7 km. uzaklıkta olan Gökçayır Düldül Dağı, Sabun Çayı ve Ilıca Karayolu ile çevrilmiştir. Yüksekliği deniz seviyesinden 530 m.'dir. Gümüş, Düziçi Gümüş Köyü, Osmaniye ili'nin Düziçi ilçesinde bir köydür. Osmaniye iline 45, Düziçi ilçesine 15 km uzaklıkta olan Gümüş Köyü, ilçenin Batısında yer almaktadır. Güzelyurt, Düziçi Güzelyurt köyü, Osmaniye ili'nin Düziçi ilçesinde bir köydür. Köyün ile olan uzaklığı yaklaşık 55, ile uzaklığı 25 km'dir. Karagedik, Düziçi Karagedik, Osmaniye ilinin Düziçi ilçesinde bir köydür. İlçeye 18 km uzaklıktadır. Karaguz, Düziçi Karaguz Köyü, Osmaniye ili'nin Düziçi ilçesinde bir köydür. Köyün isminin nereden alındığı bilinmeyen Karaguz avcılığa olanak sağlayan bir arazi yapısı vardır. Köye ilk gelip yerleşenler 'atçılar' olmuştur. Buraya ilk yerleşenler Andırın ilçesinden gelmişlerdir. Karaguz köyü; ilçe merkezinin kuzeyinde Düldür Dağının batı eteklerinde Ceyhan Nehri'nin güneyinde dağlık bölgede kurulmuştur. Bu durum sulu tarımı olanaksız kılar. Ne var ki, bazı havuzlar yapılarak küçük çapta gelişim sağlanmıştır. 15 adet traktörü bulunan köyde daha önce 'köy kalkınma ve orman Kooperatifi' kurulmuş Ancak borçlarını ödeyemeyince kapatılmıştır. Köyde hayvancılık yapılmasına karşın köy ekonomisinde etkin bir yeri yoktur. Diğer yandan Istar denilen ilkel tezgâhta çul, çuval, savan, örme gibi dokumalar yapılmaktadır. Köyün ekonomik olarak kendi kendine yetememesi mevsimlik göçünü zorunlu kılmaktadır. Köyün nüfusu 438 olup, hane sayısı 90'dır. Köy yerleşim yeri merkez köyden ibaret olup, bağlı mahallesi bulunmamaktadır. Türk kültür gelenek ve görenekleri yaşanmaktadır. Geleneklerine sahiptirler. Alman Dışavurumculuğu Alman Dışavurumculuğu, I. Dünya Savaşı sonrası Almanya'da ortaya çıkan bir sinema akımıdır. Savaş sonrası Almanya Sineması ekonomik zorluklar yüzünden Hollywood'un gösterişli ve pahalı yapımlarıyla yarışmaları çok zordu. UFA stüdyosunun sinemacıları sembolizm ve mizansenin olanaklarını kullanarak kendi özgün stillerini yarattılar. İlk dışavurumcu filmler, "Golem" (1915), "Dr. Caligari'nin Muayenehanesi" (1920), "Nosferatu, Bir Dehşet Senfonisi" (1922), "Fantom" (1922)'dur. Bu filmler gerçek-dışı ve çoğunlukla absürt dekorlarıyla, çarpıtılmış perspektifleriyle, ışığın ve gölgelerin abartılı kullanımıyla akıma uygun biçimsel özellikler taşıyordu. Dışavurumculuğun aşırı gerçek dışılığı kısa ömürlüydü. Birkaç yıl içinde gelip geçti ancak temaları ve dekorun, ışığın ve gölgenin anlam yaratmak amacıyla abartılı kullanımı 1920 ve 1930'ların daha sonraki filmlerinde sıkça kullanıldı. Bu karanlık ve karamsar akım, Almanya'da Nazilerin iktidara gelmesi ve birçok Alman sinemacının Hollywood'a göç etmesiyle Amerika'ya taşındı. Özellikle iki tür, dışavurumculuk akımından bariz biçimde etkilenmiştir: Korku sineması ve film noir. Oluklu, Düziçi Oluklu, Osmaniye ili'nin Düziçi ilçesinde bir köydür. Kavalalı çunur ve Oluklu Çunur diye anılan köyün ismi içme suyu olarak kullanılan pınardan gelmektedir. İlçeye 17 km olan köyün yolu asfalttır. Telefonu ve 1978'den bu yana elektriği bulunan köyün sınırları içinde Ceyhan Nehri geçmektedir. Ayrıca Aslantaş barajına sınırı vardır. Denizden yüksekliği 300 ila 400 metre arasında değişen köyün sulama suyu fazla değildir.Genellikle tahıl,susam,pamuk ve yer fıstığı yetiştirilmektedir.Son yıllarda zeytincilik gelişmiş olup alternatif tarım yapılmaktadır.Eski yöntemler yer yer devam eder. Hayvancılık yapılan köyde koyun ve inek besiciliğinin yanı sıra keçi besiciliği de yapılmaktadır. Köyde kilim dokumacılığı yaygındır. Köyden kente göçün yaşandığı köyde ayrıca mevsimlik işçi göçü de olmaktadır. Okuma yazma oranı %98 civarındadır. Köyde sağlık ocağı yoktur sağlık sorunları Atalan Sağlık Ocağı'ndan çözülür. Köyde taş ve briketle yapılan evlerin yanı sıra çatısı çaplı betonarme evlere rastlanır. 70 hanesi olan köyde yaklaşık 500 kişi yaşamaktadır. Köye bağlı; Gökşenler ve Kazaklıbucak Mahalleleri bulunmaktadır. Selverler, Düziçi Selverler, Osmaniye ili'nin Düziçi ilçesinde bir köyüdür. 1969 yılına kadar Karagedik Köyü'nün mezrası olan Selverler köyü, bu tarihten sonra ayrı bir köy haline gelmiştir. Rivayete göre 19. yüzyıl ilk yarısında Gaziantep'in İslahiye ilçesinden kan davası nedeniyle kaçan asılları Türkmen olan Hüseyin ve Yusuf adlı iki kişi Osmaniye'nin Şekerdere köyünden iki kız kaçırarak buraya yerleşmişler. Bu kızlardan birinin adı Selver olduğu için köye Selverler denilmiştir. İlçenin güneybatısında bulunan ve ilçeye 17 km. uzaklıkta olan Selverler, deniz seviyesinden 225 metre yüksekliktedir. Ulaşımı mevcut olan köyün yolu asfalttır. 1974 yılından beri elektriği olan köyün tamamında telefon mevcuttur. İçme suyu sıkıntısı yoktur Köyde arazinin yarıya yakını sulu tarım yapılmaktadır ve diğer yarısı kıraç ekim yapılmaktadır. Genellikle de tahıllar, yer fıstığı karpuz,buyday ve birçok toprak mahsulleri yetişmektedir . Köyde büyük çoğunluğunda traktör mevcuttur. Köyde ilk okul mevcuttur diğer sınıflar taşımalı sistemle Ellek beldesinde eğitimini yapmaktadırlar. Okur yazar oranı %97 dir. Köyde cami ve imam bulunmaktadır İlçenin güneybatısında bulunan ve ilçeye 17 km. uzaklıkta olan Selverler, deniz seviyesinden 225 metre yüksekliktedir. Ulaşımı mevcut olan köyün yolu asfalttır. 1974 yılından beri elektriği olan köyün tamamında telefon mevcuttur. İçme suyu sıkıntısı yoktur Köyde arazinin yarıya yakını sulu tarım yapılmaktadır ve diğer yarısı kıraç ekim yapılmaktadır. Genellikle de tahıllar, yer fıstığı karpuz,buyday ve birçok toprak mahsulleri yetişmektedir . Köyde büyük çoğunluğunda traktör mevcuttur. Köyde ilk okul mevcuttur diğer sınıflar taşımalı sistemle Ellek beldesinde eğitimini yapmaktadırlar. Okur yazar oranı %97 dir. Köyde cami ve imam bulunmaktadır Yazlamazlı, Düziçi Yazlamazlı, Osmaniye ili'nin Düziçi ilçesinde bir köydür. Köyde yaşayanlar göçebe bir hayat sürdürdükleri için yaz aylarında, ilçenin doğu taraflarında bulunan "Toros Dağları"nın bir uzantısı olan "Amanos Dağları"ndaki "Dumanlı, Bekir Pınarı, Hoğdu, Zindağı" gibi bölgelerin gözde yaylarına doğru göç edip yazı buralarda geçirdikleri için bu adı almıştır. "Yazlamaz" yani "Yazlamayan" anlamına gelen bu kelime zamanla "Yazlamazlı" şeklinde telaffuz edilmeye başlanmıştır. Cumhuriyet döneminden beri köy statüsünü taşımaktadır. Osmaniye il merkezine 35 km, Düziçi ilçesine 9 km uzaklıktadır. Yenifarsak, Düziçi Yenifarsak, Osmaniye ilinin Düziçi ilçesine bağlı bir köydür. Köy geçmişte "Tespi" ve "Diğerfarsak" gibi farklı adlarla anılmıştır. Köye Kahramanmaraş'ın Yeşildere köyünden Davutoğulları gelip yerleşmişlerdir. İlçenin 27 km kuzeydoğusunda, Düldül Dağı eteklerinde kuruludur. Deniz seviyesinden yüksekliği 600 m civarındadır. Toprak bir yol ile ulaşım yapılan köyde telefon ve elektrik kullanılmaktadır. İçme suyu gereksinimi pınarlardan sağlanır. Türk kültürü, gelenek ve görenekleri yaşanmaktadır. Yeşilyurt, Düziçi Yeşilyurt, Osmaniye ili'nin Düziçi ilçesinde bir köydür. Osmaniye iline 55, Düziçi ilçesine 25 km uzaklıktadır. Lily Allen Lily Rose Beatrice Allen (d. 2 Mayıs 1985), BRIT Ödülleri adayı olan İngiliz bir şarkıcıdır. Aktör, komedyen, müzisyen Keith Allen ve film yapımcısı Alison Owen'ın kızı ve Game of Thrones isimli dizide Theon Greyjoy isimli karakteri canlandıran Alfie Allen'in kardeşidir. Smile adlı 45'liği, Temmuz 2006'da Britanya listelerinde 1 numara olmuştur. Lily Allen, Hammersmith, Londra, İngiltere'de doğdu. Birçok ev değiştiren ailesi sonunda Kuzey Londra'daki bu kasabaya yerleşmeye karar verirler. Babası Keith Allen, annesi ise Alison Owen'dır. Babası Fulham F.C. takımını tutardı ve Fulham F.C.'nin lakabı olan "The Lilywhites"dan esinlenerek kızının adını Lily koydu. Lily 3 yaşındayken, UB40 adlı grubun bir klibinde oynadı. Sarah adında bir ablası, Alfie adında bir erkek kardeşi (kendisi Lily Allen'ın Alfie adlı şarkısına konu olmuştu), Rebecca adında bir kız kardeşi var. Lily, Scoil Bhride adlı ilkokula giderken annesi ile birlikte Leixlip, County Kildare, İrlanda'da yaşadı. Lily küçükken çok terbiyeli sayılmazdı ve hep özel bakıma ihtiyaç duyuyordu. Bu yüzden Lily tam 13 tane okula gitti ve bazılarından kovuldu. Jo Whiley ile BBC Radyosunda yaptığı bir röportajda, "Eğitim bazı insanlar için güzeldir fakat benim için değildir." demiştir. İlk albümü Alright, Still 17 Temmuz 2006'da çıktı. Bu albümdeki Smile, LDN, Littlest Things, Shame for You ve Alfie adlı şarkılar listeye girmişti. It's Not Me, It's You adlı albümü 9 Şubat 2009'da piyasaya çıktı. Bu albümün çıkış 45'liği The Fear 26 Ocak'ta yayımlandı. 2011 yılında Sam Cooper ile evlendi.2011 yılında kızı Ethan Cooper'ı,2013'te kızı Marnie Rose Cooper'ı dünyaya getirmiştir. Atalan, Düziçi Atalan, Osmaniye ili'nin Düziçi ilçesinde bir beldedir. Daha önce Böcekli olan köyün adı 1981 yılında Atalan ismini almıştır. 1998 yılında Atalan Köyü'nde belediye kurulmuş ve belde olmuştur. İlçe merkezinin 10 km batısındadır. Böcekli, Düziçi Böcekli, Osmaniye İli'nin Düziçi İlçesi'deki bir beldedir. Köy ve çevre köylerden 6 yerleşim merkezi birleşerek merkezi Boyalı olmak üzere 1994 yılında belde olarak teşkilatlandırılmıştır. İlçe merkezine 12 km batısında bulunur. Beldeye bağlı; Boyalı Mahallesi, Celiller Mahallesi, Demirciler Mahallesi, Dümbürdek Mahallesi, Kürt Mahmutlar Mahallesi, Yeşilyurt Mahallesi ve muhtarlığı bulunmaktadır. İlçenin batısına düşen Böcekli, Sabun Çayı'na sınır olduğu için ekilebilir alanları sulu tarıma elverişlidir. Tarımsal faaliyete yer altı suları da kullanılır. Ekilebilir alanların çoğunluk olduğu 600 millik bir tepe bulunmaktadır. Diğer yerlerin düz olması köyde yer fıstığıbugday mısır karpuz gibi ürünlerin üretimine elveriş oluşturmuştur. Böcekli beldesinde 2007-2008 yılı itibarı ile çarşı içerisinde; 7 bakkal ve market, 2 petrol istasyonu, 1 pastane, 2 erkek kuaförü, 2 kahvehane, 2 değirmen, 2 demirci, 1 marangozhane, 2 oto lastik tamirhanesi, 1 oto elekrikçi, 1 kantar, 1 internet kafe bulunmaktadır. İlçeye 13 km uzaklıkta Böcekli'nin ulaşımı asfalt yoldan yapılmaktadır. Telefon ve elektriğin olduğu köyde her evin içme suyu bulunmaktadır. Birçok mahallesi bulunan Böcekli Beldesi'nde 5 ilkokul 1 ortaokul vardır. Beldenin her mahallesinde camii bulunmaktadır. Beldedeki sağlık ocağında 1 doktor, 2 hemşire ebe, 2 sağlık memuru, 7 sağlık işçisi görev yapmaktadır. Ellek, Düziçi Ellek, Osmaniye ilinin Düziçi ilçesine bağlı bir beldedir. Belde, 1968 yılında Ellek ve Peçenek köylerinin birleşmesiyle kurulmuştur. Kasabanın ile uzaklığı 26 km, ilçeye uzaklığı 11 km uzaklıktadır. Yarbaşı, Düziçi Yarbaşı, Osmaniye ili'nin Düziçi ilçesinde bir beldedir. Yarbaşı Beldesi İlçeye bağlı Yarbaşı, Karacaören ve Karaçarlı köylerinin birleşmesi sonucu 1999 yılında belde olarak düzenlenmiştir. İlçe merkezine 5 km. mesafede olup, Düziçi-Osmaniye karayolu üzerindedir. Otoyolun geçtiği kasabanın tren ile ulaşımı sağlaması Tarım Kredi Kooperatifi de bulunan beldede sulu tarım yapılmakta, arazileri Kalecik Sulama Barajı'ndan ilçeye tesis edilen sulama kanalları ile sulanmaktadır. Belediye hizmet binası tamamlanmış, çocuk parkı düzenlemesi devam etmektedir. Sağlık Ocağı ve İlköğretim okulu bulunan beldede ortaöğretim öğrencileri ilçe merkezine eğitim için gelmektedir. 820 hane ve 6300 nüfusa sahip olan Yarbaşı Beldesi'nin 1. ve 2. dönem Belediye Başkanlığı görevine Ökkeş Yücel seçilmiş ve şu an Mustafa Önal yürütmektedir. Beldeye Bağlı; Karaçarlı Mahallesi, Karacaören Mahallesi ve Yarbaşı Merkez Mahallesi ve muhtarlığı bulunmaktadır. Stade de Reims Stade de Reims-Champagne, Fransız futbol kulübü, Reims şehrinin takımıdır. Ligue 1'de mücadele etmektedir. 1955-56 ve 1958-59 sezonlarında UEFA Şampiyon Kulüpler Kupası'nda iki kez final oynamış, iki seferde de Real Madrid'i geçememiştir. 2011-12 sezonunda Ligue 2'yi Bastia'nın ardından ikinci bitirdi ve Ligue 1'e yükseldi. Boğazkesen (anlam ayrımı) Boğazkesen aşağıdaki anlamlara gelebilir: Magnum (dizi) Magnum, başrolünde Tom Selleck'in oynadığı, 1980-1988 yılları arasında yayınlanan Amerikan dizisi. Tom Selleck'in rolü, Thomas Magnum III'tür. Ayrıca, John Hillerman ve Roger E. Mosley de Rol almıştır. Türkiye'de 1980'lerde TRT 2'de yayınlanmıştır. Daha sonra 90'lı yıllarda Star'da Salı günleri haber önünde ekrana gelmiştir. Dizide Magnum Pİ. Kırmızı bir Ferrari kullanmaktadır. Dizi Kanun Namına, Kara Şimşek, Hava Kurdu, A Takımı ve MacGyver ile beraber "Seksenlerin Efsanevi Dizilerinden Birisi" olarak kabul edilmektedir. Dizide rol alan başlıca oyuncular Tom Selleck, John Hillerman, Roger E. Mosley, Robin Dearden ve Larry Manetti sayılabilir. Dizinin başlangıcındaki tanıtım kısmında Tom Selleck'in Ekrana doğru bakarak kaşlarını kaldırdığı bir sahne bulunmaktadır. Magnum Pİ. Dizisi 2015 yılında TVem Kanalında tekrar yayınlanmaya başlanmıştır. John Bardeen John Bardeen (d. 23 Mayıs 1908 ö. 30 Ocak 1991), Amerikalı fizikçi ve elektrik mühendisi. Transistörün mucitleri arasındadır. ABD'nin Wisconsin eyaletinin Madison şehrinde doğdu. Madison Central yüksek okulundan 1923'te mezun oldu. Wisconsin Üniversitesinde elektrik mühendisliği okudu. Matematik ve fizikle ilgili konular üzerine çalıştı. Elektrik mühendisliği bölümününü bitirince Chicago'daki Western Electric Company'de çalışmaya başladı. 1928'de bölümünden mezun oldu. 1938 yılında Minnesota Üniversitesinde ders vermeye başladı. 1943 yılında Manhattan Projesine katılması istendi, ancak kabul etmedi. 1956 yılında transistörü William Shockley ve Walter Houser Brattain ile birlikte icat edip yarı iletken üzerindeki çalışmaları sayesinde Nobel Fizik ödülü kazanmıştır. 1972 yılında Leon Neil Cooper ve John Robert Schrieffer ile birlikte BCS kuramını geliştirdi ve Nobel Fizik ödülünü 2. kez alarak bunu başaran ilk kişi oldu. 1991 yılında ABD'nin Boston şehrinde kalp krizinden öldü. Nobel Fizik Ödülünü almasını sağlayan bu kuram süperiletkenliğin önemli bir parçasıdır. Süperiletkendeki elektron çiftlerinden sistemin kuantum mekaniksel dalga fonksiyonuna kadar her şey bu kuramdaydı. Akım taşıyıcıları elektronların bağımsız değil çiftler halinde hareket etmesiydi. Bunun nedeni kristal titreşimi kuantumları alışverişi yani fonon alışverişiydi. Bu çiftlere "Cooper çifti" adı verildi. Fizikteki ender olaylardan birini başarmalarıyla sistemin kuantum mekaniksel dalga fonksiyonu yazıldı. İzotopetkisinin süperiletkende malzemelerin izotopları için farklı olması, kristal titreşimlerin payı olduğunu ispatlamak için önemli bir kanıttı ama izotoplar sadece kütleleri farklı atomlardı. Kütle titreşim frekansını belirleyen bir değişkendi. Elektronlar arası bir çekim gücü olabileceği gözlendi. Diğer fikir simetrisinin kendiliğinden bozulabileceğiydi. Simetrinin bozulma miktarı ise düzen parametresi ile gösteriliyordu. Derby County FC Derby County FC 5 Şubat 1884 tarihinde İngiltere'nin Derby kentinde kurulan futbol kulübü. İlk adı Derby County Cricket Club'tır. "Rams (Koçlar)" lakabı kulübe 1885'teki bir FA Cup maçındaki başarısından dolayı verilmiştir. İç saha maçlarını 33,597 kişilik Pride Park'ta oynar. The "Rams" olarak bilinen lakabının Türkçesi "koçlar"dır. Faik UyanÄ±k Faik Uyanık, Türk radyo ve televizyon gazetecisi, sunucu. Faik Uyanık, Gölcük Barbaros Hayrettin Lisesi'nin (GBHL) ardından, 1996'da İstanbul Üniversitesi İktisat Fakültesi'nin İngilizce İktisat bölümünden mezun oldu. Marmara Üniversitesi İletişim Fakültesi'nde Gazetecilik alanında yüksek lisans yaptı (1999). AB Komisyonu'nun Jean Monnet bursu ile gittiği Belçika'da ise Leuven Katolik Üniversitesi'nde de Avrupa Çalışmaları alanında yüksek lisans yaptı (2004). Doktorasını, Marmara Üniversitesi İletişim Fakültesi'nde Gazetecilik alanında tamamladı (2012). Faik Uyanık 1992 yılından itibaren BRT'de haber ve program sunucusu olarak görev aldı. 1993-1994 yıllarında TGRT haber merkezinde sunuculuk yaptı. 1994'ten itibaren ise Alem FM'de önce haber yapımcı ve sunuculuğu, ardından haber müdürlüğü yaptı. Bu dönemde ayrıca Akşam Gazetesi'nde haftada bir gün gezi yazıları yayımlandı. Ayrıca internet üzerine haber ve denemelerden oluşan yazıları "çok.net" başlıklı köşesinde yayımlandı. Kuruluşunun hemen ardından, Ocak 1997 tarihinde, NTV Haber Merkezi'nde sunuculuğa başladı. NTV'nin sabah programları "Güne Başlarken" ve "Günaydın Kafkaslar"'ın yanı sıra haber bültenleri ve bazı haber programlarda sunucu ve editör olarak görev aldı. 2007 Mayıs ayına kadar NTV Mag, NTV Radyo, NTVMSNBC, CNBC-e gibi birimlerde yazarlık, sunuculuk, editörlük yaptı. Ayrıca pek çok haber program ve belgeselin seslendirmesini yaptı. Bazı dergi ve internet sayfalarına haber ve yazılar hazırladı. Haziran 2007'den itibaren Londra'da BBC Türkçe Servisi'nde yapımcı ve sunucu olarak göreve başladı. 2010 yılı Ağustos ayına kadar çalıştığı BBC Türkçe'de hazırladığı ve Bulgaristan ile Romanya'nın AB içindeki ilk yıllarında ne kadar değiştiklerini ele alan, altı bölümlük Kulüpte Bir Yıl adlı programla 2008 Sedat Simavi Radyo Ödülü'nü kazandı. İngiltere, Türkiye ve Makedonya'da yaptığı röportajlardan oluşan ve 2010 yılında yayımlanan Sosyal Medya ve Siz adlı radyo dizisinde sosyal paylaşım ortamlarının hayatlarımıza etkisini ele aldı. In the Court of the Crimson King In the Court of the Crimson King, İngiliz progresif rock grubu King Crimson’ın ilk albümüdür. Çıktığında İngiltere listelerinde 3. sıraya kadar yükselmiştir. Albüm 1990’ların sonunda günün teknolojik gelişmelerinden yararlanılarak elden geçirilmiş ve 2004 yılında tekrar piyasaya sürülmüştür. Albüm progresif rockın milatlarından biri olarak kabul edilmektedir. Caz ve batı senfonik müziğinin ustaca harmanlanması sonucu ortaya çıkan kendine has bir sese sahiptir. Albümün kapağı 1946 - 1970 yılları arasında yaşayan bir bilgisayar programcısı ve sanatçı olan Barry Godber tarafından yapılan bir resimdir. Godber albümün çıkmasından kısa bir süre önce erken bir yaşta, (24) kalp krizi geçirerek hayata gözlerini yummuştur. Bu onun tek resmidir. Resim şu anda Robert Fripp’e aittir. Fripp bir röportajında resim ve Godber hakkında şöyle diyor: ""Barry Godber bir ressam değil bir bilgisayar programcısıydı. Bu onun tek resmiydi. Godber Peter Sinfield’in arkadaşıydı ve 24 yaşında kalp krizinden öldü. Bize resmi Peter getirdi ve grup olarak resmi çok sevdik. Resmin orijinalini E.G. Records’un ofisinden aldım çünkü orada resmi mahvetme pahasına yüksek ışık altında tutuyorlardı. Dış taraftaki surat “Şizoid adam”a ait; arkasında ise “Crimson King” var. Eğer gülen tarafını kapatırsanız gözler büyük bir üzüntüyü dışa vuruyor. Daha fazla ne söylenebilir ki? Kesinlikle müziği yansıtıyor."" Porsche 787 Porsche 787 1960 yılında Porsche tarafından üretilmiş, 1500 RS-K yarış otomobili tabanlı Formula 2 aracı. 1960 Formula 2 şampiyonası için inşa edildi. Type 787, Wolfgang von Trips ve Dan Gurney gibibaşarılı pilotlarca sürülerek resmi olmayan üreticiler kupasını kazandı. Aracın dört slindirli boksör motoru 8.000 devir/dakikada 190 beygir güç üretiyordu. 1961 Formula 1 sezonunda birkaç yarışta yarıştı. Sezonun büyük bölümündeyse yerini 718 modeline bıraktı. 5 Temmuz Ä°skenderunspor 5 Temmuz İskenderunspor, 1926 yılında Hatay ilinin İskenderun ilçesinde kurulmuş bir spor kulübü. 2019-20 sezonunda Bölgesel Amatör Ligde mücadele etmektedir. 1926 yılında Hatay Köy Hizmetlerispor adıyla kurulan kulüp, 2004 senesinde 3. Lige yükselme müsabakalarında, finalde Antalya Okulcular Belediyespor’u 1–0 yenerek 3. Lig'e yükselmiştir. 2005 yılında adı Antakyaspor olarak değiştirilmiştir. 2004-2008 yılları arası 4 sezon 3. Ligde mücadele eden takım 2007-08 sezonunda Türkiye 3. Ligi 1. Grup'tan amatör kümeye düştü ve kulübün adı Karayılan Belediyespor oldu. 2010-11 ve 2011-12 sezonlarında Hatay Süper Amatör Liginde Şampiyon olduysa da baraj maçlarını geçemeyerek Bölgesel Amatör Lige