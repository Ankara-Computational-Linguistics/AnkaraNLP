ile bir türlü barışmaz. Tess ise, kızının nişanlısını niye sevmediğini anlayamamaktadır. Düğün töreninin bir gece öncesinde gittikleri Çin Lokantası’nda iki şans kurabiyesinin yarattığı karışıklığın ardından mistik birtakım gelişmeler sonucunda her şey değişmeye başlar. Cuma sabahı uyandıklarında Tess ile Anna kendilerini birbirlerinin bedeni içinde bulurlar. Bundan sonrasında deyim yerindeyse “birbirlerinin ayakkabıları içinde yürümeyi” öğrenmek zorundadırlar. Bu olaydan kazanımları ise birbirlerinin bakış açısına saygı duymayı öğrenmek olacaktır. Ancak cumartesi günü Tess’in düğünün yapılacak olması nedeniyle kendi bedenlerine en hızlı biçimde geri dönebilmenin yolunu bulmak zorundadırlar. “Freaky Friday - Çılgın Cuma”nın çıkış noktasında birbirlerinin bedenine girerek çok farklı bir deneyim yaşayan anne-kızın öyküsü yer alır. Bu konu Walt Disney Pictures’ın aynı adı taşıyan 1976 yapımı filminde işlenmişti. Söz konusu filmde başrolleri Barbara Harris ile o sıralar henüz ergenlik çağında bir oyuncu olan Jodie Foster paylaşmıştı. Yeni “Freaky Friday”in senaryo yazarı Heather Hach, orijinal filmdeki fantastik düşünceyi aynen koruduğunu vurgulayarak nasıl bir çalışma yaptığını şu sözlerle anlatıyor:”Fiziksel komedi yaratmak için anne-kızın dönüşüm öyküsü harika bir arena işlevini gördü. Ancak günümüze uygun bazı yeni yaklaşımlar gerekliydi. Aslında modernize etmek için gerçek bir fırsat vardı. Günümüzde kadının rolü artık çok değişti. Senaryoyu yazarken orijinaline sadık kaldım ama en iyi komedi unsurlarının bile yenilenmeye ihtiyacı vardır. Elimizdeki orijinal film, biraz daha derinlere dalarak günümüz gençlerini keşfetmek için büyük fırsatlar sunuyordu.” Yapımcı Andrew Gunn ise yeni filmde yapılan güncelleme çalışmasının günümüzü tam anlamıyla yansıttığına dikkat çekerek bu konuda şu açıklamayı yapıyor:”Her iki taraf için de son derece komplike bir dünya var. İnsanlar büyüyüp de olgunlaşıncaya kadar anne-babalarının onlar için yaptıklarını anlayamazlar. Bu gerçeği tüm yönleriyle göstermeyi istedik. Ayrıca günümüz gençlerinin bundan 10 yıl öncesine göre çok farklı olduğunu düşünüyorum. Günümüz gençlerinin bu farklı durumunu, filmdeki anneyi kızıyla yaşayan dul anne yaparak keşfetmeyi denedik. Bu noktada şu soruyu sorduk: ’15 yaşındaki bir genç kızın başına gelebilecek en kötü şey nedir?’ Bu sorunun yanıtı, ‘annesinin tekrar evlenmeye kalkışması’ şeklinde ortaya çıktı.” “Freaky Friday” projesinin gerçekleştirilmesinde anne ile kızını oynayacak doğru oyuncuların bulunması hayati önem taşıyordu. Dr. Tess Coleman rolü için film yapımcılarının tercihi Jamie Lee Curtis’ten yana oldu. Filmin gerçekçilik temelinin olması konusunda yönetmen Mark Waters ile aynı fikirde olduğunu belirten Jamie Lee Curtis, bu konudaki düşüncesini şu sözlerle anlatıyor:”Bu film için sabun köpüğü komedisi diyebiliriz. Bununla beraber anne ile kız arasında gerçek sürtüşmeler de var. Annesinin yeniden evlenmeye kalkışması üzerine kızın mutsuz olması; annenin, kızının sevdiği müzikten hoşlanmaması gibi unsurlar da filmin gerçek malzemesini oluşturur. Aslında anneyle kız arasında çok büyük sorunlar yok. Sadece birbirlerini anlayamıyorlar, hepsi bu... Filmde verilen mesaj ise, bir an için de olsa karşınızdakini anlamaya çalışmanız ve bu sayede hayatta neler kaçırdığınızın farkına varmanız üzerine kurulmuş. Komedi olgusunun tam ortasında gelişen insanların birbirini anlayabilmesi olgusuna dayalı çok güzel bir mesaj var.” “Freaky Friday”in olmazsa olmaz unsurlarından birisi de müzikti. Filmin oyuncularının müzikal performans sergilemesinin yanı sıra öyküyü sürüklemesi bakımından da önemliydi. Filmin yapımında karşılaşılan zorluklardan birisi de, otantik ve inandırıcı bir alternatif rock grubu yaratmak oldu. Film için doğru şarkılar seçme ve üç genç kızı bir rock grubunun üyelerine dönüştürme görevini müzik süpervizörü Lisa Brown üstlendi. Müzik unsurunun filmde başlıbaşına bir karakter olduğuna inanan Lisa Brown, üç kızın kurduğu “Pink Slip” adlı rock grubunun seslendireceği iki özgün şarkı için farklı bir yöntem izledi. Ülke çapındaki bestecilere bir çağrı yaparak iki haftalık süre içinde öyküye uygun düşecek iki şarkı hazırlamalarını rica etti. Talep üzerine gönderilen 64 orijinal şarkı arasında seçim yapan yapımcılar bunlardan sekiz tanesini beğendiler. Çoklu sayılı özetleme tabloları Çoklu sayılı özetleme tablosu betimsel istatistik alanında kullanılan genellikle aralıksal ölçekli veya oransal ölçekli tek değişirli sayısal verilerinin iki değişik tip özetleme araçlarıdır. Bu iki değişik özetleme araçları şunlardır: Beş sayılı özetleme tablosu bir betimsel istatistik veri özetleme araci olup bir örneklem veri serisinin alt ve üst uç noktalarından ve sıralanmış verilerini dört eşit parçaya bölen üç ölçüden oluşur; bu beş nokta şunlardır: Bu noktalar soyle bir tabloya konulabilir: Tablonun alternatif görünüşü şōyle de olabilir: Bu araç ve kullandığı beş özetleme noktası tek değişirli sayısal verilerinin genellikle aralıksal ölçekli veya oransal ölçekli olmalıdır. Bazı istatistikçiler sırasal ölçekli veriler için de uygun olacağını kabul etmektedir. Beş sayılı özetleme tablosu gözlemlerin dağılımı hakkında kapsamlı ama kısa bir özet sağlamaktadır. Beş tane özetleme sayısını vermekle tek bir özetleme ölçüsünü seçmenin zorluklarından kaçınılmış olmaktadır. Medyan verilmesi ile merkezsel konum niteliği özetlenmekte; minimum ve maksimum verilmekle açıklık değeri ve dörttebirlikler verilmekle çeyrekler açıklığı açıkça görülüp çokluluk dağılımının istatistiksel yayılma ve sapma niteliği ortaya çıkartılmaktadır. Bu grafiksel alet yalnız aralıklı ve orantılı ölçekli miktarsal veriler için değil de sırasal ölçekli veriler için de rahatlıkla kullanılabilmektedir. Birkaç değişik veri dağılımının karşılaştırılması ya birkaç beş-sayılı özetleme tablosunun veya bunlarda kullanılan grafiksel birkaç kutu grafiği'ni birlikte vererek kolayca yapılabilme imkânı ortaya çıkmaktadır. Örnek veri güneş sistemi içindeki gezegenleri büyük küçük uydu sayısını vermektedir: Önce bu gözlem verilerini artan bir sıralamaya tabi tutarız: Elde 8 tane veri bulunmaktadır ve medyan ve dörttebirlikler şöyle bulunur: Böylece beş-sayılı-özetleme tablosu şöyle verilebilir: İyi bilinen istatistik yazılımlarından başta gelenlerden olan "R programlama dili" ile beş-sayılı-özetleme tablosu kurmak için codice_1 fonksiyonu kullanılır: Görüldüğü gibi codice_2 komutası kullanarak sonuç alınırken beş-sayılı-özetleme için gerekmeyen aritmetik ortalama değeri de verilmektedir. Bir normal dağılımlı model için uygun parametrelerden oluşan ve bu nedenle parametrik istatistik yaklaşımı olarak kabul edilen bu tür "yedi sayılı özetleme tablosu"nda şu sayısal değerler bulunmaktadır: Bu tablodaki ortadaki üç özetleme ölçüsü – alt dörttebirlik, medyan ve üst dörttebirlik – "beş-sayılı-özetleme" için standart istatistiklerdir ve kutu grafiği içinde de kullanılırlar. İngiliz istatistikçisi Arthur Bowley parametrik olmayan istatistik olarak maksimum ve minimum, medyan, dörttebirlikler ve iki uç ondabirliklerden oluşan bir "yedi-sayılı özetleme" önermiştir.. Bu yedi özetleme ölçüsü şunlardır: 1978 Eurovision Şarkı Yarışması'nda Türkiye 1978 Eurovision Şarkı Yarışması, Türkiye'nin katıldığı ikinci yarışmadır. Ülkeyi, sözünü Hulki Aktunç, müziğini Dağhan Baydur'un yaptığı, Nilüfer & Dağhan Baydur & Olcayto Ahmet Tuğsuz ve Zeynep Tuğsuz'dan oluşan Grup Nazar'ın seslendiği Sevince temsil etmiştir. Yarışma sonunda 2 puanla 20 ülke arasında Finlandiya ile 18.liği paylaştı. 2 Eylül 1977 tarihli toplantıda TRT, 1978 Eurovision Şarkı Yarışması'na katılma kararı aldı. Bu yarışmaya 232 şarkı katıldı ve bu şarkı sayısı 12'ye indirildi. 18 Aralık 1977'de 5 kişilik Seçici Kurul, 12 şarkıyı 4'e indirdi. Bu turda elenen şarkılar; Aydın Tansel'in "Hiç Şansım Yok"u, Nükhet Duru'nun "Anılar"ı, Ali Rıza Binboğa'nın "Baharım Sensin"i, Cengiz Orçun'un "Barış"ı, Ayça Oktay'ın "Küçük Kız"ı, Rezzan'ın "Bu Gece"si, Cahit Oben & Aydın Arkun & Abdullah Bayrakçıoğlu & Arzu Özkaraman'ın "Dosta Mektup"u elendi. Ertan Anapa & Funda Anapa & İskender Doğan & Melike Demirağ & Kerem Yılmazer & Esmeray'ın "İnsanız Biz" şarkısı önce finale kalsa da "En gelişmiş, en akıllı, en zeki, en uygar hayvanız biz" sözlerinden dolayı TRT Yönetim Kurulu dışından finalden 4 oya karşı 6 oyla diskalifiye edildi. Daha sonra itirazlar yapıldı ve danıştay kararıyla şarkı finallere kaldı. 5 Şubat 1978'de Türkiye elemeleri TRT stüdyolarında gerçekleşti. Oylamanın birincisi Sevince şarkısı, ikincisi İnsanız Biz, üçüncüsü ise Dostluğa Davet şarkıları oldu. Oylamadan sonra jüri üyeleri arasında oylamanın meşru olmadığı konusunda tartışmalar yaşansa da sonuç değişmedi. Paris'te düzenlenen 1978 Eurovision Şarkı Yarışması'nda Türkiye, 20 ülke arasında 12. sırada sahneye çıktı. Orkestrayı Onno Tunç yönetti. Türkiye, yarışma sonunda 2 puan ile 20 ülke arasında 18. oldu. Asanga Asaṅga (Sanskrit: असङ्ग; Tibetan: ཐོགས་མེད།; Wylie: "Thogs med"; Romaji: "Mujaku") 4. yüzyılda yaşamış, Budist felsefesinde kardeşi Vasubandhu gibi Yogacara okulunun temsilcisidir. Bugün Peşaver olan Purusapura’da Kshatriya (Gautama Buddha’nın mensup olduğu askeri yönetici bir sınıf) Kast sistemine mensup bir ailenin oğlu olarak dünyaya gelmiştir. Başlangıçta Asanga, Mahisasaka ve Mulasarvastivada felsefesi üzerine ders verirken, sonradan Mahayana Budizm’ine dönmüştür. Meditasyon yaparak geçirdiği uzun yılların ardından, üstat Maitreyanatha’nın öğretisini sürdürmüş ve Yogacara’nın kurucusu olmuştur. Yogacara ile ilgili önemli eserleri vardır: Abhidharmasamuccaya, Yogacarabhumi, Uttaratantrasastra. Üç çağ (Budizm) Üç dönem taslağının kökeni Hint Budizm’ine dayanmaktadır. Ancak ilk olarak Çin Budizm’inde ve sonra da Doğu Asya Budizm’ine yayılmış; orada uygulanmaya başlanmıştır. Bu taslak, Budizm öğretilerinin üç aşamada çöküşünü; ayrıca özellikle sonraki öğreti geleneğinin gelişimindeki payını tasvir etmektedir. Üç dönem (sat. tre-kāla; tic. duş usum; hin. 三時, sānshí, W.-G. san-shih; jap. sanji), Çin Budizm’inde, bir Buda’nın (tarihi Buda Siddharta Gautama) dünya ile arasına koyduğu sınıra göre öğretilerin (Dharma) etkinlik tarihinin süregelen bölümlemelerine yönelik belirlenen bir taslaktır. Aynı zamanda bu taslak, Zhengxiangmo (chin. 正像末, zhèngxiàngmò, W.-G. cheng-hsiang-mo; jap. shōzōmatsu) adı altında dönemin tek ismiyle alaşımı olarak da bilinmektedir. Şu şekilde sınıflandırılmıştır; Öğretilerin kökeni Hindistan’dadır. Fakat orada sisteme özgü bir düzenleme yoktur. Aslında bu konuda, genel kavramlar adı altında Budizm Topluluğu’ndaki (sangha) çeşitli gelişmelere yönelik eleştirileri kavrayabilmek ve bunları Buda’nın koruma altında tutulan öğretilerinden vazgeçme olarak nitelendirebilmek için ilk dönemin kavramları kullanılmaktadır. İçinde bu konuların kavramsal olarak geçtiği ilk dönem yazıları Budizm’in uzun öğretilerinin toplandığı kitapta geçen ‘Samyuta Nikaya’ ve ‘Cakkavatti-sihanada Sauttanta’lardır. Budizm düşmanı Huna Kralı Mihirakula’nın (518-529) etkisi altında, 6. yüzyılda Narendrayasas’tan Çince’ye çevrilen ve sonraları Mahayanabhasamaya Sutrası’na entegre edilen Suryagarbha ve Candragarbha diye iki Sutra oluşturulmuştur. Bundan sonraki metinler Jnanayasas’tan (564-572) Çince’ye çevrilmiş (大乘同性經, Dàshéng tóngxìng jīng, W.-G. Ta-sheng t'ung-hsing ching; jap. Daijō dōshō kyō), Çin Japon Budizminde son dönem ideolojilerinin gelişmesi için köklü metinler oluşmuştur. 6. yüzyılda Çin’de sistemli düzene geçmek için öğretiler kaleme alınmıştır. İnsanlık tarihinin üç döneminin ilk olarak ayrılması Huisi (慧思, Huìsī; 515–577) tarafından gerçekleştirilmiştir. Onun için bu son döneme çoktan girilmişti. Kuzey bölgesindeki Zhou hanedanındaki (574–577) İmparator Wu döneminde büyük bir Budist linç takibi yaşanırken, kısa bir sonra bu konular Çin Budist Topluluğu’nda ayrı bir önem taşımaktaydı. Dharma’nın yozlaştığı dönemden çok onun zamanının kabul görmesi nedeniyle Xinxing (信行, xìnxíng; 540–594), içinde öğreti yeteneğine bağlı olarak farklı Budist doktrin parçalarının saptandığı ve bu dönemin tipik varlığı olarak öğreti yazma acizliğinin dikkat çektiği üç aşamalı öğreti geliştirdi. Japonya’da bu tasarı, Nara zamanından beri bilinmektedir. Fakat ilk olarak Ortaçağ Japonya’sının (Heian döneminden hemen sonra) siyasi ve sosyal açıdan karmakarışık olduğu dönemde Budizm okullarının dini eğitiminde geniş ölçüde yayılma görülmüştür. Yaklaşık olarak 1055 yılında Mappo’nun başlangıç tarihi tehlikesiz sayılmaktaydı. Bu dönemden hemen sonra Japon Budizm’inde, özellikle Kamakura zamanındaki (Amida ve Nichiren Budizm’i) yeni kitle hareketi için, farklı akımlara yönelik kuramsal açıdan ön şart niteliğindeydi. Örneğin; Zen Budizm’i ustası Dögen tarafından bu taslak reddedilmiştir. Her ne kadar (aralarında Jōkei, Eison, Ninshō, Jitsuhan, Kainyo, Kakushin, Kakujō, Shunjō und Donshō gibi isimler bulunan) temsilcileri sadece çöküş zamanındaki yeni okulların devrimcileri gibi teslim olmayıp, bunun yerine eski fikirlere geri dönüşü dile getirse de Mappo ideolojisi (末法思想, mappō shisō) Nara Budizm’inin eski okulları için oldukça önemli bir yer tutmaktaydı. Bu, Shaka saygınlığının yeniden doğuşuyla ve manastır kurallarının (Vinaya) yeniden düzenlenmesi için yapılan bir hareketle (özellikle Risshu tarafından seçilen) kendini göstermektedir. Amitabha Budizm, üç dönemde önemli rol oynamaktadır; çünkü son dönemde gerçek anlamda insanların hiçbir şekilde aydınlanmaya ulaşabileceği ümidi olmasaydı, Buda’nın doktrininde geçen acılarla dolu yaşam, başka bir umut verirdi. Amitabha Budizm’i için Buda Amitabha’nın (Sanskritçe Sukhavati) saf ülkesine gidilmesinin özünde bu ümit vardır. Çünkü insanlar geleneksel Budizm uygulamalarını da öğrenemeselerdi ya da yaşamasalardı, bunun için başka önlemlerin alınması gerekirdi. “Başkalarının gücü”nü, yani saf ülkesindeki bütün canlı varlıkları kavrayabilme yeteneği olan “Amitabha gücü”nü kabul etme ümidiyle Amitabha Budizm’inin özünde bu önlemler vardı. Rahula Rahula, Budizm'in kurucusu Siddhartha Gautama (Buda) ve eşi Yashodhara'nın tek oğludur. Rivayete göre; Rahula anne karnında altı yıl kalmıştır. Doğumunun gerçekleşmemesinin nedeni babası Siddhartha'nın amacına ulaşamamasıdır. Bu engel aşıldıktan sonra Rahula'nın doğumu gerçekleşmiştir. Rahula, daha yedi yaşındayken babasının tarikatına girdi. Babasının seyahatlerine bir rahip adayı olarak eşlik etti. 20 yaşında keşiş (Bhikkhu) unvanını aldı. Böylece Budist Topluluğu’na kabul edilmiş oldu. Yedi yaşında tarikata girmek ve 20 yaşında keşiş unvanını almak gibi, bugün hala uygulanan kurallar, Rahula’nın hayatından ileri gelmektedir. Örneğin; genç adaylar 20 yaşına gelmeden çıraklığa kabul edilebilmekte ya da bir rahip adayı olabilmekteler (çıraklığa kabul için “Samenara” denilen bir tören düzenlenir. Tören öncesinde adayın kafası tıraş edilir ve yıkanır.) Sunyata Sunyata (Śūnyatā) kavramı Mahayana Budizm’inin merkezi sayılan bir görüştür. Boşluk, gereksizlik, anlamsızlık anlamına gelmektedir. Boşluk kavramı, Budist öğretisindeki “Kendin Olmama” ifadesinden hareketle ortaya çıkmış bir kavramdır. Olguların varlığı, belirli etmenlere bağlı olduğundan bu öğreti diğer bir yandan olguların meydana gelişlerine de dikkat çekmektedir. “Boşluk”, mutlak varoluşun ve ben anlayışının olmadığını vurgular. Gerçek dünyanın var olmadığının nominal kavramı olan bir devamlılık söz konusu değildir. Mutlak varlık ve gerçeklik yoktur. Batı görüşünde fiziksel vakuum denilen kavram Budizm’deki „boşluk“ (Shunyata) kavramıyla benzer bir ifadedir. Olguların oluşumlarındaki anlamsızlığı belirtmektir. Mahayana Budizm’inin merkezini oluşturan amaç yok olma öğretisi (ucchedavada) ve Sonsuzluk ilkesine bağlı dünya görüşü aracılığıyla gerçek aklın doğasını ortaya çıkarmaktır. Sonunda ise „Orta Yol“ ile bilgeliğe ulaşmaktır. Gazze filosu saldırısı Gazze filosu saldırısı, Mavi Marmara katliamı veya Deniz Meltemi Harekâtı, İHH İnsani Yardım Vakfı ve Özgür Gazze Hareketi'nin organize ettiği ve Gazze'ye insani yardım taşıyan 6 gemiye; Akdeniz'de, İsrail'den 70-80 mil (130-150 kilometre) açıktaki uluslararası sularda 31 Mayıs 2010'da İsrail Savunma Kuvvetleri'nin yaptığı müdahale. Olay; gemilerde bulunan aktivistlerden bir kısmının öldürülmesi, bir kısmının yaralanması ve gemilerin yolcularıyla birlikte rehin alınması ile sonuçlanmıştır. İsrail savaş gemileri, uluslararası sularda seyretmekte olan yardım gemilerinden, rotalarını Aşdod'a çevirmesini istedi fakat yardım gemileri bu talebi reddetti. İsrailli kuvvetler bu cevaptan sonra gemilere denizden ve havadan komando çıkarttı. Altı gemiden beşi, büyük bir olay olmadan İsrail tarafından ele geçirildi. 10 yolcu Komorlar bandıralı ve 800 yolcusu bulunan MV "Mavi Marmara"'ya çıkan İsrailli komandolar tarafından öldürüldü. Saldırıda 10 İsrail Savunma Kuvvetleri komandosu ve yaklaşık 60 aktivist yaralandı. Türkiye, bu olay üzerine İsrail ilişkilerini sona erdirmiş ve ilişkilerin tekrar normalleşebilmesi için 3 şart koymuştur; İsrail'in yaşanan olay üzerine özür dilemesi, Saldırıda hayatını kaybedenlerin ailelerine tazminat ödenmesi ve İsrail'in Gazze ablukasını sona erdirmesi. İsrail, olaydan 3 yıl sonra Türkiye'den resmi özür dilemiş ve saldırıda hayatını kaybedenlerin ailelerine tazminat ödemeyi kabul etmiştir. Olaydan yaklaşık altı buçuk yıl sonra İsrail 20 Milyon Dolar tazminat ödemiştir. İnsan Hak Hürriyetleri İnsani Yardım Vakfı (İHH), İsrail'in Gazze'ye uyguladığı ambargoyu delmek ve Gazze halkının temel ihtiyaçlarını karşılamak amacıyla 2010 Mart ayında biri 3 bin tonluk yük gemisi, diğeri de 1000 kişilik yolcu gemisi satın almıştır. İHH İnsani Yardım Vakfı başkanı Fehmi Bülent Yıldırım, Mayıs ayında Gazze'ye doğru yola çıkacaklarını açıklamıştır. Filoda; gıda maddeleri, giyecekler ve diğer tekstil ürünlerinin yanı sıra ilaçları ultrason, sedyeler, hemodiyaliz, tomografi makinaları gibi pek çok tıbbi gereç bulunuyordu. Filoda ayrıca çimento, demir gibi ev yapımında kullanılacak inşaat malzemeleri ve bir takım teknik malzeme yer aldı. 32 farklı ülkeden 663 yolcu bulunan filoda Almanya, İsveç, Kuveyt parlamentosundan milletvekillerinin yanı sıra Holokost'tan sağ kurtulan kişilerden Hedy Epstein, Nobel Barış Ödülü sahibi Mairead Corrigan ve İsrail parlamentosu milletvekili Hanin Zuabi de bulunmaktadır. Filodaki 663 kişiden 380'i Türkiye, 38'i Yunanistan, 31'i Birleşik Krallık, 30'u Ürdün, 28'i Cezayir vatandaşıdır. TRT, Press TV, Al-Hiwar, TRT Haber, TRT Arapça, Anadolu Ajansı, TV 5, TV NET, Ülke TV, Kon TV, Doğan Haber Ajansı, Al-Jazeera English,Kuwait News Agency, Venezuela Telesur TV, Al-Jazeera Internet, Suara Hidayatullah, The Brunei Times, Al-Aqsa TV, Al-Jazeera Arapça, Al-Quds TV, Pakistan AJ-TV, Gulf News Agency, TV One, The Brunei Times, Al-Jazeera Indonesia, Cultures of Resistance Network, Sydney Morning Herald Journal, Islamic Magazine, Vakit, Yeni Şafak, Sabah, Star, Zaman, Taraf, Gerçek Hayat, Vuslat Dergisi, Radio 786, Özel FM gibi ulusal ve uluslararası önemli basın kuruluşu temsilcileri de bulunmaktaydı. 27 Mayıs 2010 günü yolcuların gümrükteki işlemlerinin tamamlanmasının ardından "Mavi Marmara" gemisi 560 kişi ile birlikte yola çıkmıştır. 28 Mayıs 2010'da İnsani Yardım kampanyası dahilinde Yunanistan'dan Gazze'ye doğru yola çıkan, fakat arızalanan "Challenger 2" isimli teknede yer alan 15 yolcu da "Mavi Marmara"'ya alınmıştır. 29 Mayıs saat 17.00'de Yunanistan'dan yola çıkan "Sfendoni" adlı gemi de Kıbrıs açıklarındaki buluşma noktasına ulaşmıştır. Kıbrıs'ın 30 mil güneyinde bekleyen yük gemileri "Gazze" ve "Defne"'nin de katılımıyla 6 gemiye ulaşan filo, 30 Mayıs 2010 TSİ 15.45'te Gazze'ye doğru yola çıkmıştır. 30 Mayıs saat 22.30'da İsrail'den MV "Mavi Marmara"'ya uyarı mesajları gelmeye başladı. İsrail'in mesajları "Mavi Marmara" kaptanı tarafından "açık denizden hareketle güneye doğru gidilmekte olduğu filoda yer alan insani yardım malzemelerinin Gazze'ye ulaştıralacağı" belirtilerek geri çevrildi. İsrail çağrılarını gece 02.00'ye kadar sürdürdü. Daha sonra İsrail tarafından gemiden dünya medyasına yayın yapan uydu frekansı ve uydu telefonlarının iletişimi kesildi. İsrail, yardım gemilerini yakın takibe aldı. Aktivistler, İsrail'in olası müdahalesine karşı can yeleklerini giydiler. Saat 03.00'e kadar İsrail'in takibi bu şekilde sürdü. TSİ 03.00'da İsrail donanması yardım konvoyunu Gazze'nin 130 km açıklarında hücumbot, zodiac botlar ve helikopterler ile çevreledi. 04.10'da "Defne Y" gemisi "Mavi Marmara"'yı "Bütün botlar ve gemiler üzerinize geliyorlar" diyerek uyardı. 4.30'da aktivistlerin büyük bir kısmı sabah namazının kılarken her birinde en az 10 asker bulunan hücumbotlar gemiye yanaştı. Komandolar ucu kancalı kalın demir çubuklarla gemiye tutunmaya başladı. Bu sırada gemiye doğru ateş açılmaya da başlandı. "Mavi Marmara"'da bulundan aktivistler, askeri helikopterden güverteye inmeye çalışan, otomatik silahlı ve tam teçhizatlı komandolara karşı gemide bulunan demir ve ahşap sopalar, sandalye, zincir gibi çeşitli malzemelerle karşı koydu. Aktivistler tarafından etkisiz hale getirilen bir komando üst güverteden alt güverteye atıldı. Aktivistler zodiac botlarla gemiye çıkartma yapmaya çalışan deniz komandolarına su sıkarak, sopalarla vurarak, tabak, işaret fişeği ve etraflarında bulunan çeşitli malzemeleri atarak engellemeye çalıştı. Toplamda üç İsrail askeri etkisiz hâle getirilerek ellerindeki silahlar denize atıldı. Yaralı İsrail komandoları tedavi için gemide bulunan doktorlara götürüldü. Ölü ve yaralı sayısının arttığı haberleri üzerine İHH İnsani Yardım Vakfı Başkanı Bülent Yıldırım telsizle, aktivistlere salonda oturmaları ve direniş göstermemeleri çağrısı yaptı. Yıldırım bu çağrının ardından üzerindeki beyaz gömleği çıkarak İsrail askerlerine ateşi kesme çağrısında bulundu. Yıldırım'ın çağrısını dikkate almayan askerler bir süre daha ateş etmeyi sürdürdü. Saldırıda 9 Türk ve 1 Türk asıllı Amerikan vatandaşı öldürüldü. Saadet Partisi Siirt İl Müfettişi İbrahim Bilgen (61); sağ omuz, sırt, sağ kalça ve sağ şakak olmak üzere 4 yerinden vuruldu. Aydınlık Yarınlar İçin Hak ve Özgürlükler Eğitim Kültür ve Yardımlaşma Derneği (AY-DER) Yönetim Kurulu Başkanı Ali Haydar Bengi (39), sol göğüs, karın, sağ kol, sağ bacak, iki kez sol el olmak üzere 6 kez vuruldu. İHH İnsani Yardım Vakfı internet sayfası sorumlusu, gazeteci Cevdet Kılıçlar (38) alnının ortasından 1 kez vuruldu. Türkiye Taekwondo Federasyonu Adana Bölgesi antrenörü ve millî hakem Çetin Topçuoğlu (53), kafasının arkası, sol yanı, karnının sağı olmak üzere 3 kez vuruldu. İHH İnsani Yardım Vakfı çalışanı Necdet Yıldırım (32), sağ omuz, sırtının solu olmak üzere 2 kez vuruldu. Kayseri Özel Hisarcıklıoğlu Fen Lisesi son sınıf öğrencisi Türk asıllı ABD vatandaşı Furkan Doğan (19) 45 cm'den daha kısa bir mesafeden yüzünden, kafasının arkasından, iki kez bacağından ve bir kez de sırtından olmak üzere toplam 5 kez vuruldu. Adıyaman Belediyesi görevlisi elektrikçi Fahri Yaldız (43), sol göğüs, sol bacak, iki kez sağ bacak olmak üzere 4 kez vuruldu. Tekstilci Cengiz Songür (47), boynunun ön tarafından 1 kez vuruldu. Anadolu Gençlik Derneği İskenderun Yönetim Kurulu üyesi Cengiz Akyüz (41), kafasının arkasından, yüzünün sağından, sırtından ve sol bacağından olmak üzere 4 kez vuruldu. Uğur Süleyman Söylemez (51) filo saldırısında başından aldığı bir kurşunla ağır yaralandı. 4 yıl komada kaldıktan sonra, 23 Mayıs 2014'te hayatını kaybetti. Saldırıda 23'ü ağır 54 kişi yaralandı. Mısır, Cumhurbaşkanı Hüsnü Mübarek’in talimatıyla Gazze Şeridi’nin güneyindeki Refah Sınır Kapısı’nı sınırlı olarak açmıştır. Tüm geçişlere açık olmayan bu karar bürokrasi ile yavaşlatılmakta ve açık gibi görünmesine rağmen geçişlerin çoğuna izin verilmemektir. İsrail ordusu soruşturma komisyonu, 9 Türk'ün ölümüne yol açan operasyonla ilgili soruşturmasını olaydan iki ay sonra açıklamıştır. Müdahalenin "kısmen başarısız" olarak değerlendirildiği raporda, müdahalenin hukuk kurallarına aykırı olmadığı savunulmasına karşın İsrail Ordusu'nun gemideki aktivistlerin direnme ihtimalini değerlendirmemesi ve harekatın B planından yoksun şekilde yapılmasının operasyonel bir hata olduğu belirtilmiştir. Raporda İsrail Askeri İstihbaratı'nın, İHH hakkında yeterli bilgi edinmemiş olması da açık bir dille eleştirilmiş, İsrail Ordusu'nun komandoları güverteye indirme kararının yanlışlığı istihbarat eksikliğine bağlanmıştır. Raporda İsrail askerleri ile ilgili bireysel değerlendirme yapılmamış olmasına karşın, baskının ardından gemideki aktivistlerden gelen kayıp, çalıntı başvurularının önemle değerlendirildiği ve 3 asker hakkında soruşturma açıldığı belirtilmiştir. Raporun yayımlanmasından 3 ay sonra İsrail Askeri Mahkemesi, Mavi Marmara'daki aktivistlere ait bir diz üstü bilgisayar, pusula ve fotoğraf lensi çalmaktan suçlu bulduğu bir askere 5 ay hapis ve 123 dolar para cezası vermiştir. BM İnsan Hakları Konseyi İsrail'in, Mavi Marmara gemisine yönelik baskınıyla ilgili raporunu yayınladı. Rapora göre İsrail ordusu, uluslararası hukuku ihlal etmiştir. Raporda, İsrail askerlerinin yardım filosuna verdiği askeri karşılık orantısız ve gaddarlık düzeyinde olduğu söylenmiştir. Mavi Marmara baskınının açıkça suç teşkil ettiğine dair kanıtların bulunduğu ifade edilmiş ve Türkiye'nin saldırı ile ilgili tezlerinin de haklı bulunduğu belirtilmiştir. Raporda, İsrail askerlerinin taammüden adam öldürmeye, insanlık dışı muameleye veya işkenceye, kasti acı çektirmeye ve sağlıkta ciddi hasara sebep olduğu ifade edilmiştir. Raporda, İsrail güçlerinin, yolculara filonun ele geçirilmesi sırasında ve İsrail'de gözaltında bulundukları sırada ve yolcuların sınır dışı edilmelerinden önce, Uluslararası İnsan Hakları Yasasının da dahil olduğu bir dizi yasayı ihlal ettiği bildiriliyor. Birleşmiş Milletler İnsan Hakları Yüksek Komisyonunun hazırladığı rapora göre 5 Türk vatandaşı ile Amerika Birleşik Devletleri vatandaşı Furkan Doğan İsrail Komandoları tarafından "infaz" yöntemiyle öldürüldü. Raporda, 19 yaşındaki Furkan Doğan'ın elindeki küçük kamera ile çekim yaparken 2 kere kafasından olmak üzere defalarca vurulduğu ifade edildi. Adli tıp raporundan yola çıkarak Furkan Doğan'ın güvertede bilinci açık ya da yarı bilinç kaybıyla bir zaman yattığını ve daha sonra yüzünden vurulduğu tespit edildi. Bu tespitler üzerine İnsani Yardım Vakfı temsilcileri, aktivistler ve Filoda bulunan bütün Türkleri temsil eden 3 avukattan oluşan bir heyet 14 Ekim 2010 tarihinde Lahey'de bulunan Uluslararası Ceza Mahkemesi'ne başvuruda bulundu. BM gemilerin taşıdığı yardım malzemesinin dağıtılması konusunda sorumluluğu üstlenebileceğini açıkladı. BM Güvenlik Konseyi, İnsan Hakları Konseyi ve Genel Sekreter Ban Ki-moon Mavi Marmara gemisine yönelik baskını kınadı ve olay ilgili bağımsız ve şeffaf, uluslararası standartlarda bir soruşturma açılması çağrısında bulundu. ABD Başkanı Barack Obama'nın Orta Doğu turu kapsamındaki İsrail ziyaretinin ardından 22 Mart 2013'te İsrail Başbakanı Binyamin Netanyahu, Recep Tayyip Erdoğan'ı telefonla arayarak Gazze filosu saldırısı sırasında meydana gelen can kayıpları nedeniyle resmi özür dilemiştir. Netanyahu, Türkiye'nin ilişkilerin normalleşmesi için şart koştuğu üzere saldırıda hayatını kaybedenlerin ailelerine tazminat ödemeyi de kabul etmiştir. Recep Tayyip Erdoğan, Türkiye Cumhuriyeti adına özrü kabul ettiğini bildirmiştir. Frankliniella occidentalis Frankliniella occidentalis, tripsler (Thysanoptera) takımından zararlı böcek türü Ergin erkekler 1 mm uzunluğundadır. Dişiler biraz daha uzun olup 1.4 mm dir. Duyargaları 7 segmentli olan "Thrips tabaci" türünden 8 segmentli olmasıyla ayrılırlar. Cinsin Türkiye'deki diğer türü olan "Frankliniella intonsa" 'dan ise "postocellar seta" nın üçüncü "ocellar seta" 'nın yarısından daha uzun ve 8. segmentin 7. segmentten iki kat uzun olmasıyla ayırt edilir. Polifaj bir türdür. Meyve ağaçları, süs bitkileri, tarla bitkileri, sebzeler ve yabancı ot türlerinde beslenir. Kuzey Amerika'nın yerlisi olan tür, Güney Amerika, Avrupa ve Avustralya'ya da taşınmıştır. Avrupa’da ilk kez 1983 yılında görülen bu zararlı birkaç yıl içinde bütün Avrupa’ya yayılarak en önemli zararlılar listesine girmiş ve seralarda, süs bitkilerinde, hıyarda ve diğer sebzelerde önemli ekonomik zararlara neden olmaya başlamıştır. Türkiye’de ilk kez 1993 yılında Antalya’da sebzelerde tespit edilmiş ve bir yıl gibi kısa bir süre sonra Çukurova’da pamuk çiçeklerinde diğer tür "Frankliniella intonsa " ile birlikte görülmüştür. İlk görüldüğü yıllarda polikültür tarım yapılan alanlarda, pamuk tarlalarında dikkati çeken "F. occidentalis" yaklaşık 3 yıl sonra bölgenin esas türü olan "F. intonsa"’nın yerini almıştır. İzmir’de seralarda yetiştirilen sebzelerde de bulunmuştur. Bu zararlının Nur Dağlarının doğusunda Antakya ve çevre ilçelerde pamukta ve sebzelerde zarar yaptığı tespit edilmiştir. Son olarak, 2007 yılında Güneydoğu Anadolu Bölgesi’nde tespit edilmiştir. Bursa Merinos FabrikasÄ± Sümerbank Merinos Yünlü Sanayi Dokuma Fabrikası, Türkiye’nin ilk sanayileşme atılımları çerçevesinde 1938’de Bursa'da hizmete girmiş tekstil fabrikasıdır. Önceleri sadece iplik üretirken 1944’te dokuma, 1946'da apre tesisleri ilave edilmiş; böylece Ortadoğu ve Balkanlar'ın en büyük entegre yünlü kumaş fabrikası olmuştur. Cumhuriyet tarihinin sembol işletmelerinden birisidir. 1960’larda Bursa şehrinin ekonomisine en önemli katkıyı sağlayan kurum haline gelen fabrika, 2004 yılında kapatıldı ve arazisi Bursa Büyükşehir Belediyesi’ne bedelsiz devredildi. Temeli 28 Kasım 1935 tarihinde dönemin başbakanı İsmet İnönü ve İktisat Vekili Celal Bayar tarafından atıldı. Fabrikanın yapımını ünlü girişimci Nuri Demirağ üstlendi. 2 yılda yapımı tamamlanan fabrikanın açılışı 2 Şubat 1938 tarihinde gerçekleşti. Açılışı, devrin cumhurbaşkanı Mustafa Kemal Atatürk yaptı. Fabrikaya Merinos adı, devrin cumhurbaşkanı Mustafa Kemal Atatürk tarafından verilmiştir. Atatürk, İktisat Vekili Celal Bayar'a Merinos ismine nasıl karar verdiğini şöyle açıklar “Güneş dili araştırmalarına göre, merinos öztürkçe bir kelimedir ve ince, uzunca yün anlamına gelir. İspanyaya giden İber Türkleriyle oraya intikal etmiş ve o Türklerle oraya giden koyunlar ve yünleri bu isimle anılmışlardır. Bu nedenle merinos bu fabrika için pek uygun bir isimdir.” Cumhurbaşkanı Atatürk, Sümerbank Genel Müdürü Nurullah Esat Sümer tarafından kendisine sunulan fabrikanın altın anahtarını aldıktan sonra, fabrika içerisinde incelemelerde bulunmuş ve ardından onur defterinin ilk sayfalarına duygularını şöyle yazmıştır: Fabrika, her türlü sosyal tesisi kaplayan geniş bir arazi üzerinde yer almaktadır. Bünyesinde bulunan futbol sahası sayesinde fabrika faaliyete geçer geçmez, Merinos Spor Kulübü kurulmuş ve ülkenin önemli spor kuruluşlarından birisi haline gelmiştir. Futbol ile başlayan spor faaliyetleri güreş, atletizm, bisiklet, kayak, tenis, yüzme, sutopu, voleybol, hentbol, basketbol gibi sporlarla devam etti; basketbol takımı 1987’de futbol takımı 1990’da Türkiye ligine yükseldi; fabrika bünyesindeki bayan sutopu takımı uzun yıllar Türkiye şampiyonalarında ilk üçe girdi Merinos, Bursa şehrinin soysal ve ekonomik yönden gelişmesine pek çok yönden öncülük etmiş; şehir halkının sosyal yaşamını değişik yönleriyle tanışmasına vesile olmuştu. Fabrikada yer alan iki adet salonda ücretsiz sinema, tiyatro, konser gibi etkinlikleri düzenlenmiş; Merinos düğün salonunda binlerce evlilik töreni gerçekleşmiş, işçi yemek salonunda ilk toplu sünnet uygulamaları yapılmış; çalışanların çocukları için Türkiye’nin ilk modern kreşlerinden birisi Merinos’ta hizmete girmiş; fabrika arsasında kurulan Merinos İlkokulu 50’li, 60’li, 70'li yıllarda Bursa’nın en önemli eğitim kurumlarından birisi olmuş;fabrikanın elektrik santrali şehrin elektrik ihtiyacının bir kısmını da karşılamıştı. Kurum 2004 yılında Özelleştirme İdaresi Başkanlığı tarafından özelleştirilmiş ve üretim durdurulmuş, kuruma ait çok değerli olan arazi ve üzerindeki taşınmazlar Bursa Büyükşehir Belediyesi'ne tahsis edilmiştir. Arazi ve taşınmazlar 31 Temmuz 2006 tarihinde çıkan faili meçhul yangınla kül olmuştur. Tarihi Merinos Fabrikası, “Merinos Yünlü Sanayi İşletmesi’nin toplam 314 bin 569 metrekarelik arazisi ve üzerinde bulunan taşınmazların eğitim, halka açık kültür, sanat, spor ve rekreasyon amaçlarında kullanılması için kamu yararı göz önüne alınarak", Özelleştirme Yüksek Kurulu tarafından Bursa Büyükşehir Belediyesine bedelsiz devredildikten sonra 2007 yılında bir kültür merkezine dönüştürüldü ve arazisine yeni bir kongre merkezi inşa edildi. Bu önemli iki yapının meydana getirdiği Atatürk Kongre ve Kültür Merkezi'ni içine alan Merinos Parkı, Bursa'nın önemli bir dinlenme alanı haline geldi. Berlin Muharebesi muharebe dÃ¼zeni Berlin Muharebesi sırasında Nazi Almanyası (Wehrmacht) ve SSCB (Kızıl Ordu)'nin muharebe düzenleri. 15 Nisan: Ordular Grubu "Weichsel" (Gotthard Heinrici; Mart 20 - 28 Nisan, Kurt von Tippelskirch; 28 Nisan - 29 Nisan) Ordular Grubu "Mitte" ("Merkez Ordular Grubu", Ferdinand SchÃ¶rner) 30 Nisan: Ordular Grubu "Weichsel" (Kurt Student; 29 Nisan - 8 MayÄ±s) Ordular Grubu "Mitte" ("Merkez Ordular Grubu", Ferdinand SchÃ¶rner) 2. Beyaz Rusya Cephesi (Konstantin KonstantinoviÃ§ Rokosovski) 1. Beyaz Rusya Cephesi (Georgi Konstantinoviç Jukov) 1. Ukrayna Cephesi (İvan Stepanoviç Konev) Muhtar Tucaltan Muhtar Tucaltan, (d. 11 Haziran 1918 - ö. 12 Ocak 2002), Bursa'nın Küçükbalıklı köyünde dünyaya gelmiştir. Millî formayı giymiş olan Muhtar Tucaltan, 14 Kasım 1951'de Türkiye-İsveç maçında galibiyet golünü atmıştır. Bursaspor Kulübü'nün kuruluşunda bulunmuş ve ilk teknık direktörlüğünü yapmış mili futbolcu ve teknik adamdır. Bursaspor da çeşitli dönemlerde 8 kez yeşil beyazlılarda teknik direktörlük yapmıştır. Cine Spor Cine Spor, 2000 yılında Erol Aksoy tarafından Cine5'e tematik kanal olarak kurulan bir spor kanalıydı. Cine5'in abone sayısını yedi yüz bine çıkartmasıyla başarlı olmuştur. Cine+Digital'in açılmasıyla şifreli yayına başlamıştır. 1992 Los Angeles olayları 1992 Los Angeles olayları, 29 Nisan 1992 tarihinde ABD’nin Los Angeles şehrinde siyahi Amerikan vatandaşı Rodney King’i darp etmekten suçlanan dört Los Angeles polisinin mahkemede suçsuz bulunarak salıverilmesi üzerine başlayan toplumsal olaylar. Los Angeles bölgesinde binlerce insan altı gün boyunca ayaklanarak kararı protesto etmiş ve toplumsal düzen altüst olmuştur. Benzer olaylar ABD genelinde ve Kanada’da küçük çaplı olarak yaşanmıştır. Olaylar sırasında yağmalama, saldırı, kundaklama ve cinayet olaylarına rastlanırken 53 kişi hayatını kaybetmiş, binlerce kişi yaralanmış ve 1 milyar doların üzerinde maddi hasar yaşanmıştır. 3 Mart 1991 günü Rodney King ve beraberindeki iki kişi Los Angeles’ın Lake View Terrace semtinde araçla ilerlemekteyken Kaliforniya otoyol polisi tarafından durdurulmak istenir. Araba polisin uyarısına uymayıp, kırmızı ışıkta da durmayınca yüksek süratli bir kovalamaca yaşanır. Meskun mahalde saatte 115 mili çıkan hızla yaşanan tehlikeli kovalamaca sona erince karı koca devriye polis memurları Tim ve Melane Singer arabadakileri gözaltına alır. Araçtaki Rodney King haricindeki iki kişi devriye aracına konurken olay yerine Los Angeles Polisinden beş memur gelir. İsimleri Stacey Koon, Laurence Powell, Timothy Wind, Theodore Briseno ve Rolando Solano olan bu polis memurları arabada son kalan şoför Rodney King’i kontrol altına almaya çalışırlar. Bu sırada King polis memurları tarafından darp edilir, copla dövülür ve kafası ayakla ezilir. Gözaltına alınma sırasında King almış olduğu uyuşturucunun etkisi altındadır. King darp sırasında sayısız kere ayağa kalkmaya çalışır ve polisin yerde kalmasına ve direnmeyi sona erdirmesine yönelik uyarılarına cevap vermez. Olay yakındaki bir apartman dairesinde oturan George Holliday isimli bir mahalle sakini tarafından kamerayla yaklaşık 10 dakika sürecek şekilde kayıt altına alınır. Daha önceden saldırı ve silahlı soygun suçlarından hüküm giymiş olan King olaydan sonra yaptığı açıklamada hapisten şartlı salıverildiğinden dolayı yeniden hapse düşmemek için polisten kaçtığını söyleyecektir. Polis memurları ise King’in olay sırasında uyuşturucunun etkisinde olduğunu iddia etmişlerdir. King’in polis tarafından şiddete maruz kalması ülke çapında basında geniş yankı bulur. Ayrıca hem Los Angeles hem de ülke çapında insan hakları dernekleri ve aktivistleri olaya dahil olur. Olaydan sonra yazılı basında çıkan haber sayısı ilgi çekicidir; Los Angeles Times’da 43, The New York Times’da 17, Chicago Tribune’de 11 makale çıkar. Ayrıca ABC News haber kanalında bir tanesi 60 dakikalık özel haber programı olmak üzere sekiz ayrı program yapılır. Los Angeles Bölge Savcılığı dört polis memuru hakkında darp ve orantısız güç kullanma suçundan dava açar. Davaya yoğun basın ilgisinden dolayı mahkeme Los Angeles eyaletinin yoğunluklu beyaz ve siyasi olarak muhafazakâr bir kenti olan Ventura eyaletindeki Simi Valley kentine alınır. Ancak mahkeme jürisi buradan değil yakınlardaki San Fernando bölgesinden oluşturulur. Buradaki nüfus yoğun olarak İspanyol asıllıdır. Jüri 10 beyaz, 1 İspanyol asıllı ve 1 Asyalıdan oluşur. Savcı Terry White ise siyahidir. 29 Nisan 1992 tarihinde jüri yedi gün süren karar aşamasından sonra darp suçundan dört polis memurunu suçsuz bulur, orantısız güç kullanımı suçundan dört polis memurundan üçünü suçsuz bulur, dördüncü polis memuru hakkında ortak bir karara ulaşamaz. Jüri üyeleri, delil olarak mahkemede gösterilen görüntülerin aksine polis memurlarının King’in zaptedilemediği ve kendilerine saldırdığı yolundaki ifadeleri yönünde polis memurlarının suçsuzluğuna karar verir. Kararın açıklanmasının ardından akşam saatlerinde başlayan eylemler iki gün boyunca yoğunlaşır. Sokağa çıkma yasağının ilan edilmesinin ardından devreye sokulan Ulusal Muhafızlar, ABD Silahlı Kuvvetleri ve Deniz Piyadelerinin müdahalesi sonucunda olaylar kontrol altına alınır. Olaylar sırasında 53 kişi hayatını kaybeder ve yaklaşık 2 bin kişi yaralanır. Maddi hasarın ise 1 milyar dolar seviyesinde olduğu hesaplanmıştır. 3600 kundaklama olayı sonucu 1100 bina hasar görmüş, itfaiyeye yaklaşık her dakikada bir yangın ihbarı yapılmıştır. Olaylar sırasında yoğun yağma olayları yaşanmış, spor ve müzik etkinlikleri ertelenmiş veya iptal edilmiştir. Yoğunluklu olarak Kore ve Asyalılara ait çok sayıda dükkân saldırıya uğramış, Koreliler yoğun olarak oturdukları mahallelerde silahlı milis oluşturmuş ve eylemcilere saldırmıştır. Olayların yoğunlaştığı Los Angeles’in South Central bölgesinde Afrikalı Amerikalılar ve Meksika(Latin) asıllılar yoğun olarak yaşamaktadır. Olaylar sırasında gözaltına alınanların yarısı ve öldürülenlerin üçte biri Meksika(Latin) asıllıdır. Olayların bir anda patlak vermesi Rodney King mahkemesinin sonucu üzerine olduysa da çok sayıda etken olayların oluşmasında etken olmuştur. Bu olaydan önce aynı bölgede yaşanan bir başka olay gerilimlerin tahlili için önemli bir örnektir. 16 Mart 1991 günü Kore asıllı ABD vatandaşı Bayan Soon Ja Du, dükkânında hırsızlık yaptığını sandığı 15 yaşındaki Latasha Harlins adlı Afrikalı Amerikalı genç kızı arkasından vurarak öldürür. Olay bölgedeki Koreli-Amerikalı ve Afrikalı-Amerikalı topluluklar arasındaki gerginliğin bir göstergesi olarak tanımlanmaktadır. Bununla ilgili Newsweek ve Time gibi yayınlarda çıkan değerlendirmelere göre siyahlar Kore asıllıları ABD toplumunun sırtından kazanmalarına rağmen siyahları işe almayarak topluma olan görevlerini yerine getirmemekle suçlamaktadır. Ayrıca iki topluluk arasında derin kültürel uçurumlar bulunmaktadır. Olayların ardındaki sebeplerden birisi olarak da bölgedeki yüksek işsizlik oranı ve yoksulluk gösterilmektedir. Los Angeles Times ve The New York Times gazetelerinde yayınlanan makalelerde olayların bu şiddetle patlak vermesinin ardında kötüleşen yaşam koşullarına vurgu yapılmıştır. İşsizliğin kent nüfusu üzerindeki yıkıcı etkisinin Rodney King olayı sırasında dışarı vurulduğu düşünülmektedir. Ayrıca sınırlı iş imkânlarının Kore asıllı ve Afrika asıllı Amerikan vatandaşları arasında gerilim sebebi olduğu da işlenmiştir. Olayların arkaplanına vurgu yapan ayrıntılı bir araştırma Kaliforniya Eyalet Yönetimi bünyesinde oluşturulan Özel Komite tarafından yayınlanmıştır. Uzun bir araştırmadan sonra yayınlanan raporda şehirdeki yoksulluk, ayrımcılık, eğitim seviyesindeki düşüklük ve iş imkânlarının kısıtlı olmasının yanı sıra yoğun olarak yaşanan polis baskısı ve belediye hizmetlerinin yetersizliğine vurgu yapılarak olayları tetikleyen etkenler sıralanmıştır. İnsan hakları savunucusu siyahi lider Jesse Jackson kamuoyuna yaptığı değerlendirmelerde King davasının ardından Afrika asıllı Amerikalılarda oluşan öfkeyi anlayışla karşılamış ve sorunların temeline işaret etmiştir. Şiddet eylemlerini eleştiren açıklamalarına rağmen Jackson yaşanan olayların asıl sebebi olarak ırkçılık, polis tarafından uygulanan şiddet ve ekonomik çaresizliği göstermiştir. Dönemin Demokrat Parti başkan adayı Bill Clinton yaptığı açıklamalarda olayların sebebi olarak şehirli nüfus için ekonomik imkânların ve sosyal kurumların çökmesini göstermiştir. ABD’deki öne çıkan iki büyük partinin de şehrin sorunlarına gereken önemi göstermediğini belirten Clinton sosyal devlet harcamalarının kesintiye uğratılmasını da eleştirecektir. King davasında ortaya çıkan memnuniyetsizliğin ise yapılan vandalizm için gerekçe olamayacağını belirten Clinton saldırganların ABD toplumunun değerlerini ve kültürlerini reddettiğini, kendilerini yalıttıklarını, aile, komşu ve kilise denetiminden bağımsız nesillerin yetiştirildiğini iddia edecektir. Dönemin ABD Başkanı George H. W. Bush ise olayları sadece adli vaka olarak değerlendirir. King davasında verilen kararın adil olmadığını teslim eden Bush, sistemin değiştirilmesi için şiddetin çözüm olmadığını, insan hayatının ayaklar altına alınmasının üzücü olduğunu belirtir. Olayların South Central bölgesinde patlak vermesinin hemen ardından yerel televizyon ekipleri olayları aktarmaya başlamış ve neredeyse tüm olaylar canlı olarak kaydedilmiştir. Çok sayıda helikopter basın yayın kuruluşları tarafından kullanılmıştır. Bu açıdan bakıldığında yapılan canlı yayınlar olayların arşivlenmesi ve incelenmesi için büyük bir olanak sunmaktadır. Basının konuyu yoğun olarak ele almasının benzer protesto eylemlerinin ülkenin farklı yerlerindeki eylemleri tetiklediği düşünülmektedir. Olayların bastırılmasının ardından polis memurlarının yeniden yargılanması yönünde büyük bir kamuoyu baskısı oluşur. Baskıya boyun eğen savcılık polis memurlarını yeniden yargılar. Yeniden yargılama sürecindeki karar öncesinde şehirde olağanüstü güvenlik önlemleri alınır. 17 Nisan 1993 tarihinde açıklanan karar sonucunda iki polis memuru (Laurence Powell ve Stacey Koon) suçlu bulunurken, diğer iki polis memuru (Theodore Briseno ve Timothy Wind) suçsuz bulunur. Basın, önceki olaylardaki katkısından dolayı eleştirilere maruz kaldığından ötürü kararı daha soğukkanlı olarak aktaracaktır. Olaya karışan dört polis memuru olayı izleyen kısa dönemde ya görevden ayrılmış ya da atılmıştır. Theodore Briseno mahkemede suçsuz bulunduktan sonra görevinden istifa etmiştir. Diğer suçsuz bulunan memur Timothy Wind, polis üst yönetimin değişmesi sonucu görevinden atılmıştır. Davada suçlanan polislerin lehine savunma yapan polis memuru Susan Clemmer Temmuz 2009’da Los Angeles Polis Merkezinde intihar etmiştir. Clemmer, verdiği ifadede King’in hastaneye götürülürken güldüğünü ve üniformasına kan tükürdüğünü belirtmiştir. Rodney King dava sonucunda olaylar yüzünden uğradığı kayıplar nedeniyle 3.8 milyon dolar tazminata hak kazanmıştır. Aldığı tazminatla bir plak şirketi kursa da başarılı olamaz. King, olaydan sonra ev içi şiddet, araba kazasına sebebiyet vermek gibi suçlardan 11 kez gözaltına alınmıştır. King ve ailesi Los Angeles’dan Kaliforniya Rialto’ya göç ederek yeni bir hayata başlamaya çalışsa da bir süre sonra mahallesine dönerek bir inşaat şirketi kurarak inşaat işlerine girmiştir. King olaylar hakkında konuşmamakta ve ilgi odağı olmak istememektedir. Los Angeles’daki Kore asıllı ABD vatandaşları olaya "Sa-I-Gu" demektedir. (4-29 anlamındadır ve olayların başladığı günü ifade etmektedir) Olaylar sonrasında Kore asıllı topluluk liderleri diğer topluluklarla temas imkânları yaratma girişiminde bulunarak diğer etnik gruplarla zedelenen ilişkileri tamir etmeye çalışmışlardır. Olaylar sonrasında çok sayıda alanda yaşananların etkisini görmek mümkündür. Ayrıca olayların 20. yılında ölenler için anma düzenlenmiştir. Trips Trips, saçak kanatlılar (Thysanoptera) denen böcek takımından eklembacaklıların ortak adıdır. Küçük ve ince yapılı olduklarından göze çarpmayan, tarıma zararlı ya da yararlı 5000 türden oluşan, kirpik ya da saçaklı kanatlarıyla tanınan böceklerdir. Sarımsı kahverengi, kırmızı ya da siyah renklidirler. Oldukça kuvvetli sklerotize olmalarına karşın, hareket yetenekleri yüksektir. Çoğu döllenmesiz çoğalır (partenogenez). Sarımsı-kahverenkli, siyah; ince-uzun; 0.5–10 mm boyunda; baş prognathous-hypognathous tipte ve kare şeklinde; bileşik gözler belirgin; 3 tane nokta göz ("ocelli") kanatlı olanlarda bulunur; duyargalar tespih biçimli ve 4-9 segmentli; ağız yapısı emici tipte ve asimetriktir: Dudaklar ("labrum" ve "labium") konik şekilli, kısa bir "rostrum" oluşturur; sol "mandibula" ve "maxilla" "stylet"lerini içerir; sağ mandibula embriyo döneminde yok olmuştur. "Prothorax" iri ve serbest; "meso-metathorax" kaynaşmış; bacaklar benzer yapılışta, koşucu-yürüyücü tipte; ayaklar ("tarsus") 1-2 segmentli veya segmentsiz; 1-2 tırnaklı; ucunda hemolenf basıncıyla şişebilen bir yapışma baloncuğu bulunur. En düz yüzeylere dahi etkin bir şekilde tutundukları bu baloncuklardan dolayı "kabarcık ayaklılar" ya da "keseli böcekler" adını da alırlar. Baloncuklar, birçok böcekte de olan, tırnaklar arasından "aerolium" denen tek yapılı oluşumdan başka bir şey değildir. Tubulifera alt takımında abdomen sonu dişilerde narin ve içeri çekilebilir durumdadır; ovipositor bulunmaz; Terebrentia alt takımında ise kuvvetli yapılışlı, testere benzeri bir ovipositor vardır. Erkeklerde dış eşey organları her iki alttakımda da iyi gelişmiştir. Kanatlı ya da kanatsız olabilirler. Kanatlar, dar ve uzun olup saçak ya da kirpik şeklinde kıllarla çevrilmiştir. Takım adı da (< Yun. "thysanos" saçak + "peteron" kanat) buradan kaynaklanır. Kanat saçakları uçma etkinliğini büyük ölçüde artırır. Kanatlar dinlenme esnasında abdomen üzerine düz olarak yatırılır ancak katlanamaz. Kanatlar, damarsız veya 1-2 damarlıdır. Başkalaşımları, yarı ("hemimetabol") başkalaşımın "neometabol" denen biçimine giren ve tripslere özgü olan "remetabol" başkalaşımdır. Kanatsız iki larva evresi ("pronimf") ve bunu izleyen, sakin, kanat taslaklı iki-üç (Terebrentia’ da 2; Tubulifera’ da 3) nimf evresi vardır. Endopterygota'nın gelişimini andıran bu başkalaşım tipi, yarı başkalaşımdan tam başkalaşıma ("holometabol") geçiş olarak sayılabilir. Genelde bitki özsuyu ile beslenirler; az sayıda tür mantarlarla ya da ufak eklem bacaklılarla beslenir. Bitkilerde beslenmeleri dışında bitki önemli virüs hastalıklarının taşıyıcısıdırlar. Yararlı yönleri ise tozlanmaya katkıları ve predatör türlerin bulunuşudur. Fazla hareket etmezler; hızlı koşar; nadiren uçarlar. Çoğu biseksüel ve ovipardır; az sayıda türde fakültatif-obligat partenogenez görülür; bazıları vivipardır. Terebrentia’da yumurtalar böbrek şeklindedir ve bitki dokusu içine; Tubulifera’da ise oval şekillidir ve bitki yüzeyine bırakılır. AÅŸdod Aşdod, İsrail'in Akdeniz kıyısındaki bir şehirdir. Güney Bölgesi'nde bulunan şehir 210,500 kişilik nüfusu ile ülkenin beşinci en büyük kentidir. Şehrin adı yazılı eserlerde ilk olarak MÖ 17. yüzyılda, Kenan kaynaklarında geçer. Aşdod Limanı ise İsrail'in en büyük limanıdır ve ülke ithalatının %60'ı bu limandan yapılır. Ayrıca Aşdod kenti önemli bir endüstriyel merkezdir. Modern Aşdod ise 1956 yılında kurulmuş ve 1968 yılında şehir statüsü kazanmıştır. Şehirde daha çok İstanbul'dan ve Rusya genelinden göç eden Gürcü Yahudileri yaşamaktadır. Nokia 5730 XpressMusic Nokia 5730 XpressMusic 2009 Mart ayında duyurulmuş kayar gövdeli çokluortam ve müzik odaklı bir akıllı cep telefonudur. Haziran 2009'da satışa sunulmuştur. Aygıt kullanıcıya arkasında bütünüyle açılabilen bir tuş takımı, kamera, ses ayar düğmesi, oyun ve müzik düğmeleri, Wi-Fi (801.2b/g) bağlantıları ve bir yalın ivmeölçer sunmaktadır. Aygıt Nokia'nın Symbian işletim sistemi sürüm 9.3 S60 taşınabilir cep sürümüyle çalışmaktadır. Nokia E75 ile birçok yönden benzerlik göstermektedir, aralarındaki ayrılıkların başlıcası 5730'ın müzik odaklı üretilmiş olmasıdır. Aygıtta 2.4 inçlik (çapraz olarak ölçülmüş) ince tabakalı transistör (TFT), 240 x 320 piksel QVGA çözünürlüklü bir ekran bulunmaktadır. Aygıt 3.5mm kulaklık girişi ile standart kulaklıklar ile de çalışabilmektedir. Aygıt kırmızı, mavi, pembe veya boz renkleriyle satışa sunulmuştur. Ayrıca aygıt Ovi ağ uygulaması önceden yüklenmiş olarak gelmektedir. Bu uygulama Nokia'nın çevrimiçi olarak kullanılara oyun, müzik, görüntü, uygulama, ortam paylaşımı sunduğu bir uygulamadır. Kendi sınıfındaki birçok aygıt gibi, 3.15 megapiksellik Carl-Zeiss mercekli, LED flaşlı ve 30 kare/saniye VGA görüntü kaydedebilen bir kameraya sahiptir. Ek olarak A-GPS (GPRS destekli GPS) barındırmaktadır. N-Gage oyun düzeneği benzetimi yapılarak N-Gage oyunlarını kullanıcılara almadan önce deneme, satın alıp oynama olanağı vermekte ve üç boyutlu N-Gage oyunlarını çalıştırılabilmektedir (Bu uygulama ve oyunlar yazılım üzerinden indirilebilmektedir). Ayrıca 3.5G/HSDPA uyumludur, 7.2 MB/s'ye kadar genel ağ kullanımını sağlayabilmektedir (aynı şekilde ses iletisi, görüntülü konuşma ve e-ileti ile de uyumludur). Bilgisayar veya dizüstüne bağlandığında, kurulu telefon ağı üzerinden kablosuz bir modem gibi çalışabilmektedir. Aygıt ayrıca Microsoft Word, PowerPoint ve Excel belgelerini okuyabilir ve kısıtlı bir şekilde belgenin ana bölümlerini düzenleyebilir (sadece düzenleyici sürümünde). Adobe Reader LE 1.5.0 Uygulamasıyla PDF belgeleri okunulabilir. RealPlayer uygulamasıyla görüntü akışı yapılabilinir ve görüntüler düzenlenilebilir. Güzelyurt, Çameli Güzelyurt, Denizli'nin Çameli ilçesine bağlı bir mahalle. Katilimi TanÄ±yorum I Know Who Killed Me; küçük bir kır kasabası, parlak ve gelecek vadeden genç üniversite öğrencisi Aubrey Fleming’in (Lindsay Lohan) sadist bir seri katil tarafından kaçırılıp, işkence edilmesiyle derinden sarsılır. Kaçmayı başaran genç kız hastanede travmatik bir hâlde kendine geldiğinde, kendisinin sandıkları kişi olmadığı ve gerçek Aubrey’nin hâlâ ölümcül bir tehlike içinde olduğu konusunda ısrar eder. Yoğun ve stilize bir psikolojik gerilim olan “I Know Who Killed Me/Katilmi Tanıyorum”, merkezindeki sürükleyici bulmacayla kimlik, aile ve takıntının karanlık yönlerini irdeliyor. Thrips tabaci Thrips tabaci, tripsler (Thysanoptera) takımından kozmopolit zararlı böcek türü. Erginleri 0.8 - 0.9 mm boyda, açık sarı veya esmerimsi renktedir. Vücutları silindir şeklinde olup, abdomen incelerek son bulur. Duyargaları 7 segmentlidir. Kanatların kenarları kirpik şeklinde saçaklıdır. Yumurta oval şeklinde 0.3 mm boyda ve beyaz renktedir. Yaprakların alt yüzüne veya içine paketler halinde bırakılır. Genel olarak yumurtadan 4 - 5 gün içinde larva çıkar. Birinci dönem nimf beyaz, ikinci dönem nimf açık sarı renkte 0.9 mm boydadır. Erkekleri çok nadirdir. Dişileri partenogenez ile çoğalırlar. Yılda 4 - 6 döl verir. Kışı ergin halde çeşitli bitkiler üzerinde geçirirler. Kozmopolit ve polifag bir türdür. Tütün, pamuk, yonca, soğan, sarımsak, domates, patlıcan, patates, bezelye, kabak, hıyar, pancar, ve yaban bitkilerinde bulunurlar. Ergin ve nimfleri pamuk ve tütün bitkilerinin yaprak ve saplarının epidermisini ağız parçaları ile yırtarak özsuyunu emerler ve bu arada klorofil taşıyan hücreleri de tahrip ederler. Bitkilerde zararlının beslendiği yerler bir süre sonra gümüşi veya beyazımsı bir renk alır. En belirgin zararı yaprakların alt yüzünde damarlar boyunca oluşan gümüşi lekelerdir (akdamar). Yoğun olduklarında yapraklar kıvrılır daha sonra esmerleşir ve vaktinden önce dökülürler. Bitkide genellikle yaprakların alt yüzlerinde beslenirler. Erken dönemdeki zararı önemlidir. "Aelothrips" spp. (Thysanoptera: Aeolothripidae), "Chrysoperla carnea" (Neuroptera: Chrysopidae), "Deraeocoris" spp. (Heteroptera: Miridae), "Nabis" spp. (Heteroptera: Nabidae ), "Orius" spp. (Heteroptera: Anthocoridae), "Scymnus" spp. (Coleoptera: Coccinellidae ), "Thripoctenus" spp. (Hymenoptera: Eulophidae) Suat Ergünek Suat Ergünek, (d. 1924 Bursa) - (ö. 20 Temmuz 2001, İzmir), Türk bürokrat Bursa Erkek Lisesi’ni bitirdikten sonra Ankara Üniversitesi Siyasal Bilgiler Fakültesi’ne girmiş, bu okuldan 1947 yılında mezun olmuştur. Kaymakamlık Kursundan sonra 1950-1951 yıllarında Ergani Kaymakamlığı yapmıştır. 1953-1956 yılları arasında Kula Kaymakamlığı yaptıktan sonra meslekten ayrılmış ve Türkiye Şeker Fabrikaları Müfettişliği ve Şeker Şirketi İstanbul Bölge Ticaret Müdür Muavinliği yapmıştır. 1961 yılında Torbalı Kaymakamlığı ile mesleğe dönmüş ve 1971 yılına kadar Kulu, Sivrice, Reşadiye, Kiraz ve Düzce Kaymakamlıklarında bulunmuştur. 1971-1972 yıllarında Bolu, 1972-1975 yıllarında ise Kütahya valilikleri yapmıştır. 1975 yılında Merkez Valiliğine (İzmir) atanmış ve 1982 yılında kendi isteği ile emekliye ayrılmıştır. Başta Cumhuriyet olmak üzere birçok gazetede yayınlanmış makaleleri vardır. Türk İdareciler Derneği İzmir Şubesi'nin kurucu üyesidir. Evli ve bir çocuk babasıdır. Nohut sineği Nohut sineği ("Liriomyza cicerina"), İki kanatlılar (Diptera) takımının Agromyzidae familyasından zararlı böcek türü. Fazla hareketli olmayan sineklerdir. Tarlada dikkatli bakıldığında, nohudun ("Cicer arietinum") yaprak ve dalcıkları üzerinde kolayca görülürler. Yumurtaları mat beyaz renkte, ortalama 0.1 mm boyundadır. Yumurtalar yaprak dokusu içine bırakıldıkları ve küçük olduklarından gözle görülmezler. Larvalar, kirli sarı, parlak görünümlü ve silindiriktir. Larvalar, nohut yaprakçıklarının iki epidermisi arasında açtığı galeride bulunur. Olgun larva ortalama 2.4-2.8 mm boyda olup, çıplak gözle kolayca görülür. Pupaları fıçı şeklinde, bal sarısı veya kızıl kahverenginde olup, boyu 2 mm’dir. Pupa dönemi 14-15 gündür ve toprağın 2–5 cm altında gerçekleşir. Erginleri siyah, karın kısmı sarı çizgili, diğer kısımları gri-siyah renktedir. Dişiler ortalama 1.4 - 1.6, erkekler 1.1 - 1.3 mm boyundadır. Kışı toprağın 3–6 cm derinliğinde pupa döneminde geçirir. İlkbaharda erginler çıkar ve taze nohut yaprakçıklarında beslenirler. Çiftleşmeden sonra dişiler ovipozitörleriyle yaprakçıkların üst epidermisini delerek, iki epidermis arasına yumurta bırakırlar. Her yaprakçığa genellikle 1 adet olmak üzere bir dişi 30-35 yumurta bırakır. Yumurtaların bırakıldığı yer, hafif bir şişkinlik ve açık renkli bir leke halinde görülür. Yumurtalar 2-4 günde açılır. Yumurtadan çıkan larva, yaprakçıkta galeri açarak beslenir. Olgun larva, yaprakçığın yan kenarından kendini toprağa atarak 2–5 cm toprak derinliğinde pupa olur. Bir dölün gelişme süresi sıcaklık ve neme bağlı olarak 1-1,5 ayda tamamlanır. Konukçu bitkinin vejetasyon dönemine ve kurak geçen yıllara bağlı olarak 2-3 döl verebilir. Oligofag bir tür olup baklagiller (Fabaceae) familyasından kültür bitkilerinde ya da yabani bitkilerde beslenir. Öncelikli konukçusu ekimi yapılan nohut ("Cicer arietinum") ve diğer yabani nohut türleridir. Ayrıca, "Coronilla emeroides, Hymenocarpus circinnatus, Medicago sativa, Ononis arvensis, Ononis repens, Ononis spinosa, Securigera securidacea" gibi baklagillerde de bulunurlar. Nohutta zararlıdır ve yalnızca kurak ve zayıf topraklarda ekilen üründe ekonomik kayıp yaratır. "Erginlerin zararı" : Yeni çıkan ergin dişiler ovipozitörlerini yaprak epidermisine sokarak buradan çıkan özsu ile beslenirler. Erkekler de dişinin çıkarmış olduğu özsudan yararlanırlar. Emgi yerleri yaprakçıklar üzerinde zarımsı sarımtrak renkte lekeler halindedir. Bir yaprakla 40 kadar emgi deliği bulunabilir. Açılan bu yaralara saprofit mantarlar yerleşebilir. "Larvaların zararı" : Asıl zarar larvalar tarafından yapılmaktadır. Yumurtadan çıkan larva parankima dokusu içinde beslenir. Yapraklar, larvanın beslenmesi sonucu önce açık renkli ip şeklinde galeri oluşur. Daha sonra galeri kabarcık şeklini alır ve bütün yaprak ayasını kaplar. Bu dönemde larvanın pislikleri belirgin bir şekilde göze çarpar. Larva pupa dönemine kadar beslenir. Şiddetli zarar görmüş yaprakçıklar sararır ve dökülür. Dökülmeler bitkinin özellikle alt dalcıklarında olur. Yaprağı dökülen bitkiler az ürün verir. İrlanda hariç bütün Avrupa'da yaygındır. Türkiye'de yoğun olarak nohut ekilen bütün tarlalarda görülür. "Kültürel önlemler" : Bir önceki yıl nohut sineği zararı görülen tarlalarda kışı geçirecek pupaları öldürmek amacıyla hasat sonunda derin sürüm uygulanmalıdır. "Biyolojik mücadele" : Parazitoitler, zararlıyı baskı altında tutacak yoğunlukta bulunmadığından uygulamaya verilecek bir yöntem yoktur. Entegre mücadele prensipleri doğrultusunda, zararlının parazitoitlerinin korunmasına özen gösterilmeli ve Nohut sineğine karşı yapılacak olan mücadelede parazitoitlere etkisi en az olan ilaç kullanılmalıdır. "Kimyasal mücadele" : Zararlı olduğu yerlerde, nohutların çıkışından 15-20 gün sonra, tarlada yapılan kontrollerde, bitkilerde %50 bulaşma tespit edildiğinde ilâçlama yapılmalıdır. Bir bitkide 2-3 galerili yaprak bulunması halinde o bitki bulaşık kabul edilir. İlkbaharı yağışlı geçen yıllar ile nohutun iyi gelişme gösterdiği verimli ve kuvvetli topraklarda nohut sineği popülasyonu yüksek olsa bile verimi azaltacak bir etkide bulunmadığından ilaçlama gerekmemektedir. Bu nedenle, bitkilerin normal gelişemediği, taban suyu az, toprağı kıraç ve ilkbaharı kurak geçen yıl ve yerlerde kimyasal mücadele gerekli olmaktadır. Yalnızca tek uygulama yeterlidir. Kullanılacak ilaçlar ve dozları hakkında en yakın il veya ilçe müdürlüklerine başvurulmalıdır. Dünyayı Sarsan Günler Dünyayı Sarsan Günler (özgün adı: "Days That Shook the World"), BBC Two kanalı tarafından 3 sezonda 30 bölümde yayınlanmış olan tarihi içerikli belgesel dizisidir. Agromyzidae Agromyzidae, İki kanatlılar (Diptera) takımından bir böcek familyası. Ufak sineklerdir. 27 cinse ait 2742 tür ile Diptera takımın en büyük familyalarından biridir. Bunların 1165'i Palearktik bölgededir. Bitkilerin yapraklarında ve diğer kısımlarında yaşayan, açık yeşilimsi, beyaz ve farklı şekillerde olan larvaları galeriler açan sineklerdir. Bitki oyan sineklerin yarısı bu familyaya aittir. Türkiye'de 2009 yılı verilerine göre 165 türü bulunur. Türkiye'de Agromyzidae familyasına bağlı türlerle ilgili yapılan çalışmalar oldukça yenidir. Ekonomik zararlarına yönelik ilk çalışma Prof Dr. Niyazi Lodos tarafından 1962 yılında yapılmıştır. Larvaları 1,8–4,0 mm uzunluğunda ve beyazımsı-sarı renktedir. Pupaları 1,5–3,0 mm olup, renkleri sarı, sarımsı kahverengi, koyu kahverengi ve siyahtır. Puplaşma yaprakta galeri içinde ya da toprağın birkaç cm altında olabilir. Galeri içinde gelişenlerin pupalarının bir kısmı yenme açıklığında serbest olarak, nir kısmı ise ipeğimsi ipliklerle ya da yapışkan bir sıvıyla bağlanmış olarak bulunur. Çoğu kez pupanın ön stigmaları yaprak epidermisinden dışarıya açılır. Puplaşması toprakta olan larvalar, yaprağın epidermisini yay şeklindeki bir yarık hâlinde keserek dışarıya çıkarlar. Erginlerin vücutları dar, ince ve uzun olup, genellikle mat veya parlak siyah, grimsi siyah renkte, bazı türler sarı, bazı türler ise metalik yeşil, mavi renktedir. Kanatları, 1,3 mm den 4,8 mm ye kadar değişen ölçülerdedir. Tür teşhislerinin yapılabilmesindeki en önemli özellik erkek genital organının yapısı olup, bunu ergine ait dış morfolojik özellikler izlemektedir. Ergin dişiler hem beslenmek hem de yumurta bırakmak için ovipozitörlerini (yumurta koyma borusu) bitki dokularına batırıp çıkarır ve çıkan bitki özsuyunu emerek beslenir. Çiğbalı, erginlerin temel besinini oluşturur. Dişiler çoğu kez yaprakları sadece özsu aksın diye delerler. Yumurtalar ovipozitör yardımıyla açılan her bir noktacığa teker teker olmak üzere epidermisin altına bırakılır. İnkubasyon süresini 3–5 günde tamamlayan yumurtadan çıkan larva, yaprakta 2 epidermis arasındaki mesofil tabakasında galeri açarak beslenmeye başlar. Larvaları 3 deri değiştirerek pupa dönemine geçerler. Larvaların gelişme süreleri türlere ve ortam sıcaklığına bağlı olarak bir hafta ile birkaç ay arasında değişiklik gösterir. Pupa süreleri türlere ve ortam sıcaklığına göre farklılık göstermekte olup, en az 10 gün en fazla ise 6–10 ay sürmektedir. Pupalaşma yaprakta galeri içinde ya da toprağın birkaç cm altında gerçekleşir. Kışı çoğunlukla pupa bazen de son dönem larva olarak bitki artıkları içinde, toprak üzerinde veya içinde geçirmektedirler. Sera koşullarında yıl boyunca aktif olabilen galerisineği türleri erginleri Mart ayı başından itibaren, hatta iklim koşullarının ılıman olması durumunda Ocak ayı sonundan itibaren doğada görülmeye, beslenmeye ve çiftleşmeye başlar. Tamamı fitofag olup, larvaları bitki dokuları içinde beslenir. Erginleri, deldikleri bitkiden akan özsu ile beslenirler. Diğer kazıcı (oyucu) böcek larvalarının aksine, larvalar bitki dokularının iç yüzeylerinin üzerinde bulunurlar ve öne doğru uzatılabilen, alt arkaya doğru yönelmiş çift sıralı ağız kancaları ile hareket ederler. Öyle ki, yay şeklinde bir yol izleyerek, sonuçta ork gibi bir iz ya da delik oluştururlar. Bitki hücreleri sert kısımları ile birlikte yenerek bağırsakta sindirilir. Yeme şekilleri türlere özgüdür. Çoğunluk, larvalar, yeme galerisinin sonunda, ilk başladıkkları noktaya dönerler. Bu aşamadan sonra galerilerin yan hücrelerini yemeye başlarlar. Kural olarak 4 çeşit oyma çeşidi vardır. İki taraflı oyma (yaprağın her iki tarafı pyulur), üst tarafı oyma (palizat parenkiması), alt tarafı oyma (sünger parenkiması) ve galeri açma (epidermisi oyma). Eğer açılan kanal genişliğinden uzunsa galeri şeklinde oyma, spiral şeklinde ise spiral şeklinde oyma, bir küme şeklinde ise kabarcık şeklinde oyma denir. Yaprakların epidermisleri arasına galeri açarak zarar yapan Agromyzidae türlerinin tanınması bu galerilerin şekline göre de yapılabilmektedir. Furlanca Furlan, İtalya'nın kuzeydoğusunda yer alan Friuli'de konuşulan bir dildir. Yaklaşık 800.000 konuşanı bulunur. Friuli bölgesinde her şehrin biri İtalyanca biri Furlan olmak üzere iki ismi bulunur. Ancak yalnızca İtalyanca olanı resmen geçerlidir. Kirpan Kirpan; Sihlerin dini ibadetleri sırasında kullandıkları bir bıçaktır. Bir Sih her zaman bu materyali yanında taşımalıdır. Bıçak değişik şekillerde ve ebatta imal edilebilir. Bıçağın taşınması bulunulan ülkenin hukuki düzenlemelerine göre yasal olmayabilir. Musa Çağıran Musa Çağıran (d. 17 Kasım 1992, Ilgın, Konya), Türk futbolcudur. Süper Lig ekiplerinden Alanyaspor'un formasını giymektedir. Profesyonel kariyerine Altay'da başlamış Altay'dan Galatasaray'a transfer olmuş, Galatasaray'dan kiralık olarak Konyaspor'a gitmiştir. 2011-12 sezonunda Galatasaray'a dönmüş fakat transfer sezonun son gününde Bursaspor'a transfer olmuştur. 2013-14 ara transfer döneminde ise Karabükspor'un yolunu tutmuştur. 3 Şubat 2010 tarihinde Galatasaray ile 2009-2010 sezonu sonuna kadar Altay'da forma giymeye devam etmek üzere 3 yıllık sözleşme imzalayarak Altay'dan Galatasaray'a transfer olmuştur. 2010-2011 sezonundan itibaren Galatasaray forması giymeye başlamıştır. Galatasaray ile 1 Haziran 2010 tarihinden itibaren 3 yıl sürecek bir sözleşme imzalamıştır. Galatasaray forması altında ilk golünü PAS Homedan takımına karşı oynanan hazırlık maçında atmıştır. Aynı zamanda Kleve ile oynanan karşılaşmada 2 asist yapan oyuncu gelecek için Galatasaray taraftarına umut vermiştir. 2010-11 sezonunun sonuna kadar Konyaspor'a kiralandı. 2011-12 sezonunun yaz transfer döneminin son gününde Galatasaray'ın Sercan Yıldırım transferinde "3 milyon € + futbolcu" uygulamasına göre Musa Çağıran Bursaspor'a verildi. Bursaspor'la 4 yıllık anlaşma sağlanmıştır. 2011-12 sezonunda 18 maçta 1 gol kaydetti. Musa, 2012-13 sezonunda ise Süper lig'in 3.haftasında eski takımı Galatasaray'ın ağlarını havalandırmış fakat kısa bir süre sonra da kendi kalesine gol atmıştır. 2013-14 devre arasında kadar Bursaspor ile Süper Lig'de 51 maça çıkan oyuncu, 2 gol attı, 1 kendi kalesine gol attı, 7 asist yaptı, 12 sarı ve 1 kırmızı kart gördü. Türkiye Kupası'nda ise 10 maça çıkan oyuncu 3 asist yaptı. UEFA Avrupa Ligi'nde de 4 maça çıktı. Ertuğrul Sağlam'ın gönderilmesi ve Hikmet Karaman ardından Christhoph Daum'un teknik direktörlüğe getirilmesiyle daha az tercih edildi ve daha çok Alfred N'Diaye, Maurice Edu ve Fernando Belluschi gibi isimlerin arkasında yedek bekledi. 2013-14 devre arası transfer döneminde ise orta saha transferi için uzun zamandan beri arayış içerisinde olan ve Tolunay Kafkas'ın çalıştırdığı Kardemir Karabükspor'a transfer oldu. 15 Ocak 2014'te bu takımla 3,5 yıllık sözleşme imzalandığı açıklandı. İlk maçınaysa memleketi Konya'nın plakası olan "42" numaralı formasıyla 24 Ocak 2014 günü Kasımpaşa SK deplasmanında çıktı. Türkiye 18 yaş altı millî futbol takımı Türkiye 18 yaş altı millî futbol takımı, Türkiye Futbol Federasyonu tarafından kontrol edilen, 18 yaş ve altı futbolcuların dahil edildiği bir millî futbol takımıdır. Cihangir (anlam ayrımı) Cihangir, Babür İmparatorluğu'nun dördüncü hükümdarıdır. Cihangir ÅŸu anlamlara da gelebilir: MV Rachel Corrie MV "Rachel Corrie "Free Gaza Movement" (Özgür Gazze Hareketi) adlı uluslararası organizasyonun sahibi olduğu ve kullandığı gemi. Orijinal ismi MV "Linda idi, Rachel Corrie'nin İsrail'de ölümü üzerine ismi değiştirildi. 68,42 m uzunluğunda, 9,29 m eninde ve 1800 ton kapasiteli gemi 1968 yılında Almanya'da imal edildi. Bir süre Guinness firması tarafından Britanya'ya bira nakliyatı için kullanıldı. Gemi, 2009 yılına kadar 10 yıl boyunca Dundalk'tan Baltık bölgesine kereste taşıdı.. 2009 yılının Temmuz ayının sonlarında Kamboçya bandıralı geminin sahibi olan Riga merkezli Ormancılık şirketi tarafından mürettebatıyla birlikte terkedildi. Mürettebata bir günlük yiyecek ve 42,000 € borç bırakılmıştı.. Mürettebat, Uluslararası Taşımacılık İşçileri Federasyonu (ITF), İrlandalı sendika SIPTU'nun yardımı ile kendi ülkelerine Kasım 2009'da gönderilebildi. Yüksek Mahkeme tarafından gemi, ITF'ye bırakıldı. ITF ise İrlanda'daki Dundalk şehrinde müzayedede 70.000 € bedelle, 30 Mart 2010 tarihinde Özgür Gazze Hareketi'ne gemiyi sattı. ITF müfettişi Ken Fleming bu satışla mürettebatın alacaklarının ödenmesi için uğraştı. Bu arada gemi Dundalk'taki Brown's Quay'de Gazze yolculuğu için donatılmaya başlandı. Hazırlıklar sırasında değeri 15,000 € ila 20,000 € arasında değişen seyir donanımları gemiden çalındı. Geminin adı Rachel Corrie'nin anısına 12 Mayıs 2010 tarihinde değiştirildi. Temel ihtiyaç malzemelerini İsrail ablukasındaki Gazze'ye götürmek üzere bir grup gemi ile birlikte yola çıktı. 31 Mayıs 2010 tarihinde Gazze'ye yakın uluslararası sularda İsrail Ordusunun gemilere asker çıkarması üzerine organizasyon amacına ulaşamadı. Gazze insani yardım filosu saldırısı sonucunda İsrail ordusunun ele geçirdiği gemi Aşdod limanına demirlendi. BatÄ± Avrupa Zaman Dilimi Batı Avrupa Zaman Dilimi (BAZD, UTC±0), UTC ile aynı zamanı belirten zaman dilimidir. Birleşik Krallık'ta yasal olarak GMT olarak bilinir. Batı ve kuzeybatı Avrupa'nın bazı bölümlerini, aşağıdaki bölgeleri içerir: Kışın bu zaman dilimini kullanan ülkelerden çoğu yazın bir saat ileri geçerek Batı Avrupa Yaz Zaman Dilimi'ni (UTC+1) kullanır. MV Mavi Marmara MV "Mavi Marmara"; 93 m. uzunluğunda, 20 m. eninde ve 1.080 kişi sığalı Türk yolcu gemisi. "Türkiye Gemi Sanayi A.Ş" tarafından imalatı 9 Kasım 1994 tarihinde tamamlandı. İstanbul Deniz Otobüsleri A.Ş. tarafından Sarayburnu hattında yolcu taşımacılığında kullanılan gemi 2010 yılında İHH İnsani Yardım Vakfı tarafından 800.000 $ bedelle satın alınmıştır. Satın alındıktan sekiz yıl sonra yüksek bakım maliyetlerinden dolayı satılmasına ve gelirinin Gazze halkı yararına kullanılmasına karar verilmiş, Koza Deniz Nakliyat'ın sahibi Erdoğan Tümsek tarafından satın alınmıştır. Mavi Marmara, İHH İnsani Yardım Vakfı ve Özgür Gazze Hareketi'nin organizasyonu ile İsrail ablukasındaki Gazze'ye yardım malzemeleri götürmek üzere bir grup gemi ile birlikte yola çıktı. 31 Mayıs 2010 tarihinde Gazze'ye yakın uluslararası sularda İsrail Ordusunun gemiye asker çıkarması üzerine organizasyon amacına ulaşamadı. Gazze insani yardım filosu saldırısı sonucunda gemi yolcularının bir kısmı öldü ya da yaralandı. İsrail ordusunun ele geçirdiği gemi Aşdod limanına demirlendi. Mavi Marmara, Komorlar bandıralıdır. İstanbul Komor Fahri Konsolosluğu BM, AB ve NATO üyesi ülkelere, bayraklarını taşıyan Mavi Marmara gemisine yapılan saldırı nedeniyle kınama mektubu yollamıştır. 7 Ağustos 2010 tarihinde serbest bırakılan "Defne-Y" ve "Gazze" gemileri ile birlikte Mavi Marmara da İskenderun Limanı'na ulaşarak demir attı. Geminin camlarının kırıldığı ve İHH ambleminin beyaz boyayla kapatıldığı görüldü. Geminin değişik bölümlerinde 250 mermi deliği tespit edildi, bu deliklerin İsrail tarafından bir kısmının boyayla bir kısmının da flaster bantlarla kapatıldığı görüldü. Mavi Marmara gemisinde İsrail askerlerinin operasyonu sonucu hayatını kaybeden 9 Türk vatandaşının anısına, heykeltıraş Roxanne Robinson ve Arevalo Beteta tarafından hazırlanan bir anıt İspanya'nın başkenti Madrid'de dikildi. Bu anıtta "Filistin'i tasvir eden yıkık dökük duvarların önünde masum bir çocuğun, insani yardım malzemelerinin yüklü olduğu "Mavi Marmara" gemisini sulara bırakması" heykelleştirildi. Olayı konu alan Kurtlar Vadisi Filistin filminin çekimlerinde geminin kullanılmasına izin verildi. 1 Ekim 2010 tarihinde Mavi Marmara'ya 250 kişiden oluşan figüran kadrosu çıkarıldı. Filmde Mavi Marmara'nın güverte, kaptan köşkü ve diğer kısımlarında çekimler yapıldı. Özgür Gazze ekibi tarafından editörlüğünü Amerikalı araştırma görevlisi Mustafa Beyyumi'nin yaptığı ve gemide bulunanların anıları ile İsrail-Filistin sorunu hakkında yorumlardan oluşan "“Midnight on the Mavi Marmara” (Mavi Marmara’da Geceyarısı)" adlı kitap basıldı. Operasyon esnasında gemide bulunan Türk gazeteci Mediha Olgun'un ""Mavi Marmara'da Neler Oldu?"" adlı kitabı ve yine gemideki diğer Türk gazeteci Şefik Dinç'in ""Kanlı Mavi Marmara"" adıyla kitapları basıldı. Dijital dağıtım Dijital dağıtım, somut bir ortam kullanmadan içerik taşıma, iletme yöntemidir, genellikle internet üzerinden tüketicinin evine bilgisayar veya başka bir araç kullanılarak gelmektedir. Radyo-televizyon yayını ya da internet gibi bir iletişim yolu aracılığıyla, ses, görüntü, bilgisayar yazılımı veya oyun gibi çoklu ortam içeriklerini sağlayan dağıtıcı ise içerik sağlayıcı olarak adlandırılmaktadır. Müzikte sayısal dağıtımın artışıyla belirli kesim geleneksel müzik yerlerinin kapanması, ilginin azalması yüzünden suçlanmaya başlandı. Örnek olarak Ağustos 2007'de kapatılan Kanada Müzik Birliği. Yaprak galeri sineÄŸi Yaprak galeri sineği ("Liriomyza trifolii "), İki kanatlılar (Diptera) takımının Agromyzidae familyasından zararlı böcek türü. Süs bitkilerinde yaprağın görünümünü bozan, sebze fidelerinde ise verim düşüklüğü yaratan ufak sineklerdir. Yumurtaları Yumurta 0.2 - 0.3 mm boyda, beyaz ve hafif şeffaftır, yaprağın epidermisi arasına bırakılır. İlk dönem Larvalar, 0.39 boyunda, renksiz, açılma öncesi soluk portakal sarısı rengine dönüşür. İkinci dönem larvalar 1.00 mm, üçüncü dönem larvalar 1.99 mm boyundadır. Gelişmesini tamamlamış larva 3 mm boydadır. Pupaları oval, karın tarafından hafifçe yassılaşmıştır. 1.3 x 2.3 mm boyda soluk sarı portakal renginden daha koyu altın sarısı rengine kadar dönüşen bir renge sahiptir. Erginleri küçük, grimtrak-siyah renkte, sıkı ( dolgun) vücutlu, 1.3 - 2.3 mm. uzunluğundadır. Dişiler erkeklerden biraz daha iricedir. Başı ve gözleri ile 3. duyarga segmenti ve femur sarı renktedir. Erginler yumurtalarını yaprağın iki epidermisi arasına bırakır. Bir dişi, ömrü boyunca 30 °C sıcaklıkta yaklaşık 400 yumurta bırakmaktadır. Yumurtalar sıcaklığa bağlı olarak 2-5 günde açılırlar. Yumurtadan çıkan larva yaprak epidemisinde, yaprak sapında açtığı galeriler içinde beslenir. Yılankavi galeriler oluşturarak beslenen larva gelişmesini 30 °C sıcaklıkta 4 günde, 24 °C sıcaklıkta 4-7 günde, 20 °C sıcaklıkta 7 günde tamamlar. 30 °C sıcaklığın üstünde ergin öncesi dönemlerde ölüm oram artar. Gelişmesini tamamlayan olgun larva galeriden çıkarak pupa olmak üzere genellikle kendini toprağa bırakır. Yaprak üzerinde de pupa olduğu da görülmüştür. Yüksek orantılı nem ve kuraklık pupa olmayı olumsuz yönde etkiler. Pupa süresi 20 °C - 30 °C sıcaklıklar arasında 7-14 günde tamamlanır. Düşük sıcaklıklarda bu süre uzar. Ergin aktivitesi yıl boyunca devam eder. Sera koşullarında çok siyada döl (yaklaşık 10 döl) vermektedir. Bir dölünün gelişme süresi 20 °C sıcaklıkta 26 gündür. Yaprak galeri sineği sera koşullarında bütün mevsim görülebilir. Kışlama yoktur. Kışın seralarda, yazın yabancıotlar ve sebzeler üzerinde görülürler. Erginler 25-30 (ya da 13-18) gün arasında yaşarlar. Dişilerin ömrü erkeklerden daha uzundur. Polifag bir türdür. 100'den fazla konukçusu vardır. Fasulye, kereviz, kasımpatı, hıyar, karpuz, gerbera, çöven otu ("Gypsophyla"), marul, soğan, patates ve domates gibi bitkiler konukçuları arasındadır. Türkiye'de en fazla domates, patlıcan, biber, fasulye, marul, bezelye gibi sebzeler ve kasımpatı, gerbera ve karanfil gibi süs bitkilerinde bulunurlar. Süs bitkilerinin yapraklarında göze hoş gelmeyen lekeler dolayısıyla ekonomik kayıp yaratır. Sebze fidelerinde ise verim düşümüne sebep olur. "Erginlerin zararı" : Erginler beslenme ve yumurta bırakmak için ovipozitörleri (yumurta bırakma boruları) ile yapraklarda küçük yaralar açarlar. Bu yaralar üzerinde erkek ve dişi sinekler beslenir. Bu beslenme yararları (delikleri ya da küçük oyuklar) geniş oranda doku bozulmasına yol açmaktadır. Bu zararlanmalar nedeniyle bitkinin fotosentez yapması engellenmekte ve sonuçta önemli ölçüde verim ve kalite kaybı meydana gelmektedir. "Larvaların zararı" : Asıl zarar larvalar tarafından yapılmaktadır. Yumurtadan çıkan larva yaprak epidermisinde beslenme yoluyla galeriler açarak zarar yapar. Bitkinin fotosentez yeteneği büyük ölçüde azalır. Yoğunluğunun yüksek olduğu durumlarda bu galeriler birleşerek bütün yaprak alanını kaplamaktadır. Daha sonra zarar görmüş bölgeler sararıp kurur ve ileri aşamada yaprakların dökülmesine, tomurcuk ve çiçek gözlerinin düşmesine neden olurlar. Göze hoş görünmeme sebebiyle süs bitkilerinde yaprağın üzerinde bulunan galeriler ve erginlerin açtığı beslenme delikleri, ürünün pazarlama değerini düşürerek ekonomik kayba neden olur. Genç bitki ve fidelerde gelişmeyi geciktirerek dolaylı olarak ürün ve değer kaybı meydana getirirler. Sebzelerde de önemli ekonomik kayba sebep olmaktadır. Hıyar gibi bitkilerin fide döneminde daha fazla zarar gördüğü bilinmektedir. Kozmopolit bir türdür. Avrupa, Afrika, Asya, Okyanusya ve Amerika'da yayılım gösterir. Türkiye'de, sebze ve süs bitkileri üretimi yapılan her yörede, özellikle Akdeniz, Ege ve Marmara bölgelerinde yaygındır. "Karantina önlemleri" : Özellikle ithal edilen kesme çiçeklerin, saksı çiçeklerinin ve üretim materyallerinin bulaşık olmamasına özen gösterilmelidir. Bir bölgeden diğer bölgeye gönderilen kesme çiçek, fide gibi bitkiler titizlikle incelenmelidir. "Kültürel önlemler" : Sera ve fide yastıklarının çevresi yabancı otlardan temizlenmelidir; havalandırma açıklıkları 462 mikrometrelik tel ile kaplanmalıdır; bulaşık bitki artıkları imha edilmelidir ve bulaşık fideler seraya dikilmemelidir; toprak 10 cm derinliğinde sürülerek topraktaki pupalar yok edilmelidir; malçlama yapılarak toprağın nemli kalması ve pupaların nemden çürümesi sağlanmalıdır. "Biyoteknik mücadele" : Seraya fide dikimiyle birlikte ilk ergin uçuşunu belirlemek üzere dekara l adet sarı yapışkan tuzak asılır. İlk ergin uçuşu belirlendikten sonra toplu tuzaklama amacıyla sarı yapışkan tuzaklar sera içerisinde 10 m'ye bir tuzak gelecek şekilde 3 m aralıklarla almaşık olarak yerleştirilir. Tuzaklar bitkilerin 10–15 cm üzerine asılmalıdır. Tuzakların üzeri kirlendikçe (tuzağın yapışkanı kuruyunca veya sarı rengini kaybedince tuzakların yerine yenisi aşılmalıdır. Çevre ve insan sağlığı açısından kimyasal ilâçsız en etkili yöntemdir "Kimyasal mücadele" : Serada erginlerin çıkışlarını belirlemek amacıyla dekara l adet olmak üzere sarı yapışkan tuzak bitki boyunun 10–15 cm üzerine asılmalıdır. Erginler yakalanmaya başladığı zaman serada örnekleme yapılır. Serada l da'lık alanda tesadüfen 25-30 bitki seçilir (kenar sıralan ve orta sıralan örnekleyecek şekilde) , her bitkinin üst ve orta kısmından birer yaprak koparılır. Yaprak üzerinde bulunan larvalar sayılır. Yaprak başına 4-5 larva olması halinde ilaçlamaya başlanır. Kullanılacak ilaçlar ve dozları hakkında en yakın il veya ilçe Gıda Tarım ve Hayvancılık Müdürlüklerine başvurulmalıdır. Yaprak galerisineğine karşı üreticiler genellikle kimyasal mücadele yöntemini seçmekte, ancak larvanın yaprak dokusu içerisinde bulunması nedeniyle ilaçlamalardan genellikle olumlu sonuçlar alınamamaktadır. Yaprak galerisineğiyle kimyasal mücadelenin başarısızlığının diğer bir nedeni ise bu zararlının birçok insektisite karşı direnç geliştirmiş olmasıdır. Öte yandan taze olarak tüketilen sebzelerde yoğun insektisit kullanımı , insan sağlığı yönünden çok önemli bir konu olan kalıntı sorununa yol açmakta, bu ise iç tüketimi ve dış satımı olumsuz yönde etkilemektedir. Bu yüzden örtüaltı sebze yetiştiriciliğinde