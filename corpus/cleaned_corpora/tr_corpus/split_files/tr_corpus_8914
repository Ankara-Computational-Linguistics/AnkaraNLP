bırakılan iki bomba, denizaltının çok yakınında infilak ettiler. Bu patlamayla torpido odası su almaya başladı ve dalma kanatları hasar gördü. Denizaltı kıç tarafa doğru batmaya başladı. Bu durumda komutan Metzger ani çıkış için emir vermek zorunda kalmıştır. Onarım için en yakın liman olan Kartagena'ya gitmek kararı verildi. Ancak saat 17:00 dolaylarında iki deniz uçağının saldırısına uğranıldı. Önceki hasar dolayısıyla dalmak olanaksızdı. Denizaltı hareket halindeyken top ve makineli tüfeklerle kendini savunmaya çalıştı. Uçaklar tarafından bırakılan bombalar bir hasara neden olmadıysa da mürettebattan iki kişi denize düştü ve kayboldu. Sonuçta U-39 gece Kartagena'ya ulaşmayı başardı ve savaşın bitimine kadar orada onarımda kaldı. Georg Bednorz Johannes Georg Bednorz (d. 16 Mayıs 1950, Neuenkirchen, Almanya), Nobel Fizik Ödülü sahibi Alman fizikçi. 1968 yılında Münster'de üniversiteye başlar. 1972'de henüz öğrenciyken IBM'nin Zürih'teki laboratuvarında aşartırmalar yapar. 1982'de IBM'de çalışmaya başlar ve 1983 yılından itibaren de K. Alex Müller ile beraber süperiletkenlik konusuna yoğunlaşır. Yüksek sıcaklıklı süperiletkenlik konulu çalışmaları nedeniyle 1987 yılında K. Alex Müller ile beraber Nobel Fizik Ödülü'nü alır. Green-Wood Mezarlığı Green-Wood Mezarlığı (İngilizce: Green-Wood Cemetery) New York'un Brooklyn bölgesinde bulunan, 193 hektar büyüklüğünde ve yaklaşık 600.000 kişinin yattığı tarihi bir mezarlıktır. 1838 yılında kurulan mezarlık, 2006 yılında ABD İçişleri Bakanlığı tarafından "Ulusal Tarihi Öneme Sahip Bölge" olarak derecelendirilmiştir. Mezarlık, her din ve etnik kökenden insana açık olmakla beraber, genel olarak üst sınıf beyaz Anglo-Sakson Protestan Hristiyan mezarlığı olarak da bilinmektedir. Mezarlıkta yatanlar arasında Mors alfabesini bulan Samuel Morse, dünyaca ünlü Steinway piyanolarının üreticisi Steinway ailesi mensupları, yazar ve şair Elizabeth F. Ellet, orkestra şefi ve bestekâr Leonard Bernstein, vitray tasarımcısı Louis Comfort Tiffany, ressamlar Jean-Michel Basquiat ve George Bellows, eski ABD başkanlarından Theodore Roosevelt'in ebeveynleri ve diğer aile fertleri gibi isimler bulunmaktadır. Velican Oduncu Velican Oduncu (d. 1963; Doğu Türkistan - ö. 18 Temmuz 1988; Gaziantep, Türkiye), Ülkücü Yusuf Ziya Arpacık ile 1978 yılında girdiği cezaevinde 1988 yılında ölmüştür. Velican Oduncu, Komünist Çin baskısı yüzünden anavatanını terk ederek Türkiye'ye kaçan ailelerden birinin çocuğuydu. 14 yaşında iken 7 kişinin katili olarak yargılandı ve 39 yıla mahkûm oldu. 10 yıl çeşitli hapishanelerde yattıktan sonra öldürüldü. Kardeşi yıllar sonra Turgut Özal'a suikast teklifini kabul etmediği için öldürüldüğünü söyledi. Özal'ın oğlu Ahmet Özal da bu ifadeyi doğruladı. KÃ¢dir (Abbasi) Kadir veya Ahmed bin İshâk "Kâdir" Tam Adı: Ebû’l-`Abbâs "el-Kâdir bi’l-Lâh" ʿAhmed bin İshâk bin el-Muktedir (Arapça: أبو العباس "القادر بالله" أحمد بن إسحاق بن المقتدر ; Ebū el-ʿabbās el-kādir bi-llah ʾaḥmad bin ishāk el-muktedir) (d. 947 – ö. 29 Kasım 1031) Bağdad Abbâsî Hâlifelerinin yirmibeşincisidir. Kuzeni Tâ'i halifelikten azledildikten sonra halife olan ve Câʿfer "el-Muktedir bi’l-Lâh"'ın torunu olan Kâdir zamanında Gazne Devleti, en parlak devrini yaşamıştır. Abbâsî Hâlifelerinin, Şiî-Büveyhî emirleri karşısında kaybettiği siyasi, askeri güç ve yetkilerini yeniden kazanıp onların baskısından kurtulma gibi Abbâsî Hilâfetinin siyasi ve dini otoritesinin ve itibarının geri kazanılması yolunda birtakım çalışmalar da yapan Kadir Billâh'ı Samanîler halife olarak tanımamıştı. Gazneli Mahmud'un kendisini tanıması üzerine, o da Mahmut'a birtakım hediyeler görderdi. Halife, Gazneli Mahmud'un İslam dinini yaymak için putperest Hintlere karşı yaptığı gazâları izlemiş ve ona çeşitli unvanlar vermiştir. Gazneli Mahmud'la arası, Karahanlılara ait Semerkand şehrinin fermanının kendisine verilmesini istediği zaman açıldı. Kısa süre sonra düzelen araları, 1023-1024 yıllarında olası bir Gazneli-Fatımî yakınlaşmasından şüphelenmesiyle tekrar bozuldu. Bütün bu olaylara rağmen Sünniliğin tam bir koruyucusu olan Mahmut, daima halifenin ismini paralarının üzerine bastırmaya, seferlerinden sonra elde ettiği ganimetlerden Bağdat'a hediyeler de göndermiştir. ʿAhmed "el-Kâdir bi’l-Lâh", 87 yaşında Bağdat'ta ölmüştür ve yerine oğlu Ebû Câʿfer "el-Kâ'im bi-ʿEmr i’l-Lâh", `Abd Allâh bin ʿAhmed el-Kâdir yirmialtıncı hâlife olarak geçmiştir. tarihi:14.9.2009) MÃ¼stencid Mûstencid veya "Müstencid Billâh" Tam Adı: "Ebû’l-Muzaffer "el-Mûstencid Billâh" Yûsuf bin Muhammed el-Muktafî" (Arapça: أبو المظفر "المستنجد بالله" يوسف بن محمد المقتفى; Ebū el-muẓafer "al-mustanjid bi-llah" yūsuf bin muḥammad el-muktafī) (1124 – 20 Aralık 1170) 1160 - 1170 tarihleri arasında Bağdat hüküm süren otuzikinci Abbâsî Hâlifesi, ve otuzbirinci Hâlife Muktafi'nin oğlu. Devrinde 262 yıllık Fâtımîler Hâlifeliği sona erdi. Caitlin Moran Caitlin Moran (doğum adı: Catherine Elizabeth Moran; d. 5 Nisan 1975, Brighton), İngiliz yazar, akademisyen, televizyoncu. Chivhu Chivhu (1982'ye kadar Enkeldoorn), Afrika kıtasında bulunan Zimbabve devletinde bir şehirdir. Şehir ülkenin doğu kesiminde Mashonaland Doğu ili içerisinde yer alan bir yerleşim bölgesidir. Şehirde 2013 tahmini verilerine göre 57,193 kişi yaşamaktadır. 2002'de gerçekleştirilen resmi nüfus sayım sonuçlarına göre 52,283 kişi yaşamaktaydı. İbn Hallikân İbn-i Hallikân (; Ebü’l Abbâs Şemsüddin Ahmed b. Muhammed b. İbrahim b. Ebî Bekr b. Hallikân el-Bermekî el-Erbilî ) (d. 22 Eylül 1211 – ö. 30 Ekim 1282) On üçüncü yüzyılda yaşamış olan tarihçi, fakih ve şair. İbn Hallikân soyunu, Abbâsî Devleti'nde çeşitli görevlerde bulunan Belhli olan Budist kökenli Bermekî ailesine dayandırır ancak bazı kaynaklar Arap veya Kürt olduğunu iddia eder. Ruwa Ruwa, Afrika kıtasında bulunan Zimbabve devletinde bir şehirdir. Şehir ülkenin kuzeydoğu kesiminde Mashonaland Doğu ili içerisinde yer alan bir yerleşim bölgesidir. Şehirde 2013 tahmini verilerine göre 42,015 kişi yaşamaktadır. 2002'de gerçekleştirilen resmi nüfus sayım sonuçlarına göre 22,038 kişi yaşamaktaydı. Ruwa, Mashonaland Doğu ilinde bulunmasına rağmen, Harare iline ve böylelikle başkent Harare'ye çok yakın bir konumdadır. İki ilin sınır noktasında kurulu olan şehir, başkentin sadece 22 km uzağında bulunmaktadır. Şehir nüfusu, başkente yakın bir konumda olması nedeniyle hızlı bir artış göstermektedir. Polkit polkit (daha önceki ismiyle PolicyKit) Unix benzeri işletim sistemlerinde sistem çapında ayrıcalıkları kontrol etmek için bir işletim sistemi bileşenidir. Ayrıcalıklara sahip olmayan işlemlerin ayrıcalıklara sahip olanlarla organize bir şekilde iletişim kurmasını sağlar. sudo gibi sistemlerin aksine bütün bir süreç için root yetkileri vermez, aksine daha ince bir seviyede merkezi sistem politikası kontrolü sağlar. Şu an freedesktop.org projesinde barındırılmakta olan polkit, Red Hat'tan David Zeuthen tarafından geliştirilmiş ve bakımı sürdürülmektedir. 0.105 sürümünden sonra projenin ismi sistem bileşenin baştan yeniden yazıldığını, uygulama programlama arayüzünün değiştiğini ve geriye uyumluluğun kırıldığını vurgulamak adına PolicyKit'ten polkit'e dönüştürülmüştür. Fedora, PolicyKit'i içeren ilk dağıtım olmuştur, daha sonra da 8.04 sürümü itibarıyla Ubuntu, 10.3 sürümü itibarıyla openSUSE olmak üzere çeşitli diğer dağıtımlarda da kullanılmaya başlanmıştır. Fedora gibi bazı dağıtımlar yeniden yazılmış polkit'e geçiş yapmıştır. Ayrıca polkit, pkexec ile birlikte kullanılarak root yetkileriyle çalıştırılması için tasarlanmış programların yükseltilmiş ayrıcalıklarla yürütülmesini de sağlar. Kızıl Kraliçe (Aynanın İçinden) Kızıl Kraliçe, Lewis Carroll'un fantezi romanları Alice Harikalar Diyarında ve Aynanın İçinden'de adı geçen bir karakterdir. Kızıl Kral Kızıl Kral veya Kırmızı Kral, Lewis Carroll'un fantezi romanı Aynanın İçinden'de adı geçen bir karakterdir. Endirekt serbest vuruÅŸ Endirekt serbest vuruş veya çift vuruş, futbol maçlarında bir takımın oyuncusuna faul yapıldığı zaman o oyuncunun takım arkadaşıyla birlikte topun arkasında durup takım arkadaşı topa dokunduktan sonra yayın yakınında ise şut (zorunlu değil, isterse pas verip orta açabilir) dışında ise genellikle pas veya orta açabilir. Bu oynayan futbolcuya bağlı olan bir karardır. Endirekt serbest vuruşlarda direkt olarak kaleye gönderilen top kale çizgisini geçerse gol değeri kazanmaz ve rakip takım oyuna kale atışıyla başlar. Gol değeri kazanması için topun, vuruş kullanıldıktan sonra rakip oyuncu ya da takım arkadaşı farketmeksizin en az bir oyuncuya temas etmesi gerekir. Kaleci, kendi ceza sahasında aşağıdaki 4 ihlalden birini yaparsa, rakip takım lehine bir endirekt serbest vuruş verilir: Bir oyuncunun, hakemin kanaatine göre aşağıdaki ihlallerden birini yapması durumunda rakip takım lehine bir endirekt serbest vuruş verilir: Stephane Lasme Stephane Lasme (d. 17 Aralık 1982; Port-Gentil, Gabon), Gabonlu profesyonel basketbolcudur. 2.03 boyunda 98 kg ağırlığında olan Lasme pivot ve uzun forvet pozisyonlarında görev almaktadır. Kanat açıklığı 2 metre 20 santimdir. Savunmacı kimliği ile ön plana çıkmaktadır.Galatasaraylı taraftarlar , bitmek bilmeyen enerjisinden dolayı ona; "Gabon Aslanı" lakabını ithaf etmişlerdir. 2007'nin Temmuz ayında Lasme, 2007 NBA Draftı'nda Golden State Warriors tarafından 2. tur 46. sırada seçildi. 8 Kasım'da çıktığı ilk NBA maçında 3.8 saniye oyunda kaldı ve takımı Dallas Mavericks'e 120-115 kaybetti. 17 Kasım'da Warriors tarafından serbest bırakıldı. Kasım ayının sonlarına doğru NBA D-League takımlarından Los Angeles D-Fenders ile anlaştı. 21 Mart 2008'de sakatlık sorunlarıyla uğraşan Miami Heat ile 10 günlük kontrat imzaladı. Ardından anlaşması sezon sonuna kadar uzatıldı. Heat ile 4'ü ilk beş olmak üzere 15 karşılaşmaya çıkan Lasme maç başına 20.2 dakika sahada kaldığı sezonu 5.5 sayı, 3.5 ribaund ve 1.5 blok ortalamalarıyla tamamladı. 2008'in Eylül ayında Adriyatik Ligi şampiyonu KK Partizan ile 2008-09 sezonu için anlaşmaya vardı. EuroLeague'de oynanan ilk üç maçın sonunda blok ve ribaund ortalamalarında ikinci sırada yer aldı. Partizan'ın çeyrek finalde PBK CSKA'ya elendiği sezonu 10.6 sayı, 6.6 ribaund ve 1.5 blok ortalamalarıyla tamamladı. Takımının Adriyatik Ligi'ni şampiyon olarak tamamlamasına da 11.3 sayı ortalamasıyla katkıda bulundu. Ayrıca Partizan'la Sırbistan Basketbol Ligi ve Radivoj Korac Kupası'nı da kazandı. 2009'un Temmuz ayında İsrail Basketbol Ligi takımlarından Maccabi Tel Aviv ile sözleşme imzaladı. 8 Temmuz 2010'da Maccabi, sezon sonlarına doğru ayağında yaşadığı sakatlığın oynama sürelerini kısıtlaması nedeniyle Lasme'yi serbest bıraktığını açıkladı. Lasme, Maccabi formasıyla çıktığı 20 EuroLeague karşılaşmasında 6.5 sayı, 4.4 ribaund ve 1.4 blok ortalamaları yakaladı. Ardından Rusya Basketbol Ligi takımlarından BK Spartak St. Petersburg ile 2010'un Temmuz ayında kontrat imzaladı ancak Eylül ayında Amerika Birleşik Devletleri'nde yaşadığı idari sorunlar sebebiyle serbest bırakıldı. Lasme, Boston Celtics tarafından 2010 hazırlık kampına davet edildi. Ancak 20 Ekim tarihinde serbest bırakıldı. Sonradan Celtics'in D-League takımı Maine Red Claws'a katıldı. Ancak takımın sezon öncesi ilk hazırlık maçında ayağı kırıldı ve ameliyat oldu. Tedavi sürecini 2011'in Mart ayında tamamladı. 2011'in Ağustos ayında Avrupa'ya döndü ve Liga ACB'nin yeni takımı Obradoiro CAB ile anlaşmaya vardı. 5 Temmuz 2012'de Celtics, Lasme'yi 2012 Orlando Pro Summer Ligi ve 2012 NBA Yaz Ligi kadrolarına dahil ettiğini açıkladı. 29 Eylül 2012'de Lasme, A1 Ethnikis takımlarından Panathinaikos ile 1 yıllık kontrat imzaladı. 2012-13 Euroleague sezonunda Euroleague En İyi Defans Oyuncusu seçildi. Sezonu 1.86 blok ve 6.14 ribaund ortalamalarıyla tamamlarken takımı maç başına 69.8 sayıya izin verdi ve bu alanda sezonun en iyi ikinci takımı oldu. Ayrıca Lasme, Yunan Ligi'nin MVP'si ve 2012-13 sezonunun en iyi savunma oyuncusu seçildi. 1 Temmuz 2013'te Lasme, Panathinaikos'la olan konratını 2 yıl uzattı. 2014'ün Mayıs ayında Euroleague'de sezonun en iyi ikinci beşine seçildi. 2013-14 sezonunda Yunanistan Ligi'nin en iyi beşine seçilirken, yılın en iyi savunmacısı ödülünün de sahibi oldu. 12 Temmuz 2014'te Panathinaikos, Lasme'nin kontratındaki maddeyi kullanarak oyuncuyu serbest bırakma kararı aldı. 22 Temmuz 2014'te Türkiye Basketbol Ligi takımlarından Anadolu Efes ile 2 yıllık kontrat imzaladı. 2014-15 Euroleague sezonuna takımı çeyrek finalde Real Madrid'e elenerek veda ederken Lasme çıktığı 28 karşılaşmada maç başına 19.3 dakika sahada kaldı ve 6.8 sayı, 3.8 ribaund ortalamaları yakaladı. Türkiye Ligi'nde ise Anadolu Efes finalde Pınar Karşıyaka'ya 4-1 elenirken Lasme çıktığı 36 lig karşılaşmasında 9.6 sayı, 5.3 ribaund ve 1.3 blok ortalamaları yakaladı. 2015 yazında Anadolu Efes, kontratındaki opsiyonu kullanarak Lasme'yi serbest bıraktı. 29 Temmuz 2015 tarihinde Lasme, Basketbol Süper Ligi takımlarından Galatasaray ile 1 yıllık sözleşme imzaladı. Deneyimli pota altı oyuncusunun, Pınar Karşıyaka takımına karşı 22 Mayıs 2016'ta İstanbul'da oynanan Spor Toto Basketbol Ligi çeyrek final serisi maçı sonrası alınan numunesinde ve 31 Mayıs 2016'da Fenerbahçe'ye karşı oynanan maç sonrasında keyif verici madde bulunduğu öğrenildi. Bunun üzerine iki kez doping ihlali gerekçesi ile ilk tedbir tarihi olan 13 Haziran 2016'dan başlamak üzere 1 yıl süre ile hak mahrumiyet cezası ile 50.000 TRY para cezasına çarptırıldı. Ocean Grove Ocean Grove, Greg Garbowsky, Ryan Liestman, Jack Lawless ve John Lloyd Taylor'dan oluşan Amerikalı müzik grubu. Ocean Grove, önceki adıyla Bulldozer, iki seneden daha fazla bir zaman önce kuruldu fakat Haziran 2010'de kayıt yapmaya başlayana kadar kendilerine ait şarkıları yoktu. Tüm grup üyeleri Jonas Brothers'ın arka grubunun bir parçasıdır. İsimlerini Ocean Grove,New Jersey'de olan Ocean Grove plajından alıyorlar. İsimlerinin Ocean Grove olma nedeni ise, ilk kayıtlarını yaptıkları sırada Ocean Grove'da kalmalarıdır. Grup, ilk EP çalışması olan "Little Record"u 15 Şubat 2011'de çıkardı. Şarkı listesi: İkinci EP 21 Haziran 2011'de çıktı. Şarkı listesi: Grup, 2011 yazında He Is We ile tura çıkarak 20'ye yakın performans gösterdiler. 3 Eylül 2011'de Nick JonasTwitter'da Ocean Grove'un 2011 Güney Amerika turunun açılışını yapacağını duyurmuştur. 13 Eylül 2011'de Rooneygrubundan Voxhaul Broadcast ve Robert Schwartzman ile başka bir tura çıktılar. Venüs'ün Doğuşu (Bouguereau) Venüs'ün Doğuşu (Fransızca orijinal ismi: La Naissance de Vénus), Fransız ressam William-Adolphe Bouguereau tarafından 1879'da yapılmış, şu anda Paris'teki Orsay Müzesi'nde sergilenen tablo. Fransız akademik sanatının önemli örneklerinden biri olan eser, sanatçısının en ünlü tablosu kabul edilir. Bouguereau, Romalı aşk ve güzellik tanrıçası Venüs'ün Kıbrıs adasındaki Baf kentinin denizinde olgun bir kadına dönüşmesini betimlerken Sandro Botticelli'nin aynı isimli eserinden, Raffaello Santi'nin ""'nden ve Jean Auguste Dominique Ingres'nin ""'ninden esinlendi. Bouguereau, tablosunu 1879 yılındaki Paris Salonu'nda sergilemek için yaptı. Sergilendiğinde büyük başarı kazanan "Venüs'ün Doğuşu", o yılın "Grand Prix de Rome" ödülünü kazandı ve Musée du Luxembourg tarafından satın alındı. Eser şu anda Paris'teki Orsay Müzesi'nin koleksiyonundadır. Resmin merkezinde uzun, dalgalı saçları ve kusursuz porselen teniyle Venüs, bir istiridye kabuğunun içinde ayaktadır. Çevresini bebek melekler, su perileri ve triton figürleri sarmıştır. Bouguereau'nun Venüs'ünün pozu tıpkı Botticelli'ninki gibi asimetriktir. Fakat, Botticelli'nin Venüs'ü elleriyle kasıklarını ve göğüslerini kapatırken Bouguereau'nunkinin elleri saçlarındadır. Venüs'ün bu şekilde yorumlanışı ona erotik bir hava katar. Venüs'ün kollarını gerinircesine kaldırmış, sakin bir şekilde aşağıya bakan pozu dönemin en başarılı nü ressamlarından kabul edilen Ingres'ın Venüs'ün anımsatır. Tablonun modeli, 1861 yılında erkek arkadaşıyla Paris'te tatil yaparken ressama poz veren Marie Georgine'dir. Bouguereau, sonraki yıllarda hem bu tatil sırasında çizdiklerinden hem de genç çifti çektiği fotoğraflardan yararlandı. Marie, ressam Léon Bonnat'a da poz vermişti. Namibya'nın bölgeleri Afrika kıtasının güneyinde bulunan Namibya devleti kendi içerisinde 14 idari bölgeye ayrılmış durumdadır. Her bölgenin kısıtlı yetkilere sahip olsa da bölgesel yönetimleri mevcuttur. Ülkenin bağımsızlığını kazanmasından sonra 3 Mart 1992 tarihinde bölgeler yasal olarak belirlenerek sistem hayata geçirilmiştir. Bölgelerin sayısı, büyüklüğü ya da bölünümü konusunda ülkede tek yetkili olan kurum "Delimitation Commission of Namibia" (Türkçe: "Namibya Sınırlandırma Komisyonu") dır. Kasım 2012'de Oshikoto ve Kavango bölgelerinin bölünerek iki yeni bölgenin oluşturulmasının planlandığı açıklanmış, bu açıklanan plan dahilinde de 8 Ağustos 2013 tarihinde gerçekleştirilen yeni düzenleme ile Kavango bölgesi ortadan kaldırılıp ikiye bölünerek Kavango Doğu ve Kavango Batı bölgeleri oluşturulmuş, bunun haricinde Karas bölgesinin adı ǁKaras, Caprivi bölgesinin de adı Zambezi olarak değiştirilmiştir. İdarî ve kültürel şartlar göz önünde bulundurularak oluşturulan bölgeler kendi içerisinde yine idari ve kültürel şartlar dikkate alınarak ayrıca toplamda 107 seçim bölgesine ayrılmıştır. 2013 yılında gerçekleştirilen değişiklik ile o güne kadar var olan Kavango bölgesi ortadan kaldırılarak aynı bölge üzerinde Kavango Doğu ve Kavango Batı bölgeleri oluşturulmuştur. Namibya'nın var olan 14 idari bölgesinin yanı sıra, Namibya çoğu zaman coğrafi açıdan da ayrılmaktadır. Bu bölgeler daha geniş coğrafi alanları kaplamakta olup, şu şekilde sıralanmaktadırlar: Yaramaz Beşizler Yaramaz Beşizler (Japonca:(ゴーゴー五つ子ら・ん・ど Go go itsutsugo ra·n·do) Asıl adı "Go! Go! Itsutsugo Land Go" olan Japon anime serisi. Aynı günde doğan Kabuto, Hinoki, Arashi, Kinoko ve Kodama Morino beşizlerinin maceralarını anlatır. Her biri apayrı kişiliklere sahip beşizlerin hikâyeleri Türkiye'de TRT kanalıyla Yaramaz Beşizler ismiyle 2000li yıllarda yayınlanmıştır. İngiltere ve Yeni Zelanda'da "Let's Go Quintuplets" adıyla yayımlanmıştır. Kardeşlerden başka diğer karakterler şunlardır: Pola Filotillası Pola Filotillası, I. Dünya Savaşı'nda Alman İmparatorluğu'nun müttefiki Avusturya-Macaristan İmparatorluğu'nun Akdeniz'deki deniz faaliyetlerine yardımcı olması amacıyla oluşturulan, Alman İmparatorluk Donanması'na bağlı denizaltı filotillasıdır. İsminin aksine, filotillanın düzenlediği harekâtlarının çoğu Pola'dan değil, Adriyatik Denizi'nin girişindeki Cattaro'dan yönetilmişti. Pola Filotillası'nda görev alan denizaltılar ve görev süreleri aşağıdaki gibidir: Gerd Binnig Gerd Binning (d. 20 Temmmuz 1947) Frankfurt doğumlu Alman fizikçi. 1986 yılında Heinrich Rohrer ile birlikte Taramalı tünelleme mikroskobunu icat etmelerinden dolayı Nobel Fizik Ödülü'nü almıştır. Aynı yıl Nobel fizik ödülünün diğer yarısını da Ernst Ruska ilk elektron mikroskobunu tasarlamasından dolayı almaya hak kazanmıştır. Gin Tama , Haftalık Shonen Jump adlı bir manga dergisinde yayımlanan Hideaki Sorachi tarafından yazılan bir manga ve ayrıca da bir animedir. Edo'da yaşayan Sakata Gintoki, Shimura Shinpachi ve Kagura'nın komedi ve aksiyon içeren yaşamını anlatıyor. Bir samuray olan Gintoki, Shinpachi'yi, gezegenlerini ele geçiren "amanto"lardan kurtarmıştır. Babasının dojosunu yaşatmak isteyen Shinpachi Gintoki ile beraber "Yorozuya"′da çalışmaya başlar. Daha sonra en güçlü klan olan "yato klanı"ndan Kagura ile tanışırlar ve Yorozuya'yı oluştururlar. Gintoki başıboş sıradan bir insanmış gibi bir görüntüye sahiptir, bu yüzden birçok düşmanın alayına maruz kalır. Gintoki Amantoların işkalinde onlar ile savaşmıştır arkadaşlarının ona verdiği isim ise Beyaz Şeytan'dır. Edo döneminin sonlarıdır. Dünya ve Amanto adı verilen uzaylılar arasında bir savaş patlak vermiştir. Savaş sırasında pek çok samuray hayatlarını kaybetmiş ve savaşı Amanto'lar kazanmıştır. Hükûmet artık Amanto'ların kontrolü altındadır ve Edo'yu (eski Tokyo) istedikleri gibi yönetmektedirler. Ayrıca hükûmet kılıç kullanımını da yasaklamıştır. Böylelikle artık samuraylara ihtiyaç yoktur. Sakata Gintoki, bu dönemde yaşayan eski bir samuraydır. Kagura adındaki Yato klanından bir kıza,Shinpachi adındaki gözlüklü bir çocukla ve Sadaharu adındaki kocaman köpekleri ile birlikte, Yorozuya adında bir dükkân işletmektedir. Yorozuyada her türlü işi ücret karşılışında yapıp kiralarını ödemeye çalışırlar. Bu grubun başına gelen bazen komik, bazen hüzünlü ve bazen de macera ve aksiyon dolu olayları ele alır. Bazen de Gintokinin eski savaş yoldaşlarından olan ve 'Kihetai' denen bir terör örgütünün lideri olan Takasugi ile mücadele ederler. Olaylar geliştikçe Amantolar arkasındaki gerçek önyüze çıkmaya başlayacak ve örgütler arası savaşlar çıkacaktır. Daughter (mÃ¼zik grubu) Daughter, 2010 yılında Londra'da kurulmuş, indie folk tarzda çalışmaları olan bir müzik grubu. Solo çalışmaları Elena Tonra'ya (d. 15 Ocak 1990) ait olan müzik grubunun gitaristi Igor Haefeli ve davulcusu Remi Aguilella'dır. 2010 ve 2011 yılında çıkardıkları EP'lerden sonra 4AD adlı müzik şirketiyle anlaştılar. 2013 Mart'ında ilk uzun soluklu albümü "If You Leave"i çıkardılar. İrlandalı ve İtalyan asıllı Elena Tonra, Londra'daki Northwood'da, ağabeyi Kieran ile birlikte büyüdü. Dublin doğumlu dedesi aracılığıyla erken yaşlardan itibaren geleneksel İrlandalı müzik tecrübesine sahip olmaya başladı. Müziğe olan ilgisi, Jeff Buckley'nin "Grace" adlı albümünün bir kopyasını aldığında başladı. Okulda zorbalığa maruz kaldıktan sonra "hayatla duygusal olarak başa çıkmak" için yazı yazdı. 12 yaşındayken okulunu değiştirmesi onda büyük bir etki yarattı ve o zamandan beri Tonra "yetişkinlikte konuşmaktan çok zorlandığı şeyler hakkında" yazmaktadır. Tonra müzik kariyerine Londra'da kendi adıyla akustik performanslar sergilemeye başlamasıyla adım attı, ancak bunun hakkında "Bana hiç uymuyor. Kendi kendine eğitilmiş bir müzisyen olarak [bu performansları sergilerken] yeteneklerimle kısıtlandığımı hissettim" dedi. Igor Haefeli, Tonra'nın gerçekleştirdiği akustik gösterilere katılarak "herkesi kendi içine çeken gücü elinde tuttuğunu" fark etti. Neuchâtel'li Haefeli, ayrıca Londra'daki Çağdaş Müzik Performansı Enstitüsü'ne katılarak bir şarkı yazarlığı sırasında Tonra ile tanıştı. Böylece Tonra, Haefeli ile birlikte gitar çalmaya başladı ve ikili ilk EP'leri "His Young Heart"ı 20 Nisan 2011 tarihinde piyasaya sürdü. AÄŸlayan Melek (Doctor Who) Weeping Angel (Türkçe: Ağlayan Melek), Büyük Britanya bilimkurgu dizisi "Doctor Who"da adı geçen en önemli yaratıklardan biridir. Evrenin kendisi kadar eski olan bu katil yaratıklar, kurbanlarını bir dokunuşla geçmişe gönderiyor ve onların potansiyel zaman enerjilerinden besleniyorlar. Zamanda geçmişe göndermeden hiçbir şeye dokunamadıkları için çok yalnızlar. Sadece izlenmedikleri sırada hareket edip saldırabilirler. Görüldükleri takdirde savunma mekanizmaları devreye giriyor ve taşa dönüşüyorlar. Ayrıca düşmanlarının gözlerinin içine bakıp hafızalarına yerleştikten sonra zihinlerini ele geçirerek onları alt ettikleri de bilinmektedir. Ayrıca "The Angels Take Manhattan" bölümünde Ağlayan Melekler, Amy ve Rory'i zamanda geçmişe göndermiştir. Rory'nin ve Amy'nin çatıdan atlayarak sebep oldukları paradoks zaman trafiğini yoğunlaştırmış bu nedenle Doktor, TARDIS ile Amy ve Rory'i geçmişten kurtarmıştır. Fakat paradokstan kurtulan bir Ağlayan Melek Rory'e tekrar dokunarak geçmişe gönderir. Amy Doktor'dan Rory'i kurtarmasını ister. Doktor yardım edemez. Çünkü bu durumun yaratacağı diğer paradoks New York'u yok edecektir. Doktor Amy'e zamanda sabit bir nokta oluşturduğunu, eğer gözünü kırparsa bir daha onu hiç göremeyeceğini söyler. Amy River'a ve Doktor'a veda ederek Rory'i çok sevdiğini ve onsuz yaşayamayacağını söyler. Amy gözünü kırpar ve Ağlayan Melek onu da geçmişe gönderir. Ancak River Song'un (Melody Pond) yazdığı ve bu yaşananları anlatan kitabın son sözünü Amy hazırlamıştır ve orada Doktor'a iyi olduğunu mutlu bir hayat yaşadığını anlatır. "The Angels Take Manhattan" Amy ve Rory'nin dizideki son bölümleridir. Memlûk Kıpçakçası Memlûk Kıpçakçası ya da Mısır Kıpçakçası, Mısır‐Suriye Kıpçakçası veya Arap harfli Kıpçak Türkçesi, aşağı yukarı XIII. yüzyılın ortalarından XV. yüzyılın sonuna kadar Mısır ve Suriye'de Memlûk Sultanlığında kullanılmış Eski Kıpçakçaya giren ölü bir Türk dilidir. Eski Kıpçak Türkçesine ait eserlerin büyük çoğunluğu Memlûkler döneminde kaleme alınmıştır. Bu sahadaki eserlerin dili XV. yüzyılın sonlarına doğru yerini bütünüyle Oğuz Türkçesine bırakmıştır. "Codex Cumanicus" dışında diğer Eski Kıpçak Türkçesi eserlerinin çoğu, en önemli unsurunu Kıpçakların oluşturduğu Mısır ve civar memleketlerde kurulan Memlûk hakimiyeti sırasında, Arap muhitinde, hâkim zümreyi teşkil eden Türklerin dilini öğretmek maksadıyla yazılmış sözlük ve gramerler olup, ayrıca fıkıh, okçuluk, binicilik, atçılık vb. konularda yazılmış bazı eserler de vardır. "Philologiae Turcicae Fundamenta"’da Eski Türkçe döneminin Ortaçağ'daki devamı sayılan Orta Türkçe dönemi Batı Orta Türkçe (Kumanca, Memlûk Kıpçakçası, Ermeni Kıpçakçası) ve Doğu Orta Türkçe (Karahanlı, Harezm ve Çağatay) diye ikiye ayrılmıştır. Memlûk Kıpçakçasıyla yazılmış eserler dil bakımından tam bir benzerlik göstermezler. Eski Kıpçak Türkçesi dil özellikleri ile Oğuzca (Batı Türkmenleri tarafından kullanılan Türkmence) ve Harezm Türk yazı dilleri özellikleri eserlerde az veya çok, karışık şekilde bir arada görülebilmektedir. Bölgeye yayılan ve göç ederek güneye gelen Oğuz Türk boylarının, Kıpçak Türkleri ile birkaç asır sonra tekrar birleşmeleri ve kaynaşmaları sonucu Türk dili tarihinde Kıpçakçanın Oğuzcalaşması (Türkmenceleşmesi) olayı meydana gelmiştir. Janos Eckmann, dil özelliklerine göre; Harezm-Altın Ordu yazı diline çok yakın olan "Asıl Memluk Kıpçakçası" ile "Karışık Oğuz-Kıpçakça ile yazılmış olanlar" diye iki gruba ayırır. Karışık olanları Oğuz veya Kıpçak özelliklerini yansıtma derecesine göre; a) Kıpçak ögelerinin daha çok olduğu grup b) Oğuzca, yani Anadolu Türkçesi ögelerinin daha çok olduğu grup olarak iki alt başlıkta toplar. Tibor Halasi-Kun , üç Memlûk diyalektinden bahseder: Kıpçak, Oğuz (Türkmen) ve karışık Kıpçak-Oğuz diyalekti (sonuncusu oluşum bakımından Türkçe, Farsça ve Arapça unsurlar ihtiva eden Osmanlıcaya benzerdir). Memlûk Kıpçakçası ile kaleme alınan ve günümüze kadar gelebilen eserlerden bazıları: Adventist Sağlık Araştırmaları Adventist Sağlık Araştırmaları (AHS), Yedinci Gün Adventistlerinin yaşam tarzları, beslenme biçimleri, yakalandıkları hastalıklar ve ölüm oranları arasındaki bağlantıyı ölçmek üzere Loma Linda Üniversitesi tarafından gerçekleştirilen bir dizi uzun süreli tıbbî araştırma projesidir. Kısmen kendine özgü beslenme alışkanlıkları dolayısıyla, Yedinci Gün Adventistlerinin belirli hastalıklara yakalanma riskleri diğer Amerikalılara göre daha düşüktür. Bu, beslenme düzeni ve sağlıkla ilgili diğer alışkanlıkların pek çok kronik hastalığa yakalanma riskini nasıl etkilediğine dair bilimsel soruların yanıtlanması için benzersiz bir fırsat sağlamaktadır. Son 40 yılda Adventistlerin sağlığı üzerine 24 bin ve 34 bin Kaliforniyalı Adventist ile iki araştırma yürütülmüştür. Araştırmalar bizzat Adventist kilisesi tarafından finanse edilmiş olmasa da, kilise bunları desteklemektedir. Bu araştırmalar ulusal yayın organlarında "ABC News: World News Tonight", "Good Morning America" gibi programlarda ve National Geographic dergisinde "“Longevity: The Secrets of a Long Life" (Uzun Ömürlülük: Uzun Bir Hayatın Sırları)” başlıklı başyazıda ciddi biçimde ele alınmıştır. Amerika Birleşik Devletleri ve Kanada’daki Adventistleri içeren üçüncü bir araştırma halen sürmektedir. Adventistler üzerine ilk kapsamlı araştırma 1960 yılında başlamış ve "Adventistlerin Ölüm Oranları Araştırması" adıyla tanınmıştır. 22.940 Kaliforniyalı Adventisti kapsayan araştırma, 5 yıllık yoğun bir takipten ve daha gayriresmî 25 yıllık bir takipten meydana gelmiştir. “...Adventistlerin Ölüm Oranları Araştırması (1960–1965) Adventist erkeklerin eşzamanlı olarak gerçekleştirilen Amerika Kanser Derneği Araştırmasında yer alan Adventist olmayan erkeklere göre 6,2 yıl daha uzun yaşadıklarını, Adventist kadınların ise emsallerine göre 3,7 yıl daha avantajlı olduklarını ortaya koymuştur. Bu istatistikler ömür tablosu analizlerine dayanmaktaydı. Özel olarak, Adventistlerin ölüm oranları diğer Kaliforniyalılarla kıyaslandığında: Ek bir çalışma (1974–1988) 25 yaş üzeri yaklaşık 34.000 Kaliforniyalı Adventisti kapsıyordu. Ölüm oranları araştırmasının aksine, amaç Adventist hayat tarzının hangi unsurlarının hastalıklara karşı koruma sağladığının bulunmasıydı. Araştırmada elde edilen veriler on yıldan uzun bir süre incelenmişti ve çeşitli bulgular ortaya çıkmıştı; bunlar beslenme düzenini kanser ve Koroner kalp hastalığına bağlıyordu. Ã–zel olarak Teoderik Büyük Teoderik ; , "Theuderikhos"; ; ; (d. 454 – ö. 30 Ağustos 526), Teoderik, 471-493 döneminde Doğu Roma'ya tabi Germen Ostrogotlar kavminin kralı ve 493 - 526 döneminde İtalya'da Ostrogotlar Krallığı kralı.. Vizigotlar'ın Kral naibi ve Doğu Roma İmparatorluğu genel valisi olarak isimlendirilir. Onun Gotça ismi "Þiudareiks", "İnsanlar-kral" ya da "insanların kralı" olarak çevrilir. Teoderik daha küçük yaşta iken Kuzey Balkanlara "feodartii" olarak yerleştirilmiş olan Ostrogotlar kavminin kralı Teodemir'in oğludur. Diplomatik rehine olarak Konstantinopolis'te Bizans sarayından gönderilmiş ve orada bir Bizans yüksek seviyeli soylusu gibi yetiştirilmiştir. 472'den beri Doğu Roma için devamlı büyük tehlike arz ediyordu. İmparator Zeno Ostrogotların Konstantinopolis üzerine yürümelerini engel olmak için yüksek yıllık tazminat sağlamakla birlikte ona patrici olma şerefi, Magister Militum rütbesi ve hatta Roma konsülü unvanı vermişti. 481'de Ostrogotlar kavmine olen eski kral Teomdemir'in yerine oğlu Teodorik seçildi. "Büyük Teodorik" olarak da anılmaya başlandı. İlk işi kavmine oturacak ve gelişecek bir arazi ve ülke aramaya başladı ve Balkan yarımadasında Doğu Roma İmparatorluğu için çok büyük tehlike kaynağı olduğu anlaşıldı. 487'de Bizans İmparatoru Zeno bu tehlikeyi önlemek için uygun bir tedbir buldu. Barbar Germen kavmi olan Herulilerin lideri Odoacer, İtalya'da Batı Roma İmparatoru Romulus Augustus'u 476 yılında tahttan indirip Batı Roma İmparatorluğu'nu yıkıp, kendine İtalya Kralı unvanı alarak İtalya'nın tümünü yönetmeye başlamıştı. Bu kendini tüm Roma İmparatoru olarak gören Doğu Roma İmparatoru Zeno'yu tedirgin etmekteydi. 488'de Büyük Teodorik bir Bizanslı elçi olarak bir diplomatik heyet ile tarafından İtalya'ya gönderildi. Bu diplomatik heyetin amacı İtalya'da kendine İtalya Kralı unvanı verip İtalya'nın tümünü yöneten bir Odoacer'e gözdağı vermek ve onun bu görevden ayrılıp İtalya'nın yönetimini esas yönetim hakkı olan Doğu Roma İmparatorluğu'na terk etmesini istemekti. Beklendiği gibi Odoacer bu teklifi kabul etmedi ve İmparator Zeno böylece Ostrogot Kralı olan Teodorik'i Odoacer ile savaşıp İtalya'yı almasını; bu bölgeye Ostrogotların göç etmesini ve Bizansa tabi olacak yeni bir Ostrogot Krallığı kurmaya teşvik etti. Teodorik 488'de bu hedefe erişmek için bir askeri kampanyaya başladı. Ostrogotlar önce Gepid kavmini mağlup edip Panonya'yı istila ettiler ve Padanıya'ya girdiler. Ostrogot ordusu Julian Alplerini geçip İtalya'ya girdi. 28 Ağustos 490'da ile Odoacer'in İtalya ordusuna karşı İsonzo Muharebesi'nde galip geldi. Odoacer Verona'ya kaçtı; oranın surlarını pekiştirip savunma mevzileri yaptırdı. Fakat Ostrogotlar ordusu surlar önüne geldiğinde, şehir kalesine kapanacağına, kale önüne çıkıp Ostrogotlar ordusuya bir meydan muharebesi yapmayı tercih etti. 30 Eylül 490'da Verona Muharebesi'ne girişti ve bunda da Odoacer mağlup oldu. Odoacer başkenti Ravenna'ya kaçtı. Teodorik Ostrogot ordusu ile kuzey İtalya yürüdü ve Mediolanum (Milano) ve Pavia'yi eline geçirdi. Mediolanum'da Odoacer'in İtalya ordusunun büyük bir kısmı komutanları general Tufa tarafından Teodorik'e teslim edildi. Tufa'ya inanan Teodorik teslim olan Tufa komutasında en iyi askeri birliklerini Revanna üzerine gönderdi. Fakat Tufa tam bu şehir önünde iken yine taraf değiştirdi ve emrine verilmiş en iyi Ostrogotlar birliklerine saldırıp onları saf dışı bıraktı. Teodorik elindeki Ostrogot birlikleri ile Ticinum (Pavia)'a sığındı. Odoacer ise Ravenna'dan çıkıp Teodorik'i Ticnium'da kuşattı. Teoderik ve Odoacer böylece birbirleri ile savaşmaktayken Germen asıllı Barbar Germen kavimlerden olan "Burgundililer" kuzey-batı İtalya'da bulunan ve savunmasız kalan Ligürya'ya akın yaparak bu arazileri tahrip edip, büyük ganimet topladılar ve resmen Romalı vatandaşı olan birçok kişiyi köle olarak esaret altına aldılar. Ağustos 490'da Vizigot Kralı II. Alarik tarihte pek nadir görülecek şekilde Ticinumda muhasara altında bulunan Ostrogotlar Kralı Teodorik'e askeri yardım birlikleri gönderdi. Bu kenti kuşatan Odoaker bunun üzeriene kuşatmayı bırakmak zorunda kaldı. Teodorik ve Ostrogotlar ordusu Ticimnum'dan çıkıp Odoacer ordusu peşine düştü. İki ordu 11 Ağustos 490'da Addo Nehri Muharebesi'ne giriştiler. Bu muharebede de Teoderik galip geldi ve Odoaker Ravenna'ya çekildi. Onu takip eden Teodorik ve Ostrogotlar ordusu Revanna'yı kuşatma altına aldı. Fakat Ravenna etrafında bataklıklar ve göller bulunan ve bu nedenle ikmal ve tedariki nispeten kolaylıkla sağlanan çok korunaklı bir savunma mevkii idi. Kuşatma uzadıkça uzadı ve üç yıl kadar sürdü. Ancak 2 Şubat 493'da Ravenna Piskoposu'nun aracılığı ile iki taraf birlikte müzakerelere girip bir barış antlaşması imzaladılar. İtalya Teoderik'in Ostrogot Kralığı ve Odoaker'in İtalya Krallığı arasında ikiye bölündü ve Ravenna her iki kısmın da başkenti olacaktı. 15 Mart 493'te her iki tarafta barışı kutlamak için "Ad Laurentum" sarayında bir ziyafete gittiler. Bu ziyafet sırasında yemekler yendikten sonra şerefe kadehler kaldırıldığı zaman Toeodorik kılıcını çekip Odoaker'in boğazına saplayıp onu şahsen katletti. Aynı gün Teoderik'in verdiği emirler üzerine kan gövdeyi götüren büyük bir katılam uyguladılar. Ostrogot ordusu Ravenna'da bulunan tüm Odoaker ordusu askerlerini teker teker arayıp öldürdü. Odoaker'in karısı, kardeşi ve diğer akrabaları da öldürüldü. Üç yıl süren savaştan sonra 100.000-200.000 kadar Ostrogot İtalya'ya göç ettirildi. Ravenns başkentli yeni Ostrogot Krallığı'nı kuruldu. Teoderik'in Ostrogot Krallığı İtalya, Sicilya, Dalmaçya ve İtalya'nın kuzeyindeki bazı arazilerde iyice yerleşmiş oldu. Teodorik Ostrogot Krallığı tebaları üzerinde tam hükmü olmakla beraber hukuken Roma vatandaşlığı taşıyan İtalyanlar için Konstantinopolis'te bulunan Doğu Roma İmparatoru'nun naibi olarak hükûmet etmekte idi. Teoderik gerçekte tüm İtalya üzerinde mutlak hükümdar olmakla beraber hayatının sonuna kadar hukuki olarak Roma vatandaşlarına karşı hukuken bir "naiplik" görevi olduğunu devamlı ilan etmekten vazgeçmedi. Böylece Teoderik hukuken aynı topraklar üzerinde yaşayan değişik hukuki statülü, değişik hukuklu, değişik dili olan, Hristiyanlığın iki ayrı mezhebinden olan iki değişik halk kütlesi üzerinde değişik iki hukuki statü ile hüküm sürdü. Bu iki değişik statülü halk arasında nikâh huküne yasaktı. Teoderik aynı zamanda Toulouse şehrinde başkentleri olarak Galya (Fransa) ve İberik Yarımadası'nın üzerinde hükümdarlık yapan Vizigotlar Krallığı'nın da Teodeorik'in damadı olan kral II. Alarik'in ölümüyle onun yerine Vizigot Kralı ilan edilen Teoderik'ik torunu Amalrik için Teoderik naiplik görevini taşıyıp hukuken bu arazileri de yönetimi altında idi. Teoderik hükûmetinin son yıllarında Franklar ve Burgundililer krallıkları ile yakın müttefiklik kurmak için bir seri diplomatik evlenmeler organize etti. Teoderik böylece tüm Germen kaviminden halklar üzerinde bir tek güç olmak istemekteydi. Onun bu hedefi ona gayet önemli diplomatik güçler kazsndiracak diye Bizans ımpartorluğu yarafından endişe ile karşılanmaya başlandı. Bizans imparatoru, Franklar kralı olan I. Clovis ile müttefiklik görüşmelerine başladı. Bu görüşmelerden ortaya çıkan ittifak Teoderik öldükten sonra Ostrogotların İtalya'da yenilip oradan atılmalarına ufak da olsa bir etki yapmıştır. Büyük Teorderik'in erkek çocuğu olmamıştı. Kızı Amalasuntha idi. Kızını İberyalı (modern İspanya) bir Vizigotlar Prensi olan Eutharic Cilliga (Latince: Flavius Eutharicus Cillica) ile evlendirmişti. Eutharric Teoderik'e benzer olarak Konstantiopolis'te eğitim görmüştü ve Doğu Roma İmparatorluğu için de Konsül rütbesi ve İmparator I. Justin ile birlikte ""Silahlar Kardeşi" (filius per arma) unvanını taşımaktaydı. Büyük Teoderik Eutharic'i önce eski Ostrogot kraliyet hanedanı olan "Amali" hanedanının bir üyesi olarak kabul etti. Ama Eutharic daha Teoderik yaşamakta iken 522'de öldü. Bunun üzerine Büyük Teoderik kızının yeni doğmuş erkek çocuğu olan Athalrik'i kendine varis olarak ve Ostrogot Krallığı'nın veliahtı olarak seçti. Claude GuÃ©ant Claude Guéant (d. 17 Ocak 1945, Vimy, Pas-de-Calais), Fransız bürokrat ve siyasetçi. Paris Hukuk Fakültesi, Paris Siyasal Bilgiler Enstitüsü ve Ulusal İdare Okulu mezunudur. 2008 yılında eşini kaybetmiş ve iki çocuk babasıdır; çocuklarından François Guéant Brötanya bölgesel konseyi üyesidir. 1971 yılında İçişleri Bakanlığı'nda görev almaya başlamış, çeşitli valiliklerde bulunmuş, İçişleri Bakanı Charles Pasqua'nın müsteşar yardımcılığı görevini üstlenmiş, Emniyet Genel Müdürlüğü görevini yürütmüş, 2012 yılı itibarıyla Avukatlık yapmaya başlamıştır. Nicolas Sarkozy'nin, 2002-2004 ve 2005-2007 yılları arasında İçişleri Bakanlığı döneminde kabine direktörlüğü ve 2004 yılında da Maliye Bakanlığı kabine direktörlüğü görevinde bulunmuştur. 2007 Fransa cumhurbaşkanlığı seçimleri'nde Nicolas Sarkozy'nin kampanya direktörü olmuş, Sarkozy'nin cumhurbaşkanı olmasıyla beraber Cumhurbaşkanlığı genel sekreteri olmuş ve bu görevini İçişleri Bakanı olduğu 2011 yılına dek sürdürmüştür. UMP'nin sağ kanadının temsilcisi olarak görülmüş, icraatleriyle muhalefetin tepkisini çekmiş ve muhalefet tarafından Front National ile aynı siyasi çizgide yer almakla suçlanmıştır. 2012 Fransa genel seçimleri'nde Hauts-de-Seine 9. seçim çevresi milletvekili adayı olmuş, ancak tepki olarak aynı partiden muhalif bir aday daha çıkmış ve seçimlerin ikinci turunda %0,94 oy oranı farkla seçimi kaybetmiştir. 2012'de UMP genel başkanlığı için François Fillon'u, 2014'te ise Nicolas Sarkozy'yi desteklemiştir. Yedinci GÃ¼n Adventist Kilisesi Yedinci Gün Adventist Kilisesi diğer mezheplerden Yahudi/Hristiyan haftasının orijinal yedinci günü olan Cumartesi gününün Sebt olarak tutulmasıyla ayrılan ve İsa Mesih’in çok yakında gerçekleşecek ikinci gelişine ("advent") vurgu yapan bir Protestan Hristiyan mezhebidir. Mezhep, 19. yüzyıl ortalarında Amerika Birleşik Devletleri’ndeki Millerci hareketten doğmuş ve 1863 yılında resmî olarak kurulmuştur. Kurucuları arasında, kapsamlı yazıları zamanımızda kilise tarafından hâlen büyük saygı gören Ellen G. White da bulunuyordu. Yedinci Gün Adventist Kilisesinin teolojisinin büyük bölümü, Kutsal Yazıların yanılmazlığı doktrinleri gibi, Hristiyan öğretileriyle örtüşmektedir. Diğerlerinden ayırıcı öğretileri arasında ölülerin bilinçsizlik durumu ve araştırıcı yargılama doktrini bulunmaktadır. Kilise ayrıca beslenmeye ve sağlığa verdiği önem, insana ilişkin bütüncül anlayışı, din özgürlüğünü savunması ve ilkeleri ile yaşam tarzındaki muhafazakârlığıyla tanınmaktadır. Dünya çapındaki kilise Genel Konferans tarafından, küçük bölgeler ise bölümler, birlik konferansları ve yerel konferanslar tarafından yönetilmektedir. Kilise hâlen dünya çapında yaklaşık 17,2 milyon vaftizli üyeye sahiptir. Mayıs 2007 itibarıyla dünyada on ikinci büyük dinsel kurum, uluslararası olarak etkin altıncı büyük dinsel kurumdur. 200’ün üzerinde ülkede ve bölgede etkin müjdecilik yapmaktadır ve etnik ve kültürel olarak çok çeşitlidir. Kilise dünya çapında pek çok okul, hastane ve yayınevinin yanı sıra, Adventist Geliştirme ve Yardım Kurumu (ADRA) adında bir insani yardım kuruluşu işletmektedir. Yedinci Gün Adventist Kilisesi 1840’larda New York’un taşrasında "İkinci Büyük Uyanış"’ın bir aşaması olan Millerci hareketinden doğan çeşitli Adventist grupların en büyüğüdür. William Miller, "Daniel 8:14–16" ayetlerine dayanarak ve “Gün-yıl ilkesi” uyarınca, İsa Mesih’in yeryüzüne 1843 ilkbaharı ile 1844 ilkbaharı arasında döneceğini öngörmüştü. 1844 yazında Millerci Adventistler İsa’nın o yılın "Kitab-ı Mukaddes" temelli Kefaret Günü olduğu anlaşılan 22 Ekim 1844 tarihinde döneceğine inanmaya başladılar. Bu gerçekleşmediğinde izleyicilerinin çoğu dağıldı ve başlangıçtaki kiliselerine döndüler. Bazı Millerciler Miller’in hesaplamalarının doğru olduğuna, ancak "Daniel 8:14" ayetine yorumunun hatalı olduğuna kanaat getirdiler; o ""yeryüzünün temizleneceğini"" yani Mesih’in yeryüzünü arındırmak üzere geleceğini varsaymıştı. Bu Adventistler "Daniel 8:14" ayetinin Mesih’in ikinci gelişini değil, göksel mabette En Kutsal Yer’e girişini önceden bildirdiği sonucuna ulaştılar. Gökteki tapınağa dair bu yeni bilinç, düşünce tarzlarının önemli bir parçası haline geldi. Sonraki dönemlerde bu anlayış araştırıcı yargılama doktrinine dönüştü; buna göre 1844 yılında başlayan eskatalojik süreçte Hristiyanlar kurtuluşa lâyık olduklarının doğrulanması için yargılanacak ve Allah’ın adaleti evrenin huzurunda onaylanacaktı. Adventistlerin bu grubu Mesih’in ikinci gelişinin çok yakında olacağına inanmaya devam etti. Olay için yeni tarihler belirlemeye karşı çıkarak "Vahiy 10:6" ayetini örnek gösterdiler: ""artık gecikme olmayacak."" İlk dönem Adventist hareketi güçlendikçe, "Kitab-ı Mukaddes"’e göre dinlenme ve ibadet günü sorusu ortaya çıktı. İlk Adventistler arasında Sebt Günü'ü tutmanın en önde gelen savunucusu Joseph Bates’di. Bates Sebt öğretisini Millerci bir vaiz olan Thomas M. Preble’in yazdığı bir broşürden öğrenmişti, Preble ise genç bir Yedinci Gün Baptisti olan Rachel Oakes Preston’dan etkilenmişti. Bu mesaj kademeli olarak kabul edildi ve Temmuz 1849’da çıkan kilise yayını "The Present Truth"’un (şimdiki adıyla "Adventist Review") ilk sayısının konusu oldu. Yaklaşık 20 yıl süreyle Adventist hareketi, pek çok kiliseden gelmiş ve başlıca iletişim araçları James White’ın "The Advent Review and Sabbath Herald" adlı süreli yayını olan, gevşek bir şekilde bağlı küçük bir grup insandan meydana gelmişti. Sebt doktrinini, "Daniel 8:14" ayetinin göksel mabede ilişkin yorumunu, şartlı ölümsüzlük ve Mesih’in bin yıllık zamandan önce geri döneceği beklentisi doktrinlerini kabul ettiler. Önde gelen kişileri arasında Joseph Bates, James White ve Ellen G. White bulunuyordu. Ellen White bilhassa merkezî bir rol üstlenmeye başladı; gördüğü pek çok görüm ve ruhsal önderliği, Adventist dostlarını kendisinde peygamberlik armağanı olduğuna ikna etti. Kilise 21 Mayıs 1863 tarihinde Battle Creek, Michigan’da 3500 üyeyle resmen kuruldu. Kilisenin genel merkezi daha sonra Battle Creek’ten Takoma Park, Maryland’e taşındı ve 1989 yılına dek burada kaldı. Genel Konferans genel merkezi bundan sonra Silver Spring, Maryland’de bulunan şimdiki yerine taşındı. 1850’ye dek kilise 1844 deneyimini tecrübe edenlere kurtaran bir bakiye gözüyle bakmıştı. Ancak 1848’de Ellen White bir görümde Üç Meleğin Mesajının ""ışık selleri gibi… tüm dünyanın çevresinde"" dolaştığını gördü. Millerci hareketi belirgin bir şekilde çokuluslu olmadığından, görümü harekete yeni mühtediler kazandırılabileceğini açıkça gösteriyordu. Kilise 1870’lerde müjdecilik faaliyetlerine ve uyanışlara döndü, 1880 itibarıyla üye sayısı üçe katlanarak 16 bine ulaştı ve 19. yüzyılın ikinci yarısında Kuzey Amerika dışında da varlığını tesis etti. Hızlı büyüme devam ederek 1901’de 75 bin üyeye ulaşıldı. Bu sıralarda kilise iki yüksekokul, bir tıp okulu, on kadar akademi, 27 hastane ve 13 yayınevi işletiyordu. 1945 itibarıyla kilise ABD ve Kanada’da 210 bin, diğer yerlerde 360 bin üye rapor etti; bütçesi 29 milyon dolar, kilise okullarında kayıtlı öğrenci sayısı 140 bindi. 19. yüzyılın büyük kısmında kilise, özellikle bazı Adventist önderler Aryanizm doktrinini savunan kiliselerden geldiğinden dolayı (Ellen G. White bunlardan biri olmamasına rağmen), temel inançlarını ve doktrinlerini oluştururken mücadele veriyordu. Bu durum, hareketin diğer teolojik görüşleriyle birlikte, muhafazakâr Evanjelik Protestanların fikir birliğiyle onu kült olarak kabul etmelerine neden oldu. Ancak Adventist Kilisesi Üçlü birliği 20. yüzyıl başlarında benimsedi ve yüzyılın ortalarına doğru diğer Protestan gruplarla iletişim kurmaya başladı, böylece yaygın biçimde bir Protestan kilisesi olarak tanındı. Yedinci Gün Adventist mezhebinin resmî öğretileri kilisenin 28 Temel İnanç (Yedinci Gün Adventist) manifestosunda ifade edilmektedir. Bu inanç açıklaması ilk olarak Genel Konferans tarafından 1980 yılında kabul edilmiş, 2005 yılında bir ek inanç maddesi (11 numara) ilâve edilmiştir. Kilisenin iki vaftiz yemininden herhangi birinin ikrarı üyeliğin önkoşuludur. Aşağıdaki inanç açıklaması teolojik olarak sabitlenmiş bir "itikat açıklaması" olarak okunmamalı ve kabul edilmemelidir. Adventistler yalnızca bir itikadı kesinlikle kabul ederler: ""Kitab-ı Mukaddes, ve yalnızca Kitab-ı Mukaddes"". Adventist doktrini, milenyum öncesine ve Arminanizm vurgularıyla, üçlü birlikçi Protestan teolojisine benzer. Adventistler "Kutsal Yazıların" yanılmazlığı, İsa Mesih’in vekâleten kefaret edişi, ölülerin dirilişi ve yalnızca iman yoluyla aklanma gibi öğretilere önem verirler, bu nedenle çoğunlukla evanjelik kabul edilirler. Suya batırarak vaftize ve yaratılışın gerçek anlamda altı gün sürdüğüne inanırlar. Modern Yaratılışçılık hareketi Ellen White’ın bir görümünden ilham alan George McCready Price adlı bir Adventist tarafından başlatılmıştır. Adventizm’i Hristiyan dünyasının geri kalanından ayıran genel olarak tanınmış bir dizi "ayırt edici" doktrin vardır, ancak bu öğretilen tümü Adventizm’e özgü değildir: Genel Konferans dünya çapında Adventistler üzerine içgözlemsel bir bakış yayınlamıştır. Bu Adventist üyelerin ve kilisenin sıklıkla duyduğu sorulara bir yanıt olarak yapılmıştır. Makalenin başlığı ""Adventist Komşunuz""dur. Adventistler haftalık "Sebt" gününü kutsal tutmak için, Cumartesi günleri dünyevî işlerden kaçınırlar. Ayrıca tamamen dünyevî türde olan dinlence faaliyetlerinden, örneğin rekabete dayalı sporlardan ve televizyonda dinsel olmayan programları izlemekten de çoğunlukla kaçınırlar. Ancak doğada yürüyüş, aile merkezli faaliyetler, hayır işleri ve özünde yardımseverlik bulunan diğer faaliyetler teşvik edilir. Cuma gününün büyük kısmı "Sebt"’e hazırlanarak geçirilebilir; örneğin yemek hazırlanır ve ev düzenlenir. Bazı Adventistler "Sebt"’i karşılamak üzere Cuma akşamları ibadet için toplanır, bu uygulamaya çoğunlukla "Akşam Duası" adı verilir. Cumartesi öğleden sonra faaliyetleri kültürel, etnik ve sosyal yapıya göre büyük değişiklikler gösterir. Bazı kiliselerde üyeler ve ziyaretçiler birlikte yenen öğle yemeğine ("potluck") ve Adventist Gençlik Hizmetleri’ne (AYS) katılırlar. Haftalık ana ibadet hizmeti Cumartesi günü yapılır, çoğunlukla kilisede küçük gruplarla yapılan planlı çalışma zamanı olan Sebt Okuluyla başlar. Pek çok Adventist her üç aylık dönem için belirli bir "Kitab-ı Mukaddes" metnini ya da doktrinini inceleyen, resmî olarak hazırlanmış ""Sebt Okulu Çalışma Kitapçığı""ndan yararlanır. Bu süre içinde farklı yaş gruplarındaki çocuklar ve gençler için (diğer kiliselerdeki Pazar okulunu benzer) özel toplantılar düzenlenir. Kısa bir aradan sonra topluluk yeniden bir araya gelir ve tipik evanjelik formatta yürütülen, vaazın merkezde yer aldığı kilise hizmeti başlar. Topluca ilahi söyleme, "Kutsal Yazılar"ın okunması, dualar ve sunular (ondalıkları da içeren para toplama) diğer standart unsurlardır. İbadet müziğinde kullanılan enstrümanlar ve müzik tarzı dünya çapındaki kiliselerde büyük değişiklikler gösterir. Kuzey Amerika’daki bazı kiliselerde modern Hristiyan müzik tarzı yer almaktadır, diğer kiliseler ise "Adventist İlahi Kitabı"’nda bulunanlar dâhil olmak üzere daha geleneksel ilahileri kullanırlar. İbadetin genellikle gösterişsiz olduğu bilinmektedir. Adventistler "Rabb’in Sofrası" ibadetini çoğunlukla yılda dört kez yaparlar. "Rabb’in Sofrası" üyelerin ve kiliseye üye olmayan diğer Hristiyanların katılabileceği açık bir ibadettir. "Yuhanna Müjdesi"’nin 13. bölümündeki anlatıma dayanan, ""Alçakgönüllülük Töreni"" olarak bilinen ayak yıkama merasimiyle başlar. "Alçakgönüllülük Töreninin" amacı "Mesih’in Son Akşam Yemeği"’nde kendi öğrencilerinin ayaklarını yıkamasını simgelemek ve katılanlara birbirlerine tevazuyla hizmet etmeleri gereğini hatırlatmaktır. Katılanlar cinsiyete göre farklı odalara ayrılarak bu törene iştirak ederler, ancak bazı topluluklarda evli çiftlerin töreni birbirleriyle gerçekleştirmelerine izin verilir ve aileler çoğunlukla birlikte katılmaya teşvik edilir. Törenin tamamlanmasının ardından katılanlar, mayasız ekmek ve fermante olmamış üzüm suyundan oluşan "Rabb’in Sofrasını" paylaşmak üzere, ana ibadet salonuna dönerler. Kilisenin ortaya çıktığı 1860’lardan beri, sağlamlık ve sağlık Adventist kilisesinin vurguladığı noktalardan biri olmuştur. Adventistler vejetaryenliği tavsiye eden ve "Levililer 11. bölümde" belirtilen koşer yasalarına uyulmasını öngören bir "sağlık mesajı" sunmalarıyla tanınmışlardır. Bu yasaların yerine getirilmesi, domuz, kabuklu deniz hayvanları ve "murdar" olarak tanımlanmış diğer hayvanların etlerinden kaçınmayı gerektirir. Kilise, üyelerini alkol, tütün ve yasadışı kimyasal maddelerin kullanımından uzak tutmaya çalışır (Hristiyanlık ve alkol konusuna bakınız). Ayrıca, bazı Adventistler kahve, çay, kola ve kafein içeren diğer içeceklerden sakınırlar. Adventist Kilisesi’nin öncüleri kahvaltı gevreklerinin Batı beslenme tarzında yaygın olarak kabul edilmesinde büyük pay sahibi olmuştur ve "modern ticarî tahıl gevreği kavramı" Adventistler içinde ortaya çıkmıştır. John Harvey Kellogg Adventist sağlıklı beslenme çalışmasını başlatanlardan biriydi. Sağlıklı bir yiyecek olarak kahvaltı gevreklerini geliştirmesiyle, kardeşi William tarafından Kellog’s firmasının kurulmasına yol açıldı. Hem Avustralya hem de Yeni Zelanda’da, kilisenin sahibi olduğu Sanitarium Sağlıklı Yiyecek Şirketi, Weet-Bix başta olmak üzere sağlıklı ürünlerin ve vejetaryenlere yönelik yiyeceklerin önde gelen üreticilerinden biridir. ABD Ulusal Sağlık Enstitüsü’nün sponsorluğunda yapılan bir araştırma, Kaliforniya’da ortalama bir Adventistin, ortalama bir Kaliforniyalıdan 4–10 yıl daha uzun yaşadığını ortaya koymuştur. "National Geographic" dergisinin Kasım 2005 sayısında kapak konusu olarak alıntı yapılan araştırma, Adventistlerin sigara ve içki içmedikleri, her hafta bir gün istirahat ettikleri ve kuruyemiş ile baklagiller bakımından zengin, sağlıklı, az yağlı bir beslenme tarzını sürdürdükleri için daha uzun yaşadıklarını belirtmektedir. Adventistlerin sosyal ilişki bağlarının kuvvetliliği de uzun yaşam sürelerine bir açıklama olarak ileri sürülmüştür. Dan Buettner’in 2005’te Adventistlerin uzun ömürlülüğü hakkında "National Geographic"’te yayınlanan haberinden sonra, kitabı "The Blue Zones: Lessons for Living Longer From the People Who’ve Lived the Longest" (Mavi Bölgeler: En Uzun Yaşayan İnsanlardan Uzun Yaşama Dersleri)’nde Kaliforniya’daki Loma Linda yoğun Yedinci Gün Adventist nüfusu nedeniyle bir "mavi bölge" olarak adlandırıldı. Buettner, Adventistlerin sağlığa, beslenmeye ve Sebt gününü tutmaya verdikleri önemin Adventistlerin uzun ömürlüğünde temel etkenler olduğunu bildirmektedir. 2002 yılında dünya çapında yerel kilise önderleri arasında yapılan bir araştırmaya göre Adventistlerin tahminî %35’i vejetaryenliği uygulamaktadır. Adventistlerin temiz yaşam tarzları, 2200 Adventistin 1954 yılında etkileri o zaman hâlen bilinmeyen bir dizi hastalık için denek olmak üzere Whitecoat Operasyonu’nda gönüllü olduklarında, ABD silahlı kuvvetleri tarafından da tanındı: Bilim adamlarının ilk görevi, ağır hasta olmalarına yol açabilecek patojenlerin aşılanacağı gönüllü kişiler bulmaktı. Bunları Yedinci Gün Adventist imanına mensup olanlar arasında buldular. Adventistler askere alındıklarında ülkelerine hizmet etmeye gönüllü olsalar da, silah taşımayı reddediyorlardı. Bunun sonucunda pek çoğu sıhhiyeci oldu. Şimdi ABD acemi erlere farklı bir şekilde yardımcı olma fırsatı sağlıyordu: askerlik yükümlülüklerini yerine getirmenin bir yolu olarak biyolojik testlerde gönüllü olma. 1954 yılı sonlarında görüşüldüğünde, Adventist yönetim kademeleri bu planı memnuniyetle kabul etti. Camp Detrick’teki bilim adamları için kilise üyeleri örnek bir deney grubuydu, zira çoğu mükemmel ölçüde sağlıklıydı, içki veya sigara içmiyor, kafein kullanmıyorlardı. Gönüllüler açısından, bu deneyler kendilerine inançlarına sadık kalırlarken vatan hizmetlerini de yerine getirmek için imkân sağlıyordu. Kürtaj hakkında resmî Adventist duruşu “doğum kontrolü, cinsiyet seçimi veya maslahat dolayısıyla kürtaj yapılması onaylanmaz” şeklindedir. Ne var ki, kadınlar zaman zaman ciddi ahlâkî veya tıbbî ikilemler meydana getiren istisnaî durumlarla karşılaşabilirler, örneğin hamile kadının hayatına veya sağlığına yönelik ciddi tehditler, cenindeki ciddi konjenital bozukluklar ve tecavüz veya ensest ilişki sonucu meydana gelen hamilelikler gibi; bu durumlarda bireylere kendi kararlarını vermeleri tavsiye edilir. Genel Konferansın yayınladığı resmî açıklamalara göre, "Kitab-ı Mukaddes" tarafından takdir edilen tek cinsel ilişki yolu heteroseksüel evliliklerdir. Adventistler eşcinsel evlilik törenleri gerçekleştirmezler, aktif eşcinseller görevlendirilemez ve kilise üyeliğinden çıkarılabilirler. Evlilik dışı ilişki boşanmaya izin verilen nedenlerden biridir, ancak yine de mümkünse uzlaşma teşvik edilir. Adventistler evlilik öncesi hem erkeklerin hem kadınların cinsel ilişkiden kaçınması gerekliliğine inanır ve teşvik eder. Kilise evlenmeden birlikte yaşamayı tasvip etmez. Yeni Ahit metinleri evlilikte kadınların kocalarına bağımlı olmaları ve ""kocalar[ın] kendi karılarını... tıpkı Mesih’in de kilise topluluğunu sevdiği ve kendisini onun için vermiş olduğu gibi sev[meleri]"" gerektiğini öğretecek şekilde yorumlanır. Adventist Kilisesi diğer etik konularda da resmî açıklamalar yayınlamıştır. Kilise, aktif ötenaziye karşıdır, ancak ölüme izin verecek şekilde ilaç tedavisinin pasif şekilde kesilmesine izin verir; doğum kontrolü doğru kullanılırsa evli çiftler için onaylanır, fakat kürtajın doğum kontrol yöntemi olarak kullanılmasına ve her durumda evlilik öncesi cinsel ilişkiye de karşı çıkar; ve insan klonlamaya teknolojinin güvenli olmadığı ve sakat doğumlara veya kürtaja yol açacağı süreç olarak bakar, onaylamaz. Adventistler giyim ve eğlence konularında geleneksel olarak toplumsal muhafazakâr tavırlar benimsemişlerdir. Bu tavırlar kilisenin temel inançlarından birine şu şekilde yansımıştır: Kutsal Ruh’un bizlerin içinde Rabb’imizin karakterini tekrar oluşturması için, yalnızca yaşamlarımızda bize Mesih’e yaraşır paklık, sağlık ve sevinç getirecek şeylere katılırız. Bu, zevk ve eğlencelerimizin en yüksek Hristiyan beğeni ve güzellik standartlarına uygun olması gerektiği anlamına gelir. Kültürel farklılıklar göz önüne alınarak, giyimimiz sade, mütevazı ve düzgün, gerçek güzelliği dış görünüşünde olmayıp bilakis ince ve sakin bir ruhun yok edilemez süsünde olan kişilere uygun olmalıdır. Buna göre, pek çok Adventist vücutta delik açma ve dövme gibi uygulamalara karşıdır ve mücevherat takmaktan kaçınırlar, bunlara küpe ve bilezik de dâhildir. Genel Konferansın duruşu alyansın yasaklanması yönünde olmamasına rağmen, bazıları alyans takılmasına da karşı çıkmaktadır. Muhafazakâr Adventistler olumsuz ruhsal etki meydana getirdiği düşünülen, dans, rock müziği ve dünyevî, tiyatro gibi belirli dinlence faaliyetlerinden kaçınırlar. Ancak 1989 yılından itibaren yürütülen kapsamlı araştırmalarda Kuzey Amerikalı kilise üyesi gençlerin bu standartlardan bazılarını reddettikleri bulunmuştur. Bazı Adventistler Ellen White’ın yazılarını, bilhassa "Counsels on Diet and Foods" (Beslenme Düzeni ve Yiyecekler Üzerine Öğütler), "Counsels to Parents, Teachers and Students" (Anne–Babalara, Öğretmenlere ve Öğrencilere Öğütler) ve "Education" (Eğitim) adlı kitaplarını Hristiyan davranışlarına dair ilham edilmiş kaynaklar olarak gösterirler. Adventist kilisesi kumar oynanmasına resmî olarak karşıdır. Adventist kilisesinin Gençlik Şubesi, "Kâşifler" adında, 10 ile 16 yaşları arasındaki erkek ve kız çocuklarına yönelik, İzcilik hareketine benzer bir örgüt işletmektedir. Bir kimse 17 yaşına girdiğinde artık "Kâşif" sayılmaz, fakat personel kabul edilir. Kâşifler gençleri kamp yapma, toplum hizmeti, kişisel danışmanlık ve yeteneğe dayalı eğitim gibi faaliyetlere yönlendirir ve onları kilisede önderlik için eğitir. Yerel Konferanslarda, bölgede oturan Kâşiflerin bir araya gelerek İzci Toplantılarına benzer etkinliklere katıldıkları yıllık “İzci Toplulukları” düzenlenir. “Maceracı” (6–9 yaş), “Gayretli Kunduz” (4–5 yaş) ve “Küçük Kuzu” (3–4 yaş) kulüpleri, Kâşif programına üye yetiştiren, küçük çocuklara yönelik programlardır. 16 yaşını dolduranlar “Uzman Kılavuzlar” (Oymakbeyine benzer) olmaya hak kazanır ve kulüpte önderlik rolleri üstlenmeye başlarlar. Yedinci Gün Adventist Kilisesi tüm Kuzey Amerika’da ve dünyanın diğer pek çok yerinde gençlik kampları işletmektedir. Her kampın yürüttüğü faaliyetler farklıdır, ancak çoğunda okçuluk, yüzme, atçılık, güzel sanatlar ve el sanatları, doğada yürüyüş, yüksekte gerili ipte yürüme ve diğer pek çok yaygın faaliyet bulunmaktadır. Normal kampların yanı sıra bazı yerlerde RAD kampları da denilen özel kamplar bulunur, bunların faaliyetleri sörf, su kayağı, kaya tırmanışı, golf, kaykay sporu, köpüklü su raftingi, bisikletle dağ gezisi, bisikletçilik, basketbol ve daha pek çok faaliyet arasında, her hafta değişebilir. 19. yüzyıl sonlarında başlayan Adventist müjdeciliği çalışması günümüzde 200’ün üzerinde ülke ve bölgedeki insanlara ulaşmaktadır. Adventist müjdeleme işçileri İncil’i duyurur, hastaneler ve klinikler yoluyla sağlığı destekler, yaşam standartlarını iyileştirmek için geliştirme projeleri yürütür ve felâket zamanlarında yardım sağlarlar. Yedinci Gün Adventist Kilisesi’nin müjdeleme faaliyeti hem Hristiyan olmayanlara, hem de diğer mezheplerden Hristiyanlara yöneliktir. Adventistler Mesih’in kendi izleyicilerini tüm dünyaya ulaşmak için "Büyük Görev" ile çağırdığına inanırlar. Ancak Adventistler müjdeciliğin bireyin temel haklarına engel olmamasını sağlamak için tedbirlidirler. Din özgürlüğü Adventist Kilisesi’nin desteklediği ve önayak olduğu bir duruştur. Adventist Kilisesi 7598 okul, yüksekokul ve üniversite işletmektedir, bunlarda toplam 1 milyon 545 bin öğrenci kayıtlıdır ve yaklaşık 80 bin öğretmen görev yapmaktadır. “Dünyanın en büyük kilise destekli eğitim sistemlerinden birini” işlettiği bildirilmektedir. Amerika Birleşik Devletleri’ndeki en büyük Protestan eğitim sistemini işletmektedir, bu aynı zamanda Roma Katolik Kilisesi’nin eğitim sisteminin ardından ikinci sıradadır. Adventist eğitim programı kapsamlıdır, “zihinsel, fiziksel, sosyal ve hepsinden önemlisi ruhsal sağlığı” içerir ve ""düşünsel gelişim ile insanlığa hizmeti"" amaçlamaktadır. Dünyadaki (nüfus bakımından) en büyük Yedinci Gün Adventist Üniversitesi, Mandeville, Jamaika’da bulunan Kuzey Karayip Üniversitesi’dir. Adventistler çok sayıda hastane ve sağlık kurumu işletmektedir. Kuzey Amerika’daki en büyük tıp okulları ve hastaneleri Loma Linda Üniversitesi ve ona bağlı Tıp Merkezi’dir. Kilise dünya çapında geniş bir hastaneler, klinikler, yaşam tarzı merkezleri ve sanatoryumlar ağı işletmektedir. Bunlar kilisenin sağlık mesajında ve dünya çapında müjdeleme faaliyetlerinde rol oynamaktadır. Adventist Sağlık Sistemi, Amerika Birleşik Devletleri’nde Protestanlara ait, kâr amacı gütmeyen ve çok kurumlu en büyük sağlık sistemidir. Sağlık sistemi Yedinci Gün Adventist Kilisesi tarafından finanse edilmekte ve yılda 4 milyonun üzerinde hastaya hizmet vermektedir. Kilise 50 yıldan uzun bir süredir Adventist Geliştirme ve Yardım Kurumu (ADRA) aracılığıyla insanî yardım alanında etkin olmuştur. ADRA dünyanın 125 ülkesi ve bölgesinde, mezhep bağlılığı olmayan bir yardım kurumu olarak çalışmaktadır. Birleşmiş Milletler Ekonomik ve Sosyal Konseyi tarafından ADRA’ya Genel Danışmanlık Statüsü verilmiştir. ADRA hem krizlerde yardım, hem de fakirlik durumlarında gelişim sağlamak için dünya çapında 4 binin üzerinde personel çalıştırmaktadır. Kilise çevrenin korunmasına ve gözetilmesine, ayrıca iklim değişikliğinin meydana getirdiği tehlikelerden kaçınmak için önlemler alınmasına önem verir. “Yedinci Gün Adventizmi insanların ölçüsüz aşırı tüketimin, mal biriktirmenin ve atık üretiminin kısırdöngüsüne girmediği, basit ve sağlıklı bir hayat tarzını savunur. Doğaya saygıya, dünyanın kaynaklarının kullanımındaki kısıtlamaya, kişinin ihtiyaçlarını yeniden değerlendirmesine ve yaratılmış hayatın değerinin yeniden ikrar edilmesine dayalı olan, hayat tarzında bir yenilenme istenir.” Robert Burns Woodward Robert Burns Woodward (10 Nisan 1917 - 8 Temmuz 1979) Amerikalı organik kimyager. Birçok kişi tarafından yirminci yüzyılın önde gelen organik kimyageri olarak kabul edilir. Özellikle karmaşık doğal ürünlerin sentezi ve moleküler yapılarının belirlenmesinde çok önemli katkılarda bulunmuştur. Sentezlediği organik bileşiklerin arasında kolesterol ve kortizon (1951), striknin (1954) ve B12 vitamini'de (1971) bulunur. Aynı zamanda kimyasal reaksiyonların teorik çalışmaları üzerine Roald Hoffmann ile yakın çalışmıştır. Woodward 1965 yılında "organik sentez ile ilgili başarıları için" Nobel Kimya Ödülü'ne layık görüldü. Subrahmanyan Chandrasekhar Subrahmanyan Chandrasekhar (19 Ekim 1910, Lahor - 21 Ağustos 1995), Hint asıllı Amerikalı astrofizikçi. A. Fowler ile birlikte 1983'te Kara deliklerin yüksek kütleli yıldızların evrimlerinin son aşamalarından biri olduğunu matematiksel teori haline getirdiklerinden dolayı Nobel Fizik Ödülünü kazanmıştır. 1930 Nobel Fizik Ödülü sahibi Chandrasekhara Venkata Raman'in yeğenidir. Chandrasekhar limiti olarak bilinen astrofizik kavramını ortaya atmıştır. Chandrasekhar, hayatının belirli aşamalarında yıldızların yapısı, beyaz cüceler, genel görelilik, kuantum mekaniği, Hidrodinamik, fiziksel olaylarda denge ↵gibi pek çok farklı alanda çalışmalar yapmıştır. Cambridge Üniversitesi'nde↵ kendi↵ ismi ile anılacak olan beyaz cüce yıldızların merkezindeki bozunmuş ↵maddenin hızı ve yapısı hakkında teorik bir model geliştirmiştir. Buna göre hiçbir Beyaz Cüce, Gübeş'in 1.44 katından daha↵ büyük bir kütleye sahip olamaz, aksi takdirde bir karadeliğe dönüşebilir.[3] Teorinin yaratılması için Chandrasekhar, Jan Oort'un yarattı yıldız alanlarını inceledi ve bunlar kozmolojinin içindeki 20 farklı denklemi birleştirerek teorileştirdi. Jan Oort'un yarattığı sisteme ek olarak Chandrasekharı'ın teorisi tüm evrene uyarlanabilir durumdaydı. Chandrasekhar, 19 Ekim 1910 yılında Punjab'da dünyaya geldi. 10 kardeşli bir ailenin en büyük dördüncü üyesiydi. On iki yaşına kadar evde özel eğitim gören Chandrasekhar, toprak sahibi bir aileden geliyordu. Lise eğitimini 1922-25 yılları arasında Madras'ta bir Hindu Orta Okulunda yaptı. Subrahmanyan, Madras Üniversitesi'nde eğitim gördü. Bitirme tezi, Compton Olayı üzerine idi. Doktora eğitimine Hindistan Devlet Bursu ile Cambridge Üniversitesi'nde devam etti. Akademik çalışmaları İstatistiksel mekanik üzerineydi. Chandrastesekhar'ın astrofizik ile tanışması Royal Astronomical Society Profesörü Edward Arthur Milne ile tanışmasıyla yaşandı. İstatistiksel mekanikte incelediği fenomenlerin yıldız gözlemlerinin verileriyle denkleştiğini gören Chandrasekhar, bu alana yönelmeye karar verdi. Dejenere olmuş yıldızların veri analizleri üzerine yaptığı çalışmalardan dolayı Cambridge Üniversitesi'nden madalya aldı. Ocak 1937'de Chandrasekhar, Chicago Ãœniversitesi'nde Dr. Otto Struve tarafından asistan olarak işe alındı. Sonrasında tüm akademik hayatını Chicago Üniversitesi'nde geçiren Chandrasekhar, Princeton gibi pek çok prestijli üniversitesinden gelen teklifleri reddetmiştir. II. Dünya Savaşı↵ sırasında dönemdeki fizikçiler gibi o da savaş alanına yönelik araştırmalar yapmış, Balistik savaş araçları hakkında laboratuvar çalışmasında bulunmuştur. Balistik çalışırken 1943 yılında Chandrasekhar, şok dalgaları ve yok edici etkileri üzerine iki makale yayımladı. Sonrasında burada "N"aki tecrübesini astrofizikte kullanacaktı. Robert Oppenheimer, Chandrasekhar'Ä± Mannhattan Projesi'ne davet etti. Chandrasekhar bu teklifi uzmanlık alanı olmadığı gerekçesiyle reddetti. Ancak Calutron makinesinin yapılmasını desteklemiş ve projede kullanılmasını ↵önermiştir. Chandrasekhar, Mannhattan Projesi sırasında oluşturulan parçacık hızlandırıcılarının atom çekirdeği hakkındaki fikirleri tamamıyla değiştireceğini ve Beyaz Cüce gibi çekirdeğin temel ↵özelliklerini yitirdiği uç koşullarda da insan bilgisini arttıracağını düşünüyordu. Chandra, Chicago Üniversitesi'nde akademisyen olarak çalıştığı 50 yılı aşkın süre boyunca (kabaca 1930-1980 yılları arası) 100 kadar akademik makalede yardımcı olarak ismi geçti. Kendi altında çalışan doktora öğrencilerinin kendisine "Chandra" demesini söylerdi. Emekli olana kadar↵ Chandra, 50 doktora öğrencisi yetiştirdi ve tezlerinde rehber oldu. Chandrasekhar, 1952-1971 yılları arasında The Astrophysical Journal dergisinin yayın editörlüğünü yaptı. 1990-1995 yılları arasında Chandrasekhar, Isaac Newton'ın↵ yazdığı fizik kitaplarının günümüz matematiği ve fiziği ile anlaşılabilir bir hale getirip yayınlamak için bir proje başlattı. ↵Projenin de ürünü olarak Isaac Newton'ın "Philosophiae"Naturalis Principia Mathematica kitabını "Newton's Principia for the Common Reader" (Sıradan Okuyucu için Principia) "adında yeniden yayımlayarak bir popüler bilim kitabı olarak düzenlemiştir. Chandrasekhar, 21 Ağustos 1995'te Chicago Üniversitesi'nde verdiği bir ders sırasında kalp krizinden hayatını kaybetti. Ölümünün ardından NASA, Dünya yörüngesindeki X-Işını gözlemevine profesörün anısına Chandra X-ışını Gözlemevi adını vermiştir. 1999 yılında bulunan ve boyutu olmayan ve yeni keşfedilen bir sayıya Chandrasekhar Sayısı adı verilmiştir. Astrofizikçi ve Popüler Bilim yazarı Carl Sagan, kitabı Karanlık Bir Dünyada Bilimin Mum Işığı'nda ""Matematiğin ardındaki temel estetiği Profesör Subrahmanyan Chandrasekhar'ın kitaplarından öğrendim" "demiştir". " Chandrasekhar yaptığı hemen hemen her konuşmada pek çok defa ateist olduğunu dile getirmiştir. Bir keresinde Hinduizm hakkında içinde bulunduğu bir tartışmada şöyle demiştir: ""Düşüncelerimi dolandırmadan açıkça ve cesurca söylüyorum, ben bir ateistim."" Profesör Chandrasekhar, 1983 yılında yıldızların evrimi ve yapısı ürettiği matematiksel yapıdan ötürü Nobel Fizik Ödülü'ne layık görülmüştür. Eski Kıpçakça Kıpçakça ya da Eski Kıpçakça veya Batı Orta Türkçe, Orta Türkçe dönemine ait Deşt-i Kıpçak sahası ile Mısır ve Suriye'de 13. yüzyıldan 17. yüzyıla kadar kullanılmış Türk dillerinin Kıpçak grubundan ölü dil. Eski Kıpçakça günümüzde Yeni Kıpçakça adıyla da anılan Kıpçak grubundan Türk dillerinin oluşumuna kaynaklık eden dillerden biridir. Günümüzde geriye dönük dil sınıflandırmalarında Eski Kıpçakça, Kıpçak grubunun "Kıpçak-Kuman" alt grubunda ele alınır. Bugüne gelebilmiş eserler sınırlı sayıda olup en çok incelenen eser Bozkır Kıpçakçasına (Kumancaya) ait "Codex Cumanicus" adlı eserdir. Eski Kıpçak Türkçesine ait eserlerin büyük çoğunluğu Memlûkler döneminde kaleme alınmıştır. Orta Asya'nın batısından başlayıp Tuna Nehri kıyılarına, kuzeyde Orta İdil bölgesine, güneyde Kırım'a kadar uzanan ve Deşt-i Kıpçak (Kıpçak Bozkırı) olarak adlandırılan geniş kuzey bölgesi ile Orta Doğu'da Mısır ve Suriye'de varlıklarını 13. yüzyıldan 17. yüzyıla kadar sürdürmüştür. Kıpçak Türkçesi yazı dili olarak üç ya da dört ayrı kolda gelişim göstermiştir: Batı Cermen dilleri Batı Cermen dilleri, Cermen dillerinin üç kolundan en büyüğüdür ve Almanca, İngilizce, Hollandaca, Afrikaanca, Frizce ve Yidiş gibi dilleri içerir. Cermen dillerinin diğer iki koluda Kuzey Cermen dilleri ve Doğu Cermen dilleridir. 1999-2000 PAF Ligi 1999-2000 TFF PAF Ligi, organizasyon tarihindeki 4. sezondur. Karşılaşmalar sonunda 80 puanla lider olan Beşiktaş PAF ilk şampiyonluğunu kazandı. Orta Türkçe Orta Türkçe, Türk dillerinin Eski Türkçe döneminden sonra Ortaçağ'da 11-15. yüzyıllarda geliştiği dönem ve bu dönemdeki diller. Yeni Türkçe dönemindeki çağdaş Türk dil ve lehçelerine kaynaklık etmiştir. Orta Türkçe dönemine ait eserler içinde sözlükçülük yönünden ilk akla gelen isim Divânu Lügati't-Türk'tür. "Philologiae Turcicae Fundamenta"’da Orta Türkçe dönemi iki yönde ele alınmıştır: The Lost World: Jurassic Park The Lost World: Jurassic Park (The Lost World: Jurassic Park II olarak da bilinir), 1997 yapımı Amerikan bilimkurgu ve macera filmi. Yönetmenliğini Steven Spielberg yapmıştır. Filmin yapımcılığını ise Gerald R. Molen ve Colin Wilson üstlenmiştir. Filmin senaryosu David Koepp tarafından yazılmış ve Michael Crichton'ın 1995 tarihli romanı "The Lost World" den esinlenilmiştir. Önemli oyuncuları; Jeff Goldblum, Julianne Moore, Vince Vaughn, Pete Postlethwaite, Richard Schiff, Arliss Howard, Thomas F. Duffy, Vanessa Lee Chester ve Richard Attenborough'dan oluşmaktadır. Sportfreunde Lotte VfL Sportfreunde Lotte, 1400'e yakın üyeye sahip, Lotte şehrinin spor kulübüdür. Regionalliga'da mücadele etmektedir. Takım, 1929 yılında "Turnverein Lotte" adıyla kuruldu ve sadece cimnastik dalında aktifti. 9 Şubat 1946'da "VfL ​​Sportfreunde Lotte" adını alan takım, futbol ve hentbol departmanlarını da açtı. Yıllar boyunca yerel liglerde mücadele eden takım, 2003-04 sezonu şampiyonluğu ile birlikte dördüncü seviye lig olan Oberliga Westfalen'a yükseldi. 2007-08 sezonunda takım, lig dördüncüsü oldu ve yeni düzenlenen Alman futbol sisteminde dördüncü seviye lig haline gelen Regionalliga'ya yükseldi. Yeni ligdeki ilk sezonunu 10. olarak tamamladılar. Aynı sezon yerel kupa Westfalenpokal'da ikinci olup, sonraki sezonun DFB-Pokal'da mücadele etmek hakkı kazandılar. İlk kez bir Bundesliga takımı ile oynama şansı yakalayan kulüp, ilk turda VfL Bochum'a 0-1 yenilerek elendiler. 2011-12 sezonunda Regionalliga West'te Borussia Dortmund'un ikinci takımının bir puan ardından ikinci oldular. Sezon sonunda Almanya Futbol Birliği'ne başvuran takım Dortmund II'nin Rot-Weiss Essen'i 4-0 yendikleri maçtaki şike iddialarını öne sürerek, 3. Liga'ya 21. takım olarak dahil olma isteğini belirtti. 25 Mayıs 2012'de federasyon, o maçta şikeye rastlanmadığını söyleyerek bu isteği reddetti. Zambezi BÃ¶lgesi Zambezi (2013 yılına kadar bölge "Caprivi" olarak adlandırılmıştır), Afrika ülkesi Namibya'nın toplamda var olan on dört bölgesinden bir tanesidir. Zambezi bölgesi yüz ölçümü açısından ülkenin küçük sayılabilecek bölgesi konumunda olup, nüfus bakımından oldukça az bir yoğunluğa sahiptir. Bölge batıda Kavango Doğu (2013'e kadar Kavango), güneyde Botsvana, kuzeyde ise Angola ve Zambiya ile komşu konumundadır. Namibya'nın ve böylelikle Zambezi'nin doğusunda 100 m'lik bir sınır olduğu söylenen Zimbabve sınırı tartışmalı bir durumdadır. Bölgenin idari başkenti Katima Mulilo'dur. Bölge kendi içerisinde ayrıca sekiz seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 90.596 kişi yaşamaktadır. Bölge 19.532 km² yüz ölçümü ile ülkenin en küçük bölgelerindendir. Temmuz 2012'de Devlet Başkanlığı İşleri Bakanlığı getirdiği öneri ile devlet başkanının Caprivi bölgesinin isminin değiştirilmesi yönünde isteği olduğu beyanını meclise iletmiştir. Bölge isminin herhangi bir koloni dönemine ait isim taşımaması gerektiği yönünde beyanını belirten devlet başkanının bu isteği neticesinde isim değişikliği için çalışmalar yürütülmüş, "Itenge" isminin de ön plana çıktığı seçenekler arasında Zambezi isminde karar kılınarak 8 Ağustos 2013 tarihinde isim değişikliği yürürlüğe girmiştir. Amcam Amcam (Fransızca özgün adı: "Mon Oncle"), Jacques Tati'nin yönettiği 1958 Fransa - İtalya ortak yapımı komedi filmidir. Film Türkiye'de son olarak 10. Uluslararası İstanbul Film Festivali'nde yönetmenin diğer filmleriyle birlikte gösterilmiştir. Tati'nin hemen hemen tüm filmlerinde yaptığı gibi, hem yönettiği, hem başrolünü oynadığı, senaryosunu yazıp yapımcılığını da üstlendiği bu film Fransız sinemacının ilk renkli filmidir (bundan sonra renk ve ışığı da bir anlatım biçimi olarak kullanacaktır). "Amcam" ayrıca, çok az sayıda film yaptığı halde tüm zamanların en iyi 50 yönetmeni arasında sayılan Tati'nin üçüncü uzun metrajlı filmidir. Tati, bu satirik komedide kendisiyle özdeşleşmiş olan Şarlovari ayrıksı karakter ""Mösyö Hulot""yu ikinci kez canlandırıyordu. Diğer filmlerinde olduğu gibi diyaloglara çok az yer veren, ama abartılı ses efektlerini de yine bolca kullandığı, kökenini pandomim'den (dolayısı ile de sessiz sinema döneminin filmlerinden) alan yaratıcı "gag" (gülüt)'lerle Slapstick komediye (kaba komedi) yeni bir yorum getiren "Amcam" filminde Tati, geleneksel ahlâk değerlerinin oluşturduğu yaşam tarzı ile tüketim toplumunun ortaya çıkardığı kargaşa ve koşuşturma arasındaki çelişkiyi vurgular, modernleşmenin getirdiği yabancılaşmaya dikkati çeker. Tati'nin romantik alter egosu ""Bay Hulot"" bu filmde de (birçok Tati filminde olduğu gibi) II. Dünya Savaşı sonrasında Fransa'da başlayan Amerikan tarzı tüketim sevdasını, geleneksel mimarinin yok edilip yerini soğuk modern yapıların almasını, otomobil çılgınlığını vb. eleştirir, bu değişime Don Kişotvari bir biçimde direnir. Zaten filmde betimlenen absürt modern mimarinin vurgulanabilmesi için Henri Schmitt'in tasarımı olan bir dekor bina stüdyoda özel olarak oluşturulmuştu. Çekimler Eylül 1956 ilâ Şubat 1957 tarihleri arasında tamamlanmıştır. Aralarında Yabancı Dilde En İyi Film Akademi Ödülü ve Cannes Film Festivali Jüri Ödülü'nün de bulunduğu altı ödül kazanan "Amcam" Tati'nin en çok ödül alan filmidir. Filmin Türkçe adının "Dayım" olması gerekirken (Mösyö Hulot, filmdeki küçük çocuğun annesinin kardeşidir), Fransızca'da amca ve dayı kavramları aynı sözcükle ifade edildiği için, film Türkiye'de gösterime girdiğinde bir çeviri hatasına kurban gitmiş ve "Amcam" olarak literatüre girmiştir. İlginç bir biçimde filmin İngilizce konuşulan ülkelerdeki adı da (uluslararası adıyla birlikte) Fransızca olarak kalmıştır. Filmin diğer dillerdeki adları da anlam olarak aynıdır: Almanca: Mein Onkel, İtalyanca: Mio zio, İspanyolca: Mi tío vb. Uzun boyu, ağzından hiç eksik etmediği piposu, elinden düşürmediği şemsiyesi, sürekli giydiği fötr şapkası ve eski buruşuk trençkotu, ip gibi olmuş kravatı, ayakkabılarının bir karış üstünde sona eren dar paçalı pantolonu ile ayrıksı bir görüntü veren Mösyö Hulot (Jacques Tati) şapşal yürüyüşlü, kalender bir adamdır. Bu eski kafalı, hafiften kaçık adam aslında saf, iyi niyetli ve içtendir. Naif yapısı ve insancıl kişiliğiyle çevresine yardım etmeye çalışırken birçok sakarlıklar yapar. Kendi halinde bir yaşamı olan bu sempatik adam etrafındaki yapmacık dünyaya bir çocuğun saf gözleriyle bakarken sanayileşmenin getirdiği düzensiz değişime karşı direnir, geçmişin değerlerini korumaya çalışır. Bir işi olmayan Bay Hulot Paris'in henüz modernleşmenin uğramadığı, insanların sıcak komşuluk ilişkileri içerisinde geçen yüzyıldaki gibi bir yaşantı sürdürdüğü eski kalabalık semtlerinden birinde, harap ama sevimli bir evin çatı katında yaşar. Hayatın daha yavaş ilerlediği bu mahallede renkler adeta yüzyılın başındaki "Autochrome" fotoğraflardaki gibidir. Hulot'nun mütevazı yaşantısının bir parçası da VéloSoleX marka motorlu bisikletidir. Mösyö Hulot, ilkokul çağında bir çocuk olan Gérard'ın (Alain Bécourt) dayısıdır. Hulot'nun kızkardeşi (Adrienne Servantie) ve eniştesi (Jean-Pierre Zola) tek çocuklarıyla birlikte ultra lüks bir ev olan "Villa Arpel"de yaşamaktadırlar. Hulot'nun yaşadığı yerin aksine Paris'in yeni kurulmuş varlıklı bir semtinde yer alan bu modern mimariye sahip villa ve bahçesi zorlama fütüristik tasarımı ve gereksiz otomatik fonksiyonları ile modern olmanın ötesinde itici, sıkıcı hattâ bir karabasan gibidir. Bahçedeki çiçekler bile plastikten yapılmıştır. Tamamen gösteriş için yaptırılmış havuz fıskiyeleri, otomatik mutfak gibi bazı statü sembolü avangart eşya ve yapıların fonksiyonları sadece komşuları etkilemek için kullanılırlar, onlar gidince kapatılırlar. Bu sözde modern eşyalar işe yarıyor gibi gözükseler de aslında hiçbirisi gerçekte fonksiyonel değillerdir ve evde yaşayanların hayatını kolaylaştırmak şöyle dursun onlara rahatsızlık bile verirler. Ama yine de bu materyalist ailenin tanıdıklarına hava atması için kullanışlı sayılabilirler. Villadaki bu kişiliksiz eşyalar ve gereçler kadar Arpellerin zaten yüzeysel olan kişilikleri de neredeyse kaybolmak üzeredir. Ama onlar toplumsal pozisyonlarını sürdürebilmek için benliklerinden ödün vermeyi seçmişlerdir. Filmde ilk adları bile zikredilmez. Onlar sadece Mösyö Arpel ve Madam Arpel'dir. Bay Arpel bir plastik hortum fabrikasında idarecidir. Evdeki yaşantısından son derece sıkılan Gérard, adeta taptığı dayısını anlayabilen tek insan gibidir. Fırsat buldukça evden uzaklaşıp sokak çocuklarıyla oynamaya bayılır, yaramaz arkadaşlarıyla yoldan gelip geçen insanlara eşek şakaları yapar. Evin köpeği bile bu sıkıcı evde durmak istemez, o da fırsatını bulunca evden kaçarak sokak köpekleriyle doyasıya oynamayı tercih eder. Gérard ve diğer okul arkadaşları her gün şık giyimli babaları tarafından özel otomobillerle özel okullarına düzenli bir biçimde bırakılırlar. Otomobiller bile düzenli otoyollarda adeta askeri bir düzen içerisinde yol alırlar. Okul çıkışında ise Gérard'ı dayısı Mösyö Hulot alır ve "Villa Arpel"e getirir. Hulot villadaki bütün o teknolojik ucubelerle adeta kavga eder. Kayınbiraderi Hulot'nun oğlu üzerindeki etkisinden pek hoşlanmayan Mösyö Arpel, ona kendi fabrikasında bir iş bulur. Madam Arpel ise bekâr kardeşine bir eş bulma umuduyla sürekli garden partiler verir. Ancak Hulot hem işi yüzüne gözüne bulaştırıp fabrikadan kovulacak, hem de kendisiyle evlendirilmek istenen, en az Arpeller kadar gösteriş meraklısı komşu kadınla da evlenmeyecektir. Arpeller Hulot'yu kendilerine benzetme çabalarında başarısız olacaklar, buna karşılık Hulot onlarda bazı olumlu değişikler yapmayı başaracaktır. Mösyö Arpel artık oğluyla ilgilenmeye, yavaş yavaş onunla gerçekten iletişime geçmeye başlayacaktır.