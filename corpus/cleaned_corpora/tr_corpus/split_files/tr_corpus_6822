değil Stoacılığa daha fazla borçlu olduğu sonucunu çıkardı. Hristiyanlığı ""Yahudi kılığındaki Stoacılığın zaferi"" olarak tanımladı. Günümüze ulaşan Roma İmparatorluğu kayıtlarında Nasıralı İsa diye birinin olmadığını, bunun sadece bir mitten ibaret olduğunu söyledi. Bauer, yaşadığı dönemde Genç Hegelciler arasında önemli bir yere sahipti. Kızıl sırtlı kızılkuyruk Kızılsırtlı kızılkuyruk ("Phoenicurus erythronotus"), sinekkapangiller (Muscicapidae) familyasından bir kızılkuyruk türü. Önceden karatavukgiller (Turdidae) familyasında sınıflandırıldı ama şimdi sinekkapangiller (Muscicapidae) familyasına yerleştirilirmiştir. Alman biyolog Eduard Friedrich Eversmann tarafından tanımlanmıştır. En büyük kızılkuyruklarıdan biridir, 15–16 cm uzunluğundadırlar, 25.5–27 cm kanat açıklığına sahiptirler. Gaga ve bacaklar siyahtır. Üreme kuş tüyüne sahip erkeğin, siyah bir maske ve gri taç ve ensesi vardır. Arka ve sağrı pas rengidir ve kuyruk daha koyu merkezi tüylerin dışında pas rengidir. Kanatlar, omuz tüyleri ve ilk-örtü tüylerindeki beyaz yamalarla koyudur. Alt parçalar çoğunlukla karın ve kuyruk-örtü tüylerinde beyazla pas rengidir. Üreme dönemi tüyüne sahip olmayan erkekler ve ilk-kış erkekleri benzerdir ama çok daha soluk ve daha kahverengidir. Dişiler çoğunlukla gri-kahverengidir. Böcekler, üreme mevsimi esnasında diyetlerinin önemli kısmını oluşturur ama meyve ve tohumlar kışın önemlidir. Büyük kızılkuyruk Büyük kızılkuyruk ("Phoenicurus erythrogastrus"), sinekkapangiller (Muscicapidae) familyasından bir kızılkuyruk türü. Afganistan, Ermenistan, Azerbaycan, Bhutan, Çin, Gürcistan, Hindistan, İran, Kazakistan, Moğolistan, Nepal, Pakistan, Rusya, Suudi Arabistan, Tacikistan, Türkmenistan ve Özbekistan'da yayılış gösterirler. Kingston Technology Kingston Technology Company Sabit disk ve RAM üreticilerinden biridir. Dünya piyasasındaki pazar payı %16'dır. Flash bellek üreticilerinin ikinci büyüğüdür. Pete Wentz Peter Lewis Kingston Wentz III d. 5 Haziran 1979, Illinois), Fall Out Boy grubunun basçısı ve söz yazarıdır. Pete Wentz, Peter Lewis Kingston Wentz III olarak Wilmette, Illinois'de doğmuştur. New Treir High School ve North Shore Country Day School eğitim görmüş, burada futbol takımında oynamıştır. Mezun olduktan sonra (1997) De Paul University'de eğitimine devam etmiştir. İlk olarak politika bilimini seçmiştir. Ancak mezuniyetine yakın zamanlarda müziğe önem vermeye başlamıştır. Pete Wentz Rolling Stone ile yaptığı röportajında müzikle ilgili hatıralarını anlatmıştır. Wentz, ilk olarak 1990'ların sonlarında birkaç kişi ile Chicago hardcorepunk sahnelerinde kendini göstermiştir. Fall Out Boy kurulmadan önce daha birçok küçük gruba da katılmıştır. 2002 yılında Patrick Stump, Joe Trohman ve Andy Hurley'den oluşan Fall Out Boy adlı grup kurulmuştur. Bu sene içinde Fall Out Boy'un ilk albümü olan "Fall Out Boy / Project Rocket Split EP" çıkartmıştır. Ardından 2003'te Fall Out Boy's Evening Out with Your Girlfriend adlı albümü Uprising Records etiketiyle piyasaya sürmüştür. Tekrar bu sene içinde tam bir albüm olarak Take This To Your Grave adlı albümü Fueled By Ramen katkısıyla piyasaya sürmüştür. 2004 yılında My Heart Will Always Be the B-Side to My Tongue DVD ve akustik şarkılardan oluşan Island Records etiketyle albümü çıkartmıştır. Pete Wentz, kendine ait bir fabrika açmıştır. Kendine özgü kıyafetlerden oluşan bu mağaza DKNY ile birlikte tasarlanmıştır. Ayrıca Pete Wentz kendine ait Fueled By Ramen ve Decaydance Records gibi şirketlerin kurucusudur. Panic! At The Disco adlı grubunda kurulmasına katkıda bulunmuştur. Gym Class Heroes, Cobra Starship, October Fall gibi gruplara da yardım etmektedir. 2005 yılında Wentz'in intihar girişimiyle grup sarsıntı yaşamıştır. Bunun ardından From Under The Cork Tree adlı albümü çıkartmışlardır. İntihar olayından buna uygun bir şekilde yazılan "7 Minutes in Heaven (Atavan Halen)" adlı şarkı da bu albümün içine katılmıştır. Pete Wentz ailesiyle yaşamına devam etmiştir. 2007 Mart ayında Ashlee Simpson ile bir ilişkisi olduğu orataya çıkmıştır.Angels&Kings adlı bir barda resimlerinin çıkmasıyla birlikte oldukları kanıtlanmıştır.Bundan bir süre sonra da nişanlandıkları ile ilgili bir dedikodu yayılmıştır. Ancak Pete Wentz bunun yalan olduğunu söylemiş ve inkar etmiştir. Pete Wentz Ashlee Simpson ile 9 Nisan 2008'de nişanlanmış ve 17 Mayıs 2008'de evlenme kararı aldıklarını açıklamıştır. Acele evlilik kararları, çocuk söylentilerine yol açmıştır. Fakat ikili bunu her seferinde yalanlamıştır. Buna rağmen evlilikten 11 gün sonra ikili bebek beklediklerini açıklamışlardır. 20 Kasım 2008'de ilk çocukları Bronx Mowgli Wentz doğdu. What Shall We Do Now? What Shall We Do Now?, Roger Waters tarafından yazılan bir şarkıdır. Pink Floyd'un "The Wall" (1979) albümünde yer alması düşünülmüş, ancak albüme sığmadığından çıkarılmıştır. Onun yerine "The Wall" filminde ve turnelerde yerini bulur. Başlangıç olarak "Empty Spaces"'e benzer. Oldukça sert bir modernleşme ve tüketim hırsı eleştirisi yapılır. Western Digital Western Digital Corporation (kısaltması: WD) Dünya'nın en büyük sabit disk üreticisi şirketlerinden biridir. Orta DÃ¼nya evreni J. R. R. Tolkien, İngiliz Edebiyatı'na bir mitoloji kazandırmak gayesiyle "Orta Dünya evreni"ni kurguladı. Tolkien kurgusal Orta Dünya evreninde hiçbir dine açıkça göndermede bulunmadı. "Silmarillion"’da kendi yaratılış öyküsünü kurdu. Yazar, kitaplarında ögeleri birbiriyle tutarlı bir kurgusal evren yapmaya büyük bir çaba harcadı. Öyle ki, 81 yıllık yaşamının büyük bir kısmını bu efsaneyi üretmeye adamıştır. Orta Dünya evreninin gerçek dünyayla alternatif ırkları, milletleri, dilleri, vs. vardır. Bunlara örnek olarak Ainur, elfler, insanlar, cüceler, orklar, balrog, ejderha, troll, kartal, ent, hobbit verilebilir. "Eä" da denilen bu yaratılmışlar aleminin bir yaratıcısı vardır. Elfler tarafından Ilúvatar olarak isimlendirilen bu yaratıcı, kendisinden başka hiçbir şey yokken, önce "Ainur"u yarattı. Sonra Ainurla birlikte Büyük Müzik'i üretmiştir. Ardından, Ainura, müzikteki evreni -Arda'yı inşa etmelerini emretti. Fakat, müziğin normal seyrine aykırı davranan Melkor, Ilúvatar'ın istediği evrenin inşası sırasında da aynen müzik icra edilirken yaptığı gibi isyan etti ve yanına daha az güçlü olan başka yaratıklardan da toplayarak mükemmel tasarımın ortaya çıkmasını engelledi. Orta Dünya evreninin başlangıcının anlatıldığı "Ainulindalë"’de kainatın içindeki ve dışındaki bütün varlıkların hepsine birden (kainata) verilen isim Eä’dır. Eä'nın etrafı varlık ötesi Boşluk'la çevrilidir. Eä'nın içinde yer alan uzaya ise "Arda" denir. Arda, Eä'nın tam ortasında yer alır. Arda'nın "Boşluk" denilen kısmı Kuşatan Deniz'i her yönden sarmış durumdadır. Ainur, Eä'nın merkezinde yaratılmış olan Arda'ya iner ve bomboş bulur. Daha önce Ainulindalë'de hayalini gördükleri yer değildir burası. Ainur, hayalini gördükleri varlığı Arda'yı yaratmak için işe koyulur. Ambar’ın (yeryüzünün) üzerine yerşekillerini yaparlar. Fakat Melkor her zaman karşılarında durur. Asla, Valar'ın yapmayı arzuladığı şeyleri yapmalarına izin vermez. Sonuçta, Arda'nın yaratılması tamamlandığında Valar üzülür. Karşılarındaki evren, hayal ettikleri evren değildir. Melkor ve iyi Valar arasındaki mücadeleler, çağlar boyunca hiç bitmez ve daha sonraları hayata gözlerini açan ırklar, kendilerini iyi Valar ile kötü Melkor arasında tercih yapmak durumunda bulur. İyi tarafı ve kötü tarafı seçenler arasındaki savaşlar Birinci Çağ'ın sonunda Melkor yenilene kadar ve Üçüncü Çağ'ın sonunda Melkor'un en büyük hizmetkârı Sauron nihai olarak yenilene kadar devam eder. Orta Dünya tarihini anlatan Silmarillion, Húrin'in Çocukları, Hobbit, Yüzüklerin Efendisi, vd. kitaplarda Orta Dünya'nın aydınlığa erişmiş ve karanlıkta kalmış ırkları ve kavimleri arasındaki savaşlar, olaylar ve trajediler işlenir. Orta Dünya evrenini anlatan kitapların bir kısmı Tolkien'in ölümünden sonra, oğlu Christopher Tolkien'in -babasının yaklaşık 50 yıllık bir dönemde kaleme aldığı bütün notları incelediği- büyük çabası ile yayına hazır hale geldi. Orta Dünya evreninin unsurları en yüce olandan en aşağı olana doğru aşağıda yer alıyor. Bazı unsurların birçok ismi mevcut, bazılarının ise isimleri kesin olarak belirlenmiş değil: Flammenwerfer 35 Flammenwerfer 35, II. Dünya Savaşı'nda Nazi Almanyası tarafından kullanılan bir alev makinesidir. Bu silah sıkıştırılmış azot kullanarak 30 metre uzağa alev püskürtebilme kapasitesine sahipti. Bu silahı kullanan Alman askerleri her ne kadar saldırıya açık kalsalar da düşman askerlerinin korkulu rüyası konumundaydı. Çünkü bu silah tarafından öldürülen bir asker yanarak ölmekten başka bir ölüm yolunu seçemiyordu. Flammenwerfer 35; sığınaklara ve siperlere girmiş olan askerlere karşı etkili oluyordu. tüm avantajlarına rağmen silahın dikkatsiz kullanıcılarını bayıltmak gibi bilindik bir yan etkisi vardı ve dayanıklılığı da ancak 10 saniyelik püskürtmelere izin veriyordu ve yakalanan hiçbir alev püskürtücüye merhamet edilmiyordu. Kızıl başlı ispinoz Kızıl başlı ispinoz ("Amadina erythrocephala"), Afrika'da bulunan Estrildidae familyasından yaygın bir ispinoz türüdür. 1.600.000 km²' olarak tahmin edilen global bir alanı vardır. Angola, Botsvana, Lesotho, Namibya, Güney Afrika Cumhuriyeti, Zimbabve'de görülürler. Mehmet Uzun Mehmet Uzun (d. 6 Haziran 1950, Turhal), Türk eski serbest güreşçi. Güreşe 1965'te başladı. 1969'da Balkan gençler şampiyonu oldu. 1971'de dünya dördüncüsü, Akdeniz Oyunları şampiyonu, Dünya Ordulararası şampiyonu, Yaşar Doğu Turnuvası birincisi oldu. 1973'te 74 kiloda Avrupa altıncılığı ve dünya dördüncülüğü elde etti. 1974'te ise 82 kiloda dünya ikinciliğini kazandı. 1975 Akdeniz Oyunları'nda altın madalya kazandı. 1976 Montreal Olimpiyatları'nda serbest stilde dördüncü olarak, Türk sporcuları arasında en iyi dereceyi elde etti. Kingston "Kingston", aşağıdaki anlamlara gelebilir: GenÃ§ Hegelciler Genç Hegelciler, sonraları Sol Hegelciler olarak anılır, George Hegel`in 1831 yılında ölümünden sonra Berlin Üniversitesi`ndeki öğrenci ve profesörlerin yer aldığı grubun adı. Hükümette ve üniversitede çeşitli kademelerde yer alan Sağ Hegelciler`e karşı muhalefet etmişlerdir. Sağ Hegelciler, tarihsel diyalektik serisinin tamamlandığını ve Prusya toplumunun iyi üniversiteleri, gelişmiş devlet hizmeti, endüstrileşme ve düşük işsizlik oranıyla tarihteki en yüksek noktasına ulaştığını iddia ederdi. Genç Hegelciler ise diyalektik sürecin tamamlanmadığını, alt sınıflardaki sefalet, hükûmet sansürü gibi konular başta olmak üzere Prusya`nın mükemmellikten çok uzakta olduğunu savunurdu. David Strauss, Bruno Bauer, Ludwig Feuerbach, Karl Neuwerck, Arnold Ruge, Max Stirner bu grubun ana ve ünlü üyeleridir. Karl Marx, Friedrich Engels, August von Cieszkowski ise genç üyeleri arasında yer alır. Sol Hegelciler, üniversitede ve akademik çevrede din ve toplum üstüne radikal görüşleri yüzünden uzun süre ciddiye alınmadı. Bauer öğretim üyeliği görevinden 1841`de uzaklaştırıldı. Marx ve bazı arkadaşları da kötü şöhretleri yüzünden çeşitli uyarılar aldı. Thomson SA Thomson SA en büyük elektronik cihaz üreticilerinden biridir. Es ismiyle Thomson Multimedia diye tanımlanır. Yıllık ciro'su 8,5 milyar €. Kurucusu tarafından ABD'deki deneyiminden sonra kurulmuştur. İtalyan SGS firmasıyla ST (SGS-Thomson) adıyla elektronik bileşen (entegre, çip, eprom vb.) üretmektedir. Feuerbach Ãœzerine Tezler Feuerbach Üzerine Tezler, Karl Marx`ın 1845`de yazdığı on bir kısa felsefi nottur. Marx, Genç Hegelciler arasında bulunan Ludwig Feuerbach eleştirisinin taslağını çizer. Ama çalışma zaman zaman Genç Hegelciler`in yanında felsefi idealizmin eleştirisine kadar varır. Politik hareketin de felsefenin bir parçası olduğu düşüncesini Marx burada öne sürer: "Filozoflar dünyayı yalnızca çeşitli biçimlerde "yorumlamışlardır"; oysa sorun onu "değiştirmektir"." (Almanca aslı: "Die Philosophen haben die Welt nur verschieden "interpretiert"; es kömmt drauf an, sie zu "verändern".) Marx hayattayken bu çalışmayı yayımlamadı, ölümünden sonra Engels tarafından düzenlendi ve 1888 yılında yayımlandı. Özgün metin ise 1924 yılında ortaya çıktı. Giovanni Giustiniani Giovanni Giustiniani Longo (d. 1418 - ö. 1453), Konstantinopolis'in son savunucularından Cenevizli komutan. Longo Cenevizli bir denizciyken Bizans İmparatoru XI. Konstantinos'un yardım çağrılarına uyarak 29 Ocak 1453'te şehri savunmak için Konstantinopolis'e gelir. Yanında 700 kişilik özel ordusu da vardır. İmparator kendisini Edirnekapı bölgesinde görevlendirir. Şehri savunmasına karşılık, fethin son günü savaşta yaralanan Giustiniani Longo aldığı kılıç darbesiyle ağır yaralandığından ötürü gemisine taşınınca, onun savaş alanını terk ettiğini fark eden adamları da mevzilerini terk ederek gemilerine dönmüş, bu durum savunma mevzilerinin seyrekleşmesine yol açmıştır. Giovanni Giustiniani Longo'nun yaralanması, şehrin alınmasında önemli bir an olmuş; gelişen durumu fark eden ve iyi değerlendiren Fatih Sultan Mehmed, askerlerini daha da yüreklendirerek surları süratlice aşmalarını ve çeşitli kollardan şehre girmelerini sağlamıştır. Giovanni Giustiniani Longo, aldığı yaradan dolayı şehri terk etmiş ve iki gün sonra İstanköy Adasında ölmüştür. Gürz darbesi ya da bir okçu tarafından vurulduğu tahmin edilmektedir. 2012 Avrupa Futbol Şampiyonası 2012 Avrupa Futbol Şampiyonası ya da daha çok bilinen ismiyle Euro 2012, UEFA tarafından organize edilen ve millî futbol takımlarının katıldığı 14. Avrupa Futbol Şampiyonası. Ukrayna ve Polonya'nın ortak ev sahibi olduğu turnuva 8 Haziran ve 1 Temmuz 2012 tarihleri arasında düzenlenmiştir. Turnuvayı düzenleyecek ülkeler oylama sistemi ile 2007 yılında UEFA İcra Komitesi tarafından seçilmiştir. Bu şampiyona 1996'dan beri düzenlenen on altı takım formatlı şampiyonalar arasında maç başına (46.481) ve toplamda (1.440.896) en fazla biletli seyircinin izlediği şampiyona olmuştur. Turnuvaya katılacak olan takımlar Ağustos 2010 ile Ekim 2011 arasında yapılan eleme maçları sonucunda belli olmuştur. Ayrıca bu turnuva on altı ülkenin katıldığı son Avrupa Futbol Şampiyonası'dır. Bir sonraki şampiyona olan 2016 Avrupa Futbol Şampiyonası'na yirmidört ülke katılım sağlayacaktır. Şampiyona her iki ülkeden dörder tane olmak üzere sekiz stadyumda düzenlenmiş ve bu stadyumların beş tanesi bu turnuva için inşa edilmiştir. Ayrıca UEFA'nın talebi üzerine bu stadyumların etrafındaki otoyollar ve demiryollarında altyapı çalışmaları yapılmış, konaklayacak mekanlarda iyileştirmeler yapılmıştır. Şampiyonanın ev sahipleri Ukrayna ve Polonya millî futbol takımları gruptan çıkamayarak 2008 Avrupa Futbol Şampiyonası'nın ev sahipleri Avusturya ve İsviçre'den sonra çeyrek final aşamasını göremeyen ikinci Avrupa Futbol Şampiyonası ev sahipleri olmuşlardır. Turnuvanın final maçı Ukrayna'nın başkenti Kiev'de bulunan Olimpiyat Stadyumu'nda oynanmıştır. Son şampiyon İspanya ile İtalya'nın karşılaştığı finalde İspanyollar İtalyanları 4-0 mağlup ederek unvanlarını korumuştur. 2008 Avrupa Futbol Şampiyonası ve 2010 FIFA Dünya Kupası'nın da şampiyonu olan İspanya bu turnuvayı da kazanarak üst üste üç büyük turnuvayı kazanan tek takım unvanını da elde etmiştir. Turnuva şampiyonuna verilen 2013 FIFA Konfederasyonlar Kupası'na direkt katılım hakkı ise İspanya'nın FIFA Dünya Kupası şampiyonluğu nedeniyle zaten katılım hakkı olması dolayısıyla finalist İtalya'ya verilmiştir. 2012 Avrupa Futbol Şampiyonası'nı organize etmek için beş ülke ve ortaklık aday olmuştur: Türkiye, Yunanistan, İtalya ile Hırvatistan-Macaristan ve Polonya-Ukrayna ortaklıkları. 8 Kasım 2005 tarihinde UEFA 2012 Organizasyon Komitesi'nin Malta'da gerçekleştirdiği toplantıda organizasyona aday ülkelerin arasından Türkiye ve Yunanistan elenmiş, aday ülke sayısı üçe indirilmiştir. Seçimin ikinci turunda aday ülkelere ziyaretler gerçekleştirilmiş ve incelemelerde bulunulmuştur. 18 Nisan 2007 tarihinde Cardiff'te yapılan basın toplantısında etkinliği düzenleyecek olan ülkenin Polonya-Ukrayna ortaklığı olduğu açıklanmıştır. Bu kararla birlikte Polonya-Ukrayna ortaklığı Belçika-Hollanda (2000) ve Avusturya-İsviçre'den (2008) sonra şampiyonayı düzenleme hakkını kazanan üçüncü ortaklık olmuştur. Şampiyonayı düzenleyecek olan ülkenin belli olacağı nihai oylamada Polonya-Ukrayna, ikinci tura gerek kalmadan sekiz oy alarak oy çoğunluğuyla ev sahibi seçilmiştir. Diğer dört oyu alan İtalya'nın seçilmemesinin sebepleri olarak ise holiganizm ve şike skandalı gibi futbolu olumsuz etkileyen etmenler gösterilmiştir. Ev sahibi ülkelerin belirlenmesinden sonra kullanılacak olan stadyumların belirlenmesine geçilmiş, karar ise 13 Mayıs 2009 tarihindeki UEFA toplantısında verilmiştir ve ev sahibi stadyumlar belirlenmiştir. Ayrıca UEFA Mart 2010'da ev sahiplerinden Ukrayna'yı stadyum inşaatlarının hızlandırılması yönünde uyarmış ve stadyumların turnuvaya yetişmemesi halinde ülkenin ev sahipliğinin iptal edileceği uyarısında bulunmuştur. Şampiyona grup eleme kuraları 7 Şubat 2010 tarihinde Polonya'nın başkenti Varşova'da çekilmiştir. Ev sahipleri Polonya ve Ukrayna'nın millî takımları turnuvaya direkt katılım hakkına sahip oldukları için elemelerde yer almamış, ellibir takım elemelerde turnuvaya katılma hakkı aramıştır. Kura çekimlerinde takımlar dokuz gruba ayrılmış, yeni bir katsayı yöntemi kullanılmıştır. Buna göre son Avrupa Futbol Şampiyonası ve FIFA Dünya Kupası şampiyonu İspanya en yüksek puanlı seribaşı olmuştur. Eleme süreci 2010 yılı Ağustos ayında başlamış ve Kasım 2011'de tamamlanmıştır. Elemeler altı takımlı altı grup ve beş takımlı üç grup olmak üzere dokuz grupta yapılmıştır. Gruplarında ilk sırayı alan dokuz millî takım ile ikinciler arasında en iyi performansı gösteren bir millî takım grup maçları sonunda 2012 Avrupa Futbol Şampiyonası'na direkt katılmaya hak kazanmıştır. Sekiz grup ikincisinin çift maçlı eleme usulü ile yaptığı play-off maçları ile de turnuvaya katılan son dört millî takım daha belirlenmiştir. Turnuvaya katılma hakkını kazanan on altı takımdan on ikisi 2008 yılında düzenlenen bir önceki şampiyonaya da katılmıştır. İngiltere ve Danimarka 2004'ten sonra ilk kez turnuvaya katılırken, İrlanda 1988 yılındaki turnuvadan beri ilk kez katılım hakkı kazanarak yirmidört yıl aradan sonra Avrupa Futbol Şampiyonası'nda yer almıştır. Ev sahiplerinden Ukrayna ise bağımsız bir ulus olarak ilk kez şampiyonada mücadele etmiştir. (Daha önce Sovyetler Birliği'ne bağlı iken 1992 yılında katılmışlardı.) Turnuvanın gruplarının belli olacağı kura çekilişleri 2 Aralık 2011 tarihinde Kiev'deki Ukrayna Sanat Sarayı'nda gerçekleştirilmiştir. Kura töreninin sunuculuklarını iki ev sahibi ülkeden Olga Freimut ve Piotr Sobczyński yapmıştır. 2004 ve 2008'deki tunuvalarda olduğu gibi on altı finalist ülke UEFA millî takım katsayılarına bağlı olarak dört torbaya ayrılmıştır. 1. torbaya ev sahibi ülkeler Ukrayna ve Polonya ile son şampiyon İspanya yerleştirilmiştir. Hollanda ise İspanya'dan sonra en yüksek katsayı ile çekilişe katılan ülke olmuştur. Takımları torbalara yerleştirme işlemi şampiyonanın eleme süreci sona erdikten sonra güncellenen 2011 UEFA millî takımlar sıralaması göz önüne alınarak yapılmıştır. Her ülkenin katsayıları şu veriler göz önüne alınarak belirlenmiştir: Ukrayna ve Polonya katsayı sıralamalarında en düşük iki puanlı ülke olmalarına rağmen ev sahibi oldukları için 1. torbada yer almışlardır. Bu durum bir önceki turnuvanın ev sahipleri İsviçre ve Avusturya örneğinde de yaşanmıştır. Kura prosedürüne göre her torbadan birer takım seçilerek gruplar oluşturulmuştur. Kuralar Avrupa Futbol Şampiyonası eski şampiyonu futbolcular Horst Hrubesch, Marco van Basten, Peter Schmeichel ve Zinedine Zidane tarafından çekilmiştir. Turnuvaya ev sahipliği yapan sekiz şehir olan Varşova, Gdańsk, Wrocław, Poznań, Kiev, Donetsk, Harkov ve Lviv UEFA tarafından seçilmiştir. 1992, 1996 ve 2008'de uygulandığı gibi her grupta oynanan altı maçın tamamı üçer maç olmak üzere iki farklı stadyumda oynanmıştır. UEFA'nın istekleri doğrultusunda şampiyona öncesinde Polonya üç, Ukrayna ise iki yeni stadyum inşa etmiş ve hizmete açmıştır. Kalan üç stadyumsa (Kiev, Poznań ve Harkov) UEFA'nın altyapı standartlarını karşılamak için büyük bir yenileme sürecinden geçmiştir. Bu sekiz stadyumdan üçü UEFA'nın elit stadyum kategorisinde yer almaktadır. Polonya ve Ukrayna'nın ulaşım altyapısı da şampiyona sırasındaki yoğun talebi karşılayabilmesi adına yine UEFA'nın isteği üzerine revize edilmiştir. UEFA sekiz ana şehirde taraftar bölgeleri belirlemiştir. Bu bölgelere toplam otuzbir maçın yayınlanacağı yirmidört dev ekran yerleştirilmiştir. Bölgelerin kurulma amacı ise taraftarların kontrollü ve güvenli bir biçimde etkinliklere katılım sağlamasıdır. Turnuvanın en büyük taraftar bölgesi olan Varşova'daki bölge 120.000 m²'lik bir alana kurulmuştur ve aynı anda 100.000 taraftarı ağırlayabilmektedir. Bu oran 2008 Avrupa Futbol Şampiyonası'nın en büyük hayran bölgesinden %20 daha fazladır. Turnuva tüm dünyada yaklaşık 100 TV kanalı tarafından canlı olarak yayınlanmıştır ve her gün yaklaşık 150.000.000 kişi maçları izlemiştir. Her takımın bir kamp noktası vardır. Şampiyona öncesi takımlara Polonya'dan yirmibir Ukrayna'dan ise on yedi olmak üzere otuzsekiz olası kamp alanı sunulmuştur. Takımlar 2011 yılında UEFA'ya kamp tercihlerini bildirmişlerdir. Buna göre on üç takım Polonya'da, üç takım ise Ukrayna'da kamp yapmıştır. Takımlar antrenman ve konaklamalarını bu kamp noktalarında sürdürmüştür. Toplamda 31 maçın oynandığı şampiyonada 16 maç Ukrayna, 15 maç ise Polonya stadyumlarında oynanmıştır. Maç biletlerinin satışı UEFA'nın resmî internet sitesi ve şampiyonaya katılan on altı ülkenin futbol federasyonları kanalıyla yapılmıştır. Satışlar Mart 2011'de başlamış, toplam otuzbir maç için 1.400.000 bilet satılmıştır. Turnuva boyunca her gün yaklaşık 20.000 futbolsever Polonya ve Ukrayna arasında sınır ötesi seyahat gerçekleştirmiştir. Ayrıca turnuva öncesi 12.000.000'dan fazla bilet talebi gerçekleşmiştir. Bu oran önceki turnuvaya göre %12'lik bir artış demektir ve tüm şampiyona tarihinde bir rekordur. Bu aşırı talep dolayısıyla da bilet satışları kura ile yapılmıştır. Bilet fiyatları 30€ (grup maçı kale arkası bileti) ve 600€ (final maçı maraton tribünü) arasında değişmektedir. Bireysel bilet satışlarının yanı sıra bir takımın tüm maçları yahut bir stadyumdaki tüm maçlar için de paket şeklinde bilet satışları gerçekleşmiştir. UEFA kriterlerine göre Polonya stadyumlarında yaklaşık olarak 2x70 Gbit/sn, Ukrayna ve Polonya arasında ise 2x140 Gbit/sn veri akışı sağlanmıştır. Bu standart, maçların HD kalitesinde yayınlanabilmesi amacıyla koyulmuştur. Maç yayınının yanı sıra maç öncesi ve sonrası röportajlar, taraftar görüntüleri, stadyum çevresindeki görüntüler gibi faaliyetleri de takip etmek için şampiyona boyunca otuzbir kamera kullanılmıştır. Turnuvanın resmî yayın merkezi Varşova'daki Uluslararası Expo XXI Merkezi'nde yer almaktadır. Turnuvaya katılan takımlar üçü kaleci olmak üzere yirmiüç kişilik kadrolarını 29 Mayıs 2012'ye kadar UEFA'ya bildirmişlerdir. Turnuvada oynanan otuzbir maçta görev yapan toplam on iki hakem UEFA tarafından seçilmiş, 20 Aralık 2011 tarihinde de duyurulmuştur. 27 Mart 2012 tarihindeyse yardımcı hakemler, kale çizgisi hakemleri ve dört yedek yardımcı hakem de dahil olmak üzere şampiyonada görev yapacak olan seksen hakemin tam listesini yayımlanmıştır. Orta hakem, iki yardımcı hakem, iki kale çizgisi hakemi ve bir yedek hakem olmak her hakem grubu aynı ülkeden olmak üzere altı kişiden oluşmaktadır. Tüm bu hakem grupları ve yedek hakemler FIFA kokartı taşımaktadır. UEFA Avrupa Ligi ve UEFA Şampiyonlar Ligi'nde denenen kale çizgisi hakemi uygulaması başarılı olduktan sonra Uluslararası Futbol Birliği Kurulu'nun da onayı ile birlikte Avrupa Futbol Şampiyonası tarihinde ilk kez bu şampiyonada uygulanmıştır. Yalnızca dördüncü hakem olarak görev yapan hakemler ve yedekleri; Gruplarda son iki sıradaki takımlar elenirken ilk iki sıradaki takımlar çeyrek finale çıkmışlardır. İki veya daha fazla takımın maçlar bittikten sonra puanları eşit olursa çeyrek finale kalacak olan takım aşağıdaki kriterlere göre belirlenir: Eğer ilk üç madde ortadaki ihtilafı kaldıramıyorsa aşağıdaki kriterlere bakılır: Eğer bu kriterler de takımların arasındaki dengeyi bozmazsa aşağıdaki maddelere göre tur atlayan takım belirlenir: Turnuva boyunca maçları takip eden UEFA Teknik Takımı tarafından turnuvanın en iyi yirmiüç oyuncusu seçilmiştir. Analistler tarafından en iyi oyuncular arasında gösterilen Zlatan Ibrahimović gruplarda turnuvaya veda edip de listede yer alan tek futbolcudur. Şampiyonanın gol kralına verilen UEFA Altın Ayakkabı ödülü gol sayısı eşit birçok futbolcunun olduğu durumlarda en çok gol pası veren futbolcuya verilir. Gol paslarının da eşit olduğu durumlarda ise en az süre alan oyuncuya ödül verilir. Fernando Torres ile Mario Gómez'in gol ve gol pasları eşit olduğundan dolayı alınan süreye bakılmış ve ödül daha az süre sahada kalan Fernando Torres'e verilmiştir. Ayrıca üst üste iki şampiyona finalinde de gol atan Torres bunu başaran ilk futbolcu unvanını da ele geçirmiştir. Turnuvada kırmızı kart yahut iki farklı maçta iki sarı kart gören oyuncu sonraki maç için cezalı duruma düşer. Cezalı duruma düşen oyuncunun maç içerisinde hakaret yahut şiddet gösterisinde bulunması halinde UEFA Disiplin ve Kontrol Kurulu oyuncuya bir maç ekstradan ceza verme hakkına sahiptir. Turnuva boyunca gösterilen tüm sarı kartlar çeyrek final aşamasından sonra silinir ve takımın yarı finale kalması halinde oyuncular hiç kart görmemiş gibi turnuvaya devam eder. Bu sayede tüm oyuncuların final karşılaşmasında forma giymesi ve takımların eksiksiz bir şekilde final oynaması planlanmaktadır. Bu sistemde bir oyuncu ancak kırmızı kart görmesi halinde finalde cezalı duruma düşebilir. Bu şampiyona boyunca aşağıdaki oyuncular gördükleri kartlar nedeniyle cezalı duruma düşmüşlerdir: Turnuva boyunca oyuncularının gördükleri sarı ve kırmızı kartlar nedeniyle UEFA tarafınca Rusya Futbol Federasyonu'na 120.000€, 30.000€, 35.000€ ve 30.000€; Almanya Futbol Birliği'na 10.000€ ve 25.000€; Hırvatistan Futbol Federasyonu'na 25.000€, 80.000€ ve 30.000€; İngiltere Futbol Federasyonu'na 5.000€; Portekiz Futbol Federasyonu'na 7.000€; İspanya Kraliyet Futbol Federasyonu'na ise 20.000€ para cezası verilmiştir. Rusya Futbol Federasyonu'na 120.000€ para cezasının yanı sıra taraftarlarının çıkardığı olaylardan dolayı 2016 Avrupa Futbol Şampiyonası elemerinde geçerli olmak üzere altı puan silme cezası verilmiştir. Ayrıca, Portekiz Futbol Federasyonu'na Almanya karşılaşmasında takımın ikinci yarının başlamasını geciktirdiğinden dolayı 5.000€ para cezası verilmiştir. Bunlara ek olarak Danimarkalı golcü Nicklas Bendtner'e Portekiz karşılaşmasında attığı gol sonrası UEFA kurallarına aykırı olarak iç çamaşırındaki reklamı göstermesi nedeniyle 100.000€ para cezası ve 2014 FIFA Dünya Kupası elemelerinde uygulanmak üzere bir maç ceza verilmiştir. 27 Haziran 2012 itibarıyla turnuva boyunca seri penaltı atışları sayılmamak üzere dört penaltı kullanılmıştır. Bu penaltılardan Giorgos Karagounis'in Polonya maçında kullandığı penaltı başarısız olan tek penaltı atışıdır. Şampiyonanın resmî maç topu daha önceki turnuvalarda olduğu gibi yine Adidas tarafından üretilmiştir. Tango 12 adı verilen top Adidas Tango ailesine mensuptur ve tasarımı tamamıyla yenilenmiştir. Tango 12'nin değişik varvasyonları Afrika Uluslar Kupası ve Yaz Olimpiyatları'nda da kullanılmıştır. Tango 12, 2010 FIFA Dünya Kupası'nda kullanılan Adidas Jabulani'ye nazaran top kontrolünü sağlamada daha üstündür. UEFA'nın şampiyonaya katılan ülkelere dağıtacağı toplam para ödülü 196.000.000€ olarak açıklanmıştır ve bu meblağ bir önceki turnuvaya göre 12.000.000€ daha fazladır. Açıklanana göre her takım katılım parası olarak 8.000.000€ ve performanslarına göre de ekstra para ödülleri almışlardır. Turnuvada performansa göre verilen para ödülleri şu şekilde belirlenmiştir: Bu ödül skalasına göre bir takımın alabileceği maksimum para ödülü 28.000.000€'dur. En yüksek para ödülünü ise şampiyon olan İspanya almıştır. İspanyollar beş galibiyet ve bir beraberliğin yanında çeyrek finalistlik, yarı finalistlik, finalistlik ve şampiyonluktan gelen ödüller de dahil olmak üzere toplam 23.000.000€ para ödülü kazanmışlardır. Şampiyona verilecek olan Henri Delaunay Kupası turnuva başlamadan önce ev sahibi ülkelerde halkın gösterimine sunulmuştur. Turnuvanın ilk maçından yüz gün önce Nyon'dan 35.5 metre büyüklükteki bir sıcak hava balonu ile hareket eden kupa ev sahibi ülkelerde on dört farklı şehir gezerek sergilenmiştir. 20 Nisan 2012 tarihinde başlayan kupa turunda ilk gezilen şehirler Varşova, Wrocław, Gdańsk, Poznań, Kraków, Katowice ve Łódź olmuştur. Ardından ise Ukrayna'ya geçilmiş ve Kiev, İvano-Frankivsk, Harkov, Donetsk, Dnipropetrovsk, Lviv ve Odesa'da kupa sergilenmiştir. Resmî turnuva sloganı ve logosu 14 Aralık 2009 tarihinde Kiev'deki Mikhailivska Meydanı'ndaki özel bir etkinlik ile açıklanmıştır. Turnuvanın sloganı olan Tarihi Birlikte Yazalım (; , "Tvoriymo istoriyu razom") Ukrayna ve Polonya'nın daha önce tarihlerinde de yer alan birleşmelerinden ve bugün en iyi şampiyonayı yapabilmek için güçlerini birleştirmelerinden yola çıkarak belirlenmiştir. Resmî turnuva logosu ise Portekizli Brandia Central tarafından tasarlanmıştır. Logoda kullanılan sanat formu Ukrayna ve Polonya'ya özgü bir kâğıt sanatından esinlenilmiştir. Logo ülkenin kırsal alanlarını ve doğayı temsil etmektedir. Şampiyonanın gerçekleşeceği sekiz şehirde binalar turnuva logosu ile aydınlatılmıştır. Turnuvanın resmî şarkısı olan "Endless Summer" Alman şarkıcı Oceana tarafından hazırlanmıştır. İrlanda'nın turnuva şarkısı olan "The Rocky Road to Poland" İrlanda listelerinde 1 numaraya kadar yükselmiştir. Mediaset España tarafından sipariş edilen İspanya'nın turnuva şarkısı "No hay 2 sin 3" ise David Bisbal ile Cali & El Dandee düetidir ve şarkının yapımcısı RedOne'dır. Ayrıca turnuvada her maç öncesi Two Steps From Hell'in "Heart of Courage" adlı parçası çalınmaktadır. Her gol sonrası ise stadyumlarda The White Stripes grubunun "Seven Nation Army" adlı şarkısı çalınmaktadır. UEFA, Warner Bros. ile şampiyonanın lisanslı ticari ürünlerinin üretilmesi ve satışı ile ilgili dünya çapında geçerli olmak üzere bir lisans anlaşması imzalamıştır. Anlaşma aksesuarlar, konfeksiyon ürünleri, otomotiv aksesuarları, bebek bakım ürünleri ve aksesuarları, çantalar, bilgisayar aksesuarları, içecek ambalajları, ayakkabılar, hediyelik eşyalar, ev tekstili, ev ürünleri ve aksesuarları, takılar, yayınlar, spor aksesuarları, kırtasiye ürünleri, oyuncaklar ve oyunlar gibi geniş bir ürün yelpazesi üzerine imzalanmıştır. UEFA ayrıca on iki farklı şirket ile dünya çapında geçerli olmak üzere sponsorluk anlaşmaları imzalamıştır. Anlaşmalar gereğince şirketler şampiyona boyunca hizmet sundukları iş kollarında UEFA'ya ücretsiz ürün temini sağlamışlardır. Bunun karşılığında ise stadyumlarda, taraftar bölgelerinde ve televizyonlarda markalarının reklamlarını yapma hakkına sahip olmuşlardır. Bu küresel şirketler Adidas, Canon, Castrol, Coca-Cola, Continental, Orange/Telekomunikacja Polska, Hyundai/Kia, Carlsberg, McDonald's ve SHARP'tır. Bunlara ek olarak Ukrtelecom, EpiCentre ve Ukrsotsbank PJSC Ukrayna'daki; Bank Pekao, MasterCard ve E. Wedel ise Polonya'daki taraftar bölgelerinde gerçekleştirilen etkinliklere sponsor olmuşlardır. Bu sponsorluk anlaşmalarının UEFA'ya tahmini geliri ise 1.600.000.000$'dır. Şampiyonanın resmî maskotları olan Slavek ve Slavko da yine Warner Bros. tarafından tasarlanmış ve Aralık 2010'da tanıtılmıştır. İkiz olarak tasarlanan maskotlar ev sahipleri Polonya ve Ukrayna'nın ulusal renklerini taşımaktadır. Maskotların isimleri UEFA'nın resmî internet sitesinde yapılan bir oylama ile belirlenmiştir. "Siemko ve Strimko" ile "Klemek ve Ladko" bu anketteki diğer seçenekler idi. Şampiyonayı kutlamak için ev sahibi ve katılımcı ülkelerde hatıra paralar basılmıştır. Hatıra paraların altın, gümüş gibi değerli madenlerin yanı sıra değersiz metallerle de basımı yapılmaktadır. Ukrayna Merkez Bankası tarafından basılan hatıra paralar 27 Aralık 2011 tarihinde Kiev'de iki farklı türü ile basına tanıtılmıştır. İlk tür üzerinde 5 ila 500 grivna arası değişen miktarlar yazan hediyelik paralar iken ikinci tür 1 grivnalık günlük hayatta da kullanılabilecek olan paralardır. Hatıra paraların üzerinde Ukrayna'nın dört ev sahibi şehri olan Kiev, Harkov, Donetsk ve Lviv'i tanıtan kabartmalar vardır. Banka tarafından basılan en pahalı hatıra para olan saf altından üretilen koleksiyonluk para 43.000$ değerindedir. Turnuva öncesinde Polonya ve Ukrayna'nın ev sahipliğini tehlikeye atan bir takım zorluklar meydana gelmiştir. Küresel ekonomik krizin Ukrayna'ya olan olumsuz etkileri ve stadyum inşaatlarının yavaşlaması da bunlardan biridir. Polonya'da ise Polonya Futbol Federasyonu içindeki yolsuzluk iddiaları yine ev sahipliğini tehlikeye atan bir gelişme olmuştur. Nisan 2009'da bir açıklama yapan UEFA Başkanı Michel Platini Polonya'nın içerisinde bulunduğu önemli sorunları çözdüklerini ve ev sahipliklerinin devam edeceğini açıklamıştır. Eylül 2011'de ise bir UEFA heyeti Ukrayna'yı teftiş etmiş, ülkenin "2012 için neredeyse hazır" olduğunu raporlamıştır. Özellikle İngiliz siyahî futbolcular ve bazı ülke federasyonları turnuva öncesinde şampiyonada ırkçılık olayları yaşanacağına dair endişelerini dile getirmiştir. Bu endişeleri tetikleyen ana nedenler olan aşırı sağcı grupların varlığı BBC'nin güncel olayları inceleyen "Panorama" adlı programında belgelenmiştir. Polonya'da gerçekleşen Yahudi karşıtı protestolar, beyaz ırkın üstünlüğünü iddia eden söylemlere ek olarak Ukrayna'da bazı grupların Nazi selamı verip maymun sesleri çıkararak oyuncuları taciz etmesi ve Ukraynalı taraftarların Asyalı taraftarlara saldırmaları ırkçılık endişelerinin ana nedenleri olarak bu programda yer almıştır. Ayrıca her iki ülkede de olan ve aşırı sağcı taraftar gruplarıyla ün salan Nefret Stadyumları da ırkçılık endişelerinin odaklandığı önemli noktalardandır. Belgesel İngiliz kamuoyunda büyük yankı uyandırmış fakat tek taraflı olduğu ve etik değerleri gözetmediği gerekçeleriyle de eleştirilmiştir. İngiliz millî futbolcu Theo Walcott ırkçılık olayları nedeniyle ailesinin turnuvaya gelmeyeceğini açıklamıştır. İngiliz eski millî futbolcu Sol Campbell da siyahî taraftarların olası ırkçılık olaylarından dolayı turnuvaya gitmemesi gerektiğini söylemiştir. Şampiyona boyunca ise UEFA tarafından İngiliz, İspanyol, Hırvat ve Rus taraftarların ırkçılık yaptığı belirlenmiş, bu ülke federasyonları para cezasına çarptırılmıştır. Ukraynalı politik mahkûm Yuliya Timoşenko'nun hapishanede kötü muamele gördüğü iddiaları ve açlık grevine başlaması üzerine bazı Avrupalı siyasîler turnuvayı boykot edeceklerini açıklamışlardır. Özellikle Alman hükûmeti diğer Avrupalı siyasîleri turnuvaya boykota çağırmış, Yuliya Timoşenko'nun Almanya'da tedavi edilmesi için girişimlerde bulunmuştur. Ukrayna ise Almanya'yı şampiyonayı politize etmekle suçlamış ve Alman yetkilileri Ukrayna halkını aşağılamakla itham etmiştir. Şampiyona hazırlıkları çerçevesinde sokak hayvanlarını telef eden Ukrayna hayvan hakları derneklerinin eleştiri oklarına hedef olmuştur. Hayvanseverler bu itlafa karşı imza kampanyaları başlatmış ve protesto gösterilerinde bulunmuştur. UEFA Operasyon Müdürü Martin Kallen da hayvan kontrolü adı altında yapılan hiçbir zulmü onaylamadıklarını açıklamıştır. 27 Nisan 2012 tarihinde Dnipro'te gerçekleşen bombalı saldırı Ukrayna'nın ev sahipliğini tehlikeye atabilecek bir unsur olmuştur. Bir diğer konu ise Ukraynalı aktivist ve feminist grup FEMEN'in şampiyona protestolarıdır. Şampiyonanın ülkelerindeki seks turizmine hizmet ettiğini öne süren grup turnuva öncesi ve sırasında çıplak protestolarda bulunmuştur. En önemli aktiviteleri ise Henri Delaunay Kupası'na yaptıkları saldırı olmuştur. Kupa bu saldırı sonrası zarar görmüştür. Henri Delaunay Henri Delaunay (d. 15 Haziran 1883 - ö. 9 Kasım 1955), Fransız eski futbol adamı. Kısa süren futbolculuk kariyerinin ardından hakemliğe başlayan Henri Delaunay yönettiği bir müsabaka sırasında yüzüne çarpan topun iki dişini kırılması sonucu hakemlik kariyerine son vermiştir. 1906 yılında şimdiki adıyla Fransa Futbol Federasyonu olan Comité Français Interfédéral (CFI)'de yöneticiliğe başlayan Delaunay, 1919 yılında Fransa Futbol Federasyonu'nun resmen kurulmasıyla bu kurumun genel sekreterlik görevine getirilmiştir. Delaunay, FIFA'nın kurulmasının ardından Fransa'nın bu kurumdaki temsilciğini de üstlenmiştir. Özellikle bu tarihlerde FIFA Dünya Kupası, UEFA Şampiyonlar Ligi ve Avrupa Futbol Şampiyonası'nın temellerinin atılmasında büyük katkıları olmuştur. Delaunay, UEFA'nın kurulduğu tarih olan 15 Haziran 1954'ten ölümüne kadar olan süre zarfında ilk UEFA Genel Sekreteri olarak da görev yapmıştır. ORF ORF, 1955 yılında yayın hayatına başlamış olan Avusturya'nın EBU'ya üye olan devlet televizyonudur. ORF televizyon kanalları bölgede karasal yayın ile veya 19.2° doğu derecesindeki Astra 1H uydusundan izlenebilmektedir. ORF1 ve ORF2'nin izlenebilmesi için Avusturya halkının ücret ödediğinden dolayı bu kanalların uydu üzerindeki yayınları şifrelidir. Fakat TW1, ORF Sport Plus ve ORF2 Europe kanalları şifresizdir ve Avrupa'nın diğer bölgelerinden izlenebilmektedir. Bu radyo kanallarının hepsi FM bandından karasal olarak ve 19.2° doğu derecesindeki Astra 1H uydusunun dijital servisi aracılığı ile yayın yapmaktadır. Ayrıca ORF'un iç radyo kanalları İnternet üzerinden yayın da yapmaktadır. Gianni Infantino Gianni Infantino, (d. 23 Mart 1970; Brig-Glis, Valais) 2007 yılından bu yana görev aldığı UEFA'da 2009'dan beri Genel Sekreteri olarak görev yapan İtalyan asıllı İsviçreli spor yöneticisi. İyi derecede İtalyanca, Fransızca, Almanca, İspanyolca ve İngilizce bilmektedir. 26 Şubat 2016'da yapılan seçimlerde, 207 oyun 115'ini alarak FIFA'nın yeni başkanı olmuştur. Anton Ondruš Anton Ondruš (d. 27 Mart 1950, Çekoslovakya), eski Slovak futbolcudur. Çekoslovakya millî futbol takımı adı altında 58 maça çıkıp 9 gol kaydetmiştir. Mastercard Mastercard, 1966 yılında ABD'de kurulmuş olan finans şirketidir. Kredi kartı gibi materyaller üzerine kurulmuştur. Mastercard bankalar ve tüketicilerinin kart ve kredi kartı ile ödeme sistemlerini sağlamaktadır. Birçok futbol organizasyonuna sponsor olmasıyla da tanınmaktadır. Yurt dışında bazen farklı banka pos cihazlarından alışveriş yapmak durumunda kalabilirsiniz. Bu tür durumlarda Visa veya Mastercard devreye girer ve size rahat bir alışveriş imkânı sunar. Visa ve Mastercard geçmeyen yerler çok nadirdir ve çok az kişi bununla ilgili şikayette bulunmuştur. Türkiye'ye Mastercard'ı getirip kullanımının yaygınlaşmasını sağlayan ise Özlem İmece sayesinde olmuştur. Ev kiraz kuÅŸu Ev kiraz kuşu ("Emberiza sahari"), kiraz kuşugiller (Emberizidae) familyasından ötücü bir kuş türü. Ev kiraz kuşu 14 cm uzunluğunda, gri başlı kiraz kuşuyla aynı büyüklükte ve kaya kiraz kuşundan daha küçüktür. Erkeğin, kumlu turuncu-kahverengi bir vücudu ve belirsiz koyu çizgili bir başı vardır fakat gri başlı kiraz kuşunda bulunan superciliuma sahip değildir. Dişinin açık gri kahverengi bir başı vardır, daha çok çizgiler hakimdir. Ev kiraz kuşu yakın zamanda gri başlı kiraz kuşundan ayrılmıştır, eskiden "Emberiza striolata sahari" olarak alt tür düzeyinde kabul ediliyordu. Ev kiraz kuşu insanların ikamet ettiği yerlerde bulunur. Bir duvar veya binadaki delikte kurduğu yuvasına 2 ila 4 arası yumurta bırakır. Doğal besinlerini küçük böceklerle tohumlar oluşturur. Bir tünekdeyken ötüşü ispinozla aynı fakat ondan daha zayıftır. Tür Fas'ta kutsal kabul edilir ve evcilleşmiştir, rahat bir şekilde ev, dükkân ve camilerin içinde beslenirken görülür. Cemil Topuzlu Açıkhava Tiyatrosu Harbiye Cemil Topuzlu Açıkhava Tiyatrosu (eski adıyla Harbiye Açıkhava Tiyatrosu), İstanbul, Harbiye semtinde, Dolmabahçe Vadisi'nde, İstanbul Hilton Oteli'yle Lütfi Kırdar Kongre ve Sergi Sarayı'nın yanında yer alan açık tiyatro, konser ve gösteri mekanı. Şehircilik uzmanı Henri Prost'un, 1930'larda İstanbul'un için hazırladığı imar planında yer aldı. Tiyatronun planı Nihat Yücel ve Nahit Uysal tarafından yapıldı. Temeli Temmuz 1946'da Lütfi Kırdar'ın İstanbul valisi ve belediye başkanı olduğu dönemde atılmıştır. Cephe kaplamaları için küfeki ve Uzunköprü taşı karıştırılarak renk nüansi sağlandı, döşemeleri Uzunköprü taşından yapıldı. 9 Ağustos 1947'deki açılış törenine rağmen, son şeklini, Ankara Devlet Konservatuvarı yönetmenlerinden Carl Ebert'in sahne tekniğine uygun değişiklikler yapılmasıyla aldı. Tüm noksanları ancak 1950'de tamamlanabildi. Bu ilavelerle maliyeti 900,000 TL'yi buldu. Açıkhava Tiyatrosu'nda oynanan ilk eser Ankara Devlet Tiyatrosu sanatçılarının sergilediği Sofokles'in "Kral Oidipus" adlı trajedisidir. 1958'de, İstanbul'un eski belediye başkanlarından Cemil Topuzlu'nun adı verilmiştir. Açıkhava Tiyatrosu'nda, Amfitiyatrolarda olduğu gibi, düz bir sahneye bakan yarım daire biçiminde merdiven basamaklar halinde, seyirci oturma yerleri ya da gradenler yükselir. 30 kişilik protokol locası, 3,972 kişilik seyirci yeri, 80 kişilik orkestra yeri ve gradenlerin ortasında, sinema filmi veya dia gösterildiğinde kullanılan projeksiyon yeri vardır. Sahne 200-300 figüranın serbest olarak hareket edebileceği kadar geniş tutulmuştur.Geçit ve kapılar sahnenin birden boşaltılmasına uygun şekilde yapılmıştır. Sahne adından da anlaşılacağı gibi aslında tiyatro alanıyken, daha çok konserler düzenlenmektedir. MakaralÄ± yay Makaralı yay, okçulukta yaygın olarak kullanılan yay çeşitlerinden biridir. Yayın kolları makara sistemi sayesinde el ile daha kolay büküldüğü için daha kuvvetli, daha sert, daha az hareket eden yaylar kullanılabilir, ok daha yükek hız ve kinetik enerjiyle fırlatılabilir. Bu yüzden enerji kol hareketinden çok, çok daha hafif olan ve kolay dönen makaraları çevirmeye ve asıl amaç olan okun gönderilmesine harcanır, daha verimlidir. Makaralı yayda kiriş, karşı kol uçlarındaki makaralardan dolaştırılarak iki kat mekanik avantaj oluşturulur. Bu avantaj yayı gererken sert yayın kısa ve güçlü hareketini çeken elin kolay ve uzun hareketine, yay boşalırken de sert yayın kısa ve güçlü hareketini ok için uzun süreli bir ivmelenme hareketine dönüştürür. Bu da elin yayı daha rahat gerebilmesini, okun da daha fazla ivme kazanıp, daha kuvvetle, daha uzaktaki bir hedefe saplanabilmesini sağlar. Burada ayrıca makaraların tam dairevi olmayıp örneğin yumurtanın dikey kesitine benzer olması fazladan kolaylıklar sağlar: 1957 Afrika Uluslar Kupası 1957 Afrika Uluslar Kupası, Afrika Uluslar Kupası adıyla düzenlenen ilk organizasyondur. Sudan'da düzenlenen bu turnuvaya yalnızca 4 takım katıldı. Güney Afrika Cumhuriyeti millî futbol takımı, o dönem bu ülkede yürürlükte olan apartheid (ırk ayrımcılığı) yüzünden turnuvadan ihraç edildi. 1972 Avrupa Futbol Şampiyonası 4. Avrupa Futbol Şampiyonası, 14 Haziran 1972 ile 18 Haziran 1972 tarihleri arasında Belçika'da düzenlendi. Elemelerine toplam 32 takım katılmış, çeyrek finali geçen 4 takım final turnuvasına katılmaya hak kazanmıştır. Şampiyonluk, final maçında Sovyetler Birliği'ni 3-0'la geçen Batı Almanya'nın olmuş, bu aynı zamanda Almanya'nın ilk Avrupa şampiyonluğudur. Aşağıdaki takımlar final turnuvasına katıldı: Tüm saatler yerel OAZD/UTC+01.00 şeklindedir. 4 maçta 10 gol atıldı, maç başına 2,5 gol ortalama. Giovanni Guareschi Giovannino Guareschi (1 Mayıs 1908 - 22 Temmuz 1968), İtalyan gazeteci, karikatürist ve mizah yazarı. Özellikle yarattığı "Don Camillo" isimli rahip karakteriyle tanınır. II. Dünya Savaşı öncesi "Corriere Emiliano" ve "Bertoldo" dergilerinden editörlük yaptı. 1943'te, topçu sınıfında askerlik görevine başladı. Aynı yıl İtalya'nın yaptığı ateşkes anlaşmasından sonra Polonya'da yakalanıp, diğer İtalyan askerleriyle birlikte üç yıl esir tutuldu. Bu günlerini "Diario Clandestino" isimli günlüklerinde anlatmıştır. Savaştan sonra ülkesine döndüğünde "Candido" isimli bir hiciv dergisi kurdu. Daha sonraki yıllarda önce Komünistleri, sonra da "Democrazia Cristiana"yı (Hristiyan Demokrat Partisi) eleştirdi. 1954'te yayımladığı oldukça tartışmalı düzmece bir savaş dönemi mektubu yüzünden hapis cezasıyla cezalandırıldı. 1956'da kötüleşmeye başlayan sağlığı giderek daha da kötüleşti ve 1957'de "Candido" dergisinin editörlüğünden emekli oldu. 1968'de geçirdiği bir kalp krizi sonucu yaşamını yitirdi. Team Fortress 2 Team Fortress 2 (TF2 olarak kısaltılır), Valve Corporation tarafından geliştirilen takım tabanlı bir çok oyunculu birinci şahıs nişancı video oyunudur. Orijinal "Quake" modu "Team Fortress"ın ve modun GoldSrc motoru yeniden yapımının devam oyunudur. İlk olarak "The Orange Box"ın bir parçası olarak 10 Ekim 2007'de Windows ve Xbox 360 için yayımlanmıştır. Sonradan bir PlayStation 3 sürümü de 22 Kasım 2007'de yayımlanmıştır. Oyun; bağımsız olarak 8 Nisan 2008'de Windows için, 10 Haziran 2010'da OS X için ve 14 Şubat 2013'te Linux için yayımlanmıştır. "Team Fortress 2"nin perakende dağıtımı Electronic Arts tarafından yapılmış, çevrim içi dağıtımı ise Valve tarafından Steam üzerinden yapılmıştır. 23 Haziran 2011'de oyun oynaması ücretsiz olmuştur ve Steam üzerinden oyun içi eşya satın alımlarından kazanç sağlamaya başlamıştır. "Team Fortress 2"nin yapım süreci 1996'da orijinal "Quake" modu "Team Fortress"ı oluşturan John Cook ve Robin Walker yönetiminde olmuştur. Oyun, yaklaşık dokuz yıl içinde pek çok tasarım değişikliği geçirmiştir. İlk olarak 1998'de "Valve's Team Fortress" adıyla duyuruldu ve GoldSrc motorunu kullanıyordu. 1999'da oyunun adı "Team Fortress 2: Brotherhood of Arms" olarak değişti ve daha gerçekçi bir oynanışa geçildi; fakat bu da değişime uğradı. Ardından oyunun adının "Invasion" olmasına karar verildi ve oyun, uzaylılarla insanların savaşını konu alan bir bilimkurgu oyunuydu. Fakat oyunun son tasarımı; J. C. Leyendecker, Dean Cornwell ve Norman Rockwell'ın tasarımlarından esinlenerek çizgi film tarzı çizimler oldu ve motoru Source motoruna geçti. Oynanış eski "Team Fortress" oyunlarında da olduğu gibi iki rakip takım arasında geçer, takımlar dokuz farklı karakter türüne sahiptir, çeşitli oyun modları vardır ve savaş alanları genelde oyunun hikâyesi ile ilgili bölgeler olur. Bilgilendirme eksikliği ve altı yıllık oyun geliştirme süreci oyunun vaporware olmasına sebep oldu ve "Wired News"in senelik vaporware listesinde düzenli olarak yer aldı. Oyunun yayımlanmasından sonra; özgün grafikleri, oyun dengesi, mizahı ve özgün karakterleri ile kritik beğeni ve ödüller aldı. "Team Fortress 2", iki rakip takım arasında geçer: Reliable Excavation & Demolition (RED) ve Builders League United (BLU); RED, bir yıkım şirketidir, BLU ise bir inşaat şirketidir, savaştıkları bölgeler iki takım için de büyük öneme sahiptir ve bu bölgeleri birbirlerinden yasal bir şekilde alamazlar, bu yüzden iki takım da dokuz farklı paralı asker satın alır ve bu bölgeleri birbirlerinden almaya çalışır. Oyuncular önce takımını seçer ve daha sonra bu dokuz karakterden birini seçer, her karakterin birbirine karşı üstünlükleri ve zayıflıkları vardır. Bu özellikler farklı "Team Fortress" oyunlarında değişime uğramıştır ama ana özellikleri değişmemiştir, her sınıfın bir ana silahı, bir ikincil silahı ve bir yakın dövüş silahı vardır. Oyun altı resmî harita ile yayımlanmıştır, sonradan gelen güncellemelerle Valve ve "Team Fortress 2" Topluluğu tarafından yapılan haritalar da eklenip harita sayısı 70'in üzerine çıkmıştır. Oyuncular bir haritaya ilk kez girdiklerinde, bir tanıtım videosu oyuncuları harita hakkında bilgilendirmektedir. Savaş esnasında, "Administrator" (Ellen McLain seslendirmiştir) oyun içi olayları hoparlörler aracılığıyla duyurur. Sunuculardaki oyuncu limiti Xbox 360 ve PlayStation 3'te 16'dır, PC'de ise bu sayı 32'ye kadar çıkabilir. "Team Fortress 2", Valve'in oyuncuların oynama istatistiklerini dahil ettiği ilk çok oyunculu oyundur. Bu istatistikler; oyuncuların herhangi bir sınıfla ne kadar süre oynadığı, tek bir rauntta ne kadar kişi öldürdüğü gibi. "Team Fortress 2", ayrıca kazanılması için belirli görevlerin yapılması gereken birçok başarım içerir. Sınıflara özel yeni başarım paketleri güncellemelerle eklenmektedir, bu başarımlar kazanıldığında oyuncuya yeni eşyalar ve özellikler verilir. Fakat; bu eşyaların sonradan, oyun içindeyken rastgele düşme sistemi ile de kazanılmasına olanak verilmiştir. Kazanılan başarımlar ve istatistikler oyuncunun Steam Topluluğu veya Xbox Live profil sayfasında gösterilir. Oyunda, iki takımın da belirli görevleri vardır ve bu görevler oyun modlarına göre değişir. Mann vs. Machine dışında tüm modlar "Highlander" kurallarıyla oynanabilir; takımlardaki en fazla oyuncu limiti 9'dur ve seçilen sınıf bir daha değiştirilemez. Bir başka mod Eğitim Modu, oyuncuları oyun hakkında bilgilendirir. Tüm oyun modlarında oyuncu öldükten sonra canlanmak için bir süre beklemelidir. 2009'dan beri her sene Cadılar Bayramı etkinliği yapılmaktadır. Bu etkinliklerde oyunun dekoru Cadılar Bayramı'na göre yapılır. Örnek olarak 2012'de Mann vs. Machine için her bir dalgada düşman sayısı 800'ü geçen Cadılar Bayramı temalı "Ghost Town" haritası eklenmiştir. Ayrıca Cadılar Bayramı etkinlikleri dolunay olduğunda da oynanabilir ve "Büyü:Eternaween" eşyası kullanılarak, bir sunucuda Cadılar Bayramı etkinliği oyuncuların oylaması ile 2 saatliğine açılabilir. Oyun; saldırı, savunma ve destek rollerine göre sınıflandırılmış dokuz farklı sınıftan oluşur. Her sınıfın diğer sınıflara karşı zayıflıkları ve üstünlükleri vardır. Her bir sınıf en az üç silaha sahiptir: Diğer sınıflarınkinden farklı bir ana silah, diğer sınıflarınkiyle aynı veya farklı bir ikincil silah ve farklı bir yakın dövüş silahı. Sınıfların dışında başka karakterler de vardır. "Administrator" (Ellen McLain seslendirmiştir), oyun içinde olan olayları anons eder, ayrıca "Miss Pauling" (Ashly Burch seslendirmiştir) adında bir yardımcısı da vardır. Bu karakterler Cadılar Bayramı güncellemeleriyle artmıştır, Merasmus, Bombinonicon ve Mann Kardeşler gibi (tamamını Nolan North seslendirmiştir). "Team Fortress 2", ayrıca gayriresmî liglerde rekabetçi oynanabilir. Kuzey Amerika Ligi ESEA'nın paralı bir "Team Fortress 2" ligi vardır, 2012'de en iyi takımlara 10,080$ vermiştir. Ayrıca "Team Fortress 2", Avrupa'da UGC (United Gaming Clans) ve ETFL2 liglerinde ücretsiz oynanabilir. Rekabetçi oyun iki oyun modunda oynanır: Highlander veya 6v6. Rekabetçi oyun, oynanışı daha uygun hale getirmek için farklı haritalarda veya normal haritaların değiştirilmiş versiyonlarında oynanır. Çoğu takım oyun içi iletişim için bir VoIP programı kullanır. Çoğu rekabetçi oyun liglerinde oynanışı daha akıcı hale getirmek için ve maçlarda istenmeyen stratejileri kaldırmak için bazı eşyalar yasaklıdır. Takas sistemi, "Team Fortress 2" içindeki eşyaların başka oyuncular ile Steam üzerinden takas edilebilmesini sağlar. Ücretli hesaba sahip oyuncular takas edilmesi yasak olan eşyalar dışındaki bütün eşyaları takas edebilirler fakat ücretsiz hesaba sahip oyuncular sadece İsim Etiketi, Açıklama Etiketi ve başka oyunculardan takas ile alınmış eşyaları takas edebilirler. Takas sistemi ilk olarak "Team Fortress 2" için yapılmıştır, daha sonra başka oyunlar için de geçerli olmuştur. 17 Aralık 2011'de Kotaku, "Team Fortress 2"nin takas ekonomisinin 50 milyon doların üzerinde olduğunu bildirdi. "Team Fortress 2"nin hikâyesi oyun içinde görülmez, fakat bu, Valve'in çizgi romanlarında ve videolarında görülebilir. Oyun alternatif tarihte geçmektedir. Redmond, Blutarch, ve Gray Mann 1822'de silah şirketi Mann Co.'nun sahibi zengin İngiliz adamı Zepheniah Mann'in oğulları olarak doğar. Gray, diğer kardeşlerinden daha zeki ve yetenekli doğmuştur, fakat bir kartal doğduğu evin camını kırarak onu kaçırır, yıllar boyunca kayıp kalır ve Blutarch ile Redmond'un uzun bir süre bir kardeşleri daha olduğundan haberi olmaz. 1860'larda Zepheniah ve oğulları Redmond ile Blutarch, Mann Co.'nun geleceği için Amerika'ya taşınırlar. Buradan Mann Co. için araziler satın alırlar ama bu araziler kurak ve ıssızdır. Zepheniah bu arazilerden bir kazanç elde edemez. Zepheniah yaşlanmıştır ve birçok hastalığı vardır. Zepheniah'ın ölümü yaklaşır. Ölmeden önce Mann Co.'yu yardımcısı Avustralyalı avcı Barnabas Hale'e, mülkünü hizmetçisi Elizabeth'e bırakır. Yeni satın aldığı ve zarar ettiği arazileri ise Redmond ve Blutarch'a bırakır. Sonra, Blutarch kendi şirketi Builders League United'ı (BLU) kurar ve arazinin tamamını Redmond'dan alabilmek için paralı askerler kiralar. Redmond da kendi şirketi Reliable Excavation Demolition'ı (RED) kurar ve o da paralı askerler kiralar. Redmond ve Blutarch'ın savaşları kırk yıl boyunca sürer. Kardeşler yaşlanmıştır. Blutarch ölümünün yakın olduğunu hisseder ve Radigan Conagher adında bir mühendisi kendisine yaşam uzatma makinesi yapması için görevlendirir, planı Redmond'dan daha uzun yaşayıp kardeşi öldükten sonra arazisini miras olarak almaktır. Sonradan Conagher, kendisine Redmond'a da aynı makineden yapması karşılığında değerli bir maden olan "Avustralyum" teklif eden bir kadınla tanışır ve Conagher teklifi kabul eder. Fakat daha sonradan, Gray Mann için de bir yaşam uzatma makinesi yapıldığı ortaya çıkacaktır. RED ve BLU'nun savaşları altmış yıldan fazla sürer. Redmond ve Blutarch 1968'de yeni paralı askerler kiralar. Avustralyalı Saxton Hale Mann Co.'nun CEO'su olmuştur ve iki tarafa da savaşlarda silah satmaktadır ve savaşlara Elizabeth'in torunu "Administrator" hakemlik yapmaktadır. Gray Mann, RED'i ve BLU'yu ele geçirmek istiyordu, Redmond'a bir mektup gönderir ama bu mektubu Blutarch'tan gönderilmiş gibi gösterir, Blutarch'a da aynısını yapar ve ikisinin bir buluşma ayarlamasını sağlar. Buluşmalarında Blutarch barış teklif eder ve Redmond kabul eder. Ardından Gray ortaya çıkar ve onların kardeşleri olduğunu ve mektupları kendisinin gönderdiğini söyler ve Mann Co.'nun yönetimini almak için birleşmelerini önerir. Blutarch ve Redmond bunu kabul etmez ve Gray ikisini de öldürür. Sonra Gray, kendi robot ordusunu oluşturarak Mann Co.'nun tüm şubelerine saldırır. Saxton Hale; Blutarch ve Redmond öldükten sonra işsiz kalan paralı askerleri Mann Co.'yu savunması için kiralar. Gray, Mann Co.'yu saldırarak ele geçiremez. Mann Co.'yu ele geçirebilmek için farklı yollar düşünür. Mann Co.'ya giderek Hale'e, Hale'in kendi oluşturduğu kuralı hatırlatır: "Herhangi bir şirketin CEO'su, Mann Co. şirketinin CEO'sunu silahsız bir dövüşte yenerse, o kişi Mann Co.'nun yeni CEO'su olur." Gray Mann'in şirketi Gray Gravel'in CEO'su Gray'in kızıdır. Hale ise bir kıza vuramayacağını söyler ve Gray, bu şekilde Mann Co.'yu ele geçirir. Hale ülkeyi terk eder, paralı askerler tekrar işsiz kalır ve Administrator ortadan kaybolur. Savaşsız geçen altı ay sonra Administrator, Mann Co.'daki Avustralyum deposundaki Avustralyumları çalar ve yardımcısı Miss Pauling'i paralı askerleri tekrar toplaması için görevlendirir. Birkaç paralı asker toplandıktan sonra Pauling; Spy ve Scout'un Tufort kasabası hapishanesinde tutuklu olduğunu öğrenir. Pauling, Scout ve Spy'ı kurtarır. Daha sonra Sibirya'da yaşayan Heavy'e bir mektup gönderir, ama Heavy mektubu umursamaz. O sırada Hale; eski kız arkadaşı Maggie'ye ve Maggie'nin patronu ve Hale'in eski rakibi olan Charles Darling'e Mann Co.'nun yönetimini geri alabilmek için iş birliği teklif eder. Sonra Scout, Soldier ve Pyro Rusya'da Heavy'i ararlar. Scout, Soldier ve Pyro donmak üzerelerdir ve ayılar tarafından saldırıya uğramıştırlar. Fakat ayılar tarafından öldürülmek üzerelerken Heavy ortaya çıkar ve onları kurtarır. Heavy'i ikna etmeyi başarırlar ve Avustralya'ya Sniper'ı aramak için giderler. O sırada Gray Mann, Administrator'ü yakalamak için "Team Fortress Classic" askerlerini ve Medic'i kiralar. Kaldırım Serçesi Tuvalu (anlam ayrımı) Tuvalu aşağıdaki anlamlara gelebilir: İndüktif kuplaj İndüktif kuplaj, prospeksiyon jeofiziği yöntemlerinden elektrik arama çalışmaları amacı ile yapılan self potansiyel (SP) ölçümlerinde karşılaşılan problemlerden bir tanesidir. Bu durum şöyle tanımlanabilir: Mekatronik Mekatronik, mekanik ve elektronik kelimelerinin uygun bir şekilde birleştirilmesinden oluşmuştur ve ilk kez 1969 yılında Japon Yasukawa Elektrik Şirketi'nden bir mühendis makine ve elektronik mühendisliği alanlarının birleşmesi anlamında "mekatronik" kelimesini kullanmıştır.Mekatronik kelimesi aynı zamanda Avrupa Kıtası'nda da yıllardır kullanılmaktadır. Her ne kadar Amerika ve İngiltere'de ayrı bir çalışma ve uygulama alanı olarak kabulü yavaş gerçekleşse de, lisans, yüksek lisans ve doktora seviyesinde açılmakta olan ders sayısındaki artış, mekatroniğin bütün dünyada ayrı bir disiplin olarak kabul edildiğinin bir göstergesidir. Mekatronik, makine, elektronik, yazılım ve kontrol mühendisliğine dayanan, çok kontrollü bir mühendislik dalıdır. Gelişen teknolojiye bağlı olarak birçok alan ve sektörle bağlantılı olan mekatronik hemen her evin içinde kullanılan elektronik cihazların üretiminde kullanılmaktadır. Mekanik ve elektronik bileşenlerden oluşan, verileri algılayıcıları (sensörler) yardımıyla çevre ortamdan algılayan, toplamış olduğu bu verileri kontrol donanımları (mikroişlemciler v.s.) ve hafızasındaki yazılımlar marifetiyle yorumlayan ve gerekli kararları alabilen, tahrik elemanları (aktüatörler) ile de gerekli tepkileri veren tüm makineler, cihazlar ve sistemler birer mekatronik sistemlerdir. Algılayabilen, ölçebilen, karar verebilen ve bu karar yönünde hareket edebilen otomatik makineler (yani mekatronik sistemler) savunma sanayiinde, güvenlik sistemlerinde, makine sanayinde, endüstriyel otomasyon sistemlerinde, tıpta, tarımda, bankacılıkta, madencilikte ve birçok alanda kullanılmakta ve her geçen gün kullanım alanı artmaktadır. Günümüzde yaygın olarak kullanılan CNC makineler, gece görüş sistemleri, mayın tarama robotları, otomatik stoklama sistemleri, fotoğraf makineleri, videolar, bankamatikler gibi sistemler ve ürünler birer mekatronik sistemlerdir. Misya Misya (Mysia), Antik Çağ'da Anadolu'nun kuzeybatısında yer alan ve günümüzde yaklaşık olarak Bandırma , Erdek , Balıkesir , ilinin tümünü , Manisa , İzmir , Kütahya , Bursa , Çanakkale illerinin bir kısmını kapsayan bölge ve çevrenin adıdır. Herodot’tan 400 yıl sonra Amasya doğumlu coğrafyacı Strabon (M.Ö. 64-M.S. 21) yazdığı Coğrafya isimli kitabında Uludağ, Olympos ve Mysia Olympos’u olarak geçer. Strabon, Mysia isminin aslının Lidyalılarda gürgen ağacı anlamına gelmekte olduğunu belirtir. Ünlü coğrafyacı, Prusia ("Bursa") kentinin Mysia Olympos’u ("Uludağ") eteklerinde kurulduğunu, Frigyalılar ve Misyalılar sınır komşusu olduğunu belirtir. İsmini, bölgenin yerli halkı olan ve ilk olarak Truva Savaşı döneminde Truvalıların müttefikleri arasında bahsi geçen Misyalılar (Mys Kavmi)'dan almıştır. Ayrıca Misya isminin Lidya dilinde bir çeşit kayın ağacı anlamına gelen "mysus" kelimesinde türediği açıklaması antik çağ kaynaklarında yer almaktadır. Bölge Hitit metinlerinde Masa Ülkesi olarak geçer. Misya batıda Troad (Troas), güneybatıda Aiolis, güneyde Lidya, güneydoğuda Frigya ve son olarak doğuda Bitinya ile çevrelenmiştir. Bölgenin batı sınırını Gönen Çayı ("Aesipus"), doğu sınırını da "Mysian Olympus" olarak adlandırılan Uludağ oluşturur. Misyalıların yayılımını güneyde Kula yakınlarındaki Yanıkyöre ("Katakekaumene") bölgesine kadar uzatan kaynaklar olduğu gibi, bu bölgeyi Lidya (Meonia) veya Frigya'nın bir parçası sayan kaynaklar da bulunmaktadır. Bölgenin Frigya ile olan sınırları ise Strabo'nun da şu şekilde belirttiği gibi kesin değildir:""Misyalılar’ın ve Frigyalılar’ın sınırları ayrıdır fakat aralarındaki sınır ayrımını yapmak zordur."" Bazı kaynaklarda tüm Batı Anadolu Misya, Lidya ve Karya arasında paylaştırılır. Bu görüşte Troad'nın tamamı ile Aiolis'in kuzeyi de Misya'ya dahil edilir. Fakat bazı kaynaklarda bu bölge için Misya adı hiç kullanılmaz, onun yerine daha bilinen Frigya'ya ithafen Lesser Phrygia ya da Phrygia Minor ("Küçük Frigya") olarak adlandırılır. Daha sonraları ise yine az sayıda kaynak bölgenin özellikle Marmara kıyıları için Phrygia Hellespontica tabirini kullanmıştır. Bölgenin başlıca yükseltileri batıda Kazdağı (İda), doğuda Uludağ ve güneydoğuda bulunan Simav Dağı("Temnos")'dır. Simav Çayı veya Susurluk Çayı ("Makestos") ise bölgenin en büyük akarsuyudur. Misya kentlerinin bazıları şunlardır: Homeros, atlı birlikleri ile ünlü Trakyalılar, kısrak sütü içen Hippomolgiler ve itaatkar Abiilerle birlikte, ""çıplak elle ve mızrakla savaşan aslan yürekli"" Misyalıları da Truvalıların müttefikleri arasında zikretmekte, savaşa katılan bazı Misyalıların isimlerini saymaktadır. Strabo'ya göre Misyalılar canlı varlıkları yemekten kaçınmakta, süt, peynir ve balla beslenmekteydi. Herodot Misyalıların başlangıçta bir Lidya kolonisi olarak ortaya çıktıklarını ve Lidyalılar ve Karyalılar ile akraba oldukları için Milas'taki Karya Zeus'u Tapınağı'nda ibadet etme hakkına sahip olan üç halk arasında yer aldıklarını belirtmektedir. Yine Herodot, Misyalıların bir dönem Avrupa yakasına geçerek Adriyatik Denizi'ne kadar uzanan ve güneyde Peneus Nehri'ne kadar inen bölgeyi ele geçirdiklerini yazmaktadır. Öte yandan, Misya kökenlerini Balkanlarda arayan kaynaklar da mevcuttur. Strabo da her iki tezi dile getirmektedir. Misyalılar için Anadolu veya Trakya kökeni savları arasında veya bu halkın her iki kökenden kavimlerin kaynaşması sonucu ortaya çıkmış olabileceğini öne süren görüşler arasındaki tartışmalar sürmektedir. İki Misya kralının ismi, ilki eski Yunan mitolojisi, ikincisi de Lidya tarihi yolu ile günümüze ulaşmıştır. Krallardan ilki, eski Yunan mitolojisi kahramanı Telefus ve annesi Auge'nin Arkadya'dan kovulduktan sonra bir kayıkla Kaikos Nehri ("Bakırçay") ağzına kadar sürüklenmesi sonrasında, Auge ile evlenerek Telefus'u evlat edinmiş ve yetiştirmiş olan kral Teutras'tır. Bu kral aynı zamanda yukarı Bakırçay havzasında yer alan günümüz Dikili bölgesindeki Teutronia kentinin kurucusudur. Tarihe geçen ikinci Misya kralı ise kızı Tudo'yu Lidya kralı Sadyattes ile evlendirmiş olan Arnossos'tur. Tudo, Sadyattes'in öldürülmesi ile, ilk kocasının katili olan kral Giges ile evlenmiştir. Misya ülkesinin iki büyük kenti Bergama ("Pergamum ya da Pergamon") ve Erdek ("Kyzikos") olmuştur. MÖ'da 790'da Kyzikos ve Prokonnes'te Miletos kolonileri kuruldu. MÖ 680'de Kyzikos'a yine Miletos'tan büyük bir göçmen grubu daha geldi ve Kyzikos'un "altın çağı" başladı. MÖ 600'lerden itibaren Anadolu'nun diğer bölgeleri gibi Mysia bölgesi de Pers İmparatorluğu etkisi altına girdi. Bölgedeki satraplık merkezi "Deskileion" (Manyas yakınlarındaki Ergili mevkii) oldu. MÖ 546-547'de Edremit'te bir isyan çıktı ve Persler Atina tarafını tutan bütün Adramytionluları öldürttü. MÖ 500'de Persler'e karşı düzenlenen İyonya merkezli ayaklanmaya Misya kentleri de katıldı. 494'te isyan bastırıldıktan sonra Misya'da bulunan kentler de cezalandırıldı. MÖ 480'de Pers İmparatoru Kserkses Yunanistan üzerine sefere çıkarken Misya bölgesinden geçti (Maraton Savaşı). MÖ 478-477'de Misya kıyılarındaki şehir devletleri de Attik Delos Birliğine katıldılar. MÖ 410'da Kyzikos'u kuşatan Persler'e karşı kente yardıma gelen Atinalı Alkibiades Bandırma Körfezinde yaptığı deniz savaşını kazandı. MÖ 334'te Makedonyalı Büyük İskender Çanakkale Boğazından Anadolu'ya geçti. Biga Çayı ("Granikos") yakınlarında III. Darius'ün Pers ordusunu yendi. Bölge Perslerden temizlendi. Büyük İskender'in ölümünden sonra Misya bölgesi Silifke Hanedanına ("Selevkoslar") bağlandı. Batı Anadolu'nun Roma İmparatorluğu'na tabi hale gelmesinden sonra MÖ 129'da iç bölgelerde önemli bir direniş hareketi yaşandı. Dipnot Assuva Assuva, Antik Anadolu’da, MÖ 14. Yüzyıldan kısa bir süre önce, Hitit İmparatorluğu’nun yayılma girişimlerine karşı, 22 Kuzey Batı Anadolu şehir devleti’nin oluşturduğu siyasi – askeri birliğe Hitit yazılı kaynaklarında verilen addır. Söz konusu birlik, Hitit hükümdarı I. Tuthaliya tarafından yenilgiye uğratılmıştır. Helmuth Theodor Bossert Assuva sözcüğünün günümüzde kullanılan Asya sözcüğünün kökeni olduğunu ileri sürmektedir. Antik çağlarda Asya sözü, doğu ve güneydoğu kesimi dışında Anadolu için kullanılmıştır. Assuva, Luvi dilinden gelmektedir. Elza Niyego Olayı Elza Niyego Olayı, Türkiye'de Elza Niyego adındaki Yahudi bir genç kızın aşkına karşılık vermediği bir eski emir subayı tarafından 1927 yılında öldürülmesi ve buna bağlı olarak çıkan olaylara verilen genel addır. Eski bir valinin oğlu ve II. Abdülhamid'in eski emir eri subayı olan Osman Ragıp, sokakta gördüğü 22 yaşındaki Elza Niyego adındaki genç kıza evlenme teklif etti. Evli ve torun sahibi olan Osman Ragıp, reddedilmesine rağmen kızı rahatsız etmeyi sürdürdü ve öldürmekle tehdit etti. Kızı kaçırma girişiminde bulununca şikayet üzerine cezaevine konan Osman Ragıp, birkaç ay sonra tahliye edildi. Elza'nın nişanlandığını öğrendiğinde ise, genç kızı işinden evine dönerken sokak ortasında bıçaklayarak öldürdü, yanında bulunan kardeşini de yaraladı. Elza'nın yakınlarda bulunan evinden gelen annesinin ısrarlarına rağmen, cesedi üzeri örtülmeksizin üç saat sokakta kaldı. Olay üzerine, son yıllarda çeşitli kısıtlamalarla karşılaşmış olan Yahudiler, tüm bu gelişmelerin birikimiyle tepki gösterdi. Öldürülenin Yahudi, katilin ise önemli bir ailenin ferdi olması ve tutuklanmasına rağmen kısa süre içinde serbest kalması, Yahudilerde cinayetin cezasız kalabileceği kaygısına yol açtı. Elza Niyego'nun cenazesine 10 ila 25 bin kişi katıldı. Kortejde ""Adalet İstiyoruz"" sloganı atıldı. Cenaze, adeta Türkiye'de yaşayan Yahudilerin yıllardır süren uygulamalara isyan gösterisine dönüştü. Cenazenin ardından cenaze günü yurt dışında olan birinin de aralarında bulunduğu 8 Yahudi ile cinayete tanık olan Rus uyruklu esnafa dava açıldı. Olayların ardından, Cumhuriyet ve Akşam gibi milliyetçi gazetelerde, "Bir gayrimüslim öldürüldü diye ortalık neden bu kadar velveleye veriliyor" temalı haberler yayınlandı. Osman Ragıp akıl hastanesine konuldu. 10 yıl sonra başka bir hasta tarafından öldürüldü. MÃ– 399 Ferhangi Åžeyler Ferhangi Şeyler, Ferhan Şensoy'un 7 Mart 1987'den beri aralıksız oynadığı tek kişilik gösterisidir. Şensoy bu oyunda gündelik olayları kendince, mizahi bir dille değerlendirir. Ev sahibi Orkinos Hanım, bakkalın aptal çırağı, avukat Tayfun gibi hayali karakterlerin bulunduğu oyun, 2015 yılının Aralık ayında, İstanbul Bostancı Gösteri Merkezi'nde özel bir gösterimle 2000. kez izleyiciyle buluştu. Çoğunlukla Şensoy'un kendi tiyatrosu olan Ses Tiyatrosu'nda sahnelenen "Ferhangi Şeyler" iki perdedir. 30 Mart 2016'da 2050.oyun Antakya Meclis Kültür Merkezi'nde oynandı. Time Yılın Kişisi Time Dergisi'nin 1927'den beri her sene son sayıda ilan ettiği, icraatlarıyla o yıl dünyada en etkili insanlardan biri olarak ilan ettiği kişiler. Angel Åželalesi Kerepakupai Meru Şelalesi (İspanyolca: "El salto Ángel"), Venezuela'da bulunan dünyanın en yüksek çağlayanıdır. National Geographic ekibi tarafından 1949 yılında yapılan resmî ölçüme göre 979 m yüksekliğindedir. Şelaleyi, 20. yüzyılın başlarında, kâşif Ernesto Sánchez La Cruz keşfetmiştir. Batı dünyası ise ancak 1935'te Amerikalı pilot Jimmie Angel sayesinde bu şelalenin varlığını öğrenmiştir. Angel, değerli taşlar aramak amacıyla 1933 yılında çıktığı yolculukta şelaleyle karşılaşır. Şelalenin güzelliğini karısı ve iki arkadaşıyla da paylaşmak isteyen Angel'ın tekrar gelişinde kullandığı uçak, yerlilerin Şeytan Kanyonu dediği Auyan tepesine düşer. Angel, karısı ve iki arkadaşı, 11 gün süren çetin bir mücadelenin ardından küçük bir kasabaya iner. Onların bindiği uçak ise tam 33 yıl sonra tepeden helikopter yardımıyla kaldırılarak Maracay'daki Aviation Müzesi'nde sergilenir. Şeytana meydan okuyan uçuşuyla Angel, Venezuela'nın efsanesi haline gelir. Şelalenin suları, en uç noktadan tabana doğru düşerken 807 metre boyunca hiçbir engele çarpmadan ilerler. Doğa bilimciler bu olayı "serbest düşüş" olarak tanımlar. 807'inci metreden sonra kaya çıkıntısına çarpan suların yolculuğu bir süre daha devam eder ve 979'uncu metrede sona erer. Sisli bir görüntüye sahip olan şelalenin suları, kuzeye doğru yol alarak Churun Nehri'ne karışır. 3-http://www.haber7.com/haber/20091221/En-uzun-selalenin-adi-degisti-GALERI.php Virgin Galactic Virgin Galactic Sir Richard Branson tarafından kurulmuş, Virgin grubuna dahil şirkettir. Şirket ticari uzay yolculuğu seferleri düzenlemek için kurulmuştur. Virgin Galactic'in amacı profesyonel olmayan astronotları uzaya, 100 kilometre yüksekliğe, atmosferin dışarsına çıkararak uzay gezisi yapmalarını sağlamaktır. Bu sayede yerçekimsiz ortamı altı dakikaya kadar deneyimleyip, dünyayı uzaydan izleyebileceklerdir. Her koltuk 200.000 dolara sahip bulacaktır. Şirket başkanı Will Whitehorn'a göre, 2007 kasım'ına kadar 200 koltuk satılmıştır. Plananan ilk uçuş 2009 yılında yapılacaktır. Bu yeni sektörde, ilk özel uçuşlar Rus Uzay ajansı tarafından yapılmıştır. Fakat alt yörünge uçuşu yapabilen ilk taşıt, şirketin SpaceShipOne isimli uzay gemisidir. Burt Rutan tarafından bunun daha gelişmiş bir sürümü tasarlanmıştır, SpaceShipTwo. SpaceShipTwo, 2'si teknik ekip olmak üzere, 8 kişi taşıyabilir. İlk 100 biletin ön ödemesi 200.000 dolar olarak belirlense de sonraki 400 bilet için bu rakam 100.000 - 175.000 dolar aralığında olacaktır. Bu aşamadan sonra her biletin ön ödeme ücreti 20.000 dolar olacaktır. Sir Branson'a katılma niyetlerini söyleyenler arasında aktör William Shatner, tasarımcı Philippe Starck, müzisyen Dave Navarro ve Moby, Paris Hilton, Sigourney Weaver, yönetmen Bryan Singer ve Stephen Hawking bulunmaktadır. İlk uçuş Branson ve yakınındaki kişiler için ayırtılmıştır. Amerika Birleşik Devletleri'nin California eyaletinde yapılan test uçuşları sırasında, SpaceShip Two yere çakıldı.Araçta bulunan mürettebatlardan biri hayatını kaybetti, diğeri ağır yaralandı.Görgü tanıklarının aktardığı bilgiye göre araç yaklaşık 13 bin metrede aracı 100 km yüksekliğe çıkaracak roketi ateşlediği anda infilak ettiği iddia edildi. TunalÄ± Hilmi Caddesi Tunalı Hilmi Caddesi, Ankara'nın Çankaya ilçesine bağlı Kavaklıdere semtinde bulunan bir caddedir. Caddede mağazalar, restoranlar ve gençlerin daha çok ilgi duyduğu kafe tarzı işletmeler vardır. Ankara'da sosyal yaşamın önemli merkezlerinden sayılır. Tunalı Hilmi Caddesi, ismini TBMM üyesi Tunalı Hilmi Bey'den almaktadır. Kuğulu park da bu cadde üstündedir. Ünlü markaların mağazaları bulunur. Caddede trafik tek yönlüdür ve yoğundur. Opet OPET Petrolcülük A.Ş, perakende satışlar, ticari ve endüstriyel yakıtlar, madeni yağlar, depolama ve uluslararası ticaret konularında faaliyet göstermektedir. 1992 yılında Öztürk Group Yönetim Kurulu Başkanı Fikret Öztürk tarafından kuruldu. 2002 yılı sonunda Koç Holding Enerji Grubu’nun %50'sine ortak olduğu OPET, kuruluşundan bu yana alt yapı yatırımlarına ağırlık vermiştir. OPET’in depolama kapasitesi, 2010 yılı itibarıyla 1.076.318 metreküpe ulaşmıştır. OPET, 98 oktan kurşunsuz benzini Türkiye’ye ilk kez getiren firma olmuş ve Ultra Euro Diesel motorini Avrupa’dan önce Türk tüketicisinin kullanımına sunmuştur. Halen Türkiye’nin 2. büyük akaryakıt dağıtım şirketi olan OPET’in SUNPET markası ile birlikte 1200’ün üzerinde istasyonu bulunmaktadır. OPET'in TÜRKİYE genelinde gerçekleştirmiş olduğu ve devam etmekte olan sosyal sorumluluk projeleri: Şubat 2006’da başlatılan Tarihe Saygı Projesi ile Gelibolu Yarımadası Tarihi Milli Parkı sınırları içinde büyük bir değişim gerçekleşti. Proje, Eceabat’a bağlı köyleri ziyaret eden yerli-yabancı turistin bölgeyi sorunsuz olarak gezmelerini sağlayacak fiziki ve sosyal çalışmaları içeriyor. Çanakkale Savaşı’nın geçtiği bölgede yer alan Alçıtepe, Seddülbahir, Bigalı, Kilitbahir, Kocadere, Behramlı, Büyükanafarta ve Küçükanafarta köyleri ile Eceabat ilçesinin rehabilitasyonu tamamlanarak, yeni bir çehreye kavuşmaları sağlandı. Yenileme çalışmaları kapsamında çağdaş bir görünüme kavuşan köy meydanları, müzeler, modern tuvaletler, yenilenen satış reyonları, bölge turizmini canlandırarak, köy muhtarlıklarının gelirlerini de artırdı. Yılda iki milyon ziyaretçinin gezdiği bölgede, ziyaretçilere hizmet veren çalışanlar için Eceabat Halk Eğitim Müdürlüğü işbirliği ile eğitimler verildi. İngilizce, pansiyonculuk, temizlik ve hijyen konularında verilen bu kurslarda bugüne kadar yaklaşık 150 kişi sertifika aldı. Projenin uygulandığı köyler ile Eceabat’taki tüm evlerin dış cepheleri boyanarak temiz bir görünüme kavuşmaları sağlandı. Bölgeyi ziyaret eden öğrencilerin konaklamasına imkan verecek olan Gençlik Merkezi binasının da yenilenerek hizmete girmesi sağlandı. Eceabat sahiline açık hava müzesi niteliğinde bir park yapıldı. Bölgenin bütünsel bir simgesi olan “ Tarihe Saygı Parkı ”, Çanakkale Savaşı’nın tüm detaylarını gözler önüne serecek şekilde donatıldı. Parkın; ziyaretçilere, savaş dönemini yerinde ve uygulamalı olarak görebilmelerini sağlayacak, eğitici bir misyon üstlenmesi de hedeflendi. Gelibolu Yarımadası Tarihi Milli Parklar Müdürlüğü işbirliğinde uygulamaya konulan 57. Alay Şehitliği Yenileme Projesi ile Şehitlik, Çanakkale Savaşı’nda kahramanca canlarını veren şehitlerimize yakışır bir düzenlemeyle tarihe tekrar kazandırıldı. Tarihi Saygı Projesi, 2008 yılında TÜHİD (Türkiye Halkla İlişkiler Derneği ) tarafından düzenlenen 7. Altın Pusula Ödülleri’nde, “Jüri Özel Ödülü” ne layık görüldü. Proje, 2009 yılında KOÇ Topluluğu tarafından düzenlenen En Başarılı Koçlular Yarışmasında ise Jüri Özel Ödülü aldı. Bilinçli toplum yaratma hedefiyle yola çıkan OPET, “Örnek Köy Projesi”yle, uzak köylerin yakına gelmesi, kendi kendine yetmesi, tarihi, coğrafi ve kültürel potansiyelinin değerlendirilmesinin yanı sıra, eğitim düzeyinin yükselmesi ve çevre bilincinin gelişmesi gibi toplumsal göstergeleri de hedeflemektedir. Bu proje kapsamında köylerin fiziki görünümden, kültürel ve sosyal gelişimine, özel kurslardan gelirlerini arttırıcı faaliyetlere kadar pek çok çalışma yapılmaktadır. Yeşil Yol Projesi”, dünyada giderek azalan yeşilin yaşamımızdaki önemine dikkat çekmek amacıyla 2004 yılından bu yana uygulanmaktadır. OPET’in “Yeşili kaybeden, yaşamı kaybeder” sloganıyla hayata geçirdiği “Yeşil Yol Projesi”, ülkemizdeki yeşil alanların yaygınlaşmasına önemli katkıda bulunmaktadır. “Yeşil Yol Projesi “ İlk olarak OPET akaryakıt istasyonları ve çevresindeki 1,5 kilometrelik alanın ağaçlandırılmasını amaçlamaktadır. Kampanyanın 10 yıl sürmesi ve Türkiye Karayolları üzerinde yarım milyondan fazla ağaç dikilmesi hedeflenmektedir. Proje kapsamında bu güne dek 613 istasyonda ve belediyelerce belirlenen ağaçsız alanlarda, 503 bin 117 adet bölge iklim ve toprak koşullarına uygun bitki dikimi yapılmıştır. Yeşil Yol Projesi , TÜHİD (Türkiye Halkla İlişkiler Derneği)’nin 5. Altın Pusula Ödüllerinde kurumsal sosyal sorumluluk kategorisinde çevre konusunda Altın Pusula Ödülü ile ödüllendirilmiştir. OPET’in 2000 yılından bu yana sürdürdüğü ve Türkiye’de yapılan en uzun soluklu toplumsal projelerden biri olan Temiz Tuvalet Kampanyası, Türkiye’nin önemli bir sorununu hedef almaktadır. Temiz Tuvalet Kampanyası ” Türkiye’nin gündemine “tuvalet temizliği ve hijyen” konularını getirerek, ülkede bu konuda bir bilinç oluşmasına katkıda bulunmak amacıyla gerçekleştirilmektedir. Önce kendi istasyonlarından işe başlayan OPET, zamanla projeyi, tüm yurda yaymış ve Opet istasyonlarında, sadece standart kurumsal görüntü ve hizmet kalitesi ile değil, temizlik ve hijyene verdiği önemle de farklılığını vurgulayarak, bunu kalıcı hale getirmeyi başarmıştır. GÃ¼ney Amerika Voleybol Konfederasyonu Güney Amerika Voleybol Konfederasyonu (Confederación Sudamericana de Voleibol-CSV) Güney Amerika voleybolunu yönetmek için kurulmuş FIVB’ye bağlı bir kıta konfederasyonudur. 12 ulusal federasyon üyesidir. Merkezi Brezilya’nın Rio de Janeiro kenti, başkanı Brezilyalı Ary Graça Filho’dur. Güney Amerika Voleybol Konfederasyonu’nun kuruluş tarihi ve yeri tartışmalıdır. Kimi kaynaklar 12 Şubat 1946’da Buenos Aires’te, kimi kaynaklar da 3 Temmuz 1946’da Rio de Janeiro’da kurulduğunu ileri sürerler. Hangisi doğru olursa olsun CSV, FIVB’den ve diğer tüm kıta konfederasyonlarından daha önce kurulmuştur. Konfederasyonun ilk başkanı Brezilyalı Dr. Celio Negreiros de Barros’tur. Daha sonra sırasıyla Perulu José Pezet Miró Quesada, Uruguaylı Luis Mateo Fernández, Kolombiyalı Boris Rodríguez, Venezuelalı José Antonio Bermúdez, Arjantinli Ricardo Russomando, Perulu Luis Moreno Gonzales başkanlık yapmıştır. CSV’nin şu anki başkanı 2003’ten beri bu görevi sürdüren Brezilyalı Ary S. Graça Fo’dur. Güney Amerika Voleybol Konfederasyonu, Güney Amerika’daki ulusal federasyonları yönetir ve Güney Amerika Voleybol Şampiyonası (ilki 1951’de yapılmıştır) ve Pan-Amerikan Oyunları gibi kıta yarışmalarını düzenler. Ayrıca olimpiyatlar ve dünya şampiyonaları gibi büyük uluslararası organizasyonların kıta elemelerini de üstlenir. Güney Amerika Voleybol Konfederasyonu’nun düzenlediği uluslararası turnuvalar şunlardır. Doktorlar Caddesi Doktorlar Caddesi, Eskişehir'de doktor muayenehanelerin çok olması nedeniyle halk arasında Doktorlar Caddesi olarak tabir edilen caddedir. Resmi adı İsmet İnönü-1 Bulvarı'dır. Bir ucu Kızılcıklı Mahmut Pehlivan Caddesi'ne bir ucu da Köprübaşı'na uzanan cadde yaklaşık 1520 metredir. Ayrıca caddenin devam eden batı kesiminde, Kanatlı ve Espark alışveriş merkezi ile 222 Park, Buda, Hayal Kahvesi gibi eğlence mekanları; doğu kesiminde ise Eskişehir Subay Ordu Evi bulunmaktadır. Hamamyolu ile birlikte şehrin en