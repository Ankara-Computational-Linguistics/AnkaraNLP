aile ilişkilerini liyakatin önüne koyarak emperyal bürokrasinin gücünü azaltmıştır. Aleksios'un soyluları yönetime ortak etme politikasının meyvesi de kendinden sonra başa geçen tüm imparatorların öyle veya böyle kendisine akraba olmasıdır. I. Aleksios Komnenos, İrini Dukena ile evlenmiş ve dokuz çocukları olmuştur: İngiltere hükümdarları listesi "757 yılından itibaren Mercia Kralı olan Offa, 774 yılında "İngiltere Kralı" unvanını üstlenen ilk hükümdar oldu. Offa, İngiltere'nin resmi olarak birleşmesinden önce gelen kralların en güçlüsü oldu fakat bu güç ölümünden sonra devam etmedi." "Liste geleneksel olarak 802 yılı itibarıyla Wessex Kralı olan ve İngiltere'nin çoğunluğunu tahakküm eden (overlordship) ilk Wessex Kralı Egbert ile başlar. Egbert, Mercialıları mağlup etti ve 829 yılında Bretwalda oldu. Kalıcı birleşme ancak 927 yılında, Athelstan'ın hükümdarlığında elde edilebildi." "Tedariksiz Ethelred, saltanatından sonra İngiltere Danimarkalı hükümdarların hakimiyeti altına girmiştir. İngiltere'ye hakim olan Danimarkalı hükümdarların bazıları (hepsi değil) aynı zamanda Danimarka hükümdarlığı da yapmışlardır." "Eski Batı Sakson hanedanı tekrar saltanat başına getirilmiştir. Ancak (sonradan azizliğe yükseltilen) Günah Çıkartıcı Edward kendini, bir İngiliz olmaktan çok, bir Norman olarak görmekteydi." "1066'da Norman Fethi'nden sonra İngiliz hükümdarları, Fransız hükümdarlarının isimlendirilmesi kaidelerine uyarak, isim sayısı almaya başlamışlardır. Fakat, daha önceki kullanışlara göre hükümdarların özel lakaplar verilerek anılmaları geleneği hemen terk edilmemiştir." "İngiltere'de uzun süre saltanat süren bu hanedan mensupları üç ana kısma ayrılmaktadır: Angevinler Hanedanı, Lancaster Hanedanı ve York Hanedanı. Bu hanedan İngiltere'de saltanatlarının başlarında Fransa'da da birçok bölgede zaten hüküm sürmekteydiler. Bu nedenle kendileri için önceleri (ozellikle II.Henri ve I.Rişar için) İngiltere pek önemli sayılmıyordu. Ancak Angevin Hanedanından Kral John Fransa'da bulunan birçok bölgenin hakimiyetini kaybetmişti. Ondan sonra Plantagenet hanedan hükümdarları kendilerini İngiliz saymaya başlamışlardır." "Tudor hanedanı mensupları atalarının bir kısmının Galli olduğunu kabul etmekteydiler. 1284'ten beri İngiliz kontrolü altında bulunan Galler, 1536'de tümüyle İngiltere Krallığı'na katılmıştır. VIII. Henry'nin İngiltere'yi Katolik Kilisesi'nden ayırması ile hükümdar İngiltere Kilisesi'nin Yüce Başı unvanını almıştır. Kraliçe I. Elizabeth'in unvanı ise İngiltere Kilisesi'nin Yüce Yöneticisi olmuştur." "1603'te I. Elizabeth'in çocuksuz olarak ölmesinden sonra İskoçya kralı olan IV. James İngiltere tahtına geçirilmiş, I. James ismi ile kral olmuştur. Buna Taçların Birliği adı verilmiş ve 1604'te İngiltere ve İskoçya resmen iki ayrı krallık kalmalarına rağmen "Büyük Britanya Kralı" unvanını almıştır. " "I. Charles'in 1649'da idam edilmesi ile 1660'ta II. Charles'ın tahta restore edilmesi arasında hüküm süren bir Ingiltere kralı bulunmamaktadır. Buna rağmen, 1653'ten itibaren aşağıda adları verilen kişiler "Lord Protector (Koruyucu Lord)" unvanı ile bu dönemde İngiltere'de ülke üzerinde hüküm sürmüşlerdir. " "İngiltere'de monarşi 1660'ta restore edilmekle beraber İngiltere'de siyasi kararlılık durumu kurabilme imkânsız olmuştur. 1688'de, yıllardır İngiliz yazar ve tarihçilerinin asıl yüzünü Şanlı Devrim adını vererek sakladıkları İngiltere Krallığı'nın istilası gerçekleşmiştir. Hollanda Cumhuriyeti'nin seçilmiş kralı William Oranj'in komutanlığındaki Hollanda ordusu İngiltere'nin güneyinde karaya çıkmış ve Londra üzerine yürüyerek İngiltere'yi istila etmiştir. Meşru kral II.James tahttan indirilmiş; Hollanda Kralı, III. William adı ile, eski kralın kızı olan karısı II.Mari ile birlikte hükümdarlık yapmaya başlamışlardır. Fakat önce II.Mari sonra II.William tahta geçirebilecek çocukları olmadan ölünce 1702'de II. James'in bir diğer kızı, Kraliçe Anne ismi ile tahta geçirilmiştir. Kraliçe Anne döneminde 1707de İngiltere ve İskoçya birliği "Büyük Britanya Krallığı"' adı ile gerçekleştirilip İngiltere Krallığı resmen ortadan kalkmıştır." "1707 Birlik Kanunları"na göre İngiltere ve İskoçya 1 Mayıs 1707'den itibaren tek bir yasama ve devlet yürütme birliği içinde birleşmişlerdir. Fakat kendilerine has değişik hukuk sistemleri ve değişik diğer hükümranlık niteliklerinin bazılarını korumaya devam etmişlerdir. Bu listenin devamı Britanya hükümdarları listesinde bulunmaktadır. Salem cadı mahkemeleri Salem cadı mahkemeleri, Massachusetts'e bağlı kontluklarda Şubat 1692 ile Mayıs 1693 arasında gerçekleştirilen ve sonrasında cadılık ile suçlanan bir grup insan için sulh yargıçları tarafından yönetilen yerel mahkeme duruşmaları ile devam eden dinletilere denir. Duruşmalar sırasında birçok kişi yetkililer tarafından aranmamasına rağmen suçlanmış, 150'den fazla insan tutuklanmış ve hapse atılmıştır. Duruşmalara bakan iki mahkeme, 29 kişiyi suçlu bulmuş ve cadılıktan ölüme mahkûm etmiştir. Suçlananlardan on dördü kadın, beşi erkek on dokuz kişi asılarak idam edilmiştir. Suçlananlardan bir adam yalvarmayı reddettiğinden dolayı ağır kayalar altında sıkıştırılarak idam edilmiştir. Suçlananlardan en az beş kişi hapishanede ölmüştür. Salem Cadı Mahkemeleri olarak anılsalar da, 1692'deki ön dinletiler bölgedeki birçok yerde, Salem Köyü, Ipswich, Andover ve ayrıca Salem Kenti, Massachusetts'te gerçekleştirilmiştir. En bilindik duruşmalar 1692'de Salem kentinde Oyer ve Terminer Mahkemesinde yapılmıştır. Bu mahkemeden önceki duruşmalarda dinlenen yirmi altı kişi bu mahkemede suçlu kabul edilmiştir. 1693 yılında Salem kentinde, ayrıca Ipswich'de, Boston'da ve Charlestown'da ele alınan Yüksek Mahkemenin ilk dört celsesi otuz bir cadılık duruşmasından sadece üç sanığı suçlu bulmuştur. Cadılık suçlamalarının sayısındaki sıradışı artış nedeniyle, bu olayın tarihsel içeriğinin çeşitli birçok yönünün özel olarak katkıda bulunduğu ele alınır. Massachusets'a 1629'da tanınan ayrıcalıklar Kral II. James Sir Edmund Andros'u Yeni İngiltere Yönetimi'nin başına getirmesi ile 1684'te iptal edilmişti. Kral James II The Glorious Revolution da tahtından mahrum bırakıldığında 1689'da Andros da yerinden edilmiş ve Mary ile William İngiltere'de tahta çıkmıştır. Simon Bradstreet ve Thomas Danforth vali ve vali yardımcısı seçilmiştir. Aynı zamanda "doğuya doğru" (günümüzün Maine kıyıları) yerleşmeye başlayan İngiliz koloniciler ile Fransızlar tarafından desteklenen Wabanaki Yerlilerinin arasında gerginlik çıkmış, bu gerginlik sonradan Kral William'ın savaşı olarak anılan savaşa neden olmuştur. 1689'da, sonunda Salem Köyü, Salem Kasabasındaki kilise tarafından kendi sözleşmeli kilise topluluğunu oluşturma ve kendi papazını atama iznini yapılan birçok talepten sonra aldı. Samuel Parris in ilk atanan papaz olmasından ve bu görevin karşılığında kendisine papaz evinin tapusunun verilmesinin ardından, Salem Köyü ve civar köyler görüş ayrılığına düşmüş, bölünmüşlerdir. Andover'da ise kilise, kasabanın kuzeyinde uzun zamandır kasabanın papazı olan Francis Daniel ve kasabanın güneyinde kasabanın kilisesinin öğretmeni olan Thomas Barnard'ın önderliklerinde olmak üzere iki ayrı cemaate sahip olacak şekilde ayrılmıştır. Özellikle ekonominin tarıma dayalı olduğu uç bölgelerde olmak üzere, aile bireylerindeki sayı artışı aile içi ve komşular arası toprak anlaşmazlıklarını körüklemişti. Hava durumundaki bir değişim veya küf, mantar gibi hastalıklar kolayca bir yıllık ekini yok edebiliyordu. Orta boyuttaki bir aileyi doyurabilecek olan bir tarla, bir kuşak sonraki aileyi doyurmakta yetersiz kalmakta ve çiftçileri daha çok Amerikan yerlilerinin yaşadığı el değmemiş topraklara doğru gitmeye zorlamıştı. Püritanlar bu yeni topraklarda bir teokrasi oluşturmaya yemin ettiklerinden dolayı, dini coşkunluk ortadaki durumu gerginleştirmekte idi. Ekin, hayvan ve çocuk kayıpları, deprem ve kötü hava gibi felaketlerin nedeni Tanrı'nın gazabına dayandırılmaktaydı. Puritanlar yeryüzüne inmiş bir melek olarak gördükleri şeytan da dahil olmak üzere, tanrının ve meleklerin bulunduğu görünmez bir dünyanın varlığına inanıyorlardı. Puritanlara göre bu görünmez dünya içinde bulundukları görünür dünya kadar gerçekti. "Büyücülük ve Malvarlığı Konularına Dair Pratik Tedbirler" (1689) adlı kitabın yazarı Cotton Mather, Boston masonlarından olan John Goodwin'in dört çocuğunun sergilediği garip davranışları anlatmış ve bu davranışların nedenini ise Mary Glover adında bir İrlandalı çamaşırcı kadının onların üzerinde büyü yapmasına dayandırmıştır. Boston'un Kuzey kilisesinde papaz olan Mather, cadılığa katı bir şekilde inanıyor ve bastırdığı broşürler ile bu fikrin yayılmasını sağlıyordu. Püriten topluluklarının sahip olduğu ataerkil inançlar da durumu gerginleştirmekteydi. Kadının erkeğe itaat etmesi gerekliliğine güçlü bir şekilde inanıyorlardı. Bir kadının, bir erkeğe nispeten yaradılışından kaynaklanan nedenlerle, şeytanın hizmetinde çalışması olası görülüyor, aynı zamanda da doğuştan şehvetli oldukları düşünülüyordu. Ayrıca, küçük bir kasabanın sahip olduğu atmosfer sırların saklanmasını güç kılıyor, insanların birbiri ile ilgili olan fikirlerinin kolayca hakikat olarak kabul edilmesine yol açıyordu. "Çocuklar görünen fakat duyulmayan olmalıdır" felsefesinin benimsendiği bir çağda, elbette çocuklar sosyal hiyerarşinin en altına bulunuyorlardı.Oyuncaklar ve oyunlar gereksiz görülmekte ve çocuklar oyun oynamaktan yıldırılmaktaydı. Kız çocukları daha fazla kısıtlamalara maruz bırakılıyordu. Erkek çocukları avlanabiliyor, balık tutabiliyor, ormanı keşfedebiliyordu.Sıklıkla marangozların ve demircilerin yanında çıraklık yapıyorlar, ancak kız çocukları ise çocukluktan itibaren iplik eğirme, yemek pişirme, dikiş dikme, örgü örme eğitimlerini alarak ailelerine ve kocalarına hizmetçi olmaları için hazırlanıyordu. 1692 yılında Salem köyünde yaşayan Papaz Samuel Parris'in 9 yaşındaki kızı Betty Parris ve (kızının da kuzeni olan) 11 yaşındaki yeğeni Abigail Williams, Beverley dolaylarında vaizlik yapan John Hale, tarafından "çok güçlü sara krizi ya da etkin doğal afet" olarak adlandırlan ruhsal sarsıntıyı geçirmeye başladılar. Köyün eski vaizi Deodat Lawson'ın görgü tanıklığına göre; kızlar bağırıyor, eşyaları fırlatıyor, garip sesler çıkarıyor, yerlerde sürünüyor ve kendilerini anormal şekillere sokuyorlardı. Kızlar iğnelerin vücutlarında açtığı yara ve deliklerden de şikayetçiydi. William Griggs olduğu tahmin edilen bir doktor, kızlarda fiziksel rahatsızlığa dair bir işaret bulamamıştı (bu şikayetlere çavdar mahmuzunun neden olabileceği da söylenmektedir). Bir süre sonra, köyde yaşayan başka bir genç kadının da benzer davranışları göstermeye başladığı öğrenildi. Lawson'un Salem Köyü misafirhanesinde verdiği vaazlar artık acılı serzenişler ile kesilmeye başlamıştı. Sarah Good, Sarah Osborne ve Tituba'dan oluşan üç kişi Betty Paris, Abigail Williams, 12 yaşındaki Ann Putnam, Jr. ve Elizabeth Hubbard'a ızdırpap ve acı vermek iddiası ile suçlanıp tutuklandılar. Sarah Good yoksuldu. Yemek ve barınak için komşularından yardım istemiş ve dilencilik yapmış biriydi, daha sonra ise Sarah Osburne'un resmi hizmetçisi olmuştu. Sarah Osburne ise kilise toplantılarına çok nadir katılması ile bilinirdi.Tituba ise Püritan'lardan farklı etnik kökene sahip bir köleydi ve suçlamalar için açık bir hedefti. Bu kadınların hepsi de büyücülük suçlamaları için "olağan şüpheliler" tanımına uyuyordu. Zaten kimse de onların arkasında durmadı. 1 Mart 1692'de büyücülük suçlaması ile yerel sulh hakiminin karşısına çıktılar. Birkaç gün süren sorgularının ardından hapishaneye gönderildiler. Mart ayında suçlamalar; Martha Corey, Dorothy Good (tutuklama esnasında hata yapılarak Dorcas God olarak anıldı), Salem Köyü'nden Hemşire Rebecca ve Ipswich dolaylarından Rachel Clinton isimlerine de yöneltildi. Martha Corey kadınların suçlanmasındaki yersiz şüpheciliğe karşı düşüncelerini kendini örnek göstererek dile getirdi. O'nun ve hemşire Rebecca'nın alacağı cezalar topluluğu da yakından ilgilendiriyordu, çünkü Martha Corey ve Hemşire Rebecca Salem Köyü'ndeki kilisenin tam bir müdavimiydi. Eğer böylesi namuslu insanlar cadı olabiliyor ise herkesin cadı olabileceği fikri uyanabilirdi. Bu halde kilise üyeliğinin de suçlamalara karşı bir güvenlik getirmiyor olduğu söz konusu edilirdi. Sarah Good'un kızı Dorothy Good sadece 4 yaşında olmasına rağmen sorgulandı ve yanıtları annesinin cadılık ile ilişkilerini kanıtlayan birer itiraf olarak değerlendirildi. Mart ayının sonunda, Ipswich'de yaşayan Rachel Clinton da Salem Köyündeki olaylara ilişkin alakasız suçlamalar ve büyücülük nedeni ile tutuklanıyordu. Cadı pastası, Orta Çağ Avrupasında ve kolonilerinde, kimlerin cadı olduğunu anlamak için kullanılan bir ekmekti. Cadı tarafından büyülendiğinden şüphelenilen kişinin idrarı ve çavdar kullanılarak yapılan bu ekmek, bir köpeğe yediriliyor ve bu köpek benzeri belirtiler sergilerse kişinin cadı tarafından büyülendiği hükmü veriliyordu. Deniz Ülke Arıboğan Deniz Ülke Arıboğan (d. 1965, İstanbul), Türk akademisyen. İstanbul Bilgi Üniversitesi Mütevelli Heyeti Üyesi'dir. Mart 2014 itibarıyla İstanbul Üniversitesi Siyasal Bilgiler Fakültesi, Uluslararası İlişkiler Anabilim Dalı'nda öğretim üyesi olarak görev yapmaktadır. TED Ankara Koleji’nin ardından 1986’da Ankara Üniversitesi Siyasal Bilgiler Fakültesi Uluslararası İlişkiler Bölümü'nü bitiren Arıboğan, aynı yıl İstanbul Üniversitesi İktisat Fakültesi'nde lisansüstü eğitimine başlamış ve 1987 yılında Prof. Dr. Esat Çam'ın asistanı olarak akademik hayata girmiştir. 1993 yılında doktor, 1998 yılında doçent unvanlarını alan Arıboğan İskoçya St. Andrews Üniversitesi’nde Uluslararası Güvenlik Okulunu bitirerek terör ve güvenlik konularında uzmanlaşmıştır. 2002 yılında İstanbul Bilgi Üniversitesi’nde göreve başlayan Arıboğan, 2003 yılında aynı üniversitede uluslararası ilişkiler alanında profesör unvanı almıştır. 2002-2004 yılları arasında International Studies Association / CISS Başkan Yardımcılığı, 2002-2006 yılları arasında da İstanbul Bilgi Üniversitesi Meslek Yüksek Okulu Müdürlüğü, 2006-2007 yılları arasında Bahçeşehir Üniversitesi Uluslararası İlişkilerden Sorumlu Rektör Yardımcılığı görevlerinde bulundu. 2007-2010 yılları arasında da Bahçeşehir Üniversitesi Rektörü olarak görev yaptı. Halen Üsküdar Üniversitesi'nde Siyaset Bilimi ve Uluslararası İlişkiler bölümünde öğretim üyesi ve rektör danışmanı olarak görev yapmaktadır. Yayınlanmış çok sayıda ulusal ve uluslararası makalesi ve sekiz kitabı bulunmakla birlikte aynı zamanda Albert Einstein tarafından kurulan Dünya Sanat ve Bilimler Akademisi'ne seçilen iki Türk akademisyenden birisidir. Nobel Barış Ödülü adayı ve politik psikoloji biliminin kurucularından psikanalist Vamık Volkan ve IRA’ya silah bıraktırmasıyla tanınan Kuzey İrlanda Parlamentosu’nun ilk sözcüsü ve Liberal Enternasyonal eski başkanı ve halen Birleşik Krallık Lordlar Kamarası üyesi psikoterapist Lord Alderdice ile birlikte International Dialogue Initiative çalışma grubu ile çalışmakta ve söz konusu çalışma grubunda konunun uzmanları ile dünyadaki sorunlu alanlarda terörizm ve iç çatışmaların yarattığı olumsuz psikolojik etkilerin bertaraf edilmesi amaçlı çalışmalar yürütmektedir. Temmuz 2010 tarihi itibarıyla İstanbul Bilgi Üniversitesi Mütevelli Heyetine seçildi ve halen bu görevde akademik, uluslararası çalışmalarını yürütmektedir. Eski istihbaratçı Prof. Dr. Mahir Kaynak'ın kızıdır. Lütfi Arıboğan ile evli ve iki çocuk annesidir. Kan uyuşmazlığı Kan uyuşmazlığı gebe anne ile bebeği arasındaki Rh uygunsuzluğuna verilen addır. Rh uygunsuzluğu, gebelikte ya da kan naklinde Rh(-) bir kişinin Rh(+) kan ile teması sonucu oluşan bir alerjik reaksiyondur. Kan uyuşmazlığı Rh ve ABO uyuşmazlığı olarak iki farklı şekilde oluşmaktadır. Annenin kan grubunun Rh(-) olduğu ve babanın kan grubunun Rh(+) olduğu durumlarda eğer bebeğin kan grubu Rh(+) olmuş ise, anne ile bebeğin arasındaki kan bağı nedeniyle bebekten anneye geçen alyuvarlar belli bir oranı geçtiğinde annenin kanında bu duruma karşı antikor oluşur. Oluşan bu antikor göbek kordonu yoluyla bebeğe geçer ve bebeğin kanındaki alyuvarları parçalar. Bu da bebekte hızlı bir alyuvar yıkımına ve dolayısıyla anne karnındaki bebekte aşırı bir kansızlık ile buna bağlı olarak kalp yetmezliğine ve vücutta su birikmesine yol açar. Doğum sonrasında ise bütün bunların üstüne sarılık eklenir. Hem annede hem de bebekte meydana gelebilecek bu rahatsızlıklar tedavi edilmediği takdirde öldürücü olabilir ya da kalıcı sakatlığa neden olabilir. Bu rahatsızlığa Eritroblastosis fetalis denir. Kan uyuşmazlığında amaç annenin Rh pozitiflere karşı antikor oluşturmasını engellemektir. Bu nedenle kan grubu Rh(-) eşi Rh (+) olan gebelere 28. haftada anti-D iğnesi yapılmalıdır. Bu ilaçlara halk arasında uyuşmazlık iğnesi adı verilir. Doğumdan sonra bebeğin kan grubu pozitif ise ilk 72 saat içinde yeniden anti-D yapılmalıdır. Benzer şekilde düşük, dış gebelik, kürtaj gibi durumlarda da müdahaleden hemen sonra anti-D yapılmalıdır. Tanısal amaçlı girişimler olan amniyosentez, kordosentez, CVS gibi işlemleri takiben anti-D yapılması gebeliğin sağlıklı devamı açısından son derece önemlidir.Ve bu şekilde zigot (bebek) iyileşmiş olur. Bonobo (müzisyen) Bonobo (30 Mart 1976) gerçek ismi Simon Green olan İngiliz yapımcı, müzisyen ve DJ'dir. 18 yaşında Brighton'a yerleşti ve burada ilk albümü, Animal Magic'i çıkardı. Albüm tamamen kendi yapımıdır, ve tüm enstrümanları kendisi çalmıştır. Bu albüm ile yeni neslin downtempo önderi olmuş, ve medyanın da ilgisini çekmiştir. 'Days to Come' albümü sayesinde daha geniş kitlelere seslenebilmiş, reklam müziklerinde ve soundtracklerde yer bulmuştur. Martin Esslin Martin Julius Esslin (asıl adı Julius Pereszlenyi, 6 Haziran 1918 - 24 Şubat 2002), Macar asıllı Britanyalı radyo programı yapımcısı, senaryo yazarı, gazeteci, çevirmen, eleştirmen, akademisyen ve 1962 yılında aynı adlı çalışmasıyla "Absürt Tiyatro" terimini ilk defa ortaya atmış olan tiyatro profesörüdür. "Julius Pereszlenyi" adıyla Budapeşte'de doğmuş olan Esslin, küçük yaşta ailesiyle Viyana'ya taşındı ve burada Viyana Üniversitesi'ne devam etti. Yahudi kökenli olan Esslin, 1938'de Avusturya'nın ilhakı üzerine Avusturya'ya gitti. Dış Avrupa Servisinde görev yaptıktan sonra, 1963-67 arası BBC Radio Drama'nın sorumlusu olarak çalıştı. BBC'den ayrıldıktan sonra, Florida State ve Stanford Üniversitelerinde üst akademik dereceler aldı. Wolfgang Bauer'ın oyunlarının da aralarında bulunduğu pek çok oyunu Almanca'dan çevirdi ve uyarladı. MÃ– 550'ler Galatasaray (futbol takımı) sezonları listesi Galatasaray (futbol takımı) sezonları listesi, Galatasaray (futbol takımı)'nın, herhangi bir ligde ilk kez mücadele etmeye başladığı 1906-07 sezonundan günümüze kadarki lig, Avrupa kupaları ve ulusal kupalardaki sezonlarının listesini içermektedir. Kulüp, 1905'te, Galatasaray Lisesi öğrencilerinden Ali Sami Yen, Asım Tevfik Sonumut, Emin Bülent Serdaroğlu, Celal İbrahim, Boris Nikolof, Milo Bakiç, Pol Bakiç, Bekir Sıtkı Bircan, Tahsin Nahit, Reşat Şirvanizade, Hüseyin Hüsnü Kayacan, Refik Cevdet Kalpakçıoğlu ve Abidin Daver tarafından kuruldu. Aşağıdaki listede kulübün her sezonu için katıldığı turnuvada elde ettiği dereceler ve takımın en golcü oyuncuları belirtilmiştir. Koyu yazılan oyuncular, aynı zamanda ligde de gol kralı olmuştur. 1959: G=2, B=1 2007 UEFA Åžampiyonlar Ligi Finali 2007 UEFA Şampiyonlar Ligi Finali 23 Mayıs 2007 tarihinde Yunanistan'ın Atina şehrindeki Atina Olimpiyat Stadı'nda 2007 UEFA Şampiyonlar Ligi galibini ortaya çıkarmak için düzenlenen bir futbol karşılaşmasıydı. İngiliz takımı olan Liverpool, İtalya'nın AC Milan takımıyla karşılaştı. Milan maçı Filippo Inzaghi'nin iki golüyle kazandı. 2007 öncesi, Milan'ın son zaferi 2003 UEFA Şampiyonlar Ligi Finali'nde Juventus ile oynadığı 0-0 maçı penaltılarda 3-2 kazanmasıydı. Liverpool ise UEFA Şampiyonlar Ligi'nde 3-3 berabere kaldığı final maçında AC Milan'ı penaltı atışlarında 3-2 yenmişti. AC Milan ve Liverpool UEFA Şampiyonlar Ligi'nde üçüncü eleme aşamasında yollarına devam ediyordu.Her iki takımda gruplarında ayrı ayrı kazanan oldular.AC Milan ve Liverpool finale giden yolda eski şampiyonu yendiler. AC Milan 1967 Avrupa Kupası Şampiyonu Celtic'i , dört defa şampiyon olan Bayern Münih ve 1999 UEFA Şampiyonlar Ligi Finali galibi Manchester United'ı yendi. Liverpool şampiyonluğunu savunan Barcelona ve 1988 Şampiyon Kulüpler Kupası Finali galibi PSV'yi yendi. Liverpool ayrıca yarı finalde üç yıl içinde iki defa Chelsea'yi yendi. Maç öncesi pek çok fanatiğin biletsiz olarak sahaya girmiş olmasından dolayı bilet problemi vardı. Maçtan sonra, bir UEFA sözcüsünün bu durumdan dolayı Liverpool'dan özür diledi belirtildi. Fakat daha sonra bu iddia UEFA başkanı Michel Platini tarafından yalanlandı. Milan Üçüncü eleme sahnesinde 1991 Avrupa Kupa Finali galibi Kızıl Yıldız Belgrad ile karşılaştı.Milan ilk maçı Filippo Inzaghi'nin golü ile 1-0 kazandı. Liverpool,Makkabi Hayfa (futbol takımı) ile üçüncü eleme turunda karşılaştı. Dodurga BarajÄ± Dodurga Barajı, Sinop'ta, Çardak Çayı üzerinde, sulama amacıyla 1990-2000 yılları arasında inşa edilmiş bir barajdır. Kaya gövde dolgu tipi olan barajın gövde hacmi 314.000 m³, akarsu yatağından yüksekliği 76,00 m., normal su kotunda göl hacmi 6,03 hm³, normal su kotunda göl alanı 0,33 km²'dir. Baraj 624 hektarlık bir alana sulama hizmeti vermektedir. Jeremy Piven Jeremy Samuel Piven (d. 26 Temmuz 1965, Manhattan), üç kez Emmy ödülü almış, Altın Küre ödülü sahibi Amerikalı oyuncu. HBO'nun Entourage isimli dizisinde canlandırdığı Ari Gold karakteri ile tanınır.. 2009 yılı ABD yapımı İkinci El Araba Alınır Satılır filminde Don Ready rolünde oynamıştır. ! colspan="3" style="background: #DAA520;" | Primetime Emmy Ödülleri ! colspan="3" style="background: #DAA520;" | Altın Küre Ödülleri GS Store 2001 yılında Galatasaray Megastore adıyla kurulmuştur. 2008 yılında isim değiştirmiştir. Sahip olduğu 82 mağazanın 34’ü İstanbul, 6’sı Ankara, 4’ü Antalya, 4’ü İzmir, 3'ü Konya, 2‘si Adana, ve 2'si Bursa, 2'si Samsun ve 2'si Sakarya'da bulunmaktadır. Türkiye'nin diğer illerinde bulunan Galatasaray Store mağazaları ise; Aksaray, Aydın, Balıkesir, İzmit, Elazığ, Çorum, Kayseri, Kahramanmaraş, Mersin, Gaziantep, Denizli, Malatya, Şanlıurfa, Manisa, Yalova, Tekirdağ, Osmaniye, Muğla ve İskenderun‘da faaliyet göstermektedir. Yurt dışında ise Kuzey Kıbrıs Türk Cumhuriyeti'nin Lefkoşa kentinde bir ve Almanya'nın Köln kentinde 2 ve Azerbaycan'ın Bakü şehrinde 1 tane olmak üzere olmak üzere 4 adet Galatasaray Store mağazası bulunmaktadır. İki adet gezici tır da tüm yurt genelinde hizmet vermektedir. Aynı zamanda bu tır yaz mevsiminde Avrupa'da da hizmet vermektedir. Firmanın ana merkezi, Ali Sami Yen Spor Kompleksi Türk Telekom Arena Stadında bulunmaktadır.En büyük Galatasaray Store ise Türk Telekom Stadyumu'nda bulunmaktadır. Ayrıca sadece amatör branşların ürünlerinin satılacağı Galatasaray Store Plus, Galatasaray' ın Maslak' taki Galatasaray Nevzat Özgörkey Binicilik Tesisleri' nde ilk şubesini açmış bulunmaktadır. Galatasaray Store, sosyal sorumluluk çerçevesinde Lösev ile iş birliği yapmış olup, Lösev tarafından üretilen ürünleri GSStore internet sitesi aracılığı ile müşterilerine ulaştırıp, gelirlerini Lösev' in yararına sunmaktadır. 7 Şubat 2012'de Galatasaray Başkanı Ünal Aysal ve Galatasaray Profesyonel Futbol Takımı oyuncuları tarafından açılmıştır. Ali Sami Yen Spor Kompleksi içinde yer alan GS Store, Türkiye'nin en büyük Spor kulübü mağazası olma özelliğini taşımaktadır. Galatasaray Kulübü mimarları (Coşkun Peküstün ve Ayşegül Uslu) tarafından stadın mimarisinden esinlenerek tasarlanmış, ayrıca stad müellifi Mete Arat'ın onay ve desteği alınmıştır. Aslanlıyol da üst örtü olarak tasarlanan mağaza; taraftarın takımının ürünlerine en kolay ulaşabilecek şekilde planlanmıştır. Sponsorlardan Nike mağaza içinde kendisine ayrılan %35 bölümünün mobilya ve dizaynını hazırlamıştır. GS Store içinde Ali Sami Yen Stadı'nın koltuklarından oluşan bir bölüm içermektedir ve buraya Ülker Fanzone adı verilmektedir. İçinde yürüyen merdiven ve asansör içeren mağazada Türkiye'de ilk olan kendi kramponunu tasarlama makinesi de bulunmaktadır. Ar Ar, 100 metrekareye karşılık gelen alan ölçüleri birimidir. Yöresel kullanımda evlek olarak da kullanıldığı görülmektedir. Günümüzde matematikte yoğun olarak kullanılan alan ölçüleri: Phoebe Cates Phoebe Cates (d. 16 Temmuz, 1963) Amerikalı film oyuncui. En bilinenleri "Fast Times at Ridgemont High" ve "Gremlins" olan teenage tarzı birçok filmin başrol oyuncusudur. Cates, Phoebe Belle Katz olarak New York'ta doğmuştur. Annesi Lily, babası ise Televizyon yapımcısı ve yönetmen Joseph Cates'dir. Amcası yapımcı ve yönetmen Gilbert Cates ve üvey babası at yetiştiricisi Marshall Naify'dir. Cates'in anne tarafından büyükbabası Chinese Filipino kökenli, baba tarafından büyükbabası ise Rusya'dan göç etmiş bir Yahudidir. Cates Professional Children's School ve Juilliard School'da okumuştur. Cates 1982 yılında onu çok popüler hale getiren ve bir ikon olan "Fast Times at Ridgemont High"'de oynadı. Özellikle üstsüz ve bikinili olarak birçok görüntüsünün bulunduğu ve yavaşlatılmış fantezi görüntüleri ile hatırlarda kaldı. "Fast Times" 1980'lerin başında teenage jenerasyondan birçok erkek duygusal aşkla bağlanmıştır. Bu yıllarda yine romantik bir filmi Paradise" (Cennet)'dır. Cates,Brooke Shields ile benzer temalı filmlerde masum kıza tezat bir rol çizmiştir. Cates, bazı yakın çekimlerde ise dublör kullanmıştır. "People" dergisine konuşan Cates, babasının kendisine rol verdiği zaman ne hissediyorsa öyle oynamasını tavsiye ettiğini belirtmiştir. Ayrıca, ""Paradise filminde çıplak oynadığım zaman 17 yaşındaydım. O zor ve ciddi bir filmdi. Ama üstsüz olarak oynadığım "Fast Times at Ridgemont High" komik ve eğlenceli bir film olduğundan kolay bir filmdi."" demiştir." Cates'in annesi ile arası soğumuştur. 1989 yılında Meg Tilly'yi seslendirdiği "Big Chill filminde tanıştığı aktör Kevin Kline ile evlendi. New York'a yerleşen çiftin, 1991'de Owen Kline, 1994'te Greta Kline ve 2005'te ise, Autumn Belle Kline adında üç çocuğu oldu." Owen ve Greta Cates'n son filmi "Anniversary Party" (2001)'de rol aldı. Film İskoç aktör Alan Cumming tarafından yazıldı ve yönetildi. Filmde Cates Hollywood yıldızlarının emekliye ayrıldığı bir dönemde kasten rol almıştır. 2005 yılında, Cates New York Madison Avenue'de . adlı kendi butiğini açmıştır. Devlerin Aşkı (film, 1956) Devlerin Aşkı, 1956 ABD yapımı dramatik romantik filmdir. Özgün adı Giant tır. Senaryosunu Fred Guiol'un Edna Ferber'in 1952 yılında yayımladığı aynı adlı çok satan romanından uyarlayıp yazdığı drama filmini George Stevens yönetmiş, önemli rollerini Elizabeth Taylor, Rock Hudson, James Dean ve Carroll Baker paylaşmışlardır. George Stevens filmin yapımcılığını da üstlenmiştir. Filmin özgün müziği Dimitri Tiomkin'e aittir. Edna Ferber'in romanı Türkiye'de 1957 tarihinde Altın Kitaplar Yayınevi tarafından Adnan Semih'in Türkçe çevirisiyle ve yine Devlerin Aşkı adıyla yayımlandı. George Stevens'a En İyi Yönetmen Akademi Ödülü'nü kazandıran film ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Teksas'lı zengin çiftçi Bick Benedict (Rock Hudson) damızlık bir atı satın almaya gittiği Maryland'de tanıştığı Leslie (Elizabeth Taylor)'ye aşık olur ve çabucak evlenip Teksas'a, aile çiftliğine dönerler. Çiftliğin idaresi büyük ölçüde Bick'in kızkardeşi Luz (Mercedes McCambridge)'dadır. Luz attan düşüp ölünce çiftlik arazisinin bir kısmını yanlarında çalışan bir işçi olan Jett Rink (James Dean)'e miras olarak bırakır.Oldukça uzun bu epik filmin bundan sonrası ailenin iki nesli boyunca, kendisine miras kalan araziden çıkan petrolle zengin olan Jett Rink ile olan rekabetini anlatmaktadır. Filmde değinilen bir alt tema da Texas'lı toprak sahiplerinin Meksika asıllı Amerikalılara olan ırkçı yaklaşımlardır. Vanderbilt Ãœniversitesi Vanderbilt Üniversitesi, Nashville, Tennessee, ABD'de bulunan ve 1873'te kurulmuş bir üniversitedir. ABD'nin Güney bölgesinin "Duke Üniversitesi", "Emory Üniversitesi" ve "Rice Üniversitesi" ile önde gelen özel kurumlarındandır. 1873 yılında üniversiteyi, zamanın en zengin kişilerinden biri olan, "Komodor" Cornelius Vanderbilt kurmuştur. Üniversitenin kuruluşunun ana amacı, ABD'deki iç savaş sonrası Güney ile Kuzeyin arasındaki bağları güçlendirmektir. Kurulduğu günden bugüne ülkenin önde gelen üniversitelerinden olmuştur. Üniversitenin eğitim fakültesi, "Peabody School of Education", çeşitli kaynaklar tarafından Amerika'daki en iyi eğitim fakültesi olarak gösterilmektedir. İşletme fakültesi, "Owen School of Busines" ve müzik okulu, "Blair School of Music", alanlarında dünyada önde gelen enstitülerdir. Mühendislik fakültesi de özellikle son yıllarda yaptığı büyük atılımla, yine ülkenin önde gelen 50 mühendislik fakültesinden biri olarak gösterilmektedir, özellikle okulun biyomedikal programı ülkedeki en prestijli programlardan biridir. Okulun lisans eğitimi alanında ise en güçlü olduğu yönü temel bilimlerdir; "College of Arts & Sciences"'da (Fen Edebiyat fakültesi) Ekonomi bölümü eski mezunları ve hocalarıyla dikkat çekicidir. Vanderbilt, "U.S. News & World Report" 'un her sene yayınladığı, ülkenin en iyi üniversiteleri sıralamasında, 2009'da 17. gösterilmiştir. ARWU kurumu tarafından yapılan dünya üniversiteleri sıralamasında, Vanderbilt'i 41. olarak göstermektedir. Kabul alması en zor okullardan biridir. Her sene okulun Amerika bazındaki popüleritesinin artması, okula Amerika'nın dört bir yanından öğrencileri çekmektedir. 2009 yılında, okula başvuran öğrencilerin sadece %19.8 ini kabul ederek, tarihinde en az kabul oranı rekorunu kırmıştır. Bunda başvuran öğrenci sayısındaki artış en büyük etkendir. ABD'nin bir dönemki başkan adaylarından Al Gore, Vanderbilt Üniversitesi'nde 2 sene din, 2 sene hukuk olmak üzere toplam 4 sene eğitim görmüştür, fakat bir doktorasını bitirmeden bu okuldaki eğitimine son vermiştir. Stanitsa Stanitsa (Rusça:станица), Rusya'da Kazak köylerine verilen genel ad. Bu köyler Rus yayılma politikasına destek amacıyla, işgal edilen bölgelerde ve sınır boylarında kuruluyorlardı. Stanitsaların etrafı, korunma amacıyla çit ve siperlerle çevriliyor, uygun yerlerde gözetleme kuleleri kuruluyordu. Erken haberleşme kulelerde ve yüksek yerlerde ateş yakılarak sağlanıyordu. Stanitsalar, gerektikçe müstahkem hatları birbirine bağlayan hatlar (yollar) üzerindeki Rus askeri kale ve karakollarından yardım alıyorlardı. Karşı kuleler kurmuş olan Adigeler de, gözetleme kulelerine "çeşane" (чэщанэ;gece gözü) diyorlardı. Zasechnaya cherta Zasechnaya cherta (Müstahkem hat, Rusça:Большая засечная черта), Rus yayılmaları döneminde, işgal altına alınan bölgeler sınırlarında kurulan askeri düzenleme. Kordon hattı olarak da bilinir. Rusya'da müstahkem hatlar kurulmasına, Çariçe Anna İvanovna döneminde (1730-1740) başlandı. Çariçe Anna'nın danışmanları olan Münnich ve Lacy, Kazak yayılma ve ilerleyişini geliştirdiler. Böylece yarı anarşik bir topluluk olan Kazaklara, Rusya'nın yayılmacı amaçlarına hizmet eden, uzağı gören ve Rus politikalarının gereği olarak yüzyıl sonrasını bile hesaplayabilen ve ona göre hareket eden sömürgeci bir siyaset ve taktikler kazandırdılar. Giderek de kale, karakol ve gözetleme kulelerini yollarla birbirine bağlayan müstahkem askeri kuruluşlar oluşturuldu, bunlar sürekli geliştirildi ve her toprak kazanımı ile birlikte hatlar daha ilerilere götürüldüler. İşgal edilen yerlerin, ilerisi açısından tehlikeli görülen nüfusu ise,çoğunca katliamdan geçirildi ya da etnik temizlik yoluyla daha başka yerlere, dahası 1864 yılı Çerkesya'sı sınırları içindeki Adigelerin etnik temizlik yoluyla bütün halinde topraklarından çıkarılmaları ve Türkiye'ye gönderilmeleri örneğindeki gibi, ülke sınırları dışına sürüldü. Müstahkem hat kuruluşları olarak,ilk aşamada Uralların doğusundaki Kazak stepleri karşısında Orenburg hattı,Kırım Tatarlarına karşı,güneyde Dinyeper ve Don ırmakları arasında Ukrayna hattı,yine güneyde Çerkeslere karşı Terek Irmağı boyunca uzanan ve Terek'i aşağı Don'a bağlayan Kafkasya hattı oluşturuldu (Daha çok bilgi için bk.W.E.D.Allen ve ölü Paul Muratoff,1828-1921 Türk-Kafkas Sınırındaki Harplerin Tarihi,Ankara,1966,s.11). Bill Nighy William Francis Nighy (12 Aralık 1949), Altın Küre ve BAFTA ödülü sahibi İngiliz oyuncu. Haziran 2004'te Akademi Ödülleri'ni dağıtan Sinema Sanatları ve Bilimleri Akademisi'ne (Academy of Motion Picture Arts and Sciences) katılmak için davet almıştır. Love Actually, Underworld ve Karayip Korsanları gibi sinema filmlerindeki rolleriyle birlikte Gideon's Daughter (Altın Küre ödülü), The Girl in the Café (Altın Küre adaylığı), State of Play (BAFTA TV ödülü: En İyi Aktör) gibi TV filmleri ve dizileriyle tanınır. Annesi aktris Diana Quick olan 1984 doğumlu Mary Nighy isimli oyuncu bir kızı vardır. Gokusen , Kozueko Morimoto tarafından çizilmiş bir Japon manga serisidir. Şubat 2007 itibarıyla manga tamamlanmıştır. Üç TV dramasına ve bir de anime serisine uyarlanmıştır. Konu, bir Yakuza patronunun torunu olan Kumiko Yamaguchi'nin hikâyesidir. Ebeveynleri, Kumiko küçükken ölmüştür ve dedesinin soyundan gelen başka kimse olmadığı için aile işinin sıradaki reisi de Ojou sıfatını taşıyan Kumiko'dur. Bununla beraber, Kumiko ömrü boyunca bir öğretmen olmanın hayalini kurmuştur. Dedesi onun bu seçimini onaylarken ailedeki diğer kişiler, özellikle de Kumiko'ya gizliden gizliye aşık olan Tetsu, onun, gelecek patron olmasını istemektedir. Öğrencileri tarafından "Yankumi" diye bilinen Kumiko, özel bir erkek lisesinde öğretmenliğe başlar. Sınıfı, suç işlemeye meyilli çocuklarla doludur fakat Kumiko (kendini adayan bir öğretmen gibi), onlara sadece akademik bilgileri öğretmek için değil hayat hakkında da birçok şey katmak için elinden gelenin en iyisini yapmaya çalışmaktadır. Ailesinin sırrını halktan saklamak zorunda kalmasına rağmen, aldığı Yakuza eğitimi Kumiko'ya, öğrencilerine elini uzatabilme gücünü ve tecrübesini verir. Drama serisi, Nippon TV'de 1 Nisan 2002'den 3 Temmuz 2002'ye kadar yayınlandı. Dizi, 12 bölümden oluşmaktadır. Nippon TV, Yukie Nakama gibi önceki kadrodan bazı oyuncuların da tekrar dahil olduğu ikinci bir sezonu 15 Ocak 2005'te yayınlamaya başladı. 10 bölüm ile sona erdi. Ayrıca "Gokusen Special: Sayonara 3-nen D-gumi (Hoşçakal 3-D Sınıfı)" başlıklı, birinci sezonun devamı niteliğinde, ikinci sezondan önce yer alan özel bir bölüm vardır. Drama, Filipinler'de GMA Network tarafından gösterilirken yayımlandığı zaman aralığında en yüksek reytingi almıştır ve kanalın diziyi tekrar yayınlamaya karar vermesine yetecek kadar da popüler olmuştur (tekrar yayınlarda da en yüksek reytingi almaya devam etmiştir). Filipinler'de seri, Gokusen özel ile sona ermiştir. Sikke (külah) Sikke, Mevlevi dervişlerinin giydikleri yüksek ve tepesi düz keçe külahtır. Sikkenin başa giyilen yeri (ağzı) tepesinden biraz daha genişçe, bir karış üç parmak boyunda, dövme keçeden yapılan bir başlıktır. Külah da denen bu başlık deve tüyü renginde olur. İç içe geçen iki külahtan yapılır. Önceleri sivri tepeli olan sikkeler sonradan daha düz yapılmağa başlandı. Üzeri keskin bir duruma gelen sikkelere "külah-ı seyfî" denmektedir.Özellikle Ali ve evladına bağlananlar bu külahı giyerlerdi. Bazı külahlar on iki dilimli taç biçimindeydi. Steven Tyler Steven Tyler, (d. Stephen Victor Tallarico, 26 Mart 1948, New York, ABD), ünlü Amerikalı şarkıcı, bestekâr, söz yazarı ve multi-enstrümantalist. Boston kökenli hard rock grubu Aerosmith'in frontman'i ve vokalisti olmasıyla bilinen Tyler, grupta aynı zamanda armonika, piyano ve perküsyonla ilgilenmektedir. Ünlü aktris Liv Tyler'ın babasıdır. Şarkıcı "Çığlık Şeytanı" ("Demon of Screamin") lakabıyla da tanınmaktadır ve aynı derecede sahne akrobasisiyle ünlüdür. Yüksek enerjisiyle geçen performansları sırasında renkli ve parlak kıyafetler giyinir ve kendine özgü bir şekilde mikrofon standına asılı eşarplarıyla bilinir. Tyler, 1970'lerde, hard rock için kilometre taşı olan "Toys in the Attic" ve "Rocks"u albümlerini yayınlayan Aerosmith'in frontman'i olarak ön plana çıktı. 70'lerin sonunda ve 80'lerin başında, alkol ve uyuşturucu bağımlılığına yakalandı ve grubun popülaritesi azaldı. 1986'da uyuşturucu rehabilitasyonunu tamamladı ve akabinde 20 yıl boyunca bağımlılıktan korundu, ancak 2000'lerin sonuna doğru 2009'da tedavi olduğu bir reçeteli ağrı kesici bağımlılığına yakalandı. Aerosmith, 1980'lerin sonunda ve 1990'ların başında "Permanent Vacation", "Pump" ve "Get a Grip" albümleriyle olağanüstü bir şekilde geri döndü, Steven Tyler'ın popülaritesi yaygınlaştı ve büyük bir rock ikonu haline geldi. Sonuç olarak, tek başına da çalışmalar da yaptı; diğer sanatçıların müziğinde de konuk sanatçı olarak, filmlerde ve TV programlarında (American Idol jüriliği dahil) yer aldı. Bunun yanında, 41 yıldan fazla yer aldığı Aerosmith'le stüdyo çalışmalarına ve performanslarına devam etti. Rolling Stone dergisinin hazırladığı "Tüm Zamanların En İyi 100 Şarkıcısı" listesinde yer almıştır. Hit Parader'in "Tüm Zamanların En İyi 100 Metal Vokalisti" listesinde ise 3. sırada yer almıştır. Aynı zamanda 2001'de Aerosmith'le birlikte "Rock and Roll Hall of Fame" sanatçılarından seçilmiştir ve 2003'te de AC/DC Hall of Fame'e seçildiğinde sunuculuk yapmıştır. Victor-Susan Tallarico çiftinin ikinci çocuğu olarak 26 Mart 1948'de Yonkers, New York, ABD'de dünyaya gelmiştir.Lynda adında bir kız kardeşe sahiptir. Babası müzisyen olup, Vic Tallarico orkestrasını yönetmiş, ayrıca Bronx'taki Cardinal Spellman High School'da uzun yıllar müzik eğitmenliği yapmıştır. Anne ve babası Tyler Zoo'da yönetici olarak görev yapmaktadır. Şarkı söylemeye ilk kez bir Presbiteryen Kilisesi korosunda altı yaşındayken başlamıştır. İlk ciddi grubunu on beş yaşındayken kurmuştur. İlk olarak "The Strangeurs" adını taşıyan grup, daha sonra "Chain Reaction", "The Chain" ve "William Proud" adlarını almıştır. Steven Tyler, 1970lerde ve 1980lerin başlarına kadar uyuşturu ve alkol sorunlarıyla uğraşmıştır. 1986 yılındaysa girdiği uyuşturucu rehabilitasyonunu tamamlamıştır ve 1987 yılında piyasaya sürülen "Permanent Vacation" ile de bunu kanıtlamıştır. Aerosmith konserlerinde en hareketli grup üyesidir. Joe Perry (mÃ¼zisyen) Anthony Joseph "Joe" Perry (d. 10 Eylül 1950, Lawrence, Massachusetts, ABD), Amerikalı gitarist. Aynı zamanda hard rock grubu Amerikalı Aerosmith'in solo gitaristi.Aerosmith şarkılarının büyük kısmının solist Steven Tyler ile birlikte yazarıdır.Rolling Stone dergisinin 'Tüm Zamanların En İyi 100 Gitaristi' listesinde 48. sırada yer almıştır. Solak olmasına rağmen gitarını sağ eliyle çalar. Slash'ın kendine örnek aldığı müzisyendir. Oceanborn Oceanborn, Fin müzik grubu Nightwish'in ikinci stüdyo albümüdür. 1998 yılında yayınlanmıştır. 1998'in Nisan ayında “The Carpenter” teklisine bir klip çekildi. Yaz ayına gelindiğinde grupta eksik kalan son bir halka vardı. Bas gitarı, gitarist Vuorinen çalıyordu ve bu da konserlerde ek bir elemanı zorunlu kılıyordu. Holopainen’ın eski bir arkadaşı olan basçı Sami Vänskä’nin ekibe dahil olmasıyla grubun bütün elemanları tamamlanmış oldu. 6 Mayıs 1998 tarihinde ikinci albüm “"Oceanborn"” satışa sunuldu. “"Angels Fall First"”teki geleneksel müzik etkileşimleri bu albümde bir kenara bırakılıp daha teknik ve progresif bir tarz yaratıldı. “"Oceanborn"”, Finlandiya’da oldukça büyük ilgi gördü ve 5. sıraya kadar yükseldi. Kasım 1998’de yayınlanan “Sacrament of Wilderness” adlı tekli haftalarca 1 numarada kaldı. Albüm, Finlandiya dışında piyasaya sürüldüğünde de büyük ilgi gördü. Allmusic; “bütünüyle şahane bir çalışma” olan bu albümü, ilk albümleri “"Angels Fall First"”e göre daha başarılı buldu”. Bu albüm ile elde ettikleri başarı sayesinde grup turlara çıkmaya ve büyük organizasyonlara katılmaya başladı. 1999'un Ağustos ayında Almanya’da satışa çıkarılan “Sleeping Sun”, “Walking in the Air” teklileri ve “"Angels Fall First"” albümü ilk ayında 15 bin adet satıldı. “"Oceanborn"” ile “Sacrament of Wilderness”, Finlandiya'da altın plak kazandı ve grup Rage’le birlikte 26 konserlik bir Avrupa turuna çıktı. Tom Hamilton Thomas William Hamilton (d. 31 Aralık 1951, Colorado Springs, Colorado, ABD) Amerikalı müzisyen. Aynı zamanda hard rock grubu Aerosmith' in basgitaristi. Hamilton basgitaristliği haricinde arada sırada gitar da çalar ve geri vokalistlik de yapar. Wishmaster Wishmaster, Finlandiyalı rock müzik beşlisi Nightwish'in üçüncü stüdyo albümüdür. 2000 yılında yayınlanmıştır. 2000'in başlarında grup üçüncü stüdyo albümü ""Wishmaster""ı kaydetmek için tekrar stüdyoya girdi. Albümün çalışmaları devam ederken “Sleepwalker” ile Eurovision Şarkı Yarışması elemelerine katılan grup, halk oylaması sonucu birinci oldu; fakat jürinin müdahelesiyle elemeleri ikinci olarak tamamladı. 2000’in Mayıs ayında “"Wishmaster"” adını taşıyan üçüncü albüm çıkarıldı. Albüme yöneltilen eleştiriler genellikle şarkılarının birbirini tekrar edip durduğu yönündeydi; ancak gayet olumlu yorumlar da bulunuyordu. Albüm, Finlandiya resmi müzik listelerinde 1. sıradan giriş yaparak 3 hafta boyu liste başı olarak kaldı. Bu, Finlandiya'da bir ilkti çünkü daha önce hiçbir rock müzik grubu albüm satış listelerinde birinci sıraya ulaşamamıştı. Onun dışında bu albüm, Almanya listelerine 21. ve Fransa listelerine 66. sıradan giriş yaptı. Alman müzik dergisi "Rock Hard", “"Wishmaster"”ı “ayın albümü” seçti. Albümün ardından grup; Sinergy ve Eternal Tears of Sorrow ile birlikte aralarında Kuzey ve Güney Amerika ülkelerinin de bulunduğu geniş kapsamlı bir tura çıktı. Yazın Avrupa’ya dönen grup; Wacken Open Air ve Biebop Metal Fest adlı büyük heavy metal festivallerinde de baş gösterdi. 29 Aralık 2000’de Finlandiya’da gerçekleştirilen bitiriş konseri, “"From Wishes to Eternity"” adı altında sadece Finlandiya’da DVD olarak piyasaya sürüldü. Brad Whitford Brad Whitford, (23 Şubat 1952, Winchester, Massachusetts, ABD) Amerikalı müzisyen ve gitarist. Aynı zamanda hard rock grubu Aerosmith' in gitaristi. Joey Kramer Joseph Michael "Joey" Kramer (d. 21 Haziran 1950, The Bronx, New York, ABD) hard rock grubu Aerosmith'in davulcusu. Over the Hills and Far Away Over the Hills and Far Away, Finlandiyalı müzik grubu Nightwish'in ilk ve tek EP'sidir. 2001 yılında yayınlanmıştır. İç güveyi İç güveyi ("internal husband"), maddi açıdan daha güçlü olan tarafın kadın olması durumunda, erkek tarafından evliliğin kadının mevcut evinde sürdürülmesi halidir. Birçok toplumda görülebilen bir evlilik çeşitidir. Ancak Adigeler (Çerkesler) arasında görülen iç güveyi evlilik, sosyolojik anlamdaki bu durumdan farklıdır. Bu evlilik türü Adigelerde toplumsal dayanışma kimliğindedir ve gelenek halini almıştır. Daha çok, genç yaşta dul kalmış çocuklu ve yalnız kadınlar, çok yoksul ya da Azatlı köle erkekleri evlerine kabul etmiş ve evlenmişlerdir. Bu tür evlilik yapan erkeğe "tlekhehaj" denilmiştir. Aum Åžinrikyo Aum Şinrikyo (オウム真理教) 1984'te Shoko Asahara tarafından Tokyo'da kurulan dini örgüt. 2007'de Aleph ve Hikari no Wa olarak ikiye ayrıldı. 20 Mart 1995'te Tokyo metrosunda sarin gazıyla yaptıkları eylem 12 kişinin hayatını kaybetmesine sebep oldu. Amerika Birleşik Devletleri, Kanada, Rusya, Kazakistan ve Avrupa Birliği tarafından terörist örgüt ilan edildi. Shoko Asahara tarafından 1984 yılında kurulmuştur. Başlıca hedefi ilk olarak Japonya'yı daha sonrasında ise dünyayı ele geçirmektir. Japon kanunlarınca 1989 yılında dini bir örgüt olarak tanınmıştır. Örgüt, 1990 parlamento seçimleri için kendi üyeleri arasından aday göstermiştir. Örgüt mensupları, dünyanın sonunun, ABD’nin Japonya ile girişeceği üçüncü dünya savaşı ile geleceğine inanmaktadır. Japon Hükûmeti, 1995 yılında örgütün dini grup kimliğine son vermiştir. 20 Mart 1995 tarihinde örgüt üyeleri Tokyo’nun çeşitli metro istasyonlarına aynı anda kimyasal sinir gazı olan sarin gazı yaymış, 12 kişinin ölümüne, 6.000’den fazla kişinin yaralanmasına neden olmuştur. Grup, 1994’te Japonya’da meydana gelen diğer esrarengiz kimyasal kazalardan da sorumlu tutulmaktadır. Biyolojik maddeler kullanarak yaptığı terör saldırıları başarısızlıkla sonuçlanmıştır. Örgütün kurucusu Shoko Asahara, Mayıs 1995'te Japon polisince tutuklanmıştır ve idama mahkûm edilmistir. Kamuoyunun tepkilerine rağmen örgüt, 1997'den bu yana yeni üyeler edinmeye, ticari yatırımlar yapmaya ve mal edinmeye devam etmektedir. Grubun internette bir sayfası bulunmaktadır. 1999’da çıkarılan bir kanun, Japon Hükümetine ileride herhangi bir terörist saldırı düzenleme ihtimaline karşı örgütün polis gözetiminde tutulmasını sağlayacak yetkiyi vermiştir. Örgüt Ocak 2000’de, Fumihiro Joyu liderliğinde ismini Aleph olarak değiştirmiş ve kurucusunun şiddete dayalı öğretilerini reddettiğini deklare etmiştir. Örgütün 2005 Haziran ayında üye sayısının 1650 olduğu tahmin edilmektedir. Örgütün Tokyo’da düzenlediği saldırı esnasında Japonya’da 9.000, dünyada ise 40.000 civarında mensubu olduğu iddia edilmektedir. Azatlı köle Azatlı köle bir bedel karşılığında ya da bedelsiz olarak, sahibi tarafından özgür bırakılmış olan köledir. Özgür bırakma işi, çoğunca tanıklar önünde yazılı ya da yazısız bir akt (karar) ile gerçekleştirilirdi. Çerkeslerde azatlı köleler çoğunca demokratik kuralların geçerli olduğu, kölelik sisteminin bulunmadığı ya da köle sayısının az olduğu Abadzeh, Şapsığ, Natuhay gibi yörelere gider, oralarda boğaz tokluğuna hizmetçilik ya da ırgatlık yaparlardı. Erdem Holding Erdem Holding; pazarlama, telekomünikasyon, kimya, enerji, inşaat ve yapı malzemeleri, sigortacılık, taşımacılık, turizm ve sosyal hizmetler alanlarında faaliyet gösteren, Türkiye’nin önde gelen kuruluşlarından biridir. Ticari faaliyetlerine, 1978 yılında başlamıştır. 2007 yılı itibarıyla çatısı altındaki 17 şirket ve bir vakıf ile faaliyetlerini sürdürmektedir David Ellefson David Warren "Dave" Ellefson (d. 12 Kasım 1964; Jackson, Minnesota) Amerikalı müzisyen, bas gitarist. Thrash metal grubu Megadeth'i Dave Mustaine ile birlikte kuran kişidir. Megadeth'ten sonra Soulfly'da çalmış, "F5", "Temple of Brutality", "Killing Machine" ve Hail adlı metal gruplarını kurmuştur. Dream Theater'ın Systematic Chaos albümünde yer almıştır. 8 Şubat 2010 itibarıyla Megadeth'e 8 yıl aradan sonra geri dönmüştür. 12 Kasım 1964 tarihinde Jackson'da dünyaya gelmiştir. Los Angeles'a taşınmadan önce, kendi kurduğu birkaç grupla sahneye çıkmış ve kendini geliştirmiş başarılı bir ritim gitarist olmuştur. Dave Mustaine'in 1983 yılında Metallica'dan ayrılmasından sonra, Mustaine ve Ellefson 1983 yılında tanışmışlar ve Megadeth'i kurmuşlardır. Kendisi, Mustaine ile beraber, grubun 2002 yılındaki dağılışına kadar gruptaki değişmeyen tek eleman olmuştur (Mustaine 2004 yılında grubu tekrar kurmuş, fakat Ellefson'u almamıştır.). Mustaine'nin de, Ellefson'un da ismi Dave olduğu için, Mustaine, Ellefson'a "Dave Junior", veya daha da kısaltılmış olarak "Junior" lakabı takmıştır. Ellefson, bu süreçte 1985 çıkışlı Killing Is My Business... And Business Is Good! albümünden 2002 çıkışlı Rude Awakening konser albümüne kadar grubun bas gitaristliğini üstlenmiştir. Grup 2002 yılında dağılmıştır. Ellefson ile Mustaine'in arası 2004 yılında grubun tekrar kurulmasından sonra bozulmuştur. Yaşadığı sakatlık nedeniyle grubu dağıtan Dave Mustaine, iyileştikten sonra eski Megadeth şarkılarını düzenleyip solo bir albüm çıkarmak ister, fakat plak şirketi, Megadeth ismiyle anlaşması olduğunu, bu yüzden de grup olarak bir albüm çıkarması gerektiğini söyler. Bunun üzerine Mustaine, grubu tekrar kurar fakat Ellefson bu kadroda yoktur. Grup The System Has Failed isimli albümleriyle müziğe geri dönmüştür. Mustaine ve Ellefson arasındaki sürtüşme, Mustaine'in gruba bas gitarist James Macdonough'u dahil etmesiyle beraber iyice su yüzüne çıkmıştır. Ellefson, Mustaine'e dava açmış, fakat sonra davadan vazgeçmiştir. Megadeth'ten ayrıldıktan sonra müziğe devam eden Ellefson, F5 isimli grubu kurdu. Bas gitarda Ellefson, vokalde Dale Steele, solo gitarda Steve Conley, ritim gitarda John Davis ve davulda eski Megadeth üyesi Jimmy DeGrasso'dan oluşan kadroyla beraber, 2005 yılında ilk albümleri A Drug for all Seasons yayınlandı. Ellefson, ayrıca DeGrasso ile beraber yeni Killing Machine kaydı olan Metalmorphosis'te de gözüktü, bunun yanında Temple of Brutality ile beraber çalışmaları da oldu. Bunların dışında Avian, Soulfly, Hail gibi gruplarda da yer aldı. Ellefson, 2010 yılında, Megadeth bateristi Shawn Drover'ın çağrısı ile grupla beraber provalara katıldı. Bu provalardan sonra da, Ellefson'un gruba geri döndüğü duyuruldu. Grubun Endgame albümünün turnesi esnasında gruba geri dönen Ellefson, grubun çıkardığı Thirteen ve Super Collider albümlerinde de yerini almıştır. Ellefson şu sıralar Jackson marka bas gitarları kullanmaktadır. Megadeth'teki eski günlerinde B.C. Rich kullanan Ellefson, sonra Jackson gitarları kullanmaya başladı. Bunlardan başka, Fender, Modulus, Peavey, Steinberger ve Charvel gibi markaları da denemiştir. Nick Menza Nick Menza (d. 23 Temmuz 1964, Münih, Almanya - 21 Mayıs 2016, Los Angeles, California, ABD), Amerikalı müzisyen ve baterist. Aynı zamanda thrash metal grubu Megadeth'in eski grup üyesi. Aileden müzisyendir. Babası Don Menza da jazz müzisyenidir. Megadeth'e 1989 yılında katılmıştır. Aslen kendinden önceki Megadeth bateristi Chuck Behler'ın teknisyenliğini yapmaktaydı. 1989 yılında Chuck Behler'dan boşalan yeri doldurdu ve Megadeth'in altın çağında çıkardığı Rust In Peace, Countdown to Extinction, Youthanasia ve Cryptic Writings albümlerinde davul çaldı. 1998 yılında dizinden geçirdiği rahatsızlık sebebiyle "Cryptic Writings" turnesinde gruptan ayrılmıştır. Yerine Suicidal Tendencies ve MD.45'da çalmış olan Jimmy DeGrasso gruba dahil edilmiştir. Nick Menza gruba geri gelmek istediğinde de Dave Mustaine tarafından gruba alınmamıştır. 2004'te Dave Mustaine Megadeth'i yeniden toplarken davul için adı geçse de bu gerçekleşmedi. 2005'ten bu yana da kurduğu Orphaned To Hatred adlı grubun bateristidir. 21 Mayıs 2016 tarihinde Ohm grubu ile bir konser sırasında kalp krizi geçirerek hayatını kaybetmiştir. Limehouse Limehouse, Londra'nın doğusunda, Thames Nehri'nin kıyısında yer alan bir yerleşim yeridir. Yine kendi adı ile anılan bir marinası bulunmaktadır. Uzun yıllar İngiltere'nin kanal yollarının önemli bir yükleme boşaltma limanı olan Limehouse, bu günlerde çok önemli ve değerli bir yaşam alanıdır. E14 posta kodu bolgesi içerisinde bulunur. Canary Wharf ve Bank gibi Londra'nın iki onemli finans merkezinin ortasında bulunması sebebi ile banka ve sigorta şirketlerinde çalışanlar için tercih edilen bir yaşam bölgesi olmuştur. Bu sebeple yüksek yaşam standardına sahiptir. Countdown to Extinction Countdown to Extinction Thrash Metal grubu Megadeth' in beşinci stüdyo albümüdür. 1992 yılında piyasa çıkmış olan albüm Megadeth klasikleri arasında yer alır. Bütün şarkıların yazımı Dave Mustaine' e aittir. Peace Sells... But Who's Buying? Peace Sells...But Who's Buying?, Amerikalı thrash metal grubu Megadeth'in 1986'da çıkan ikinci stüdyo albümüdür. Bütün şarkılar Dave Mustaine tarafından yazılmıştır. Youthanasia Youthanasia Amerikalı thrash metal grubu Megadeth' in 1 Kasım 1994' te piyasaya çıkan altıncı stüdyo albümüdür. Albümün yeniden kaydedilmiş, düzenlenmiş ve birkaç bonus parça içeren versiyonu da 2004 yılında çıkmıştır. Daha yavaş ve daha melodik hard rock şarkıları Megadeth'in ticari atılım albümü Countdown to Extinction ile bir trend olacak devam etti. Albüm, mitoloji ("Elysian Fields" ve "Blood of Heroes"), tecavüz ve ensest ("Family Tree"), nükleer savaş ("Black Curtains"), kumar ("Train of Consequences"), gibi sosyal sorunları (bazıları aynı zamanda kliplerde de görülebilmektedir.) ve bir hayatın son anlarını ("À Tout le Monde") anlatan parçalar içermektedir. Başlık, Ötenazi (Euthanasia) ve gençlik (youth) kelimelerini birleştirilmesiyle oluşturulmuştur. Söz yazarı ve GitaristiDave Mustaine'nin görüşüne göre toplumun onların gençliğini öldürdügünü ima etmektedir ya da etmelidir. Kapanış parçası olan "Victory", grubun daha önceki albümlerinde yer alan parçaların isimlerinden oluşturulmuştur. Bütün şarkıların yazımı Dave Mustaine' e aittir. Organik madde Organik madde, genellikle canlıların yapısında bulunan ve yapısında organik bileşikler ihtiva eden maddelere denir. Doğal olarak bulunmayıp organizmada metaboliz­ma sırasında sentezlenen maddelerdir. İşlem görmüş organik maddeler tarımsal açıdan gübre olarak kullanılabilmektedir. Gübre olarak kullanılan bu maddeler toprak yapısını düzelttiği gibi organik tarım üretim yöntemlerinde de tavsiye edilmektedir. Birleşmiş Milletler Çevre Programı Birleşmiş Milletler Çevre Programı (İngilizce: "UN Environment Programme" veya "UNEP"); Birleşmiş Milletler çevre etkinliklerini eş güdümleyen, gelişmekte olan ülkelere çevre politikaları konusunda yardımcı olan ve çevreye duyarlı kalkınma yöntemleri öneren BM kuruluşu. Haziran 1972'deki "İnsan Çevresi üzerine Birleşmiş Milletler Konferansı" sonrasında kurulmuştur. Merkezi Nairobi, Kenya'dadır. UNEP'in ayrıca altı bölge ofisi ve çok sayıda ülke ofisi vardır. Kaan Berberoğlu Kaan Berberoğlu (d. 7 Eylül 1977) sırtüstü ve serbest kategorilerinde yüzmüş olan Türk yüzücü. İzmir Emniyet Müdürü Halit ve Neslihan Berberoğlu'nun ikinci çocuğu olarak İzmir Kahramanlar'da dünyaya gelen Kaan, yüzme sporuna 1981 yılında İzmir Kapalı Spor Salonunda başlamış, 1982 yılında Tuborg Yüzme İhtisas Kulübüne yazılmıştır. Antrenörü Serhat Açar ile birlikte, 1989'dan itibaren birçok Türkiye Şampiyonluğu'na imza atmış, 1994 Balkan Gençler Yüzme Şampiyonası'nın 50m serbest kategorisinde altın madalyanın sahibi olmuştur. 1995 yılında, Amerika Birleşik Devletleri'ne taşınarak spor hayatına bu ülkede devam etmiştir. 1996 Yaz Olimpiyatları Atlanta'da Türkiye'yi 50 metre serbest dalında temsil etmiş, 63 kişi arasından 51. bitirmiştir. 1998 yılında, İstanbul'da yapılan Türkiye Şampiyonası'nda 50 metre serbest dalında Türkiye Rekoru'nun yeni sahibi olmuştur. 2004 yılında Türkiye'ye dönen Kaan Berberoğlu, Yasemin Destan ile evlenmiştir. 2007 yılında Tufan Berberoğlu ismini verdiği bir oğlu dünyaya gelen Kaan Berberoğlu halen İzmir'de yaşamakta olup, aktif spor hayatına aikido ve Tai-Chi Chuan öğreterek devam etmektedir. Emilio Aguinaldo Emilio Aguinaldo y Famy (22 Mart 1869 - 6 Şubat 1964), Filipinler'in bağımsızlığı için önce İspanya'ya sonra ABD'ye karşı mücadele veren Filipinli önder. Yarı Çinli, yarı Tagalog kökenli olan Aguinaldo, öğrenimini Manila'daki Santo Tomas Üniversitesi'nde tamamlandı. Ağustos 1896'da hem Cavite Viejo belediye başkanı hem de İspanyollara karşı amansızca ve başarıyla savaşan devrimci Katipunan derneğinin yerel önderi oldu. Aralık 1897'de İspanyol genel valisiyle BiecnaBato Paktı adlı antlaşmayı imzaladı. İspanyolların yüklü bir tazminat ödemeleri ve liberal reformlara gidileceğine söz vermeleri koşuluyla Filipinler'den ayrılarak sürgünde yaşamayı kabul etti. İspanya'ya karşı savaşta ABD'ye yardımcı olmak üzere, Filipinler'e dönmek konusunda, Amerikan konsolosluklarının ve Komodor George Dewey'nin temsilcileri ile Hong Kong ve Singapur'da anlaştı. 19 Mayıs 1898'de Filipinler'e döndü ve İspanya'ya karşı mücadelenin yeniden başladığını ilan etti. 12 Haziran 1898'de İspanya'dan bağımsızlığını ilan eden Filipin halkı, Aguinaldo'nun başkanlığında geçici bir hükûmet kurdu. Eylülde toplanan devrim meclisi Filipin halkının bağımsızlığını onayladı. Ancak İspanya'nın 10 Aralık 1898'de imzaladığı Paris Antlaşması'yla Filipinler, Porto Riko ve Guam'la birlikte ABD'ye bırakıldı. Filipinlilerle Amerikalılar arasında zaten dostça olmayan ilişkiler giderek daha da bozuldu. 23 Ocak 1899'da Filipinler'in bir cumhuriyet olduğunu açıklayan ve gerek meclisin, gerekse Aguinaldo'nun onayını taşıyan Malolos Anayasası ilan edildi. Geçici hükümete başkanlık eden Aguinaldo devlet başkanlığına seçildi. Manila çevresindeki Filipinlilerle Amerikalılar arasında kaçınılmaz olan çatışma 4 Şubat gecesi patlak verdi. Yiğitçe çarpışan Filipinliler gün doğduğunda her yerde yenilgiye uğramıştı. Çarpışmalar sürerken Aguinaldo ABD'ye savaş ilan etti. Bunun üzerine ABD bölgeye hemen yeni kuvvet yolladı. Filipinler hükûmeti kuzeye çekildi. Kasım 1899'da Filipinliler gerilla savaşına başladılar. Pahalıya mal olan savaş üç yıl sürdü ve General Frederick Funston'un komuta ettiği harekat sırasında General Aguinaldo'nun, Luzon'un kuzeyinde Palanan'daki gizli karargahında 23 Mart 1901'de ele geçirilmesiyle son buldu. ABD hükümeti, kendisine sadakat yemini eden Aguinaldo'ya maaş bağladı; Aguinaldo da siyasal yaşamdan çekildi. Bağımsızlığa hazırlık amacıyla Filipinler uluslar topluluğu hükümetinin kurulduğu 1935'te Aguinaldo devlet başkanlığı seçimlerinde adaylığını koyduysa da kesin yenilgiye uğradı. Japonların Filipinler'i işgal ettiği 1941'e değin siyasetle uğraşmadı. Japonlar Aguinaldo'yu ABD'ye karşı bir araç olarak kullandılar. Söylevler vermesini, yazılar yazmasını ve Filipinler gençliğinin ölümden kurtulması için Corregidor'daki General Douglas MacArthur'ı teslim olmaya çağıran bir radyo konuşması yapmasını sağladılar. Aguinaldo Amerikalıların geri dönmesi üzerine tutuklandı.Devlet başkanı tarafından bağışlanıncaya kadar, Japonlarla işbirliği yapmakla suçlanan başkalarıyla birlikte birkaç ay Bilibid Hapisanesi'nde tutuldu. 1950'de devlet başkanı Elpidio Quirino tarafından danıştay üyeliğine atanması saygınlığına yeniden kavuştuğunun göstergesidir. Yaşamının son yıllarında asker emeklilerinin sorunlarıyla ilgilendi; ülkede milliyetçiliğin ve demokrasinin gelişmesi ve ABD'yle ilişkilerin düzeltilmesi için çaba harcadı. Afganistan Savaşı (2001-günümüz) Afganistan Savaşı, 2001 Ekim'inin 7. gününde başlamıştır. Amerika Birleşik Devletleri tarafından 11 Eylül saldırıları gerekçesi ile yapılmıştır. ABD Başkanı George W. Bush'un "terörle mücadele" politikası kapsamında yaptığı bir savaştır. Harekat Usame bin Ladin'in yakalanmasına değin sürecekti. Aynı zamanda Taliban ve diğer Taliban yandaşı güçlerin ortadan kaldırılması ile harekat sona erecekti. Böylelikle Afganistan'da iç güvenlik sağlanmış olacaktı. ABD ve Birleşik Krallık önce hava bombardımanı daha sonra da takviye güçlerle beraber Afganistan'a asker indirdi. 2002'de Amerikan ve İngiliz askerleri Kuzey İttifakı ile savaşa katıldı. Daha sonra gerginlikler üzerine NATO güçleri (Koalisyon güçleri) Afganistan'a asker indirdiler. Daha sonra Amerikan hükûmeti kalıcı barışı sağlamak amacı ile bölgede asker bulundurup varlıklarını hissettireceklerini açıkladı. Başlangıçtaki atak Taliban'ı güçten düşürdü, fakat Taliban kuvvetleri yeniden toparlandılar. Savaşın amacı olan El-Kaide'nin hareketlerini kısıtlamak, tam olarak başarıldı denemez. 2006'dan bu yana artan Taliban kaynaklı isyancı hareketler, gelişen yasa dışı uyuşturucu üretimi ve zayıf yönetimin Kabil'in dışındaki kısıtlı kontrolü dolayısıyla Afganistan'ın istikrarı tehlikede görülmektedir. Usame bin Ladin, Mayıs 1996'dan beri Afganistan'da el-Kaide'nin öteki üyeleriyle birlikte yaşıyor, Taliban ile gevşek bir ittifak içerisinde el-kaide'ye ait eğitim kamplarını idare ediyordu. Afrika'daki Amerika Birleşik Devletleri konsoloslukları saldırıları sonrasında, Amerikan silahlı kuvvetleri denizaltılar üzerinden bu kamplara cruise füzeleri fırlatarak onların faaliyetlerinin kısıtlanmasına neden oldular. Birleşmiş Milletler Güvenlik Konseyi'nin 1999 ve 2000'de yayınladığı 1267 ve 1333 sayılı kararlarında Taliban yönetiminden, el-Kaide'ye yapılan finansal ve askeri kaynak aktarımının durdurulması, Bin Ladin'in Ağustos 1998'de Amerika Birleşik Devletleri konsolosluklarına yapılan saldırılardan yargılanması için teslim edilmesi ve El-kaide eğitim kaplarının kapatılmasını istiyordu. 11 Eylül 2001'deki saldırılar sonrası, araştırmacılar süratle Usame bin Ladin ile alakalı deliller topladılar. Üç yıl sonraki bir teyp kaydında, bin Ladin kendisinin de 11 Eylül saldırılarına benzer şeyler tasavvur ettiğini açıkladı. 20 Eylül 2001'de, bir Kongre oturumunda yaptığı konuşmada, ABD Başkanı George W. Bush Taliban'a bir ültimatom gönderdi. Ültimatom'da şu isteklerde bulunuluyordu: Taliban Bush ile yüz yüze görüşmeyi kabul etmedi, çünkü Müslüman olmayan bir siyasi lider ile konuşmanın İslam'ı aşağılamak olduğunu düşünüyorlardı. Ama Pakistan'daki elçiliklerinde devlet adamları yoluyla görüştüler. Taliban bin Ladin ile 11 Eylül saldırılarını birbirine bağlayan kesin bir delil olmadığını söyleyerek, 21 Eylül 2001'de ültimatomu reddetti. 22 Eylül 2001'de, Birleşik Arap Emirlikleri, ve onu izleyen günde de, Suudi Arabistan Taliban'ı Afganistan'ın yasal hükûmeti olarak tanımayı bıraktı, komşusu Pakistan diplomatik ilişkileri sürdüren tek ülke olarak kaldı. 4 Ekim 2001'de, Pakistan'da uluslararası bir mahkemede İslami Şeriat yasalarına göre yargılanması karşılığı Taliban'ın bin Ladin'i vermeyi gizlice teklif edeceğine inanılıyordu. Pakistan ise bu teklifin reddedileceğine inanıyordu. Taliban içindeki ılımlılar ve Amerikan elçilik görevlileri, Molla Muhammed Ömer'i bin Ladin'i ABD'ye teslim etmesi için ikna etmek ve olabilecek misillemeleri engellemek için, Ekim ortasında Pakistan'da buluşarak bir çözüm yolu bulmaya çalıştılar. Başkan Bush Taliban'ın tekliflerini samimiyetsiz oldukları gerekçesiyle reddetti. 7 Ekim 2001'de, askeri operasyonların başlangıcından önce, Taliban bin Ladin'i Afganistan'da bir İslami mahkemede yargılamayı teklif etti. Bu karşı teklif ABD tarafından yetersiz olduğu gerekçesiyle hemen reddedildi. 14 Ekim 2001'de, savaş araya girdikten yedi gün sonra, Taliban bin Ladin'in bir üçüncü ülkenin denetiminde yargılanmasını açıkça teklif etti. Ama bunun karşılığında bin Ladin'in 11 Eylül ile ilişkisini kanıtlayan kesin delillerin ortaya konmasını istiyordu. Sürmekte olan tartışmalar sonunda BM Güvenlik Konseyi, BM Sözleşmesi'nin 51. Maddesindeki işgal tehlikesine karşı kolektif meşru savunma hakkı şartına dayanarak, Afganistan'daki NATO liderliğindeki askeri operasyonlarda güç kullanılmasına izin verdi. Güvenlik Konseyi, bununla birlikte, Uluslararası Güvenlik Destek Gücü'ne ülkeyi koruma görevinde güç kullanma yetkisi verdi. Tahminen 16:14 UTC (12:15 p.m. EDT, 20:45 ) 7 Ekim 2001 Pazar günü, Amerikalı ve Britanyalı güçler Taliban güçlerine ve El-Kaide'ye yönelik bir hava bombardımanı seferi başlattılar . Başkent Kabil'e (ülkenin elektrik ihtiyacının karşılandığı yer), Kandahar'ın havalimanı ve askeri komuta merkezine (Taliban'ın En yüksek Lideri Molla Ömer'in evinin olduğu yer), ve aynı zamanda Celalabad şehrine de (eğitim kampları) saldırılar olduğu rapor edildi. Taliban bu saldırıları kınadı ve onları "İslam'a saldırı" olarak adlandırdı. Saat 17:00 UTC'de, Başkan Bush saldırıları ulusal televizyonda doğruladı. Aynı anda Britanya Başbakanı Tony Blair da verdiği söylevde olayları doğruladı. Bush Taliban askeri ve terörist eğitim kamplarının hedeflendiğini, bu saldırıların aynı zamanda "Afganistan'ın açlık ve eziyet çeken erkekleri, kadınları ve çocuklarının" yiyecek ve sağlık ihtiyaçlarının karşılanması için olduğunu beyan etti.. CNN'in gönderdiği Kabil'in bombalanmış haldeki görüntüleri tüm Amerikan televizyonlarında tahminen 7 Ekim 2001'de saat 17:08'de yayınlandı. Bu saldırıda birtakım farklı teknolojiler kullanıldı. Amerika Birleşik Devletleri Hava Kuvvetleri generali ve ABD Genelkurmay Başkanı Richard Myers, saldırıda tahminen Britanya ve ABD denizaltıları ve gemileri tarafından fırlatılan 50 Tomahawk seyir füzesi, 25 saldırı uçağı ve onları taşıyan uçak gemileri, USS CARL VINSON (CVN-70) ve USS ENTERPRISE (CVN-65) ve 15 ABD Hava Kuvvetleri bombardıman uçağı, B-1 Lancer, B-2 Spirit, B-52 Stratofortress kullanıldığını beyan etti. İki C-17 Globemaster nakliyat jeti saldırının ilk gününde Afganistan içerisindeki mültecilere 37,500 gündelik erzağı havadan bıraktı . Saldırılardan önce, Usame bin Ladin'in Afganistan'a karşı her saldırıyı kınadığı önceden kaydedilmiş bir video kaydı ortaya çıktı. Arapça uydu haber kanalı El Cezire, bu videoları saldırıdan kısa süre önce aldıklarını rapor etti. Bu kayıtta Bin Ladin Birleşik Devletler'in Afganistan'da başarısız olacağını ve sonra tıpkı Sovyetler Birliği'nin olduğu gibi çökeceğini iddia ederek, Müslümanlara ABD'ye karşı bir cihad çağrısı yapmıştır. Uçaksavar ateşi menzillerinin dışında, yüksek irtifada uçma kabiliyetine sahip bombardıman uçakları El-Kaide eğitim kampları ve Taliban hava savunmalarını bombalamaya başladı. Başlangıçtaki geliştirilen güncel saldırılar boyunca, basında 1980 Sovyet işgali boyunca Sovyet helikopterlerine karşı kullanılan Amerikan yapımı Stinger uçaksavar füzesinin Taliban kuvvetleri tarafından Amerika'ya karşıda kullanıldığına dair bir takım spekülasyonlar çıkmıştır. Eğer ki ellerinde bu füzelerden varsa bile, hava saldırısı sırasında hiç kullanmadılar ve ABD düşman ateşiyle hiçbir hava aracını kaybetmemiştir. Bunun yanında, Taliban, çoğunluğu Sovyet işgalinden kalan ordu ve silahlara güvenerek uçaksavar silahların mevzilerinde kuvvetler bulundurmuştur. Cruise füzeleri ülkeyi topa tutarken, Apache savaş helikopterinin dahil olduğu ABD hava araçları savaşta görev aldılar. Saldırılar başlangıçta Kabil, Celalabad ve Kandahar içleri ve etraflarında toplandı. Birkaç gün içinde çoğu El-Kaide eğitim kampları zarar gördü ve Taliban hava savunması yok edildi. Savaş daha sonra Taliban güçlerinin iletişim kabiliyetlerini zayıflatmak amacıyla emir, kontrol ve iletişim hedefleri üzerinde yoğunlaştı. Fakat, Afgan Kuzey İttifakı'nın tuttuğu ve kesin bir zafer kazanılamayan hat önlerde yer aldı. Savaşın ikinci haftasında Kuzey İttifakı hava saldırısının daha yoğun olduğu ön saflara istendi. Savaş uzadıkça uzarken, zarar gören siviller de savaştan etkilenen alanlara yerleştirilmeye başlandı. Bu arada, Pakistan'dan binlerce Peştun militanı ABD kaynaklı güçlere karşı Taliban'a takviye olmak üzere ülkenin içlerine sızmışlardır. Savaşın sonraki aşaması uçak gemilerinde konuşlandırılmış F/A-18 Hornet bombardıman uçağının Taliban araçlarını nokta atışıyla vurması ve diğer Birleşik Devletler uçaklarının Taliban savunmasına aralıksız bomba yağdırmasıyla başladı. Yılın ilk zamanları, Kuzey İttifakı komutanları büyük umutlar besledikleri ön hattaki ciddi sonuçları görmeye başladılar. Taliban destekli yapılar hava saldırısının baskısı altında yıprandılar. Amerikan Özel Kuvvetleri Molla Ömer'in üslerinden birini de vurarak, Taliban'ın kalbi olan Kandahar'a korkusuzca bir baskın yaparak sızdılar. Fakat, savaşın ilerlemesinin çok yavaş olduğu görüldü. Ekimin son haftası bitmiş ve henüz Kasım'ın başıydı. Bu zamanda, Kuzey İttifakı'nın beklentilerini uygulamak için hava harekatının sonraki kısmı başladı. Taliban'ın ön safları 15,000-pound ağırlığındaki papatya kesicisi bombaları ve AC-130 özel nakliye uçakları ile bombalandı. Zayıf Taliban taktikleri saldırının etkilerini artırdı. Savaşçıların daha önce Amerikan ateşgücüne karşı hiç tecrübeleri yoktu ve genellikle çıplak tepeler ve mevzilerde dururlardı, bunun sonucunda da özel kuvvetler onları rahatlıkla fark edip yakın hava desteğine haber verirlerdi. Taliban'ın ön kuvvetleri 2 Kasım'da önemli ölçüde azaltıldı ve ilk defa Kabil'de Kuzey İttifakı sınırı imkânı doğdu. El-Kaide'nin yabancı savaşçıları Afgan şehirlerinin güvenliğinin yönetimini aldılar ve bu da Taliban rejiminin dayanıksızlığını ortaya çıkarmıştır. Bu arada, Kuzey İttifakı ve onların CIA/Özel Kuvvetler danışmanları saldırının sonraki kısmını planladılar. Kuzey İttifakı birlikleri Mezar-ı Şerif'i ele geçirecekler, dolayısıyla Taliban'ın tedarik hattı kesilecek ve ülkelerden kuzeye doğru teçhizat akışı başlayacak ve bunları da Kabil'in içinden olacak bir saldırı izleyecektir. 9 Kasım 2001'de ABD bombacılarının şehrin güney girişindeki Chesmay-e-Safa vadisinde yoğunlaşmış Taliban güçlerine hava bombardımanı yapmasıyla Mezar-ı Şerif muharebesi başladı. Öğleden sonra 2'de Kuzey İttifakı güçleri güneyden batıya kaydırıldı, şehrin ana askeri üssü ve havaalanı ele geçirildi. Kuvvetler daha sonra şehrin önündeki vadide Taliban'ın kalan güçlerini çok zayıf bir direnişle karşılaşarak temizlediler. 4 saat içerisinde muharebe bitmişti. Gün batımıyla beraber Taliban'dan akıllarda kalan güneye ve batıya doğru kaçışmalarıydı. Mezar-ı Şerif alınmıştı. Sonraki gün, misilleme amacındaki Kuzey İttifakı güçleri şehri taradılar ve şüpheli Taliban destekçilerini infaz ettiler. Moralman çökmüş ve yenilmiş, çoğu Pakistan'dan olan savaşçılardan yaklaşık 520 Taliban, saklandıkları okulda bulundu ve vuruldular. Mezar-ı Şerif'te yağma da oldukça yaygınlaşmıştı. 10 Kasım'da Kuzey İttifakı güçleri 5 kuzey vilayetine doğru hızlı bir biçimde ilerlerken, aynı gün resmi Taliban destekçileri Mezar-ı Şerif'te katliam yapıyorlardı. Mezar-ı Şerif'in düşmesi, Taliban mevzilerinin toplu biçimde çökmesine neden olmuştur. Bazı yerel kumandanlar savaşmak yerine taraf değiştirmişlerdir. Kuzeye doğru yayılarak rejim çözülmeye başlamıştı. Kuzey İttifakı güneyden arkalarına ilerlerken, yerel kumandanların çoğunun ön hat birliklerine karşı üstünlük sağlanmış ve Kunduz şehrinin kuzeyinde çevrilmişlerdi. Güneyde de, bekleyen güçleri nihayet çok zayıf düşmüşlerdi. Dini polisde onların düzenli devriyelerini durdurmuşlardı. Taliban rejiminin tamamıyle göçmesinin eli kulağında görünüyordu. Sonunda, 12 Kasım gecesi, Taliban güçleri gecenin karanlığında gizlenerek Kabil şehrini terk ettiler. 13 Kasım öğleden sonra Kuzey İttifakı güçleri vardıklarında, orada onları yalnızca bombaların açtıkları çukurlar, yanmış yapraklar ve Taliban silah tabya ve mevzilerinde ateşlenmiş kovanlar karşılamıştı. Tek kalan direnişçiler, şehir parkında saklanan yaklaşık 20 kişilik bir gruptan oluşan deneyimli Arap savaşçılardı. Bu Taliban grubu da, kendilerinden sayıca çok üstün olan güçler tarafından ve korunacak sadece birkaç çalı arkası varken, 15 dakikalık kısa bir silahlı çatışma sonucunda öldürüldüler. Bu kuvvetler de etkisiz hale getirildikten sonra, Kabil artık ABD/NATO ve Kuzey İttifakı kuvvetlerinin eline geçmişti. Kabil'in düşüşü, harita üzerinde Taliban mevzilerinin çöküşünün başlangıcını gösteriyordu. 24 saat içinde anahtar konumdaki Herat şehri de dahil, İran sınır boyundaki bütün Afgan vilayetleri düştü. Yerel Paştun komutanları ve diktatörleri merkez şehir Celalabad da dahil olmak üzere Afganistan'ın kuzeydoğusunun kontrolünü ele geçirdiler. Çoğunluğu Pakistanlı gönüllüleri kapsayan kuzeydeki Taliban direnişi, yeni bir direniş geliştirmek üzere Kunduz şehrinin kuzeyine doğru geri çekildiler. 16 Kasım'da Taliban'ın Kuzey Afganistandaki son sığınağı da Kuzey İttifakı tarafından sıkıştırıldı. Yabancı kaynaklı yaklaşık 10.000 Taliban savaşçısı teslim olmayı reddetti ve inatla direnmeye devam ettiler. Bundan sonra Taliban güçleri direnişin kalbi olan güney Afganistan'da Kandahar civarına geri püskürtüldü. 13 Kasım'da, El-Kaide ve Taliban güçleri, Usame bin Ladin'in mevcut kalan güçleriyle yeniden bir araya gelip Kuzey İttifakı ve ABD/NATO güçlerine karşı yeni bir direniş hazırlamak üzere, Celalabad'ın 50 km. güneybatısında Pakistan sınırında Tora Bora mağaralar bölgesinde kuvvetlerini yeniden motive ediyorlardı. Yaklaşık 2000 kadar El-Kaide ve Taliban savaşçısı sığınak ve mağaralardaki mevzilerinde kendilerini kuvvetlendirdiler ve 16 Kasım'da Amerikan bombardıman uçakları dağlardaki kalelerini bombaladı. Yaklaşık aynı zamanda, CIA ve Özel Kuvvetler özel dedektifleri bu bölgede çatışmaya girmek ve Tora Bora bölgesine yeni bir saldırı planlamak amacıyla yerel komutanları parayla askere kaydolmaya ikna çalışmaları yürütüyorlardı. Tora Bora bombardımanının yoğunlaştığı zamanlar, 16 Kasım'da başlayan Kunduz kuşatması da devam ediyordu. Sonunda 9 gün süren ağır çatışma ve Amerikan hava bombardımanından sonra Taliban güçleri 25-26 Kasım'da Kuzey İttifakı güçlerine teslim oldu. Teslimden çok kısa bir süre önce, Taliban'ın hala süren Kuzey İttifakı'na karşı olan çatışmasına yardım etmek amacıyla, önceki Amerika işgalinde Afganistan'da bulunmuş birkaç yüz zeki ve deneyimli askeri personeli indirmek üzere Pakistan uçakları bölgeye varmıştı. Bölgeden içlerinde Afganistandaki Pakistanlılara yardım eden Taliban ve El-Kaide birliklerinin de bulunduğu 5000 kadar insan bölgeden Kunduz Havayoluyla tahliye edilmişlerdir. 25 Kasım'da, Kunduz'da direnişe devam eden Taliban güçleri sonunda teslim oldular ve sürü halinde Mezar-ı Şerif yakınlarındaki Qala-i-Jangi kalesine götürülüyorlardı ki, birkaç Taliban Kuzey İttifakı muhafızlarının silahlarını alarak ateş açmak suretiyle saldırdılar. Bu olay, 300 mahkûmun katıldığı geniş bir isyanı tetikledi ve isyancılar bölgenin güney yarısını, bir ortaçağ kalesini, ufak bir orduyla cephaneliğini ve takıma dağıtılan silahları ele geçirdiler. Mahkûmları sorgulamakla görevli bir Amerikan CIA özel dedektifi Johnny Micheal Spann öldürüldü ve bu Amerika'nın bu savaştaki ilk kaybı olarak kayıtlara geçti. İsyan, Yeşil berelilerden oluşan SBS birlikleri ve Kuzey İttifağının katılımıyla, AC-130 savaş helikopterleri ve diğer bombalamayı sağlayan hava araçlarının desteğiyle 7 gün süren şiddetli bir çatışma sonucunda bastırıldı. 86 Taliban mahkûmu hayatta kaldı, yaklaşık 50 Kuzey İttifakı askeri öldürüldü. İsyanın bastırılması kuzey Afganistan'da savaşın bittiğini ve artık yerel Kuzey İttifakı komutanlarının kesin bir biçimde kontrol altına alındığını gösterdi. Kasımın bitişiyle birlikte,hareketin doğum yeri olan Kandahar, Taliban'ın elinde kalan son kalesiydi ve orasıda artan baskının etkisi altına giriyordu. Batı yanlısı resmi Afgan kralı Hamid Karzai'ye bağlı ve Taliban gücü ele geçirmeden önceki Kandahar yöneticisi Gul Agha Sherzai'nin desteklediği yaklaşık 3000 aşiret mensubu savaşçı, doğudan Taliban güçlerine baskı yaptı ve kuzeyden Kandahar'a olan Taliban tedarik hattını kesti. Kuzey ve kuzeydoğuda da Kuzey İttifakı'nın tehdidi belirdi. Aynı zamanda, ilk önemli ABD savaş birliğide bölgeye ulaştı. CH-53E Super Stallion helikopterleriyle taşınan yaklaşık 1,000 kadar bahriyeli, Kandahar'ın güneyindeki çölde Rhino Kampı diye bilinen İleri İşletim Üssü kurmak üzere 25 Kasım'da bölgeye indi. Bu, koalisyonun Afganistandaki ilk önemli stratejik ayağıydı ve başka işletim üsleri kurmak içinde bir adımdı. Birleşik Devletler kara kuvvetlerinin katıldığı ilk önemli savaş Rhino ele geçirildikten bir gün sonra gerçekleşti ve üsse yaklaşan 15 zırhlı araca savaş helikopterletiyle müdahele edildi ve hepsi etkisiz hale getirildi. Bu arada Molla Ömer'in saklandığı, şehrin içindeki Taliban mevzilerinin de havadan topa tutulmasına devam ediliyordu. Taliban lideri Ömer, Kasım sonunda kontrolünde 30 Afgan vilayetinden sadece 4'ü kalmışken hala meydan okuyordu ve kuvvetlerine ölümüne savaşmaları üzerine emirler veriyordu. Taliban son iyi korunan yerini de kaybetmenin eşiğinde bocalarken, Birleşik Devletler Tora Bora'da etkisini artırıyordu. Özel Kuvvetler ve CIA tarafından organize edilmiş, maaşa bağlanmış 2000 kadar güçlü, yarı asker statüsünde yerel aşiret güçleri, şüphelenilen El-Kaide mevzilerine ağır bombardıman şeklinde saldırmaya devam ediyordu. Tora Bora ve Beyaz Dağlar bölgesinin dibinde bir köyü 25 bombanın vurmasıyla 100-200 sivilin öldüğü rapor edildi. 20 kişilik Amerikan komandolarından oluşan bir grup operasyona destek vermek amacıyla 2 Aralık'ta bölgeye helikopterle indirildi. Afgan milisleri dağların alt seviyelerindeki mağaraların kontrolünü 5 Aralık'ta El-Kaide savaşçılarından zorla aldılar ve düşman kuvvetlerini yok etmek için tank mevzileri kurdular. El-Kaide savaşçıları da çatışma için mevzi ve siperlerine havan, roket atar ve piyade tüfekleriyle geri çekildiler. 6 Aralık'ta, Ömer nihayet Kandahar'ı aşiret güçlerine teslim etmeye hazır olduğunun sinyallerini verdi. Kuvvetleri ABD bombardımanında yok edilmiş ve kendi de hedef olmaktan sakınmak içinde Kandahar dolaylarında sürekli hareket halinde bulunan Molla Ömer moral olarak artık çökmüştü. Kandahar'da daha fazla barınamayacağını anladıktan sonra, O ve üstdüzey adamlarının korunacağını da varsayarak aşiret liderleriyle şehri onlara gönüllü biçimde devretmek üzere pazarlığa oturmanın işaretlerini verdi. ABD yönetimi ise Ömer veya herhangi bir Taliban lideri için genel bir affı reddetti. 7 Aralık'ta, Molla Muhammed Ömer, Taliban'ın, adamlarını ve silahlarını teslim etmesi yönündeki sözünü reddederek, bir grup kendisine sıkı bağlı adamıyla Kandahar şehrinden ayrıldı ve kuzeybatıya, Uruzgan Eyaleti dağlarına doğru hareket etti. Son olarak motosikletli bir konvoyla görüldüğü rapor edildi. Diğer Taliban liderleri de Paktia ve Paktika Eyaleti geçitlerinden geçerek Pakistan'a doğru kaçtılar. Bununla beraber, Taliban kontrolündeki son şehir olan Kandahar da düştü ve Taliban güçlerinin çoğu da dağıldı. Aynı gün Spin Boldak sınır kentinin teslim edilmesi Afganistan'da Taliban kontrolünün bittiğinin göstergesiydi. Bahriyeliler havaalanının kontrolünü ele geçirip bir Amerikan üssü kurarken, Gul Agha'nın emrindeki Afgan aşiret güçleri de Kandahar şehrini ele geçirdiler. Taliban karşıtı aşiret milisleri, Amerikan ve İngiliz Özel Kuvvetlerinin rehberliği ve hava saldırısının desteğiyle Bin Ladin'i zor arazi şartlarında ısrarla kovalarken, El-Kaide savaşçıları hala Tora Bora dağlarında direniyorlardı. Yenilmelerine yakın El-Kaide güçleriyle silahlarını teslim etmek için zaman tanıyan bir ateşkes antlaşmasına varıldı. Geçmişe bakınca, birçokları bu ateşkesin Usame Bin Ladin de dahil önemli El-Kaide simgelerinin kaçmalarına izin verecek bir entrika olduğuna inanıyorlardı. 12 Aralık'ta, muhtemelen asıl kuvvetlerin Pakistan'ın kabile bölgeleri olan Beyaz Dağlar'a kaçmaları için zaman kazandıracak, geri bir koruma tarafından başlatılan yeni bir çatışma patlak verdi. Birkez daha, İngiliz ve Amerikan özel operasyon birlikleri ve hava desteği tarafından korunan aşiret güçleri, mağaralardaki El-Kaide mevzilerinin üzerine gitti ve dağlık bölgelerdeki sığınaklar dağıtıldı. 17 Aralık'ta , son mağara dizisi de alındı ve savunucuları istila edildi. ABD ve İngiliz kuvvetlerinin bölgedeki aramaları Ocak ayına kadar devam etti fakat Bin Ladin veya diğer Taliban liderlerine dair bir iz bulunamadı. Geniş bir kanı olarak güney ve doğudaki