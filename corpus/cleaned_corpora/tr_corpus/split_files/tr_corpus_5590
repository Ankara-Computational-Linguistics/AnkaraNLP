saf olabilir hatta ilginç fikirleri olabilir.Fikirleri sayesinde birçok düşman yakalanmıştır.Ranger'lerin en iyi kalplisi en zekisi ve en safıdır.spdye katılan ikinci üyedir . istediği kişilerin aurasını okuyabilir,kötülüğün izlerini bu sayede bulabilir ve çok iyi dövüşür..SPD'den hiç ayrılmamıştır.Bilgisayar ve makine dehasıdır. Bridge'yi S.P.D. de anlamayanlar olabilir. Omega Ranger Asıl adı Sam dır.Daha küçük bir çocukken sarı rangerle tanışmış ve arkadaş olmuştur.ondan beri hep S.P.D dedir.Gelecekten gelip rangerlara yardım etmiş Grumm'ın karta tıkıldığı bölümde geleceğe geri gitmiştir. Kat Manx: S.P.D.'nin mÃ¼hendisidir. Boom: Kat'in asistanıdır. Piggy: Bir uzaylıdır ve S.P.D.'ye yardım eder. Omni: Troobianlar'ın lideridir. Aslında Grumm'ın gemisinin ta kendisidir. Aslında biz onun sadece beynini görebiliyoruz. Rangerlar tarafından yok edildi. Grumm: Çok kötü bir uzaylıdır. Amacı bütün galaksiyi yok etmektir. Her defasında yeni planlarla Dünya'ya saldırmaya çalışır. Ancak başaramaz. Ancak siz onu imparator zannedersiniz, ama yanılırsınız. Aslında Grumm, Omni'ye hizmet eder. Aslında Dünya'nın kaynaklarını kullanarak Omni'yi yeniden uyandırmaya çalışır. Doggie Cruger tarafından yakalandı. Mora/Morgana: Kötü bir kızdır ve 10 yaşındaki bir çocuğun hayal gücüne sahiptir. Hayal gücünü kullanarak Grumm'a yeni canavarlar çizer. Bir bölümde Grumm çok kızar ve Mora'yı Morgana'ya çevirir. Ancak bir bölümde başarılı olunca yeniden Mora'ya dönüşür. Ama bir bölümde Omni'nin huzuruna çıkınca aklı Omni'nin kontrolü altına girer. Doggie Cruger tarafından yakalandı. Broodwing: Sadece parası olanlara robot, silah ve asker veren çok kötü bir yaratıktır. Önceleri Grumm'a çalışırdı ama Grumm zorla Broodwing'e zorla bedava robot verdirmeye zorlayınca düşman olurlar. Broodwing'in şimdiki amacı Rangerları ve Grumm'ı yok etmektir. La Rioja La Rioja: Yaman Okay Yaman Okay (1951, Giresun - 19 Şubat 1993, İstanbul), Türk sinema ve tiyatro oyuncusu. 1951 yılında Giresun'da doğan Yaman Okay, eğitimini Aksaray Özel Bilir Koleji'nde tamamladı. Şişli Siyasal Bilgiler Yüksekokulu'nda okuduktan sonra "Bir Yol" adlı oyunla amatör olarak sanat yaşamına atıldı. "El Kapısı", "403 km", "Leipzig Duruşması", "Ana", "Komün Günleri", "Sakıncalı Piyade" oyunlarında başrolde oynayan Okay, uzun yıllar tiyatro oyunculuğu yaptı. Yılmaz Güney'in senaryosunu yazdığı ve Zeki Ökten'in yönettiği "Sürü" isimli filmle 1978 yılında sinemaya geçti. 1981'de 18. Antalya Altın Portakal Film Festivali'nde "Bereketli Topraklar Üzerinde" filmindeki rolüyle, "En başarılı yardımcı erkek oyuncu" ödülünü kazandı. Yaman Okay, yakalandığı pankreas kanseri nedeniyle 1993 yılında 42 yaşında hayata vedâ etti. Oyuncu ve senarist Meral Okay'ın eşiydi. Cenazesi Zincirlikuyu Mezarlığı'nda toprağa verildi. Doktor Octopus Doktor Octopus (Doktor Ahtapot). Stan Lee ve Steve Ditko tarafından Marvel Comics dergilerinde yaratılmış bir çizgiroman karakteridir. Örümcek Adamın ana ve en eski düşmanlarından biridir. İlk kez Temmuz 1963'te Amazing Spider-Man dergisinin 3. sayısında okuyucular ile tanıştırılmıştır. Miyop, tıknaz bir karakter olan Ahtapot, deli bilim adamı şablonuyla kurgulanmıştır. Kendi tasarladığı 4 mekanik kolu ile çılgın tasarıları için suç işlemektedir. 2004'te sinemalara gelen Örümcek Adam 2 (Spiderman 2) filmindeki ana karakterlerden biridir. Otto Octavius, başarılı bir bilim adamıdır. Oscorp'un masraflarını karşıladığı yenilenebilir enerji projesini yürütmektedir. Deneyde kullandığı 4 mekanik kol omurilikleri üzerinden Otto'nun sinir sistemine bağlıdır ve düşünceleri ile hareket edebilmektedirler. Yapay zeka yüklü sistem bir çip ile kontrol edilmektedir. Deney sırasında bir sorun çıkar ve kollar omurgasına işler ve kontrol çipi yanar. Octavius, bu olay ve karısının ölümü üzerine akıl sağlığını kaybetmeye başlar. Deneyini tekrarlamak istemektedir. Örümcek Adam bu projenin dünyayı yok edeceğini anlar ve Octopus'u engellemeye çalışır. Vajinismus Vajinismus, kadınlarda oldukça sık olarak görülen bir cinsel işlev problemidir. Cinsel ilişki sırasında vajinayı çevreleyen 1/3 alt pelvik kaslarının istemsiz (kontrol dışı) kasılmasına bağlı olarak ilişkinin tamamlanamaması veya oldukça ağrılı, acılı bir şekilde gerçekleşmesi durumudur. Vajinismusta izlenen pelvik kasılmaların tamamı kadının kendi iradesi, arzusu dışında istemsiz şekilde gerçekleşmektedir. Sorunu yaşayan kadınların büyük bölümü aylarca, hatta yıllarca süren evliliklerine rağmen eşleriyle hiçbir birliktelik yaşamadıkları için halen bakiredirler. Vaginism olarak da bilinir. Helen Singer Kaplan tarafından yapılan bir tarife göre vajinismus ‘cinsel fobik reaksiyon’ (cinsel ilişkiye girme korkusu) olarak tanımlanmıştır. Yapılan son güncel tanımlardan birisine göre vajinismus; kadının kendi arzusuna rağmen parmak, fitil, tampon, jinekolojik muayene veya eşin penisi gibi vajina içine yabancı bir cisim alamamasıdır. Sorunu yaşayanlar genital bölge ile ilgili tüm müdahalelerden de korkmakta, çekinmektedirler. Vajinismus Amerikan Psikiyatri Derneği tarafından yapılan DSM-5 sınıflandırma sistemine göre ‘'Genitopelvik ağrı ve Penetrasyon bozukluğu'’ içindedir. Disparoni (Ağrılı cinsel ilişki) ile aynı sınıfta yer almaktadır. Aylar veya yıllarca cinsel ilişkiye girememe durumu nedeni ile sorunu yaşayan kadınların çoğu halen bakiredirler. Vajinismus "tamamlanmamış birliktelik" veya "tamamlanmamış evlilik" olarak da tarif edilmektedir. Vajinismus hastalarının pek çoğunda gerçekten acı hissinden çok, acı olacakmış gibi bir düşünce mevcuttur. Vajinismus sorunu yaşayan kadınların çoğu cinsel ilişkinin uyarılma evresinde haz alma ile ilgili sorun olmamasına rağmen, birleşme (penetrasyon) anı geldiğinde kontrol dışı kasılmayla birlikte eşe izin vermemektedirler. Bu kasılmalar bazen vajinal kaslarla sınırlı kalmayıp vücudun pek çok kaslarında (bel, kalça, bacak, sırt, boyun, çene kasları gibi) yaygın olarak da izlenebilmektedir. Cinsel ilişkiye giremeyen veya ilişki sırasında ağrı, acı (disparoni şikayeti) gibi sorunlar yaşayan kadınların öncelikle cinsel terapiler konusunda deneyimli bir jinekolog hekim tarafından muayeneleri şarttır. Bu şekilde cinsel ilişkiye engel olabilecek özellikle kızlık zarı veya vajina ile ilgili bir sorunun olup olmadığı net bir şekilde anlaşılabilecektir. Cinsel ilişkiye kızlık zarının kalın, sert veya yüksek kenarlı olması gibi doğuştan gelen nedenlerden ötürü giremeyen kadınlarda cerrahi tedaviler veya medikal tedaviler (ilaç tedavileri) ile sonuç almak mümkündür. Ancak vajinismusta, problem çoğu zaman psikolojik nedenlere bağlıdır ve bu nedenle genelde cinsel terapiler ile çözüme kavuşulmaktadır. Cinsel ilişkiye giremeyen vajinismus hastaları için ilk sınıflandırma sistemi 1978 yılında Lamont tarafından yapılmıştır. Lamont vajinismus sorunun 4 ayrı derecede ele almıştır. Jinekolojik muayene sırasında hastaların gösterdikleri tepkilere bağlı olarak vajinismus 1.-2.-3. ve 4. düzeyler olarak toplam dört ayrı düzeye ayrılır: 1. düzey en hafif, 4. düzey en ağır vajinismus hastalarını tarif eder. ‘Pacik’ tarafından tanımlanan 5. düzeyinde cinsel ilişki sırasında bulantı, kusma, bayılma nöbetleri, aşırı terleme, nefes nefese kalma, ölme hissi, masadan kaçma, doktora saldırma gibi yoğun visseral tepkimeler de bu sınıflamaya eklenmiştir. Ülkemizde 460 vajinismus hastası üzerinde yapılan bir çalışmada jinekolojik muayenede saptanan hastalığın derecesinin artışı ile verilen terapi seanslarının arttığı tespit edilmiştir. Yapılan bilimsel çalışmalarda, vajinismus bir cinsel sorun olarak ‘hastaların en fazla hekime başvurma nedenidir. Dünyadaki görülme sıklığı (prevalansı) %5 ile %17 arasında değişmektedir. Fas ve İsveç'te görülme sıklığı %6 olarak belirtilmiştir. İngiltere ve Avustralya'da yapılan çalışmalarda kadınların %18-20'inin "disparoni" (ağrılı cinsel birleşme) şikayeti ile karşılaştıkları, ancak bu oranların ileri yaşlarda %2'lere kadar düştüğü tespit edilmiştir. Ülkemizde 2006 yılında yapılan bir çalışmaya göre her 10 kadının birisinde vajinismus sorunu izlenmektedir. Bu nedenle ülkemizin belki de en gizli cinsel sorunudur. Nitekim vajinismus hastalarının pek çoğu, bu problemlerinin yalnızca kendilerine ait olduğunu düşünerek utanma duygusu ile sorunlarını çevrelerinden gizlemektedirler. Tüm dünyada cinsel terapi kliniklerine başvuran hastaların %5 ile %47'si vajinismus problemine sahiptir. Vajinismusun en temel belirtisi, cinsel birleşme sırasında kişinin istem dışı 'panik atak benzeri bir durum' yaşamasıdır. Bilinci açık olsa da kadın kontrolünü yitirir. Sık nefes alıp verme, çarpıntı, titreme, terleme derin korku ve yaygın vücutsal kasılmalar izlenmektedir. Sanki kişi bilinç dışı tarafından negatif bir hipnoz transı haline girmiştir. Ve hep aynı şey söylenir "Elimde değil, çok istiyorum ama yapamıyorum’'. Vajinismus sorununu tarif eden hastalar, başta pubococcygeus kası (PC) olmak üzere cinsel birleşme anında pelvik kaslarını aşırı düzeyde ve kontrol dışı kasmaktadırlar. PC kasına bulbospongiosus kası, transversus perinei superficialis kası da eşlik eder. Böylelikle erkek eşlerin tarifi ile vajina adeta “etten bir duvara” dönüşmektedir. Orası sanki geçilmez, kapalı bir bölge gibidir. Hatta hastaların bir kısmı problemlerini tanımlarken vajinalarının tamamen kapalı veya vajina girişlerinde bir kemik olduğunu düşünmektedirler. Vajinismus hasta eşlerinin çoğu kendi eşlerine karşı aşırı derecede anlayışlı ve sabırlıdırlar. Bu durum bazen basit bir sorunun çözümünün yıllarca ertelenmesine neden olabilir. Nitekim bir tarife göre de vajinismus bir ‘erteleme-kaçınma hastalığı’ dır. Vajinismusu yaşayan kadınların pek çoğu cinsel ilişkide ön sevişme döneminde oldukça rahattırlar. Hazza bağlı uyarılma ve vajinal ıslanma (lubrikasyon) gerçekleşebilmektedir. Hatta vajinismuslu kadınlar yüzeyel temasla orgazm dahi olabilirler. Sorun, birleşme anı geldiğinde yaşanmaktadır. Birleşme anı geldiğinde acı duyma korkusu ile haz ve uyarılma aniden bitmekte, vajinal ıslanma sona ermekte ve kasılmalarla cinsel ilişki gerçekleşememektedir. İlişki sonrası mutsuzluk ve ağlama nöbetleri sıklıkla yaşanmaktadır. Her bir deneme hayal kırıklıkları, umutsuzluk ve karamsarlıkları bir miktar daha arttırmaktadır. Vajinismus nedenleri neler? Ailenin çocukluktan itibaren cinsellikle ilgili yeterli bilgi vermemesi, aşırı geleneksel ve koruyucu yapı vajinismusa zemin hazırlayabilir. ‘Kızlık zarına yüklenilen derin anlamlar, kızlık zarının namusun tek simgesi haline getirilmesi ve bu konuda verilen mesajlar oldukça etkili olmaktadır. Örneğin; "Bisiklete binme, yüksekten atlama, ağaca tırmanma, orayı hep korumalısın, yoksa öl daha iyi, orası senin her şeyin" gibi mesajlar küçük yaşlardan itibaren zihinlerin derinlerine işlenmektedir. Ayrıca cinselliğin pis, iğrenç bir işlev olduğu, erkeklerin tek düşüncesinin kadınlarla birlikte olmak olduğu, bu nedenle erkeklerden uzak durulması gerektiği gibi söylemler de etkilidir. Cinsellikle ilgili mesajlar dolaylı yollardan da verilebilir. Hiçbir cinsel bilginin verilmemesi, aile içinde hiç konuşulmaması cinselliğin pis, iğrenç veya son derece ayıp bir işlev olarak zihinlere yerleşmesine neden olacaktır. Böylelikle genç yaşlardan itibaren genital bölge her zaman için korunması gereken namusun tek belirleyicisi, kutsal bir 'hazine' haline gelmektedir. Çoğu vajinismus hastası ilerleyen yaşlarına rağmen cinsel organlarına hiç bakmadıklarını, dokunmadıklarını ifade etmektedirler. Genital bölgeye dokununca kendini kötü hisseden, bayılma nöbetleri geçiren, kendisinden iğrenen hastaların sayısı azımsanmayacak ölçüdedir. Vajinismus hastalarının çoğunda ilerleyen yaşlarına ve kariyerlerine rağmen cinsellikle ilgili bilgi eksiklikleri vardır. Sorunu yaşayanlar genel olarak cinsellikten konuşmaktan dahi rahatsız olurlar. Vajinismus hastalarının bir kısmı ise genel olarak modern ailelerin kızlarıdır. Ancak mükemmeliyetçi yapı ve otokontrolün yüksekliği kişinin kendi sınırlarını erken yaşlardan itibaren çok keskin bir şekilde çizmesini sağlar. Küçüklükte, ergenlik dönemimde ve evlenmeden önce duyulan 'ilk gece' ve cinsellikle ilgili yanlış, eksik ve abartılı bilgiler vajinismus sorununa neden olabilir. Tüm bu şehir efsanesi niteliğindeki abartılı hurafeler 'Cinsel Mitler' olarak bilinir. İlk gecenin çok ağrılı geçeceği, kanamanın çok olacağı, yırtılma ve parçalanma ile çok fazla acı çekileceği, penisin ilişki sırasında idrar deliği veya anus gibi farklı yere gideceği, vajinanın çok dar hatta kapalı olduğu, eşin penisinin çok büyük olduğu gibi düşünceler ilk gece ile ilgili tüm kaygıları arttırmaktadır. Cinsel ilişkide kasılmaya bağlı kilitlenme korkusu da ‘penis captivus’ miti olarak bilinir; bu şehir efsanesi de bazı vajinismus hastaları açısından çok korkutucu ve utanç verici gelmektedir. Vajinismus sorunu cinsel travmalar sonrasında da ortaya çıkmaktadır. Özellikle çocukluk çağlarında taciz, tecavüz, ensest, anne baba ilişkisine duyarak veya görerek şahit olma, erken yaşta porno içerikli videolara izleme, doğum seyretme ve çocukluk çağında yaşanılan cinsel istismarlar ilerleyen yaşlarda vajinismusa sebep olabilmektedir. Ayrıca zor ve ağrılı doğum, kürtaj, cerrahi jinekolojik müdahaleler de vajinismusa neden olabilir. Doğuştan gelen kızlık zarının yüksek, sert ve kalın oluşu, ara bölmeli, hilal veya elek şeklindeki yapıları cinsel ilişkiye izin vermeyebilir. Ayrıca vajinal darlıklar, vajina içi ara bölmeler, vajinadaki myom, genital kondilom veya bartholin kistleri cinsel ilişkiye izin vermeyebilir. Bu tür durumlarda öncelikle cerrahi olarak bu fiziksel problemlerin giderilmesi gerekir. Diğer taraftan vajina giriş bölgesindeki yer alan ‘vestibul’ bölümünün yangısal (inflamatuar) problemine ‘Vulvar Vestibulit Sendrom (VVS)’ (vulvar vestibulitis, vestibulodini) adı verilmektedir. Vulvar vestibulit sendromunda cinsel ilişkiye girememe veya aşırı derecede ağrı, acı yaşanmaktadır. Bu durumda da cerrahi tedaviler gerekli olabilmektedir. Ayrıca ileri düzeydeki vajinal enfeksiyonlar (vajinitler); mantar enfeksiyonları ve bakteriyel enfeksiyonlar da vajinismus sorununa neden olabilir. Peki vajinismustaki kasılmalar nasıl ortaya çıkmaktadır? Bu sorunun yanıtı; cinselliğe ilişkin bedenden ve zihinden gelen birçok sağlıksız mesajın vajina ve pelvik kaslar tarafından algılanıp refleks kasılmalarla sonuçlanmasında gizlidir. Ön sevişme sırasında her şey yolundadır, ancak penisin vajinaya gireceği düşüncesi oluştuğu anda pelvis kasları refleks olarak kasılarak vajinismus tablosunu ortaya çıkarır. Vajinismus eşcinsel kadınlarda da görülebilmektedir. Hiçbir şekilde cinsel ilişkinin gerçekleşememesidir. Primer vajinismus ‘ömür boyu vajinismus’ olarak da bilinir. Çoğu zaman tam bir nedeni bilinmemektedir. Daha önceden ilişki olurken daha sonradan ortaya çıkan vajinismus türüdür. ‘Kazanılmış vajinismus’ olarak da bilinir. Genellikle zor jinekolojik muayene, zor doğum, genital travmalar veya cinsel travmalardan sonra ortaya çıkmaktadır. Primer vajinismustan daha nadir görülür. Vajinismus belirtilerinin kendisini gösterdiği, vajinismus ağrılarının yaşanmış olmasına rağmen sebeplerinin belli olmadığı vajinusmus türüdür. Normal bir cinsel yaşantısı olan birinin, jinekoloji kontrolü sırasında yapılan bir müdahale sırasında ağrı yaşanması hali, durumsal vajinismus olarak tanımlanır. Tedavisi ve müdahalesi kolaydır. Vajinismus ve tedavisi bilimsel şekilde ilk olarak 1861 yılında “Sims” tarafından tanımlanmıştır ve bu kavram 150 yıldır neredeyse bir değişikliğe uğramamıştır. Bir hastasını muayene eden bu bilim adamının ilginç gözlemleri bilimsel kayıtlara şu şekilde geçmiştir: "Kadının hikâyesindeki en belirgin şey çeyrek yüzyıldır evli olmasına rağmen hala bakire kalması gerçeğiydi. Bu olguyla ilgili araştırmamda vajinal muayene tümüyle başarısız oldu… Vajina ağzına hafifçe dokunmam çok yoğun tepkiye neden oluyordu. Sinir sistemi büyük bir karmaşa içindeydi; genel bir kas gerginliği vardı. Tüm vücudu aralıklı kaskatı kesiliyor ve titriyordu. Çığlık çığlığa haykırıyor, gözleri çılgın gibi parlıyordu. Yanaklarından gözyaşları süzülürken terör ve can çekişmeyi andıran görünümü çok acınacak haldeydi. Fiziksel acısının tüm bu dış yansımalarına rağmen metanetliydi, muayene sedirinde kalarak çaresiz durumu için bir umut varsa vazgeçmemem için yalvarıyordu. Tüm gücümle birkaç dakika bastırmanın ardından parmağımı vajina içine birkaç saniye sokabildim, ancak ilerlemedi. Vajina içinde büyük bir direnç ve parmağın duyarlılığını azaltan sert bir kasılma vardı. Böylece muayeneyle ancak vajina girişinde aşılması güç bir kasılma olduğunu anladım." "Sims MJ (1861)" Sims tedavi amacıyla ilk olarak genital ağızdaki kas ve sinirlere ameliyat sonrası cam genişleticiler kullanılarak yapılacak genişletme (dilatasyon) işlemini önermiştir. Ameliyat işlemi sonradan tartışmalı bir hale gelirken, geliştirilen ameliyatsız genişletme ve anestezi altında genişletme işlemleri başarılı oldu ve daha gerçekçi tedaviler arasında yer almıştır. "Salermo’lu Trotula" “Kadınların Hastalıkları” adlı 1547 tarihli bilimsel eserinde şimdi vajinismus olarak adlandırdığımız durumun belki de ilk tanımını şöyle yapmıştır; “genital alandaki öyle bir kasılmasıdır ki, baştan çıkarılmış bir kadın bile aslında bakire olabilir”. "Walthard" (1909), Sims’in genital organlara has olarak nitelendirdiği aşırı duyarlılık kavramını sorgulayarak vajinal kas spazmının ağrıya karşı duyulan korkunun “ fobik bir reaksiyonu” olduğu fikrini ileri sürerek, ameliyat ve genişletmeden ziyade “psikoterapi” ve eğitimin önemini vurgulamıştır. 1923 yılına ait bir araştırmada Faure ve Sireday, vajinismusun vulvo-vaginal kanalın genital organlara özel bir aşırı duyarlılık nedeniyle, istem dışı, ağrılı, spazmotik kasılması olduğu sonucuna varmışlardır. 1993 yılında "Beck", vajinismus ve vajinismus tedavisini “bilimsel ihmale ilginç bir örnek” olarak ifade etmiştir. Bu ihmal edilmiş kadın sağlığı sorununa yönelik, geç kalmış olmakla birlikte yeniden uyanan bilimsel ilginin artması umut vadedicidir. Tedavi tam olarak gerçekleşemezse veya sorunun çözümü ertelenirse zaman içerisinde vajinismus eşlerinde erken boşalma, sertleşme sorunları (iktidarsızlık) ve cinsel isteksizlik gibi cinsel problemler de ortaya çıkabilmektedir. Yine tam bir çözüm elde edilemezse boşanma veya aldatmalara kadar gidebilen ciddi evlilik sorunları da yaşanabilmektedir. Vajinismus tanısı öncelikle cinsel terapiler konusunda deneyim bir jinekolog hekim tarafından yapılan jinekolojik muayene ve hastanın alınan öyküsü sonrasında konulur. Vajinismus sorunu pek çok faktörlere bağlı olarak (multifaktöriyel) gelişebildiğinden ötürü her hasta için standart bir tedavi yöntemi yoktur; tamamen kişiye özel, uzman doktor tarafından belirlenen terapi yöntemleri ile çözüm aranmaktadır. Nitekim Master ve Johnson cinsel terapi kriterlerine göre tedaviler çifte ve bireye uygun şekilde sunulmalı yani bireyselleştirilmelidir. Öncelikle cinsel ilişkiye izin vermeyen yapısal problemler varsa bu problemler çözümlenmelidir. Kızlık zarının sert (rigid), yüksek kenarlı veya ara bölmeli olması durumunda kızlık zarının çıkartılması (himenektomi operasyonu) veya kızlık zarının kesilmesi (himenotomi operasyonu) gibi basit cerrahi işlemleri yapılabilir. Diğer cerrahi yöntemler arasında vajinal septum çıkartılması, bartholin kisti ameliyatları, bir ağrılı cinsel ilişki sebebi olan vulvar vestibulit sendrom (VVS) nedeni ile ‘vulvar vestibulektomi ameliyatı’ uygulaması sayılabilir. Kızlık zarı, vestibul (vajina girişi) ve vajina içerisinde fiziksel bir engel yoksa cinsel tedavilere geçilir. Ülkemizde ‘seksoloji’ özel branşı olmadığından vajinismus tedavileri cinsel terapiler konusunda eğitim almış uzman hekimler tarafından yapılmaktadır. Ülkemizde ve tüm dünyada hastaya dokunma ve tedavi etme yetkisi tamamen hekimlere aittir. Tedavilerde psikolog, psikolojik danışman ve aile danışmanları da destek olabilmektedirler. "Vajinismus tedavi yÃ¶ntemleri": Bazı durumlarda üroloji konsultasyonu da gerekebilir. Erkeklerde ürolojik muayene, doppler ile penis kan akımının ölçülmesi ve bazı hormon testleri istenebilir. "Vajinismusta tamamlayıcı tedaviler" Vajinismustaki tamamlayıcı yöntemlerin hiçbirisi tek başına anlamlı değildir. Bu yöntemler bilişsel davranışsal terapilere ek olarak uygulandığında tedaviyi kolaylaştırmakta ve hızlandırmaktadır. Vajinismus sorunu, doğru ve modern tedavi teknikleri ile günümüzde son derece rahat bir şekilde tedavi edilebilmektedir. Hatta diğer cinsel sorunlara oranla, çözümü en kolay cinsel problem olarak görülmektedir. Sophia Bush Sophia Anna Bush (8 Temmuz 1982 , Pasadena, Kaliforniya) Amerikalı oyuncu. Ünlü kişilerin fotoğraflarını çeken fotoğrafçı Charles William Bush ve yine fotoğraf stüdyosu yöneticisi Maureen Bush'un tek çocuğu olan Sophia Bush, Pasadena, Kaliforniya'da dünyaya geldi. Westridge Kız Lisesi'ne ve ardından Güney Kaliforniya Üniversitesi'ne devam etti. Burada gazatecilik eğitimi alıyordu ancak üçüncü yılında "One Tree Hill" dizisindeki rolü yüzünden ara vermek zorunda kaldı. 2000 yılında Gül Geçidi kraliçesi seçildi. Oyunculuğa lise tiyatrosunda adım atan Sophia Bush'un ilk önemli rolü "Van Wilder"de oynadığı "Sally" karakteridir. Daha sonra "Learning Curves" ve "Supercross" isimli filmlerde rol aldı. Bush "Nip/Tuck" dizisinde de üç bölüm sinsi genç bir biseksüelü oynadı. "Sabrina, the Teenage Witch"de Sabrina'nın kurnaz düşmanı olarak yer alan ve bunların haricinde Punk'd'a konuk olan oyuncu, ""de Kate Brewster karakterini canlandıracak iken yönetmenin onu fazla genç bulması yüzünden yerini Claire Danes'e bıraktı. 2003 yılı içinde CW'nin One Tree Hill isimli dizisinde Brooke Davis karakterini canlandırmaya başladı. Bu dizide kendisi ile birlikte rol alan Chad Michael Murray ile 16 Nisan 2005'te evlendi ve 26 Eylül'de, evlendikten 5 ay sonra, boşanacaklarını açıkladı. Aralık 2006 itibarıyla ise boşandılar. Boşanmalarının ardından Chad'in basına evliliklerinin yanlış ve acele bir karar olduğunu açıklaması hakkında da yorum yapmayıp sessizliğini koruyan Sophia, boşanmanın ardından tüm gücüyle kariyerine odaklanacağını söyledi. One Tree Hill dizisinde rol alırken 2006 yapımı, Samaire Armstrong, Frankie Muniz ve Milo Ventimiglia gibi genç aktörlerle ile birlikte rol aldığı korku filmi Stay Alive ve yine aynı yıl başrollerinde Jesse Metcalfe, Brittany Snow ve Ashanti ile birlikte rol aldığı bir romantik komedi olan John Tucker Must Die isimli filmde rol aldı. 2007 yılında ise Sean Bean ve Zachary Knighton ile birlikte başrolde olduğu 1986 yapımı bir klasik olan The Hitcher isimli filmin yeniden çevriminde Grace Andrews karakterini canlandırdı. 2007 yılında Vail Film Festivali'nde "Yükselen Yıldız Ödülü" aldı. 2008 yılında The Narrows isimli filmde Vincent D'Onofrio ve Kevin Zegers ile birlikte rol aldı. Binbir Gece (dizi) Binbir Gece, ilk bölümü 7 Kasım 2006 tarihinde yayımlanan, TMC imzalı, yönetmenliğini Kudret Sabancı'nın yaptığı, dram türündeki Türk yapımı televizyon dizisi. 3. sezon süren dizi, 12 Mayıs 2009 tarihinde final yaparak sona ermiştir. Dizinin jenerik müziği de dahil olmak üzere müzikleri Kıraç'a aittir. Ayrıca dizide bazı sahnelerde Rus besteci Nikolai Rimsky - Korsakov'un Şehrazad sueti de fon müziği olarak kullanılmştır. Şehrazat, ataerkil bir ailenin oğluyla evlenmiş, fakat aile bu evliliğe şiddetle karsı çıkmış ve oğullarını evlatlıktan reddetmişlerdir. Eşini, oğlu henüz bir yaşındayken trafik kazasında kaybeden Şehrazat, kısa süre sonra oğlunun lösemi olmasıyla bir kez daha sarsılır. Kaderin ağır sınavından geçen genç kadın, çaresizlik içinde tedavi için gerekli olan 200.000 $(Dolar)'ı bulmaya çalışır. Kendi çabaları ile para bulur fakat 150.000 $ daha gereklidir. İstenmediğini bile bile çocuğu için zengin kayınpederine gider, durumu anlatır ve para ister fakat vicdansızca evden kovulur. Son çare olarak henüz üç ay önce işe başladığı ve deneme süresinin dolmadığı BinYapı Holding'in patronu Onur Aksal'dan borç ister. Fakat genç patron "Binbir gece masal kahramanı Şah Şehriyarın kadınlara asla inanma" felsefesinden yola çıkarak ağır bir bedel ister. Onur onunla bir gece geçirmesini ister. Bu her şeyin başlangıcı olur. Dizi özellikle 2014 Mart ayında Şili'de yayınlanmaya başladıktan sonra diğer Güney Amerika ülkelerinde de gösterime girmeye başlamıştır. Super Robot Monkey Team Hyper Force Go! Super Robot Monkey Team Hyper Force Go! kısaca S.R.M.T.H.G. diye adlandırılır ve Süper Robot Maymun Takımı Hiper Güç İleri anlamına gelir. Bir Japon anime dizisidir ve Genç Titanlar'ın yapımcıları tarafından üretilmiştir. 18 Eylül 2004 tarihinde ilk yayınını yapmıştır. Hiper Güç'ün ana düşmanıdır. Ve diğer düşmanları arasında tartışmasız en güçlüsüdür.Birçok sırrı vardır ve bunlardan pek çoğu henüz bilinmiyor. "Karanlık Solucan"ı çıkarmaya çalışırken Antauri tarafından yokedilmiştir. Bedeni Karanlık Yumurtaya düşmüştür. Karanlık Solucan antenini İskelet Kral'ın kafasına yapıştırarak onun bedenini ele geçirmiştir. Yumurtadan Çıkmaya çalışırken maymun chiro İskelet Kral'ı tutmuştur.Solucan yukardan, Chiro aşağıdan çekerken İskelet Kral'ın kafası bedeninden ayrılmıştır. Vücududa yumurtanın içine atılmıştır. Kafatası olarak Solucanla birlikte uzayda gezegenleri yokeden İskelet Kral, Antuari tarafından solucanla bağlantısı kesilmiş ve kafatası uzay boşluğuna düşmüştür. Solucanda patlatılarak yokedilmiştir. Daha sonra Klon Mandarin, TV canavarını kullanarak İskelet kral'ın kafatasını uzaydan bulup shuugazooom city'de bir mağaraya götürmüştür. Sonra Kafatası çalınmıştır. "Kafatası Büyücüsü Valina" ve Klon Mandarin, "İskelet çemberi" adı verilen bir örgütün elinde bulunan İskelet Kral Kafatasını Almayı başarmışlardır. Ancak Kafatası savaş sırasında ikiye ayrılıp içinden "Kristal Kafatası" çıkmıştır. "Soul of Evil" adlı bölümde Valina tarafından yeniden canlandırılan İskelet Kral, Yepyeni ordusunu kurup ("şekilsizler yerine gerçek İskeletler") shuugazooom city'e doğru yola çıkmıştır. Hiper Güç bazı arkadaşlarını toplayıp İskelet Kral'ın karşısına geçmişlerdir.Ondan sonra neler olduğu bilinmiyor. Hiper Güç'ün eski lideridir. 6. maymundur. Ama kötülüğü seçmiştir. Diğer maymunlar tarafından hapsedildikten uzun zaman sonra hapsolduğu yerden kaçmıştır ve "İskelet Kral"ın ordusuna katılmıştır. "Versus Chiro" adlı bölümde İskelet kral tarafından cezalandırılır ve yerine "Klon Mandarin" getirilir. (Orijinal mandarin'e ne olduğu henüz bilinmiyor...) Cezalandırılan Mandarin yerine geçmiştir. Karanlık olan solucan çıkartılırken Chiro onun kolunu kolunu kopartmıştır ve yumurtanın içine düşmüştür.solucan onu yemiştir. Çok uzun bir süre solucanın karnında yaşamıştır. "Belly of the Beast" bölümünde solucan,Hiper gücü yediğinde Tesadüfen chiro, Klon Mandarin'i bulur. suratı değişmiştir. Kopan kolunun yerine kıskaçtan bir kol yapmıştır. Chiro'ya saldırmak isteyince Chiro karşılık verir. Klon Mandarin, Asit suyuna düşer. Yüzünün yarısı yanmıştır ve 1 gözü kör olmuştur. TV canavarının kırılmış ekranına binerek solucanın içinden çıkar. İskelet Kral'ın Kafatasını bulur ve gider.. İskelet Kral'ın en güçlü canavarıdır. Her emrini yerine getirebilir. 3. sezonda "Ghost in the Machinder" bölümünde değişime uğramıştır. Eskiden siyah olan TV canavarı, Beyaz olmuştur. Ekranında İskelet Kral yerine kendine özgü bir kafatası vardır. "Belly of the Beast" bölümünde yokedilmiştir.sadece bir uzay gemisi olarak kullanılabilir haline gelmiştir ve Klon Mandarin onu kullanmıştır. 4. Sezonda TV canavarı 4 değişik yaratık oluşturacak şekilde parçalara ayrılmıştır. Hiper Güç tarafından kesin olarak yokedilmiştir. Kafatası büyücüsüdür. İskelet Kral'ı diriltmek için her türlü işleri yapan valina, en sonunda amacına ulaşmış ve İskelet Kral'ı diriltmiştir. "İskelet Kral Tarafından yokedilmiştir!" İskelet Kral'ın en çok kullandığı yaratıklarıdır. Siyah şekilsiz çamur havuzundan çıkan bu İskelet askerler çok çeşitlidir. İskelet Kral shuugazoom city'e inemediğinden gemisinden şeklisiz askerleri gönderir. Şekilsiz motorlar üzerinde bulunan şekilsiz askerlerdir. Sırtlarında kanatları bulunan Şekilsiz askerlerdir. Havadan saldırırlar. Tamamiyle İskelet görünümlü şekilsiz askerlerdir. İskelet Kral'ın yeni haline benzerler. Doğrudan yokedilemezler. Parçalandığı zaman hemen tekrar bir araya gelir. İskelet Kral onları ahtapot ordusunu beslemek için kullanmıştır. Şekilsiz Askerlerin büyükleridir.Çok tehlikelidirler. Salyangoz biçiminde şekilsizlerdir. Örümcek biçiminde şekilsizlerdir. Kurbağa biçiminde şekilsizlerdir. Az sayıda bulunan bu şekilsizler bir zamanlar İskelet Kral'ın üs olarak kullandığı "Unutulmuş Topraklar"da bulunurlar. Unutulmuş Topraklarda bulunan şekilsiz askerler, ortama uyum sağlamış ve vahşileşmişlerdir. Hiper Güç'ün gerçek ana düşmanlarıdır. ve aynı zamanda İskelet Kral'ın efendileridir. Kötü bir güç tarafından yaratılmışlardır ve amaçları evrene hükmetmektir. Onlar aynı zamanda Simyacı'yı İskelet Kral yapmışlardır. Banko Banko, Henri Charrière'nin 2. kitabıdır. "Kelebek" isimli kitabın devamı niteliğindedir. Kelebek'te özgürlüğe kavuşmasını, bu kitapta da özgürlüğe kavuştuktan sonraki hayatını anlatmıştır. Banko kelimesinin Türkçe sözlük anlamı: Garanti, kesin, mutlaka vs. idefix.com Banko kitabÄ± Akraba evliliÄŸi Akraba evliliği (tıp dilinde "endogami evliliği" - "İçten evlenme"); genetik hastalıkların epidemolojisini etkileyen önemli etmenlerden biridir ve dünya toplumunun en az %20'si tarafından yeğlenmektedir. Doğan çocukların en azından %8,4'ü akraba evliliklerinden doğmaktadır. Araştırmalar akraba evliliğinin 9 binyıl önce başladığını ve Afrika, Avrupa ve Uzak Doğu'ya kıyasla; Türkiye dâhil olmak üzere Fas'tan Pakistan'a kadar uzanan Geniş Orta Doğu'da daha yaygın olduğunu göstermektedir. Akraba evliliği, zararlı baskın gen ve çekinik gen üst üste gelerek çakışması olasılığını artırdığından genetik hastalıkların görülmesine yol açabilir. Bunların çocuklukta görülmesi için anne ve babanın her ikisinin de en azından bir zararlı çekinik gene sahip olması gerekir. Dolayısıyla akraba evlilikleri; aynı gen yapısına sahip olan ailede, çekinik genlerin birbirleriyle karşılaşma olasılığını artıracaktır. Genel toplumda doğan her 100 çocuktan 2'sinde herhangi bir nedene bağlı olarak doğuştan bir anomali saptanırken, akraba evlilikleri yapan çiftlerde bu risk yaklaşık iki kat oranında artmaktadır ki; bu oran genetik hastalıklar için oldukça artmış bir risktir. Akraba evlilikleri aralarında kan bağı olan kişiler arasındaki evliliklerdir. Yakınlık derecesine göre en sakıncalısı, 1. derece kuzen evliliği dediğimiz, teyze, dayı, amca ve hala çocukları arasında yapılan evliliklerdir. Kardeş torunları arasındaki evlilikler ise 2. derece kuzen evlilikleri olup kalıtsal hastalık açısından daha az risklidirler. Kalıtımla geçen hastalıklar, “gen” adı verilen kalıtım maddesindeki değişimler (mutasyon) sonucu ortaya çıkar. Bu mutant genlerden tek dozda olduklarında dahi bir hastalığa yol açanlara dominant (baskın) genler, oluşturdukları hastalığa ise dominant hastalık denir. Diğer grup ise ancak çift dozda olduklarında hastalık ortaya çıkarabilen resesif(çekinik) genlerdir, bunların neden oldukları hastalıklara ise resesif hastalıklar denir. İşte akraba evliliklerinde veya Museviler gibi birbirleriyle evlenilen kapalı toplumlarda bozuk genlerin bir araya gelme ihtimali daha yüksek olduğu için akraba evliliğinde genetik hastalıklar daha doğrusu resesif kalıtımla geçen hastalıklar daha sık görülür. Her insan, hiçbir hastalık belirtisi göstermeksizin bu bozuk resesif genleri taşıyabilir ve nesiller boyu sağlıklı çocuklarına kalıtabilir. Hasta bir çocuğu veya yakını olmayan kişilerde taşıyıcılık tayini çoğu kez mümkün değildir. Çocukta resesif kalıtım şekli gösteren bir hastalığın ortaya çıkması için hem annenin, hem babanın kendileri sağlıklı olmalarına karşın, aynı bozuk geni taşımaları gerekir. Genel topluma oranla, kişilerin aynı hastalık için, aynı bozuk geni taşıma olasılığının, ortak atadan gelen akrabalar arasında yüksek olması doğaldır. Bu kişiler bozuk geni taşımalarına rağmen kendileri sağlıklı olacakları için, bu konuda bilgileri yoksa, yakın akrabaları ile evlenmeleri çok masumca bir davranış olarak değerlendirilebilir. Bu durumu şöyle bir örnekle açıklayabiliriz. 1. derece kuzen evliliği yapmış “sağlıklı” bir çiftin ancak genetik yönden hasta bir çocukları dünyaya geldiğinde bu hastalık için taşıyıcı olduklarını bilebiliriz. Böyle bir durumda bundan sonra doğacak her çocuk için hasta olma riski, kaçıncı çocuk olursa olsun çok yüksektir (%25). Akraba evliliği sonucu ortaya çıkan kalıtsal hastalıklar genelde metabolizma hastalıklarıdır ve sayıları oldukça fazladır. Anne karnındaki fetusu bu hastalıkların tümü için incelemek bugün dünyanın hiçbir yerinde olası değildir. Ancak ailede tanısı bilinen bir kalıtsal hastalıktan söz ediliyorsa veya çiftin hasta bir çocukları var ise, anne karnındaki bebek bu hastalık açısından incelenebilir. Akraba evliliklerinin en sık yapıldığı ülkelerden biri olan Türkiye’de yapılan araştırmalarda, %25'lik bir kısmın kendi akrabasıyla, kan bağı olan kişilerle evlendiği görülmektedir. Kalıtsal hastalıkların ortaya çıkmasına neden akraba evlilikleri birçok sorunu beraberinde getirmektedir. Özellikle Akdeniz bölgesinde yaygın olarak görülen ve Akdeniz anemisi olarak bilinen talasemi, akraba evliliği sonucu oluşan en sık hastalıklardan birisidir. Kanser hastalarına uygulanan birçok tedavi yöntemi Akdeniz anemisi hastalığına yakalanan kişilere de uygulanmaktadır. Örneğin ilik nakli sadece kanser hastaları için değil Akdeniz anemisi olan kişiler içinde uygulanmaktadır. Bu da kalıtsal hastalıkların ne denli tehlikeye sahip olduğu hakkında bize bilgi vermektedir. Akraba evliliği nedeniyle Türkiye’de sık görülen,diğer hastalıklar: Fenilketonüri Fenilalanin isimli aminoasidin metabolize edilmesini sağlayan enzimin eksikliği sonucu oluşan hastalığın sıklığı 1:4500 ‘ dür. Yaşam boyu tedavi(diyet-takip) gerektiren ve uygun tedavi uygulanmadığı takdirde ağır zeka geriliğine neden olabilen hastalığın tekrarlama riski % 25’ dir. Moleküler genetik çalışmaları tamamlanmış ailelerde doğum öncesi tanı mümkündür. Kistik fibroz Kalıtsal hastalıklar içinde en sık görülenler arasında olan ve henüz kesin bir tedavisi bulunamayan bu hastalık için riskli gebelerde, DNA testleri ile ailenin mutasyonları saptanmış ise prenatal tanı önerilebilir. Konjenital adrenal hiperplazi Böbreküstü bezlerinde kortizol ve aldesteron adı verdiğimiz bazı hormonların yapımının etkilendiği bu hastalığın sıklığı 1:14 000'dir. Hastalık, yenidoğan döneminde yaşamı tehdit edebilen ağır sıvı ve tuz kayıpları ile seyredebileceği gibi, daha hafif formlarında dişilerin dış genital organlarında erkek yönünde farklılaşmaya neden olur. Yaşam boyu hormon tedavisi gerektiren bu hastalıkta tedavinin doğum öncesi dönemde başlaması dişilerdeki genital anomalilerin önlenmesi açısından çok önemlidir. Etkilenmiş bir çocuğu olan ailelerde hastalığın tekrarlama riski %25'tir. Moleküler genetik çalışmalar tamamlanmış olan ailelerde doğum öncesi tanı uygulanabilir. Spinal müsküler atrofi (SMA) Sıklığı 1:10 000 olan bu hastalığın başlıca belirtisi ilerleyici kas güçsüzlüğüdür. Süt çocukluğu döneminde yaşamı tehdit edebilecek kadar ağır olabilen hastalığın nedeni omurilik ön boynuz hücrelerinin ilerleyici kaybıdır. bugün için bilinen bir tedavisi yoktur. Tüm otozomal resesif hastalıklarda olduğu gibi tekrarlama riski %25 olan hastalığın doğum öncesi tanısı moleküler genetik çalışmaların tamamlanmış olduğu ailelerde mümkündür. Orak HÃ¼cre Anemisi Hastalık, kan yıkımından kaynaklanan ağır anemi ve bozuk alyuvar yapısına bağlı olarak gelişen ufak damar tıkanıklıkları ile seyreder. Tekrarlama riski %25 olan hastalıkta doğum öncesi tanı mümkündür. Akraba evliliği yapmış olan çiftlere öneriler: 1-Türkiye’de en sık gözüken hastalıklardan biri olan Akdeniz anemisi için eşlerden birinde taşıyıcılık testi yapılmalıdır. 2-Gebelik US ve üçlü test ile izlenmelidir 3-Yenidoğan döneminde tarama testleri (feniketonuri, galaktozemi, Biotinidaz ve Hipotiroidi için) yapılmalıdır, hatta Tandem MS yöntemiyle genişletilmiş metabolik tarama testi yapılarak 30’dan fazla hastalık da taranabilir. 4-Bebek doğduktan sonra gelişimsel yönden değerlendirilmeli ve ikinci bir gebelik için en az 3-4 yıl gibi bir süre beklenmelidir. Mikrodalga Mikrodalga, 1 metre ile 1 milimetre arasında değişen dalga boyları ile bir elektromanyetik radyasyon biçimidir. 300 MHz (100 cm) ve 300 GHz (0,1 cm) arasındaki frekansları kapsar. Mikrodalgalar elektromanyetik dalga olarak yayılırlar, radarlarda, mikrodalga fırınlarında, cep telefonlarında, kablosuz İnternet erişiminde, bluetooth kulaklıklarında, mağaza güvenlik sistemlerinde mikrodalga frekansları kullanılır. "Mikrodalga" sözü elektromanyetik dalga boyunun 1 metreden kısa olduğu frekansları tanımlar. Dalga boyunun 1 cm'den kısa olduğu frekanslara (30–300 GHz aralığı) "milimetrik" dalga ismi de verilir. Dalga boyunun 1 mm'den kısa olduğu frekanslara (300-3.000 GHz) "submilimetrik" dalga ismi verilir. Mikrodalgalar da iletken üzerinde ivmelendirilen yükler tarafından meydana getirilirler. Radyo dalgalarının en kısa dalga boyuna sahip olanlarıdır. Bugün yaygın olarak mikrodalga fırınları kullanılmaktadır. Ashley Roberts Ashley Roberts, 14 Eylül 1981 yılında Phoenix, Arizona'da doğmuştur. Eskiden The Pussycat Dolls dans/müzik grubunun üyelerinden biri olan Roberts gruptan ayrılmıştır. Gruptayken en yakın arkadaşları Kimberly Wyatt ve Jessica Sutta'ydı. Aynı zamanda grupta dansçı erkeklerden olan Kenny Wormald sevgilisidir. Kayıt grubu kurulmadan önce de Pussycat Dolls grubunda olan Ashley, PCD'nin "Doll Domination" albümünde Played adlı şarkıyı söylemiştir. Vostok 5 Vostok 3 ve 4 gibi Vostok 5 ve 6 da Sovyetler Birliği uzay programındaki ortak uçuşlardan idi, uzayda birbirlerine yakın uçarak telsiz bağlantısı kurdular. Başlangıçta Kozmonot Valeri Bikovski'nin sekiz gün uzayda kalması planlanıyordu. Ancak görevin planlandığı günlerde Güneş patlamalarındaki olağanüstü hareketlilik nedeniyle sürede değişiklikler yapıldı ve sonunda beş gün uzayda kalması kararlaştırıldı. Uzay gemisinin atık toplama sistemindeki bozukluk nedeniyle kapsülün içindeki koşulların "nahoş" hale geldiği söylenir. Ayrıca dönüşte Vostok 1 ve 2'de olduğu üzere teçhizat modülü, iniş modülünden zamanında ayrılmamıştır. İniş kapsülü Kaluga'daki Tsiolkovski Müzesi'nde sergilenmektedir. Uçuşun yedek kozmonotu Boris Volinov'du. Vostok 6 Vostok 6, ilk defa bir kadının görev aldığı uzay uçuşu. Kozmonot Valentina Tereşkova ile 16 Haziran 1963'te fırlatıldı. Vostok 6, uzayda Vostok 5 ile birlikte uçarak telsiz bağlantısı kurdu. Uzay uçuşlarının bu erken döneminde bir kadının uzaya gönderilmesi, başmühendis Sergey Korolyov'un fikriydi ve önemli ölçüde propagainda amacı taşıyordu. Kadın vücudunun uzay uçuşuna tepkileriyle ilgili veri toplandı. Tereşkova, diğer kozmonotlar gibi dünyanın fotoğraflarını çekti, uçuş defterini tuttu, uzayaracını elle komuta etti. Çektiği ufuk fotoğrafları, daha sonra atmosferdeki aerosol tabakalarının saptanmasında kullanıldı. Aslında Vostok 5'te de bir kadın astronotun uçması planlanmıştı, fakat bütçe kesintileri nedeniyle bu gerçekleşmedi. Valentina Tereşkova'nın uçuş sırasında sinirlerinin bozulduğu ve kendisine hakimiyetini kaybettiği ileri sürülür. Ancak gerek Sovyet döneminde açıklanan, gerekse daha sonra ortaya çıkan resmi belgelere göre Tereşkova görevi kendisinden beklenen şekilde yerine getirmiştir. Uzayaracının iniş yeri Altay bölgesindeki Pavinski Kolektif Çiftliği'ydi. İniş kapsülü, bugün Moskova yakınlarındaki Korolyov kentinde, RKK Energiya Müzesi'nde teşhir edilmektedir. Tomsk Sarıkamış İhata Manevrası'nda esir düşen Türklerin demiryolu ile esarete götürüldüğü Sibirya'daki şehrin adıdır. Doğal rezervleriyle meşhurdur. Emrah ile Selvihan Emrah ile Selvihan, Çetin Işıközlü'nün 1989 yılında bestelediği Türk balesi. Türk ezigilerinden esintilerin görüldüğü ve bununla birlikte klasik bir balenin sahip olduğu tüm özelliklere de sahip bir bale. Soyuz 2 Soyuz 2 uzaya insanlı Soyuz 3 aracıyla kenetlenme denemesi yapmak üzere gönderilen insansız Sovyet aracı. İki araç birbirine yaklaşmayı başardı, ancak kenetlenme gerçekleşemedi. Kenetlenmenin gerçekleşmemesi, Soyuz 3 kozmonotu Georgi Beregovoy'un kötü idaresine bağlandı. Fotoğrafçı Joan Fontcuberta, 1997'de açtığı "Sputnik" adlı sergide, Soyuz 2'nin "İvan Istoçnikov" adlı bir uzayadamı tarafından idare edildiğine, uzayadamının görev sıradında öldüğüne ve Sovyetler Birliği'nin bu olayı örtbas etmek için Soyuz 2'nin insansız olduğu haberini yaydığına ilişkin iddialar içeren fotoğraflarını sergiledi. Bu tamamen hayali bir hikâye olmakla birlikte, bazı kişiler ve TV kanalları ciddiye aldılar ve gerçekmiş gibi duyurdular. İddialar fotoğrafçının web sitesinde yalanlanmaktadır. İvan İstoçnikov, fotoğrafçının adının Rusça tercümesidir. Oskar Schindler Oskar Schindler (Nisan 28 1908 - 9 Ekim 1974) Holokost sırasında 1.200 Yahudi'yi, işgal altındaki Polonya'daki ve Bohemya ve Moravya Protektorası'ndaki emaye ve mühimmat fabrikalarında çalıştırarak hayatlarını kurtaran bir Alman, Nasyonal Sosyalist Alman İşçi Partisi üyesi ve sanayici. Schindler, 1982 yılında yayımlanan "Schindler'in Gemisi" adlı romanda ve aynı romanın 1993 yapımı film uyarlaması olan "Schindler'in Listesi"nde, başlangıçta motivasyon kaynağı kâr olan ancak daha sonra Yahudi çalışanlarının hayatını kurtarmak için olağanüstü inisiyatif alan; azim, cesaret ve özveri gösteren bir oportünist olarak yansıtılmaktadır. Schindler, Moravya'nın Svitavy kasabasında doğdu ve 1936"'da Abwehr"'e -Nazi Almanyası'nın askerî istihbarat servisi- katılana kadar çeşitli işlerde çalıştı. 1939'da Nazi Partisine katıldı. 1938'de Almanya, Çekoslovakya'yı işgal etmeden önce, Alman hükümeti için demiryolları ve birlik hareketleri hakkında bilgi topladı. Çekoslovak hükümeti tarafından casusluktan tutuklandı ancak 1938'de Münih Anlaşması hükümlerine göre serbest bırakıldı. Schindler, II. Dünya Savaşı'nın başlangıcında gerçekleştirilen Polonya'nın işgalinden önce 1939'da, Polonya'da çalışan Naziler için bilgi toplamaya devam etti. 1939'da Schindler, Polonya'nın Kraków şehrinde yer alan ve 1944'te zirvesini görerek 1.000'i Yahudi olmak üzere yaklaşık 1.750 işçiyi istihdam edecek bir emaye fabrikası satın aldı. Abwehr ile olan bağlantıları, Schindler'in Yahudi işçilerini sürgünden ve Nazi toplama kamplarında ölmekten korumasına yardımcı oldu. Zaman geçtikçe Schindler, Nazi yetkililerine karşı işçilerini güvende tutmak için sadece karaborsadan temin edilebilen lüks eşyaları rüşvet olarak vermek zorunda kaldı. Temmuz 1944'te Almanya savaşı kaybediyordu. SS en doğudaki toplama kamplarını kapatmaya ve kalan mahkumları batıya doğru sınır dışı etmeye başlamıştı. Birçoğu Auschwitz ve Gross-Rosen toplama kampında öldürüldü. Schindler, fabrikasında çalışan işçilerin gaz odalarında öldürülmesini engellemek için fabrikasını Bohemya ve Moravya Protektorası'nda yer alan Brněnec'e taşımasına izin vermesi için Kraków-Płaszów toplama kampının komutanı "SS-Hauptsturmführer" Amon Göth'ü ikna etti. Göth'ün sekreteri Mietek Pemper, Yahudi Gettosu Polis memuru Marcel Goldberg tarafından verilen isimleri kullanarak, Ekim 1944'te Brünnlitz'e gelen 1.200 Yahudi derledi ve yazıya geçirdi. Schindler, Mayıs 1945'te Avrupa'da İkinci Dünya Savaşı'nın sonuna kadar işçilerinin idam edilmesini önlemek için SS yetkililerine rüşvet vermeye devam etti ve bu süre zarfında tüm servetini işçileri için karaborsadan mal almak için harcadı. Schindler savaştan sonra Batı Almanya'ya taşındı ve Yahudi yardım kuruluşlarından gelen yardımlarla geçindi. Savaş zamanı yaptığı harcamaları için kısmî bir geri ödeme aldıktan sonra karısı Emilie ile birlikte çiftçilik yapacakları Arjantin'e taşındı. 1958'de iflas ettiğinde Schindler, karısını terk etti ve Almanya'ya geri döndü. Burada birkaç iş girişiminde bulundu ancak başarısız oldu ve savaş sırasında hayatlarını kurtardığı "Schindlerjuden"'in (Schindler Yahudileri) finansal destekleriyle geçindi. 9 Ekim 1974'te Almanya'nın Hildesheim şehrinde öldü ve Nazi Partisi'nin bu şekilde onurlandırılan tek üyesi olarak Kudüs'teki Zion Dağı'na gömüldü. O ve eşi Emilie, 1993 yılında İsrail hükümeti tarafından Uluslararası Dürüstler olarak onurlandırıldı. Schindler, 28 Nisan 1908'de Avusturya-Macaristan'ın Moravya şehrindeki Zwittau kasabasında Sudeten Almanı bir ailenin çocuğu olarak dünyaya geldi. Babası bir tarım makinesi işletmesinin sahibi olan Johann "Hans" Schindler ve annesi Franziska "Fanny" Schindler (kızlık soyadı: Luser) idi. Kız kardeşi Elfriede, 1915'te doğdu. İlkokula ve ortaokula devam ettikten sonra Schindler, teknik bir liseye kaydoldu ancak 1924'te karnesini değiştirdiği için okuldan atıldı. Daha sonra mezun oldu ancak üniversiteye giriş sınavı olan "Abitur" sınavlarına girmedi. Bunun yerine şoförlük ve makine eğitimi de dahil olmak üzere Brno'da çeşitli kurslar aldı ve üç yıl babası için çalıştı. Gençliğinden beri motosiklet hayranı olan Schindler, 250 cc'lik bir Moto Guzzi markalı yarış motosikleti satın aldı ve birkaç yıl boyunca dağ yarışlarında rekreasyonel olarak yarıştı. Schindler, 6 Mart 1928'de Maleteinli Sudeten Almanı bir çiftçinin kızı olan Emilie Pelzl (1907-2001) ile evlendi. Genç çift, Oskar'ın anne ve babasının yanına taşındı ve sonraki yedi yıl boyunca üst katta ikamet etti. Evlendikten kısa bir süre sonra Schindler, babası için çalışmayı bıraktı. Moravian Electrotechnic'te bir pozisyonda yer aldı ve bir sürücü kursunda yöneticilik yaptı. Çek Ordusunda; 31. Ordu, Onuncu Piyade Alayı'nda kıdemsiz onbaşı rütbesine yükseldiği 18 aylık bir görevden sonra Schindler, kısa bir süre sonra iflas edecek olan Moravian Electrotechnic'e geri döndü. Babasının tarım makineleri işi aynı anda kapandı ve bu durum Schindler'in bir yıl boyunca işsiz kalmasına yol açtı. 1931'de Prag'da yer alan Jaroslav Šimek Bank'ta işe başladı ve burada 1938'e kadar çalıştı. Schindler, 1931 ve 1932'de halka açık alanlarda sarhoş olarak gezdiği için birkaç kez tutuklandı. Ayrıca bu süre zarfında okul arkadaşı Aurelie Schlegel ile bir ilişkisi oldu. Ondan 1933'te Emily adında bir kızı ve 1935'te Oskar Jr adında bir oğlu oldu. Schindler daha sonra Oskar Jr'ın oğlu olmadığını iddia etti. Bir alkolik olan Schindler'in babası, 1935'te karısını terk etti. Schinler'ın annesi birkaç ay sonra süregelen bir hastalıktan dolayı öldü. Fırsatları değerlendiren bir iş adamı olarak Almanya'nın 1939'daki Polonya işgalinin yaratacağı iş olanaklarını gören birçok kişiden biriydi. Schindler Nazi Almanyası'nın aryanlaştırma politikası dahilinde Yahudi endüstrici Nathan Wurzel'in Kraków'daki bir fabrikasının sahibi oldu. Schindler, Wurzel'in tavsiyesine uyarak fabrikasının adını "Deutsche Emaillewaren-Fabrik", veya DEF yaptı ve emaye eşya üretmeye koyuldu. Yahudi muhasebecisi Itzhak Stern yardımıyla 1,000 civarında Yahudi köle-işçiyi fabrikasında çalıştırmaya başladı. Stern ve Schindler ilk tanıştıklarında, Schindler elini uzatmış, ancak Stern sıkmamıştır. Schindler sebebini sorduğunda Yahudi olduğunu söylemiş ve bir Yahudinin bir Alman'ın elinin sıkmasının yasak olduğunu söylemiştir. Schindler'in cevabı bir Alman argo terimi olan "Scheiße" (Türkçe: Lanet olsun) olmuştur. İlk başlarda Schindler'in ana motivasyonu para olmuştur, örneğin zengin Yahudi yatırımcılarını saklamıştır, ancak daha sonraları tüm işçilerini durumun parasal maliyetini düşünmeden korumaya başlamıştır. Örneğin birçok kez vasıfsız işçilerinin aslında fabrika için önemli olduğunu iddia etmiştir. İşçilerine zarar verilmesi Schindler'in şikayetlere ve hükümetten tazminat taleplerine yol açmıştır. 1942'de Kraków gettosuna yapılan akına şahitlik eden Schindler, askerlerin burada yaşayanları toplayıp Kraków-Płaszów toplama kampına nakliyat için hazırlamasını da görmüştür. Schindler, kendisi için çalışan birçok Yahudinin öldürülüşü karşısında dehşete düşmüştür. Schindler, ikna ediciliği sayesinde Schindler'in Yahudileri ("Schindlerjuden") olarak tabir edilen çalışanlarını korumak için tüm hünerlerini kullanabilmiştir. Schindler DEF'te çalışan Yahudileri kurtarmak için sık sık sıradışı yollara başvurmuştur, sıklıkla kişisel karizmasına ve insanların sevgisini kazanma yeteneğine başvurmuş, gereken durumlarda yağcılık yapmıştır. Eric Silver'in "The Book of Just" (Adilin Kitabı) kitabında bahsettiği bir olayda "İki Gestapo gelerek ofisine girdiler ve sahte Polonyalı kimlik belgelerine sahip beş kişilik bir ailenin teslim edilmelerini istediler. 'içeri girmelerinden üç saat sonra' dedi Schindler, 'iki sarhoş Gestapo, ellerinde mahkûmları ve talep ettikleri suçlayıcı dokümanlar olmadan ofisimden dışarı çıktı'". Schindler'in ayrıca gettodan dışarı çocuk kaçırarak Polonyalı rahibelere teslim ettiği ve rahibelerin çocukları Nazilerden sakladıkları veya Hristiyan yetimler olarak tanıttıkları da bilinmektedir. Plaszow'un kumandanı Amon Göth ile 700 Yahudinin yakındaki bir fabrika tesisine taşınmasını da ayarlamış, böylece Alman gardiyanların yaratabileceği tehlikeden uzaklaşmalarını sağlamıştır. Haziran ile Ekim 1942 arasında SS gettoda bulunan 17,000 esirden 14,000'ini Belzec ölüm kampına yollamıştır, Schindler'in kurtardığı Yahudiler kurtulanların arasında çoğunluktadır. Schindler "karaborsacılık" ve "zimmete para geçirmeye katılma" şüpheleriyle iki kez tutuklanmıştır. Komutan Amon Göth ve diğer SS subaylarının kanunen Reich'a ait olan para, mücevherat ve sanat eserleri gibi Yahudi mallarını kendileri için alıkoymalarına yardımcı olmuştur. Schindler bu malların satışında aracılık etmiş ve çalıntı malları alıkoymuştur. Her tutuklanmasından sonra genellikle rüşvet ile soruşturmayı engelleyerek serbest kalmayı başarmıştır. Kızıl Ordu'nun Auschwitz ve doğudaki diğer toplama kamplarının yakınlarına gelmesiyle SS kalan esirleri batıya doğru göndermeye başlamıştır. Schindler SS subaylarını ikna ederek 1.100 Yahudi işçisinin Nazi işgali altındaki Çekoslovakya'da, dönemin Sudetanland eyaletinde yer alan Brněnec-Brünnlitz'e gönderilmesini sağlamış, bu sayede ölüm kamplarından kurtarmıştır. Brněnec'de bir diğer Yahudi fabrikasını aynı şekilde ele alarak 37 mm mühimmat (cephane) bileşenleri üretmeye başlamıştır. Savaşın sonuna doğru Schindler tüm servetini rüşvet ve karaborsadan işçileri için yaptığı alımlarla tüketmişti. Hemen hemen yoksul biçimde Regensburg, Almanya'ya ve daha sonra Münih'e taşındı; ancak savaş sonrası Almanya'da başarılı olamadı. Gerçekte, mali durumu Yahudi organizasyonlarından yardım alacak kadar kötüydü. 1948'de Schindler Arjantin'e göç etti ancak orada iflas etti. 1958'de Almanya'ya döndü ve bir seri başarısız iş girişiminde bulundu. Am Hauptbahnhof Nr. 4, Frankfurt am Main, Batı Almanya adresinde küçük bir apartmana yerleşti ve tekrar bir Yahudi organizasyonun yardımıyla bir çimento fabrikası kurmaya çalıştı. Ancak bu iş de 1961'de iflas etti. İş ortağı ortaklığı iptal etti. Oskar Schindler Frankfurt, Almanya'da 9 Ekim 1974'te 66 yaşında öldü. Ölümünden kısa bir süre önce, bir "Schindlerjuden" olan Poldek Pfefferberg'e Kudüs'te gömülmek istediğini söylemişti. Bu isteğin sebebini "Benim çocuklarım burada" sözleriyle gerekçelendirmiştir. Kudüs'ün Sion Dağı'ndaki katolik mezarlığına gömüldü. Schindler'in gerçek motivasyon sebebi net olarak bilinmemektedir. Yine de bu konuda "Benim için çalışan insanları tanıdım... İnsanları tanıdığınızda, onlara karşı insanlar gibi davranırsınız" sözüyle, Yahudilerin Nazi Almanyası'nda insan sayılmaması fikrine katılmadığını belirtmiştir. Samoslu Melissus Samoslu Melissus ya da Elealı Melissus, (d. MÖ 490; ö. MÖ 430), Elea Okulu'nun bilinen isimlerinden biri olmuş ve Sokrates öncesi düşünürler arasında yer almıştır. Parmanides'in ve Elealı Zeno'nun öğrencilerindendir. Aslen Ege denizindeki Yunanistan'a ait Samos (Türkçe adıyla Sisam) adasından gelen Melissus, Elea Okulu'nun bir üyesi olarak yaşamının büyük bölümünü İtalya'nın güneyinde geçirdi. Kabak lamba Kabak lamba, kurutulmuş su kabağından yapılmış bir lambadır. Sukabakları, sarmaşıkgillerden bir bitkidir. Taze iken kolay kesilebilir, doğranabilir bir yapıya sahiptir. Kurudukları zaman lif yapısındaki suyu kaybederek odunsu bir yapıya kavuşurlar. Sukabakları, doğal haliyle bile dekoratif bir yapıya sahiptir. Özellikle ABD'de "gourd art" adıyla bir sanat dalı oluşmuştur. Dünyada "gourd lamp" ya da "hyoutan lamp" adıyla bilinen ve Türkçede de "kabak lamba" adı verilen bu dekoratif ürünlerin yapılışı şöyledir: Dalında kurumuş kabaklar hasad edildikten sonra dışındaki zarımsı kabuk soyularak veya sert bir fırça ile çıkarılır. Kabağın alt tarafı kesici bir aletle açılarak çıkarılır ve çekirdekli iç kısmı boşaltılır. Matkap, maket bıçağı ve benzeri aletlerle kabağın üzerine delikler delinerek desen oluşturulur. İstendiği takdirde delinen deliklere boncuklar yerleştirilir. Bir sehpa üzerine ampül yerleştilir, delinen kabak bu sehpaya monte edilince kabak lamba hazır hale gelmiş olur. kabak lamba sitesi Oksana Domnina Oksana Alexandrovna Domnina (d. 17 Ağustos 1984 Kirov, Rusya) Rus buz patencisi. Maxim Shabalin ile birlikte buz dansında yarışmaktadır. Çift 2009 Dünya şampiyonasında, 2008 & 2010 Avrupa şampiyonasında ve 2007 Grand Prix Finalinde şampiyon oldu. Domnina 6 yaşında buz patenine başladı ve iki yıl sonra buz dansına geçti. Doğduğu yer olan Kirov'u 15 yaşında Alexei Gorshkov'un grubunda çalışmak için bıraktı. Kariyerinin ilk yıllarında Ivan Lobanov ve Maxim Bolotin ile birlikte kaydı. Maxim Bolotin ile birlikte Junior Grand Prix yarışmalarına katılan Domnina iki kez Junior Grand Prix Finaline katılmaya hak kazandı. Shabalin ile Mayıs 2002'de birlikte çalışmaya başladı. Birlikte ilk sezonlarında çift Gençlerde girdikleri tüm yarışmaları kazandı. 2002 Junior Grand Prix Finali ve 2003 Dünya Gençler Şampiyonu olan çift o yıl büyüklerde Rusya şampiyonasında bronz madalya alarak Dünya ve Avrupa şampiyonasına katılma şansı kazandı. İlk dünya şampiyonaları 15. Avrupa şampiyonaları 12. tamamlayan ikili ertesi sezondan itibaren Dünya ve Avrupa şampiyonalarında hep ilk 10'da yer almaya başladı. 2005–2006 sezonunda Skate America ve Cup of Russia bronz madalyaları ile Grand Prix Finaline katılma hakkı elde etti. O sezon ikili 2006 Kış Olimpiyatları'nda dokuzuncu sırada yer aldı. Domnina ve Shabalin olimpiyatlardan sonraki sezona (2006-2007) Cup of Russia'da gümüş ve Cup of China'da altın madalya ile başladı. Bu altın madalya kendilerinin ilk Grand Prix altın madalyasıydı. Çift buz sezonda serbest programlarında Alexander Borodin'in Polovetsian Dances isimli eserini kullanıyordu. Grand Prix Finalinde Isabelle Delobel / Olivier Schoenfelder'in önünde bronz madalya aldı. 2007 Avrupa Artistik Patinaj Şampiyonası'nda ise zorunlu ve orijinal dansta bu çifte geçildiler. Serbest programı birinci bitiren çift, genel toplamda 0.31 puanla Isabelle Delobel / Olivier Schoenfelder'in arkasında gümüş madalya aldı. Domnina ve Shabalin 2007 Dünya şampiyonasını 5. bitirdi. 2007-2008 sezonu öncesinde Maxim Shabalin Mayıs 2007'de sağ dizinden menisküs, Eylül 2007'de ise apandisit ameliyatı geçirdi. 2007-2008 yarışmaları için Aram Khachaturian'ın "Waltz Masquerade" müziği üzerine serbest program hazırlayan çift ilk olarak 2007 Cup of China'da gümüş madalya aldı. Zorunlu ve orijinal dansı ilk sırada bitiren çift serbest programını sunarken önemli bir hata yaptı. Shabalin birlikte yaptıkları dönüş sırasında partnerini havaya kaldırdı, böylelikle bu hareket zorluk derecesi 1 olan bir kaldırış olarak sayıldı. Toplam 4 kaldırış yapılması gereken serbest programda çift 5 kaldırış yapmış oldu. Böylelikle son yaptıkları zorluk derecesi 4 olarak planlanan kaldırış sayılmadı ve fazla kaldırış yaptıkları için 1 ceza puanı aldılar. İkinci Grand Prix yarışması olarak 2007 Cup of Russia'ya katılan Domnina ve Shabalin 205.24 puanla altın madalya aldı. Böylelikle ISU Grand Prix Finalleri'ne katılma hakkını elde eden çift bu yarışmalarda da birinci oldu. Zorunlu dansın yapılmadığı Finalde Orijinal dansta yan yana yaptıkları adım dizisinde Shabalin sorun yaşadı. Bu elemanın zorluk derecesi düştü ve çift bu elemandan yüksek uygulama puanı (GOE) alamadı. Serbest programda ise tüm elemanları en yüksek zorluk seviyesi üzerinden (4) değerlendirildi ayrıca çift teknik elemanlarından yüksek uygulama puanı aldı. Serbest dansta en yüksek teknik ve sunum puanlarını alan çift bu bölümü birinci bitirdi ve genel toplamda ilk sırada yer aldı. Aralık 2007’de yapılan bu yarışmadan sonra Shabalin sol dizinden menisküs ameliyatı geçirdi ve antrenmanlara ancak 6 Ocak’ta başlayabildi. İkili Rusya şampiyonasına bu sebeple katılamadı ancak 22 - 27 Ocak 2008 tarihleri arasında yapılan 2008 Avrupa Şampiyonasına girdi. Zorunlu ve orijinal dansı ikinci sırada bitiren çift serbest dansta teknik değerlendirmede 53.78, sunumda ise 51.21 puan aldı ve son şampiyon Isabelle Delobel / Olivier Schoenfelder'i geçerek Avrupa Şampiyonu oldu. Domnina ve Shabalin daha sonra Shabalin'in sakatlığı nedeni ile 2008 Dünya Artistik Patinaj Şampiyonası'ndan çekildi. Mart 2008'de Shabalin bir menisküs ameliyatı daha geçirdi. Bu sezon sonuna, Haziran 2008'e kadar koçları Alexei Gorshkov, koreografları ise Sergei Petukhovdu. Fakat çift Haziran 2008'de Natalia Linichuk, Gennadi Karponossov ile birlikte ABD'de çalışacaklarını açıklamıştır. 2008-2009 sezonununda ilk kez 2008 Cup of China'da yarıştılar. Serbest dansları için Aram Khatchaturian'ın Spartacus isimli eserini kullanan çift Tanith Belbin / Benjamin Agosto ve Jana Khokhlova / Sergei Novitski çiftlerini geçerek bu yarışmada şampiyon oldu. 2008 Cup of Russia'da ise zorunlu dansı ilk sırada tamamladıktan sonra Orijinal ve Serbest dansta takım arkadaşları Jana Khokhlova / Sergei Novitski'nin ardında kaldılar ve toplamda gümüş madalya aldılar. Çift bu sonuçlarla 2008-2009 Grand Prix Finaline gitme hakkı kazandı. Finalde gümüş madalya aldı. 2009 Rusya Artistik Patinaj Şampiyonasına katılmadılar ancak Avrupa şampiyonasına takımına alındılar. Shabalin 2009 Avrupa Artistik Patinaj Şampiyonasında zorunlu dansta düştü ve ikili bu bölümü 5. sırada bitirdi. Bundan sonra Shabalin'in dizindeki sakatlık yeniden ortaya çıktı ve çift yarışmadan çekildi. Domnina ve Shabalin, 23-29 Mart 2009'da yapılan 2009 Dünya Şampiyonasında zorunlu ve serbest dansı birinci, orijinal dansı ikinci sırada bitirip kariyerlerinin ilk Dünya şampiyonası madalyasına ve ilk Dünya şampiyonluğuna ulaştı. Bu altın madalya Rusya'nın Dünya şampiyonaları çerçevesinde 1970'ten bu yana buz dansında kazandığı 27. altın madalyadır. 2008-2009 sezonu bittikten sonra Shabalin dizinde uzun süredir var olan sakatlığı sebebiyle Almanya'da tedaviye başladı. 2009-2010 ISU Grand Prix serisinde 2009 Cup of Russia, ardından 2009 NHK Trophy'de yarışmaları planlanıyordu. Ancak ikili yarışmalardan çekildi. Sezonun ilk yarışması 2010 Rusya Artistik Patinaj Şampiyonasıydı. Altın madalyayı kazanan Domnina ve Shabalin, 2010 Avrupa Artistik Patinaj Şampiyonasına gitti. Ancak Rusya şampiyonasında orijinal dansta seçtikleri tema olan Aborjin dansları ile yaptıkları performans eleştirilmeye başladı. Avustralya Aborjinleri liderlerinin eleştirileri karşısında Domnina ve Shabalin saygısızlık etmek istemediklerini açıkladı. 2010 Rusya Şampiyonasında kullandıkları yüz makyajlarını Avrupa şampiyonasında çıkardılar. 2010 Avrupa Artistik Patinaj Şampiyonasında zorunlu dans Tango Romantica'yı 42.78 puanla en yakın rekiplerin neredeyse 5 puan önünde ilk sırada tamamladılar. Orijinal dansta adım dizilerinde zorluk seviyesi 2 ve 3 olarak değerlendirilen çift bu bölümü ikinci bitirdi. Serbest dansta da teknik sorunları devam eden çift, genel toplamda altın madalyayı kazandı. Domnina, 2005 yılından bu yana buz dansında 2006 Olimpiyat şampiyonu Rus sporcu Roman Kostomarov ile birlikteydi. Çift 2010 Ağustos'ta nişanlandıklarını ve bebek beklediklerini açıkladı. "(Shabalin ile birlikte)" "(Bolotin ile birlikte)" Maksim Åžabalin Maxim Shabalin (d. 25 Ocak 1982, Samara) Rus buz patencisi. Oksana Domnina ile birlikte buz dansında yarışmaktadır. Çift 2009 Dünya şampiyonasında, 2008 & 2010 Avrupa şampiyonasında ve 2007 Grand Prix Finalinde şampiyon oldu. Shabalin 1999'da Elena Khaliavina ile birlikte kaymaya başladı. Çift Dünya Gençler şampiyonalarında 2002'de gümüş ve 2001'de bronz madalya kazandı. Bunun yanında 2001 Junior Grand Prix Finali'nde şampiyon oldu. Ancak Khaliavina buz patenini bıraktı ve Shabalin Mayıs 2002'de Oksana Domnina ile çalışmaya başladı. Birlikte ilk sezonlarında çift Gençlerde girdikleri tüm yarışmaları kazandı. 2002 Junior Grand Prix Finali ve 2003 Dünya Gençler Şampiyonu olan çift o yıl büyüklerde Rusya şampiyonasında bronz madalya alarak Dünya ve Avrupa şampiyonasına katılma şansı kazandı. İlk dünya şampiyonaları 15. Avrupa şampiyonaları 12. tamamlayan ikili ertesi sezondan itibaren Dünya ve Avrupa şampiyonalarında hep ilk 10'da yer almaya başladı. 2005–2006 sezonunda Skate America ve Cup of Russia bronz madalyaları ile Grand Prix Finaline katılma hakkı elde etti. O sezon ikili 2006 Kış Olimpiyatları'nda dokuzuncu sırada yer aldı. Domnina ve Shabalin olimpiyatlardan sonraki sezona (2006-2007) Cup of Russia'da gümüş ve Cup of China'da altın madalya ile başladı. Bu altın madalya kendilerinin ilk Grand Prix altın madalyasıydı. Çift buz sezonda serbest programlarında Alexander Borodin'in Polovetsian Dances isimli eserini kullanıyordu. Grand Prix Finalinde Isabelle Delobel / Olivier Schoenfelder'in önünde bronz madalya aldı. 2007 Avrupa Artistik Patinaj Şampiyonası'nda ise zorunlu ve orijinal dansta bu çifte geçildiler. Serbest programı birinci bitiren çift, genel toplamda 0.31 puanla Isabelle Delobel / Olivier Schoenfelder'in arkasında gümüş madalya aldı. Domnina ve Shabalin 2007 Dünya şampiyonasını 5. bitirdi. 2007-2008 sezonu öncesinde Maxim Shabalin Mayıs 2007'de sağ dizinden menisküs, Eylül 2007'de ise apandisit ameliyatı geçirdi. 2007-2008 yarışmaları için Aram Khachaturian'ın "Waltz Masquerade" müziği üzerine serbest program hazırlayan çift ilk olarak 2007 Cup of China'da gümüş madalya aldı. Zorunlu ve orijinal dansı ilk sırada bitiren çift serbest programını sunarken önemli bir hata yaptı. Shabalin birlikte yaptıkları dönüş sırasında partnerini havaya kaldırdı, böylelikle bu hareket zorluk derecesi 1 olan bir kaldırış olarak sayıldı. Toplam 4 kaldırış yapılması gereken serbest programda çift 5 kaldırış yapmış oldu. Böylelikle son yaptıkları zorluk derecesi 4 olarak planlanan kaldırış sayılmadı ve fazla kaldırış yaptıkları için 1 ceza puanı aldılar. İkinci Grand Prix yarışması olarak 2007 Cup of Russia'ya katılan Domnina ve Shabalin 205.24 puanla altın madalya aldı. Böylelikle ISU Grand Prix Finalleri'ne katılma hakkını elde eden çift bu yarışmalarda da birinci oldu. Zorunlu dansın yapılmadığı Finalde Orijinal dansta yan yana yaptıkları adım dizisinde Shabalin sorun yaşadı. Bu elemanın zorluk derecesi düştü ve çift bu elemandan yüksek uygulama puanı (GOE) alamadı. Serbest programda ise tüm elemanları en yüksek zorluk seviyesi üzerinden (4) değerlendirildi ayrıca çift teknik elemanlarından yüksek uygulama puanı aldı. Serbest dansta en yüksek teknik ve sunum puanlarını alan çift bu bölümü birinci bitirdi ve genel toplamda ilk sırada yer aldı. Aralık 2007’de yapılan bu yarışmadan sonra Shabalin sol dizinden menisküs ameliyatı geçirdi ve antrenmanlara ancak 6 Ocak’ta başlayabildi. İkili Rusya şampiyonasına bu sebeple katılamadı ancak 22 - 27 Ocak 2008 tarihleri arasında yapılan 2008 Avrupa Şampiyonasına girdi. Zorunlu ve orijinal dansı ikinci sırada bitiren çift serbest dansta teknik değerlendirmede 53.78, sunumda ise 51.21 puan aldı ve son şampiyon Isabelle Delobel / Olivier Schoenfelder'i geçerek Avrupa Şampiyonu oldu. Domnina ve Shabalin daha sonra Shabalin'in sakatlığı nedeni ile 2008 Dünya Artistik Patinaj Şampiyonası'ndan çekildi. Mart 2008'de Shabalin bir menisküs ameliyatı daha geçirdi. Bu sezon sonuna, Haziran 2008'e kadar koçları Alexei Gorshkov, koreografları ise Sergei Petukhovdu. Fakat çift Haziran 2008'de Natalia Linichuk, Gennadi Karponossov ile birlikte ABD'de çalışacaklarını açıklamıştır. 2008-2009 sezonununda ilk kez 2008 Cup of China'da yarıştılar. Serbest dansları için Aram Khatchaturian'ın Spartacus isimli eserini kullanan çift Tanith Belbin / Benjamin Agosto ve Jana Khokhlova / Sergei Novitski çiftlerini geçerek bu yarışmada şampiyon oldu. 2008 Cup of Russia'da ise zorunlu dansı ilk sırada tamamladıktan sonra Orijinal ve Serbest dansta takım arkadaşları Jana Khokhlova / Sergei Novitski'nin ardında kaldılar ve toplamda gümüş madalya aldılar. Çift bu sonuçlarla 2008-2009 Grand Prix Finaline gitme hakkı kazandı. Finalde gümüş madalya aldı. 2009 Rusya Artistik Patinaj Şampiyonasına katılmadılar ancak Avrupa şampiyonasına takımına alındılar. Shabalin 2009 Avrupa Artistik Patinaj Şampiyonasında zorunlu dansta düştü ve ikili bu bölümü 5. sırada bitirdi. Bundan sonra Shabalin'in dizindeki sakatlık yeniden ortaya çıktı ve çift yarışmadan çekildi. Domnina ve Shabalin, 23-29 Mart 2009'da yapılan 2009 Dünya Şampiyonasında zorunlu ve serbest dansı birinci, orijinal dansı ikinci sırada bitirip kariyerlerinin ilk Dünya şampiyonası madalyasına ve ilk Dünya şampiyonluğuna ulaştı. Bu altın madalya Rusya'nın Dünya şampiyonaları çerçevesinde 1970'ten bu yana buz dansında kazandığı 27. altın madalyadır. 2008-2009 sezonu bittikten sonra Shabalin dizinde uzun süredir var olan sakatlığı sebebiyle Almanya'da tedaviye başladı. 2009-2010 ISU Grand Prix serisinde 2009 Cup of Russia, ardından 2009 NHK Trophy'de yarışmaları planlanıyordu. Ancak ikili yarışmalardan çekildi. Sezonun ilk yarışması 2010 Rusya Artistik Patinaj Şampiyonasıydı. Altın madalyayı kazanan Domnina ve Shabalin, 2010 Avrupa Artistik Patinaj Şampiyonasına gitti. Ancak Rusya şampiyonasında orijinal dansta seçtikleri tema olan Aborjin dansları ile yaptıkları performans eleştirilmeye başladı. Avustralya Aborjinleri liderlerinin eleştirileri karşısında Domnina ve Shabalin saygısızlık etmek istemediklerini açıkladı. 2010 Rusya Şampiyonasında kullandıkları yüz makyajlarını Avrupa şampiyonasında çıkardılar. 2010 Avrupa Artistik Patinaj Şampiyonasında zorunlu dans Tango Romantica'yı 42.78 puanla en yakın rekiplerin neredeyse 5 puan önünde ilk sırada tamamladılar. Orijinal dansta adım dizilerinde zorluk seviyesi 2 ve 3 olarak değerlendirilen çift bu bölümü ikinci bitirdi. Serbest dansta da teknik sorunları devam eden çift, genel toplamda altın madalyayı kazandı. "(Oksana Domnina ile birlikte)" "(Khaliavina ile birlikte)" Ezra Pound Ezra Weston Loomis Pound (30 Ekim 1885 - 1 Kasım 1972), Amerikan şair, çevirmen, deneme yazarı. Ezra Pound, Idaho sınırına yakın Hailey şehrinde 1885 yılında doğdu. Babası darphane memuru, büyük babası ise Kongre üyesiydi. 1901 yılında Pensilvanya Üniversitesine yazıldı. Kısa zamanda Pound, Anglosakson, Klasik ve Ortaçağ edebiyatına büyük merak duydu. 1906 yılında Sanat diplomasını aldığında hayatının en önemli eseri olan Cantos'a başlamıştı. Üniversiteden sonra, müzisyen şairler, Güney Fransa Provansal halk şairleri üzerine çalışmaya devam etti. 1908 yılında Pound, Venedik'e gitti. İlk şiir kitabı A Lume Spenton'u (Sönmüş Mumlarla) yayınladı. Pound, W.B.Yeats ile karşılaşmak için İngiltere'ye gitti. Orada kısa zamanda ünlü bir edebiyatçı olarak tanındı. Yeats ile tanışır ve Yeats'in pazartesi akşamları toplantılarının vazgeçilmez siması olur. Pound aynı zamanda, D. H. Lawrence gibi yeni kabiliyetleri ve ressam ve eleştirmen Wyndham Lewis gibi yazarları yayınlayan English Review ile ilişkiye girer. 1911 yılında New Age dergisinde yenilikçi yazı kampanyasını başlatır. Pound için, yüzyılın şiiri " ciddi, direkt, coşkusallıktan kurtulmuş " olmalıydı. Pound bir yıl sonra, İmgeci şiir akımını kurar. Bu dönemde, William Carlos Williams, T. S. Eliot, Robert Frost, Ernest Hemingway, James Joyce ve Richard Aldington gibi yazar ve şairlerin kariyerlerine yardımcı olmaya çalışıyordu. Aynı zamanda, kendinden 20 yaş büyük, dünyaca meşhur şair Yeats ile ilgileniyor ve T.S Eliot'ın The Waste Land (Çorak Ülke) adlı eserinin editörlüğünü de yapıyordu. Amerika ve İngiltere arasında bir bağ oluşturuyor, Harriet Monroe'nun önemli Chicago dergisi olan Poetry’de yardımcı editörlük yapıyor ve İmgecilik şiir ekolüne bağlı şairleri yayınlıyordu. Bu akım açık ve oldukça görsel bir sunuşu savunuyordu. İmgecilikten sonra çeşitli şiirsel yorumları da yaydı. Pound imgeciliği mektuplarla, denemelerle ve bir antolojiyle daha da ilerletti. 1915’te Monroe’ya yazdığı bir mektupta " klişeler ve belli cümleler "den kaçınan, modern ses veren görsel bir şiiri tartışır. 1913’te yayınladığı A Few Don'ts of an Imagiste (Bir İmgecinin Yapmaması Gereken Birkaç Şey, 1913)'te " imge"yi " bir zaman biriminde zihinsel ve duygusal bir karışım sunan " şey olarak tanımlar. Pound’un 1914’te yayınladığı 10 şairi kapsayan Des Imagistes (İmgeciler) adlı antolojisi William Carlos Williams, Hilda Doolittle ve Amy Lowell gibi önde gelen imgecilerin şiirlerinden örnekler içerir. 1914'te, İngiliz kültürü üzerinde sürekli bir etkisi olacak daha ciddi bir akımı, Vortisizm'i lanse edecekti. Fikrin temelinde, Henri Gaudier-Brzeska adlı genç bir heykeltıraş vardı. Wyndham Lewis ve diğer yakınlarıyla akımın gazetesi " Blast"'ı yayınladılar. Aynı yıl, birçok vortisist sanatçının ölümüne sebep olacak I. Dünya Savaşı patlayacaktı. Vortisizm, Pound için, ilk devrimci propaganda tecrübesinin aleti, ve gelenekçilik sınırlarının dışına düşmesinin sebebi oldu. Pound, vortisizmi " medeniyetin feneri ve önderi olarak, sanatı hak ettiği yere koyan " bir akım olarak görüyordu. Böylece, sanatlar, daha evvel Yeats'in da öngördüğü gibi, mistik bir şekilde siyasete bağlanıyorlardı. Pound, " ticariliği", kendi sanatsal ve siyasi idealine her zaman engel olarak gördü. 1918'de Sosyal Kredi'nin kurucusu C.H.Douglas'la karşılaşır; Douglas moneter reformdan yana bir teori geliştirmektedir; para, üretimin ve yaratıcılığın ölçüsü olmaktan çıkıp, kullanışlılık kazandıkça, bir millet ve kültürü, haliyle, ticari emellerin devamının kurbanı olurlar. Pound bu teoriyi şevkle kabullenir. Kültürü yozlaştıran paranın iktidarının ortadan kaldırılmasına gerekli bir vasıta vardı elinde. 1930 ve 1940'lı yıllarda, ekonomi ve politika üzerine birkaç broşür yayınlar; "Sosyal Kredi: bir şok " ( 1935), " Bir kartvizit " (1942), " Altın ve Iş " (1944), ve " Amerika, Roosvelt, ve savaşın sebepleri " (1944) ; bu broşürlerin çoğu faşist İtalya'da yayınlanır. Pound'un bu tür ekonomi politik doktrinlerine varması, Yeats'in takip ettiği mistik yolla mukayese edilebilir. 1913 yılında Pound, Yeats'in sekreteri olmuştu. Pound, 1905 yılından bu yana , doğu dinlerine, yogaya, yıldız falcılığına merak salmıştı. Pound, aynı Yeats gibi yaratıcı ruhların belirli bir reenkarnasyonuna inanıyordu. Pound, gerçek dinin " sanatta gerçekleşen vahiy " olduğuna inanıyordu. Hristiyanlığı elinin tersiyle itiyor, ve " Filistin'de vaiz edilenden tamamen farklı, Roma vatandaşını köleleştirmeyi hedefleyen bir inanç " olarak görüyordu; " bu anlamda İsa tamamen ölmüştür ". Pound, kiliselere tahammül edemiyordu; asırlardır istifade ettikleri parasal yardımları haksız buluyor, bunları esasında sanatçıların , filozofların ve bilim adamlarının hak ettiklerini iddia ediyordu. Pound, eski zaman gizem dinleri ve kilise tarafından ortadan kaldırılan halk şairlerinin " aşk inancı " na sahip çıkıyordu. Köylüden imparatora, toplumdaki her bireye, sosyal bir görev veren Konfüçyüs'ün sivil dininin, dengeli bir devlete varmanın yollarından biri olduğuna inanıyordu. Daha sonra, faşist İtalya'da böyle bir devletin gerçekleştiğini gördü ve inandı. Aynı Yeats de olduğu gibi, Pound'da da gizem ve kültür kavramları, onu liberal doktrinlere ve demokrasiye düşman olmaya itti. Pound, sosyal kredi politikası ile faşizmin gerçekleştiğine, bunun da plutokrasinin gücünü kıracağına inanıyordu. Ayrıca, sanatçıların, " yönetmek için doğan " bir sosyal seçkinler grubu teşkil ettiklerini, bunun için ise demokratik bir seçime ihtiyaç olmadığını savunuyordu. "" Sanatçılar ırkın antenleridirler fakat toplum hiçbir zaman büyük sanatçılarına güven duymaz". 1914'ten itibaren, Pound "sanatçı, yeteri kadar sağduyuya sahip olduğundan, insanlığın çekilmez derecede aptal olduğunu anlamıştır . Buna rağmen, onu idare etmeye, eğitmeye, ikna etmeye, kendinden kurtarmaya çalışmıştır " diyordu. 1922'de ise "kitleler uysaldır, yoğrulabilirler ve onları şekillendiren kalıpları yaratan ise sanattır." " neticesine varıyordu. Faşizm ise, Pound için, eski bir geleneğin doruk noktası oluyordu; bu noktada ise Mussolini, Hitler ve Sir Oswald Mosley gibi kişileri görüyordu. Pound 1920'den itibaren etnolog Frobenius'un doktrinlerini incelemiş, mistik bir ırk yorumuna varmıştı. Pound için kültürler ırkların ürünüdür ve her birinin kendine özgü ruhu, "paideum" u vardır; bunun bekçisi ise sanatçıdır. Pound için Mussolini, plutokrasiyi deviren bir devlet adamı olmanın da ötesinde, politikayı bir çeşit sanat haline getiren insandı: Pound, "Mussolini, halkına, şiirin bir devlet davası olduğunu söyledi ve bu şekilde, Roma'da, Londra ve Washington'dan daha yüksek bir medeniyet seviyesini dile getirdi" diyecek kadar ileriye gitti. Pound, 1935 yılında yazdığı "Jefferson ve/veya Mussolini" adlı eserde izah ediyor: "Mussolini'nin mahkemesi, eğer yaratıcılığı, kuruculuğu göz önünde bulundurulmazsa geçerli olamaz. Bir sanatçı olarak muamele edin, tüm detayların yerli yerine oturacağını görürsünüz... Faşist devrim, bazı özgürlüklerin muhafazası, belirli bir kültür seviyesinin ve hayat kurallarının korunması içindi ... " Pound, karısı Dorothy ile 1924'te İtalya'ya yerleşirler. 1933'te Mussolini'yle karşılaşır ve moneter bir reformla ilgili fikirlerini iletir. İngiliz faşist Mosley'le 1936'da tanışır ve sahibi olduğu British Union of Fascists dergisinde yazar ve 1959 yılına kadar yazışırlar. 1930 yılından itibaren Hitler Almanya`sının ekonomisi ile ilgilenir ve Berlin-Roma Aksının "Lincoln'dan bu yana tefeciliğe karşı ilk hücum "olarak görmeye başlar. 1940'ta, Aks ülkelerine karşı savaşa muhalefet gruplarına yardım için gittiği ABD turundan döndüğünde, İtalya'da radyo çalışmaları yapar. "Amerikan saati" adlı programları 1941'de başlar. Pound kendisini bir Amerika yurtseveri olarak gördüğünden, Japonların Pearl Harbor hücumundan sonra ABD'ye geri dönmek istese de Amerikan Başkonsolosluğu buna mani olur. Hiçbir geliri olmadığından, radyo çalışmalarına devam eder ve tüm gücüyle Roosvelt yönetimine hücum eder; hücumları ekonomik olmakla beraber, belirli bir sanat ve kültür eleştirisini de içerir. Mussolini'nin katledilmesinden iki gün sonra Pound, Amerikan askeri güçlerine teslim olmaya çalışmasına rağmen İtalyan partizanlar tarafından tutuldu. Büyük bir ihtimalle, kendisinin de katledileceğine inanmış olmalı; cebine Konfüçyus'la ilgili bir kitap alır. Bunun yerine, Pisa'da bulunan bir Amerikan kampında, tabanı betondan, tüm gece aydınlanan, demir bir kafes içerisine hapsedilir. Pound fiziken yıkılır ve bir sağlık merkezine yollanır; burada "Pisan Cantos" ları üzerine çalışmak için izin elde eder. Aynı yıl Washington'a yollanır ve hapsedilir. 1943'te Pound, ABD'ye ihanetten suçlanır. Hemingway, eski dostunun savaştan sonra, geleceğinden endişe ederek, "delilik" savunması yapmanın mümkün olduğunu ileri sürer; bu fikir, Pound'un, Amerikan hükûmeti nezdinde ilişkileri olan yakın dostları tarafından kabul edilir. Diğer bir grup ise Pound'un ölümle cezalandırılmasından yanaydı. Fakat daha sonra deli olduğu kabul edilerek, St Elizabeth katiller için akıl hastanesine kapatılır. Bu yerde edebi çalışmalarına devam eder; çevirdiği 300 Çin şiiri 1954 yılında Harvard'da yayınlanır. 1950'li yılların ortasına doğru, birçok etkin sanatçı ve aydın, serbest bırakılması için kampanya başlatmışlardı. 1953 yılında, Pound henüz kesin ve yasal bir teşhise tâbi tutulmamıştı. Adalet Bakanlığının yaptığı tetkiklere göre, sadece "kişilik sorunları" vardı. 13 yıl hapis yattıktan sonra, 18 Nisan 1958 yılında, vatan hainliği ile ilgili suçu terk edildi. Aynı yıl, 30 Haziran'da İtalya'ya geri döndü ve Napoli'ye vardığında gazetecilere faşist selamı verirken, ""Tüm Amerika bir tımarhaneden ibaret" "dedi. Cantos eserine devam ederken, eski faşist dostlarıyla ilişkilerini sürdürdü. Amerikan diplomasisinin tüm kınamalarına rağmen, radyo ve gazetelere verdiği her söyleşide Amerikan sistemini eleştirdi. 1972 yılında Venedik'te hayata gözlerini yumdu. 1949'da Bollingen Şiir Ödülü'nü almıştır. Batı sanat ve kültürünü her yanıyla inceleyen Pound, klasik İlkçağdan Çin ve Japon şiirine ilgi göstermiş, bunlardan esinlenerek şiire yeni olanaklar ve zenginlikler kazandırmıştır. Pound aynı zamanda D.H. Lawrence gibi yeni yeteneklerle birlikte ressam ve eleştirmen Wyndam Lewis gibi yazarları yayınlayan English Review ile ilişki kurar. 1911 yılında New Age dergisinde yenilikçi yazı kampanyasını başlatır. Pound için, yüzyılın şiiri "ciddi, direkt, coşkusallıktan kurtulmuş" denilir. Mübeccel Kıray Mübeccel Belik Kıray (d. 1923, İzmir - ö. 7 Kasım 2007, İstanbul), Türk akademisyen. Türkiye'de sosyolojinin kurumsallaşmasında önemli rol oynamıştır. 1923 yılında İzmir'de doğdu. 1897'de Girit'ten İzmir'e göçen bir ailenin kızıdır. 1940'ta İzmir Lisesi'nden, 1944'te Ankara Üniversitesi'nden mezun oldu. 1946'da Ankara Üniversitesi'nden antropoloji doktora derecesi aldı. 1960'ta doçent, 1966'da profesör oldu. 1959 yılından 1973 yılına kadar Orta Doğu Teknik Üniversitesi Sosyal Bilimler Bölümü'nün gelişmesine emek verdi. 1973'te ODTÜ'den ayrılarak "Morris Ginsberg Fellow" olarak Londra Ekonomi Okulu'na gitti. Dönüşünde önce İTÜ'de 1982'den sonra da Marmara Üniversitesi İktisadi ve İdari Bilimler Fakültesi'nde çalıştı. Bu arada bir yıl, Austin'deki Teksas Üniversitesi'nde "(University of Texas)" ders verdi. 1989'da emekli oldu. 2007'de İstanbul'da yaşamını yitirdi. Çalıştığı süre içerisinde Norveç Bergen Üniversitesi, Kahire Amerikan Üniversitesi, ABD Berkley Üniversitesi ve Zürih Teknik Üniversitesi'nde seri konferanslar verdi. ODTÜ Mustafa Parlar Ödülü Eskişehir Anadolu Üniversitesi Fahri Doktor unvanı