şey yapamasa bile adeta gözleriyle soyan varlıklar sardı dört bir yanımızı. Çok değil daha birkaç gün önce katlettiler bizden birini. Bir üniversite öğrencisiydi. Hiçbirimiz hiçbir zaman dinleyemedik hayata dair hedeflerini, kalbinde kopan fırtınaları. Gönlünde bir sevdiği var mıydı ya da tek hayali bastığı topraklarda yaşayan onlarca insanın ruhunu beslemek miydi hiçbirimiz hiçbir zaman öğrenemedik. Acımasız bir sapkının gözlerinde yandı gözlerindeki korku. Bir anlık heves uğruna aldığı darbeler bir ömrü yok etti. Eminim ki sizin kadar direndi, sizin kadar savaş verdi, asla pes etmedi ve hayallerinin, ideallerinin peşinden koşmaktan bir an bile olsun vazgeçmedi; fakat kalbi sadece kan pompalamaktan ibaret, koca elleriyle vicdanının yerini bile bulamayan bir zalimin fitillediği ateşle tükendi umutları. Hatırlarsınız elbet. Giderken umut dolu koca bir buket bırakmıştınız bana. Gerektiğinde kullanmamı; fakat tasarruflu olmam gerektiğini de tembihlemeyi ihmal etmemiştiniz. Affınıza sığınarak onu Özgecan’a armağan ettiğimi söylemek isterim. Kızmayacağınıza zaten eminim ama yine de açıklamama izin verin lütfen. Az önce de bahsettiğim gibi bir ateş yok etti tüm umutlarını. Teker teker yok oldu kıymetini bildiği, elinde tüm masumluğuyla tuttuğu değer kavramları aramızdan ayrılırken. Kefeni yakıştıramadım ona. Hayal dünyama dalıp en güzel gelinliği seçtim onun için. En güzel pabuçları kendi ellerimle giydirdim minik ayaklarına. Gelin telini mi soracaktınız? Eksik eder miyim hiç, aşk olsun! Onu da sırma saçlarına taktım elbet. Tek bir şey eksik kalmıştı: gelin çiçeği. Hiçbir çiçeği yakıştıramadım bu masumane güzelliğe. Gezmediğim çiçek pasajı kalmadı. Adaletsizliğin içinde bir hiç uğruna heba olan bir kızcağıza hangi çiçeğin yaraştığını düşünebilirdim ki zaten umut buketiniz dışında. Onu da eline DİNÇER3 verdiğim andaki güzelliği annesiyle paylaşmak istedim ve hemen deklanşöre bastım. Flaşın ışığı gözümü birkaç saniyeliğine kör etmiş olacaktı ki Özgecan’ın yerini zifiri karanlık aldı. Sonra fark ettim ki hep körmüşüz. İğne deliğinden gelen ışığı takip edip aydınlığa yönelmeyi seçmemişiz de aydınlandık diye kandırılmışız. Cahilliğimize vermemişiz de bilgeye bilgelik taslar olmuşuz. Kısacası biz olmamışız. Biz insan olamamışız. Özür dilerim elleri öpülesi kadın. Tüm ülkem adına bu ve benzeri tüm vahşetlere sebebiyet veren herkesin adına özür dilerim. İsterdim ki özrümün yanında sözümü de verebileyim isterdim ki “bir daha asla tekrarlanmayacak” diyebileyim. Yüzüm kara, başım önde… Özür dilerim ! Emre Kemal Duru 21802556 Huzur İçinde Kaybolan Kadavra Yalnızlık; hüzün, huzur ve boşta kalmışlık hislerini barındırır benim gözümde. Zararlı bir hobi, zevk aldığım bir acıdır yalnızlık. Popüler kültürün getirdiği düşünce biçiminin aksine bu durumdan haz almamın, beni mazoşist yaptığını düşünmüyorum. Çünkü yalnız kaldığımda kendim olabiliyor ve kendime “Benim bu hayata ve kendime kattığım pozitif etkiler neler?” diye sorup çıkardığım sonuçlar ile hayatıma düzen getirebiliyorum. Buydu yalnız kalmaktan zevk almamın ve yalnız kaldığım anlarda dirayetli olabilmemin sebebi. Bir kardelen misali karlar altından yükseliyorum yalnızlığı atlattığım zamanlarda. Ama hesaba katmadığım, düşünmek için hiçbir vakit ayıramadığım durumu Cinayet Süsü (Ali Atay, 2019) adlı film gün yüzüne çıkardı ve kendime “Ya yalnız ölürsem?” sorusunu sormama neden oldu. Hakikaten, ya yalnız ölürsem? Şu an sizlere de soruyorum, bir düşünün, ya yalnız ölürseniz? Filmdeki gibi bir sanat eserinin parçası mı olacağız yoksa bir çöplükte leşimiz yok olup gidecek mi? Elbette ki sanat eseri olamayız, yapmayın lütfen! Bir film setinde geçmiyor ki hayatımız! Peki göz yumacak mıyız çöplükte çürüyüp gitmeye? Şahsen benim böyle bir niyetim yok. “Peki ya cesedine sahip çıkacak bir insan bile bulamazsan, o zaman elinden ne gelir ki Emre?” sorusuna elbette bir cevabım var. Yaşadığım her anda sevdiklerime ve beni seven insanlara sahip çıkmak, onların yanında elimden geldiğince olabilmek ve değer verdiğimi insanlara hissettirmek, bu soruya verebileceğim en güzel cevap olurdu herhâlde. “Emre, yapma gözünü seveyim. İnsanlara sahip çıkan bir kişiliğin yok ki senin. En azından bunu dışarı yansıtabilen bir insan değilsin sen.” dediniz ve içinizden demenize rağmen en net ben duydum bu serzenişinizi. Çünkü ben de biliyorum kendimi ve insanların hakkımda neler düşündüğünü. Ama farkındaysanız ben, cevabım değer verdiğimi göstermek demiştim, bunu uyguladığımı iddia etmedim. Uygulamalı mıyım? Evet! Bu tavrı herkes sergilemeli mi? Kesinlikle evet! Ama kolay değil. İnanın ki kolay değil. Özellikle de benim gibi bir insan için… Gelelim şimdi fasulyenin faydalarına. O kadar “Kolay değil birader bu işler.” dedim. İyi de neden dedim? Ben bunu çoktan söyledim aslında: Seviyorum yalnız kalmayı ve sevgimi herkese haykırabilecek kadar seviyorum. Sevince vazgeçebilir misin ey insanoğlu! Sonuçlarını bile bile sevdiğinle olmak istemez misin? Ben isterim. Çünkü yalnızlıktır beni ben yapan. Sadece yalnızken düşünebilirim kendimi ve kendi çıkarlarımı. Hiçbir insan bulanıklık yaratamaz, ben kimseyi dinlemezsem ve fikirlerime dokunamaz, ben kendimi kalabalıklar içinden uzaklaştırırsam. Böyle bir tutum içindeyken yalnız bir ölümü düşünerek hayatıma yön veremem. Fakat kadavram bir çöplükte çürüyüp gitsin de istemiyorum. İşte bu durumda yalnızlığa duyduğum aşk ön plana çıkıyor. Sevdiğimle olabilmek için yaptığım küçük bir fedakârlık benimkisi. Kurtuluş için ödenen küçük bir bedel… Ve ben bu bedeli ödemeye dünden razıyım. Ben bu durumdayken beni kim veya ne çekip çıkarabilir ki olduğum kuyudan? Ben bunun cevabının aşkı başka bir düşüncede veya bir insanda bulmak olduğunu çok iyi biliyorum ama yalnızlığı bırakmak veya küçük bir kaçamakla aldatmak yalnızlığımı yıpratacağı için kıyamıyor ve ondan uzaklaşamıyorum. Acının ve huzurun iç içe olduğu yalnızlık ile yalnız başına, kimsesiz çürüyen bir kadavra olma kavramları ben var oldukça içimde mücadele etmeye devam edecek. Ben de bu mücadeleyi en ön sıradan takip etmeye devam edeceğim. Çünkü bu denli sert geçen bir savaşın içinde yer alma fikri bile şu an benim için çok ağır. Belki bir gün sevdamdan vazgeçer, yeni denizlere yelken açarım. Kim bilebilir? O yüzden şimdilik sadece şunu diyebilirim: “Başta ben olmak üzere hepimize iyi seyirler!” Kaynakça Atay, Ali. Cinayet Süsü. 2019. Film Muhammed Kesici21501507Manyetik İlişkiler-Abicim anlıyorum ne dediğini ama o dediğin öyleolmaz.-Niye olmayacakmış canım. Hem asıl senin dediğingibi olmaz. Bu konuşma sizlere bir şeyler anımsattı mı?Kelimesi kelimesine olmasa da günlük hayatta buna benzeerbirçok diyalogla karşılaşmamız artık çok kaçınılmaz değil.İnsan doğası gereği diğer insanlarla sürekli iletişimhalindeyiz. Evde ailemizle, işyerinde çalışanlarla, okuldaöğretmelerle sürekli bir şeyler konuşuyor onlarla bir şekildehttp://www.freepik.es/iconos-iletişim kuruyoruz. Fakat anladığım kadarıyla biz bu iletişim gratis/silueta-del-hombre-de-pie-frontal_704613.htmmevzusunu henüz tam anlamıyla kavrayabilmiş değiliz.Çünkü bana göre iletişimde karşılıklı duygu, düşünce aktarımı olurken günümüzde bu aktarımı sağlayan bağlantı ne yazıkki yeteri kadar sağlanabilmiş değil. Birisiyle konuşurken ya da herhangi bir şekilde sohbet ederken sadece kendi duygu ve düşüncelerimizi karşı tarafa ileterek iletişim kurmaya çalışıyoruz. Haliyle bu durumda oluşan karmaşa durumuna da iletişim demek bir hayli zor oluyor. Hadi diyelim iletişimde başarılı değiliz peki en azından kendi duygularımızı karşı tarafa iletmede de aynı durum geçerli mi ? Yazımın başındaki konuşmadan da anlayacağımız üzere maalesef iletişimde başarılı olamadığımız gibi kendi fikirlerimizi karşımızdakine iletmede de pek başarılısayılmayız. Karşılıklı konuşan iki kişi her ne olursa olsun kendi fikirlerini karşı tarafabir şekilde kabul ettirmeye çalışıyor. Her ne kadar ikisi de “ seni anlıyorum” dese de ikisinin de karşısındakinin ne söylediğinden haberi yok. Bence bu başarızlığın en önemli sebeplerinden birisi zaten başarısız olduğumuz alanın yani iletişimin sağlıklı bir şekilde yapılamaması. Yani aslında karşılıklı olması gereken bir olayı tek başımızayapmaya çalıştığımızdan dolayı maalesef başarısız oluyoruz.Tıpkı bir tahtaverelli gibi, bir tarafı boş olunca diğer tarafın dolu olması hiçbir şey ifade etmiyor aslında. Peki bu durumun hiç mi çözüm yolu yok? Uygulaması biraz zor olsa da birtakım çözüm önerileri var aslında. Öncelikle bir kişiyle iletişim kurarken karşımızdakinin konuştuğumuz konu hakkında bizden bilgili olabileceğini, kendi fikirlerimizi dile getirmeden önce onun söylediklerini dikkatle dinlememiz gerekiyor. Yani birisiyle tahtaverelliye bindiğimizde onun bizden ağır olabileceğini göz önünde bulundurmalıyız. Onun için önce benliğimizden sıyrılıp, önceden o konu hakkında bilgili olsak bile bu bilgilerimizi konuşmanın devam eden sürecinde belirtmek üzere aklımızın bir köşesinde saklamak bence en doğrusu olacaktır. Eğer bu şekilde bir iletişim süreci izlersek inanıyorum ki aslında önümüzde duran birçok engeli kolaylıkla aşabiliriz. (Çakmakçı, 2015).Ben aslında bütün durumu biraz da fizikten yararlanarak şöyle anlatmak istiyorum. Tartıştığımız bir konuyu bir metal parçası, iletişim kurmaya çalışan kişileride birer mıknatıs olarak düşünelim. Metali iki mıknıtısın ortasına koyduğumuzda eğer mıknatısların aynı kutupları birbirine bakıyorsa ve güçleri eşitse metal parçası maalesef ki hareket edemez. Eğer mıknatıslardan birisi diğerinden güçlüyse bir nebzede olsa metali kendine çekmeyi başarır. Halbuki kuracağımız küçük bir düzenek sayesinde mıknatısların kutuplarını dinamik bir şekilde değiştirirsek metal aktif olarak iki tarafta da bulunur hatta bu düzenekten enerji bile elde edebiliriz. Bu olaya iletişim penceresinden bakarsak şöyle özetleyebiliriz: İki kişi birbirini dinlemeden tartışıyorlarsa, tartıştıkları konu maalesef bir sonuca ulaşamaz ya da baskın olan taraf bir şekilde -zorla da olsa- kendi fikrini karşısındakine kabul ettirir ya da ettirdiğini düşünür. Halbuki biri konuşurken karşısındaki dinlese ve bu işlemi sırayla yapsalar ikisi de birbirinin bilgisinden faydalanabilir. Bu şekilde hem anlaşmazlık olmadan tartışmayı sürdürürler hem de birbirlerinin bilgi birikiminden karşılıklı olarak faydalanırlar. Sonuç olarak; konuşmak, iletişim kurmak aslındaöyle sanıldığı kadar kolay bir mesele değildir. Çünkübiz insanoğlu olarak benliğimizle doğmuş canlılarız vebir şekilde hep kendimizi haklı çıkarmaya göreprogramlanmışız. Halbuki, egomuzu yenip,karşımızdaki insanın da en az bizim kadar bilgiliolabileceğini kabullensek her şey daha güzel olabiliraslında.-Değil mi hamdi? http://www.flaticon.com/free-icon/group-of-people-in-a--Haklısın abi. Aslında senin dediğin de bir nebze doğru sanki.formation_27825-Hay aklınla bin yaşa hamdi! Bak bu konuda sen de haklısın.KaynakçaÇakmakçı,Osman. (2015). Konuşmanın İmkansızlığı Üzerine Bir Diyalog. İstanbul:Babil.http://www.freepik.es/iconos-gratis/silueta-del-hombre-de-pie-frontal_704613.htmhttp://www.flaticon.com/free-icon/group-of-people-in-a-formation_27825KANA AÇ VAMPİRLER Her yanımız ölümlerle dolu. Bir gazeteyi elimize aldığımızda veya bir haber kanalı açtığımızda tek gördüğümüz şey trajedi. Dört yanımızda hüzün var. Her gün farklı bir kadın cinayeti, her gün farklı bir nefret suçu. Tonlarca şehir haberleri, patlamalar. Ya da hırsızlık, gasp, taciz… Bunların hiçbiri olmasa siyasi saçmalıklar var her kanalda. Sorunların kendisini izlemesek bile, sorunlardan bahseden insanlardan gözümüzü alamıyoruz. Tüm bu trajediler içimizi sıkıyor, bizi üzüyor. Fakat her şeye rağmen bunları izlemeyi de bırakamıyoruz. Çünkü ben ve James Keenan Maynard bu konuda ortak bir görüşe sahip. Bunları izlemekten içten içe zevk alıyoruz. Tool adlı grubun “Vicarious” adlı şarkısını dinlerken sözlerine katılmadan edemedim. “Holds her child./Watches him die./Hand to the sky crying./Why oh why?/Because I need to watch things die, from a distance.” (Çocuğunu kollarında tutarken ölümünü izliyor ve kollarını gökyüzüne açarak ağlıyor. Neden, neden diyor? Çünkü uzak ve güvenli bir noktadan bir şeylerin öldüğünü izlemeye ihtiyacım var) .Birinin öldüğünü izlemeye ihtiyacı olmak çok ağır sözler. Yine de bence, bugüne kadar söylenmiş en doğru sözler de olabilir. Hayvansal bir dürtü veya ego değil bunun sebebi. Bir aslanın, dişi aslan için başka bir aslanla birbirlerine ölesiye saldırmaları kadar doğal bir olay da değil bu. Son derece mantıklı ve bir o kadar da basit bir sebep yatıyor arkasında. Bu sözler size sadist bir adamın ağzından çıkıyor gibi gelebilir. Fakat çok daha derin bir anlama sahip olduklarına inanıyorum. İnsan bazı şeylerin değerini, kaybetmeden önce tam olarak anlayamaz. Aslında ne çok şeye sahibiz. Ailemiz var, arkadaşlarımız var, düzgün bir işimiz ya da okulumuz var. Kalacak bir yerimiz, yiyecek yemeğimiz var. En temel ihtiyaçlarımız çoğu zaman hep sahip olduğumuz şeyler olduğu için değerini bilemiyoruz. Halimize şükretmeyi bilmiyoruz. Sahip olduğumuz “basit” şeylerin kıymetini çok hafife alıyoruz. Yarın kalacak yerimizi veya bankadaki paramızı kaybetme derdimiz yok. İşte bu yüzden ölmeyecekmiş gibi yaşadığımız gibi, kaybetmeyecekmişiz gibi de şükretmiyoruz. Fakat günlük yaşam trajedileri o kadar etrafımızda ki, birinin bize bunu hatırlatması gerekiyor. Benim de üçüncü sayfa haberlerini takip etmemin tek sebebi bu. Şarkıda da dediği gibi “Vicariously I, live while the whole world dies.” (Tüm dünya ölürken, dolaylı olarak ben yaşıyorum). Hayatta olduğumu bana hissettirecek trajedilere ihtiyacım var. Böylelikle kendimin ne kadar da şanslı olduğunu fark edebiliyorum. Yanlış anlamayın, başkalarının acılarından zevk almıyorum. Sadece başkalarına üzülebilmek beni daha canlı hissettiriyor. İşte bu noktada hepimizin itiraf etmesi gerekiyor. Dünyada kan döküldüğü sürece biz de izlemeye devam edeceğiz. Eğer herkes bu trajedilerden sıkılmış ve nefret ediyor olsaydı, haberleri izlememizin bir anlamı olmazdı. Ya da gazete almamız için bir sebep kalmazdı. Ama medya şirketleri tek tek iflas etmediğine göre çoğu kişi bunları takip ediyor. İnsanlar çoğunluk olarak sadist olmadığına göre sadece zevk aldıkları için takip ettiklerini sanmıyorum. Basit bir merak da insanı her gün bunu yapmaya sürükleyemez. Tüm bunlar beni kendi düşünceme itiyor. Evet, hepimiz itiraf etmeliyiz ki bizi çok da etkilemeyecek kadar uzakta olan, haberlerde gördüğümüz ölümler bizi yaşamda hissettiriyor. Kimse açık açık söyleyemiyor. Fakat itiraf edince kesinlikle daha mutlu olacaksınız. Ancak böylelikle hayatta elimizde olan değerlerin farkına varabiliriz. Elimizdekilerle mutlu olmanın, açgözlülüğü bir kenara bırakmanın tek yolu şükretmek. Gelin hep beraber itiraf edelim ve halimize şükran duyup mutlu olalım. Ahmet Gökberk Gül Merve Dellal Ağlayan Kadın: Bastırılmışlığın Dışavurumu Dünya, insanoğlunun ortaya çıkışından bu yana ataerkil düzen ve sosyal normlar tarafından idare edilmektedir. Bu sosyal normlar ve ataerkil düzen, insanları cinsiyetler arası ayrıma yönlendirmiş, sonucunda ise kadını zayıf gösteren ve aktif olmasını engelleyen pek çok uydurma konsept bulunmasına sebep olmuştur. Zamanın karanlık olduğu ilk çağlarda insanlar, fiziksel gücü esas alan bir düzen oluşturmuş ve bu düzene göre kadını yaşam portresinin dikkat çekmeyen arka planı olmaya zorlamıştır. Ve kadın günümüzde hala duyulmayan bir çığlık, kimsenin dikkatini çekmeyen bir arka plan olmaktan kurtulamamıştır. Pablo Picasso’nun yapmış olduğu Ağlayan Kadın isimli sürrealist çalışma beni adeta zamanın sonundaki bir noktaya götürdü. Öyle bir nokta ki, bunca yıldır susturulmuş ve bastırılmış tüm kadınların sağır edici çığlıkları sonsuzluğa yükseliyor. Bunca yıldır duymaya çalışmadığımız, başımıza gelmediği müddetçe sesimizi çıkarmadığımız tüm acılar ve hüzünler yıldızlar gibi kayıyor zihnimin derinliklerinde. Ve arkasında hüzünden bir ışıma bırakarak kayan bu yıldızlar, insanlıktan şüphe etmeme neden oluyor. Çünkü sessizce kayan bu yıldızların da en az diğerleri kadar hayal kurma, umut besleme hakları vardı. Ancak şimdi sahip oldukları tek şey kaydıkları zaman anlaşılacak olan varlıkları. Çünkü gökte milyonlarca yıldızla beraber iken kimse onların farkında dahi değildi. Biz insanlar böyle değil miyizdir zaten? Kadının fi tarihinden beridir gerek fiziksel gerek duygusal şiddete maruz kaldığını biliriz, kadın cinayetlerini görür ve kınarız ancak olan olaylara karşı hiçbir etkinlikte bulunmayız. Yıldızlar kayar ve biz duyarsız insanlar yalnızca dilek dileriz. Dileriz ki bu durum asla bizim başımıza gelmesin. Günümüzde hala dünyanın pek çok yerinde kadına uygulanan duygusal ve fiziksel şiddete rastlayabiliyoruz. Bu yüzden kadının yaşadığı acı ve hüzün yalnızca bir dil konuşmuyor, bastırılmış bu cinsiyet her dilde evrensel bir çığlık atıyor. Picasso’nun Ağlayan Kadını da iç savaş döneminde yapılmasına rağmen spesifik bir kadını anlatmıyor. Belki de bu tabloyu bu kadar özel yapan da budur. Ağlayan Kadın , evrensel bir kadını simgeliyor. Ağlayan Kadın’ın gözlerinden yaş değil, yaşadığımız mavi küre akıyor. Ağlayan Kadın, korku dolu gözleriyle insanlığı iç muhakeme yapmaya davet ediyor. Gölge kusan bu kadın bir gün aydınlığa çıkabilmeyi diliyor. Ancak etrafını saran ataerkil surlar onu oradan çıkarmamaya yeminli gibi. Ve biz insanlar bu ataerkil surlara karşı gelmedikçe, bastırılmış bu kadınların sesi olmadıkça ağlayan kadınlar asla tükenmeyecek ve Picasso’nun resmettiği bu tabloyu gördükçe insanlar aynaya bakmayacaklar. Çünkü duygularını ve duyarlılıklarını yitirmiş insanlar karşılarında bir yansıma bulamayacaklar. Yitirdikleri benliklerini bir daha bulamayacakları gibi… Pablo Picasso’nun başarı ile dışa vurduğu bu evrensel Ağlayan Kadın eğer bizler biraz duyarlı olabilirsek belki de bırakır ağlamayı. Gözünden akan umutsuz mavi küre, yarın kokar belki. Fısıldadığı tüm kötü şeyler nefesi ile birlikte karışır gökyüzüne. Ve Ağlayan Kadın ilk kez güler belki de belli mi olur? Yıllardır hapsolduğu arka plandan çıkar ve tüm estetiğiyle portrede yer alır. Sonradan oluşturulmuş sosyal normları kağıttan uçaklar gibi uçurur. İnsanlığa yeni bir perspektif kazandırır. Ağlayan Kadın, yüzünde daha önce kimsenin görmediği o iç ısıtıcı tebessüm ile göğe bakar ve elindeki bembeyaz güvercini sonsuzluğa uğurlar. Bu bembeyaz güvercinin ayağında tezatlık oluşturan yakılmış bir not vardır. Bu not tüm ağlayan kadınlar için yazılmıştır. Zamanın sonuna doğru uçtukça güvercin, yakılmış olan o notun külleri dünyanın dört bir tarafına dağılmıştır. Zamanı geldiğinde anka kuşu gibi küllerinden doğmak ve tüm evrene yazılmış bu notu haykırmak için. KAYNAKÇA Picasso, Pablo. (1937). Ağlayan Kadın (tablo). Tate Gallery, Liverpool. HAPİSHANELERDEKİ ADALETSİZLİK Andy Dufresne adlı bir insanın başından geçenleri anlatan Esaretin Bedeli, izleyicilere hapishane hayatı hakkında çarpıcı sahneler sunarak bizleri modern toplumlarda yaygın olarak kullanılan hapishaneleri ve cezalandırma yapımızı sorgulamaya itiyor. Suçlu da olsa insanların hapishanede yaşadıklarını izleyince uygulanan cezaların da uygunsuzluğu ortaya çıkıyor. Hapishaneye düşen insanların toplumdan uzaklaştırılarak güvenliğin sağlandığı bir gerçek, fakat bu insanlar hapisten çıktıklarında toplum için daha büyük bir tehdit oluşturuyorlar. Bunu filmdeki Tommy karakteri üzerinden gözleyebiliyoruz. Tommy genç yaşta hapishaneye düşmüş daha sonra cezasını doldurup serbest kalmış bir genç. Ancak dışarı çıktığında çevresindekiler tarafından önyargıya maruz kaldığı için yasal olarak çalışabileceği herhangi bir iş bulamaz ve tabiri caizse tekrar suça itilir. Hapishaneden çıkan birçok insanın durumu da böyledir. Hapisteyken günlük yaşamdan kopuk yaşayan insanlar serbest bırakıldıklarında işsizlik gibi birçok sorunla yüz yüze kalırlar ve hayatta kalmak için tekrar suç işlemeye başlarlar. Suçlular bir kereliğine bile hapse girse toplum tarafından uygulanan tecrit nedeniyle sürekli olarak suçlu olmaya mahkûm hale gelirler ve toplum için eskisinden daha büyük bir tehdit oluştururlar. Andy Dufresne’nin “Komik olan dışardayken dürüst bir adamdım. Bir ok gibi düzgün… Dolandırıcı olmak için hapse girmem gerekliymiş.” sözleri de bu durumu özetliyor. İnsanlar haksız yere de olsa suçlu damgasını yedikten sonra aslında daha fazla suç işlemeye itilmiş oluyorlar. Dolayısıyla, hapishane sistemi toplumu güvence altına alma görevini yerine getiremez. Hapishane sistemi toplumdaki bireyler kadar suçlulara da zarar verir. Filmdeki Andy Dufresne karakterinin hapishanede yaşadıkları insanlara çok aşırı gelebilir. Ancak günümüz hapishanelerinde yaşananlarla anlatılan olaylar arasında çok da büyük bir fark yok. Hapis cezası aslında insanlara verilebilecek en büyük cezalardan birisi. Çünkü öncelikle buradaki insanlar yıllarca en ufak bir özgürlükten bile mahrum halde yaşıyorlar. Filmde Andy’nin hapishane hoparlöründen suçlulara müzik dinlettiği sahne, bu özgürlük kısıtlamasının ne kadar büyük bir ceza olduğunu seyircilere gösteriyor. Birkaç dakikalığına da olsa yaşanan bu özgürlük hissine suçluların gösterdiği tepkiler, onlara verilen cezanın psikolojik etkilerini gösteriyor. Olayın bir başka boyutu da mahkûmların içeride maruz kaldıkları fiziksel şiddet olaylarıdır. Hapishanelere küçük bir suçtan dolayı bile düşen insanlar, azılı suçluların ve gardiyanların zulmü altında kalmaktalar. Disiplin cezası adı altında mahkûmlara yöneltilen insanlık dışı uygulamaların herhangi bir insanı cezalandırma amacıyla kullanılması kabul edilemez. Hapishanelerin suçlular üstündeki bu psikolojik ve fiziksel etkileri düşünüldüğünde verilen cezaların ne kadar ağır olduğu da anlaşılıyor. Ceza sistemimizin bir başka eksikliği de yargılama aşamasında gerçekleşiyor. Film bu durumu Tommy’nin, Andy’nin ve Redding’in sorgulama sahneleri ile anlatıyor. Yapılan yargılamalarda hâkimlerin öznel yorumlarının etkisi yargılamanın nesnelliğini tehlikeye atıyor. Bir hâkimin suçluluk kararı verdiği bir davaya bir başka hâkim beraat kararı verebiliyor. Delillerin yeterliliği hâkimlerin yorumlarına bağlandığı için kimi masum insanlar suçlu duruma düşerken kimi suçlularda masum bulunup serbest bırakılabiliyor. Dufresne gibi masum insanlar deliller yetersiz olmasına rağmen yıllar boyunca hapishanelerde cezalandırılırken, suçu delillerle sabit olan insanlar yorum hataları nedeniyle serbest bırakılabiliyor. Müdür Warden karakteri üzerinden suçluluk ve masumluk kavramlarının göreliliğini irdeleyen film, insanların suçlulara karşı olan önyargılarının haksızlığını da ortaya koyuyor. Müdür Warden gibi yozlaşmış insanlar kanunlara göre masum olarak görülürken, Redding gibi insanlar da suçlu olarak yaftalanabiliyor. Hâlbuki masum olarak gördüğümüz kimi insanlar bazen topluma suçlulardan daha çok zarar verebiliyor. Adalet sistemimiz insanların faaliyetlerini doğru veya yanlış olarak değil yasalara uygun veya aykırı olarak sınıflandırıyor. Dolayısıyla dolandırıcı bir hapishane müdürü toplum tarafından saygı görebilirken, nefsi müdafaa sebebiyle hapishaneye düşen birisi toplumdan tecrit edilebiliyor. Müdür Warden’ın kanunlar önünde saygı görmesi ancak filmin sonunda intihara sürüklenmesi ve Dufresne’nin suçlu olmasına rağmen zamanla herkesin saygısını kazanması da kanunlarımızdaki adaletsizliği anlatıyor. “Esaretin Bedeli” üzerinde durulması gereken önemli bir film. Çünkü anlattığı konu adalet sistemimizdeki eksikleri gözler önüne sererek bu sorunların çözümü için ilk adımı atıyor. Aklımda Ölüm Sonsuza kadar yaşayacağını düşünerek yarın için plan yapmak, sözler vermek, randevulaşmak, sözde yaşanılacağı kesin gözüyle bakılan geleceğe yatırımlar yapmak. Kısacası ölmeyecekmiş gibi yaşamak. Peki neden? Büyük bir olasılıkla ölümün yakınımızda olduğunu her saniye düşünüp kafayı yememek için ve bu durumun neticesinde ortaya çıkan ölümle barışık olma hissi. Olması gereken de bu değil midir? Ölümün varlığını görmezden gelerek günlük hayatın içinde kaybolup gitmek. Belki de diğer bir nedeni sahip olunanı(yaşanılan hayatı) kaybetme korkusu. Bundan dolayı korkuyu hissetmemek için hep daha fazla çalışıp buna bağlı olarak doğru orantıda daha fazlasını istemek, küçük şeylerle mutlu olamamak. Bunlara arzularımız mı yoksa zayıflıklarımız mı demeliyim? İşte bundan tam emin değilim. Fakat unutulmaması gereken şey tüm bu arzularımıza ya da zayıflıklarımıza rağmen ölümün varlığını iliklerimize kadar hissetmek ve bizi bulup bu dünyadan koparmadan önce yapılması planlanan şeyleri gerçekleştirmek. Kısaca, sözde zihnimizde kesin bir bilgiye sahip olmadan varlığına inanılan öbür dünya için yapılan planlar ve iyilikler bunun sonucunda hak edilen (hayal edilen) yere ulaşılacağına inanılması. Bir bakıma nirvana meselesi gibi. İyi ol, sabırlı ol, kuralların dışına çıkma ve vaat edilen yere kavuş. Burada asıl sorgulanması gereken mesele ise neden insanın doğasında olan iyiliği ve kötülüğü birbirinden ayırmaya çalışıp sadece iyi olmasını beklemek ya da vahşi bir varlık olduğunu unutup melekleştirmeye çalışmak. Hep kötü ve vahşi olan yanımızı bastırmak kısacası medenileştirmek. Geçmişten bugüne ne kadar uğraşıp doğamızı değiştirmeye çalışsakta bu durum sadece bizi daha çekinilmez bir hâle getirmiştir. Konuyu toparlamak gerekirse ölümlü bir varlık olduğumuz ve öbür dünyanın olduğuna inanma ihtiyacı hissettiğimiz. Gözyaşları ve Azizler kitabında: “Ya da acaba ölümün yıkıntılarından başka bir yaşam mı doğar? Böylelikle ölümün arkasında bir sevme, acı çekme ve yeniden doğma ihtiyacı ortaya çıkar. Başka bir yaşamın var olabilmesi için önce ölmen gerekir.”(23) Bence yaşadığımız hayatın devamını yaşama arzusu içindeyiz. Dizi gibi final yapmayalım da sezon finali olsun. Sürekli aynısını yaşayalım ve hiç bitmesin. Doğalım büyüyelim, okuyalım, işe girelim, evnelelim, çocuklarımız olsun gibi. Aslına bakarsanız ben bir daha bu hayatın aynısını yaşamaya katlanamam. Tam bir eziyet. Fakat öldükten sonra yok olup bir hiç olmak da istemiyorum. Sanki varlık içinde yokluk gibi. Arafta kalma korkusu desem yeridir. Dante’nin tasfir ettiği bir araf olabilir. Ne cennettesin ne de cehennem. Şöyle bir düşündüm de acaba cennet ve cehennem hakkında ne biliyorum ki araf korkusu içindeyim. Böyle düşündüğüm zamanlarda hayatın anlamını kaybediyorum ve kendimi sorgulamaya başlıyorum. Hislerim bana cennet, araf ve cehennemin olması gerektiği yönünde sinyaller veriyor. İçten içe yaptığım onca iyiliğin ya da kötülüğün karşılıksız kalmaması gerektiği düşüncesi. Diğer bir taraftan da bana karşı yapılan haksızlıkların cezasız kalma imkânı. Aslına bakarsanız bu durum biraz da yaşadığımız dünyanın tam anlamıyla adaletli olmamasından kaynaklanıyor. Bir tek sorun adalet olsa keşke, her şey yarım yamalak ve eksik. Durum böyle olunca insan ister istemez daha iyisi olabileceğine karşı ümidini arttırıyor ve görüyor ki aradığı şey bu dünyada mevcut değil e o zaman diğer bir dünya ya da taraf olmalı şeklinde bir mantıkla bu işi kökünden çözüp, hallediyor. Bu tip konular o kadar karmaşık ki, hakkında düşünmek zaten yeterince zor değilmiş gibi sen git yazısını yaz. Biraz da beni zorlamasının nedeni Gözyaşları ve Azizler kitabının anlaması zor ve yorucu konusundan kaynaklanıyor. ÇAĞRI YASMİN ÇABUK KÖTÜ ÇOCUK Sherlock Holmes yıllardır her kuşaktan kendine hayran kitlesi ve takipçi oluşturabilen, defalarca filmleri, dizileri çekilmiş, kitapları yazılmış ikonik bir karakter. Özellikle de benim gibi cinayet polisiye kitabından başka kitaplardan zevk almayanlar için. Yıllardır bu eserler hep kütüphanemin en güzel yerinde, sanki bir şaheseri koruyormuşçasına saklanır. Şimdi de en güncel, en yenisini eklendi kütüphaneme başka bir yazarın kaleminden: ‘’Anton Horowitz ‘’Moriarty’’’’ Benim için Sherlock’u diğer kitaplardan ayıran en özelliği diğer cinayet kitaplarının aksine romanda kendimden parçalar bulabilmem. Oysaki uzaktan bakınca normal bir insana en uzak karakter Sherlock. Kendisini tanımlama biçiminden de bunu anlayabiliyoruz zaten: ‘’Yüksek işlevli sosyopat’’. Peki nasıl oluyor da bu kadar büyük bir kitleye kendini okutturuyor bu sosyopat? Günlük yaşantımızda hep ‘’hasta’’ diye nitelendirdiğimiz, yaklaşmaya korktuğumuz kişiler değil mi bu insanlar? İşte karakter işlenişinin mükemmelliği de burada çıkıyor. Bir nevi ‘’Kötü çocuk’’ sevdası bunlarla başlıyor. Kaba, eleştirel, sevgisiz, yakınlarının bile zaman zaman ona karşı nefretle sevgi arasında kaldığı ve kafayı suç bulmacalarıyla bozmuş biri var karşımızda. Hayatımızda ne kadar tutarız böyle birini? Açıkçası ben belki bir hafta, en çok iki. Aslında kitaptaki halk da istemiyor. Bu yüzden yalnızlaşıyor Sherlock ama benim için onu bize bu kadar yakın yapan da bu. Sherlock öyle bir karakter ki sizin kendinizde sevmediğiniz özelliklerinizi alıp onu bir ayıraç haline getiriyor ve herkesin kendi içinde yatan bir ‘’zeki’’ olduğuna inanıyor. İşte bu da insana kendini eksiklikleriyle mükemmel hissettiriyor. Büyük kitleleri peşine alan, kitaptaki bir diğer kötü çocuğumuz ise Moriarty. Ben hep asıl başarının Moriarty’den kaynaklandığına inanmışımdır. Tabii ki Sherlock’u küçümsemek kimsenin haddine değil fakat hiçbir cinayet romanında, filminde, dergisinde katili sevmiş miydiniz? Hiç onların kötü ve kin dolu olmaktan başka özelliklerini okumuş muydunuz? İşte bu kitap bunu sağlıyor bize. İşin komik yanı insanların onda da kendini bulabiliyor olması! Evet, katille kendinizi bağdaştırdığınız zamanlar oluyor Meltem Lübe Yaşaran kitapta. Hatta itiraf etmek gerekirse onun kazanmasını istediğiniz anlar da… Anton Horowitz’in Moriarty kitabı benim kötü karakterlere olan bakış açımı değiştirdi. Farkında olmadan dizilerdeki, filmlerdeki kötü karakterleri daha dikkatli incelemeye başlamıştım. Sanki hep onların hikâyesi daha ilginç, daha heyecanlıydı. Bir süre sonra onları anlamaya başladım çünkü her zaman onları bu konuma getiren bir geçmişleri oluyordu. Mesela almak istedikleri bir intikam ya da sağlamak istedikleri bir adalet için bu kadar kötü hale geliyorlardı. Daha sonraları bir baktım ben hep kötünün tarafında oluyorum, o kazansın istiyorum. Artık açık bir şekilde kötülerin tarafındayım! Bu kötülere olan ilgim daha sonraları gerçek hayata da taşınmaya başladı. Gerçek hayattaki seri katilleri ya da kötü diye nitelendirdiklerimizim hayat hikâyelerini incelemeye başladım. İlginç bir şekilde çoğunun da psikolojik bir hastalık geçmişi oluyordu. Yargılamadan, anlamaya çalışarak bu hastalıkları okuduğunuzda hep başka insanların bu kötüleri, kötü yaptıklarını görüyorsunuz. Benim için sevgiye muhtaç, yardıma ihtiyaç duyan insanlara dönüştüler. Moriarty ise Sherlock’un zekâsının herkes tarafından bilinmesini kıskanan ve kendi yeteneklerinin ortaya çıkmasını sağlamak için elinden geleni yapan bir matematik profesörüdür. Sherlock ve Moriarty benim için hep ayrı yerleri olan iki muhteşem sosyopat olarak kalacaklar. En güncel Sherlock kitabı olan ‘’Moriarty’’ bir kez daha Moriarty’nin suç zekâsının üstünlüğünü ve Sherlock’un sorun çözme yöntemlerinin anlamlı karmaşıklığını başka dedektifler üstünden gösterebilmiş çok başarılı bir kitap olduğunu düşünüyorum ve yine sezon arasında olan Sherlock’u beklerken kendisinden bu kitabın devamını heyecanla bekliyorum. Kaynakça Horowitz, Anthony. Moriarty. İstanbul: İthaki Yayınları, 2015 Meltem Lübe Yaşaran Zeynep Bengisu ÇETİN ANI YAŞAMAK NEDİR DİYE DÜŞÜNECEK BİR AN BİLE BIRAKMADIĞIMIZDA... Hepimiz tartışmasız hayatımızın bir bölümünde de olsa düşünmüşüzdür zaman dediğimiz kavramı. Kim üretmiş yılları, ayları, günleri, saatleri bilinmez ama bizi kısıtlı bir çerçevenin içine soktuğu gerçeği inkâr edilemez. Bir yelkovanın ve bir akrebin dönüşünü izleyip planlar kuruyoruz. Günlük, aylık ve hatta yıllık planlar yapıyoruz. Zamana sığdırmaya çalışıyoruz bedenlerimizi. Ama bir dakika, bir şeyi unutmuyor muyuz? An’a ne oldu peki? Önemli olan onun tadına varabilmek değil miydi yani? Salvador Dali’nin Belleğin Azmi’nde betimlediği gibi anı unutarak akıtıyoruz zamanı gelişi güzel. Apansız kendimizi kaptırdığımız zamanın yönettiği planların içinde kolumuzdaki tasmaların komutlarıyla dosdoğru yürümeye çalışıyoruz. Hâlbuki kısıtladığımız anların içinde ancak dans edebiliyoruz hatta bazen tek ayak üstünde dengede kalmaya çalışıyoruz. Attığımız adımımız bir sonraki aşamayla şu saatler arasında havada... Şimdi bir düşün. Bu yazıyı okurken bile ne kadar yazımın içindesin? Ne kadar anlıyorsun yazdıklarımı? Aklından geçmiyor mu yarın sabah ne yiyeceğin, ne giyeceğin? Eğer böyleyse korkma! Zamana kendini kaptıran herkes gibisin: Arkadaşların gibi, ailen gibi... Saatimizin çemberine sığacağız diye anlarımızı daraltmıyor muyuz? En son ne zaman gökyüzüne baktın? Ne zaman sabah kahveni ılık ılık içinden geçişini hissede hissede yudumladın? “Benim gitmem lazım.“ demediğimiz ya da içimizden geçirmediğimiz bir gün hayal bile edilemez oldu. Güzel zaman geçirmeyi unuttuk. Çalışırken dışarıyı, dışarıdayken işi düşünmeyi öğretti bize zaman kavramı. Bir şeylere yetişmeyi, bir şeyleri yetiştirmeyi öğretti. Peki, ne kadar önemliydi kovalamak? Bizi ne kadar mutlu etti tüm bunlar? Bugünlerde yaygın bir sorun mutlu olamamak. Hiç bunun sebebinin kölesi olduğumuz zaman olabileceğini düşündün mü sen de? Ben bu aralar çok düşündüm. Önce zamanımı saatlere bakmadan bunu düşünerek harcamaya başladım. Sonra çıktım ve gökyüzüne baktım. Saatin kaçtığını, günün biteceğini düşünmeden gözlerimi gezdirdim gökyüzünde. Bulutların çizgilerine kadar en ince ayrıntısına kadar inceledim. Fark ettim ki “yaşıyorum!”. Gözlerimi alamayıp çevremden devam ettim daha sonra ağaçlara, kuşlara bakmaya başladım. O anda yaşamak, beynimi boşaltıp nerede olduğumun farkında olmak ve ne yaptığımı en derinlerimde hissetmek beni o kadar rahatlattı ki daha da ötesi içimden geçirdiğim koca “oh!” içimi tatlı bir mutlulukla sardı. Anladım ki zamana o kadar takılmışız ki hep bir sonraki adımı düşünmüşüz. Bir şeyi başarmanın tadını çıkartmayı unutturmuş bize iki çubuk on iki sayı. Başarmışız fakat farkına varmamışız. Benim daha başka başarmam gerekenler var demişiz. “Gelecek planlarım var.” demişiz. Zaman bizi peşinden öyle bir koşturmuş ki. Yaptıklarımızı, başardıklarımızı neden başarmak istediğimizi unutmuşuz? Mutluluk için! An ise bize beklememizi söyler hep. “Bekle, seni mutlu edecek sonuçlar değil benim tattırdıklarım.” der bize hep ama biz zaman için o kadar çabalamışızdır ki herkese ve her şeye sunduğumuz “Şimdi olmaz, meşgulüm” bahanesini aslında ana söylediğimizi fark etmemişiz. Kendi mutluluğumuzu kendi ellerimizle öldürdüğümüzü anlayamamışız. Diyeceğim o ki: Bir dakika dur! Etrafına bak, ne yapıyorsan ona odaklan, kimleysen onunla olmanın tadını çıkar. Sonra hiç fark etmeyeceksin bile gerçekten bir dakika mı durmuşsun daha fazla mı yoksa. O seni peşinden süründüren adi zaman için öldürdüğün anlara, kaçırdığın gerçek mutluluklara üzüleceksin o “an”dan itibaren. “Gerçekten yaşamamışım bu ana kadar!” diye içinden geçireceksin. Yaşamak dedim. Gerçekten yaşamak: Dokunmak, koklamak, tatmak... Gerçekten burada olmak her şeyinle, dahası ben buradayım diyebilmek. Daha da ötesi bunu duyuların yoluyla bütün hücrelerinde hissetmek. Yani canım okurum: Yaşamak dediğimiz hakiki yaşamak anlarda gizli. Gizlediğini ortaya çıkarmanın artık sence de zamanı gelmedi mi? Demir ParmaklıklarBuğra AYDINEvrende ne kadar yalnız olduğumuzu unutuyoruz zaman zaman. Günün yoğunluğu, yaşama devam etme arzusu bizi gökyüzüne bakmaktan alıkoyuyor. Hayatın temposuna ayak uydurmak için zamanın akışını kaybediyoruz. Gökyüzüne baktığımız küçük aralıklarda farklı farklı şeyler düşünüyoruz. Kimi yıldızların güzelliğini izliyor, kimi uzaylıların varlığını merak ediyor. Bazıları ise olayı hiç umursamıyorlar bile. Benim ise gökyüzüne baktığımda aklıma ilk gelenler, insanoğlunun uçsuz bucaksız evren karşısındaki bilgisizliği, çaresizliği ve yalnızlığı oluyor genelde. Günümüze kadar yaşamış tüm insanları, yapılan tüm araştırmaları düşünüyorum. Varlığımızın sebebini bulabilmek, evrendeki konumumuzu anlayabilmek için yapılmış tonlarca araştırma... İnsanlar tarafından geliştirilip geliştirilmediği hâlâ tartışma konusu olan sayısız dini inanış, mitolojik açıklamalar. Genişlemekte olan uçsuz bucaksız evreni düşününce, elimizde olan, gösterdiğimiz onca gayrete karşılık, koca bir hiç. İşin en üzücü kısmı ise gökyüzüne baktığımızda gördüğümüz manzara her zaman binlerce, milyonlarca yıl öncesinin bir yansıması. Işığın da bir hızı vardır ve yıldızlardan gözümüze ulaşana kadar epey uzun bir vakit geçer. Siz oldukça güzel bir manzara izlediğinizi düşünürken gördüğünüz yıldız çoktan yok olmuş bile olabilir. Bu olay, gerçeklik dediğimiz şeyin, içinde sıkışık olduğumuz fizik kurallarına adapte olmuş olan beynimizin, yani özbenliğimizin bize oynadığı bir tiyatro oyunundan ibaret olduğunu gösteriyor. Kısacası gökyüzü, acımasızca bizimle dalga geçiyor.Van Gogh'un "Rhone Üzerinde Yıldızlı Bir Gece" çalışması, bize çaresizliğimizi hatırlatırken düşünme fırsatı yaratan önemli şaheserleren biri. Resimden bahsetmeden önce, Van Gogh'un kişiliği üzerinde konuşmak istiyorum. Oldukça ilginç bir hayat yaşayan Van Gogh, yaşadığı çoğu olay karşısında aşırı duygusal bir hal takınmıştır. Çocukluğunda, kendinden önce ölü olarak doğan kardeşinekendi ilk ismi olan "Vincent" konulmasının planlandığını öğrenmesi onda derin izler bırakmıştır. Kendiçocukluğunu "kasvetli, soğuk ve kısır" kelimeleriyle özetlemiştir. Babasını kaybetmesi onda kalıcı bir ruhsal değişiklik yaratmıştır. Ressam arkadaşı Paul Gaugin ile ilginç bir ilişkisi olan Van Gogh, arkadaşlığı bozulunca tereddüt etmeden sol kulağını kesmiştir. Bunun üzerine ruhsal anlamda dengeli olmadığı düşünülmüş ve akıl hastanesine kapatılmıştır. Gökyüzü ile ilgili ilk eseri olan "Yıldızlı Gece"yi, akıl hastanesinde ortaya çıkarmıştır. İlerleyen süreçte, resim malzemelerini yanına alıp bir tarlada yürüyüşe çıkmış, ardınan kendini göğsünden bir tabancayla vurarak intihar etmiştir. Hayata bakış açısını, kendi kaleminden "Mutsuzluğum, sonsuza kadar sürer." cümlesi özetlemektedir.Üzerinde konuşacağımız "Rhone Üzerinde Yıldızlı Bir Gece" tablosuna gelecek olursak, resimdeki gece karanlığında koyu lacivert rengini almış kocaman deniz bana iç dünyamı anımsatıyor. İronik bir şekilde, sarı birer şerit şeklinde uzanmış yıldız ışıkları ise, bana hapishane demirlerini hatırlatıyor. İç dünyamızdaki denizimiz ne kadar uçsuz bucaksız olsa da, hepimiz benliğimizde esiriz. Bu betimleme size klişe gelebilir, fakat aşırı derecede farklı bir iç kişiliği olan Van Gogh'un bu eseri yaratırken böyle düşündüğünü ve insanların bunu fark edemediğini sanıyorum. Her zaman benliğimizin demir parmaklıkları ardında esir olacağız. Vücudumuz, ses tonumuz, beyin hacmimiz, dış görünüşümüz... Acımasız yıldızlar, bu tabloda, bunun farkında oldukları için sinsi sinsi parlıyorlar. Van Gogh'un, yıldızları aşırı yoğun bir parlaklıkta çizmiş olduğunu görebilirsiniz. Kim bilir, akıl hastanesindeki odasında, yıldızları izlerken bunları mı düşünüyordu?Yıldız ışıkları her ne kadar demir parmaklıklara dönüşseler de, iç dünyamızı betimleyen koyu lacivert denizi aydınlattıklarını fark edebilirsiniz. Ben bunu, benliğimizi sınırlayan kişilik özelliklerimizin, iç dünyamızı dışa vurabilmek için bir araç olduğunu yansıttığını düşünüyorum. Belki de parmaklıkları dilediğimiz gibi bükmek bizim elimizdedir. Van Gogh, beyninin sınırlarını zorlayarak bu parmaklıkları bükmeyi, hatta daha da ileri giderek birer birer parçalamayı başarmış mıdır? Hayır. Sadece beyninin kendine koyduğu kurallar çerçevesinde kontrolünü yitirmiş ve şizofren olmuştur. İşin daha da üzücü olan kısmı ise, baktığı gökyüzü yani evren için, insanlık tarihi bir göz kırpmasından ibarettir. Yalnızlık ve cevapsızlık, ne kadar çabalasak da, kaçınılmaz kaderimizdir.Ayşe İrem Saka Din Üzerine Gündemimiz ne yazık ki son birkaç yıldır kanla, savaşlarla ve siyasi partiler arası gerilimle dolu. Bu savaşların ve siyasi partilerin en büyük silahı da din olgusu. Siyasi demeçler özellikle Cuma namazlarından sonra cami avlularında veriliyor. Sağ ya da sol her parti diğerlerinin Müslümanlığını sorguluyor ve Müslümanlıklarına hakaret ediyor. Cinayetler “Allah’ın adına” denilerek normalleştiriliyor ve meşrulaştırılıyor. Terör örgütleri “Allah için” kafa kesiyor; gencecik kızları, kocalarını öldürdükleri kadınları kaçırıyor ve tecavüz edip cariye olarak köle pazarlarında satıyor. Kurban bayramında et dağıtan çocuk IŞİD üyesi diye dövülerek öldürülürken ateist öğretmenler Milli Eğitim Müdürlerince tehdit ediliyorlar. Namaz kılana yobaz, kılmayana kâfir yaftaları yapıştırılıyor. İşte böyle sorunlu bir çağ ve coğrafyada yaşayan bir insan olarak Müslümanlığa farklı bir pencereden bakma gereği duydum ve Tolstoy’un Hz. Muhammed isimli kitabını okudum. Tolstoy’un İtirafları adlı üçüncü bölümde şu cümleler dikkatimi çekti: “Aslında bu tip insanlar (inandıkları dinlerini, dünyevi amaçlarına alet edenler) gerçek inançsızlardır; çünkü inanç onlar için herhangi bir dünyevi amaca ulaşmak için araç durumundadır.”(62). Bu yargı sonucunda, yukarıda sıraladığım sorunların sebeplerinin insanların inançlarından kaynaklanmadığı, aksine inançlarındaki eksikliklere ve yanlışlıklara dayandığı kanısına vardım. Bu inanç eksikliklerinin sebebi nedir peki? Tolstoy daha on sekiz yaşındayken kendine karşı tamamen dürüst ve samimi davranmış ve Hıristiyanlığının sebebinin sadece ailesi onu kendileri gibi yetiştirdikleri için olduğunu anlamış ve bütün inanç sistemi bu durumu kavramasıyla çökmüş. Bugüne baktığımızda bizler de annemiz babamız tarafından bu şekilde yetiştirildiğimiz için Müslüman olduğumuzu görürüz. Ne kadar dinle içli dışlı olursak kendimizi o kadar Müslüman sayarız. Her gün namaz kılan kendini kılmayandan üstün tutar ancak her gün beş kez okuduğu surenin anlamını dahi bilmez belki de. Kimi de sadece nüfus cüzdanında öyle yazdığı için Müslüman’dır. Bence bu durum insanların din hakkında yeterince bilgilendirmemelerinden kaynaklanıyor. İnsanlar inanç sistemlerini ailelerinden hiç sorgulamadan kopyalıyorlar. Oysa inanmak için önce neden inandığını bilmek şart değil midir? Bu bilgi için de bir din bilgisi eğitimi gerekmektedir. Zorunlu din bilgisi eğitimi, geçtiğimiz haftalarda gündemi en çok meşgul eden konulardan biriydi. Bence insanların tepkisi bu derslerde öğrencilere neden inanmaları gerektiği öğretilmeden nasıl inanılacağının öğretilmesinden kaynaklanıyor. Bu derslerin sınavlarında namaz nasıl kılınır sorusu, neden kılınır sorusundan daha büyük önem taşıyor. Neden edildiği bilinmeyen ibadetin nasıl edildiğinin bir önemi varmış gibi… Böyle olunca da yarım yamalak inanan bireyler ortaya çıkıyor. Hıristiyanlığa inancını yitiren Tolstoy neden inanması gerektiği sorusuna yanıt bulduktan sonra neye inanması gerektiğini sorgulamaya başlamış. Bu noktada çözümü İslam’da bulmuş ve “Eğer insan, seçme hakkına sahip olsaydı, aklı başında olan her bir insan, şüphe ve tereddüt etmeden Muhammediliği; tek Allah’ı ve onun Peygamberini kabul ederdi.”(15) diye yazmış. Peki, neden Müslümanlık? Çünkü Tolstoy, kitapçıkta derlediği hadislerden de anlaşılabileceği üzere, Müslümanlıkta gerçek adaleti, sevgiyi ve saygıyı, hoşgörüyü, kardeşliği ve eşitliği bulmuş. Şimdi Müslümanlık denildiğinde ise akla gelen kavramlar çok başka. Bugün Müslüman’ın olduğu yerde kan var, savaş var, kargaşa var, hırsızlık var, yolsuzluk ve yoksulluk var. Çünkü doğru inanç yok. Kabul edelim insan için inanç en kutsal olgudur ve dini kendine alet edenler bu inanç cahili kesimi istedikleri gibi yönlendiriyorlar. Din kadar, inanç kadar kutsal ve yönlendirilmeye açık olan bu kavramlar bilgi ile korunmalıdır. Çünkü cahil insan sömürülür. Dini siyasetten ve savaşlardan arındırmanın tek yolu insanı din konusunda eğitmektir. İnancının kaynağını bilen bireyler, inançlarının sömürülmesine izin vermezler. Savaşların, kirli siyasetin, yolsuzlukların ve yoksulluğun bitmesi için neye inandığını bilen bireylere bugün her zamankinden daha fazla ihtiyacımız var. Kaynakça: Tolstoy, Lev Nikolayeviç. Hz. Muhammed. İstanbul: Öteki Adam Yayınları, 2013. Selim Can Gülsever GELİŞAfişine baktıktan sonra “Yine bir uzaylı filmi, yine bir istila ve yine bol patlamalı, süper kahramanların olduğu bir film geliyor karşımıza” cümlesini aklımdan geçirmiş olan ben filmi izledikten sonra bir oh çekmiş ve sonunda birkaç senedir gelen diğer bilim kurgu filmlerinden farklı olmasıyla beni etkilemiş oldu. Peki işlenen zaman kavramı gerçekten doğru bir noktaya değinebilmiş mi? Zaman şimdiye kadar gelmiş geçmiş tüm olay döngülerine şahit olmuş , onlarla yaşamış ve belki hala daha yaşamaktadır. İnsanoğlu kendi medeniyet seviyesini geliştirdiğinden beri zamanı birçok şekilde açıklamaya çalışmış, zaman üzerinde teoriler üretmiş ve şu anda da üretmeye devam etmek için yoğun emek vermektedir. Fakat bana kalırsa zaman açıklanamaz bir kavram olmakla birlikte herhangi bir araca veya düşünceye bağlanılmaya çalışılması zamanın anlamını daraltır. Filmde işlenen uzaylı dili, Heptapot B, harfler yerine çember şeklindeki simgeler içeriyor ve kullanan kişinin bu çemberin başını ve sonunu aynı anda düşünmesi gerekiyor. Bir cümlenin sonunu ve başını aynı anda düşünebildiğinizi varsayalım. Aynı anda hepsini göremiyorsunuz değil mi? Bu kabiliyete sahip olmadığımız için bir yerden başlama isteği duyuyor insan. Filmde de bu uzaylıların amacı size bu yeteneği bahşetmek, ki bu da aynı zamanda zamanı aşmanız demek oluyor. Artık herhangi bir başa veya sona sahip olmayacağınız ve bir bütün olarak görmeyi kavramanız; bir çemberi herhangi bir yerden yuvarlayıp çizmek yerine ise bir çember “oluşturmanız” anlamına geliyor. Peki bir dil gerçekten bunu başarabilir mi? Veya dilden başka bir araç yardımıyla zaman kavramını tamamıyla anlayabilir miyiz? İnsanoğlunun aklına şimdiye kadar hız kavramı gelmiş ve bu kavramın üstünde binlerce araştırma yapılmış olmasına rağmen bu araştırmalar hala bir teori olarak kalmaktai. Paralel Evren teorileri ortaya çıkmasına rağmen adında da geçtiği üzere kendisi hala bir teori olarak bulunmakta.ii Peki insanoğlu daha fazlası için neyi beklemekte? Ölmeyi mi? Kıyameti mi? Bana kalırsa bunun herhangi bir son ile alakası yok. Benim aklıma bile bir son, bir bitiş noktası geliyor çünkü insanlar kendilerini ateşleyecek bir fitil aramakta. Doğum ve ölüm döngüsünün hala insanlara yeterince korku ve gerçeklik duygusu vermemesi onları engellemekte ve yeni şeylerin önünü kesmekte. “Evet, ben ölümden korkuyorum” diyemedikleri için belki de zamanı anlayamamaktalar ve anlamak için çaba göstermemekte kararlılar. Bunun herhangi bir sonu, bir olayı engellemek için olmadığını görmek ve ölümsüzlük ile hiçbir alakası olmadığını kavramak gerekiyor. Bana kalırsa zaman makineleri veya ışınlanma düzenekleri, insanların ya tembelliğinden ya da pişmanlıklarından dolayı kendi zihinlerinde yaratılmış kavramlar. Zamanın akışı ve geriye dönüşün imkansız oluşu, her bir atomun başka bir atomla ilişki içerisinde olması, her bir olayın başka biriyle bağlantılı ve geçen her saniyenin zamanın aldığı sökülemez bir parça yerinde olmasından dolayı zamandan herhangi bir çıkar elde etmek yerine onu anlamaya çalışıp, onu kabullenerek bir bütün halinde, birbirine bağımlı bir şekilde yaşamanın insanların kabullenmesinin gerektiği ve bu kabullenmenin doğanın en büyük ihtiyaçlarından biri olduğu söylenebilir. Söylemeye çalıştığım şey, zamanı birine açıklayabilir miyiz? Bir sohbette veya konuşmada çıkıp “Zaman budur, bu anlama gelir” diyebilir mi bir insan? Yoksa sadece zihin kavramı gibi sadece zamanın gerçekliğini kabul edip yol açabileceği şeylerin farkına varabilir mi? Zaman kavramını ele almak her düşünen kişi için başlı başına bir derttir. Zaman saatteki akrep ve yelkovandır; zaman sonsuzdur; zaman ölümdür. Bana sorarsanız zaman gelişimin ta kendisidir. Şimdiye kadar kim her ne yaptıysa, bunu kalan zamanını daha iyi hale getirmek için yapmış ve hala da yapmaktadır. Zaman olmadan, hiçbir varlık gelişme çabası göstermez, göstermek istemez veya kendi kurtuluşunu planlamaz. Çünkü orada bir duygu, bir son yoktur. i https://tr.wikipedia.org/wiki/%C3%96zel_g%C3%B6relilik , 13 Şubat 2017’de erişildi. ii https://tr.wikipedia.org/wiki/%C3%87okluevren , 13 Şubat 2017’de erişildi. Şenşar 1 Sahra Hilal Şenşar 21202700 TURK 102 – 13 Ahmet KAYA 11.11. 2014 KAN BAĞLARI Guillaume Canet’ in yönetmenliğini ve senaristliğini üstlendiği “Kan Bağları” adlı film, kardeşlik bağının ne kadar güçlü olduğunu gösteren etkileyici bir yapım. Şenşar 2 Film, “Deux frères: flic & truand” adlı Fransız romanından uyarlanmış. Filmde var olan duyguları, gerçekçiliği, senaristin ne anlatmak istediğini tam anlamıyla hissedebiliyorsunuz. Bu da Canet’ in filmi hem yönetip hem de yazmasının avantajlarından biri diyebiliriz. Guillaume Canet, Fransız bir yönetmen ve filmin her dakikasında Avrupalı bir yönetmenin bu filmi çektiğini hissedebiliyorsunuz. Film Amerikan filmlerindeki gibi aşırı müzik ve aksiyon sahneleri içermiyor. Aksiyon sahnelerinde bile duyguyu hissederken aşırı gerilmeden filmin tadını çıkarabiliyorsunuz. Avrupa sinemasının en önemli özelliklerinden biri gişe değil sanat odaklı olması ve gerçekçiliği ve bu film bunu sonuna kadar hissettiriyor. Filmde duygular gayet derinden ve gerçekçi hissediliyor. İki kardeşin hikayesini anlatan filmde kardeşlerin arasındaki güçlü bağı, fikir ayrılıklarını, sevgiyi ve nefreti en doğal şekilde gözlemleyebiliyoruz. Film, biri suçlu, biri polis iki kardeşin hikayesini anlatıyor. Chris ve Frank kardeşler aynı ailede büyüyüp aynı eğitimi gördükleri halde birbirinden çok farklılardır. Frank polis olarak görev yaparken, Chris hapishaneden yeni çıkmıştır. Frank, Chris’in değiştiğini düşünerek ona yardım etmek ister. Ama işler beklediği gibi gitmez. Frank polis olarak işinde gayet iyidir ve görevlerinden birinde kardeşinin suç işlediğine tanık olur ama bunu söyleyemez Şenşar 3 ve olanları gururuna yediremeyip istifa eder. Diğer taraftan Chris, işlediği suçlarla zenginliğine zenginlik katmaktadır. Filmin sonlarına doğru Chris kardeşi Frank’i ziyarete geldiğinde Chris şık bir takım elbisenin içindeyken, kardeşi için işinden istifa eden Frank’in üzerinde beyaz bir tişört dikkat çekiyor. Bunu fark eden Frank düştüğü durumla dalga geçiyor. Aslında bu sahne, hayatta namuslu ve adaletli iş yaparak iyi para kazanabilmenin ne kadar zor olduğu mesajını veriyor. Bu benim fikrime göre filmin en etkileyici sahnelerinden biri. Filmde kardeşlerin birbirini ölesiye dövdüğü veya silah çektiği sahnelere tanık olabiliyoruz ve Canet bu sahneleri oldukça göz doldurucu şekilde çekmiş. Ama bir diğer yandan kardeşler birbirlerine fark ettirmeden sürekli fedakarlık yapıyorlar. Aralarındaki bağ güçlü olmasına rağmen aslında her ikisi de birbirine itiraf etmekten korkar. Filmde oyunculuklar oldukça göz doldurucu. İki kardeşi oynayan Billy Crudup (Frank) ve Clive Owen (Chris) mükemmel bir iş çıkarmışlar. Billy Crudup iyi, uysal, yardımsever polis karakterine mükemmel şekilde bürünmüş, Clive Owen’ın oyunculuğuna ise söyleyecek söz yok. Bu oyunculara ek olarak yıldızı yeni parlayan oyunculardan Mila Kunis, Chris’İn eski sevgilisi rolünde ve Oscar ödüllü oyuncu Marion Cotillard, Chris’in eski karısı rolünde gayet başarılı performanslar sergilemişler. Film, Fransız bir yönetmen ve Hollywood oyuncularını harmanlayınca mükemmel bir karışım oluşturmuş. Filmin genel konusuna bakarsak, iki insan birbirine tamamen zıt karakterliyken, ortak hiçbir bağları yokken ve birbirlerinden nefret ederken kan bağlarının onları nasıl yakınlaştırabildiğini anlayabiliriz. Filmin “Cannes Film Festivali”nde ödül almasıysa Canet’in başarısı olsa gerek sahnelerin gerçekçiliği ve senaryoyu en iyi şekilde bir filme dönüştürmesi ona bu ödülü kazandırmış. Şenşar 4 Filmin sonuysa beklediğimden çok daha iyi, kötü olarak bilinen kardeş hiç beklenmedik bir fedakarlık yapıyor ve son sahnedeki Clive Owen bakışı akla kazanacak o karelerden. Kan bağlarının nasıl duygusal bir bağa dönüşebildiğini hissettiriyor. Kaynakça: Blood Ties. StudioCanal (France) Rogue Pictures (United States) VVS Films (Canada), 2013. DVD. Yusuf Avcı ​​Cahillik Mutluluk Mudur? ​ ​ ​ ​Bir insanın hayatı dışarıdan ne kadar güzel gözükürse gözüksün o kişinin hayatında asıl ​​ ​​ ​​ ​​ ​​ ​​ ​​ ​​ ​​ ​​ ​​ ​​değer katan, yaşanmış olmasını sağlayan özgür iradedir. Jim Carrey’in başrolü üstlendiği ​​ ​​ ​​ ​​ ​​ ​​ ​​ ​​ ​​​​ ​​“Truman Show” adlı filmde Truman kendisine gerçekmiş gibi sunulan sahte bir hayatı yaşıyor ​ ​​ ​ ​​ ​​ ​​ ​​ ​​ ​​ ​​ ​​ ​​ ​​ ​​çünkü doğumundan beri hayatı canlı yayınlanan bir televizyon şovundan ibaret. Truman başlarda ​​ ​​ ​​ ​​ ​​ ​​ ​​ ​​ ​​ ​​ ​​halinden memnun ama gene de bir şeyler kendisine ters geliyor bu sahte hayatında. ​​ ​​ ​​ ​​ ​​ ​​ ​​ ​​ ​​ ​​ ​​ ​​İnsan için özgür irade belki de en önemli şeydir bence. Bazılarının çıkarları uğruna ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​insana yalan yanlış düşünceler empoze edilebiliyor. Yaptıkları seçimleri kendi istedikleri için ​​ ​​ ​​ ​​ ​​ ​​ ​​ ​​ ​​ ​​yaptıklarını sanıyor insanlar. Ama hepsi birileri tarafından öğretilmiş, yerleştirilmiş düşünceler ​​ ​​ ​​ ​​ ​​ ​​ ​​ ​​ ​​olabiliyor. Ancak İnsan için hayatın anlamı özgürlüktür aslında çünkü insanı diğer cansız ​​ ​​ ​​ ​​ ​​ ​​ ​​ ​​ ​​ ​​ ​​varlıklardan ayıran en büyük etmen kendi istekleri, hayalleri, seçimleri olmasıdır. Eğer ​​ ​​ ​​ ​​ ​​ ​​ ​​ ​​ ​​ ​​yaşadığımız hayat başkalarının kurgusuysa o hayat gerçekten bizim hayatımız olmaz. Karşımıza ​​ ​​ ​​ ​​ ​​ ​​ ​​ ​​ ​​ ​​koyulan şeyler güzel, olumlu şeyler olabilir ama bunlar bizi tek başına mutlu edemez. Çünkü ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​insan kendi özgür iradesiyle yaşamazsa altın kafese koyulan bülbül gibi hapis edilmiş olur. ​​ ​​ ​​ ​​ ​​ ​​ ​​ ​​ ​​ ​​ ​​ ​​Hapsedilmiş birinin mutlu olması da beklenemez haliyle. ​​ ​​ ​​ ​​ ​​ ​​Filmde yalanlar kapanına kısılmış olan Truman’ın çevresinde birçok kişi var gibi ​​ ​​ ​​ ​​ ​​ ​​ ​​ ​​ ​​ ​​ ​​görünüyor ama aslında yapayalnız. Çünkü yanında birçok kişi olmasına rağmen herkesi ona ​​ ​​ ​​ ​​ ​​ ​​ ​​ ​​ ​​ ​​ ​​yalan söylüyor, sadece para kazanmak amacıyla onun hayatıyla oynuyor. İşte bu yüzden ​​ ​​ ​​ ​​ ​​ ​​ ​​ ​​ ​​ ​​ ​​çevremizdekiler bize ne kadar yakın gözükürse gözüksün söyledikleri tutarsız gözüküyorsa ​​ ​​ ​​ ​​ ​​ ​​ ​​ ​​ ​​onlara körü körüne inanmamalıyız. Sadece bir televizyon şovu çekmek, para kazanmak için bir ​​ ​​ ​​ ​​ ​​ ​​ ​​ ​​ ​​ ​​ ​​ ​​insanın hayatıyla böyle bir oyun oynanması; Truman’ın iradesinin, özel hayatının hiçe sayılması ​​ ​​ ​​ ​​ ​​ ​​ ​​ ​​ ​​ ​​ ​​bana başta absürt gelse de aslında insanların para uğruna yapabileceği bir şey bence. Film bu ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​noktada gerçeği yansıtıyor bence. ​​ ​​ ​​Cahillik mutluluktur diye bir söz vardır. Ben bu sözün doğru olduğuna inanmıyorum. ​​ ​​ ​​ ​​ ​​ ​​ ​​ ​​ ​​ ​​ ​​Truman’ın filmde hiçbir şeyden haberi yokken mutlu olduğunu düşünebilirsiniz ama öyleyken ​​ ​​ ​​ ​​ ​​ ​​ ​​ ​​ ​​ ​​yani cahil, her şeyden habersizken yaşadığı mutluluk bana göre içi boş bir mutluluk olabilir ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​ancak. Çünkü bir gerçekliği yok. Sadece bu filmde değil, gerçek hayatta da insanlar bu şekilde ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​yalanlarla uyutuluyor. İnsanlar çevresinde gerçekten olan bitenden habersiz hayatlar yaşıyor sırf ​​ ​​ ​​ ​​ ​​ ​​ ​​ ​​ ​​ ​​bütün bunlar başkalarının çıkarına geldiği için. Truman uzun bir süre boyunca kendisine ​​ ​​ ​​ ​​ ​​ ​​ ​​ ​​ ​​ ​​ ​​dayatılan bu dünyanın doğruluğundan şüphe etmiyor. Filmde bunun sebebi bu replikle ​​ ​​ ​​ ​​ ​​ ​​ ​​ ​​ ​​ ​​açıklanıyor: ‘’İnsan yaşadığı dünyanın gerçekliğini kendine sunulduğu şekilde kabul eder. İşte bu ​​ ​​ ​​ ​​ ​​ ​​ ​​ ​​ ​​ ​​ ​​kadar basit.’’ Gerçekte de toplumun bazı siyasi, dini, tarihi yalanlara inanma sebebi bu şekilde ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​doğuştan inandırılmak, ikna edilmek bence. ​​ ​​ ​​ ​​Neyse ki Truman şansa yakaladığı birkaç ipucu ve tek bir kişiden duydukları sayesinde ​​ ​​ ​​ ​​ ​​ ​​ ​​ ​​ ​​ ​​ ​​ ​​yaşadığı dünyanın sahteliğinden şüpheleniyor ve işte o zaman uyanıyor ve kendisine sunulan bu ​​ ​​ ​​ ​​ ​​ ​​ ​​ ​​ ​​ ​​ ​​ ​​sahte hayattan kurtulmaya çalışıyor. Dışarıda kendisini nelerin beklediğini bilmiyor ama yine de ​​ ​​ ​​ ​​ ​​ ​​ ​​ ​​ ​​ ​​ ​​dışarının kendisi için çok ağır bir yer olma ihtimalini korkusuzca göze alıp çıkıyor dışarı. ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​Böylece kendisi için hazırlanan şov dünyasından çıkmayı başarıyor. Dışarıya ilk adımını atmayı ​​ ​​ ​​ ​​ ​​ ​​ ​​ ​​ ​​ ​​ ​​başardığında işte o zaman gerçekten mutlu oluyor çünkü cahillik mutluluk değildir, kendini ​​ ​​ ​​ ​​ ​​ ​​ ​​ ​​ ​​ ​​ ​​kandırmaktır sadece. Kendi istediğini yapıp kendi yolunu çizmek insana mutluluk verebilir ​​ ​​ ​​ ​​ ​​ ​​ ​​ ​​ ​​ ​​ancak. İşte biz de gerçek hayatta bu şekilde kendi yolumuzu çizmeliyiz, bize dayatılan yalan ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​bilgilere sorgulamadan inanmamalıyız ve gerçeklerden korkup yalanlarla kendimizi rahatlatmaya ​​ ​​ ​​ ​​ ​​ ​​ ​​ ​​çalışmamalıyız çünkü hayatta yaptıklarımızın bir anlamı olsun istiyorsak yaptıklarımızı seçen ​​ ​​ ​​ ​​ ​​ ​​ ​​ ​​ ​​kişi de biz olmalıyız. Bunun tek yolu da gerçek hayatta yaşamak, doğruları görmektir bence… ​​ ​​ ​​ ​​ ​​ ​​ ​​ ​​ ​​ ​​ ​​ ​​ ​​KAYNAKÇA Weir, Peter. (1998). Truman Show ​​ ​​ ​​ ​​Kaybettikten SonrasıHayatımız bir kovalamacadır ve bu kovalamaca ne olduğunu tam olarak bilmediğimiz ama sahip olmak istediğimiz şeylerin peşinden koşarak devam eder. Kovaladığımız şeylere birçok örnek verebiliriz ama bunlardan en önemlisi karşı koyamadığımız mevki isteğidir, başka bir deyişle itibar tutkusudur. İtibarı oluşturan şeyler güç ve şöhrettir. Bu iki his insanı kör edebilir, dipsiz kuyulara sürükleyebilir. Bu duygulara alışmak kolay, vazgeçmek imkânsızdır işte Stefan Zweig “Bir Çöküşün Öyküsü” adlı kitapta bu imkânsızlığı anlatmıştır. Madame de Prie’nin kanının damarlarında akmasını sağlayan itibar duygusunu kaybettikten sonraki yaşamını konu alan kitap bizlere itibarın bir insan için ne kadar önemli olabileceğini anlatıyor. Kitapta gördüğümüz bu itibar sevgisi insanın kendi hırslarının ne kadar korkunç olabileceğini gözler önüne seriyor ve insanı gerçekten endişelendiriyor. Herkes bu kadar hırslı olsa bu dünya nasıl bir yer olurdu diye düşünmeye korkuyor insan, hırslarımızın bizi tükettiği bir dünya olurdu herhalde, durup hayatın güzelliklerini fark etmeye zamanımızın olmadığı korkunç bir yer olurdu. Madame de Prie de Fransa’da görev başındayken işte tam böyle hayatın güzelliklerini kaçırıyordu daha sonra Courbepine’ye gönderildiği zaman çevresindekileri ilk defa fark ediyor “Gökyüzünü ilk kez gerçek bir şey olarak kavrıyordu.”(s.5) Hayatın akışında Madame de Prie gibiyiz aslında “Yaşamının çiçekli kayığını fasılasız bir ritimle sallayan, dalgalar gibi durmaksızın coşkun olan bu akışın kendisini mırıltılarla ileriye taşıdığını sürekli hissederdi kadın.”(s7) Biz de kendi ritmimizle kendi akışımızla ileriye taşındığımızı hissediyor ama nasıl olduğunu durana kadar anlamıyoruz. Durduğunda ise bocalıyoruz ve ne olduğuna şaşırıyoruz. Daha sonra garip bir döngünün içine giriyoruz bence, hayatta ama hayattan kopuk nereye gideceğimizi ve ne yapacağımızı bilmeden dolaşıyoruz. Bu duruma kitapta çok güzel bir örnek var “Madame de Prie’nin içsel yalnızlığının mahpushanesin de yırtıcı bir hayvan gibi kendini çaresizce oradan oraya atıyor ve pencerelerden gelmeyen bir şeyi gözetliyordu.”(s10) Örnekte olduğu gibi o döngünün içinden bizi kurtaracak bir şeyi bekliyoruz, gelmeyecek bir şeyi… Hayat böyle bir yer biliyoruz aslında. Hayat verdiklerini aldıktan sonra insanı beklentiye sokar insanın içinde umut kırıntıları bırakır ve pencere kenarlarında bekletir. En kötüsü de bu duruma geldikten sonra yalnız olmaktır, zaten kitapta da Madame de Prie’nin sonunu getiren yalnızlıktı. Bence yaşadığı şeyi tek başına kaldıramadığı için yalnızlığının altında ezildi de denebilir. Sahip olduğu itibar, güç, para ve varlığa rağmen hepsini kaybettikten sonra yanında bir kişi bile kalmaması da ayrı bir trajedi, bu da insanlığın hırstan sonraki diğer yüzü olan vefasızlığın kanıtı. İnsanın bu yüzü de insanı çok yıpratır bence. Nasıl ve ne şekilde olursa olsun emeklerinizin hiçe sayılması ve yeri geldiğinde emeklerimizin karşılığını görememek insana hiç sevilmediği hissini verir ve bu da insanı derinden etkiler. İtibar sevdasını, kişisel hırsların savaşını ve vefasızlık gibi konuları bırakırsak kitapta karakterimizin başına gelenlerin sebeplerinden biri de itibarlı saray hayatı bittikten sonraki yeni macerasının güzelliklerini fark edememesidir. Madame de Prie bu güzellikleri fark etmiş olsaydı karakterimizin sonu çok farklı olurdu. Kitabın bize verdiği mesaj hayatta bir şeyleri kaybedebiliriz ama önemli olan daha sonra neler kazandığımızdır. Kendi sarayımızı kaybedebiliriz ama sonra kazandığımız kulübenin değerini bilmemek bize hiçbir fayda sağlamaz, sadece neden kulübede olduğumuzu düşünerek kendimizi yememizi sağlar ama bunu aşıp dışarıya bakarsak dışarıda şandan şöhretten daha fazlası olduğunu görüp mutlu bir hayat yaşayabiliriz. Günlük hayattan örnek verecek olursak bir arabamız olmayabilir ve serviste yoruluyor olabiliriz ancak her yolculukta yeni bir kişi tanımak bize çok daha fazlasını katabilir. Demek istediğim, hayat nasıl böyle diye düşünüp buna bir cevap bulamayız çünkü hayat biz ona nereden bakarsak öyledir. Bizim çektiğimiz yere gelir düşüncesiyle hareket etmeliyiz. Aslında öyle olmasa da çektiğimiz yere gelmese bile çekiştirmeyi başka bir yerinden tutarak denemeliyiz. Kısacası kitapta bahsedilen itibar duygusu ve arkasından gelen şöhret, para, güç bunlar güzel şeyler. Sezar’ın hakkı Sezar’a. Her zaman kaybettiğimiz şeylere değil kazanabileceğimiz şeylere odaklanmalıyız ve tabii ki buna bakarken kaybettiklerimizin içinde sevdiklerimizin olmamasına dikkat etmeliyiz böylece uçurumun kenarından dans ederek uzaklaşabiliriz. KAYNAKÇA: Stefan Zweig. Bir Çöküşün Öyküsü. İstanbul: Türkiye İş Bankası Kültür Yayınları, 2017. MEHMET Bİ TURK102-5 21601702 EGO NE İLE YAŞAR? Günümüzde ego diye bir kavram almış başını gidiyor. Kimi insanların egosu alay konusu olurken, kimi insanlar egosuyla ünlü oluyor. Çeşitli bulmacalarda, gazete manşetlerinde, sosyal medyada ve televizyon kanallarında “Egosuyla bilinen futbolcu… Egoist aktörün konuşmasından sonra yer yerinden oynadı!” gibi ifadeler görmek mümkün. Peki, nasıl oluyor da kimi insanların egosu normal karşılanıyor, egoist lafı o kişinin lakabı oluyorken kimi insanlar egosu yüzünden yerin dibine sokuluyor? Sonuçta ikisi de ego. Benim bu duruma yapabileceğim en mantıklı yorum egonun seviyeleri olabileceğidir. Prestij filminde de dikkatimi çeken ilk detay bu oldu. Filmdeki iki başkarakter aslında beraber çalışıyor ve çeşitli sihirbazlık şovları yaparak para kazanıyorlar. Aralarında çıkan bir sorun sonucu yollarını ayırıyorlar ve birbirleriyle yarışmaya başlıyorlar. Filmde bir karakter daha iyi gösteriliyor. Diğer karakterin daha kötü gösterilme sebebi ise bu karakterin egosuna diğerinden daha çok kapılması. Ego kelime anlamı ile “ben” gibi bir şey. Günümüzde eğer birilerine egoist kimdir derseniz “Kendini beğenmiş, bencil” gibi cevaplar alırsınız. Peki, nedir bunun ölçüsü? İnsanın hali hazırda bütün hareketleri zaten kendi içinken insanları egoistlikle suçlamak çok anlamsız geliyor bana. İnsan neden iyilik yapar ile başlayalım mesela. İnsan dini inançları gereği iyilik yapabilir. Bu iyiliğin karşılığı cennettir. Yani dini inançlarından dolayı iyilik yapmaya yeltenen bir insan her ne kadar başkaları için iyilik yapıyor gibi gözükse de bunu kendi için yapar. Dini inançları olmayan bir insan ise küçük yaşlardan beri özendirildiği “iyi insan” olmak için iyilik yapıyor olabilir. Bu kişi iyilik yaparsa hayallerindeki adam olmaya bir adım daha yaklaşır. Eğer bu kişi iyilik yaparsa içten içe kendini takdir eder ve iyi hisseder. Kişi kendine yapılan bir kötülükten dolayı kötülüğe cephe alsa bile bu işi yine kendi hayallerine varmak, kendi düşüncelerinin hayata geçtiğini görmek için yapar. Bu örnekler her iş için her şekilde devam ettirilebilir. Ancak sonuç yine hep egoya varır. Buradan hoşuna gittiği için cinayet işleyen biriyle iyi hissetmek için iyilik yapan bir kişinin aynı olduğu söylenebilir mi? Tabii ki hayır. İşte bu noktada egonun çeşitleri devreye giriyor. Filmdeki karakterlerin egosunu ele alalım. İyi gösterilen karakter işinde itibar görmek için ikiz kardeşiyle aynı hayatı yaşıyor, şovu için parmaklarını kesiyor. Kötü gösterilen karakter ise intikam almak istiyor. İntikamını ise kendi şovunu rakibinden daha iyi yaparak almak istiyor. Bu kapışma devam ederken kötü karakterimiz iyice egosuna kapılıyor ve hedefinden başka hiçbir şey göremez hale geliyor. O kadar ileri gidiyor ki bir bilim adamından temin ettiği kopyalama cihazı yoluyla her şovunu daha etkileyici kılmak için kendini kopyalayıp kopyasını öldürüyor. Kötü karakter olduğunu ise gerçekler ortaya çıktığında verdiği “Ölenler şov için feda edilmeliydi.” cevabıyla tescilliyor. Olaylar ne kadar kurgusal gibi olsa da ego açısından bakıldığı zaman bu insanlar her gün kaldırımları paylaştığımız insanlar. Ego tüm insanlarda bulunan doğal bir şey. Ancak bunun doğuştan gelen bir şey olması işleri meşrulaştırmaz. Yaşama içgüdüsüne rağmen sayılı gün ömrü kalan bir insan başkalarının organlarını çalmıyor ve olacakları kabul ediyorsa, insan egosunun dürtülerini düşünüp tartıp karar verebilir. Önemli olan kişinin egoist olup olmaması ya da egosuna hizmet etmesi değildir, önemli olan insanın egosunu kabul etmesi ama asla boyun eğmemesidir. Egolarımız ne derlerse desin, toplumdaki herkesin egosu vardır ve toplumun parçası olanlar bunları göz ardı etmemelidir. İnsan eğer sadece kendi egosuna çalışırsa filmdeki karakter gibi ego kelimesinin anlamı olan “ben” in içinde kapana kısılır. İnsanın egosu için yapabileceği en iyi şey başkalarının egosunu da gözetmesidir. Bahadır Durmaz “Merak” ve Yok Oluşu “…hiç bitmeyen şu merak duygusu, içinizdeki şu acayip alev. Sahip olmaya değer tek şey ama biz onu istemiyoruz.” ( Boğulmamak İçin, George Orwell) Sabit ve meraksız bir hayat düşünemiyorum. Aslında düşünebiliyorum ya da hatırlıyorum diyelim. Çok yakın hatta. Mesela YGS ve LYS’ ye hazırlanırken, SBS’ ye hazırlanırken veya hayattan ve mesleğinden fazla bir beklentisi olmayan hocaların dersinde, kısaca Türkiye’de bulunduğum sürece aldığım eğitim (Bilkent’i Türkiye dışı sayıyorum). Tabii, bu durumu direkt “Burası, Türkiye” deyip savuşturmak tamamen kolaya kaçmak ve duyarsızlıktır. Gerçi Türkiye’de bulunduğum süre içerisinde sekiz şehirde yaşadım ve hepsinde durum böyleydi ama yine de “Köy Enstitüleri” kafasıyla ve ahlakıyla eğitim veren birçok vizyon sahibi hocam oldu ve onlar hâlâ öğretmenliği “saat doldurarak maaş almak” olarak gören etrafındaki tüm mankafalara rağmen öğrencilere bir şey katmak için uğraşıyor. Ama şu an konumuz bu değil. Konumuz “merak”. Evet, şu Mars’taki veya Nixon’un Neil Armstrong ve Edward Aldrin’in dönememesi durumunda hazırlattığı yazıdaki “Merak” (Kesinlikle okuyun,1) yani “merak” yeni olan her şeydir. Çünkü yeni olan her şey meraktan doğar. “Merak”, yaptığınızda sizi özgür hissettiren her şeydir. “Merak”, on yıllarca eğitim alma sebebiniz. Genellemeyi biraz abarttım mı acaba? Bu üniversiteyi çok tutkulu ve meraklı olduğunuz için kazanmadınız mı? Ne yazık ki, hayır! Bu üniversiteyi test çözebildiğimiz için kazandık. Tutkularımızı, yine o tutkularımızı daha iyi keşfetmek için feda ettik. Güzel bir ikilem değil mi? İçinden çıkmanın tek yolu bir şeye tutkuyla bağlı olmamak olan bir ikilem. Çok şanslı olanlar sınavdan sonra o feda ettiği merak duygusunu, üniversitenin ders yükü altında ezilmeden önce tekrar bulabildi. Çoğu, uzun yıllar boyunca “sınav bitince istediklerimi yapabileceğim” diyerekten gömdüğü merak duygusunun boğularak öldüğünü fark etti. Peki, tutkuyla bağlı olanlar ne yaptı? Onlar günün en az beş saatini test çözerek geçirmek yerine tutku duydukları yani merak ettikleri şeyleri yapmayı tercih etti ve sonunda bu üniversiteyi kazanamadılar. Birçoğu daha sonra alacakları potansiyelleriyle örtüşmeyen eğitimden sonra tutkularını ve meraklarını kaybetti. Sonuçta herkes kaybetti. Ya da kaybetmedi mi? Einstein’ın dediği gibi: “Merağın, resmi eğitim sonrasında hâlâ kalması bir mucize”(2). Adam merakın hâlâ oralarda bir yerde olduğuna inanıyor galiba. Tabii söylemesi kolay, adam liseyi bırakıp kendi uğraşlarıyla Avrupa’nın en iyi üniversitelerinden birine girip daha sonra dünyaca tanınan bir fizikçi olabiliyor. Ama aslında her şey o kadar basit değil. Einstein, üniversitede başı buyruk takıldığı için çokta iyi bir dereceyle mezun olamıyor ve neredeyse iki yıl iş aradıktan sonra bir tanıdığının yardımıyla Bern (İsviçre) de bir patent ofisinde işe başlıyor. Başladıktan iki yıl sonra ise patent enstitüsünden arda kalan zamanda merakını kaybetmeyerek yazdığı dört makaleyi aynı yıl (1905) içerisinde bastırarak tarihi değiştirir ve daha sonrası ise bilimle geçirilen bir hayat (3). Sonuç olarak pes etmeyin ve merakınızı asla feda etmeyin. Zira feda ettiğiniz anda hayatın günlük dertleri ağır basacak ve hayatınızı gerçek anlamından uzaklaştıracaktır. Gerçek anlamından uzaklaşan bir hayat ise harcanmış bir hayattır. O yüzden korkmayın ve “merak” edin, kim ne derse desin o “salakça soruyu hocanıza sorun” veya sınavda çıkmayacağını bildiğiniz şeyi sırf yeni olduğu için okuyun. Çevresel faktörlerin merakı yok etmesi çok üzücü bir şey, ama eğer boyun eğerseniz belki de “sahip olmaya değer tek şey”i daha iyi notlar için kaybetmiş olursunuz. O yüzden korkmayın ve “merak”ı tutkuya dönüştüren insanları hatırlayın. Unutmayın sevdiğiniz ve merak ettiğiniz bir şeyi gerçekten iyi yaparsanız o “merak”ınızı Mars’a bile taşıyabilirsiniz. Kaynakça 1) http://www.theatlantic.com/national/archive/2012/01/doomsday-speeches-if-d-day-and-the-moon-landing-had-failed/251953/ 2) http://www.brainyquote.com/quotes/quotes/a/alberteins110039.html 3) https://www.youtube.com/watch?v=91XI7M9l3no Enver Eray Erdem ÇALIŞMAK GÜZELDİR Hayat, bize ait olan tek bir nefes. O öyle bir nefes ki, kimi zaman alması da vermesi de çok güç olabilir. İnsanlık, başlangıcından günümüze kadar pek çok sınavdan, yoldan geçti. Fakat hiçbirinde yirminci yüzyılın ilk yarısı kadar acıyı, kederi, vahşeti görmedi. Kendime sormaktan alamıyorum, ‘’değer miydi tüm bunlara? Bunca acıya, sefalete…’’ diye. Sonra idrak ediyorum, insanlığın aslında barışmak için savaştığını. Muazzam bir bilinmezlik içinde var olmayı sürdüren bizler, içinde olduğumuz hayatın koşullarına göre yaşamamalı, aksine onun içerisine kendi istediklerimizi ihtiva etmeliyiz, sevdiklerimize sarılmalıyız sıkı sıkı, onları koruyup gözetmeliyiz ve en önemlisi, asla ve asla pes etmemeliyiz. Hayat Güzeldir öyle bir film ki, bahsini ettiğim bu konuların en güzel somutlamasını sunuyor seyircilere. Hayat Güzeldir’de hangisine inanalım? Bir babanın çaresizliğine mi yoksa onun umuduna mı? Yaşamak bir umutsa, şartlar bunu değiştirebilir mi? Umudun sınırı var mıdır? Umut insan nereye giderse orada mıdır, onu bekler mi sahiden? Yoksa umut, bir yanılsama mıdır? Ummak, bir hayale tutunmaktır şüphesiz. Tutunacağız o halde. İçerisinde olduğumuz durum her ne olursa olsun beraberinde ufak da olsa bir umut her zaman barındırır. Filmde bunu çok açık bir şekilde görmüştüm. Bir baba, Nazi Almanyası dönemindeki toplama kampını çocuğuna oyun alanına dönüştürmüştü. Her şey mücadele etmekten geçiyordu ve o baba için tek bir gerçek vardı. O da, oğlunun ve tüm ailesinin hayatına kast etmiş bir düzenin karşılarında durmasıydı. Toplama kampında kalan insanların yaşadıkları hayat acınasıydı. Bir filmi izlerken iliklerine kadar üşüyebilirmiş meğer insan. Soğuk odalar, daracık koğuşlar, gittikçe daralan sokaklar derken en acısı da zorunlu vardiyalardı. İçimden, ‘’o küçük çocuğun babası Guido sahiden nasıl çalışacak, oğluna bakacak, vardiyadayken oğluna ne olacak?’’ diye sorular sorarken film geçip gidiyor gözlerimin önünden. Tam da bu sırada aklımda en zor anılarım olan pahalıya patlayan hatalarım, verdiğim zor kararlar, acılarım canlanıyor. Ben oturmuş anılarımı gözden geçirirken tam da karşımda oğlunun canı için yalvaran, gece gündüz çalışan bir babayı gördüğümde hem ne kadar şanslı olduğumu, hem de gerçekten pes etmemenin ne kadar önemli olduğunu anlıyorum bir kez daha. Anlıyorum ki çalışmak bu dünyada insanın kendisine yapacağı en iyi şeydir. Çalışmak ayırır insanı bu dünyada diğerlerinden, çalışmak kurtarır. Bunların hepsini biliyordum fakat bana Hayat Güzeldir’den önce çalışmak insanı hayatta tutar deseydiniz muhtemelen sosyal faydalarından veya çalışırken edinilen çevreden bahsettiğinizi sanırdım. Oysaki çalışmak hayatta da tutarmış, yaşatırmış. Bu filmi, izlediğim diğer filmlerden ayıran da buydu. Bu film, kurmaca olamayacak kadar gerçekçiydi ki aslında filmin yönetmeni ve aynı zamanda başrolü olan Roberto Benigni’nin gerçek hikayelerden bolca etkilenmesinin meyve verdiği apaçık ortadaydı. Austchwitz toplama kampının faaliyete başladığı ilk günlerden, Nazilerin kampı terk ettiği ve Amerikan askerlerinin kampa giriş yaptığı son güne kadar geçen sürede, dönemin yükselen ideolojisi olan faşizmin sunduğu avantajların birtakım otoritelerce yanlış kullanımına ve bunun sonucunda yaşanan korkunç hadiselerin ne şekilde ve hangi boyutta yaşandığına, insan haklarının nasıl ayaklar altına alındığına, milyonlarca masum insanın nasıl katledildiğine tanıklık ediyorsunuz. Tüm bunlar olurken, bahsettiğim hayatta kalma, sevdiklerini hayatta tutma, onları koruma içgüdüleri ise size umut etmenin önemini hatırlatıyor. ‘’Çalışmak özgürleştirir’’ (Austchwitz toplama kampı) sözünün aslında doğru olduğunu fakat yanlış ellerde ne denli tehlikeli hallere büründüğünü fark ediyorsunuz. Hayat Güzeldir’i izledikten sonra kafamı kaldırıp önüme baktığımda tüm acılarıma, kederime, zorluklarıma rağmen dediğim ilk şey ‘’hayat gerçekten güzeldir’’ demek oldu. KAYNAKÇA (Mecra Dergisi La Vite E Bella,Hayat Güzeldir/28/11/2018/web.) Talha Torğut 21502552 FAYDALI OLABİLECEK BİR DUYGU: