yılında, İkinci Dünya Savaşı'nın patlamasının ardından 1941 yılına kadar Hitler o dönemde milyonlarca Yahudinin yaşadığı Polonya ile Fransa'nın da aralarında bulunduğu Avrupa'nın neredeyse tamamını işgal etmişti. 1941'de, Sovyetler Birliği'nin işgali başladığında, Hitler Nihai Çözüm'ün hayata geçirilmesi emrini verdi. Bu plan, Avrupa'daki Yahudi nüfusun yok edilmesini hedefleyen eşi görülmemiş ölçekte kapsamlı ve örgütlü bir operasyonu içeriyordu. Altı milyon Yahudinin yöntemli ve ürpertici bir gaddarlıkla öldürüldüğü bu soykırım, Holokost olarak bilinir. Polonya'da, sadece Auschwitz toplama kampında bir milyon Yahudi gaz odalarında öldürülmüştür. Holokost'un muazzam ölçeği ve bu sırada yaşanan korkunç olaylar, Holokost'un boyutlarını sadece savaştan sonra anlayan Yahudi ulusunu ve dünya kamuoyunu derinden etkilemiştir. Savaştan sonra, Yahudiler yaralı Yahudi ulusu için bir barınak oluşturmaya yönelik çağrılarını artırdılar. 1945 yılında, Filistin'deki Yahudi direniş örgütleri birleşerek Yahudi Direniş Hareketi'ni kurmuşlardır. Hareket, Britanya yönetimine baskı yapmaya ve Yahudilere saldıran Arap isyancılara intikam saldırıları düzenlemeye başlamıştır. Bu grupların şiddet içeren mücadelesinin başarısına dair farklı görüşler vardır ve itaatsizlik hareketi, King David Oteli'nin bombalanmasının ardından, 1946 yılında sona ermiştir. Yahudi liderleri mücadeleyi Filistin'e yasadışı göç üzerine yoğunlaştımaya karar vermişler ve Britanyalı yetkililerin onayı olmaksızın Avrupa'daki savaş yüzünden mülteci durumuna düşen muazzam sayıda Yahudiyi örgütlemeye başlamışlardır. Göç, İsrail'deki Yahudi yerleşimlerine önemli bir katkıda bulunurken Britanyalı yetkililer de Filistin'in kaderi ile ilgili kararı Birleşmiş Milletler'e havale etmiştir. 29 Kasım 1947 tarihinde, Birleşmiş Milletler ülkeyi bir Yahudi, bir de Arap devleti olmak üzere iki devlete bölmeye karar vermiştir. Karar Yahudi liderleri tarafından kabul edilirken Araplar karşı çıkarak Yahudi yerleşimlerine saldırmışlar ve 1948 Arap-İsrail Savaşı patlak vermiştir. Savaşın ortasında, Britanya mandasının son askerleri de Filistin'i terk etmesinin ardından, David Ben-Gurion 1948 yılında Yahudi İsrail devletinin kuruluşunu ilan etti. 1949 yılında, savaş sona ermiş ve İsrail Devleti, devleti kurmaya ve muazzam göç dalgaları ile dünyanın dört bir yanından ülkeye gelen yüz binlerce Yahudi mülteciyi içine almaya başladı. 1948 yılından bu yana, İsrail aralarında 1956 Süveyş Krizi, 1967 Altı Gün Savaşı, 1973 Yom Kippur Savaşı, 1982 Lübnan Savaşı ve 2006 İsrail-Lübnan Krizi gibi bir dizi büyük askeri çatışmanın yanı sıra, ulusal çıkarlarını korumak için bir dizi küçük çatışmaya da girmiştir. 1977 yılından bu yana, İsrail, komşuları ve Amerika Birleşik Devletleri ve Avrupa Birliği gibi diğer taraflarca, İsrail ile komşuları arasındaki anlaşmazlıkları çözüme kavuşturmak amacıyla, bir barış süreci başlatmak üzere, büyük ölçüde de Filistin halkının kaderi üzerine süregelen ve büyük ölçüde başarısızlıkla sonuçlanan bir dizi diplomatik çaba da başlatılmıştır. Bugün, İsrail 5,8 milyonu Yahudi olmak üzere, 7,1 milyonluk nüfusa sahip bir parlamenter demokrasidir. Günümüzde, en kalabalık Yahudi nüfusa sahip ülkeler Amerika Birleşik Devletleri ve İsrail'dir. Fransa, Arjantin, Rusya, Birleşik Krallık ve Kanada da önemli Yahudi nüfuslarına ev sahipliği yapmaktadır. Elektromanyetik alan Elektromanyetik alan, Elektrik alanÄ±'ndan ve Manyetik alan'dan meydana gelir. Fizikte elektromanyetik alan elektrik yükü olan parçacıkların çevrelerinde yarattıkları ve diğer yüklü parçacıklar üzerinde kuvvet uygulayan bir etkidir. Bu kuvvet çekme itme veya aradaki doğruya dik yönde olabilir. Elektromanyetik alan dört ayrı nicelikle tanımlanır. Bunlar E, D, H, B harfleriyle gösterilirler E: Elektrik alanı D: Elektrik akı yoğunluğu H: Manyetik alan B: Manyetik akı yoğunluğu İrdeleme :H ve B nicelikleri mühendisler ve fizikçiler tarafından farklı farklı adlandırılır. Yukarıdaki tanım mühendislik tanımıdır. Fizikçiler ise B yi manyetik alan olarak, H yi yardımcı manyetik alan olarak tanımlamayı tercih ederler. Aşağıda gerek dört niceliğin gerekse geçirgenliklerin birim ve temel birim cinsinden birim karşılıkları gösterilmiştir.(A amper, kg kilogram,s saniye,m metre, V volt, C coulomb, T tesla, F farad, H henri ) Burada m metre, kg, kilogram, s, saniye ve A da amper biriminin kısalmasıdır. 18. ve 19. yüzyılda elektrik ve manyetizma alanında pek çok buluş yapılmıştı. Bu buluşlar İngiliz (İskoçyalı) bilim adamı James Clerk Maxwell (1831-1879) tarafından derlendi. Maxwell yasaları dört tanedir.Ama bu yasalar aynı zamanda bu yasaları geliştirenlerin adıyla da bilinir. Alman bilim adamı Carl Friedrich Gauss’un (1767-1855) bu yasası aslında Fransız bilim adamı Charles Augustin de Coulomb’un (1736-1806) iki elektrik yükü için geliştirdiği yasanın genelleştirilmiş halidir. Bu denklemde ρ ile elektrik yük yoğunluğu gösterilmiştir. (C/m³) Yasaya göre,içinde elektrik yük olan bir hacmin duvarlarından geçen elektrik akısının (D) toplamının elektrik yüke eşit olduğu belirtilmektedir. Bu yasada elektrik alan yasasının manyetik alana uygulanmış halidir. Ne var ki, manyetik kutuplar daima çift çift bulunurlar. İzole edilmiş bir manyetik kutup bulmak mümkün olmadığından, herhangi bir hacim içerisinde artı kutup ve eksi kutbun etkileri birbirlerini ortadan kaldırır. Sonuç olarak hacmin duvarlarından net akı geçişi olmaz. İngiliz bilim adamı Michael Faraday (1791-1867) tarafından geliştirilen bu yasaya göre manyetik alandaki değişiklik elektrik alan meydana getirir. Fransız bilim adamı Andre Marie Ampere'in (1775-1836) daha sonra Maxwell tarafından revize edilmiş bu denleminde J akım yoğunluğu, yani iletkenin birim kesit alanından akan akımdır. Yasaya göre, manyetik alanı iki unsur meydana getirir; bir iletkenden akım geçmesi ve elektrik alanının değişikliği. Dört nicelik birer katsayı ile ikiye indirilebilir. Burada ε elektrik geçirgenlik (dielektrik sabit,"permittivity") ve μ da manyetik geçirgenliktir ("permeability") . Elektrik geçirgenlik değeri boşlukta Boşlukta, yani elektrik yük ve akımlarının uzağında, Maxwell denklemlerindeki iki nicelik yani ρ ile gösterilen yük yoğunluğu ve J ile gösterilen akım yoğunluğu 0 a eşit olur.Bu durumda , Birinci denklemin sağ tarafı da 0 a eşitlenir. Ayrıca, diğer iki denklem de simetrik hale gelir. Bu durum Işık (ve gözün göremediği diğer radyasyonu) ifade etmektedir.Bu sebeple gerek ışık, gerekse gözün göremediği diğer radyasyon elektromanyetik dalga olarak nitelendirilir. Elektromanyetik dalgada elektrik ve manyetik alanlar birbirlerine ve ışığın gidiş yönüne diktirler.Basitleştirerek örneklemek gerekirse, kartezyen koordinatlarda polarize edilmiş ışık x ekseni boyunca yol alırken, elektrik alanı y ekseni üzerinde ve manyetik alan da z ekseni üzerindedir. Bu sebepten, ışığın sürati ve iki geçirgenlik katsayısı arasında bir ilişki kumak mümkündür. Buna göre μ atanmış, yani değeri ε ye dayandırılmış bir katsayıdır. Elektrik ve manyetik geçirgenlik ile ışık hazı arasında şu ilişki vardır: Burada c ışık hızıdır. olduÄŸundan, Fazla duyarlı olmayan hesaplar için bazı yaklaşık değerler alınabilir: Dielektrik madde içinde elektrik geçirgenlik boşluktakinden, daha büyük değerler alır. Çeşitli maddeler içindeki geçirgenlik değerleri tablolar halinde hazırlanmıştır. Ancak uygulamada boyutsuz bağıl geçirgenliği bilmek yeterlidir. Burada ε madde içinde geçirgenlik, ε bağıl gheçirgenlik ve ε da boşluktaki geçirgenliktir. Mesela plastik maddelerde bağıl elektrik geçirgenlik 5 dolaylarındadır. Manyetik geçirgenlik te madde içinde boşluktakinden farklı değerler alabilir. Bu değerler paramanyetik maddelerde büyük, ferromanyetik maddelerde çok büyük, diyamanyetik maddelerde ise boşluktakinden küçüktür. Mesela demir için bağıl manyetik geçirgenlik 5000 i geçebilir.Manyetik geçirgenlik için de bağıl değer gösterimi vardır. Işığın kırılması ile ilgili katsayı kırılma indisidir. Kırılma indisi şu şekilde verilir: Duhok Duhok (Kürtçe: دهۆك / Dihok, Arapça: دهوك, Süryanice: ܢܘܗܕܪܐ, Nohadra), Irak'ın kuzeyinde bir şehir ve Kürdistan Bölgesel Yönetimi'ne bağlı Duhok ilinin başkenti. 500.000 yakın nüfusu vardır ve çoğunluğunu Kürtler ve Süryaniler oluşturur. Bazı kaynaklara göre Duhok Kurmanciye göre "küçük köy" anlamın gelmektedir. Dicle Nehri boyunca uzanır ve etrafını dağlar çevreler. Duhok geniş bir turizm gelirine sahiptir. Duhok'un şehir nüfusu 1990'lardan sonra kırdan kente doğru yapılan göçlerle artmıştır. 1992 yılına kurulan Duhok Üniversitesi eğitim ve araştırmalarını sürdürmektedir. 2003'te ABD'nin Irak'ı işgali ile birlikte savaştan etkilenmiştir. Duhok tekrar eski haline getirmek için yabancı iş adamları bölgede çalışmalar yapmıştır. Günümüzde Duhok'ta çoğu bina yenilenmiş alışveriş ve ulaşım kolaylaşmıştır. Duhok Üniversitesi, Duhok şehrinde bulunan Kürdistan Bölgesel Yönetimi'nin üniversitelerinden biridir. Amerikan Üniversitesi Duhok Kürdistan ve Nevruz Üniversitesi Duhok şehrinde bulunan Kürdistan Bölgesel Yönetimi'nin diğer üniversitelerindendir. Duhok'un kuzey bölümlerinde karasal iklimin soğuk ve kar yağışlı kışları, güneyinde ise sıcak ve kurak yazları görülebilir. Duhok'un kuzeyi dağlık olduğu için Karasal iklim hakimdir, güneyi ise genellikle düzlüklerden oluştuğu için sıcak iklim hakimdir. Duhok'un iklim şartları, topografik ve dağlık yapısı nedeniyle, ilde bitki örtüsü olarak bozkır ve orman bulunur. Şehrin kuzeyindeki dağlık bölgede kavak, Söğüt ve Meşe ağaçları bulunur. Duhok'un ekonomisini tarım, turizm, alışveriş ve petrol ihracatı oluşturmaktadır. Duhok, Kürdistan ve Mezopotamya kültürü İslam dini ve geleneksel Kürt kültürü etrafında biçimlenmiştir. Buna karşın, Duhok şehri çeşitlilikler içinde yüksek bir kozmopolit toplum ve canlı bir kültüre sahiptir. İslam etkisi Kürt ve Arap kültürünün mimari, müzik, giyim, mutfak ve yaşam tarzında görülebilmektedir. Kürt ve Arap mutfağı oldukça tutulmakta olup kentin her yerinde döner lokantalarından Duhok otellerinin lüks lokantalarına kadar her yerde bulunabilmektedir. Hızlı yiyecekler, Arap, Kürt ve Batı mutfakları da oldukça popüler olup geniş miktarda bulunabilmektedir. Kürt mutfağı Araplarla binlerce yıllık etkileşimle günümüze gelmiş gayet zengin ve farklı bir mutfaktır. Mutfağın temel malzemeleri kuzu eti, yöresel baharatlar, pirinç ve bulgurdur. Bu nedenle Kürt mutfağı ağır yemeklerden oluşur. Mutfağın temel bileşenleri Kebaplar, lahmacunlar, etli yemekler ve hamurlu tatlılar olup dünyanın her yerinde tanınmakta ve tercih edilmektedir. Fast-Food tarzı Batı kültürünün de arttığı bu devirlerde, fast-food'la yarışabilir hızlı hazırlanabilen bir mutfaktır. Duhok'ta insanların birçoğu yöresel Kürt kıyafeti ve Arap elbisesi olan kandura giyerler. Bu giyim biçimleri, Duhok'un çok sıcak ve nemli veya çok soğuk olan iklimine göre değişmektedir. Duhok'ta yerel futbol takımı olan Duhok SC bulunmaktadır. Irak Premier Ligi'nde mücadele etmektedir. 2009 Yıldız Kızlar Dünya Voleybol Şampiyonası 2009 Yıldız Kızlar Dünya Voleybol Şampiyonası (2009 FIVB Girls Youth Volleyball World Championship), 3-12 Temmuz 2009 tarihlerinde Tayland’ın Nakhon Ratchasima kentinde yapıldı. On birincisi düzenlenen şampiyonaya kıta elemelerinde başarılı olan on altı ülke katıldı. Finalde Sırbistan’a 3-1 üstünlük sağlayan Brezilya, üçüncü kez dünya şampiyonluğunu kazandı. Şampiyonaya katılan on altı ülke, dörder takımlı A, B, C ve D gruplarına ayrıldı ve tek devreli lig usulü karşılaştı. Maçlar sonucunda gruplarında ilk iki sırayı alanlar E ve F grubunu, üç ve dördüncü sırayı alanlar G ve H grubunu oluşturdu. Takımlar yine tek devreli lig usulü karşılaştılar ve E ve F grubunda ilk iki sırayı alanlar yarı final maçları yapmaya hak kazandılar. Yarı finalde çapraz olarak eşleşen takımlardan rakiplerine üstünlük sağlayan takımlar finale yükseldi. Canoğulları Caniler veya Canoğulları veya Cani Hanedanı, 1598-1785 yılları arasında bugünkü Özbekistan ve Türkmenistan topraklarına yayılan Buhara Hanlığı'nı yöneten hanedanlardan biri. Hanedanın adını aldığı Cani Muhammed (Canibek), Yar Muhammed'in oğullarından olup Cengiz Han'ın oğullarından Cuci'nin onüçüncü oğlu Toka Temür soyundandır. Astrahan Hanlığı'ndan gelen Din Muhammed (Canibek'in oğlu), Şeybani Hanlığı'ndan ele geçirdikleri hanlığın başkentini selefleri gibi Buhara yaptılar. Esasen Hanlık 30 Temmuz 1598'de Meşhed'i, 12 Ağustos 1598'de de Herat'ı Safevi Devleti'ne kaybetmişti. 1602 yılında Baki Han bizzat Safevi Şahı I. Abbas'ın bulunduğu İran ordusunu büyük bir bozguna uğratarak Safevi ilerleyişini durdurmuştur. 1644 yılında Nezir Han taht konusunda oğlu Abdülaziz ile ihtilaf yaşamış ve Osmanlı Devleti'nin o dönemdeki padişahı İbrahim (1640-48) hakem seçilmiş ve padişahın hükmü ile saltanat 1645'te Abdülaziz'e geçmiştir. Canoğulları'nın bir süre sonra kudretlerini yitirmeleriyle Hanlık 1700 yılında Fergana ve 1752'de Güney Türkistan'ı kaybetmiş ve toprakları epey daralmıştır. Hatta Nadir Şah Özbek başkenti Buhara'yı da 22 Eylül 1740-20 Haziran 1747 arasında İran işgalinde tutmuş, Canoğulları her ne kadar başkentlerini istirdad ettilerse de, eski güçlerine hiçbir zaman ulaşamamışlar ve yerlerini Mangıtlar hanedanına bırakmışlardır. Canoğulları hanları sırasıyla şunlardır: Gaziantep Hayvanat BahÃ§esi Gaziantep Hayvanat Bahçesi, 1000 dönümlük alana kurulmuş Türkiye'nin en büyük hayvanat bahçesidir. Şehrin çıkışındaki burç ormanları içerisinde yer alır Gaziantep Hayvanat Bahçesi, 90 türden 3.720 hayvan barındıran bir kuş kafesi, 74 türden 2950 hayvana ev sahipliği yapan bir akvaryumu, 10 türden 64 hayvanı barındıran bir maymun evi, timsah ve yılanlardan oluşan bir sürüngen evi ve diğer hayvanlar için ayrılmış özel bölümleri bünyesinde barındırır. MangÄ±tlar Mangıt Hanedanı, 15. yüzyılın başı-1634 arasında Nogay Orda'yı, 1785-1920 yılları arasında Buhara Emirliği'ni yöneten hanedan. Cengiz Han soyundan gelmedikleri için Han unvanı alamamışlar, kendilerine emir, başlarında bulundukları sürede de Buhara Hanlığı'na Buhara Emirliği denmiştir. Hanedan, adını Canoğulları'na atabeylik ve vezirlik yapan Muhammed Rahim Bey Mangıt'tan alır. Oğlu Masum Şah Murad Bey son Canoğulları Hanı Ebulgazi Han'ı tahttan indirdi ve bu şekilde devletin yönetimini ele geçirdi. Devleti devraldıklarında hakimiyetleri sadece Maveraünnehir ile kısıtlıyken, zaman içinde Merv, Belh ve Hokand kentlerini de sınırlarına kattı. Daha sonra kudretlerini yitiren Mangıtlar Güney Türkistan'ı (Belh ve Bedahşan) Afganistan'a kaybettiler. Yenilgiyle biten Kırım Savaşı'nın (1853-1856) ardından Orta Asya Türk hanlıklarına yönelen Rusya'nın askeri harekatı sonuıcunda ise 1868 yılında ise Buhara ve Semerkant'ın Rus işgaline girmesiyle Mangıtlar fiilen bağımsızlıklarını da yitirdiler. 200.000 km²'lik bir toprakta yabancı devletlerle ilişki yürütme hakkında sahip olarak Rusya idaresinde varlıklarını sürdüren Mangıtlar, 1920'de kesin olarak Rusya'ya ilhak edildiler. Hanedanın son mensupları hanlığın 1920 tarihli ilhakının ardından Afganistan'a iltica ettiler, 1979'da bu ülkenin de Rusya tarafından işgal edilmesi üzerine Almanya üzerinden Amerika Birleşik Devletleri'ne yerleştiler. Yaban eşeği Yaban eşeği adı iki hayvan türü için kullanılır; ODTÜ Fen Edebiyat Fakültesi ODTÜ Fen Edebiyat Fakültesi, Orta Doğu Teknik Üniversitesi'ne bağlı olarak 1959 yılında kurulan fakülte. Fakültenin eğitim dili İngilizce olup, fakültede eğitim 4 yıldır. Fakültenin dekanı Ahmet Oral'dır. Access Hollywood Access Hollywood olayları ve ünlülerin haberlerini hafta içi her gün yayınlanan eğlence programıdır. Program Entertainment Tonight programının idari yapımcısı Jim Van Messel tarafından yaratılmıştır. Program şu anda Robert Silverstein tarafından yönetilmektedir. Access Hollywood'un başlıca konusu müzik, televizyon ve sinema dünyasındaki haberlerdir. Program 9 Eylül 1996'da ABD'de yayınlanmaya başladı. Programın İngiliz sürümü 2003'te, İrlanda'daki sürümü 2006'da başlamıştır. Antonello Venditti Antonello Venditti (d. 8 Mart 1949), yetmişli yıllarda ünlü olmuş İtalyan asıllı şarkıcı ve söz yazarıdır. Aymeric Zublena Aymeric Zublena (d. 1936, Paris, Fransa), Fransız mimar, iş adamı. 30 Ekim 1973 tarihinde biten ve dönemin Cumhurbaşkanı Fahri Korutürk tarafından hizmete açılan Boğaziçi Köprüsü'nün kalıplaşmış bir yaratıcısı olarak da bilinen Aymeric yaşamı boyunca farklı mimar stilleriyle dikkat çekmiştir. Åžeyhler, Ulubey Şeyhler. Ordu ilinin, Ulubey ilçesine bağlıdır. Şeyhler adı, köyde mezarı bulunan Şeyh Abdullah'tan gelmektedir. Şeyhler köyü, Ulubey ilçe merkezine 12 km uzaklıktadır. 2005 yılındaki nüfus sayımına göre şeyhler köyünde 464 erkek, 232 kadın olmak üzere toplam 696 kişi yaşamaktadır. 6 mahallesi mevcuttur. Federico Macheda Federico "Kiko" Macheda (; d. 22 Ağustos 1991, Roma), İtalyan futbolcudur. EFL Championship ekiplerinden Cardiff City'de forma giymektedir. Macheda, fakir bir ailenin çocuğu olarak 1991 yılında Roma'da doğdu. SS Lazio'nun gözlemcileri tarafından keşfedilerek kulübün altyapısına alındı. Burada gösterdiği performasla A takıma alınmak istendiyse de İtalya’daki kurallar gereği 18 yaşın altındaki futbolcuların bir kulüpte profesyonel olmalarına izin verilmediği için Macheda, Manchester United FC ile anlaştı. 16 Eylül 2007’de Manchester United’la üç yıllık altyapı sözleşmesi imzalayan Macheda, ailesiyle birlikte İngiltere’ye gitti. Aileye yıllık 73 bin pound ödeme yapan Manchester United, Macheda’yı da haftalığa bağladı. İlk olarak 18 yaş altı takımında mücadele etti ve sezon boyunca 21 maça çıkıp 12 gol attı. 17. doğum günü olan 22 Ağustos 2008'de takımıyla profesyonel sözleşme imzaladı. Ancak sezonun büyük bölümünde U-18 takımında oynadı. Form tuttukça yedek takıma girmeye başlayan Macheda, burada oynadığı 8 maçta 8 gole imza atınca Alex Ferguson'ın da dikkatini çekti. 5 Nisan 2009'da takımıyla çıktığı ilk maç olan Aston Villa FC maçında oyuna sonradan girerek karşılaşmanın uzatma dakikalarında attığı golle takımının 3-2 galip gelmesini sağladı. Maçın adamı seçilen genç futbolcu, attığı bu gol ile Ada basını tarafından en çok konuşulan isimlerden biri oldu. UEFA Şampiyonlar Ligi çeyrek finalinde FC Porto ile oynanan maçta kadroda yer almasına rağmen forma giyemedi. Dört gün sonra oynanan Sunderland maçında Dimitar Berbatov'un yerine girdikten sadece 46 saniye sonra topla ilk buluşmasında golünü atarak bir kez daha takımına üç puan kazandırdı. Sezonun son maçına ise ilk 11'de çıkarak 90 dakika forma giydi. Macheda, sezon sonunda U-18, yedek takım ve A takımda gösterdiği performasla "Jimmy Murphy Akademisi Yılın Futbolcusu" ödülüne layık görüldü. 11 Ocak 2011 tarihinde ingiliz ekibi Manchester United tarafından Sampdoria'ya kiralanmıştır. İlk maçına 19 Ocak 2011 tarihinde Sampdoria ile Udinese arasındaki Coppa Italia maçında çıktı. İlk maçında Sampdoria'nın ilk gölünü atmayı başardı. Sampdoria normal süresi 2-2 biten maçta penaltılarla Udinese'yi 5-4 elemeyi başardı. Macheda, şimdiye kadar İtalya'nın genç takımlarında forma giydi. Yılmaz Yücetürk Yılmaz Yücetürk (12 Mart 1941, Gönen - 20 Mayıs 2005, İstanbul). Eski Türk millî Futbolcu ve Teknik Direktör. Gönen doğumlu olan Yücetürk, Fenerbahçe genç takımında futbola başladı. Daha sonrası MKE Ankaragücü ve PTT takımlarında futbol oynadı. Yılmaz Yücetürk, 2 kez Türkiye 18 yaş altı millî futbol takımı ve 2 kez Türkiye 21 yaş altı millî futbol takımı forması olmak üzere toplam 4 kez millî formayı giymiştir. Yücetürk, futbolu bıraktıktan sonra Almanya'ya giderek, Köln Spor Akademisi’ni bitirdi. Daha sonra Türkiye'ye dönen Yücetürk, Futbol Federasyonu Araştırma Planlama Eğitim Dairesi'nin başkanlığını yaptı. Yılmaz Yücetürk, Fenerbahçe'de altyapı sorumluluğunun ardından 1986-1987 sezonunun bitimine iki hafta kala A takımının teknik direktörlüğünü üstlendi. Yücetürk, daha sonra Aralık 1987'de başına geçtiği Kuşadasıspor'dan Kasım 1988'de istifa etti. 1993 yılında "Antrenman Kavramı, Prensipleri ve Planı" adını taşıyan bir kitap yayımladı. Daha sonra Fenerbahçe'de idari menajerlik yapan Yücetürk, Zeytinburnuspor ve Erzurumspor'u çalıştırdı. Türkiye'nin Eritre'ye yaptığı "meridyen" adı verilen yardım projesi kapsamında futbolcu eğitmek ve antrenör yetiştirmek amacıyla Eritre'ye giden Yücetürk, 2000-2002 yılları arasında Eritre millî futbol takımını çalıştırdı. 20 Mayıs 2005 tarihinde hastalığı nedeniyle tedavi gördüğü Acıbadem Kozyatağı Hastanesi'nde bu akşam yaşamını yitirdi. Jak Eskinazi Jak Eskinazi (d. 1954, İzmir), Türk iş adamı. İzmirli iş adamı Hayim Eskinazi'nin bacanağıdır. Ortaokul ve lise eğitimini İzmir Özel Türk Koleji’nde tamamlayan Eskinazi, İstanbul Teknik Üniversitesi İnşaat Mühendisliği Bölümü’nü bitirmiştir. Roteks Tekstil, Spot Tekstil, Golden Halıcılık, Pergamon-Statüs Dış Ticaret firmalarının da sahibi olan Jak Eskinazi ayrıca Ege Hazır Giyim Konfeksiyonu ve İhracatçıları Yönetim Kurulu Başkanlığı ve İzmir Ticaret Odası Yönetim Kurulu Başkan Vekilliği görevlerini de yürütmektedir. TARGEV Yedek Denetim Kurulu ve EGEV Yönetim Kurulu Üyelikleri’ne de devam etmektedir. Ayrıca kendisi 2001'de kurulan İzmir Ekonomi Üniversitesi'nin Mütevelli Heyeti üyesidir. Ska Ska - bir müzik türüdür. 1950'de Jamaika'da çıktı. Ska'nın 1950'lerden sonra yeniden ünlü olması 1990'larda Amerika The Toasters grubunun oluşturulmasıyla oldu. Jamaika kökenli ska müziği rocksteady, reggae gibi birçok müzik türünün çıkmasına yol açmıştır, Karayip mentosu, kalipso, jazz ve blues içerir. 1960'larda birçok ingiliz mod u tarafından popüler hale getirildi, ardından skinhead kültürü içerisinde yer aldı. Ska ilk olarak 60'larda Jamaika'da orijinal çıkışını yaptıktan sonra English 2 Tone tarafından 70'lerde alt kültürünün temelleri atılmaya başlandı. Ska kültüründe yaygın kullanılan dama, ırkçılık karşıtı bir semboldür, beyaz ve siyah insanları temsil eder. Türkiye'de ska müzik üretim ve dinlenme açısından yeterince üst seviyede olmasa da Athena'nın eski albümlerinde ska ritimleri ön plandadır. Bunun dışında yer altına İstanbul Ska Foundation ve Sıska gibi gruplar varlığını sürdürmektedir. Sony Î± Sony α 5 Temmuz 2006'da piyasaya sürülen Dijital SLR kamera sistemidir. Bakuba Bakube (Arapça: بعقوبة‎;) Irak'ta bir şehir ve Diyala ili'nin başkenti. Şehir, Bağdat'ın 50 kilometre kuzeydoğusunda yer alır, Diyala Nehri'nin üzerindedir. 2003 yılı verilerine göre nüfusu 467.900'dür. İslamiyetin ilk yıllarından beri önemli bir tarım ve ticaret merkezidir. Şehrin ismi Aramice kökenlidir. Bağdat ve Horasan arasındaki İpek Yolu üzerindedir ve mola yeri olarak hizmet vermiştir. Portakal ticaretinde Irak'ın önemli merkezi haline gelmiştir. 1994-95 Division 1 FC Nantes Ligue 1 1994-95 sezonunu 79 puan ve sadece bir yenilgi ile birinci bitirdi. 1995-96 sezonunda Ligue 1'de oynamak üzere Ligue 2'den yükselen takımlar Chicago (müzik grubu) Chicago, pop, rock ve caz türünde müzik yapan Amerikalı bir gruptur. Grup kariyerine 1967'de başlamıştır. 70 ve 80'lerde grup aktif olarak hit şarkılar üretmiştir. Grup Amerika'da gelmiş geçmiş en istikrarlı ve başarılı gruplardandır. Billboard'a göre Chicago 1970'lerde Amerika'da sıralamada başı çeken gruptur. Tüm Dünya'da 120 milyonun üzerinde albüm satmış, 22 Altın, 18 Platin ve 8 Multi-Platin albüme imzasını koymuştur. Kariyerleri boyunca 5 kez 1 Numara olan albüm yapmış, ve 21 kez en iyi on listesine giren şarkının altına imzalarını koymuşlardır. NasÄ±riye Nasıriye (, "En Nasıriye") Irak'ın Zi Kar ilinin merkezi olan şehirdir. Şehir, Fırat Nehri'nin kıyısında yer almakta olup Bağdat'ın 370 km güneydoğusunda yer alır. Şehrin nüfusu 2003 yılı itibarı 560.200 olup Irak'ın dördüncü büyük şehridir. Nasıriye, Osmanlı döneminde 19. yüzyılın sonlarında Müntefik aşireti tarafından kurulmuştur. 20. yüzyılın başlarında kent Müslümanlar, Mandeanlar ve Yahudiler olmak üzere birçok dini çeşitliliğe ev sahipliği yapmaktaydı. I. Dünya Savaşı sırasında 1915 yılında Britanya birlikleri tarafından işgal edildi. 1991 yılından sonra birçok Şii aile Saddam Hüseyin'in katliamlarından kaçarak ABD, İngiltere, Kanada, Avustralya ve İsveç gibi ülkelere yerleşmişlerdir. Irak Savaşı sırasında şehir ağır çatışmalara sahne oldu. Günümüzde nüfusun tamamına yakınını Şii Müslümanlar oluşturur. Nasıriye kuruluşundan bu yana ulaşım için önemli bir merkez haline gelmiştir. Şehirde geniş bir hurma yetiştiriciliği vardır, fakat diğer tarım ürünlerinin ticaretide yapılır. Sanayide ise kereste ve gümüş işçiliği yaygındır. Şehir müzesinde Sümer, Babil, Asur ve Abbasilerden kalma geniş bir sanat eserleri arşivi vardır. Antik Ur kentide Nasıriye yakınlarında yer almaktadır. Divaniye Divaniye (Arapça: الديوانية‎ Ad Dīwānīyah), Irak'ın Kadisiye ilinin başkentidir. 2002 yılındaki verilere göre nüfusu 420.000'dir. Bağdat ve Basra arasındaki Demiryolunun üzerinde yer alır. Fırat Nehrinden sulanmakta olup Irak'ın en verimli bölge olarak kabul edilir. Şehirde bir lastik fabrikası mevcuttur. Önceleri bu fabrika Irak'ın dört tarafına lastiği sağlamaktaydı. Günümüzde faaldir. Ramadi Ramadi (Arapça: الرمادي‎), Irak'ta bir şehir. Bağdat'ın 110 kilometre batısında yer alır. El Anbar ilinin başkentidir. Ramadi verimli, nemli ve alüvyal ovalara sahiptir. I. Dünya Savaşı sırasında İngiliz güçleri ile Osmanlı arasında muharebeler yaşanmıştır. Kirli UtanÃ§ Kirli Utanç 2004 yapımı hicivsel olan, ayrıca cinsellik içeren komedi filmi. Filmin yazarı ve yönetmeni John Waters. Filmin başrollerini Tracey Ullman, Selma Blair, Johnny Knoxville, Chris Isaak ve Mink Stole paylaşıyor. Film Baltimor'da çekilmiş. Filmin Eklentili ve eklentisiz olarak piyasaya sürülen iki kopyası mevcut. Rinus Michels Marinus "Rinus" Jacobus Hendricus Michels (d. 9 Şubat 1928, Amsterdam - ö. 3 Mart 2005, Aalst) Bütün kariyeri boyunca AFC Ajax'ta oynayan Hollandalı eski millî futbolcu ve teknik direktör. Hocası Jack Reynolds'tan öğrendiği toplu hücum, toplu müdafaa kavramının sahaya yansıtılması olarak bilinen "total futbol"un gelişmesinde önemli rol oynadı. Michels, "Amsterdam Olimpiyat Stadı" yakınlarındaki bir evde 1928 yılında doğdu. Dokuzuncu yaş gününde kendisine futbol ayakkabıları ve Ajax forması hediye edilmesiyle futbola ilgi duymaya başladı. Babasının teşvikiyle Ajax altyapısına girdi. II. Dünya Savaşı nedeniyle kariyerine bir süreliğine ara vermek zorunda kaldı. Fransız kulübü Lille OSC'den aldığı sözleşme teklifi askerlik sorunu nedeniyle gerçekleşmedi. 9 Haziran 1946'da ilk kez Ajax A takımının formasını giyen Michels, kırmızı-beyazlıların ADO Den Haag karşısında 8-3 kazandığı maçta beş gol atarak bir anda ilgi odağı haline geldi. 1946'dan 1958'e kadar 264 kez giydiği Ajax forması altında attığı 122 golle kulüp tarihindeki yerini aldı. 8 Haziran 1950'de İsveç ile oynanan maçta ilk kez Hollanda millî takımı forması giyip toplamda 5 maça çıkan Michels, geçirdiği bir sakatlıktan sonra eski sağlığına tekrar kavuşamayınca futbol kariyerini noktalamak zorunda kaldı. Futbolu bıraktıktan sonra sağır ve dilsizler için bir okulda beden eğitimi öğretmenliğine başlayan Michels, 1960'ta açılan antrenörlük kurslarına da katılarak teknik adamlık lisansı aldı."JOS Amsterdam" ve "AFC Amsterdam" gibi amatör takımları çalıştırdıktan sonra, 1965'te sürpriz bir kararla AFC Ajax'ın başına getirildi. En kötü zamanlarını yaşayan Ajax'a "total futbol" anlayışını uygulayarak, 1965-66, 1966-67, 1967-68 ve 1969-70 sezonlarında dört kez Hollanda Ligi, 1966-67, 1969-70 ve 1970-71 sezonlarında ise üç kez Hollanda Kupası şampiyonluğu yaşattı. 1969'da AC Milan'a karşı kaybedilen Şampiyon Kulüpler Kupası şampiyonluğu unvanını ise 1971'de Panathinaikos'u yenerek gerçekleştirdi. Ajax'ta yaşadığı bu başarılardan sonra 1971'de FC Barcelona'nın yolunu tuttu. İlk iki sezonunda şampiyonluğu kaçırmasına rağmen eski öğrencileri Johan Cruyff ve Johan Neeskens gibi isimlerin de takıma katılmasıyla 1973-74 sezonunda Barça'ya tarihindeki dokuzuncu şampiyonluğunu yaşattı. Aynı sene takımdan ayrılarak Batı Almanya'da düzenlenen 1974 FIFA Dünya Kupası için Hollanda'nın başına geçti. Turnuvada Arjantin, Doğu Almanya ve son şampiyon Brezilya gibi takımları eleyerek namağlup olarak finale çıkan "General"'in öğrencileri, finalde Batı Almanya'ya karşı maçın hemen başında öne geçmelerine rağmen sahadan 2-1 yenik ayrıldı. 102 gün süren bu görevden sonra takımı bırakarak, ertesi yıl tekrar Ajax'ın, 1976'da ise Barcelona'nın başına geçti. 1977-78 sezonunda Barça'ya Copa del Rey'i kazandırdıktan sonra, bir yıllığına Los Angeles Aztecs'in teknik direktörlüğünü üstlendi. Ertesi yıl tekrar Avrupa'ya dönerek 1. FC Köln takımının başına geçti. Köln'deki ilk sezonunda takımı ligi orta sıralarda bitirmesine rağmen bir sonraki sezon şampiyonluk kıl payı Hamburg'a kaptırıldı. Üç yıllık Köln macerasında "keçiler"e 1983 yılında DFB-Pokal şampiyonluğu yaşattı. Köln'nü bıraktıktan sonra Hollanda'nın başına geçen Michels, 1985'te görevi bıraksa da 1986'da yeniden millî takımın başına döndü. 1988 Avrupa Futbol Şampiyonası elemelerinde takımı sadece 1 gol yedi ve hiç yenilmeden şampiyonaya katılmaya hak kazandı. Michels'in öğrencileri SSCB, İngiltere ve İrlanda'nın bulunduğu B grubundan ikinci çıkarak yarı finale yükseldi. Yarı finalde 1974 FIFA Dünya Kupası finalinde karşılaşılan Batı Almanya ile eşleşen Hollanda, Marco van Basten'in 88. dakikada attığı golle hem rakibini 2-1 mağlup ederek rövanşı aldı hem de finale çıktı. Portakallar finalde, daha önce gruplarda 1-0 yenildikleri Sovyetler karşısında 2-0 galip geldi. Böylece "General", futbolda ülkesine tarihindeki ilk ve tek uluslararası başarısını kazandırdı. Şampiyonadan sonra takımdan ayrılan Michels, ikinci kez Almanya'nın yolunu tutarak Bayer 04 Leverkusen'in başına geçti. Ancak geçirdiği kötü sezonun ardından görevi bırakarak, 26 Eylül 1990 tarihinde dördüncü ve son kez millî takıma döndü. İsveç'te düzenlenen 1992 Avrupa Futbol Şampiyonası'nda yarı finalde Danimarka'ya penaltılarla kaybedilmesinden sonra millî takıma ve teknik direktörlüğe kesin olarak veda etti. Hollanda'nın başında 51 maça çıkıp 30 galibiyet elde eden Michels, UEFA'nın "onur üyesi" olarak çeşitli kurullarda görev aldı ve 1999'da FIFA tarafından "yüzyılın teknik adamı" seçildi. 2004'ten itibaren Hollanda futbolundaki en iyi teknik direktörlere her yıl kendisine ithafen "Rinus Michels Ödülü" verilmeye başlandı. Total futbol anlayışıyla birçok teknik direktöre ilham kaynağı olan Rinus Michels, 3 Mart 2005'te geçirdiği kalp ameliyatının ardından çıkan komplikasyonlar sonucunda Belçika'nın Aalst şehrinde 77 yaşında hayatını kaybetti. Futbolculuk Teknik direktörlük Baden Powell (anlam ayrımı) Aquino (anlam ayrımı) Aquino ÅŸu anlamlara gelebilir: Atopik dermatit Atopik dermatit (AD) veya atopik ekzema (AE), şiddetli kaşıntılı, bulaşıcı olmayan, kronik inflamatuvar bir deri hastalığıdır. İnfantil dönemde başlar, yarısından çoğu ilk 1 yaş içinde tamamı ilk 5 yaş içinde ortaya çıkar. Hastaların yarısı 2 yaş civarında tam olarak düzelir. Üç evresi vardır: İnfantil dönemde en sık yanaklarda olmak üzere, alın, skalp, boyun, ekstremite ekstansör yüzlerinde yerleşim gösteren sulantılı, polimorfik (papül, vezikül, püstül, krut) lezyonlar vardır. Yarısında 2 yaş civarında tam düzelme olur. Çocukluk döneminde ise lezyonlar ekstremite fleksör yüzleri (antekübital/popliteal), yüz ve boyunda yerleşir. Lezyonlar, eritemli, likenifiye plaklar şeklindedir. Adölesan ve erişkin döneminde ise lezyonlar, antekübital, popliteal ve el bileklerinde yerleşim gösteren likenifiye plaklar şeklinde görülür. Tanı koyabilmek için 3 major ve 3 minör kriter bulunması gerekir. Toplamda 4 major, 21 tane de minör kriter bulunmaktadır Hastalığın kalıcı tedavisi yoktur, hastalara kısa süreli tedaviler verilir. Atopik dermatit sıklıkla, astım ve konjonktivit gibi, diğer atopik hastalıklarla birlikte bulunur. 20. yüzyılın başından beri, atopik dermatit gibi birçok mukozal inflamatuar hastalıklığın sıklığı ciddi oranda artmıştır. Günümüzde endüstriyel ülkelerde çocukların %10-20'si ve erişkinlerin %1-3'ü bu hastalıklara sahiptir, ve Amerika Birleşik Devletleri'nde son 30-40 yılda bu hastalıkların prevelansı yaklaşık üç katına çıkmıştır. AE AE, ae, Æ veya æ şu anlamlara gelebilir: Kahraman Şerif (anlam ayrımı) Cyber-shot Cyber-shot Sony'nin ürünü olan dijital kamera serisidir. Bu seri InfoLithium batarya paketi, Carl Zeiss lensleri ve genel tasarımıyla tanınmaktadır. F, G, H, L, M, N, P, R, S, T, U, V, W olmak üzere 13 farklı modeli bulunmaktadır. Sony Ericsson'un bazı modellerinde de Cyber-shot teknolojisi kullanılmaktadır. Walkman Walkman Sony tarafından üretilen, geliştirilen ve pazarlanan tescilli bir markadır. Taşınabilir müzik çalar olduğu gibi akıllı telefonları için üretilen bir yazılımdır. Prototipi 1978 yılında, Akio Morita'nın çok sık yaptığı Trans-Pasifik uçak yolculuklarında opera dinlemek istemesini mümkün kılmak için Nobutoshi Kihara tarafından tasarlanmıştır. Orijinal Walkman 1979 yılında Japonya'da piyasaya çıkmıştır. Amerika'da Soundabout, İsviçre'de Freestyle, İngiltere'de ise Stowaway adıyla piyasaya sürülmüştür. Morita bu ismi hiç beğenmemişti ve ismin değiştirilmesi için uğraşmıştı fakat ürün piyasaya çıktıktan sonra bu isim değişikliği çok pahalı olacağı için gerçekleştirilememiştir. Walkman, günümüzde MP3 oynatıcı olarak hem USB şeklinde, hem de kulaklıkla tümleşik olarak üretilmektedir. Ayrıca WALKMAN yazılımı, Sony'nin Xperia serisinde de müzik yazılımı olarak kullanılmaktadır. Sony Watchman Sony Watchman Sony tarafından üretilip pazarlanan taşınabilir cep televizyonudur. İlk model olan FD-210 1982 yılında piyasaya sürülmüştür. Bu ürün siyah-beyaz 5 cm'lik bir ekrana sahipti ve 650 gram geliyordu. Japonya'da 54,800 yen'den satılıyordu. FD-45, 1986 yılında su geçirmez olarak piyasaya sürülmüştür. FD-10A CRT ekran, FDL-310 ise LCD ekran yeniliğiyle piyasaya sürülmüştür. Popüler bir model olan FDL-22 ise ergonomik gövdesiyle daha iyi bir tutuş sağlamıştır. Yağmur Adam filmindeki Raymond (Dustin Hoffman) karakteri yanında bu ürünü taşıyarak kendi şovunu seyretmiştir. Cassegrain yansıtıcı Cassegrain yansıtıcı temel bir içbükey ayna ile ikincil bir dışbükey aynanın birlikteliğidir ve çoğunlukla optik teleskoplarda ve radyo antenlerinde kullanılır. Spring Framework Spring Framework Java için geliştirilmiş, açık kaynak olan bir uygulama geliştirme framework'üdür. Spring Framework'ün temel özellikleri harhangi bir Java uygulaması tarafından kullanılabilmektedir. Eklentileri ile birlikte Java Enterprise platform üzerinde web uygulamaları geliştirmek için de kullanılabilir. Spring Framework Java toplulukları arasında Enterprise JavaBean (EJB) modelinin yerine geçebilecek popüler bir alternatif haline gelmiştir. İlk sürüm, Ekim 2002'de Expert One-on-One J2EE Design and Development kitabının yayımlanması ile birlikte Rod Johnson tarafından yazılmıştır. Framework ilk olarak Haziran 2003'te Apache 2.0 lisansı altında yayımlandı. İlk sürümü olan 1.0, Mart 2004'te piyasaya çıktı ve Eylül 2004'te ve Mart 2005'te önemli değişiklikler içeren başka sürümler yayımlandı.. Spring 1.2.6 sürümü 2006'da Jolt Productivity ve JAX Innovation ödülü kazanmıştır. Spring 2.0, Ekim 2006'da, Spring 2.5 Kasım 2007'de, Spring 3.0, Aralık 2009'da, Spring 3.1 Aralık 2011'de ve Spring 3.2.5 Kasım 2013'te yayımlandı. Spring Framework 4.0, Aralık 2013'te piyasaya çıktı. Spring 4.0 sürümünün dikkate değer geliştirmeleri Java SE 8, Groovy 2, Java EE7'nin bazı yönleri ve WebSocket'tir. 31 Temmuz 2015'te Spring Framework 4.2.0 yayımlandı ve 01 Eylül 2015 tarihinde 4.2.1 sürümüne yükseltildi. Bu yükseltme "Java 6, 7 ve 8 ile uyumluluk, temel iyileştirmeler ve modern web yeteneklerine odaklanma" içindi. Spring Framework 4.3, 10 Haziran 2016'da yayımlandı. Ritchey-Chretien teleskopu Ritchey-Chrétien teleskop veya RCT teleskop, optiğindeki coma sorununu ortadan kaldırmak için tasarlanmış; böylece geleneksel gözlem alanıyla karşılaştırıldığında daha geniş bir alanı gözlemleyebilecek şekilde özelleşmiş bir Cassegrain teleskoptur. Teleskop, 1910'ların başında Amerikalı astronom George Willis Ritchey (1864–1945) ve Fransız astronom Henri Chrétien (1879–1956) tarafından icat edildi. Ritchey, 23,5 inçlik (60 cm) bir çap açıklığı olan ilk başarılı RCT'yi 1927'de yaptı(örn: Ritchey 24-inçlik Yansıtıcı). Mekik diplomasisi İki ihtilaflı taraf arasında çözüme ulaşabilmek için arabulucu ya da kolaylaştırıcı rolündeki üçüncü bir tarafın, klasik diplomasi kurallarına uymadan yaptığı ve her iki tarafta da seri görüşmelerle sonuca ulaşmaya çalıştığı diplomasi türü. Terim, üçüncü tarafın ihtilafa taraf ülkeler(in başkentleri) arasında mekik dokuması (İng.: to shuttle) eyleminden alıntılandırılarak adlandırılmıştır. Mekik diplomasisi genellikle birbirini resmen tanımayan ancak yine de müzakere etmek isteyen taraflar arasında gerçekleştirilir. Terim, ABD Dışişleri Bakanı Henry Kissinger'ın 1979'da Mısır ile İsrail arasındaki müzakereleri Kahire ve Tel-Aviv'e yaptığı seri ziyaretlerle sonuçlandırdığı dönemde yaygın olarak kullanılmaya başlandı. 60. Hükûmet Türkiye Dışişleri Bakanı Ahmet Davutoğlu'nun 2008 İsrail-Gazze çatışmalarında oynadığı rol mekik diplomasisine örnek verilebilir. Günümüzde özellikle Birleşmiş Milletler Genel Sekreterleri kriz zamanlarında özel temsilcileri vasıtasıyla mekik diplomasisi yürüttükleri gibi, ülkeler de çoğu zaman bürokrat ya da diplomat seviyesinde, bazen de Dışişleri Bakanları aracılığıyla aynı yönteme başvurmaktadırlar. Orta Doğu Barış Süreci 1947 yılında Ortadoğu'da kurulan İsrail devleti ile bölgedeki diğer Arap ülkeleri arasındaki savaş durumunu ve muhtelif savaşlar sonucu ortaya çıkan toprak ve mülteciler sorunlarını çözüme kavuşturmayı hedefleyen barış süreci. HacÄ±ahmetli Ahmet Şükrü Esmer Ahmet Şükrü Esmer, (d. 1891, Lefkoşa) - (19 Ocak 1982), Türk siyaset adamı. İstanbul Darülfünun Hukuk Mektebi mezunudur. New York Columbia Üniversitesi'nde Hukuk Doktorası yapmıştır. Galatasaray Lisesi İngilizce Öğretmenliği, Mülkiye Mektebi, Siyasal Bilgiler Okulu, Erkan-ı Harbiye ve Polis Enstitüsü siyasi tarih öğretmenliği, Yüksek İktisat ve Ticaret Mektebi öğretmenliği, Amerika’da Sadâyı Vatan Gazetesi sahipliği, Vakit, Ulus ve Barış Gazeteleri Yazarlıkları, Vatan Gazetesi kurucu üyeliği, Yazarlık, TBMM VI. Dönem İstanbul Milletvekilliği yapmıştır. Babası, Lefkoşa’lı tüccar Şükrü Efendi’nin oğlu Mehmet Arif’tir. Orta öğrenimini Lefkoşa’da İngiliz Okulu ile Kıbrıs Lisesi’nde yapmıştır. Bu sırada, babası Sünuhat (Akla Gelenler) adlı bir haftalık gazete çıkardığından, Ahmet Şükrü ilk gazetecilik zevkini oradan almıştır. Liseden sonra İstanbul’a gelmiş; ABD’ye öğrenci yollamak için açılan yarışmayı kazanarak New York’taki Columbia Üniversitesi’ne gönderilmiştir. Orada, Hukuk okuyarak bu alandan Lisans ile Yüksek Lisans diplomalarını, Devletler Hukuku ve Siyasi Tarih’ten de Doktora derecesini almıştır. Bu sırada Gazetecilik Okulu’nda da bazı derslere devam etmiştir. I. Dünya Savaşı henüz bitmemiş olduğundan, bir süre ülkeye dönememiş ve New York’ta Sada-yı Vatan (Yurdun Sesi) adlı haftalık bir gazete çıkarmıştır - ki bu, ABD’de Türk dilinde yayımlanan ilk gazetedir. 1921’de ülkeye döndükten sonra Galatasaray Lisesi’ne İngilizce öğretmeni olarak atanmış; aynı zamanda Vakit gazetesi yazı kadrosunda yer almıştır. Kurtuluş Savaşı kazanılınca, gazeteci olarak Mudanya ve ardından Lozan Konferansı’na katılmıştır. Yurda dönüşünde bazı arkadaşları ile Vatan gazetesini çıkarmış; sonra Milliyet gazetesinin Yazı İşleri Müdürü, daha sonra da Genel Müdürü olmuştur. Milliyet’te çalışırken, Mülkiye Mektebi Siyasi Tarih Hocası olmuş ve bu dersi Harp Akademisi’nde ve Yüksek İktisat ve Ticaret Mektebi’nde de vermiştir. Mülkiye Ankara’ya nakledilince, Ahmet Şükrü, Mülkiye Mektebi’nde Siyasi Tarih Profesörlüğüne getirilmiştir. Ulus gazetesinde de Dış Politika Yazarı olmuştur. Daha sonra 1939’da İstanbul Milletvekili seçilmiştir. 1945’te Birleşmiş Milletler’i kuran San Francisco Konferansı’na Türk Heyeti danışmanı olarak katılmıştır. 1946’da Milletvekilliğinden ayrılmıştır. 1948’de Haberler Bürosu’nu kurmak üzere New York’a gitmiştir. 1949’da ise Basın-Yayın Genel Müdürlüğü’ne atanarak tekrar Ankara’ya gelmiştir. 1954’te Siyasal Bilgiler Fakültesi’ndeki Siyasi Tarih Profesörlüğü görevine geri dönmüş; 1969’da da emekliye ayrılmıştır. Daha sonra Barış adını alan eski Ulus -şimdiki adı yine Ulus- gazetesinde Dış Politika Yazarlığı’na ise devam etmiştir. 19 Ocak 1982’de vefat ettiği gün bile gazetedeki yazısı yayımlanmıştı. Esmer'in 1944’te yayımlanan Siyasi Tarih ile 1953’te yayımlanan Siyasi Tarih (1919-1939) başlıklı kitapları ile başlıcaları “Cyprus, Past and Present”(Milletlerarası Münasebetler Türk Yıllığı,1962) ve Prof. Dr. Oral Sander’le ortaklaşa yazdığı “İkinci Dünya Savaşı’nda Türk Dış Politikası”(Olaylarla Türk Dış Politikası: 1919-1965, 1969) olan bilimsel makaleleri bulunmaktadır. Ayrıca, Ayın Tarihi ile başta Milliyet ve Ulus (daha sonraki adıyla Barış) gazetelerinde çok sayıda araştırma ve inceleme yazılarıyla gezi notları yayımlanmıştır. Tampon devlet Coğrafi olarak iki güçlü ve birbirine husumet besleyen devletin arasında kurulan göreli olarak daha küçük ve güçsüz devletlere verilen ad. Güçlü devletler açısından tampon devletlerin iki işlevi vardır: I. Dünya Savaşı öncesinde birbiriyle rekabet halinde bulunan Almanya ve Fransa arasında Belçika, Lüksemburg, Hollanda ve İsviçre tampon devletler olarak sıralanmışlar, her iki tarafın bu ülkeler üzerinden bir saldırı başlatması ihtimaline karşı, bu ülkelerin bağımsızlık ve tarafsızlıklarının muhafazası hususunda özel çaba gösterilmiştir. Aynı şekilde, bugünkü Pakistan, Hindistan, Myanmar, Bangladeş, Sri Lanka ve Maldivler'i kapsayan Hindistan Kolonisi'ne sahip olan İngiltere ve 1868-1884 yılları arasında Orta Asya'daki Türk hanlıklarını ilhak ederek söz konusu koloniye yaklaşan Rusya arasında İran, Afganistan, Tibet, Nepal ve zaman zaman Doğu Türkistan tampon devletler olarak yer almışlardır. Osmanlı Devleti de zaman zaman savaştığı Lehistan Krallığı'nı (Polonya) Rusya'ya karşı tampon devlet olarak görmüş, bu devletin 1773, 1793 ve 1795 yıllarında Rusya, Prusya ve Avusturya tarafından taksim edilerek ortadan kaldırılmasının ardından Rusya'nın doğrudan saldırılarına hedef olan Osmanlı Devleti bu defa kendi hükümranlığı altındaki Rumen beylikleri Eflak ve Boğdan'ı Rusya'ya karşı tampon devletler olarak kullanmıştır. Gürcistan Halklar Dünya Kongresi Gürcistan Halklar Dünya Kongresi (GHDK) — Gürcistan içinde ve dışında yaşayan Gürcüler toplumsal örgütü; Mart 2009 yılında kuruldu. GHDK'nin merkez ofisi Viyana, Avusturya'da bulunmaktadır. Rus Şubesi Sankt-Petersburg kentinde açılmıştır. Başkan Aleksandr Ebralidze — Rus iş adamı, Talion A.Ş. Genel Müdürü. Başkan Yardımcısı Badri Meladze — Devlet Üniter Şirketi Moskova 'Başkent Eczaneleri' Şirketinde Güvenlik İşleri Genel Müdür Yardımcısı. Başkan Yardımcısı Vladimir Homeriki — Rusya Devlet Yenilik ve Yatırımcılık Alanlarında Uzmanlar Akademisi Rektör Danışmanı. Rusya'da Şube Müdürü — Aleksandr Kinteraya. Aleksandr Ebralidze Aleksandr Ebralidze (d. 20 Haziran 1955, Batum), Rusya'da yaşayan Gürcü asıllı iş adamı. Talion Ltd. Şti. Genel Müdürü, Gürcistan Halklar Dünya Kongresi başkanıdır. 1955 yılında Batum kentinde doğdu. Annesi orta okulda matematik, babası Rus dili ve edebiyatı öğretmenliği yaptı. Çocukluğundan beri spor yapmaya düşkün olan Ebralidze boks ve halter ile uğraştı. 1971 yılında orta okulu bitirdikten sonra Rusya'ya taşındı. İki üniveriste mezunudur. İlk olarak A.İ. Gertsen adlı Rusya Devlet Eğitim Üniversitesi'nde tarih öğrenimi gördü. Sonra Sankt-Petersburg Hukuk Akademisi'nde hukuk okudu. 1992 yılında Genel Müdürlülük görevinde bulunduğu Sosyal ve İş Birliği Merkezi Ltd.Şti. şimdiki adıyla Talion AŞ. kurucusudur. Şirket, yenilikçi çözümler geliştirme, lokantacılık, turizm, yayımcılık alanlarında faaliyet göstermektedir. Şeremetev Sarayı Eliseyev Ailesi Köşkü dahil Sankt-Petersbur'un tarihi merkezinde bulunan binaların restorasyon ve aslına göre yeniden yapma projeleri başarı ile tamamladı, Osterman-Tolstoy Sarayını aktif olarak restore ettirir. Tüm binalar aslına sadık kalarak restore edilmiştir. Tver Bölgesi Torjok kentinde inovasyon LVL-panelleri üretim ağaç işleme fabrikası kurmuştur. Tüm Rusya Aleksandr Nevskiy Edebiyat ve Tarih Ödülünün kurucusu, Sankt-Petersburg göbeğinde Petr Bagration anıtının kurma projesinin başlatıcı ve sponsorudur. Evli, iki kızı ve üç kız torunu vardır. Şubat 2009 yılında Aleksandr Ebralidze Gürcistan Halklar Dünya Kongresi kurmuştur. Kongrenin resmi bildirisinde Gürcistan'ın krizden çıkarıp istikrarlı gemokratik gelişim yoluna yönledirme amacı belirtildi. Gürcistan Halklar Dünya Kongresi Bildirisi. Gürcistan Halklar Dünya Köngresi. 12 Mart 2009 Kongre üyeleri, Gürcistan Cumhurbaşkanı Mihail Saakaşvili'nin faaliyetini olumsuz olarak değerlendirdi, Rusya ile ilişkilerin yeniden kurulmasını önerdi. Regnum HA'a yaptığı basın toplantısında Ebralidze, Rusya'nın, bağımsızlığını ilan eden Abkhazya ve Güney Osetya'yı tanıma kararına saygı gösterdiğini ama destekleyemediğini açıkladı. 14 Mayıs 2009 tarihinde Sochi şehrinde düzenlenen Uluslararası Gürcistan Halklar Konferansı'nda söz alan Ebralidze, Gürcistan Cumhurbaşkanlığı yarışmasına katılma niyetinde bulunduğunu açıkladı. 3 Haziran 2009 tarihinde Svoboda (Özgürlük) Radyosu Svoboda «Misafir Zamanı» programında GHDK Başkanı Aleksandr Ebralidze Rusya ile Gürcistan halkları arasındaki iyi komşuluk ilişkilerinin önemini vurguladı. 14 Haziran Versiya Gazetesinde Aleksandr Ebralidze'nin demeci yayınlandı. Ebralidze, gazetedeki demecinde, 'Gürcistan Devleti'nin Cumhurbaşkanı seçildiğimde ilk olarak ilgileneceğim, Yurdumuzun toprak bütülüğününün sağlanmasıdır. Toprak bütünlüğü,yani Abkhazya ile Samaçablo iade edilmezse, Gürcistan'da felaket kopacak» dedi Ebralidze Gürcistan vatandaşlığını almayı, Gürcistan'da gazete çıkarma, radyo ve televizyon kanalı kurma dahil anayurdunda aktif olarak siyasi faaliyeti sürdürmeyi planlamaktadır. Nesin Matematik Köyü Nesin Matematik Köyü, matematik alanında faaliyet gösteren bir eğitim ve araştırma kurumudur. İzmir Selçuk'taki Şirince köyüne 1 km uzaklıkta bulunan, Nesin Vakfı'na ait 55 dönümlük bir arazi üzerine Mayıs 2007'de kurulmuştur. Köyde bilimsel ve eğitim amaçlı matematik veya matematiğe bağlı bilimlerle ilgili çalıştaylar, dersler, seminerler ve kamplar düzenlenmektedir. İlköğretim düzeyinde eğitimlerden ileri seviyede araştırmalara kadar her türlü matematiksel etkinlik yer alabilmekte ve lise öğrencilerine matematik dersleri verilmektedir. Bunlara ek olarak felsefe ve sanat gibi sosyal dersler de verilmektedir. Nesin Matematik Köyü'nde verilen derslerin hiçbiri için bir belge, diploma veya buna benzer bir unvan verilmemektedir. Matematik Köyü Fikri Aziz Nesin'e aitti. Oğlu Ali Nesin'e bıraktığı bir vasiyetti. Aziz Nesin başlarda Ali Nesin'in Türkiye'de gelişmemiş olan bilimsel şartların altında ezilmesini istememiş ve ölmeden önce gelmesine karşı çıkmıştır. Fakat vicdanı sızlamadan ve güven içerisinde bırakması gereken bir Nesin Vakfı ve toplumsal sorumlulukları vardı. Bu sorumluluklar Aziz Nesin'in bir karar almasını gerektirdi. İşte bu koşullar altında Matematik Köyü (Enstitüsü) Ali Nesin'in hem matematik yapmaya devam etmesini sağlayacak hem de Aziz Nesin'in gözü arkada kalmayacaktı. Matematik köyünde herkes eşit biçimde yaşamaktadır. Köydeki işler herkesin bireysel kapasitesine göre dağıtılmakta ve bulaşık, temizlik, teknik işleri köy sakinleri tarafından imece bir biçimde yapılmaktadır. Köyde seminerler, eğitimler, kamplar, sempozyumlar, toplantılar, konferanslar, projeler ve bilimsel araştırmalar olmaktadır. Kişiler veya gruplar kendi organizasyonlarını ayarlayarak bir seminer, toplantı, eğitim kampı gibi benzer etkinlikler yapabilmektedir. Ayrıca bireysel olarak öğrenciler, öğretmenler, akademisyenler, profesörler, siviller yani herkes matematik derslerine veya yapılacak bilimsel etkinliklere katılabilmektedir. 15 Temmuz - 30 Ağustos 2007. Matematik Dünyası - Matematik Yazokulu 2007 Kari Byron Kari Elizabeth Byron (d. 18 Aral覺k 1974; Kaliforniya), Amerikal覺 oyuncu ve televizyon sunucusudur. Discovery Channel'覺n "MythBusters" program覺 ile bilinir. Byron, Los Gatos Lisesi'nden mezun olmuş, film ve heykeltıraşlık eğitimi için San Francisco Devlet Üniversitesi'ne gitmiştir. Sanatçı Paul Urich ile evlidir. 28 Haziran 2009'da doğan Stella Ruby isminde bir kız çocukları vardır. Miyazaki Aoi Miyazaki Aoi (d. 30 Kasım 1985), Japon oyuncu. Aoi, Japonya'nın Tokyo şehrinde doğdu. 4 yaşında sinema oyunculuğuna başladı. Çoğunlukla drama filmlerinde, magazin sayfalarında yer aldı. 14 yaşında iken oynadığı "One Summer's Day" adlı film ile üne kavuştu. Daha sonra "Eureka" (2001) ve "Harmful Insect" (2002) filmlerinde aldığı ödüller ile oyunculuk dünyasında yerini sabitlemeyi başardı. Ayrıca "The Little Prince" filmi ile de müzikal oyunculuk dalına da atıldı. Son olarak 2008 yılında Galaxy Indivudual Award ödülüne, NHK'da yayınlanan "Atsuhime" dizisinde gösterdiği performans üzerine layık görüldü. DKW Dampf-Kraft-Wagen ( Almanca : buharla çalışan araba ) (ya da "DKW"), köklü bir otomobil firması. Firmanın temelleri 1904 yılında atılmıştı. İlk olarak 1916 yılında buharlı otomobil deneleri yapmaya başlamıştır. İlk buharlı otomobili 500 litrelik bir su deposu taşımaktaydı. Ancak çabuk ısınması ve buharlaşması sonucunda bu girişim başarısız olmuştu. Fima 1922 yılına gelindiğinde ilk motosiklet üretimini gerçekleştirmiş, 1928 yılında da ilk küçük otomobilini üretmiştir. Gövdesi ahşaptan yapılan bu otomobil DKW Front 1932 diye adlandırıldı. 2 silindirli 15 beygir gücünde (hp) olan bu otomobil önden çekişliydi. 1928 yılında ise firmanın ön önemli özelliği Dünyanın en büyük motosiklet fabrikası olmasıydı. Collision Course (albüm) Collision Course, Jay-Z ve Linkin Park'ın 30 Kasım 2004'te CD ve DVD formatlarında yayımlandıkları ortak EP'dir. İki sanatçının şarkılarının mash-up remixlerinin bulunduğu albüm, "Billboard" 200 listesinde zirveye oturdu ve 1994'te Alice In Chains'in "Jar of Flies" EP'siyle elde ettiği başarıya ulaşmış oldu. Mike Shinoda, 2004 Grammy Ödülleri'nde ödül kabul konuşması sırasında, MTV'nin Mash Ups show'u kapsamında Jay-Z ile mash-up remixler üreteceklerini ifade etti. Jay-Z'ye mash-up remixler için bir sanatçı ya da bir grup seçme izni verildi. Jay-Z, kendisine çeşitli örnekler gönderdikten sonra remix yapmaya başlayan Shinoda ile irtibata geçti. Sonuç olarak, Jay-Z elektronik posta yoluyla Shinoda ile çalışmaya başladı. İkili, MTV için seslendirdikleri canlı performans parçalarını birleştirmek yerine; kendi şarkıları üzerinde çalışmayı ve bazı bölümlerini yeniden kaydetmeyi daha uygun buldular. Shinoda şunları söyledi: "Jay ve ben, eğer rap vokallerini yeni bir altyapı üzerine kuracaksak bunları yeniden kaydetmenin daha iyi olduğunun farkına vardık, çünkü sözlerde küçük değişiklikler yapmak gerekebiliyordu." Shinoda, grubun diğer üyelerine enstrümantal parçaları ve vokal parçalarını yeniden kaydedeceklerini söyledi ve her iki taraf da stüdyo parçalarını kullanmaya karar verdi. "Collision Course" EP'sinin yayımlanmasından bir yıl sonra Jay-Z, Shinoda'nın solo girişimi Fort Minor'un ilk ve tek albümü "The Rising Tied"'ın sorumlu yapımcılığını üstlendi. Aynı albümdeki "High Road" parçası, "Collision Course" albümünün bazı eleştirmenler tarafından nasıl "beklenmedik bir başarı" olarak değerlendirildiğinden bahsetmektedir. CD, iki sanatçının şarkılarının mash-up remixlerini içermektedir. DVD'de ise, albümün yapımına ilişkin sahne arkası fotoğrafları, EP'deki şarkıların The Roxy Theatre'da 18 Temmuz 2004'te gerçekleştirilen canlı performansla sergilendiği görüntüler de yer aldı. Ayrıca, "MTV Ultimate Mash-Ups" konserinden beş sahnenin yanı sıra, bir de fotoğraf galerisi yer aldı. Albümün ilk teklisi "Numb/Encore", listelerde önemli başarılar gösterdi. Ayrıca, 2006 Grammy Ödülleri'nde "En İyi Rap İş Birliği" dalında ödül kazandı. "Points of Authority/99 Problems/One Step Closer" ise ABD radyolarına gönderildi, ancak "Billboard" listelerine giriş yapamadı. "Jigga What/Faint" video klibi de Birleşik Krallık kanallarında yayınlandı. MTV Ultimate Mash-Up remixler: Trigger (EP) Trigger EP türünden bir albüm olup In Flames grubu tarafından 2003 yılında çıkartılmıştır. Semave Semave (Arapça: السماوة) Irak'ın Mutanna Vilayeti'nde şehir. Bağdat'ın 280 kilometre güneydoğusunda yer alır. 2005 yılı verilerine göre nüfusu 250.000'dir. Al Mutanna ilinin başkentidir. Bağdat Basra yolunun yarısında bulunur. İl 1975 yılında kuruldu. Babil (il) Babil (Arapça: محافظة بابل‎), Irak'ın bir ili. 5,603 kilometrekarelik bir alanda kurulmuştur 2003 yılı verilerine göre toplam nüfusu 1,385,783'tür. İlin başkenti Hilla'dır. İl ismini antik şehir Babil'den almaktadır. 1971 yılından önce il ismi Hilla iken daha sonra bu adı almıştır. İsrail Bağımsızlık Bildirgesi 14 Mayıs 1948 tarihinde açıklanan İsrail Bağımsızlık Bildirgesi (İbranice: הכרזת העצמאות‎, Hakhrazat HaAtzma'ut veya İbranice: מגילת העצמאות‎ Megilat HaAtzma'ut) İngiliz Mandası'nın sonlandığı günde, yeni bağımsız İsrail devletini resmi olarak beyan etmiştir. Bildirgeyi David Ben-Gurion okumuştur, ve kendisi de yeni ülkenin ilk başbakanı olmuştur. İsmail Dayı İsmail Dayı (d. 1926, Dursunbey, Balıkesir – ö. 20 Mart 2008, Ankara), Naşir, Fikriyatçı, Siyasetçi İlköğrenimini Dursunbey’de tamamladıktan sonra Bursa’ya gelip Bursa Erkek Lisesi’ni bitirdi. İstanbul’da Milli Türk Talebe Birliği ve Türk Kültür Ocağı’nın düzenlediği toplantılarda yetişti. İstanbul Üniversitesi Tıp Fakültesi'ndeki eğitimini son sınıfta bıraktı. 1960 yılında Yağmur Yayınevi’ni kurdu. 27 Mayıs Darbesi sonrası Samsun Senatörü seçilen ve Cumhurbaşkanı adayı olan Ord. Prof. Dr. Ali Fuad Başgil’in tarihteki Ankara yolculuğunun en önemli tanığıdır. Nurettin Topçu’nun önderliğinde kurulan Milliyetçiler Derneği’nin faaliyetlerine katılmıştır. 1962 yılında Aydınlar Kulübü’nün kuruluşunda yer aldı. Aydınlar Kulübü birkaç yıl sonra kulüp faaliyetlerini sona erdirdi ancak 1970 yılında Aydınlar Ocağı olarak yeniden daha büyük bir çatı altında toplandı. 1983 yılında Anavatan Partisi’ne katıldı. İstanbul ve Balıkesir Parti İl Teşkilatlarının kuruluşlarında görev aldı. 6 Kasım 1983 ve 29 Kasım 1987 Genel Seçimlerinde Balıkesir’den milletvekili seçildi. 1984 yılında kurulan Mehmet Akif Ersoy Fikir ve Sanat Vakfı’nın kurucuları arasındadır. Türkiye Yazarlar Birliği'nin gönülden destekçisi oldu. Kingdom Come (Jay-Z albümü) Kingdom Come, Amerikalı rapçi Jay-Z'nin dokuzuncu stüdyo albümü. 20 Kasım 2006'da Amerika Birleşik Devletleri'nde Roc-A-Fella Records ve Island Def Jam etiketiyle yayımlandı. Jay-Z'nin 2003'te yayımladığı ve son albümü olarak nitelendirdiği "The Black Album" albümünden sonra yayımladığı ilk stüdyo albümüdür ve "geri dönüş albümü" olarak değerlendirilmektedir. "Kingdom Come", eleştirmenlerden olumlu yorumlar alsa da, Metacritic albüme 100 üzerinden 67 verdi. Yine de, Jay-Z'nin en başarısız albümü olarak nitelendirilmektedir. Albüm, orta seviye bir başarı elde etti ve Amerika Birleşik Devletleri'nde iki milyonu aşkın kopya satışına ulaştı. "Kingdom Come", Jay-Z'nin 2003'te yayımladığı ve "emeklilik" albümü olarak nitelendirdiği "The Black Album" albümünden sonra yayımladığı ilk solo albümüdür. "The Black Album" albümündeki "99 Problems"ın video klibinin sonunda Jay-Z, silah sesleri arasında giderken görülüyor. Jay-Z, bir röportajda bundan Jay-Z'nin "ölümü" ve Shawn Carter'ın "yeniden doğuşu" olarak bahsetti. Bu nedenle Jay-Z, "Kingdom Come" albümünü Shawn Carter adıyla yayımlamayı planlıyordu, ancak daha ünlü olan sahne adıyla yayımlamaya karar verdi. "Kingdom Come" albümünden çıkan ikinci tekli "Lost One", Roc-A-Fella kurucularından biri olan Damon Dash'ın şirketten ayrılmasının yanı sıra, yeğeninin ölümü ve Beyoncé ile ilişkisinden söz etmektedir. Kanye West ve Just Blaze, albümünün yapımında görev aldılar. Albümde dört şarkının altyapısını oluşturan ve tüm şarkıların miksajını yapan Dr. Dre, ilk kez bir Jay-Z albümünde önemli rol oynadı. Daha az ünlü olan B-Money, Scyience ve DJ Khalil de albümün yapımında yer aldılar. Ayrıca, Coldplay grubu solisti Chris Martin de bir şarkının yapımını üstlendi. Ricardo Pedriel Ricardo Pedriel Suárez (d. 19 Ocak 1987, Santa Cruz de la Sierra, Bolivya), Bolivyalı millî futbolcudur. 2007 yılında Bolivya'nın Wilstermann takımında futbola başlamıştır. Temmuz 2009'da Giresunspor'a 1 yıllığına kiralık olarak gelmiştir. 20 Ocak 2010 tarihi itibarıyla 200 bin Euro karşılığında Steaua Bukreş'ten bonservisiyle beraber alınmıştır. 2010-11 sezonu başında Sivasspor'a transfer olmuştur. 2014 yılına kadar 105 maça çıkan Pedriel, 22 gol kaydetmiş 10 sarı kart görmüş ve 5868 dk. sahada kalmıştır. 2013-14 sezonunda Roberto Carlos'un gelmesiyle kadroda düşünülmemiş ve sözleşmesi feshetmiştir. 1 sezon kulüpsüz kalan Pedriel, 10 Haziran 2014 tarihinde Süper Lig'in yeni takımı olan ve Pedriel'in eski hocası Rıza Çalımbay'ın çalıştırdığı Mersin İdman Yurdu takımına transfer olmuştur. Futbolcunun, 31 Mayıs 2016'ya kadar Süper Lig ekiplerinden Mersin İdman Yurdu ile sözleşmesi bulunmaktadır. Pedriel, Bolivya 21 yaş altı millî futbol takımı ile 2007 U-20 Güney Amerika Şampiyonası'nda, dört maçta oynadı. Bolivya millî futbol takımında ilk golünü 6 Şubat 2008'de Peru karşısında atmıştır. Miss Rusya Miss Rusya (Rusça: Мисс Россия), Rusya'nın ulusal güzelini belirlemek için düzenlenen, Rus genç kızların katıldığı güzellik yarışmasıdır. İlk olarak 1927'de düzenlenmiş olup, bir süre devam ettikten sonra sona ermiş ve Soğuk Savaş'ın ardından tekrar başlamıştır. Miss Rusya'dan çıkan güzeller bazı uluslararası güzellik yarışmalarına da katılmakta ve derece elde etmektedir. Son olarak Miss Rusya 2007 güzeli Ksenia Sukhinova, 2008 Dünya Güzellik Yarışması'nı kazanmıştır. Lloyd Banks Christopher Charles Lloyd (d. 30 Nisan 1982), sahne adıyla Lloyd Banks, Amerikalı rapçi ve G-Unit grubunun bir üyesidir. Queens doğumlu olan Lloyd, lisedeyken okulu bıraktı ve 2003 yılında 50 Cent ve Tony Yayo ile birlikte G-Unit grubunu kurdu. G-Unit ile birlikte "Beg for Mercy" (2003) ve "" (2008) albümlerini yayımlayan Lloyd; 2004 yılında "The Hunger for More" adındaki ilk solo albümünü piyasaya sürdü. "On Fire" şarkısıyla listelerde ilk ona girdi ve 2006'da "Rotten Apple" albümünü piyasaya sürdü. Lloyd Banks, 2009 yılında Interscope Records şirketinden ayrıldı. 2010'da üçüncü albümü "The Hunger for More 2" albümünü EMI aracılığıyla yayınladı. Lloyd Banks, South Jamaica, Queens'de Afrikalı-Amerikalı bir baba ve Porto Rikolu bir annenin oğlu olarak dünyaya geldi. Babası, Lloyd'un çocukluğunun büyük bölümünde hapisteydi ve Lloyd, annesi ile kardeşleri Anthony ve Damion'ın yanında kaldı. Lloyd, August Martin High School'a yazıldı ancak on altı yaşındayken okulu bıraktı. Lloyd, büyükbabasının adı "Banks"i sahne adı olarak kullanmaya başladı. Banks, Eylül 2001'de mahallesinde iki kez vuruldu. Serseri kurşunlarla yaralandığına inanılmaktadır. Tony Yayo, 50 Cent ile birlikte Nas Promo Tour, Cash Money Tour ve Ruff Ryders Tour'lara katıldı. Banks şehirde kaldı ve mahallesinde rap yapmaya başladı. Yakınlarındaki prodüktörlerle irtibata geçti ve yerel mixtape'ler için şarkılar yapmaya başladı. Bu sayede Banks, mixtape sahnesinde tanınmış bir rapçi oldu. G-Unit, bir grup kurmaya karar veren üç çocukluk arkadaşı olan Lloyd Banks, 50 Cent ve Tony Yayo tarafından kuruldu. Cash Money grubu New York'a geldiğinde ve 50 Cent, Young Buck'ın performansını izledi ve onu Aftermath Entertainment şirketi bünyesine kattı. Young Buck'ı daha sonra G-Unit üyesi yaptılar. Tony Yayo, silah bulundurma suçundan hapse girdi. 50 Cent, kendisine ait plak şirketini açtı ve "Get Rich or Die Tryin'" albümünü yayımladı. Lloyd Banks, albümdeki "Don't Push Me" şarkısında 50'ye eşlik etti. G-Unit Records şirketi açıldıktan sonra grup, "Beg for Mercy" adındaki ilk stüdyo albümünü Kasım 2003'te piyasaya sürdü. Albüm, iki kez platin plak kazandı. Ağustos 2005'te Lloyd Banks, Young Buck ve arkadaşları bir minibüsün içinde trafikte seyrederken, araç Manhattan'da bir kırmızı ışıkta geçti ve kenara çekildi. Polis memurları, aracın içinde biri dolu iki tabanca bulduklarını söylediler. Soruşturma sonucunda Lloyd Banks ya da Young Buck'ın silah sahibi olmadıkları belirlendi ve savcılar, yargıçtan suçlamaların reddedilmesini istedi. Lloyd Banks ve Young Buck'a yöneltilen suçlamalar 8 Kasım 2006'da düştü. G-Unit'in ikinci stüdyo albümü "", 1 Temmuz 2008'de yayımlandı. Albümden üç single piyasaya çıktı: "I Like the Way She Do It", "Rider Pt. 2" ve "Close to Me". Lloyd Banks, "The Hunger for More" adındaki ilk solo albümünü Haziran 2004'te piyasaya çıkardı. Albümün ilk single'ı, büyük hit olan "On Fire" parçası oldu. Olumlu yorumlar alan albüm; ilk haftasında 433.000 kopya sattı ve "Billboard" 200 listesine zirveden giriş yaptı. Albüm, günümüze dek iki milyon kopya sattı ve RIAA tarafından platin plak ile ödüllendirildi. Bir röportajda Banks, ilk hafta satışlarıyla ilgili olarak şunları söyledi: Albümden iki single daha piyasaya çıktı: "I'm So Fly" ve "Karma". İlki, küçük bir dikkat çekti ve Hot 100'de 102 numaraya ulaşabildi. İkincisi ise büyük hit oldu ve Hot 100'de 17, Hot R&B/Hip-Hop Songs'da 9 ve Hot Rap Tracks'de 6 numaraya yükseldi. "The Big Withdraw"ın Lloyd Banks'in ikinci albümü olması düşünülüyordu. Lloyd Banks, iki kadınla seks yaptıktan ve CD'yi bıraktıktan sonra albüm internete sızdırıldı. Sızdırılan albümde yirmi üç parça yer almaktaydı. Sızdırılmasından dolayı Lloyd Banks, "Rotten Apple" albümünün çalışmalarına başladı. Albüm, 10 Ekim 2006'da yayımlandı. Albüm, önceki albümün başarısının gerisinde kaldı ve ilk haftasında 143.000 kopya satarak ABD listesine üç numaradan giriş yaptı. Albümden üç single piyasaya çıktı: "Hands Up", "The Cake" ve "Help". Banks, 2009'da Interscope Records şirketinden ayrıldı. G-Unit Records şirketiyle anlaşması sürmektedir. Banks, yirmi yedinci doğum günü olan 30 Nisan 2009'da bir mixtape piyasaya çıkardı. Mixtape'te Rick Ross'a diss attığı "Officer Down" parçası da yer aldı. Ocak 2010'da Banks, üçüncü albümünün ilk single'ı "Beamer, Benz, or Bentley"i yayınladı. "Billboard" Hot 100 listesinde 49 numara olan şarkıyı, Haziran'da R&B şarkıcısı Lloyd'un eşlik ettiği "Any Girl" adlı şarkı izledi. Banks albümün adının "The Hunger for More 2" olacağını Twitter'dan duyurdu. Ağustos 2010'da G-Unit Records'ın EMI ile distribütörlük ve pazarlama anlaşması yaptığı duyuruldu. Banks'in üçüncü albümü "H.F.M. 2 (Hunger for More 2)", Kasım ayında EMI'dan piyasaya çıktı. Lejyon VII Claudia Lejyon VII Claudia (Lat. Legio septima "Claudia Pia Fidelis" (Yedinci "Claudian" Lejyonu) sembolü tüm Sezar lejyonlarında olduğu gibi Boğa ile birlikte Aslan olan Roma lejyonu. Lejyon VII, VI, VIII & IX. lejyonlarla birlikte MÖ 65 yılında Pompey tarafından Hispanya'da toplanmıştır. MÖ 58 yılı civarında Sezar tarafından Cisalpina Galya'ya sevk edilen lejyon, Galya savaşlarına katılmıştır. Lejyon VII, Sezar'ın Britanya'yı işgali sırasında kullandığı iki lejyondan birisi olup aynı zamanda MÖ 48'deki Farsalus savaşında önemli bir rol oynamış ve neredeyse 4. yüzyıla kadar Orta Tuna bölgesinin güvenliğini sağlamıştır. Decebalus'un başını İmparator Trajan'a getiren Tiberius Claudius Maximus adlı asker Lejyon VII Claudia'da görev yapmıştır. Azerbaycan Millî Şurası Azerbaycan Millî Şûrası (), Azerbaycan Demokratik Cumhuriyeti'nin ilk delegeli yasama organıdır. İlk olarak 27 Mayıs 1918 ve 17 Haziran 1918 tarihleri arasında, daha sonra 16 Kasım 1918 ve 3 Aralık 1918 tarihleri arasında etkin olmuş bu kurumun sonraki varisi, ülkede genel seçim yoluyla oluşturulan Azerbaycan Parlamentosu olmuştur. Rus İmparatorluğu'nda Şubat Devriminden sonra, diğer etnik gruplar gibi Azeriler de Rusya'dan siyasi özerklik alma amacı ile harekete geçtiler. Azerilerin nüfusun çoğunluğunu oluşturduğu eyaletlerde "Millî Müslüman Şuraları" (MMŞ) kurulmuş ve 27 Mart 1917 tarihinde MMŞ temsilcilerinden Geçici İcra Komitesi oluşturulmuştur. Mehmed Emin Resulzade, Alimerdan Topçubaşov, Feth Ali Han Hoyski ve Azerbaycan Demokratik Cumhuriyeti'nin diğer kurucularının katıldığı bu komiteye, Mehmed Hasan Hacınski başkanklık yapmıştır. Ekim Devrimi'nden sonra Güney Kafkasya tamamen Rus İmparatorluğu'nden ayrılmış ve Tiflis'te oluşturulan Transkafkasya Seymi bağımsız Transkafkasya Demokratik Federatif Cumhuriyeti'ni ilan etmiştir. Olga Hrjanovskaya Olga Viktorovna Hrjanovskaya-Çukanova (Rusça: Ольга Викторовна Хржановская-Чуканова) (d. 9 Haziran 1980- Temirtau, Kazakistan) Rus voleybolcu. Voleybola 1988 yılında başladı. İlk antrenörü T.Çukanova’ydı. Ulusal takımda ilk kez 1997 yılında yer aldı. Rus ulusal takımıyla 1997 World Grand Prix, 1997 Avrupa Şampiyonası, 1997 World Grand Champions Cup ve 2002 World Grand Prix’de şampiyonluk yaşadı. Malahit ve Uraloçka takımlarında oynadı. Voleybol kariyerini beş sezon boyunca Dinamo Yantar kulübünde sürdürdükten sonra’da 2009 yılında bir diğer Rusya Süper Lig takımı Universitet Belogorye'ye transfer oldu. Phil Zaman Yolculuğunda Phil Zaman Yolculuğunda ("İngilizce: Phil of the Future"), yapımcılığını Douglas Tuber ve Tim Maile'nin üstlendiği bir Disney Channel orijinal serisi. Türkiye'de Digiturk platformundaki Disney XD'de Yayından kalkmıştır. Fakat bu dizinin yeniden yayınlanmasını isteyenler çoktur. Dizi, 2121 yılından 21.yüzyıla tatile gelen ve zaman makineleri bozulduğu için burada mahsur kalan Diffy ailesinin başından geçenleri anlatmaktadır. Uzun bir zaman yolculuğunun ardından Diffy ailesi mola vermek için günümüze (dizinin başlangıç tarihi olan 2004 yılına) gelir. Baba-Lloyd, anne-Barbara, evin oğlu-Phil, ve Phil'in kızkardeşi Pim, tekrar 22. yüzyıla dönmek isterler fakat zaman makineleri bozulmuştur. Daha sonra Phil, Keely Teslow adlı kıza yardım etmek için ailesinin izni olmadan birkaç zaman yolculuğu yapmıştır. Sonraları bu kızla yakın arkadaş olmuş ve ailesi hakkındaki gerçeklerden bir kısmını anlatmıştır. Dizinin tüm 43 bölümü genelde Phil ve Pam'in yaşadığı problemler ve eski çağa ayak uydurmaya çalışırken yaşadıkları komik-macera zorluklar hakkındadır. İlerleyen bölümlerde Lloyd ve Phil, taş devrine yaptıkları yolculuktan -haberleri olmadan- yanlarında bir mağara adamını getirdiklerini fark ederler ve daha sonra ona Curtis adını verirler. Caner Bulut Caner Bulut (d. 3 Mart 1989, Antakya), sol bek mevkiinde görev yapan Türk futbolcu. Elazığspor'dan kiralık olarak Karşıyaka forması giymektedir. Caner Bulut, alt yapı eğitimini Hatayspor'da almıştır. 2007 yılında takımıyla profesyonel sözleşme imzalamıştır. Hatayspor 2. Lig'de oynarken ilk resmi maçına 2006-07 sezonunda Şanlıurfa Belediyespor maçında ilk 11 çıkmıştır. Birçok takımın transfer listesine giren Bulut, Gaziantepspor'la anlaşmıştır. 2011-12 sezonunda Elazığspor'a transfer oldu. Ancak fazla oynama şansı bulamayan Bulut, 2012-13 sezonu devre arasında Karşıyaka'ya kiralandı. Küçük Deniz Kızı (heykel) Küçük Deniz Kızı'nın heykeli (Danca: "Den lille havfrue") Kopenhag'da Langelinie limanında bir taşın üzerinde oturur. Heykel Danimarka'nın başkenti Kopenhag'ın simgesi durumundadır. Küçük Deniz Kızı'nın heykeli Kopenhag'da bulunur. Heykelin temellerini 1909 yılında Carl Jacobsen, Carlsberg'in bulucusunun oğlu atmıştır. Heykel yalnızca 1.25 metre uzunluğunda ve 175 kg ağırlığındadır ve turist akımına uğramaktadır. Perili Ev (film, 1999) Perili Ev (İngilizce özgün adı: "The Haunting"), yönetmenliğini Jan de Bont'un yaptığı ve oyuncu kadrosunda Lili Taylor, Liam Neeson, Catherine Zeta-Jones ve Owen Wilson gibi ünlü oyuncuların bulunduğu 1999 ABD yapımı gerilim filmidir. Bir tepe üstüne 130 yıl önce Hugh Crain tarafından yapılan bir malikanede çok büyük korkunç olaylar ve trajediler yaşandıktan sonra terkedilmiş ve halk arasındaki söylentilere göre hayaletlerin uyrak mekanı haline gelmiştir. Profesör Marrow (Liam Neeson) esrarengiz psikolojik deneyler yapmak üzere iyi bir para karşılığı gazete ilanı ile 3 kişiyi bu eve davet eder ve bu 3 kişi üzerinde zararsız deneyler yapar ve deneylerin verdiklerin tepkilerden sonra yaşadıklarını sürekli kasete kayıt alır. Bu arada içlerinden Eleanor (Lili Taylor) gari davranışlarda bulunmaya başlar. Sürekli korku halindedir ve hayaletler görmektedir. Bu gördükleri hayaletler 130 yıl önce katledilen onlarca küçük çocuğun hayaletidir ve iki dünya arasında sıkışıp kalmışlar, kendilerini acımazsızca öldüren malikanenin sahibi Hugh Crain'den kurtulmak için kendisinden yardım istemektedirler. Eleanor hayat pahasına onları kurtarmak için gayret edecektir. Necdet Erdem Ahmet Necdet Erdem (1914 - 2005, İstanbul), Türk futbolcu ve teknik direktör. 1914 yılında İstanbul’da Kızıltoprak’da doğan Ahmet Necdet Erdem 1930 yılında 16 yaşında Fenerbahçe spor kulübünde futbol oynamaya başladı.Uzun Necdet lakaplı başarılı futbolcu 1938’ e kadar Fenerbahçe formasını giydi ve 1935 - 36 , 36 -37 senelerinde şampiyonluk yaşayan takımın kalesini 40 maçta korudu. 1935 - 36 sezonunda elde edilen namağlup şampiyonlukta Fenerbahçe’nin kalecisi olan Necdet Erdem o sezon yalnızca 1 gol yiyerek ulaşılması güç bir başarıya da imza attı. Millî takımında kalesini koruyan Necdet Erdem, 1938 yılında Ankara’ya hukuk eğitimi için gitmek zorunda kalan Erdem, bir süre Ankara Demirspor’da forma giydi ve 1948 yılında 34 yaşındayken faal futbol hayatını noktaladı. Futbolculuğunun yanı sıra kürek, yelken, yüzme, boks, atletizm, basketbol ve voleybol branşlarında da sporculuk yapan Necdet Erdem, Fenerbahçe’ye futbolun dışında da birçok madalya kazandırdı. Atletizmde yüksek atlama, disk atma ve cirit atmada şampiyonlukları bulunan Necdet Erdem 1934 ila 36 yıllarında atletizm millî takımında da forma giydi ve dönemindeki en iyi yüksek atlayıcılardan biri olarak kendini gösterdi. Kürekte kıdemli sınıf şampiyonluğu bulunan Necdet Erdem yelkende de şarpi sınıfında birincilik elde etmişti. Futbolu bıraktıktan bir süre çeşitli takımlarda antrenörlük yapan Erdem, Feriköy, Sarıyer, İstanbulspor ve Galatasaray'da antrenörlük yaptı. 1958 yılında Fenerbahçe'ye tekrar dönen Necdet Erdem, Fenerbahçe'de menajerlik ve 1961 - 62 sezonunda da antrenörlük yaptı. Millî takımlar teknik direktörlüğü de yapan Necdet Erdem Fenerbahçe Spor Kulübü yüksek divan genel kurul üyesi olarak Fenerbahçe'ye hizmetlerine devam ediyordu. Mountbatten-Windsor Mountbatten-Windsor, 1960 yılında müphem bir şekilde yayınlanan kabine kararı doğrultusunda on altı ülkenin kraliçesi II. Elizabeth Alexandra Mary Windsor ve eşi Edinburgh Dükü, Prens Philip Mountbatten (d. Yunanistan ve Danimarka Prensi)'ın soyundan gelen bazı kişilerin hususi, sırasıyla paternal ve maternal aile adlarından oluşan öbekleşmiş soyadıdır. Aynı zamanda Mountbatten-Windsor, esasta Oldenburg Hanedanı'na bağlı olan Schleswig-Holstein-Sonderburg-Glücksburg Hanedanı (kısaca Glücksburg Hanedanı)'nın bir alt kolunun adıdır. Ancak hanedanın resmî adı "Windsor" olarak anılmaktadır ve II. Elizabeth'in soyundan olmayan hanedan mensupları için bu soyad kullanılmamaktadır. Mountbatten kelimesinin etimolojisi incelendiğinde kelimenin, Alman Hesse-Darmstadt Hanedanı'nın denk olmayan evlilikten doğan bir branşının ve Almanya'da Landkreis Waldeck-Frankenberg'in küçük bir kasabasının adı olan Battenberg kelimesinden geldiği ve Kral V. George'un isteği üzerine I. Dünya Savaşı sırasında dikkat çekmemek için tam çeviri şeklinde İngilizleştirildiği saptanmıştır. Windsor kelimesi ise Sakson-Coburg ve Gotha Hanedanı'nın Britanya branşı tarafından 1917 yılında sahiplenilen özel bir addır. 2011 yılı itibarıyla, Elizabeth ve Philip çifti dışında Mountbatten-Windsor soyadına sahip olan çiftin üç erkek çocuğu, bir kız çocuğu, biri merhum olmak üzere üç gelini, altı torunu ve bir torun eşinden (büyük gelin) oluşan ve tahttaki veraset sırasına göre düzenlenen liste: 1499-1503 Osmanlı-Venedik Savaşı 1499-1503 Osmanlı-Venedik Savaşı, Fatih Sultan Mehmet döneminden beri yapılan ilk Osmanlı-Venedik Savaşı'dır. Savaş, Osmanlıların deniz üstünlüğünün önemli derece arttığını göstermiştir. Sonunda 1502 yılında imzalanan '"1502 İstanbul Ateşkes Muahedesi" ve "1503 İstanbul Anlaşmasi" ile barış sağlandı. Osmanlı Sultanı II. Bayezid ve Venedik Cumhuriyeti docesi Agostino Barbarigo hükûmet sürmesinin başlarında yaklaşık olarak 1490 itibaren Osmanlı-Venedik ilişkileri bozulmaya başladı. Venedik, Osmanlıların giderek artan gücünden kaygılanıyor ve elinden geldiğince Osmanlıları yıpratmaya çalışıyordu. Fatih Sultan Mehmet döneminde,Osmanlilarla Venedik 1463-1479 Osmanlı-Venedik Savaşı olarak da anılan uzun süren bir savaş yapılmışlardı.Bu savaşI Osmanlılar kazanmıştı. 1479'da yapılan anlaşmayla Ege Denizi'ndeki bazı adaları Osmanlılara kaptıran Venedik, bu toprakları da geri almak için de Osmanlılara karşı çabalarını artırdı. Osmanlı devleti aleyhinde bu Venedik Cumhuriyeti çabaları, Fatih Sultan Mehmet'in ardılı Sultan II. Bayezid'in tepkisini çekiyordu. 1481 yılında Fatih Sultan Mehmet öldüğünde, ülkede taht kavgası baş göstermişti. Fatih'in en sevdiği oğlu olan Şehzade Cem (Cem Sultan), ağabeyi ve tahtın varisi II. Bayezid'e yenilmiş ve Anadolu'dan kaçmıştı. Ancak önce Saint Jean Şövalyeleri'ne, sonra da Papalık'a esir düşmüş, Avrupalıların elinde oyuncak gibi II. Bayezid'e karşı koz olarak kullanılmış ve sonunda II. Bayezid'in ödediği büyük paralarla 1495'te Papa Alexander Borgia tarafından zehirletilerek öldürülmüştü . Cem Sultan'ı oyuncak gibi kullananlar arasında Venedik Cumhuriyeti de vardı. Saltanatının başından beri Venedik'e düşman olan II. Bayezid, Venedik'e hak ettiği dersi vermek istiyordu. Gitgide kötüleşen ilişkiler sonucu nihayet 1499'da gerçek savaş patlak verdi. II. Bayezid, Venedik seferine çıkmak amacıyla 31 Mayıs 1499'da İstanbul'dan ayrıldı. Donanmayı o sıralarda Venedik hâkimiyetinde olan Kıbrıs Adası'nın üzerine göndermek suretiyle, Kıbrıs'ın tehdit altında olduğu izlenimini verdirerek Venediklilerin kuvvetlerini dağıtmayı başarmıştı. Amiral Melchior Trevisano, Mora'daki Venedik üslerinin başkumandanı tayin edildi ve hummalı bir savunma hazırlığına başlandı. Sultan Vardar Yenicesi'ne geldi. Burada Rumeli Beylerbeyi Koca Mustafa Paşa, Venediklerin elindeki İnebahtı üzerine gönderildi. 1493'ten beri Kaptan-ı Derya'lık görevinde bulunan Küçük Davut Paşa Mora sularındaydı. 200 parçalık büyük Venedik Donanması Osmanlı Donanması'nı Mora sularından uzaklaştırmak maksadıyla Modon açıklarına gelmişti. Donanmanın başında Amiral Antonio Grimaldi vardı. Mora'nın güneybatı ucundaki Gallo Burnu'nun açıklarında iki dev Donanma karşı karşıya geldi. Donanmayı Hümayun'u Kemal Reis idare ediyordu. Sağ cenahın kumandanı Barak Reis amiral gemisini düşman gemilerinin arasına sürdü. Onlarca Venedik gemisi bu gemiyi indirmek için çalışıyorlardı. Düşman gemilerinin en yoğun olduğu bölgeye girip, gemideki barut deposunu ateşe veren Barak Reis, büyük bir patlamaya ve onlarca Venedik gemisinin infilakına neden oldu. Lakin kendisi ile birlikte 500 levent de ölenler arasındaydı. Bu hadisenin ardından taarruza geçen Osmanlı Donanması Venediklileri perişan etti. Sapienza Deniz Savaşı ismi ile tarihe geçen bu savaş Osmanlıların tarihte kazandıkları ilk açık deniz savaşıdır. Büyük kahramanlıklarından dolayı Sapienza adasına Barak Reis adası adı verildi. Venedik Elçisi Alvise Manenti devletine gönderdiği raporda Osmanlı Sadrazamı'nın elçiye Sen Sinyoria hükümetine söyle artık deniz ile evlenmesini bıraksınlar; artık sıra bize gelmiştir. dediğini bildirmiştir. Bu zaferin ardından Venedik üslerini koruyacak bir kuvvet mevcut değildi. 30 Ağustos 1499'da, Sapienza zaferi'nden 33 gün sonra İnebahtı kalesi de Osmanlı'nın olmuştu. Bölgedeki Venedik Amirali'nin büyük donanması ile geri çekilmesi kaledekilerin maneviyatını bozmuş, kale komutanı kaleyi teslim etmişti. Osmanlı Ordusu için sıra, Mora'daki 3 büyük Venedik üssü olan ve Venedik'in dusman gözeltmek için "denizde gozu" olarak Koron ve Modon kaleleri ile Navarin kalesine sıra gelmişti. Ancak bu sıralarda 1479'dan bu yana Osmanlı hâkimiyetinde olan Kefalonya adasına Venedik asker çıkarıp işgal etmişti. Ardından önceleri kendi hâkimiyetlerinde olan Preveze'deki Osmanlı tersanelerini basıp, kızaktaki gemileri yakmışlar fakat geri püskürtülmüşlerdi. Papa'nın teşviki ile Fransa da,Venedik'in müttefiki olarak Osmanlı'ya karşı savaş açmıştı. 1501 yılının Eylül ayında Ege Denizi'ne giren Fransız donanması 10.000 piyade taşıyordu. Eylül ortalarında da Midilli muhasarası başladı.Bunun üzerine Sultan Bayezid'in Manisa sancakbeyi olan ikinci oğlu Şehzade Korkut, şimdiki Ayvalık'a gelerek 800 kişilik yardımcı kuvveti adaya geçirmişti. Ekim sonlarında Osmanlı Donanması'nın Çanakkale Boğazı'ndan çıktığını öğrenen Fransızlar 6 haftadan beri devam ettirdikleri kuşatmayı kaldırmış ve Mora'nın güneyindeki Çuha Adası açıklarına gelmişlerdi. Burada müthiş bir fırtınaya kapılan donanmadan yalnızca birkaç yüz kişi kurtulabilmişti. Fransız donanması geri çekilirken, İspanyollar hazırladıkları donanma ile Ege'ye girmiş fakat Fransızlarla birleşemediklerinden dolayı hiçbir şey yapamadan geri dönmüşlerdir. Venedik, Osmanlı Devleti ile artık başedemiyordu. Özellikle Osmanlı akıncılarının yapmış olduğu her akın Venedik için büyük bir tehlike