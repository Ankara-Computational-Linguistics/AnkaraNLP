gerginlik çıktı ve Jericho, daha sonra park girişinde Rollins'in saldırısına uğradı. 18 Aralık'ta yapılan 'da Jericho, Rollins ile karşılaştı. Owens, Jericho'ya yardım etmeye çalıştı ancak Jericho'nun yenilmesine neden oldu. Gecenin ilerleyen saatlerinde Jericho, Owens'ın Reigns'e karşı olan kemer maçında Reigns'in kemeri kazanmasını engellemek için Owens'a saldırdı. Araları düzelen Jericho ve Owens, Aralık ayının sonlarında sırayla Reigns'e karşı Birleşik Devletler Şampiyonluğu için maça çıksa da ikisi de kemeri almayı başaramadı. 9 Ocak "Raw" programında, Reigns'in Birleşik Devletler Şampiyonluğu kemerinin ortada olduğu handikap maçında Jericho ve Owens, Reigns'le karşılaştı. Jericho, Reigns'i tuşlayarak yaklaşık yedi yıl sonra ilk kemerini kazandı. Ayrıca mevcut formata göre Grand Slam'i tamamladı. Owens'ın birçok maçında müdahalesi olması nedeniyle Jericho, Royal Rumble etkinliğinde Owens'ın Reigns'le olan rövanş maçında köpekbalığı kafesine kilitlendi. Yine de Owens, maçta diskalifiye olmaması avantajıyla Braun Strowman'ın Reigns'e saldırmasıyla kemerini korudu. Ayrıca Jericho, ana etkinlikteki Royl Rumble maçına ikinci sıradan girdi ve bir saati aşkın ringde kalmayı başardı. Böylelikle tüm Royal Rumble maçlarındaki katılımında gerçirdiği süre beş saati geçti ve Jericho bu alanda rekor kırdı. Ancak maçta son üç kişi arasında kalsa da Reigns'e elendi. Jericho ve Owens arasındaki arkadaşlık; Owens'ın istememesine rağmen, Jericho'nun onun adına Goldberg'ün Evrensel Şampiyonluğu için meydan okumasını kabul etmesiyle sona erdi. 13 Şubat "Raw" programında Jericho, Owens için "Festival of Friendship" ("Arkadaşlık Festivali") adında tören hazırladı. Törende Owens, Jericho'nun yaptıklarından etkilenmedi ve her şeye rağmen ona hediye verir gibi göründü. Ancak bir anda Jericho'ya saldırdı. Jericho, 5 Mart'ta yapılan Fastlane'de Owens'ın Goldberg'e karşı olan Evrensel Şampiyonluğu maçında geri döndü ve Owens'ın kemerini kaybetmesine neden olarak iyi karaktere dönüştü. Ertesi gece "Raw" programında Owens, Jericho'ya ihanet edip arkadaşlığını bitirmesinin nedeni olarak Jericho'yu kemerini korumasında kullandığını ve o, Goldberg'e karşı meydan okumayı kabul edince onun daha işe yaramayacağını düşündüğünden Jericho'ya saldırdığını söyledi. Jericho, daha sonra Owens'a onunla WrestleMania 33'te karşılaşmak için meydan okudu. Owens, Jericho'nun Birleşik Devletler Şampiyonluğu kemerini ortaya koyması şartıyla meydan okumayı kabul etti. Bunu kabul eden Jericho, WrestleMani'da kemerini Owens'a kaybetti ve 83 günlük saltanatı sona erdi. Jericho, daha sonra SmackDown brand'ine gidebilmek için Payback'te Owens'ı yenerek kemerini geri aldı. Ancak "SmackDown Live" programına döndüğü gece kemerini yine OWens'a kaybetti. Maçtan sonra Owens, Jericho'ya saldırdı ve Jericho sedyeyle sağlık kuruluşuna götürüldü. Bu senaryo, Jericho'nun Fozzy ile yeni albümünü çıkarıp tura katılması nedeniyle gerçekleşti. 25 Temmuz "SmackDown Live" programında Jericho, sürpriz bir dönüş yaptı ve Kevin Owens ile AJ Styles arasında sürtüşme yaşanırken Owens'ın Birleşik Devletler Şampiyonluğu için rövanş maçı istedi. Styles'ın da rövanş maçı hakkı vardı ve gecenin ilerleyen saatlerinde kemer için Jericho, Owens ve Styles arasında üçlü tehdit maçı ayarlandı. Styles, Jericho'yu tuşlayarak kemeri kazandı. 5 Kasım 2017 tarihinde Jericho, NJPW'ya döndü ve önceden çekilmiş bir videoda Kenny Omega'ya Wrestle Kingdom 12 in Tokyo Dome için meydan okudu. Omega meydan okumayı kabul etti ve ertesi gün NJPW, maçta Omega'nın IWGP Birleşik Devletler Ağırsiklet Şampiyonluğu kemerini ortaya koydu ve maçı onayladı. Maç, "Alpha vs. Omega" olarak adlandırılırken, Jericho'nun 1999 yılından sonra ilk kez WWE dışında bir maça çıktığına işaret edildi. Gezeteci Dave Meltzer, Jericho'nun WWE sözleşmesinin sona erdiğini ve "boşta" olduğunu söyledi. Ayrıca NJPW de Jericho'yu serbest olarak gösterdi. Buna karşın "Tokyo Sports" gazetesine göre isimsiz bir NJPW çalışanı, Jericho'nun hâlâ WWE sözleşmesi altında oldupunu ve WWE Başkanı Vince McMahon'un NJPW'da güreşmesi için ona izin verdiğini söyledi. Bu maç, Jericho'nun yaklaşık 20 yıl sonra ilk NJPW maçı oldu. 11 Aralık'taki World Tag League programında geri döndü ve Omega'ya maçından sonra saldırdı ve onun kafasını kanattı. Ayrıca hakemlerden birine, bir genç aslana (profesyonel güreş terimi) ve yardımcı yorumcu Don Callis'e saldırdı. Ertesi gün Wrestle Kingdom 12 in Tokyo Dome basın konferansında Jericho ve Omega ikinci kez fiziksel tartışma yaşadı. Yaşanan bu iki olayın ardından NJPW, 4 Ocak'taki maçı diskalifiyesiz maça çevirdi. Etkinlikte Jericho, Omega'ya yenildi. Ertesi gece New Year Dash!! 2018'de Tetsuya Naito'ya saldırdı. Jericho, heavy metal grubu Fozzy'nin baş vokalidir. 2000 yılında çıkardıkları ilk albümlerinden beri toplam yedi albüm çıkarmışlardır: "Fozzy", "Happenstance", "All That Remains", "Chasing the Grail", "Sin and Bones", "Do You Wanna Start a War", "Judas". Bir adet de canlı albümü olan "Remains Alive" bulunmaktadır. 2005 yılında Jericho, Iron Maiden'ın albümü "Numbers from the Beast'te bulunan "The Evil That Men Do" şarkısına bir cover seslendirmiştir. Dream Theater'ın "Systematic Chaos" adlı albümünde bulunan ve birkaç müzikal davetliden biri olarak geçmişteki hatalar yüzünden hayatlarındaki önemli insanlara özür dilediğini kaydeden "Repentance" şarkısında konuk olarak görünmüştür. 1990'ların ortalarında Jericho, "Metal Edge" heavy metal sahnesiyle ilgili her ay yazılar yazmıştır. Bunu yaklaşık bir yıl boyunca devam ettirmiştir. Mart 2005'te kendi haftalık XM Satellite Radio programına başlamış ve "The Rock of Jericho" adıyla her Pazar gecesi radyoda çalışmıştır. 2000 yılında WWE, Jericho'nun kariyeriyle ilgili "Break Down the Walls" adlı bir belgesel yaparak VHS kasedi çıkardı. 24 Haziran 2006 tarihinde Jericho, Scott Bairstow ve Joey Lawrence ile beraber kendisinin ilk Sci-Fi Channel filmi olan "Android Apocalypse" galasını gerçekleştirdi. Jericho, 20-22 Temmuz 2006 tarihinde Toronto'daki Toronto Centre for the Arts'ta bir komedi oyunu olan ve ilk kez gösterilen "Opening Night"ta yer aldı. Toronto'da kalırken "Sunday Night Live" adlı bir skeç gösterisinde skeç grubu The Sketchersons ile beraber The Brunswick House'da bulundu. Jericho, ayrıca "Bloodstained Memoirs" adında bir güreş belgeseli için röportaj yaptı ve bunu yapan ilk güreşçi oldu. Röportaj, 2006 yılında Jericho Birleşik krallık'ta Fozzy turundayken yapıldı. Jericho, 2007 yılında "A Lion's Tale: Around the World in Spandex" adını verdiği kendi otobiyografisini çıkardı ve kitap, "New York Times"ta en çok satan oldu. Kitapta Jericho'nun hayatı ve WWE'deki ilk günlerine kadar olan güreş kariyeri yer aldı. Jericho'nun ikinci otobiyografisi "Undisputed: How to Become the World Champion in 1,372 Easy Steps", Şubat 2011'de çıakrıldı ve kitapta Jericho'nun WWE'den itibaren olangüreş kariyeri gösterildi. Eylül 2014'te Jericho'nun üçüncü kitabı "The Best In The World...At What I Have No Idea" çıktı. Bu kitapta "Save Us" döneminin anlatılmamış bazı hikâyeleri, Fozzy kariyeri ve 2011-2013 yıllarındaki güreşe dönüşleri anlatıldı. Jericho şu anda dördüncü kitabı hakkında çalışmaktadır. Jericho, 2009 yapımı "Albino Farm" filminde yer aldı. 21 Mayıs 2010 tarihinde çıkan "MacGruber" filminde kısa süreliğine Frank Korver rolüyle göründü. 29 Ekim 2013 tarihinde "But I'm Chris Jericho!" adında hayatına atıfta bir komedi web dizisi çıkardı. Dizide büyük bir oyuncu olmaya çalışan eski bir güreşçiyi oynadı. 2016 yılında Mike Tyson ve birkaç güreşçiyle beraber "Nine Legends" adında belgesel filminde başrolde yer aldı. Irvine, 30 temmuz 2000 tarihinde Jessica Lockhart ile evlendi ve çiftin üç çocuğu oldu: Ash Edward Irvine (d. 2003) adında bir oğlu ve tek yumurta ikizi kızları Sierra Loretta "SiSi" Irvine ile Cheyenne Lee "Chey" Irvine (d. 2006). Oğlu balıkta, kızları edebiyatta "Talk is Jericho" adlı podcastte konuk uzmanlar oldu. Aile Tampa, Florida'da yaşamaktadır. Irvine'in üçü sol elinde olan beş dövmesi vardır. Yüzük parmağında eşi Jessica'nın adı yazan bir dövme bulunmaktadır. Haziran 2011'de yaptırmış olduğu el sırtında yazan F harfi kendi müzik grubu Fozzy'yi temsil etmektedir. 12 Eylül 2012 tarihinde üçüncü dövmesini yaptırmış ve sol koluna Fozzy'nin beşinci stüdyo albümü "Sin and Bones"un albüm resmini yaptırmıştır. Dördüncü dövmesi 28 Eylül 2012'de yapılan balkabağı feneri dövmesidir. Avenged Sevenfold vokalisti M. Shadows, "Sin and Bones" albümünde Fozzy ile birlikte çalıştığı "Sandpaper" parçasıyla eşleşen bir dövme yaptırmıştır. Jericho, daha sonra Temmuz 2015'te sol bisepsine kendi portresinin olduğu bir dövme yaptırmıştır. Irvine, bir HristiyandÄ±r. 5 Temmuz 2004 tarihinde, güreşteki başarılarından ve temel sosyal haklardan mahrum olan çocuklar için yaptığı çalışmalardan dolayı Manitoba'nın Bizon Avının Nişanı ile ödüllendirilmiştir. 7 Şubat 2009 tarihinde Irvine, canlı bir etkinlik sonrasında Victoria, British Columbia'daki Save-On-Foods Memorial Centre'ın dışında ona tüküren kadın bir hayranını yumruklamış gibi görünmüştür. Ancak video görüntülerinde kadınla açıkça temas kurmadığını göstermiştir. Olayın bir sonucu olarak, polis onları gözaltına almış ancak ancak bedelsiz olarak serbest bırakmıştır. Polis, "kimin kışkırtıldığını belirlemek zor" olduğu için kavgadaki herhangi birine baskı yapmadığını söylemiştir. 27 Ocak 2010 tarihinde Irvine ve kendisi gibi güreşçi olan Gregory Helms ile Fort Mitchell, Kentucky'da bir bardan ayrıldıktan sonra tutuklanmıştır. Bir polis raporunda Helms'in bir taksi içinde Irvine'i ve diğer yolcuları yumrukladığını belirtmiştir. Diğer güreşçiler Christian ve CM Punk daha sonra onları kefaletle kurtarmıştır. Ocak 2012 itibarıyla Irvine, eski NFL oyun kurucusu Tim Tebow ve eski Atlanta Braves üçüncü orta sahası Chipper Jones ile Tampa'da D1 Sports Training and Therapy adında bir spor eğitimi tesisi kurmuştur. 1 2 3 4 Haggis Haggis İskoçya'ya ait bir ulusal yemek. İşkembe zarının içine, bulgur, üzüm, fıstık, ince doğranmış sakatatlar ve bol baharat karışımına iç yağ ilave edilerek doldurulması İle yapılır. Şalgam ve patates ile sunulur. Ferry Porsche Ferdinand Anton Ernst (Ferry) Porsche (d. 19 Eylül 1909, Wiener Neustadt, Avusturya - ö. 27 Mart 1998, Zell am See, Avusturya), Avusturya asıllı Alman otomobil mühendisi ve iş adamı. Porsche efsanesini ortaya çıkaran 356 Roadster modelini tasarlamıştır. Babası tarafından çocukluk döneminden itibaren makine mühendisliği alanında yetiştirilmiştir. Babası Ferdinand Porsche ile birlikte Almanya'nın nasyonal sosyalizm etkisinde olduğu dönemlerde Adolf Hitler'e yardımcı olmuş ve ulusun ihtiyaçlarını karşılamaya çalışmışlardır. Bu amaç doğrultusunda babası ve diğer mühendisler ile birlikte Volkswagen'in dizaynında çalışmıştır. II. Dünya Savaşı'ndan sonra şirketin yönetiminde tek yetkili olmuştur. Porsche, Ferry Porsche'nin yönetiminde spor araba üreten güçlü ve popüler bir firma haline gelmiştir. Nayif Havatme Naif Havatme, 17 Kasım 1935 yılında Ürdün’ün Salt şehrinde doğmuş Filistinli politikacıdır. Havatme Grek Ortodoks bir bedevi kabilesinden gelmekteydi. 1954 yılında yüksek eğitimine Kahire’de devam ederken, Arap Ulusal Hareketi örgütüne katılarak partinin sol kanadında yer aldı. Eğitimini ekonomik problemler nedeniyle yarım bıraktı. 1956 yılında Ürdün’e geri döndü ve bir Katolik okulunda öğretmenlik yaptı. Bir yandan da devrimci aktiviteleri yönetti. 1958 de Lübnan’a iltica etti. Sonrasında ise Irak’a sürgüne gönderildi. AUH’nin Irak kolunu beş yıl boyunca yönetti. Abdülkerim Kasım’ın düşüşünden sonra, Büyük Britanyalılara karşı savaşmak için Güney Yemen’e gitti ve 1963-1967 yılları arasında burada savaştı. Ürdün’de çıkan genel aftan faydalanarak 1967’de tekrar bu ülkeye döndü ve Filistin Halk Kurtuluş Cephesine katıldı. Kurucularından biri olduğu FHKC’den koparak 1969 yılında Filistin'in Kurtuluşu İçin Demokratik Cephe’yi (FKDC) oluşturarak bu Marksist hareketin genel sekreteri oldu. Havatme, Suriye’de yaşayarak bu ülkeyle iyi ilişkiler kurdu ve FKDC Suriye’den destek aldı. Havatme, İsrail devletinin yanında bir Filistin devleti kurulmasını savunan ilk Filistinli lider oldu. Havatme İsrail devletinin bir demokratik Filistin devletine dönüşmesini istedi ve ne İsrail, ne Filistin ne Yahudi ne Müslüman ne de Hristiyan bir devlet olarak var olmaması gerektiğini savundu. Onun için bu devlet siyonizmi terk etmeli - Fakat Yahudi kültürünü değil - ve Panarabizmi istememeli – fakat Arap kültürünü değil. Bu devlet, “Filistin Demokratik Halk Devleti” olacaktır, ve birleşik demokratik Arap Halk devleti ile bütünleşecektir. Bu devlet, birleşmiş Arap ulusunun aracılığıyla dünya devrimine demir mızrak olarak hizmet edecektir. Havatme tüm ulusçulukları ortadan kaldıracak bir devlet ister. Arap ulusunu, federal, konfederal, demokratik, halkçı, devrimci bir devlette milliyetçi karakter taşımadan görmek ister. Suriye KomÃ¼nist Partisi Suriye Komünist Partisi (Arapça: الحزب الشيوعي السوري al-hizb ash-shuyū'ī as-sūrī), 1944 yılında Suriye’de kurulan politik partidir. 1986 yılındaki ayrılıktan sonra, ismi iki farklı parti tarafından kullanılmaktadır. Parti, Dünya Komünist Hareketi’nin üyesidir ve tarihsel olarak Sovyet yanlısı politika izlemiştir. Parti Ulusal İlerici Cephe’nin üyesidir. 1972’den sonra İlerici Ulusal Cephe, devleti yöneten Baas Partisi’nin kabul ettiği hukuki çerçevede sosyalist ve Arap ulusalcı partilerden oluşmaktadır. Parti, Suriye ve Lübnan Komünist Partisi olarak 1924 yılında kurulur fakat manda yönetimi tarafından kısa bir süre sonra yasaklanır. 1930 yılında partiye katılan Şamlı Halid Bekdaş 1936 yılında partinin genel sekreteri olur. Parti, Vichy Fransası’na muhalefet eder ve Özgür Fransa güçleri ülkenin kontrolünü ele geçirdiğinde yasallaşır. 1944 yılıyla birlikte Suriye ve Lübnan politik partileri ayrılırlar. Bekdaş, partisini Suriye’deki Fransız varlığına karşı temel güç olarak sunmak ister. Başka Komünist partilerden farklı olarak, Suriye Komünist partisi saflarını tüm Suriyelilere açmış ve parti geniş katılım gerçekleştirmek için ılımlı bir programa sahip olmuştur. Suriye Komünist Partisi, işçi sınıfından, Kürtlerden, binlerce Grek-Ortodoks Hristiyan’dan ve solcu entelektüellerden geniş destek almıştır. 1954 yılında, 1949 yılından sonraki süre içerisinde bir seri askeri diktatörün yer değiştirdiği Suriye’ye demokrasi gelir ve seçimler olur. Aynı zamanda Halid Bekdaş, Şam hükûmetinde milletvekili olur ve bir Arap Parlamentosuna seçilen ilk komünist olur. Parti, Nasır’ın Mısır’ı ile Suriye arasındaki birlik projesini destekler. Mısır’da, Nasır Mısır Komünist Partisi ve bazı solcu politik partileri yasaklamıştı. Birçok solcu militan hapsedilmişti, fakat Suriye ile Mısır arasındaki birlik isteğine, Nasır’ın yürüttüğü bu projeye Suriye Komünist Partisi muhalefet edemez. Birleşik Arap Cumhuriyeti, Mısır ve Suriye’nin birleşmesinden sonra 1958’de kurulur. Bekdaş’ın, Nasır’a karşı “Mağlup Federasyon” gibi eleştirilerde bulunması sonrası Nasır parti üyelerine karşı baskı uygulamaya başlar ve çoğunu hapis ederken bir kısım parti üyesi de öldürülür. Sonunda birlik başarısızlığa uğrar ve Suriye’de Haydar el Kuzbari’nin komutasında düzenlenen darbe sonrası Suriye federasyondan ayrılır. Komünist parti, Suriyeliler tarafından ayrılıkçı bir parti olarak görülür ve Suriyelilerin büyük kısmının desteğini ve halk desteğini kaybeder. 1963 yılında, Baas Partisi ve Nasırcılar tekrar iktidara gelir ve parti yeniden baskı görmeye başlar. 1970’te, Salah Cedid yönetimine karşı düzenlenen Askeri darbe sonucu Hafız Esad iktidarı alır. Esad, Suriye’de halk demokrasisi bağlamında sınırlı bir politik çoğulculuk oluşturulacağını açıklar. Bu istek 1972 yılında İlerici Ulusal Cephe biçimini alır. Yalnız bu cephenin üyeleri Suriye politik yaşamına katılabilirdi. Cepheye katılmak için, Suriyeli partiler hükûmetin sosyalist ve Arap milliyetçisi politikasını kabul etmek zorundaydı. Çok sayıda kısıtlamalara karşın, İlerici Ulusal Cepheye katılmayı başaran partinin militanları birlik için açıklamalarda bulundu. Partinin radikal unsurları bu kararı onaylamadılar. Fakat 1976 yılında, Lübnan İç Savaşı sırasında, Suriye ordusu Filistin Kurtuluş Örgütü ve Sol Güçlere karşı, Aşırı sağcı Maruni güçleri desteklemek için savaşa girince, Riyad El- Türk tarafından yönetilen radikaller muhalefet başlatırlar. El-Türk partinin ismini alır ve bu parti, Suriye Komünist Partisi (Politik Büro) ya da Suriye Komünist Partisi (Riyad El-Türk) olarak tanımlanır. İlerici Ulusal Cepheye katılmasına rağmen, Suriye Hükümeti, Komünist partinin politik etkinliğini kısıtlamıştı. Hükümet, partinin Nidhal ash-Sha'b ve "An-Nour" gibi gazetelerini çıkarmasına engel oldu. Parti yine yeraltına çekildi ve güvenlik servisinin varlığına karşın partiye katılan üyelerinin dosyalarını gizli tutarak etkinliğini sürdürdü. 1986 yılında, Bekdaş ve milletvekili Yusuf Faysal arasında Sovyetler Birliği Komünist Partisi ve Gorbaçov tarafından yönetilen politikalar konusunda anlaşmazlık çıktı. Faysal, Gorbaçov’un girişimini desteklerken, Bekdaş buna karşı çıkıyordu. Bu parti içerisinde yeni bir ayrılık doğurdu ve entelektüeller Faysal’a katılırken Kürt ağırlıklı militanlar Bekdaş’ı desteklemeye devam ettiler. İki parti de Suriye Komünist Partisi ismini kullanmaya devam ettiler ve İlerici Ulusal Cephede yer almaya devam ettiler. 1995 yılında Halid Bekdaş ölür ve karısı Visal Farha Bekdaş partinin başına geçer. Hafız Esad’ın başkanlığının sonlarına doğru, ülkede görülen bazı özgürlükler sonucu Komünist parti de iki gazetesini yayınlamaya başlar. 2000 yılında, Şam Baharı sırasında, Parti önemli bir rol oynar. İki partide bugün benzer politikalara sahiptir ve ABD’nin Orta Doğu’daki politikalarını eleştirirken, hükûmetlerinin dış politikalarını desteklerler. Aynı zamanda, demokratik reformların gerçekleşmesini isterler ve hükûmetin yolsuzluğa karşı mücadele yönetimini ve son yıllarda ortaya konan liberal politikaları sert bir şekilde eleştirirler. Hollywood Yabancı Basın Birliği Hollywood Yabancı Basın Birliği (İngilizce: "Hollywood Foreign Press Association") ya da kısaca HFPA, İngiliz gazetesi Daily Mail'de çalışan bir muhabir tarafından 1943 yılında kurulmuştur. Amerikan Film Endüstrisi'ni Amerika dışında faaliyet gösteren basın kuruluşları için takip eden gazeteciler tarafından oluşturulmuş organizasyondur. Organizasyon her yıl düzenli olarak verilen Altın Küre Ödülleri ile tanınır. Matzpen Metin Ä°lyas Aksoy Metin İlyas Aksoy, (d. 5 Mayıs 1939, Kastamonu, Türkiye), Türk bürokrat, 1963 yılında Ankara Üniversitesi Siyasal Bilgiler Fakültesi'ni bitirmiştir. DSİ İdari İşler Daire Reisliği Zat İşleri Müdürlüğünde Memur, Ankara Kaymakam Adaylığı, Dereli, Espiye, Şenkaya, Ilgın Kaymakamlıkları, Mülkiye Müfettişliği, Teftiş Kurulu Başkanlığı, 1985 - 1991 yılları arasında Erzincan, 1991 - 1992 yılları arasında Kayseri, 1992 - 1997 yılları arasında Merkez valilikleri, 1997 - 1998 yılları arasında İçişleri Bakanlığı Müsteşarlığı, 1998 - 2000 yılları arasında Samsun, 2000 - 2003 yılları arasında tekrar merkez valilikleri yapmıştır. Evlidir. 16 Temmuz 2003 tarihinde kendi isteği ile emekli olmuştur. 2004-2017 yıllarında Kamu Görevlileri Etik Kurulu üyeliği görevini yürütmüştür. Michel Warschawski Michel Warschawski, İsrail’de Alternatif Bilgi Merkezi’nin başkanıdır. Anti-Siyonist bir isimdir ve İsrail’in yerine iki halklı bir devlet kurulmasını savunur. Büyük rabbi’lerden Max Warschawski’nin oğlu olan Michel Warschawski’nin çocukluğu Strasbourg’da geçer. 16 yaşında Talmud eğitimi almak için Kudüs’e gider. 1967 yılında şimdi varolmayan Anti-siyonist, Troçkist bir örgüt olan Matzpen’e katılır. 1984 yılında, birçok İsrailli savaş karşıtı hareketin ve Filistinli örgütlerin toplandığı Alternatif Bilgi Merkezi’ni kurar. 1989 yılında, İsrail’in terörist olarak gördüğü George Habaş’ın lideri olduğu Filistin Halk Kurtuluş Cephesi’nin broşürünü yayınlaması gerekçesiyle “yasadışı örgütlere yardım” etmek suçundan 20 ay hapse mahkûm olur. O zamandan beri, Alternatif Bilgi Merkezi’nde etkinliğine devam etmektedir. 2003 ve 2005 yılları arasında Le Monde Diplomatique’ten Dominique Vidal ve Avrupa Birliği Filistin delegesi Leyla Chahid ile birlikte İsrail-Filistin Çatışması üzerine Fransa’daki bazı şehirlerde ve okullarda bir dizi konferans verir. Fakat bu durum, Le Figaro gibi gazetelerde tartışma konusu olur. Bunun ertesinde okullarda bu konferanslar yasaklanır. Warschawski’nin yazıları düzenli olarak International Viewpoint, Le Monde Diplomatique, ZNet, Monthly Review ve diğer sol yayınlarda çıkmaktadır. 2006 Knesset seçimlerinde, Balad (Ulusal Demokratik Konsey) listesinden aday olmuştur. Warschawskli, İnsan hakları eylemcisi Leah Tsemel ile evlidir ve iki oğul bir kız çocuk babasıdır. Warschawski’nin, savunduğu iki uluslu devlet düşüncesine göre Arap ve Yahudi halkları birlikte yaşayabilir ve birlikte devlet yönetebilirler. Kim Korkar Hain Kurttan? (film) Kim Korkar Hain Kurttan? 1966 ABD yapımı dramatik filmdir. Özgün adı Who's Afraid of Virginia Woolf? olan film Türkiye'de ilk kez 30 Ocak 1967'de sinemalarda gösterime girmişti. Senaryosunu Edward Albee'nin 1962 tarihli Tony ödüllü aynı adlı Broadway oyunundan Ernest Lehman'ın uyarlayıp yazdığı filmi Mike Nichols yönetmiştir. Ernest Lehman'ın aynı zamanda filmin yapımcılığını da üstlendiği bu film sinemadaki en iyi tiyatro uyarlamalarından biri olarak kabul edilmektedir. Bunda Alman asıllı yönetmen Nichols'un tiyatro kökenli olmasının da büyük payı vardır. Film, Mike Nichols'un sinemadaki ilk yönetmenlik denemesidir. Başlıca rollerinde Elizabeth Taylor, Richard Burton, George Segal ve Sandy Dennis'in oynadıkları, sadece bir iki mekânda ve dört kişi arasında geçen film uyarlandığı oyunun ruhuna uygun olması için özellikle siyah beyaz çekilmiştir. Filmin siyah beyaz görüntüleri Haskell Wexler 'e aittir. Filmin Grammy ödülü ve Oscar'a aday gösterilen özgün müziğini ise Alex North yapmıştır. Film/oyun adını Walt Disney'in ünlü çizgi filmi, masal uyarlaması Üç Küçük Domuzcuk'ta (The Three Little Pigs) geçen "Who's Afraid of the Big Bad Wolf?" (Kim Korkar Büyük Hain kurttan ?) adlı şarkıdan alır. Bu şarkının melodisi ve sözlerinin kullanılması karşılığında telif haklarını elinde bulunduran Disney stüdyoları astronomik bir fiyat istediği için sahne prodüksiyonlarının birçoğunda ve bundan uyarlanan filmde hem melodi hem de şarkının sözleri değiştirilmiştir. Liz Taylor'ın ağzından sıklıkla duyulan şarkı artık bir parodi şeklini almıştır ve kadınlara ilgisi ile de tanınan Victoria devri modernist İngiliz yazarı Virginia Woolf'a imalı bir gönderme yapılır, yani "Big Bad Wolf" (Büyük hain kurt) yerine "Virginia Woolf" kelimeleri kullanılır. Filmin özgün adı da buradan gelmektedir yani "Kim Korkar Virginia Woolf'tan?". Böylelikle hem filmin adı hem de şarkı sözü filmin ruhuna daha uygun düşmüştür. Ancak film Türkiye'de gösterime girdiğinde (Belki de Virginia Woolf'un kitleler tarafından fazla tanınmıyor olması nedeniyle ve ticari kaygılarla) özgün adının çevirisi değil de herkesçe daha çok bilinen Walt Disney çizgi filmindeki nakaratın Türkçe karşılığı film adı olarak seçilmiştir, yani "Kim korkar Hain Kurttan". Bir diğer olasılık da Kenter Tiyatrosunda 1963-1964 sezonunda sahnelendiği adın değiştirilmeden sinema filminde de kullanılmış olmasıdır. Orta yaşlı bir karı kocanın ızdırap verici aşk-nefret oyunlarının içerisine yeni tanıştıkları genç bir çifti de çekmeleri ve alkolün de körüklediği sabaha dek süren fırtınalı zaman zaman da gülünç bir didişme, acı çektirme oyunu sonunda içlerindeki her şeyi ortaya dökmeleri anlatılmaktadır. Cinsel imalarla dolu küfürlü dili filmin çevrildiği yıllarda sinemada alışılmadık bir şeydi ve o yıl değişen film derecelendirme sistemi sayesinde birçok salonda gösterilebildi. Bugün birçok filmde çok daha ağırlarının sıklıkla işitildiği ve artık kanıksanan küfürlü diyaloglar ABD'de ilk kez bu filmde geniş biçimde yer almıştı. Film 5 Oscar ödülünden başka aralarında 3 BAFTA ödülünün de bulunduğu 13 ödül daha kazanmıştır. Nichols bu filmde kaçırdığı En İyi Yönetmen Akademi Ödülü'ne bir sonraki filmi olan 1967 tarihli Aşk Mevsimi (The Graduate) ile kavuşacaktır. Tüm ana karakterlerinin ve sanatsal kadrosunun topluca Oscar'a aday gösterildiği tek film olma gibi bir rekora da sahiptir. Filmin uyarlandığı Edward Albee'nin oyunu, Broadway'den sadece 1 yıl sonra Türkiye'de Kenter Tiyatrosunda 1963-1964 sezonunda "Kim Korkar Hain Kurttan" adı ile sahnelenmişti. Kazandığı Ödüller Adaylıkları Edward Albee'nin yazdığı Tony Ödüllü tiyatro oyunu "Who's Afraid of Virginia Woolf?", 1962 tarihinde Broadway'deki gösteriminden sadece 1 yıl sonra Türkiye'de Kenter Tiyatrosu'nda 1963-1964 sezonunda "Kim Korkar Hain Kurttan" adı ile sahnelenmişti."Ses Sineması" salonunda sahnelenen oyunda Yıldız Kenter, Müşfik Kenter, Bülent Koray ve Gülsün Kamu başrolleri paylaşmışlardı.. 1987 yılına gelindiğinde bu kez Ankara Devlet Tiyatrosu'su İstanbul turnesinde oyunu yeniden sahneye koydu. Bu kez başrolleri Ayten Gökçer ve Çetin Tekindor'un paylaştıkları oyunu Cüneyt Gökçer sahneye koymuştu. Kim Korkar Hain Kurttan? Kim Korkar Hain Kurttan ? (Orijinal ad覺: Who's Afraid of Virginia Woolf?), 1962'de Amerikal覺 yazar Edward Albee taraf覺ndan yaz覺lan oyun. Evliliklerinde çöküş yaşayan bir çiftin aşkla nefret arasında gidip gelen hallerini konu alır. Albee'nin beşinci ve en ünlü oyunudur. İnsanın ölümlü olması, insan durumunun ve hayatın anlamsızlığı, umarsızlık, tükenmişlik, iletişimsizlik, yabancılaşma gibi unsurlar içerir ve uyumsuz tiyatrodan izler taşır. Yazar, batıda çok bilinen bir çocuk şarkısının adını değiştirip İngiliz yazar Virginia Woolf'a atfen "Who's Afraid of Virginia Woolf?" (Kim Korkar Virginia Woolf'tan?) adını vermiştir; ancak Virgina Woolf adı Türkçe'ye "hain kurt" olarak çevrilmiştir. İlk defa Broadway'de Billy Rose Tiyatrosu'nda 13 Ekim 1962'de Alan Schneider yönetiminde sahneye konmuş; "Martha" rolünde Uta Hagen, "George" rolünde Arthur Hill, "Honey" rolünde Melinda Dillon ve "Nick" rolünde George Grizzard oynamışlardı. Amerikan toplumunun o güne kadar dile getirilmeyen alışkanlıklarını, zaaflarını çıplak bir şekilde ortaya koyan oyun, sahnelendiği dönemde tartışmalara yol açtı, sansüre uğradı. Oyun, bir yıl sonra 1963 Tony Ödülü'nü kazandı ve Pulitzer Ödülü'ne değer görüldü ancak jürinin Pulitzer Ödülü verme kararı yönetim kurulunca iptal edildi. Oyun, 1966'da filme uyarlandı. Ernest Lehman'ın uyarlayıp yazdığı filmi Mike Nichols yönetti. Siyah beyaz çekilen film, 5 Oscar Ödülü kazanmıştır. New England'da bir üniversitede tarih bölümü hocası George ile üniversite yöneticisinin kızı olan alkolik eşi Martha, yeni biyoloji hocası genç Nick ile karısı Honey'yi fakülte partisinden çıktıktan sonra üniversitenin evlerinde ağırlar. Yeni evli Nick ve Honey'in konuk oldukları evde sıradan konuşmalarla başlayan gece, zamanla evlilik, ilişkiler, insan, hayat, aşk, ihanet, hırs, dürüstlük gibi pek çok kavramı irdeledikleri, her iki çiftin de sırlarını ortaya döktükleri bir seansa dönüşür. Garip oyunlar oynayan, didişmekten, nefret ilişkisinden güç alan George ve Martha çiftinin evinde sabaha dek süren fırtınalı bir didişme sonucu; genç çiftin evliliklerinin de Mart ve George çiftinden çok parlak olmadığı görülür. Eser, Broadway'deki gösteriminden bir yıl sonra Türkiye'de Kenter Tiyatrosu'nda 1963-1964 sezonunda "Kim Korkar Hain Kurttan" adıyla sahnelendi. "Ses Sineması" salonunda sahnelenen oyunda Yıldız Kenter, Müşfik Kenter, Bülent Koray ve Gülsüm Kamu başrolleri paylaştılar. Ankara Devlet Tiyatrosu, 16 Ocak 1987'den başlayarak oyunu Çetin Tekindor yönetiminde sahneledi. Oyunda Ayten Gökçer, Çetin Tekindor, Lemi Bilgin, Hidayet Daş rol aldı. 2013 yılında, Oyun Atölyesi tarafından sahnelenen oyunu Hira Tekindor yönetti. Oyunda Zerrin Tekindor, Tardu Flordun, Şükrü Özyıldız ve Nilperi Șahinkaya rol aldı. Oyun, 18. Afife Tiyatro Ödülleri'nde "Yılın En Başarılı Erkek Oyuncusu" (Tardu Flordun) ve "Yılın En Başarılı Kadın Oyuncusu" (Zerrin Tekindor) ödüllerini; 2. Yeni Tiyatro Dergisi Emek ve Başarı Ödülleri'nde "Yılın Oyunu" ve "Yılın Yönetmeni" (Hira Tekindor) ödüllerini kazandı. Tiyatro Eleştirmenleri Birliği (TEB) Ödülleri'nde ve 19. Sadri Alışık Tiyatro ve Sinema Oyuncu Ödülleri'nde ise Zerrin Tekindor, bu oyundaki performansı ile, 2013-2014 yılının "En Iyi Kadın Oyuncusu" seçildi. Natalie Wood Natalie Wood, (Natalia Nikolaevna Zakharenko), 20 Temmuz 1938 - 29 Kasım 1981 tarihleri arasında yaşayan ve üç Akademi ödülü adaylığı bulunan Amerikalı sinema oyuncusu. Rus göçmeni bir ailenin üç kızından ortancası olan Natalie Wood, alkol bağımlısı bir babaya ve kendisini "aristokrat" hisseden bir anneye sahipti. Geleceğinde yaşamına yön veren oyunculuk kariyerinin çizilmesinde annesinin büyük rolü olmuştur. Henüz dört yaşındayken kamera karşısına geçerek bir filmde rol almakla annesinin zoruyla sanat hayatına adım atan Natalie, altı yaşındayken bilinen sahne adını aldı. Hollywood'da sekizinci filmini çevirdiği yıl (1953), kendisinden 23 yaş büyük olan Frank Sinatra ile ilişkisi gündemdeydi. Daha sonra kimliği bilinmeyen bir oyuncunun tecavüzüne uğrayan Wood'un, bir yıl sonra yönetmen Nicholas Ray ile adı duyuldu. Kendisine büyük ün getiren "Asi Gençlik" filmi aktörlerinden Raymond Burr ile hatta şarkıcı Elvis Presley de bir ilişki yaşadığı bilinmektedir. Wood'un hayatını tam 4 yıl araştıran yazar Suzanne Finstad, bu tecavüzün 16 yaşında gerçekleştiğini; kişinin oyuncu Scott Marlowe olduğunu ve Wood'un annesinin bunu örtbas ettiğini iddia etti. Natalie Wood, John Ford'un yönetmenliğindeki western türü filmlerden, "Batı Yakasının Hikayesi" gibi Dünya klasikleri arasına giren filmlere geçiş yaptı. Uzun süre annesinin yönlendirme ve etkilerinden kurtulamayan Wood'un, 1947'de çevirdiği "Driftwood" filminin çekimlerindeki bir kazada kırılan sol el bileğindeki sakatlık, hayatı boyunca iyileşmedi. Giderek Hollywood içinde sivrilen sanatçı, Oscar adayı olduysa da kazanamadı. Birçok filmde, değişik rollerde yer aldı; seçkin ve önemli oyuncularla çalıştı. "Asi Gençlik" filminde baş rolü paylaştığı James Dean'le yaşadığı aşk, onu derinden etkiledi. Annesi Maria Gurdin'in, kızını şöhrete ulaştırmak için evlenmesine engel olması, yaşadığı gönül maceralarının içinde en önemlilerinden biriydi. Warren Beatty, Dennis Hopper ve Steve McQueen genç yıldızın yaşamında yer eden aşklardandı. Son olarak, boşandığı eski eşi Robert Wagner’e gerçekten aşık olduğunu anlayınca, onunla ikinci kez evlendi; fakat onunla evliliği sırasında genç denebilecek bir yaşta ölümle karşılaştı. 28 Kasım 1981 günü eşi Robert Wagner ve Christopher Walken ile beraber yat ile denize açıldı. 29 Kasım günü sabah saat 8'de yetkililer sahile bir mil uzaklıkta Wood'un cansız bedenini sudan çıkardı. Otopsi raporunda, vücudunda ve kollarında morluklar olduğu ve sol yanağında bir aşınmanın olduğu, ancak yaralanmaların nasıl veya ne zaman meydana geldiğine dair bir belirti olmadığı ortaya çıktı. Soruşturmada Wagner kaybolmadan önce Wood'la tartıştığını itiraf etti. Wood'un kandaki alkol oranının % 0.14 olduğu ve alkolün etkisini arttıran önemli hap izleri ve kanında bir ağrı kesici, olduğunu otopside yer aldı. Los Angeles Eyaleti başsavcısı Thomas Noguchi, ölüm nedeninin kazara boğulma ve hipotermi olduğuna karar verdi. Noguchi'ye göre: Wood içki içiyordu ve sandalla yeniden denize açılmaya çalışırken kaymış olabilirdi. Yakındaki bir teknede bulunan iki tanık, bir kadının gece boyunca yardım için çığlık attığını duyduklarını ifade etti. Kız kardeşi Lana, Wood'un yüzemediğini ve tüm hayatı boyunca sudan korktuğunu hayatı boyunca hiçbir zaman denizlere açılmak istemediğini söyledi. Cenaze törenine; Frank Sinatra , Elizabeth Taylor, Yul Brynner, Fred Astaire, Rock Hudson, David Niven, James Stewart, Gregory Peck, Anthony Quinn, Sophia Loren, Gene Kelly , Elia Kazan, Burt Lancaster ve Laurence Olivier gibi isimler katıldı. Kasım 2011'de dava yeniden açıldı. Bu kez Wood'un Walken ile flört ettiğini, Wagner'in kıskanç ve öfkeli olduğunu ve Wagner'in Wood'un ortadan kaybolmasından sonra arama ışıklarını açmasını ve yetkilileri bilgilendirmesini engellediğini iddia etti. Walken ise olayla ilgili hiçbir şey hatırlamadığını söyledi. 2012 yılında, Los Angeles İlçe Şefi, Wood'un ölüm belgesini değiştirdi ve ölüm nedenini kazayla boğulmaktan "boğulma ve diğer belirsiz faktörlere" dönüştürdü. Sonuç olarak denize düşerek boğulan Natalie Wood'un sır dolu ölümü aydınlatılamamış, şüpheli olan kocası ve Christopher Walken, delil yetersizliğinden serbest bırakılmışlardır. Yaşamı boyunca karanlık sulardan ve boğulmaktan korkan sanatçının sonu korktuğu şekilde olmuştu. Natalie Wood'un kız kardeşi Lana Wood ve Richard Gregson ile ilişkisinden olan ve sonradan nüfusuna aldığı kızı Natasha Gregson Wagner da kendisi gibi oyunculuk mesleğini seçmişlerdir. Ma Ying-jeou Ma Ying-jeou (Çince: Basit 马英九, Geleneksel 馬英九; Pinyin: Mǎ Yīngjiǔ, Wade-Giles: Ma Ying-chiu) (d. 13 Temmuz 1950, Hong Kong, Britanya İmparatorluğu), Çin Cumhuriyeti devlet başkanı. Çin Cumhuriyeti'nde (Tayvan) Adalet Bakanlığı, Taipei belediye başkanlığı ve Kuomintang genel başkanlığı görevlerinde bulunmuştur. 20 Mayıs 2008 tarihinde yemin ederek Çin Cumhuriyeti devlet başkanlığı görevine başlamıştır. Ma Ying-jeou, devlet başkanlığı yemin töreninde, 1990'dan beri görüşme yapmadıkları Çin ile görüşmeye hazır olduklarını belirterek, ekonomik ve kültürel ilişkilerin normalleştirilmesini istedi. Ä°zlanda alfabesi İzlandacayı yazmakta kullanılan İzlanda alfabesi aşağıdaki 32 harfi içermektedir: Temeli Latin alfabesidir, ama bazı diyakritik işaretler eklenmiş harfler de kullanılır. Ayrıca "thorn" (Þ-þ) ve "eth" (Ð-ð) adlı Runik harflerine sahip olmaktadır. Yazılırken, semboller çoğunlukla basitleştirilirler, örneğin "ð", yatay bir çizgi ile bir d harfi olarak yazılabilir, ve "æ" da sadece "ae" olarak da yazılabilir. Çağdaş İzlanda alfabesi, 19. yüzyılda kullanılan bir standarttan, Rasmus Rask adlı Danimarkalı dilbilimci tarafından geliştirilmiştir. Temeli esasen, 12. yüzyılda yazarı bilinmeyen, "İlk Dilbilgisel İnceleme" adlı bir dosya tarafından oluşturulan ortografik bir standarttı. Bu standardın amacı, İskandinavya'nın ortak dili (Eski Nors dili) için kullanılması idi. Fakat o zamanlarda fazla etkisi yoktu. Alfabenin en çok tanımlayan özellikleri bu incelemede tespit edildi: Sonraki Rasmus Rask standardı esasen eski incelemenin tekrarlamasıdı, ama koşutzamanlı Cermenik gelenekleri ile uyulması için bazı değişiklikler uygulanıldı, örneğin c harfın yerine sadece k harfın kullanışı. Bazı eski özellikler, örneğin ð harfı, sonraki yüzyıllarında pek çok kullanılmadı, ve bu yüzden Rask'ın standardı geleneklerde çok önemli bir değişikliği teşkil etti. 20. yüzyılında uygulanan değişikliklerin en önemlisi é harfın uygulanılmasıdır; bu eskiden "je" olarak yazıldı. Diğer çok önemli bir değişiklik, 1974'te Z harfın kullanışının durdurulmasıdır. "Aa", "Áá", "Ee", "Éé", "Ii", "Íí", "Oo", "Óó", "Uu", "Úú, "Yy", "Ýý", "Ææ" ve "Öö" harfleri, ünlü harfler olarak tanımlanmaktadır, ve diğer harfler ünsüzdür. C ("sé"), Q ("kú") ve W ("tvœfalt vaff") harfleri, İzlandaca'da sadece yabancı kökenli sözler ve özel isimlerde kullanılmaktadır. Z harfi ("seta") 1974 yılına kadar kullanılıyordu; bu yılda Z harfinin kullanılması durduruldu çünkü sadece etomolojik bir detay olarak kullanılıyordu. Hâlbuki «Morgunblaðið», İzlanda'nın en önemli gazetelerinden biri, bazen kullanıyor (fakat kullanışı çok nadiren), ve «Verzlunarskóli Íslands» adlı bir ortaokulun adında Z harfi kullanılmaktadır. Sözlerinin başlangıçlarında ve ünlü harflerin arasında, F harfinin kullanışı Türkçe eşdeğerine aynıdır. Ancak L veya N'den önce B'ye değişiyor. İzlandaca G harfi, sözlerinin başlangıçlarında sert Türkçe G harfine benzemektedir. Sözlerinin sonunda, boğazın arkasında yumuşak g gibi söyleniyor (yumuşak Azerice "x" harfine benzemektedir). Diyakritiksiz ünlü harflerin arasında da böyle söyleniyor, ama diyakritikli ünlü harflerin arasında sessizdir (Türkçe Ğ harfi gibi). Bir ünlü harften sonra ve bir J harfinden önce İzlandaca J harfi ("Yy") gibi söyleniyor. Bir ünlü harften sonra ve bir T veya S harfinden önce sert Azerice "x" harfi gibi söyleniyor. İzlandaca'da en sıkça kullanılan harfler "n" ve "a" harfleridir. Yuşâ Tepesi Yuşâ Tepesi İstanbul'un Anadolu Kavağında Beykoz ilçesinde bulununan tepedir. Kuzeyinde Yoros kalesi bulunur. Zirvesi denizden 201 m yüksekliktedir. Bu zirve, Yuşâ Türbesi ve Camii'nin bulunduğu mekândır. Türbede gömülü olan zatın Yuşâ (m. ö. 1082-972) olduğunu inanılmaktadır. Yuşâ Peygamber bir rivayate göre Musa Peygamber ile birlikte Mecmeul-Bayreyn’e (Boğaziçi) gelmiş ve vefat ederek bu tepeye gömülmüştür. Çeşitli tefsirlerde Yuşâ'nın Musa'nın vefatından sonra peygamber olarak görevlendirildiği, Hıristiyanların ve Yahudilerin ona Yeşu dedikleri nakledilir. Burası tarihin ilk dönemlerinden itibaren kutsal bir yer olarak kabul edilmiş ve çeşitli uygarlıklar burada kendi dinlerinin mabet ve tapınaklarını inşa etmişler. İlkçağlarda burada Zeus tapınağının bulunduğu ve Bizans döneminde bu tapınağın Hagios Michael adında bir kiliseye çevrilmiş. Depremde, belki de bu yapıları 1509 yılında yıkılmış. Osmanlı döneminde bu tepeye, Sadrazam 28. Çelebizade Mehmet Sait Paşa tarafından 1755 tarihinde bir mescit yaptırıldı. Aynı zamanda burada bulunan ve halk arasında Yuşa Peygamber’e ait olduğu düşünülen mezarın etrafına kagir bir duvar çektirmiş ve türbenin bakımını yapmak için görevliler tayin ettirmiş. Tarih boyunca ziyaretçileriyle bütünleşen ve hep insanların ilgi odağı olmayı sürdüren bu tepede, III. Selim (1789-1807) döneminin bazı yıllarında, izdihamdan dolayı ‘fitneye mahal olmasın’ düşüncesiyle mevlit okunması bile yasaklanmıştır. Yuşâ Camii bir yangın geçirmiş ve Sultan Abdülaziz döneminde, 1863 senesinde aslına uygun olarak yenilenmiştir. Dahiliye Nezaretinin 1885-86 tarihli istatistik cetvelinde "Yuşâ Aleyhisselam Dergahı" olarak zikrolunan bu alana Yuşâ Tepesi adı verilmiştir. İsrailoğulları'nı göçebelikten kurtaran ve Arz-Kenan'a yerleştiren Yuşa'nın bir türbesi de Gaziantep'te bulunuyor. Gaziantep'te Boyacı mahallesinde Boyacı Camii'nden Kavaflar Çarşısı'na doğru uzanan sokakta Pirsefa denilen mevkiide bulunan iki türbeden birinin Yuşa Peygamber'e, diğerinin de sahabe olduğuna inanılan Pirsefa'ya ait olduğu kabul edilir. 1990'lardan sonra Beykoz Müftülüğünün öncülüğünde başlayan ve 2000'lerde de devam eden çalışmalarla, görevli lojmanları, kültür evi, kütüphane, yemekhane, şadırvan gibi sosyal ve kültürel amaçlı müştemilat inşa olunmuş, camii ve çevresi önemli ölçüde tadil edilerek ihya ve imar edilmiştir. Abakan Abakan, (Hakasça: Ағбан) Rusya Federasyonu'na bağlı özerk bir cumhuriyet olan Hakasya'nın başkentidir. Nüfusu — 163,400 (2009). Şehir alanı — 112,38 kilometrekaredir. Şu an çalışmakta olan radyo istasyonları: Cumhuriyet Gazetesi: «Habar» («Batı») Hakas Türkçesinde, «Hakasya» — Rusça. Ayrıca şehir gazetesi «Abakan» ve özel süreli olarak («Cuma», «Şans» ve diğerleri.). Abakan merkezli profesyonel Hokkey kulübü «Sayanlar» ve Erkek voleybolkulübü «Sibirtelekom-Hakasya». Daha önce türlü sebeplerden faal olamayan, futbolkulübü «Lokomotif», «Briz» ve «Reformatsiya». Konuklar için oteller devamlı açıktır. Başlıca oteller: «Hakasya», «Abakan», «İnturist», «Drujba», «Sibir», «Persona», «Anzas». "Gece ve Gündüz", ya da Mayak Şehirde Abakan Termik Santrali bütün sıcak su ve buhar teknolojisinde tüketicilere sunulan en önemli ısıtıcı santraldir. Abakan'dan demiryolu hattı Moskova, Kızılyar, Açinsk, Novokuznetsk, Tayşet. Yenisey akarsuyu ile demiryolunun kesiştiği «Novokuznetsk—Abakan—Tayşet» yerde Abakan limanı inşa edilmiştir. Abakan'dan federal kara yolu М54 ile Krasnoyarsk'а ve Tuva Cumhuriyeti'ne ulaşılabilir. Hava limanı «Abakan». Abakan Dağı Abakan Dağı, Rusya Federasyonu'na bağlı özerk bir cumhuriyet olan Hakasya'da dağ. 1984 m yüksekliğindedir ve taygayla kaplıdır. Abakan dağının yüksek alanlarında dağ yürüyüşü ve kayak yapılmaktadır. Ayrıca rafting de dağ dolayında yapılmaktadır. Teletskogo gölüne dökülen Büyük Abakan akarsuyu da turizm çekicilikleri arasındadır. Sözsüz Oyun II Sözsüz Oyun II (Fransızca Acte sans paroles II), Samuel Beckett'ın "Sözsüz Oyun I"'den sonra yazdığı ikinci mim oyunudur. Özgün olarak Fransızca yazılan oyun daha sonra Beckett tarafından "Act Without Words II" adıyla İngilizceye çevrildi. 1950'lerin sonunda yazılan oyun ilk defa Oxford'daki Calderon Press Institute'ta John McGrath yönetiminde oynandı. Oyunun Londra prömiyeri 25 Ocak 1960'ta Michael Horovitz yönetiminde Institute of Contemporary Arts'ta yapıldı. Oyun ilk defa "New Departures"'ın Yaz 1959 sayısında yayınlandı. İki çuval ile düzgün bir elbise yığını, sahnenin arka tarafında "şiddetli aydınlatılmış" alçak bir platformun üzerinde durur. Her iki çuvalda da birer adam vardır; soldakinde B ve sağdakinde A. Uzun bir sırık (oyun metninde "üvendire" - "[İng. "goad"]" kelimesi kullanılır) sağdan girer, A'yı günlük rutinine başlaması için uyandırmak üzere sağdaki çuvalı dürter ve çıkar. Bir kez daha dürtülen A sonunda ortaya çıkar. A sarsak ve dağınık şekilde hareket eder. Haplarını yutar, dua eder, rastgele giyinir, bir havucu ısırır ve hemen ardından "tiksintiyle tükürür." “Canı sıkkındır, evhamlı bir hayalperesttir, belki de bir şairdir.” Yaptığı temel faaliyet, açıkça görülen bir amaç olmaksızın, dolu çuvalı sahnenin soluna taşımasıdır. Ardından kendi çuvalına geri girer. Böylece artık B'nin içinde bulunduğu çuvalı üvendirenin eriminde bırakmış olur. Üvendire, ucuna bir teker takılmış olarak yeniden görünür, diğer çuvalı dürter ve önceki gibi çıkar. B dakik, hızlı ve isteklidir, uyanması için bir defa dürtülmesi yeterli olur. Muhtemelen daha önce düzgünce katlamış olduğu kıyafetleri şimdi dağılmıştır (bu, üçüncü bir kişinin varlığının açık işaretidir) ama B buna aldırmaz ve kendi işine bakar. Nasıl giyinmesi ve elbiselerine nasıl bakması gerektiğini bilmektedir. Kendine de daha iyi bakar (dişlerini fırçalar ve egzersiz yapar), daha organizedir (toplam on bir defa saatine bakar, çuvalların yerini değiştirmeden önce bir harita ve pusula kullanır), ama yine de yaptıkları A'ya göre daha anlamlı değildir. Yapacak daha çok şeyi olsa da B, Beckett'ın oyundaki talimatlarına göre günlük işlerini hızlıca yerine getirir. Böylece geçirdiği zaman A ile yaklaşık olarak aynıdır. Çuvalların yerini değiştirdikten sonra soyunur, elbiselerini yığının üzerine fırlatmak yerine düzgünce katlar ve yeniden çuvalının içine girer. Artık iki tekerin üzerinde ilerleyen üvendire üçüncü defa görünür ve A'yı uyandırmaya çalışır. Yine iki defa dürtmesi gerekir. A önceki pandomimi tekrar etmeye başlar. Ancak bir anda ışıklar söner ve oyun sona erer. İlk gösterimin ardından yapılan yorumlar "kafa karışıklığından beğenmemeye" kadar farklılık gösteriyordu. Oyun ABD'deki gösterimlerinde biraz daha başarılı oldu. Ancak Beckett tüm bu tepkiler hakkında Thomas MacGreevy'ye şöyle yazmıştı: "Daha önce hiç böyle güzel bildirimler almamıştım." Alan Schneider göre sorun "eleştirmenlerin eski oyunları işe karıştırmadan ve daha önce gösterdikleri tepkileri ussallaştırmadan, karşılarındaki yeni oyun hakkında fikir yürütememeleriydi." "Oyun ancak mekanik figürler insanileştirilirse ilgi çekici olur. İnsanlığın içinde bulunduğu tekrar eden kötü durumun, birbirleriyle ilişkisi olmasa bile karakterler arasında paylaşılıyor olması, oyundaki tek rahatlık kaynağıdır." İki adam kendilerini üvendirenin ardındaki harici güçten kurtarmak için birlikte çalışırlar, ancak güç bu çabaya üvendireye tekerlekler ekleyerek karşılık verir. Mantıken bir süre sonra üvendirenin eriminden kurtulmuş olmaları gerekir, ama ne zaman? Eğer üvendire onları dürtmese, çuvallarına tıkılmış olarak mı kalacaklardır? Bu ölüm müdür? Eugene Webb farklı bir yorumu savunur. Ona göre "üvendire insanın eyleme geçmek için içinde duyduğu güdüyü temsil eder. Eğer insan kendi dışındaki hiçbir şeye güvenemezse, kendi içinde ona umut ve güven verecek bir şey bulabilir mi? Bu konuda oyunun söylemek istediği, insanın içinde, uzun süre eylemsiz kalmamasını sağlayan zorlayıcı bir gücün bulunduğudur. Adlandırılamayan'ın ünlü kapanış cümlesi ""Devam edemem, devam edeceğim""dir. Üvendire bu iki ifadenin arasında olanları gösterir. A ile B aynı zamanda, Godot'yu Beklerken'in zaman geçirmek ve kendilerini oyalamak için amaçsızca boş işler yapan, ancak sonunda kayda değer hiçbir şey elde edemeyen başkahramanları Vladimir ve Estragon'a benzer. Bununla birlikte daha iş adamı görünüşlü olan B "bir çeşit Pozzo'dur... garip şekilde beceriklidir, işkoliktir, sağlıklı yaşam düşkünüdür." A ve B birlikte "bir insan bileşkesi" oluştururlar: B kendine güvenli ve proaktiftir, A ise harici bir tanrıya güvenmeyi tercih eder. "Oyuna göre hayata, anlaşılamasa da katlanılmalıdır. Zafer yoktur, çözüm yoktur... Süreç üzerinde kontrol yoktur," 'büyük resim' görülemez. Ne A ne de B diğerini sırtında taşıdığının farkındadır [hatta diğerinin varlığını bile bilmezler]... yüklerini sorgulamadan kabullenirler, tıpkı (Beckett eserlerindeki pek çok örnekten biri olarak) nasıl olup da annesinin odasına tıkılıp, ertesi hafta üzerinde birçok düzelti işaretiyle geri dönecek olan metinler yazarak para kazandığını sorgulamayan Molloy gibi. Oyundaki A aylak Molloy'u anımsatırken, B dedektif Moran'a benzer. Oyundaki tüm hareket bir günde, iki günde, belki de tüm hayatları süresince geçiyor olabilir. Karakterlerin sola doğru ilerleyişi Dante ile Virgil'in İlahi Komedya'da cehenneme inişi gibidir. "Beckett, Albert Camus'nün Sisifos Söyleni kitabını okurken, insanın tüm çabasının nafile, hayal kırıklığıyla dolu ve saçma oluşuna ilişkin bir sembol keşfetti. Klasik mitolojinin en büyük günahkarlarından biri olan Sisyphos ebedi bir ceza olarak, sürekli aşağıya geri yuvarlanan bir kayayı, bir tepenin zirvesine tekrar tekrar çıkarmak zorundaydı. Ebedi bir canlanma-faaliyet-dinlenme döngüsüne katlanmak için doğmuş olmak da, A ve B'nin cezasını çektikleri günahtır." Paul Joyce 1965'te oyunun etkili bir film versiyonunu "The Goad (İng. Üvendire)" adıyla çekti. Filmde Freddie Jones ve Geoffrey Hinscliff rol aldı. Film, edebiyat ve sanat hakkında bir eleştiri yayını olan "Nothing Doing in London"'ın 500 kopya basılan ilk sayısında yayınlandı. Amerikan NBC televizyonu oyunun Alan Schneider tarafından yönetilmiş bir uyarlamasını 1966'da yayınladı. Oyunun "Beckett on Film" projesi kapsamındaki uyarlaması, 1920'lerden kalma siyah beyaz sessiz filmlerin tarzında bir film olarak çekildi. Beckett'ın sahne talimatları gereği "mim sahnenin arka tarafına yerleştirilerek tamamı şiddetle aydınlatılmış alçak ve dar bir platform üzerinde oynanmalı" idi. Filmin yönetmeni Enda Hughes bunu sağlayabilmek için filmde platformu bir sahnede değil, bir sinema projektöründen geçmekte olan film şeridinin üzerinde konumlandırdı. A'nın ışıkların kararmasıyla kesilen hareketi de filmde projektörün kapatılmasıyla son buluyordu. Filmde tüm hareket üç film karesi üzerinde gerçekleştiriliyordu. Bu durum Beckett'ın oyunda yapmaya çalıştığı "friz etkisini" de filmde sağlamış oluyordu. Phoenix (uzay aracı) Phoenix (Türkçe: Anka Kuşu ), NASA'nın denetimi altında Mars Keşif Programı çerçevesinde Mars'a gönderilen robotik bir uzay aracı. Programda görev alan bilim insanları, Mars üzerinde mikrobiyal yaşam olup olmadığını ve orada suyun geçmişini araştırmak için Phoenix'in iniş bölümünün üstünde yer alan cihazları kullanacaklardır. Çok ortaklı program, NASA'nın Roket İtiş Laboratuvarı yönetimi altında Arizona Üniversitesi'ndeki Ay ve Gezegenler Laboratuvarı bölümünün başkanlığında yürütülmekteydi. Program ABD, Kanada, İsviçre, Filipinler, Danimarka, Almanya ve İngiltere'den çeşitli üniversitelerin; NASA, Kanada Uzay Ajansı, Finlandiya Meteoroloji Enstitüsü, Lockheed Martin Space Systems ve diğer uzay şirketlerinin ortak çalışmasıdır. Bir devlet üniversitesi tarafından yönetilen ilk uzay uçuşudur. Phoenix, 4 Ağustos 2007 tarihinde Dünya'dan fırlatıldı ve 26 Mayıs 2008 tarihinde saat 02:55'te Mars'ın su-buz açısından zengin kuzey kutup bölgesindeki Vastitas Borealis'e şu koordinatlarda 68.2°N 234.3°W başarıyla bir iniş gerçekleştirdi. Şimdi robot kolunu kutup toprağını kazmak için kullanacak. Uzay aracının başarılı inişi ile ilgili teyit saat ABD'de EDT'ye (Arizona'nın dahil olduğu saat dilimi) göre öğleden akşam 7:53'te geldi.(Türkiye saati ile 26 Mayıs sabah 5:53) Phoenix, "2001 Mars Odyssey" aracının sağladığı verilere göre yüzeyin 2 – 5 cm. derinliğinde buz tabakasının yer aldığı bir bölgeye indi. Bu verilere göre söz konusu bölgenin yüzeyi yüzde 80 civarında buzdan meydana gelmektedir. Yüzey araştırmalarında, 50 cm. derinliğinde kazı yapabilen robot kolundan yararlanılacak. Phoenix aracılığıyla yapılacak ölçümler iki ana hedef güdüyor: Öncelikle gezegendeki suyun gelişimi araştırılacak; bir zamanlar sıcak ve nemli bir gezegen olan Mars'ın bugünkü soğuk ve buzlarla kaplı haline geçiş sürecine ışık tutulmaya çalışılacak. Phoenix'in bir başka hedefi, buz tabakasında yer alabilecek hayat izlerini araştırmak olacak. Fırlatılış anında 670 kg ağırlığındaki Phoenix, bir kısmı Mars yolculuğu sırasında "atılan" muhtelif parçalardan meydana gelmektedir. Bunlardan "Cruise Stage" adı verilen kısım yalnızca Mars yolculuğu sırasında yararlanılır; bu birim araca enerji ve dünya ile iletişim sağlar. "Cruise Stage" birimi, Mars atmosferine girişten 5 dakika önce aracın gövdesinden ayrılmıştır. Mars yüzeyine 125 km. yükseklikte gerçekleşen bu işlem, aracın hızını azaltan bir etki sağlamıştır. Phoenix, "Cruise Stage"den bağımsız, ön ("Aeroshell") ve arka ("Backshell") ısı kalkanlarının çevrelediği, 350 kg ağırlığındaki birimdir. Mars atmosferine girişten kısa süre sonra, 13 km yükseklikte, hızı 55 m·s (≈200 km·h) kadar düşüren paraşüt açılır. Yüzeyden yaklaşık 900 m yükseklikte paraşüt de Phoenix'den ayrılır. Bu kez fren tertibatı devreye girer. Burada amaç, yalnızca yüzeye düşüş hızını daha da düşürmek değildir; frenleme mekanizması iniş yapılacak bölgenin tam olarak belirlenmesini ve aracın ayaklar üzerinde dik şekilde inmesini kolaylaştırır. Araç, enerjisini, inişten yaklaşık 25 dakika sonra açılan güneş enerjisi panellerinden sağlar. Araç dünyayla iletişimini Mars uydularının ara istasyon olarak kullanıldığı UHF anteni üzerinden sağlamaktadır. Phoenix, toplam ağırlığı 55 kilogramı bulunan bir dizi bilimsel cihaz taşımaktadır: Aphanius burduricus Aphanius burduricus Cyprinodontidae familyasından bir balık türüdür. Türkiye endemiğidir. Sadece Burdur Gölü'nde yaşar. Boyu 2–3 cm'dir. Türdeşlerine karşı barışçıldır. Düzensiz zaman ve sayıda yumurta dökerler. Yumurtalarını yeme eğilimi gösterirler. Kuluçka süresi 15-17 gündür. Erkeklerde kara bant bulunur, dişiler gümişi beneklidir. Moritanya Halk Partisi Moritanya Halk Partisi veya MHP (Fransızca "Parti du Peuple Mauritanien", "PPM"), 1961'den 1978'e kadar Moritanya'da faaliyet göstermiş tek ve yegane yasal siyasi parti. Devlet Başkanı Muhtâr Veled Dâde tarafından idare edilmiştir. Aralık 1961'de Moritanya'daki dört en büyük siyasi partinin tek bir çatı altında toplanmasıyla oluşturulmuştur. 1978 ve 1979 yıllarındaki askeri darbelerin ardından cunta yönetimi tarafından kapatılmıştır. Ader Ader, "Clément Ader" tarafından tasarlanan ve yapılan eski bir Fransız otomobilidir. Clemént Ader uçuş ve telefon teknolojisinde önder bir kişidir. Ader arabası 1900-1907 yılları arasında Levallois-Perret, Seine'da "Société Industrielle des Téléphones-Voitures Système Ader Şirketi" tarafından geliştirilmiştir. Bu şirket 1869 yılında ilk olarak bisiklet üretimine başlamıştır ve 1890-1897 yılları arasında buharla çalışan uçaklar yapmayı denemiştir. 1900 yılında ise ilk arabayı üretmiştir. Bu araba 904 cc'lik V-twin motora sahipti ve zincirliydi. Ader arabası Birleşik Krallık'a Pegasus adıyla satıldı. Mabalar Mabalar, Çad ve Sudan arasında yaşayan etnik bir azınlık. Nüfusu birkaç yüz bindir. Çoğunluğu Müslüman olan topluluk, Nil-Sahra dillerinden Mabaca konuşurlar. Hatice Aslan Hatice Aslan (eski soyadıyla Hatice Aslan Kaleli, d. 20 Şubat 1962, Sivas), Türk oyuncu. Ferhunde Hanımlar ve En Son Babalar Duyar dizileriyle, Nuri Bilge Ceylan'ın yönettiği Üç Maymun filmindeki rolleriyle tanınır. Hatice Aslan, 1962’de Sivas’ta doğdu. Sivas Lisesi’nin ardından Kültür Bakanlığı Ankara Devlet Konservatuvarı’nda Tiyatro okudu. Mezun olduğu 1983-84 sezonunda Nezihe Araz’ın yazdığı, Kenan Işık’ın yönettiği “Bozkır Güzellemesi” oyununda yer aldı. 1986-1992 yılları arasında İzmir Devlet Tiyatrosu’nda görev aldı. Oğlu Ekin, İzmir’de olduğu bu dönemde dünyaya geldi. 1992 yılında Ankara Devlet Tiyatrosu’na döndü. Yaşar Seyman’ın yazdığı “Hüznün Coşkusu Altındağ” oyununda oynadı. Aynı dönemde Seynan Levent’in proje koordinatörlüğünü yaptığı Ferhunde Hanımlar dizisinde Necla karakterini canlandırdı. 1995 yılından itibaren 5 yıl kapalı gişe oynayan Yücel Erten’in uyarladığı “Azizname 95” oyununda oynadı. “Gergedan” oyununun ardından 2000 yılında İstanbul Devlet Tiyatrosu’na atandı. “Küçük Adam Ne Oldu Sana” oyunuyla Afife Jale Ödülleri’nde aday gösterildi. Sevgi Sanlı’nın yazdığı “Kaygusuz Abdal” ve Melih Cevdet Anday’ın “Ölümsüzler” oyunlarının ardından Devlet Tiyatroları’ndan emekli oldu. DOT Tiyatrosu’nda 16 kısa oyundan oluşan “Vur/Yağmala/Yeniden” epik oyun serisinde Mahşer bölümünde yer aldı. Yine DOT tiyatrosunda “Pornografi” oyununda oynadı. 2015-2016 sezonunda da Craft Tyatrosu’nda Dario-Fo’nun kadın öykülerinden oluşan “Hepimizin Öyküsü Aynı” oyununda Bir Ana’yı oynadı. Bu oyunla 21. Sadri Alışık Tiyatro ve Sinema Oyuncu Ödülleri’nde "Seçici Kurul Özel Ödülü”nü aldı. Tiyatro oyunlarının yanı sıra Türk televizyonlarında En Son Babalar Duyar, Kınalı Kar, Düğün Şarkıcısı, Lale Devri gibi uzun soluklu dizilerde de rol aldı. Nuri Bilge Ceylan'ın dördüncü uzun metrajlı filmi olan Üç Maymun'da baş kadın karakter Hacer'i canlandırdı. Bu filmdeki rolüyle 7. River Run Uluslararası Film Festivali’nde, 2. Yeşilçam Ödülleri’nde ve 41. SİYAD Türk Sineması Ödülleri’nde En İyi Kadın Oyuncu ödülünü aldı. Daha sonra rol aldığı Vücut filmiyle de 18. Altın Koza Film Festivali’nde yine En İyi Kadın Oyuncu ödülünü aldı. Santi Millán Santiago Millán Montes (d. 13 Eylül, 1968; Barselona, Cataluña, İspanya), İspanyol oyuncu ve televizyon sunucusu. Ekrem Orhon Ekrem Orhon, (d. 1911, Bürücek, Derepazarı, Rize, Osmanlı Devleti) - (ö. 9 Ağustos 1983, Rize, Türkiye), Türk siyasetçi. İlk ve Ortaokulu Rize’de okudu. Robert Kolej'in bitirerek mühendis oldu. Amerika’da İllinois Üniversitesini 1936 yılında bitirerek, İnşaat Yüksek Mühendisi olarak mezun oldu. Karayolları Bölge Müdürü iken 1963 yılında Rize Belediye Başkanı seçilerek, 1973 yılına kadar bu görevi yürüttü. 12 Eylül Darbesi'den sonra tekrar Belediye Başkanlığına getirildi. Belediye Başkanlığı görevini sürdürürken ölmüştür. 2008 Eurovision Şarkı Yarışması'nda Türkiye 2008 Eurovision Şarkı Yarışması'nda Türkiye, yarı finali geçerek finale katılan ülkelerden birisidir. Mor ve Ötesi grubunun Türkçe Deli adlı şarkısıyla katılan Türkiye, yarışmayı 138 puanla 7. olarak bitirmiştir. 23 Mayıs'ta Yarı finali ise 85. puanla 7. olarak tamamlayarak finallere gitmiştir. Eurovision şarkı yarışması genellikle objektif olmayan oylamasıyla ve ülkelerin diplomatik ilişkilerini ortaya koyan bir sistemle her yıl Avrupa gündemine damgasını vurmaktadır. Türkiye her yıl olduğu gibi 2008'de Avrupa'da Türkler'in yaşadığı ülkelerden ile bazı Balkan ve Kafkas ülkelerinden oy alabilmiştir. Öte yandan bazı İskandinav ülkeleri de rock türündeki şarkıya oy göndermiştir. 12 AB ülkesinden hiç oy gelmemiştir. Türkiye'nin komşularından Yunanistan, Gürcistan ve Kıbrıs Cumhuriyeti 12 tam puanı Ermenistan'a vermiştir. Ayrıca; Yunanistan, Kıbrıs Cumhuriyeti ve Ermenistan Türkiye'ye oy vermemiştir. 2007 yılında da Ermenistan, Kıbrıs Cumhuriyeti ve Yunanistan Türkiye’ye hiç puan vermemişti. Şarkıyı ve grubu diğer ülkelere tanıtmak için "Delirium" adlı bir promosyon turu düzenlendi. Bu 14 Nisan tarihinde Yunanistan'ın Atina kentinde başladı. Buradayken Mega Channel, ERT gibi bir sürü Yunan televizyon kanalına çıktılar ve bir sürü basın medyaları ve web siteleri ile röportajlar ve basın toplantıları yaptılar. Atina'dan sonra Tiran, Üsküp, Lizbon, Tiflis, Kiev ve Bakü'ye gidip bu şehirlerde de basın toplantılar, röportajlar ve performanslar da yaptılar. Delirium turu aşağıdaki tarihlerde yer aldı: Her ülkede oylar tele-voting sistemine göre belirlenmiştir ve jüri üyelerinin herhangi bir oyu hesaplamada yoktur. Diğer bir deyişle, her ülkede bütün oylar halktan gelen sms'lerle belirlenmiştir: Aja Aja ("Asya kelimesinden türemiştir.") rock grubu Steely Dan albümüdür. Albüm ismi Fagen'in arkadaşının kardeşinin Koreli eşinden ortaya çıktı. Orijinal yayın tarihi 1977 yılıdır. Grubun en çok satana müzik albümüdür. ABD listelerinde #3, İngiltere'de ise #5 numaraya kadar yükseldi ve grubun iki platin plak kazandığı ilk albümdür. 1978 yılında albüm Grammy ödülü kazandı. Dünya çapında 20 milyon kopya satan albüm 2003 yılında Rolling Stone dergisinin "Tüm zamanların en iyi albümleri" listesinde 145. sırada yer aldı. Ebru Ceylan Ebru Ceylan (eski soyadıyla Ebru Yapıcı, d. 1976, Ankara), Türk fotoğrafçı, senarist ve oyuncu. Eşi Nuri Bilge Ceylan'nın İklimler filmindeki oyunculuğu ile tanınır. Fotoğrafçılığa 1992'de AFSAD'da başladı, çeşitli sergilere katıldı ve ödüller kazandı. Marmara Üniversitesi Sinema Televizyon bölümünden mezun olduktan sonra, Mimar Sinan Üniversitesi Film Yapımı bölümünde yüksek lisans yaptı. İlk kısa filmi "Kıyıda", 1998'de Cannes Film Festivali'nin yarışmalı bölümüne seçildi. Kısa filmler yapmaya devam etmektedir. İlk kez Uzak filminde küçük bir rol aldığı yönetmen eşi Nuri Bilge Ceylan'ın dördüncü uzun metrajlı filmi İklimler'de başrol oynadı. Yönetmenin bir sonraki filmi Üç Maymun'un ise sanat yönetmenliğini yaptı, hikâyesini yazdı, senaryosuna katkıda bulundu. NBCUniversal NBC Universal, Mayıs 2004 tarihinde General Electric's NBC ile Vivendi Universal Entertainment (Fransız Medya Grubu, Vivendi SA)'ın birleşmesi ile oluşmuş, medya ve eğlence sektöründe faaliyet gösteren bir şirkettir. NBC Universal'in %80 oranında hissesi General Electric'e, %20 hissesi de Vivendi'ye aittir. Şirket, medya sektörü global pazarında büyük bir paya sahiptir. "General Electric" `in NBC Televizyonu ile Fransız "Vivendi Universal" `in eğlence biriminin birleşmesi ile oluşan NBC Universal, yıllık 15 milyar dolar kar gelir potansiyeli ile kısa zamanda dünyanın önde gelen haber ve eğlence kurumlarından birisi olmuştur. Şirket, eğlence yapımlarının geliştirilmesi, prodüksiyon ve pazarlanmasına ilaveten, dünya izleyicisine haber ve bilgi aktarmaktadır. NBC Universal, "USA" ve "Bravo" `nun bulunduğu 9 uydu kanalı, 29 televizyon kanalı, 5 önemli eğlence parkı ve "Universal" `in sahip olduğu prodüksiyon şirketlerinden oluşmaktadır. "NBC" `nin Başkanı Bob Wright, aynı zamanda "NBC Universal" firmasının Yönetim Kurulu Başkanlığını yürütmektedir. AOL Time Warner`Ä±n ezeli rakibi olarak lanse edilen "NBC Universal"'in piyasa değerinin 43 milyar doları bulduğu, yıllık gelirlerinin 15 milyar dolar, net karının ise 3 milyar dolar olduğu bilinmektedir. Gaucho (albüm) Gaucho, Steely Dan grubunun 1980 yılında yayınladıkları stüdyo albümüdür. Grubun 1981 ve 1991 yılları arasında yaşadıkları ayrılıktan önce yayınladıkları son stüdyo albümüdür. Albümün orijinal yayın yılı 1980'dir. Albümdeki tüm şarkılar Fagen ve Becker tarafından yazıldı. Ä°ran tarihi İran tarihi, tarihin en eski uygarlıklarından biri olan İran'ın tarihsel gelişimini ele alan tarihyazımı alanıdır. Günümüz İranını oluşturan tarihî bölge oldukça erken sayılabilecek bir dönemde insan yerleşmelerine sahne olmuştur. İran'ın tarih öncesi devirleri hakkında malumat sınırlı olmakla birlikte Güney İran'ın Eski Taş Çağı'nda insanlarla meskûn olduğu bilinmektedir. Modern araştırmalar, 10.000 yıl öncesinden itibaren İran'ın yerleşik ahalisinin olup bu ahalinin şehir ve köyler kurduğunu ayrıca koyun ve keçinin evcilleştirilip sürülere bile sahip olunduğunu göstermektedir. MÖ 7. binyılda ise Tepe Tange Çakmak yerleşmesi sivrilir. İran yaylasında MÖ 6.-7. binyıllara tarihlenen köy ve tarımsal etkinlik izlerine rastlanmıştır. En ünlü sit, Kaşan yakınlarındaki Siyelk Tepe'dir. Siyelk Tepe uygarlığı, Bakır Çağı'na aittir. Bu yerleşmenin Sami veya Hint-Avrupa kökenli değil aksine Asyalı bir halk tarafından kurulduğu sanılmaktadır. Antik Çağ'da İran'da kuzeyde ne zaman geldikleri tam olarak bilinmeyen Orta Asya'dan gelen halklar (Ön Turanlılar veya Proto-Alpler), güney ve güney batıda Elam uygarlığı ve Hint-Avrupa (Aryan) toplulukları vardı. Bugün İran kelimesinin kökeni olduğu düşünülen Aryan denilen Antik İran halkları, MÖ 2. binyılda İran platosuna göç ederek yerleşmişlerdi. MÖ 3. binyılda Güneybatı İran'da ve Güney Mezopotamya'da yükselen Elam uygarlığı, İran'da tarihi bilinen ilk siyasal oluşum ve kültür olup İran'ı o dönemin uygarlık merkezi durumuna getirmiştir. Elamlılar, MÖ 3.000-640 yılları arasında yaşamış ve üç büyük boyun bir araya gelmesinden kurulu siyasal bir güç olmuşlardır. Zagros Dağlarının eteklerinde Mezopotamya ile ilişkide olan Elam ülkesinin Asyalı halkları, sonradan yüksek yaylalarda da benimsenen kendi yazılarını geliştirmişlerdir. Eklemeli bir lisan olan Elamcanın ne Hint-Avrupa ne Sami ne de Sümerce ve Hurrice ile dil bağlantıları bulunamamıştır. Elam uygarlığının başkenti Susa bugün İran'ın güney batısında başkenti Ahvaz olan Huzistan eyaletine bağlıdır. Elam medeniyetinin sükûtunun ardından başlayan Med dönemi, İran'ın dünya tarihinde öne geçmesine neden olmuştur. Medler, Demir Çağı'nın Hint-Avrupalı olduğu bilinen bir kavmidir. Nereden geldikleri bugün net olarak bilinmemekte olup yazı kullanmadıklarından okuryazar bir kavim de değillerdi. İran'daki kavimleri güçlü bir siyasal birlik haline getirerek bölgenin siyasal hayatında rol oynayacak duruma getiren Medler, muhtemelen MÖ 13. yüzyıl sonlarında Kafkasya üzerinden İran coğrafyasına girmişler ve Hazar Denizi'nin güneyine yerleşmişlerdir. Daha sonra yayılmaya başlayan Medler, yoğun olarak Ekbatan merkez olmak üzere Batı ve Güney İran'da varlıklarını sürdürmüşlerdir. MÖ 7. yüzyılda kurdukları Med İmparatorluğu ile kendilerinden sonra İran'ı bir bütün olarak birleştirecek Pers İmparatorluğu'nun oluşmasına zemin hazırlamışlardır. Anadolu'nun bir kısmını ve Mezopotamya'yı içine alan bir imparatorluk kuran ve 151 sene İran'da yönetimi ellerinde bulunduran Medler aynı zamanda Zerdüştçülük inancının İran'da yayılmasını sağlayarak bölgenin dinsel ve inanç yapısını etkileyecek bir oluşumun da kurucuları olmuşlardı. Önce Medler, daha sonra Persler dönemi İran'ın kendi sınırlarının ötesine taşımasına yol açmış, Med ve Pers İmparatorlukları İran merkezli büyük devletler olarak hem İran'a hem de İran'ın çevresindeki ülkelere egemen olmuşlardır. Med Krallığı, Lidya ile yapılan barış antlaşmasından takriben 35 yıl sonra II. Kiros'un son Med Kralı Astyages'e karşı isyanından sonra yıkılmıştır. Med hâkimiyetine akrabaları olan Ahamenişler son vermiştir. Ahameni adı hanedanlığın kurucusu Ahameniş'ten gelmektedir. Bu ad aynı zamanda yaklaşık 200 yıl imparatorluğu yönetmiş olan Pers kraliyet ailesinin de adıdır. Medlerden sonra gelen ve onlarla etnolojik ve kültürel açıdan akraba olan Ahameniş Hanedanı'nın kurmuş olduğu Pers İmparatorluğu, İran'ın kendi çevresini egemenlik altına aldıktan sonra tüm Anadolu'yu işgal etmiş ve Ege Denizi'ne kadar olan alanda uzun süre hükümranlığını sürdürmüştür. Perslerin anayurdu Parsia'dır. Yeri, Zagros Dağlarının güney ucunda yer alan bugünkü Fars eyaletine yaklaşık olarak denk düşmektedir. Hint-Avrupa koluna mensup Eski Farsça konuşan Ahameniş dönemi Persleri, dilleri bakımından İranî diye tanımlanan geniş bir topluluğun koluydu. II. Kiros ve I. Darius yönetiminde Pers İmparatorluğu o zamana kadar insanlık tarihindeki en büyük imparatorluk haline gelmişti. Bu imparatorluğun sınırları doğuda İndus Nehri ve Ceyhun Nehri'nden, batıda Akdeniz'e uzanıyor, Anadolu ve Mısır'ı kapsıyordu. Böylece Pers krallarının dünya imparatorluğu etnik, toplumsal, hukuksal ve politik açıdan sayısız farklı halkları, nüfus gruplarını ve idari birimleri kaplamaktaydı. Darius'un yazıtlarında vurgulandığı gibi Soğdiana'nın ötesindeki Sakalardan Nübye'ye, Hindistan'dan Lidya'ya kadar uzanıyordu. Bu bağlamda Pers İmparatorluğu'nun tesis ettiği barış, sükûnet ve hoşgörü ortamında ziraat ve ticaret artmış, refah yükselmiş ve bölge insanlarının yaşam kalitesi de yükselmiştir. Hindistan'a kadar egemenlik alanı kuran Pers İmparatorluğu, Makedonya Kralı İskender'in Hindistan'a kadar uzanan alanda kendi devletini kurması ile sona ermiştir. İskender, MÖ 332 yılında son Ahameniş İmparatoru III. Darius'u meşhur İssos Savaşı'nda yenerek Pers İmparatorluğu'nu tarihten silmiştir. İskender, daha sonra Ahameniş topraklarının yönetimini üst düzey komutanlarına bırakarak bölgeden çekilmiştir. İskender aynı zamanda Helenistik kültürü de İran topraklarına taşımıştır. Milat sonrası yıllarda Romalıların Anadolu ile beraber Orta Doğu topraklarını egemenlikleri altına almasıyla hem Helenistik kültür hem de Perslerden gelen etkilere bu bölgelerde son verilecektir. İskender'den sonra İran bölgesi, onun kumandanlarından Seleukos'un eline geçmiştir. Seleukos, başkentini Suriye'ye taşıyınca doğuyu ihmal etmiştir. Seleukosların bütün güçlerini batı sınırlarına harcayıp doğuyu ihmal etmeleri neticesinde ise doğu eyaletleri merkezden bağımsız hareket etmeye başlamış ve bu eyaletlerden Partya eyaletindeki Parni kabilesinin reisi Arşak, Seleukoslara karşı ayaklanarak diğer kabileleri kendi önderliğinde birleştirdikten sonra Part İmparatorluğu'nu kurmuştur. Partlar, Aral Gölü ile Hazar Denizi bölgesinden göç eden, İskitlerle akraba göçebe bir kavimdir. Onlar, gerçek anlamda İran sahasına Orta Asya göçebe kimliğinin ilk taşıyıcıları olmuşlardır. MÖ 3. yüzyılda ortaya çıkan bu imparatorluğu yöneten hanedana, Arşakî Hanedanı denmektedir. Partlar, yaklaşık olarak 500 yıl hüküm sürmüşler ve bu dönemde Roma'nın genişlemesine engel oldukları ve önemli ticaret güzergâhlarını ellerinde bulundurdukları için onların baş düşmanı olmuşlardır. Part İmparatorluğu'nun MÖ 1. yüzyılın ortalarındaki hâkimiyet alanına bugünkü adlarıyla İran, Ermenistan, Gürcistan, Azerbaycan, Türkmenistan, Tacikistan, Afganistan ve Pakistan'ın bir bölümü ile Türkiye topraklarının Fırat Irmağı'nın doğusunda kalan kısmı giriyordu. Part İmparatorluğu, Roma ile yapılan sonu gelmeyen savaşlar ve taht kavgaları neticesinde zayıfladıktan sonra Fars eyaletinin hâkimi Erdeşîr, Partlara karşı ayaklanarak IV. Erdevân'ı yenmiş, onu katletmiş ve ardından Sasani İmparatorluğu'nu kurmuştur. İran'da kurulan bu yeni hanedan adını Erdeşîr'in atası Sasan'dan almaktadır. Böylece İran'ın yeniden güçlü bir devlet olarak ortaya çıkışı, 3. yüzyılın ilk yarısında kurulan Sasani İmparatorluğu döneminde gerçekleşmiştir. Sasaniler, kurdukları devlet ile Orta Doğu ve Anadolu bölgelerinde Romalıların komşusu düzeyine geldiler. Roma İmparatorluğu'nun ikiye bölünmesinden sonra ortaya çıkan Bizans İmparatorluğu döneminde Sasaniler güçlü bir devlet olarak varlıklarını sürdürdüler ve Bizans'ı yenerek Karadeniz kıyısındaki topraklara sahip oldular. İran'ın tamamını, Kafkasya ile Küçük Asya'nın bir kısmını ve Türkmenistan bölgesini ellerine geçiren Sasaniler, ülkeyi ekonomik ve askerî alanda reformlarla geliştirmeye çalışmışlardır. Sasaniler zamanında İran'da Zerdüştçülük devlet dini haline gelmiş ve İran kimliği öne çıkarılmıştır. Yine İran adının da ilk kez bütün bu coğrafyayı kapsayacak biçimde onlar tarafından kullanıldığı varsayılmaktadır. Sasaniler döneminde dinî azınlıklar (Hristiyanlar ve Yahudiler) özel bir vergi ödemek şartıyla serbestçe hareket edebiliyorlardı. Sasaniler zamanında İran'da sanat, müzik ve mimari alanlarında önemli gelişmeler kaydedilmişti. Ayrıca posta ve haber alma işleri de çok ileri düzeyde idi. Sasaniler, Partlar gibi önemli ticaret güzergâhlarını ellerine geçirmeye çalışmışlardır. Ancak bu çabaları onları batıda Roma ve Bizans, doğuda ise Kuşan İmparatorluğu (daha sonra aynı bölgede Ak Hun İmparatorluğu) ve Göktürkler ile karşı karşıya getirmiştir. Sasanilerin en parlak zamanı, ülke içinde Mazdekçiliğin dinî ve toplumsal şiddet hareketlerine son veren, ülke dışında Bizans ile bir barış antlaşması yapıp Ak Hunları Ceyhun Nehri'nin kuzeyine atan ve gösterdiği iyi idare sebebiyle "adil" lakabı verilen I. Hüsrev dönemidir. I. Hüsrev, önemli ticaret yollarını ele geçirmiş, hatta Yemen'i bile Sasani eyaleti yapmıştı. Onun döneminde birçok yeni şehrin ve sarayın temeli atılmış, ticaret yolları tamir edilmiş ve yeni köprüler yapılmıştır. Antakya, Şam ve Kudüs'ü işgal edip devletin sınırlarını İskenderiye'ye kadar genişleten, aynı zamanda 626'da İstanbul'u dahi kuşatan II. Hüsrev'in saltanat yılları ise Sasanilerin son parlak dönemini oluşturmaktadır. Çünkü onun kazandığı başarılar kalıcı olmamış ve Bizans tekrar toparlanıp kaybettiği toprakları geri almaya başlamıştır. Özellikle Herakleios zamanında Bizans ordularının Sasani başkentine kadar uzanan seri seferleri İranlıların gücünü tamamıyla yok etmiştir. Bu sırada Bizans-Sasani çekişmesinden yararlanmak isteyen Araplar da kapıdaydılar. 7. yüzyılda İran'a Arapların taarruzu başlamıştır. Sasani-Bizans çekişmesinden yararlanan Araplar, İslam'ın gücü ile giderek Orta Doğu'nun çeşitli bölgelerinde yayılma şansı elde etmişlerdir. Arap-İslam yönetimi İran'da yeni bir devlet yapısı kurup İran halkının Müslümanlaşmasını sağlamıştır. Ömer devrinde 637 yılında Kadisiye Zaferi, 638 yılında Celûlâ Zaferi ve 642 yılındaki Nihâvend Zaferi ile Sasanilere ağır darbeler indirilmiş ve böylece İslam ordularının önündeki engel kaldırılmıştır. Daha sonraki yıllarda İran'ın ortasındaki İsfahan'dan Ceyhun'un batısına kadar Horasan bölgesi ve Hazar Denizi'nin batısında bulunan Derbent şehri Müslümanların eline geçmiştir. Artık, 400 yıllık Sasani İmparatorluğu sona ermiş ve İran, Mısır, Suriye ve Mezopotamya gibi İslam devletinin bir eyaleti haline gelmişti. Emevî ve Abbâsî döneminde İran halkı tümüyle Müslümanlaştı. Ancak Fars ve Kirman gibi ana yollardan uzak eyaletlerde Zerdüştçüler kendi inançlarını korumaya devam ettiler. Emevîler döneminde I. Yezîd'in iş başına gelmesiyle aşırı Arap milliyetçisi politikalar devreye girince İran, bu hanedana karşı yapılan muhalefetin merkezi durumuna geçti. Zaten geçmişte de Ali-Muâviye mücadelesinde İranlılar, Ali'yi tutmuşlardı. Emevî Devleti'ni yıkan Abbâsî İsyanı'nda Horasan'da faaliyet gösteren Ebû Müslim, İranlı köylüler ve Emevîlerden hoşnut olmayan Arap kabilelerini kendi tarafına çekmeyi başarmıştı. Böylece Abbâsîler, İranlıların yardımı ile Araplara karşı 750 yılında kesin zafer kazandılar ve bu isyan neticesinde yıkılan Emevî Devleti'nin yerini Abbâsî Devleti aldı. Abbâsî Devleti zamanında askerî ve idari zümrelerden pek çok İranlı, Arapların hizmetine girmiştir. Abbâsîlerin meşhur vezir ailesi Bermekîler de İranlı bir aile idi. Böylece Abbâsî Devleti, Sasani siyasi-idari kurumlarından yoğun bir şekilde etkilendi. Ayrıca devlet idaresinde önemli görevler İranlı bürokrat ve kâtiplere verilmişti. Arap hâkimiyeti zamanında birçok Arap kabilesi İran'a yerleştirilmiştir. Bunların içinde Hâricî ve Şii Araplar da vardı. Böylece çift yönlü bir etkileşim meydana geldi. Bir yandan İslamiyet ve Arapça hızla yayılırken öte yandan yeni gelenler eski İran kültür ve geleneklerinden etkilenmişlerdir. İran'ın Müslümanlaşması ile İslam'ın Altın Çağı olarak adlandırılan 8.-12. yüzyıllar arasındaki İslam medeniyetinin zirve döneminin oluşmasında Türkler ve Araplar ile birlikte İranlılar da üçüncü unsuru teşkil etmişlerdir. İran'da iki asır süren Arap hâkimiyeti etkisini birçok alanda olduğu gibi dilde de göstermiştir. 10. yüzyılda Arap hâkimiyetinden sonra artık eski Pers dili Arap alfabesi ile yazılmaya başlanmış ve resmî vesikalarda Arapça kullanılmaya başlanmıştır. Böylece dile birçok Arapça kelime ve deyim girmiş ve şimdi kullanılan Farsça oluşmuştur. Tabii Selçuklularla birlikte Türkçe de Farsçaya etki edecek fakat en önemli tesir İlhanlılar ve Timurlular devrinde olacaktır. 19. ve 20. yüzyıllarda İran'a Rus taarruzu ve işgalleri neticesinde Rusça ile aynı dil grubundan olması itibarıyla İngilizce de Farsça üzerinde etkili olan dillerdendir. Bu sebeple bugün konuşulan Farsçada Arapça, Türkçe, Moğolca, Rusça, İngilizce kelime ve deyimler vardır. Vivendi Universal Entertainment Vivendi SA (Eski adı Vivendi Universal Entertainment) müzik, televizyon, telekomünikasyon ve internet sektöründe faaliyet gösteren bir Fransız medya kuruluşudur. Şirket, Canal+ Group, Universal Music Group, Vivendi Games gibi alt şirketlere sahiptir. Aynı zamanda bilgisayar oyunları da üretmektedir. Vivendi SA, kablo ağı, film stüdyoları, televizyon prodüksiyonları ve eğlence parklarlarını General Electric'e bağlı NBC televizyonu ve kablolu yayınlarıyla 8 Ekim 2003 tarihinde birleştirerek medya sektörüne NBC Universal'i kazandırmıştır. "NBC" ve "Vivendi SA"'ın birleşmesiyle oluşan "NBC Universal" Viacom, AOL Time Warner, Disney ve Newscorp'tan sonra dünyanın beşinci büyük telekomünikasyon grubu olmuştur. Vivendi, 2 Aralık 2007 tarihli teklif ve 17 Mart 2008 onaylı anlaşma sonucunda ise Activision ile 18.8 milyar $ karşılığında dünyanın en büyük ve en karlı video oyun yayıncısı Activision Blizzard'i oluşturmuştur. Bu birleşme ile Activision’ın Guitar Hero, Call of Duty ve Tony Hawk gibi çok satan video oyunları ile Vivendi Games’in Crash Bandicoot ve Spyro, Blizzard Entertainment’ın StarCraft, Diablo ve dünyanın en çok satan abone tabanlı oyunu World of Warcraft'ın portföyleri bir araya getirilmiştir. "Activision Blizzard" bu birleşme ile dünya oyun piyasasında büyük bir pazar payına sahip olan Electronic Arts'e rakip olmuştur. Fransız sabit hat operatörü SFR ve Fas'lı devlet tekeli Maroc Telekom'un büyük hissedarı olan Vivendi, 2007 yılında Türk Telekom'un % 55 hissesine sahip olan Oger Telecom'dan Telekom'un %30-35'lik hissesini satın almak istemiştir. Ancak yapılan görüşmeler anlaşmasız sona ermiştir. Fevzi Daldal Mehmet Fevzi Daldal, (d. 1883, Kötek Ankara) - (ö. 10 Kasım 1946), Türk bürokrat ve siyasetçi. Mülkiye Mektebi mezunudur. Ankara Vilayeti maiyet memurluğu, Ankara İdadisi Mevâlîd-i Selâse ve Hıfzıssıhha Öğretmenliği, Demirci, Koçhisar, Tavas, Anamur ve Şile kaymakamlıkları, Hapishane-i Umûmîye Müdürlüğü, Aydın Mektupçuluğu, Serbest Ticaret, Mülkiye Müfettişiliği, 1927-1928 yılları arasında Erzincan, 1928-1931 yılları arasında Erzurum, 1931-1932 yılları arasında Afyonkarahisar ve 1932-1939 yılları arasında Isparta valilikleri, TBMM VI. ve VII. Dönem Ankara Milletvekilliği yapmıştır. Evli ve altı çocuk babasıdır. Karim Benzema Karim Mostafa Benzema (, (d. 19 Aralık 1987, Lyon, Fransa) Cezayir asıllı Fransız millî futbolcu. Real Madrid takımında forma giymektedir. Futbola doğup büyüdüğü Lyon şehrinde bölgesel bir takım olan Bron Terraillon' da başlamış, 1996 yılında şehrin en büyük takımlarından Lyon'un çatısı altında genç kulüp akademisine katılmıştır. İlk profesyonel maçına 2004-05 sezonunda çıkmıştır. Kulübüyle dört yıl üst üste şampiyonluk sevinci yaşamıştır. Fransa Ligue 1'in 2007-2008 sezonunda gol kralı olmuştur. 2009 yılının Temmuz ayında 35 milyon avro karşılığında Real Madrid'a transfer olmuştur. Bu takımda çıktığı 58 maçta 18 gole imza atan futbolcu, ayrıca 8 Aralık 2010 tarihinde Santiago Bernabéu Stadyumu'unda ki UEFA Şampiyonlar Ligi grup maçlarında Auxerre'i karşı 4-0 yenerken, attığı 3 golle yıldızlaşmıştır. Cezayir asıllı olmasına rağmen doğduğu ülkenin takımı olan Fransa'yı seçmiştir. Benzema, Fransa U-17, Fransa U-18, Fransa U-19, Fransa U21 olmak üzere alt kategorilerde de Fransa millî takım formasını terletmiş ve 2007 yılından itibaren de Fransa A millî takıma seçilmiştir. İlk kez 2007 yılında forma giymeye başladığı Fransa A millî takımı ile 2008 ile 2012'de Avrupa Futbol Şampiyonası ve 2014 FIFA Dünya Kupası kadrolarında yer almıştır. 2007-2015 yılları arasında, Fransa millî takım formasıyla 77 maçta 25 gol atmıştır. Tüm kategorilerde ise toplamda 112 kez Fransa millî takım forması giyip bu maçlarda 45 gol atmayı başarmıştır. Samir Nasri 'Samir Nasri (d. 26 Haziran 1987, Marsilya), Ofansif orta saha pozisyonunda oynayabilen Cezayir