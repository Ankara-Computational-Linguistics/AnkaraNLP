ve ardından sistem geliştirme araçları yardımı ile kullanılan yöntem çerçevesinde mantıksal ve fiziksel modeller kurulmakta; bu modellerden yola çıkılarak sistem gerçekleştirilmekte ve kullanıma alınmaktadır. Bilişim sistemlerini geliştirmek sistem çözümlemesi ve tasarımı alanının konusudur. Bu alanda çalışan işletme enformatiği uzmanlarına sistem analisti adı verilmektedir. Bilişim ve iletişim teknolojileri projelerinin kapsam, maliyet ve süre açısından taşıdığı risklerin diğer sektörlerde gerçekleştirilen projelere göre daha yüksek olması olması ve bu risklere bağlı başarısızlık oranlarının göreceli yüksekliği nedeni ile, proje yönetimi işletme enformatiği içerisinde özel bir yer tutmaktadır. İşletme enformatiği uzmanları proje takımlarında yer almakta, giderek takım lideri, proje yöneticisi ve program yöneticisi rollerini üstlenmektedir. Takım yöneticileri projelerin bir bölümünün, proje yöneticileri ise bir projenin bütününün kapsam, bütçe ve maliyet hedeflerinin geçekleşmesinden sorumlu iken, program yöneticileri birbiri ile ilgili ya da benzer projelerin önceliklerini belirlemekten, projelere kaynak paylaştırmaktan ve projelerin yürütülmesi sırasında onların eşgüdümünden sorumludur. Bir bilişim çözümünün iyileştirilmesi ya da yeni bir çözümünün kullanıma alınması kurumların bilişim teknolojisi altyapısını ve iş süreçlerini etkilemekle kalmamakta, ayrıca örgüt yapılarını, çalışanların konumlarını ve rollerini, hatta kurumun müşterileri ve tedarikçileri ile olan ilişkilerini de etkilemekte ve değiştirmektedir. Bundan ötürü, işletme enformatiği uzmanlarının kurumsal değişimleri öngörebilmesi, kapsam ve etkilerini anlayabilmesi, gerekli önlemleri tasarlayabilmesi, önerebilmesi ve kimi zaman da bizzat yönetebilmesi gerekmektedir. Bilişim teknolojileri destekli kurumsal değişim uygulamaları risk ve getiri yönünden en düşükten en yükseğe doğru şu şekilde sıralanmaktadır: Risk ve getiri açısından en alt basamakta yer alan otomasyon uygulamaları bankacılıkta kullanılan otomatik veznelerden (; kısaca ATM) Web hizmetlerine () ya da otomatik karar desteği (; kısaca ADS) çözümlerine dek bir dizi alanı kapsamaktadır. Bunlar kurumsal açıdan riski de getirisi de görece düşük uygulamalardır. Toplam kalite yönetimi ve sürekli iyileştirme uygulamaları ikinci basamakta bulunmaktadır. Bu uygulamalar risk ve getiri açısından görece düşük-orta düzeyde bulunmaktadır. Toplam kalite yönetimi ve sürekli iyileştirme uygulamaları bilişim ve iletişim teknolojisi desteği ile mevcut iş süreçlerinde hataların ve israfın azaltılması; ve bu yolla verimliliğin artırılmasını hedeflemektedir. Üçüncü basamakta orta-yüksek risk ve getiri grubuna giren iş süreçlerinin yeniden tasarımı yer almaktadır. Bir iş süreci birbiri ile ilişkili bulunan, kurum içi veya dışı müşteriler için değer yaratan bir dizi görevden oluşmaktadır. İş süreçlerinin yeniden tasarımı, bu süreçlerin belirli bir amaca yönelik olarak, yeniden ve radikal bir biçimde tasarımı demektir. İş süreçleri yalnızca kurum içi görevlerle sınırlı olmamakta, kimi zaman iki ya da daha fazla kurumun birbiri ile ilişkili süreçlerinin de gözden geçirilerek yeniden tasarlanması gerekmektedir. Tasarım sırasında süreçler için bilgi ve iletişim teknolojileri desteğinin sağlanması, desteğin kapsamı ve kurum ya da kurumlar üzerindeki etkilerinin irdelenmesi işletme enformatiğinin ilgi alanına girmektedir. Hem risk hem de getiri yönünden dördüncü ve en yüksek basamakta bulunan paradigma değişimileri, bir sektörde rekabetin yeniden tanımlanması anlamına gelmektedir. Bilişim ve iletişim teknolojileri destekli paradigma değişimleri işletmelerin müşterileri veya tedarikçileri ile pazarlık gücünü artırmakta, ikame mal veya hizmetlerin etkisini azaltmakta ve pazarda rakiplere karşı üstünlük sağlama imkânı yaratmaktadır. Bilişim ve iletişim teknolojilerinin hızla eskimesi ve bilişim sistemlerinin kolayca taklit edilebilir olması nedeni ile işletmelerin belirli bir bilişim sisteminden yararlanarak sürdürülebilir rekabet üstünlüğü sağlamaları seyrek rastlanılan bir olgudur. Bununla birlikte bilişim sistemleri alanında sürdürülebilir yenilikler yapabilen kurumlar, bilişim kaynaklarını etkin ve verimli kullanarak rekabet üstünlüğü elde edebilmektedir. Bir kurumsal sistem, bir işletmenin birçok departman ya da biriminin veri ve enformasyon ihtiyaçlarını karşılayan tümleşik bir sistemdir. Kurumsal sistemlerin bir başka özelliği ise örgütsel hiyerarşinin değişik düzeylerinde bulunan çalışanlar tarafından kullanılmasıdır. Kurumsal sistemler genellikle birbiri ile pürüzsüz bir şekilde veri ve komut alışverişinde bulunabilen bileşenlerden meydana gelmektedir. Bu bileşenlerin her birine "modül", modüllerin birbirleri ile ilişkilendirilmesine "sistem entegrasyonu", kurumsal sistemin genel yapısına da "tümleşik" ya da "modüler yapı" denmektedir. Belli başlı kurumsal sistemler şunlardır: Kurumsal sistemler, gerek edinilmeleri için ihtiyaç duyulan zaman ve kaynak miktarları; gerek kurumlar ve paydaşları üzerindeki etkilerinin kapsamı; ve gerekse edinim ve kullanım sürecinde ortaya çıkabilecek ticarî, örgütsel, finansal ve teknolojik riskler nedeni ile işletme enformatiği disiplini içerisinde önemli bir yer tutmaktadır. Kurumsal kaynak planlaması projelerinin maliyeti 440.000-125.000.000 ABD doları, tamamlanması için geçen süre ise 3-60 ay arasında değişmektedir. Kuruluma ek olarak kurumsal kaynak planlaması sistemlerine—donanım, yazılım, profesyonel hizmetler ve personel giderleri de dahil olmak üzere—iki yıllık bir sürede bakım, güncelleme ve optimizasyon için her bir şirket tarafından 400.000 ila 300.000.000 ABD doları harcandığı belirlenmiştir. Yeterince zaman ve para ayrılmış olması ise projenin başarısını garanti edememektedir. Bazı projeler kısmen başarılı olmakta, bazılarıysa tam bir başarısızlığa dönüşebilmektedir. Kurumsal sistem tedarikçisi olan yazılımevleri, işletmelerin genel ya da özel gereksinmelerini karşılamak üzere tümleşik sistem çözümleri önermektedir. Ancak kimi zaman tümleşik çözümler işletmelerin gereksinmelerini yeterince karşılayamamaktadır. Bu durumda işletmeler genellikle iki yoldan birine başvurmaktadır: Birinci yol bir hazır tümleşik sisteme ek olarak, yine sistem tedarikçisi tarafından önerilen üçüncü parti yazılımevlerinden ek bileşenler edinmektir. İkinci yol ise işletmelerin kendi açılarından türünün en iyisi olduğunu düşündükleri bileşenleri farklı yazılımevlerinden tedarik etmesidir. İşletmeler açısından veri bütünlüğünü korumak ve gerçek zamanlı enformasyon elde edebilmek için, gerek türünün en iyisi olan bileşenlerin, gerekse işletmenin hal ve hazırda kullandığı kalıtsal sistemlerin kurumsal sistemlerle entegre edilmesi gerekmektedir. Farklı kaynaklardan gelen modüllerin, mevcut tümleşik sistemlerin ve kalıtsal sistemlerin birbirleri ile entegrasyonu kurumsal uygulama entegrasyonu (; kısaca EAI) olarak nitelendirilmektedir. Bilişim kaynakları yönetimine günümüzde bilişim teknolojisi altyapısının yönetimi adı verilmektedir. Bir işletmede bilişim teknolojisi altyapısının yönetimi eski adı ile bilgi-işlem departmanları, yeni adı ile de bilişim teknolojileri (BT) departmanları tarafından gerçekleştirilmektedir. Bu departmanların başında genellikle bilişimden sorumlu ya bir genel müdür yardımcısı (CIO: chief information officer) ya da bir direktör (director of information technology veya director of information systems) bulunmaktadır. Ortada standart bir örgütlenme şablonu bulunmamakla birlikte, BT departmanları en azından iki ana birimden oluşmaktadır: Bu iki birimin başında da birer müdür ya da direktör yardımcısı yer almaktadır. Henri Fayol’e göre tipik bir yönetici yöneticilik görevini yerine getirirken beş temel işlev görmektedir: Planlama, örgütleme, kaynak edinme, önderlik ve denetim. Bu bağlamda bilişim teknolojisi altyapısının yönetimi başlıca şu işlevleri kapsamaktadır: Eğer işletme bilişim teknolojileri alanında faaliyet gösteriyorsa, örgüt yapısında bir takım değişiklikler görülmektedir. Bir BT firmasında genel müdürün (CEO: chief executive officer) altında teknolojiden sorumlu bir genel müdür yardımcısı (CTO: chief technology officer) bulumaktadır. Bu kişi diğer işletmelerde bulunan ve mal ve hizmet üretim süreçlerini yöneten, operasyonlardan sorumlu genel müdür yardımcısına (COO: chief operations officer) benzer bir rol üstlenmektedir. Teknolojiden sorumlu genel müdür yardımcısı yeni teknolojilerin geliştirilmesi, içselleştirilmesi ve şirketin müşterileri için bilişim sistemleri ya da yazılım çözümleri üretimi ile ilgilenmektedir. BT firmasının kendi BT altyapısını ise ya doğrudan genel müdüre ya da teknolojiden sorumlu genel müdür yardımcısına bağlı bir bilişim teknolojileri direktörü veya müdürü yürütmektedir. Üretimin yanı sıra, BT firmasının özellikle araştırma-geliştirme ve kayda değer ölçüde teknik birer alan olan kurumsal pazarlama ve satınalma faaliyetlerine işletme enformatiği disiplini önemli katkılarda bulunmaktadır. Bilişim ve iletişim teknolojilerinin giderek güçlenmesi, bilişim ve iletişim altyapısının geniş coğrafi alanlara yayılması ve mobil iletişim teknolojileri aracılığı ile veri ve bilgi erişiminin zaman ve mekandan bağımsız hale gelmesi, gerek kurumların, gerekse bireylerin birbirleri ile ilşkilerinin bir bölümünü iletişim ve bilgisayar ağları üzerinden yürütebilmelerine olanak sağlamıştır. Bir yanda farklı kurum ve bireyler iletişim ve bilgisayar ağları üzerinden mal, hizmet ve enformasyon alışverişi yolu ile aralarında kısaca e-ticaret olarak anılan elektronik ticaret yapmaktadır. Diğer yanda ise aynı kurumu meydana getiren, kimi zaman çok geniş coğrafi alanlara yayılmış bulunan departmanlar, birimler ya da şubeler kendi aralarındaki ilişkileri büyük ölçüde iletişim ve bilgisayar ağları üzerinden yürütmektedir. Kurumlarda birtakım işler, doğrudan insan emeğine başvurmaksızın, ağlarla birbirine bağlı bilgisayar uygulamaları kullanılarak yerine getirilmektedir. Bu türden kurumlara elektronik işletme (e-işletme), iş yapma biçimlerine ise e-işletmecilik olarak kıslatılan elektronik işletmecilik () adı verilmektedir. E-ticarette bir iş fırsatı ve bu fırsatın getirisi olan bir iş olanağına dönüştürülmesi için gerekli kaynak, gelir ve maliyet unsurlarının yazılı ya da görsel bir belge üzerinde betimlenmesine iş modeli () denmektedir. E-ticaret iş modellerinin başlıca aktörleri kurumlar ve bireylerdir. Kurumlar ve bireyler de kendi aralarında daha ayrıntılı bir ayrıştırmaya tabi tutulabilmektedir: Ticari işletmeler, kamu kurumları ve kuruluşları (devlet), sivil toplum kuruluşları, tüketiciler, çalışanlar ve yurttaşlar. Bu aktörlerin başlıca rollerini çevrim içinde mal, hizmet ya da enformasyon arzı ya da talebi teşkil etmektedir. Kurum ve bireylerin türlerine göre e-ticaret modellerini ayrıntılandırmak da mümkündür: İşletmeden işletmeye, işletmeden tüketiciye, tüketiciden tüketiciye, işletmeden devlete, işletmeden sivil toplum kuruluşuna, sivil toplum kuruluşundan devlete ve devletten yurttaşa e-ticaret, ayrıntılı modellere birer örnek teşkil etmektedir. E-ticarete yönelik bilişim çözümlerinin başlıcaları tedarik zinciri yönetimi; kısaca SCM) uygulamaları ve müşteri ilişkileri yönetimi (; kısaca CRM) uygulamalarıdır. Günümüzde veri iletişimin giderek artan bir bölümü taşınabilir bilgisayarlar ve akıllı cep telefonları ile kablosuz ağlar ve cep telefonu şebekeleri üzerinden yapılmaktadır. Bu gibi mobil iletişim olanakları, e-ticaretin bir alt dalı olan ve kısaca m-ticaret olarak bilinen mobil ticaretin yaygınlaşmasına önayak olmuştur. Farklı e-ticaret modelleri, farklı çevrimiçi ortamlara ve bu ortamların üzerinde gerçekleştirileceği bilişim ve iletişim teknolojilerine gereksinme duymaktadır: Kurum içerisinde kurumdan çalışana ve çalışandan kuruma veri ve enformasyon akışı için intranetler kullanılmaktadır. Kurumlar arası veri ve enformasyon aktarımı ekstranetler üzerinden yapılmaktadır. Kurumlar ve bireyler arasında ya da bireylerin kendi aralarındaki veri ve enformasyon akışı ise İnternet üzerinden sağlanmaktadır. İşletmelerin ve ticaretin elektronikleşmesinin ötesinde, insanların gerek bireysel gerekse toplumsal yaşamlarında da bilişim ve iletişim teknolojilerinin yaygınlığı ve önemi de giderek artmaktadır. Aile ve arkadaş çevresinden başlayarak, dernekleşmiş ya da dernekleşmemiş ilgi ve çıkar alanlarına dek, birey odaklı, kurum odaklı, olgu odaklı, hobi ve eğlence odaklı, dünya görüşü odaklı, inanç odaklı ve mesleki odaklı pek çok toplumsal oluşum bilişim ve iletişim teknolojileri altyapısı üzerinde gerçekleşmektedir. Bu türden elektronik oluşumlar kimi zaman bireyler, meslek grupları, kuşaklar, uluslar, bölgeler ve hatta tüm insanlık üzerinde olumlu ya da olumsuz etkiler doğuran olguların filizlendikleri birer sanal ortam meydana getirmektedir. Birey ve toplum üzerinde geniş çapta etkileri olan elektronik oluşumların devletlerin ilgi alanına girmesi de kaçınılmaz olmuştur. Devletler bir yandan kendi yurttaşlarına iletişim ve bilgisayar ağları üzerinden e-devlet olarak da bilinen elektronik devlet () uygulamaları aracılığı ile hizmet ve enformasyon sunarken; diğer yandan e-ticaret ve e-işletmeciliği de kapsamak üzere elektronik yaşamın (e-yaşamın) pek çok alanında teknik, yasal ve idarî düzenlemeler yapmaktadır. Bu alanlarda yapılan düzenlemeler ve bu düzenlemelerin mevcut ve olası sonuçları, işletme enformatiği disiplininin incelediği ve katkıda bulunduğu hususlar içerisinde yer almaktadır. Başta e-ticaret ve e-işletmecilik olmak üzere bilişim ve iletişim teknolojilerinin bireysel, kurumsal, toplumsal ve ekonomik etkilerini irdelemek ve anlamak işletme enformatiği displininin başlıca ilgi alanlarından birini teşkil etmektedir. Teknoloji-aktör ilişkilerinin mevcut durumu; teknolojik gelişmenin aktörler üzerinde meydana getireceği etkiler; teknoloji-aktör ilişkisinin nasıl evrileceğine ve sonuçlarına ilişkin öngörüler işletme enformatiği kapsamında ele alınan güncel konular arasında bulunmaktadır. Başlangıçta işletme enformatiği ya da yönetim bilişim sistemleri eğitimi, işletme yönetimi eğitiminin organik bir parçası olmuştur. Günümüzde ise, işletme enformatiği eğitimi veren birimler genellikle ya iktisadi ve idari bilimler veya fen ve edebiyat fakülteleri bünyesinde birer bölüm olarak; ya da işletme yönetimi veya bilgisayar bilimleri bölümleri altında birer program olarak faaliyet göstermektedir. İşletme enformatiği eğitimi her ne kadar hem işletme hem de bilişim teknolojileri alanlarını kapsasa da, bu alanların ağırlıkları üniversiteden üniversiteye değişmektedir. İşletme yönetimi ve bilgisayar bilimleri aslında başlı başına birer akademik ve profesyonel disiplin teşkil etmektedir. Bu iki disiplinin kapsamlarının genişliği, işletme enformatiği müfredatı oluşturulurken karşılıklı ödünleşmeyi gerekli kılmaktadır. "Association for Computing Machinery" (ACM) ve "Association for Information Systems" (; kısaca AIS) kuruluşları, enformatik (bilişim sistemleri) eğitiminin çekirdeğini oluşturmak üzere şu yedi dersi önermektedir: İşletme tarafında ise, programlar ve bölümler, kendi yeğlemeleri doğrultusunda muhasebe (), İktisat, finans, pazarlama ve üretim konuları başta olmak üzere müfredatlarını oluşturmaktadır. Teknolojideki hızlı değişim, müfredatın hem teknolojik gelişmelere, hem piyasanın bilgi ve beceri taleplerine, hem de kurumların kendilerine özgü gereksinmelerine duyarlı bir dinamizme sahip olması gereğini doğurmaktadır. Tüm bu karmaşıklığa karşın, son tahlilde işletme enformatiği mezunlarında aranan temel beceri ve bilgiler şunlardır: Türkiye'deki üniversitelerin işletme enformatiği, işletme yönetim sistemleri ve benzeri bölüm ya da programları ya fakültelere ya da yüksekokullara bağlı bulunmaktadır. Fakültelere bağlı bölüm ya da programlar TM-1, yüksekokullara bağlı bölüm ya da programlar ise YGS-6 puanı ile öğrenci almaktadır. İşletme enformatiği uzmanları oldukça fazla sayıda kariyer olanağına sahiptir. Bu olanak zenginliğinin iki temel nedeni bulunmaktadır. Birinci neden, bilişim ve iletişim teknolojileri bilgisinin yanı sıra elde edilen işletme yönetimi bilgisidir. İşletme yönetimi bilgisi, bir yandan bilişim ve iletişim teknolojilerinin işletmelerde iş süreçlerinin optimizasyonu ve verimlilik artışı için nasıl kullanılabileceğinin öngörülmesini sağlarken; diğer yandan işletmelerin bilişim ve iletişim kaynaklarının yönetimi (bu kaynakların planlanması, bütçelenmesi, edinimi, örgütlenmesi ve denetimi) konularında da yetkinlik kazandırmaktadır. İkinci neden ise, işletme enformatiği eğitiminin, analitik ve eleştirel düşünce yeteneğine ek olarak kazandırmış olduğu bireyler arası iletişim, sunum ve ikna, takım çalışması, göreve ve hedefe odaklılık, zaman yönetimi gibi yumuşak becerilerin () gelişmesidir. Bu beceriler, iş yaşamında hemen her beyaz yakalı çalışanda—özellikle de profesyonel çalışanlarda—aranan, hem iş bulmada, hem de terfilerde göz önüne alınan önemli niteliklerdir. Bilişim ve iletişim teknolojileri iktisadî açıdan endüstriyel ögeleri ve bir rekabet alanını da içeren bir sektördür. Bu sektörde yer alan işletmeler hem birbirlerine, hem de diğer tüm sektörlere bilişim ve iletişim ürünleri ve hizmetlerinin yanı sıra veri ve enformasyon sunmaktadır. Ayrıca hangi sektörde yer alırsa alsın pek çok işletme bünyesinde farklı ölçeklerde ve yapılarda da olsa birer bilişim teknolojileri birimi bulundurmaktadır. Bu nedenle, işletme enformatiği uzmanları, bilişim değer zincirinin tüm kademelerinde kariyer imkânına sahiptir. Kariyer olanakları arasında başlıca şunlar bulunmaktadır: Birçok gelişmiş ve gelişmekte olan ülkede işletme enformatiği alanında işgücü açığı mevcuttur ve iş olanaklarının gelecekte de artması beklenmektedir. Örneğin İngiltere'de yapılan bir çalışmada, 2010 yılının birinci çeyreği itibarı ile sistem denetçiliği, sistem geliştirme uzmanlığı, iş analistliği, proje yöneticiliği, takım liderliği, test analistliği gibi deneyim gerektiren alanlarda %12'lik işgücü açığı belirlenmiştir. ABD'nde İşgücü İstatistikleri Bürosu (; kısaca BLS) 2008-2018 yılları arasında bilişim sistemleri yöneticiliği ve sistem analistliği gibi alanların iş olanakları açısından ortalamadan daha hızlı büyümesini beklemekte ve görünümlerini mükemmel olarak nitelemektedir. Yine ABD'nde işletme enformatiği alanında bazı pozisyonlarda çalışanların yıllık brüt gelir düzeyleri aşağıdaki gibidir: İşletme enformatiği uzmanlarının kariyer açısından gelebilecekleri en üst nokta, hiç kuşkusuz, genel müdürlüktür. Bu durum özellikle bilişim ve iletişim firmaları için geçerlidir. Bilişim ve iletişim sektörü dışında yer alan kurumlarda ise, bilişim ve iletişimden sorumlu genel müdür yardımcılığı ve hatta genel müdürlük düzeylerine yükselmek mümkündür. Doğal olarak, bilişim, iletişim, elektronik ticaret ve mobil ticaret alanlarında girişimcilik seçeneği de mevcuttur. Taşkın Tuna "Taşkın Tuna"', fizik yüksek mühendisi ve yazar. 1962'de Ankara Fen Fakültesi'nden fizik yüksek mühendisi unvanıyla mezun olan Taşkın Tuna, bürokrasinin üst kademelerinde görev almış, ayrıca yurt dışında staj yapmış ve eğitim almış bir yazardır. Uzayla yakından ilgilenen Tuna, birçok kitap yazmıştır. Kendisine has okuyucu kitlesi bulunmaktadır. Beşiktaş (futbol takımı) 1989-90 sezonu Beşiktaş (futbol takımı), Türkiye 1. Ligi'ndeki otuzikinci sezonunda 6. lig şampiyonluğunu en yakın rakibinin 5 puan önünde ilan etti. İki sezondur Gordon Milne ile lig ikincisi olan Beşiktaş, sezona Britanya'dan 3 yabancı futbolcu transferiyle girdi. İlk iki hafta galip gelen Beşiktaş, sonraki üç maçta 2 mağlubiyet ve bir beraberlik alınca taraftarlarını tedirgin etmeye başlamıştı. Ancak 15 Ekim 1989'da ligin 6. haftasında Adana Demirspor'u Metin-Ali-Feyyaz'ın golleriyle 10-0 yenen Beşiktaş, hem Türkiye Ligi'nin en farklı galibiyet rekorunu kırıyordu, hem de moralini düzeltiyordu. Ligin ilk yarının sonlarında Sakaryaspor'u 7-0 yenen Beşiktaş, sonraki hafta da ezeli rakibi Fenerbahçe'yi Fenerbahçe Stadı'nda 5-1 yeniyordu. İlk yarıyı Beşiktaş, Trabzonspor'un 4 puan önünde lider bitirdi. İkinci yarı da başarılı performansını sürdüren Beşiktaş, bir ara deplasmanda Ankaragücü'ne 1-0 yenildiği için 1 haftalığına liderliği Fenerbahçe'ye kaptırsa da şampiyonluğu kazanıyordu. Derbilerde çok iyi performans gösteren Beşiktaş, Galatasaray'la ilk maçta 0-0 berabere kalsa da ikinci maç 1-0 yeniyordu. Milne döneminde Fenerbahçe'ye belirgin bir üstünlük gösteren takım, rakibini 5-1 ve 3-1'lik skorlarla yendi. Serpil Odabaşı Serpil Odabaşı (d. 1975, Diyarbakır) Kürt ressam ve aktivisttir. Öğretmen bir ailenin çocuğu olarak Diyarbakır'da doğdu. İlk ve ortaöğrenimini Diyarbakır'da tamamladı. 1995 yılında Gazi Üniversitesi, M.Eğitim Fakültesi, Resim Bölümünü kazandı. 1980 darbesi sonrası ailesi ciddi sıkıntılar yaşayan ve dağılan Odabaşı, öğrenim hayatını çeşitli işlerde çalışarak sürdürdü. Üç yıl süreyle Türkiye İnsan Hakları Vakfı'nda çalışan Odabaşı, bu sürecin öncesi ve sonrasında hak ihlalleriyle ilgilendi. Savaş, otorite ve cinsiyetçilik karşıtı olan sanatçı, mizahla da ilgilendi. Sanatçının ironik bakış açısı resimlerine de yansıdı. Uzun yıllar İstanbul'da resim öğretmenliği yaptı. İlk kişisel sergisini 2001 yılında Ankara'da ""Parçalanma"" adıyla açan sanatçının bu sergisi, kişi güvenliği, dinlenme, gözetlenme üzerine oldu. Daha sonra Atina'da ""Sokaktaki Apoletler"", İstanbul'da ve Diyarbakır'da ""Kar Maskesi"", İzmir Alman Kültür Merkezi'nde ""Kat(i)Li Mübah"" ve Ankara Çağdaş Sanatlar Merkezi'nde ""Yokluğum Varlığına"" adlı sergileriyle özellikle ayrımcılık, nefret cinayetleri ve gündelik hayatta faşizm, gibi konulara dikkat çekmeye çalıştı. Militarizm, toplumsal cinsiyetçilik, linç, mültecilik, homofobi konularında iş üreten sanatçının otoportreleri de bulunuyor. Çeşitli festivallerde ve üniversitelerin şenliklerinde de resimleri sergilenen Odabaşı, TMK mağduru çocuklar yararına; İstanbul, Van, Diyarbakır ve Hakkâri'de sergiler açtı. Sergileri genellikle "Eylem Sergi" niteliğinde olan ressam, ayrıca Kolektif ve fanzinlere özel çalışmalarda, Emet Değirmenci'nin derlediği ""Kadınlar Ekolojik Dönüşümde"" adlı kitaba da resimleriyle destek sağladı. Çeşitli kitap ve dergi kapakları hazırladı. Birçok karma sergiye katıldı. "Uluslararası Aktivist Sanatçılar Birliği" üyesi olup, çalışmalarını sürdürmektedir. Bir röportajında, ""Türkiye’de yaşananlara benim üzerimden bir ayna tutmak istedim."" diyerek kendini ifade eden Odabaşı, aynı zamanda sosyal sorunlara önem veren bir aktivisttir. 2012 16 Şubat York University "İmmigration and refugee" Kişisel Sergi 2011 Federal KÃ¼rdistan - Duhok 'Kendine Dikkat Et' Duhok Galery, Karma Sergi. 2011 Canada- Toronto Mem u Zin Dans gösterisi, 'Mem u Zin' , İsabel Bader Theatre, 2011 İstanbul Karşı Sanat 'Diyarbakır Hapishanesi ne yana düşer?'Karma Sergi. 2011 Diyarbakir Sumer Park Amed Art Galeri, Husnu Dokak & Samet Aydin Kuratorlugunde "Kendine Dikkat Et" Karma Sergi 2011 Canada Toronto, "Lines Of Resistance Prison Art From the Middle East" Beit Zatoun Gallery, Karma sergi 2011 Istanbul Asma Sanat Beden ve Halleri/ The body and its states, Ozlem Ekin Teker Kuratorlugunde, Karma Sergi 2011 Depo, Istanbul 'Atesin Dustugu Yer' Karma Sergi HF HF, Hf ya da hf aşağıdaki anlamlara gelebilir: Elysian Fields Elysian Fields 1995 yılında Jennifer Charles (vokaller, enstrumanlar) ve Oren Bloedow (gitar) tarafından kurulmuş Brooklyn, New York bazlı bir müzik grubudur. Müzik tarzları müziğin kendisi ya da sözler açısından bunaltıcı, karanlık, ve gizemli tonlamaları dolayısıyla bazen "noir rock" olarak anılır.. Grup ağırlıklı olarak gitar olmasına karşın, piyano, bass ve vurmalı enstrumanlar yanında doğu bazlı ya da klasik yaylı enstrumanlar ya da elektronik aletler kullanır, ama müziğin odak noktası çoğunlukla Charles'ın ön plandaki sesidir. New York bazlı olmasına karşın, Elysian Fields Amerika Birleşik Devletleri'nde underground kültürde popülarite kazanmıştır, ama Avrupa'da daha popülerdir. Come Undone (Robbie Williams şarkısı) "Come Undone" İngiliz pop şarkıcısı Robbie Williams'ın bir parçasıdır."Escapology" albümünden ikinci teklisi olarak piyasaya 2003'ün ilkbaharında sürülmüştür. Şarkı Robbie Williams, Ashley Hamilton (George Hamilton'un oğlu), Boots Ottestad ve Daniel Pierre tarafından yazılmıştır.Tekli albümüne koyulacak versiyon için asıl albümdeki şarkı, yeni vokallerle ve biraz daha fazla kaba seslerle tekrar prodüksiyona alınmıştır. Müzik klibi, cinsel bakımdan çok açık seçik olmasından ötürü çoğu ülkede yasaklandı.Klipte, geceden kalma Williams, sabah olunca büyük bir ev partisinde uyanıyor. Ev içerisinde yürürken bir önceki gece partide yaşananlar flashback olarak ekrandan geçiyor.Şarkının zirve noktasına ulaşmasıyla Willims iki kadına katılarak üç yollu seks yapıyor. Kadınlar gerçekte porno yıldızları.Bu görüntünün arasına serpiştirilmiş grafikler ve daha çok güzel kadınların üzerinde sürünen rahatsız edici yılanların,kemiricilerin ve kurtçukların plan çekimleri görünüyor.Final çekilerinde, iki kadın sürüklenme içinde erkeğe dönüşüyor. Belki de, bu Williams'ın cinselliği ile ilgili medyanın aşkına hemen belli olmayan bir referans. Şarkı aynı zamanda sayısız açık seçik söz içeriyor. "Come Undone" dünya çapında bir top on hiti oldu. Tartışmalı klibi, MTV Avrupa Yayın İstasyonları tarafından ağır sansüre uğradı. Video Williams'ı iki kadınla üç yollu seks yapan zevk ve eğlence düşkünü biri olarak tasvir ediyordu.Önceki kısımlarına benzeyen rahatsız edici resimler göründüğü halde, klibin sansürlenmemiş versiyonu, Avrupa'da DVD tekli olarak piyasaya sürüldü ve teklinin genişletilmiş Cd versiyonuna da katıldı. BBC Radio 2 şarkıyı açık içeriğinden dolayı yasakladı. Kızgınlığın olduğu bu zamanda, Williams ve Guy Chambers'ın resmi olarak yollarını ayırdığı duyuruldu. Şarkı, Birleşik Krallık'ta 4. sıraya yükselmeyi başardı, ama ikinci hafta top on listesinden düştü,bununla birlikte,müzik klibinin etrafını çevreleyen tartışmalar albümü listeler tuttu.Dünya çapında, tekli Williams'ın bir önceki teklisi "Feel"e denk bir başarı yakalayamadı. Bu bölüm "Come Undone" tekli albümünün yayınlandığı formatlar ve albümün parça listesini içermektedir. UK CD UK DVD Uluslararası Balinacılık Kurulu Uluslararası Balinacılık Kurulu (The International Whaling Commission; IWC) 2 Aralık 1946 tarihinde Washington'da kurulmuş uluslararası bir oluşumdur. "Uluslararası Balina Avcılığının Düzenlenmesi Sözleşmesi" (; ICRW) hükümlerine göre kurulmuştur. Amacı, "balina stoklarını uygun biçimde korunması ve böylece balina endüstrisinin düzenli gelişimini sağlanması" olarak belirlenmiştir. Gök balinaların avlanmasını ilk kez 1960'larda yasakladı. 1970'lerde küresel balina avcılığı karşıtı hareket başladı. 1972'de Stokholm'deki İnsan ve Çevre konulu Birleşmiş Milletler Konferansı'nda balina stoklarını korumak için ticari balina avcılığını sınırmayı öneren on yıllık moratoryum teklifini kabul etti. Uzun mücadele sürecinin ardından daha kapsamlı 1986 moratoryumu ilan edildi. İlan edilen 1986 moratoryumu birçok ülke protesto etti. Japonya, Norveç ve İzlanda moratoryumun süresinin uzatılması durumunda organizasyondan ayrılacakları açıklayarak, kurulu tehdit ettiler. Nisan 1992'de, Kuzey Atlantik Deniz Memelileri Komisyonu (North Atlantic Marine Mammal Commission; NAMMCO), Faroe Adaları, Grönland, İzlanda ve Norveç tarafından kuruldu. 1949'dan bu yana düzenli olarak yıllık toplantılar düzenlenmektedir. Ayrıca 1949 ve 2007 arasında beş özel toplantı da yapılmıştır. Sentetik aralıklı radar Sentetik aralıklı radar veya SAR, birden fazla küçük radar birimi tarafından toplanan radar görüntülerinin elektronik ortamda birleştirilmesiyle normalde daha büyük boyutta tek bir birim tarafından elde edilen görüntüye kıyasla daha yüksek çözünürlük alınabilmesini sağlayan radar cinsidir. Birden fazla alıcının anten düzlemine farklı konum ve açılarda yerleştirilmesiyle ortaya çıkan yeni kolektif anten, hedeften hemen her yönde yansıyan radar dalgaların daha kolay ve doğru şekilde toplanıp karmaşık yüzeyli cisimlerin de değerlendirilmesini mümkün kılar. SAR teknolojisi askeri amaçlı uygulamaların yanında özellikle uzaktan algılama, petrol arama ve madencilik ile kalın atmosferlerinden dolayı yüzeyi gözle görülemeyen gezegenlerin haritalanmasında geniş kullanım alanı bulmuştur. Trikaya Trikaya (Sanskritçe, kelime anlamıyla ""Üç Beden""; Çince: 三身, sānshēn, Japonca: sanjin) gerçekliğin ve Buda'nın doğasını açıklayan önemli bir Budist öğretidir. Trikaya doktrini M.S 4. yüzyılda bugün bilinen şeklini almıştır. Doktrin kısaca, Buda'nın üç Kaya'ya ya da bedene sahip olduğunu söyler: nirmanakaya (zaman ve uzayda kendini dışa vuran beden), sambhogakaya (neşe ve ışığın dışa vurumu olan ortak haz bedeni), Dharmakaya (aydınlanma prensibinin vücud bulduğu, kısıtlama veya sınır tanımayan Gerçek beden). Eternity/The Road to Mandalay "Eternity/ The Road to Mandalay", Robbie Williams'ın 2000 senesindeki "Sing When You're Winning" albümünden yayınladığı 5. teklisidir.Tekli 2001 Temmuzunda piyasaya sürüldü."Eternity" parçasında gitaristliği Brian May üstlendi."Eternity" albümün içinde değildi. Williams daha sonra "Eternity"yi "Greatest Hits" albümü içerisine aldı. Eternity'nin şarkı sözleri Robbie Williams'ın yakın arkadaşı Geri Halliwell'ın işbirliğiyle yazıldı. ve Birleşik Krallık'ta 2001 senesinin en iyi satan 20. teklisi oldu. Parçanın gitaristi Brian May ünlü Queen grubu üyesidir. "The Road to Mandalay" klibi Robbie ve dört arkaşının Jensen FF ve bir Ford Transit kamyonet sürerek gösteriyor.Etrafta oyalanıyorlar,bir para transfer kamyonunu ve onun şoförünü gözetliyorlar.Kamyon şoförü apartman penceresindeki karısı,kızı ve köpeğini selamlıyor.Soyguna geçtiklerinde yüzlerine maske giyiyorlar ve transfer kamyonetine doğru arabayla çarpıyorlar.Transfer kamyoneti çarpmanın etkisiyle içi su dolu varillerin üzerine yatay şekilde düşüyor. Robbie ve arkadaşları kamyon şoförünün yanına gidiyor.Bir soyguncu şoföre ailesinin köpeğini gösteriyor. Ailen elimizde manasında. Parayı çabucak başka bir kamyonete geçiriyorlar, ve kamyoneti sürerken bunu kutluyorlar.Robbie arkadaşlarını yeni lüks malikanesine davet ediyor, burada da şampanya ve pasta ile bunu kutluyorlar.Klibin sonunda Robbie kamyonetle yaşlı bir kadına çarptığının kabusunu görüyor.Robbie korkarak kızarkadaşının yanında uyanıyor. "Eternity" klibi "The Road to Mandalay" klibinden sahneler içeriyor.İlk sekansta Robbie ve kızarkadaşı evlerinin etrafında,bilardo oynayarak,sahil boyunca yürüyerek ve trampolinde zıplayarak vakit geçiriyorlar.Bu sahneler aynı zamanda Robbie ve kızarkadaşının karşılıklı bakıştığı ve polislerin "The Road to Mandalay" klibindeki soygunu araştırdığı ara çekimler içeriyor.Klibin sonunda Robbie, kızarkadaşına uzun bir ayrılma busesi veriyor.Sonra polisler tarafından kelepçelenip götürülüyor. Robbie Williams müzik klibinde kullanılan maskesi saklıyor ve evden ayrılmadan önce her zaman bir palto eşliğinde onu giyiyor,böylece medya onun resimlerini asla çekemiyor. Tekli, Williams'ın Birleşik Kralık'ta bir numara olan dördüncü teklisi oldu. Ve Yeni Zelanda'da ikinci bir numara olan teklisi oldu.Avrupa etrafında da ünlü oldu, çoğu ülkede top on listelerine girdi.Tekli,Birleşik Krallık'ta ilk haftasında 70,186 sattı, ve toplamda 340,000 kopya üzerinde satış yaparak BPI tarafından altın sertifikalandırıldı. Bu bölüm "Eternity/The Road to Mandalay" tekli albümünün yayınlandığı formatlar ve albümün parça listesini içermektedir. UK CD Makinist Makinist, herhangi bir makineyi kullanmaktan veya tamirinden sorumlu kimse. Makinist sözcüğü ile şunlardan biri kastedilmiş olabilir: Ercüment Kafkasyalı Ercüment Kafkasyalı (d. 13 Eylül 1985; Ankara, Türkiye) Türk kaleci. Kocaelispor'da forma giymektedir. Ercüment, futbol kariyerine Hacettepe takımında başlamış ve kariyerine 2007 yılına kadar bu kulüpte devam etmiştir. 2007 yılında Gençlerbirliği'ne transfer olmuş fakat fazla forma şansı bulamayınca İnegölspor'a kiralanmıştır. 2008-2010 yıllarında Gençlerbirliği'nin kardeş kulübü olan Hacettepe'ye kiralanmıştır. Ağustos 2010'da Konyaspor'a transferi gerçekleşmiştir. 2009 yılında 2-0 biten Galatasaray maçında kalesinde devleşmiş ve bir anda ilgileri üzerine çekmiştir. Ayrıca 2004 yılında paf liginde BJK PAF maçında degajdan gol atarak, kaleden kaleye gol atan kaleciler arasına girmiştir. Stanislav Šesták Stanislav Šesták (d. 16 Aralık 1982, Demjata, Çekoslovakya), Slovak millî futbolcudur. Tatran Presov kulübünde ile profesyonel futbol hayatına başladı. 2001 Aralık ayında Slovan Bratislava kulübüne transfer oldu. Bratislava'da 2 yıl oynadıktan sonra 2003 Aralık ayında Zilina'ya transfer oldu. 2005-2006 sezonunda Slovakya Ligi'nde 17 gol ile gol krallığı listesinde 4.oldu. 7 Haziran 2007 tarihinde Bundesliga ekiplerinden Bochum'a transfer oldu. Bochum kulübü ile 4 yıllık sözleşme yani 2011 yılına kadar sözleşme imzaladı. Šesták Bochum ile 86 maça çıktı ve 28 gol kaydetti. 16 Haziran 2015 itibarıyla Macar kulüp Ferencvárosi TC ile kontrat imzaladı. Bochum küme düştükten sonra MKE Ankaragücü, 2010-2011 sezonu için 1 yıllık kiraladı. 2011 Haziran ayında Šesták açıklanmayan bir transfer ücreti ile Ankaragücü'ne transfer olduğu açıklandı. Fakat, Ankaragücü'ndeki mali sıkıntılar nedeni ile 3 ay sonra Süper Lig ekiplerinden Bursaspor'a transfer oldu. Slovakya millî futbol takımı ile ilk maçına Almanya karşısına çıkmıştır. İlk golünü ise 13 Ocak 2007'deki San Marino maçında kaydetmiştir. Polonya maçında ise skoru çevirmiştir. 1 Nisan 2009'daki Çek Cumhuriyeti maçında ise 1 gol atmıştır. MKE Ankaragücü takımının en golcü futbolcusudur. Necdet Ã–zel Necdet Özel (1950, Ankara), Türk asker. Türk Silahlı Kuvvetlerinin 28. Genelkurmay Başkanı. 1969'da Kara Harp Okulundan mezun oldu. 1970 yılında Piyade Okulunu tamamladı. 1970-1978 yılları arasında Türk Kara Kuvvetleri bünyesinde çeşitli birliklerde takım ve bölük komutanı olarak görev yaptı. 1980 yılında Kara Harp Akademisini tamamladıktan sonra Kıbrıs Türk Barış Kuvvetleri Komutanlığı Harekât ve Eğitim Şube Plan ve Harekât subaylığı yaptı. Daha sonra Kara Kuvvetleri Genel Sekreterliği İşlem ve Koordinasyon Şube Müdürlüğü, Millî Güvenlik Kurulu Genel Sekreterliğinde Proje Subaylığı, Kara Kuvvetleri Genel Sekreterliği, Kara Harp Okulu Kurmay Başkanlığı ve 9. Piyade Tümen 17. Piyade Alay Komutanlığı gibi görevlerde bulundu. 1995 yılında Tuğgeneral rütbesine terfi etti. Tuğgeneral olarak 172. Zırhlı Tugay Komutanlığı, Kara Kuvvetleri Eğitim ve Doktrin Komutanlığı Eğitim Başkanlığı ve Kara Kuvvetleri Komutanlığı İç Güvenlik Daire Başkanlığı görevlerinde bulundu. 1999 yılında Tümgeneral rütbesine terfi etti. Tümgeneral olarak 39. Mekanize Piyade Tümen Komutanlığı ve Kara Harp Akademisi Komutanlığı görevlerini yürüttü. 2003 yılında korgeneral rütbesine terfi etti. Korgeneral olarak 7. Kolordu Komutanlığı ve Kara Kuvvetleri Eğitim ve Doktrin Komutan Yardımcılığı görevlerinde bulundu. 2007 yılında Orgeneral rütbesine terfi etti. Orgeneral rütbesi ile 2007-2008 yılları arasında Ege Ordusu Komutanlığı, 2008-2010 yılları arasında da 2. Ordu Komutanlığı yaptı ve 4 Ağustos 2010 tarihinde Jandarma Genel Komutanlığı görevine atandı. 4 komutanın istifasıyla 29 Temmuz 2011 tarihi itibarıyla Kara Kuvvetleri Komutanlığına atandı. Aynı saatlerde Başbakanlık tarafından Genelkurmay Başkan Vekilliğine getirildi. 4 Ağustos 2011 tarihinde yapılan Yüksek Askeri Şura toplantısında ise Genelkurmay Başkanlığına atandı. Bu görevi sırasında emekli ve muvazzaf üst düzey askerlerin tutuklu bulunduğu Balyoz, Askerî casusluk gibi davalarda Türk Silahlı Kuvvetleri mensuplarının hukuklarının korunması konusunda etkisiz kalması nedeniyle çok eleştiriler aldı. 22 Şubat 2015 tarihinde komuta ettiği Şah Fırat Operasyonu nedeni ile Milliyetçi Hareket Partisi Genel Başkanı Devlet Bahçeli tarafından olumsuz eleştiriler aldı. 2015 yılında görevden ayrılmadan önce Devlet Şeref Madalyası ile taltif edildi. Neriman Kamuran Özel ile evli ve bir çocuk babasıdır. İngilizce bilmektedir. Vatican Media Vatican Media, Vatikan'ın resmi televizyon kanalı. Kanal yayınlarına 1983 yılında başlamıştır. Hotbird uydusundan izlenebilir. Programları din ağırlıklıdır. 2010 Avrupa Su Sporları Şampiyonası 2010 Avrupa Yüzme Şampiyonası ya da 2010 European Aquatics Championships 4 - 15 Ağustos 2010 tarihleri arasında Balatonfüred, Budapeşte, Macaristan'da düzenlenen şampiyonadır. Budapeşte 1926, 1958 ve 2006 yıllarından sonra dördüncü kez Avrupa Yüzme Şampiyonasına ev sahipliği yapmaktadır. Yüzme, atlama, senkronize yüzme ve açık deniz yüzme kategorilerinde yarışmalar düzenlenmektedir. Paraguay millî basketbol takımı Paraguay millî basketbol takımı, Paraguay Basketbol Federasyonu tarafından yönetilen, Paraguay'ı uluslararası alanda temsil eden ve FIBA ile Uluslararası Olimpiyat Komitesi'ne üye ulusal basketbol takımı. 1955 ve 1960 yıllarında Güney Amerika Basketbol Şampiyonası'ndaki başarıları en iyi neticeleridir. Endonezya mutfağı Endonezya mutfağı 17.000'den fazla adadan oluşan Endonezya üzerinde yaşayan binlerce kültürün çeşitliliğinden meydana gelir. Bu nedenle tek bir çeşit Endonezya mutfağı yoktur fakat bölgesel yemek çeşitleri vardır. Endonezya mutfağı Endonezya kültürünün bir yansımasıdır. Yemek pişirme tarzı ve stili bölgeden bölgeye farklılıklar gösterir. Endonezya tarih boyunca konumu ve doğal kaynakları sayesinde ticaret merkezlerinden olmuştur. Bunun bir neticesi olarak Endonezya'nın yerel yemek pişirme teknikleri ve baharatları Hindistan, Orta Doğu, Çin, ve Avrupa'dan etkilenmiştir. İspanyol ve Portekizli tüccarlar Yeni Dünya ürünlerini Endonezya takımadalarına, daha sonra burada uzun yıllar boyunca koloni kuran Hollandalılardan bile önce getirmişlerdi. "Baharat Adası" diye de bilinen Maluku adası karanfil ve hint cevizi gibi doğal baharatları Endonezya ve dünya mutfağıyla tanıştırmıştır. Endonezya'nın hemen hemen her bölgesinde bulunan "nasi goreng", "gado-gado", "sate", ve "soto" ülkenin ulusal yemekleri olarak kabul edilir. Örneğin baharatlı et ve sebze yemeklerinden müteşekkil Sumatra mutfağında Ortadoğu ve Hint mutfağının etkileri görülür, bunun yanı sıra Cava mutfağında daha çok yerel baharatlar vardır. Doğu Endonezya mutfağı daha çok Polinezya ve Melanezya mutfağına benzerlik gösterir. Ayrıca Çin mutfağının da Endonezya mutfağı üzerinde etkileri vardır: "bakmi" (bir tür makarna), "bakso" (köfte), ve lumpiya gibi. Satay, rendang ve sambal gibi Endonezya orijinli yemeklerin çoğu günümüzde Malezya ve Singapur gibi diğer Güneydoğuasya ülkelerinde de yaygındır. Tofu ("tahu") ve "tempe" gibi soyalı yemekler de bölgede çok popülerdir. "Tempe" Cava icadı olarak da bilinir. Tempeye benzeyen diğer bir soyalı yiyecek olan "oncom" ise özellikle Batı Cava'da yaygındır. Endonezya'da yemekler kaşık ve çatalla birlikte yenilmesine rağmen Batı Cava ve Batı Sumatra gibi bölgelerde elle yemek çok yaygındır. Evlerde ve lokantalarda da yerel yiyecekler genelde elle yenir. Bundan dolayı lokantalarda ve evlerde yemeklerle birlikte bir kap içerisinde temiz su da ikram edilir. İçinde limon parçaları bulunan bu su el yıkamak için kullanılır. Pirinç, Endonezya mutfağının temelini oluşturur. Hemen hemen her yemekte pilav servis edilir. Bu pilav sadece suda kaynatılmış tuzsuz ve yağsız bir pilav türüdür. Bunu yanı sıra kızarmış pilav, muz yaprağına sarılıp dolma şeklinde servis edilen pilav, kraker şeklinde hazırlanmış pilav ve tatlandırılmış pilav olmak üzere çok çeşitli pilav çeşitleri vardır. Maize (diğer bölgelere göre nispeten kuru Madura ve Lesser Sunda adalarında), sago (Doğu Endonezya'da), manyok (Java adasının bazı kesimlerinde) sık tüketilen diğer bazı karbonhidratlı yiyeceklerdir. Dünyaca "Baharat adası" diye bilinen , Endonezya'ya bağlı Maluku adası dünya mutfağına çok çeşitli baharatları tanıtmıştır. Mesela "pala" (hint cevizi), "cengkeh" (karanfil), ve "laos" (havlıcan) Endonezya mutfağından çıkmış baharatlardır. Buna ilaveten "lada hitam" (kara biber), "kunyit" (hint safranı), "sereh" (hint limonu), "bawang merah" (arpacık soğanı), "kayu manis" (tarçın), "kemiri" (bir tür fındık), "ketumbar" (kişniş), and "asem jawa" (tamarind) gibi baharatlar Hindistan'dan, "jahe" (zencefil), "daun bawang" (pırasa) ve "bawang putih" (sarımsak) Çin'den dünya mutfağına kazandırılmış baharatlardır. Bu sözü edilen baharatlar Asya'da eski çağlardan beri kullanılmakta olduğundan Endonezya mutfağının da bir parçası haline gelmişlerdir. Endonezya mutfağının en önemli karakteristiklerinden biri de yerfıstığı sosunun çok sıklıkla kullanımıdır. Örneğin "Gado-gado" ve "Sate" genelde yerfıstığı sosu ile servis edilir. 16. yüzyılda İspanyol ve Portekizli tüccarlar tarafından Meksika'dan Endonezya'ya getirilen yerfıstığı bugün Endonezya mutfağının başlıca yiyecekleri arasındadır. Tropikal iklimin hakim olduğu Güneydoğu Asya'da yetiştirilen yerfıstığının bugün pek çok kullanım alanı vardır. Bütün veya ezilmiş yerfıstığı sosu değişik yemeklerde garnitür olarak kullanılır. Örneğin "sambal kacang" adı verilen acı biber ve kızarmış yerfıstığı karışımı sos, "otak-otak" veya "ketan" türü yemeklerle servis edilir. Yerfıstığından elde edilen yerfıstığı yağı, Endonezya'da yemek pişirmek için en çok kullanılan yağlardandır. Endonezya bol miktarda hindistan cevizi yetiştirilen tropik bir ülkedir. Bundan dolayı eski çağlardan bu yana Endonezyalılar bu bitkiyi yemeklerinde değişik şekillerde kullanırlar. Ayrıca hindistan cevizi sütünün de yaygın şekilde kullanılması Endonezya mutfağının karakteristik özelliklerindendir. Hindistan cevizi sütünün "rendang", "soto", "sayur lodeh", ve "opor ayam" gibi yemeklerden "es cendol" ve "es doger" gibi tatlı çeşitlerine kadar kullanım alanı vardır. Hindistan cevizi sütü kullanımı sadece Endonezya'ya has bir şey değildir. Hindistan, Malezya, Filipinler, Tayland ve Brezilya mutfağında da hindistan cevizi sütü kullanımına rastlanır. Endonezya mutfağında genç ve yaşlı olmak üzere iki çeşit hindistan cevizi sütü vardır. Farklılık su ve yağ miktarından kaynaklanır. Genç hindistan cevizi sütü "sayur lodeh" ve "soto" gibi çorbalarda kullanılırken, yaşlı olanları "rendang" ve tatlılarda kullanılır. Hindistan cevizi ve sütü gerek günübirlik pazarlardan gerekse büyük marketlerden temin edilebilir. Hindistan cevizinin sütü çıkarıldıktan sonra geriye kalan "ampas kelapa" kısmı hem tatlı hem de Urap gibi yemeklerin yapımında kullanılabilir. Urap gado-gado'ya benzer, tek farkı gado-gado'da yerfıstığı sosu kullanılırken urap'da hindistan cevizi kullanılır. Endonezya'nın batı ve orta bölgelerinde ana öğün öğlene yakın hazırlanır ve gün ortası tüketilir. Birçok ailede yemeğe başlamak için bütün aile fertlerinin hazır bulunması gerekliliği yoktur. Bu nedenle çoğu zaman isteyen istediği vakitte yiyebilsin diye yemekler masada üstü kapalı bir şekilde gün boyu bekletilebilir. Aynı yemek akşam ısıtılıp tekrar yenebilir. Normal bir öğünde pilav, çorba, salata, ve başka bir ana yemek bulunur. Yemek ne olursa olsun muhakkak "sambal" adı verilen acı sos sofrada hazır bulunur. Papua ve Timor'un bulunduğu ve iklimin daha kuru olduğu doğu kesimlerde ise, normal bir öğün sago ve/veya bitki kökleriyle birlikte servis edilir. Endonezya'nın batısı ve doğusu kültürel olarak farklılık gösterdiğinden yemek şekilleri ve tarzları da farklılıklar gösterir. Birçok Endonezya geleneği ve töreni yemeklerle sıkı bir işbirliği içindedir. Bir Cava yemeği olan "tumpeng" buna çok güzel bir örnektir. Tumpeng huni şeklinde hazırlanmış ve etrafı çeşitli sebzelerle çevrili bir pilav yemeğidir. Geleneksel "selamatan" törenlerinde bu ziyafet sunulur. Pilav sade olabileceği gibi, "uduk" (hindistan cevizi sütü ile pişirilmiş pilav), veya sarı pilav (hint safranıyla pişirilmiş pilav) şeklinde de servis edilebilir. Diğer bir Endonezya ziyafet sofrası, Rijstafel'den oluşur. Rijstafel Felemenkçe "pilav masası" anlamına gelir ki hem koloni mutfağından hem de Endonezya mutfağınfan izler taşır. Klasik stil rijstafel'de 40 değişik yemek geleneksel kıyafetler giyen 40 garson tarafından servis edilir. Modern şehirlerde bu batı usulü büfe tarzındadır. Uzun ve büyük bir masada bütün yemekler servis edilir. Bu tür ziyafete genelde düğünlerde rastlanılır. Endonezya mutfağının en bilinen ve yaygın içecekleri "teh" (çay) ve "kopi" (kahve)'dir. Evlerde genelde misafirlere "teh manis" (şekerli çay) veya "kopi tubruk" (bir tür Endonez kahvesi) ikram edilir. Endonezya dünyanın en büyük kahve, çay ve şeker üreticilerinden biridir. Bu yüzden kahve ve çay çok tüketilir. Yasemin çayı ve yeşil çay da çok yaygın olarak tüketilir. Kahve ve çay genelde ılık veya soğuk servis edilir. "Kopi susu" sütlü kahve olup sık tüketilen kahve çeşitlerindendir. Meyve suları da ("jus") oldukça popülerdir. Portakal suyu ("jus jeruk"), guava suyu ("jus jambu"), mango suyu ("jus mangga"), soursop suyu ("just sirsak") ve avokado suyu ("jus alpokat") sık tüketilen meyve sularıdır. Pek çok içecek içinde buz ("es") barındırır ve bunlar tatlı olarak da sınıflandırılırlar. Mesela buzlu hindistan cevizi suyu ("es kelapa muda") ve chendol buna örnektir. Halkın çoğunluğu müslüman olmasından ötürü Endonezya'da alkollü içkiler yasaktır. Fakat ülkenin pek çok yerinde marketlerde veya küçük dükkânlarda alkollü içki bulmak mümkündür. Eski çağlardan beri Cavalılar tarafından palmiyeden yapılan ve "tuak" adı verilen bir palmiye şarabı vardır. Bugün "tuak" daha çok Kuzey Sumatra'da yaşayan ve çoğunluğu hıristiyan olan topluluklar tarafından tüketilir. Orta Cava'da "ciu" adı verilen bir şarap türü de vardır. "Brem bali" yani bir tür pirinç şarabı da Bali'de yaygındır. Ayrıca Bintang Beer ve Anker Beer olmak üzere birkaç Endonez bira markası vardır. Pek çok şehirde sokaklarda küçük arabalarda bakmie (makarna) ve bakso (köfte) satan sokak satıcılarına rastlamak mümkündür. Diğer belli başlı Endonezya sokak yemekleri siomay ve batagor (kızarmış köfte ve tofu), kızarmış balık cipsi pempek , bubur ayam (tavuk çorbası), satay, "nasi goreng" ve "mie goreng" (kızarmış pilav ve kızarmış makarna)'dır. Ayrıca sokak satıcıları buzlu içecekler de satarlar. Endonezya marketi çok çeşit meyveyle doludur. Bu meyveler yemek ve tatlılarda da kullanılırlar. Mesela mangostan, rambutan, jackfruit, durian, ve muz gibi meyveler Endonezya takımadalarına has tropik meyvelerdir. Bunun yanı sıra portakal, üzüm, elma gibi diğer ülkelerden ithal edilen meyveler de mevcuttur. Özellikle muz ve hindistan cevizi en yaygın meyvelerdendirler. Küçük Cezayir menekşesi Küçük Cezayir menekşesi ("Vinca minor"), Apocynaceae familyasından bir Cezayir menekşesi türü. Türkiye, Kuzeybatı İspanya, Ukrayna ve Rusya gibi ülkelerde dağılım yapan bir Avrupa türüdür. Anavatanı dışında Güney Afrika, Büyük Britanya adası, Yeni Zelanda, Avustralya, Çin, ABD ve Güney Amerika'da yerleşmiştir. Yarı gölge ya da gölgeli habitatlarda orman içi ve kenarlarında yetişir. Küçük Cezayir menekşesi sürünen formda 80 cm uzunluğunda ince köksaplara sahip çok yıllık otsu bir bitkidir. Saplı kayışımsı yapraklar mızraksı-eliptik biçimindedir. Tekli halde bulunan çiçeklerde korolla mavi, mavimsi-mor, leyrak rengi, beyaz veya pembe renkli olabilir. Çiçeklenme dönemi Mart-Haziran ayları arasıdır. Folikül meyve tipi görülür. Küçük Cezayir menekşesi bahçelerde çoğunlukla yer örtücü bitki vazifesini görmesi için değerlendirilir. Orta Çağ'da tıbbi amaçla kullanılmıştır. Zehir etkisi olan bir bitki türüdür. Baranya Baranya : Hereford Hereford şehri Birleşik Krallık'ın İngiltere ülkesinin Batı Midlands bölgesinde olan Herefordshire Torejnsel Kontluğu ve Tek Seviyeli Yerel İdare Konseyi'nin merkez şehridir, Katedrali bulunduğu için Orta Çağ'dan beri şehir statüsü bulunan bir yerel idare birimi ve yerleşkedir. Hereford şehri Wye Nehri üzerindedir. Galler Ülkesi ile İngiltere ülkesi sınırının yaklaşık 26 km doğusunda, Worcesteer şehrinin 34 km güney batısında ve Gloucester şehrinin 37 kuzey batısından bulunmaktadır. Hereford ile Londra arası en kısa karayoluyla 137.5 mil (..km) öldüğü bildirilmektedir. Hereford İngiltere'nin yerel idaresinin karmaşıklığına iyi bir göstergedir. Hereford 1972 yerel idare reformuna kadar "Herefordshite Kontluğu" merkez şehri idi. Bu reformden sonra Hereford'un yerel idare statüsü devamlı değişiklik gösterdi. 1974'te Herefordhire Kontluğu lağvedildi. Yerine eski Herfordshire ve Worcestershire kontluklarının birleştirilmesi ile ortaya çıkan ve "shire" kontluğu statüsünde bulunan "Hereford ve Worcester" Kontluğu kuruldu. Hereford şehri bu kontluk içinde ikinci derecede yerel idare olan ve Hereford şehri ve etrafındaki kırları ve varoşları kapsayan "Hereford District" Konseyi merkezi oldu. 1 Nisan 1998'de "Hereford ve Worcester Kontluğu" lağvedildi. Yeniden eski sınırları çok az değiştirilerek Worcestershire Kontluğu ve Herefordhire Kontluğu iki ayrı resmen "shire" kontluğu olarak kuruldular. "Herefordshire Kontluğu" Törensel Kontluk olarak kabul edildi. Ama resmen "shire" kontluğu olmakla beraber altında ikinci derecede hiç "district (bölge)" kurulmadan "Tek Seviyeli Yerel İdare" Konseyi oldu ve Hereford "District" olma statüsünü kaybetti. Ama Hereford "Herefordshire Tek Seviyeli Yerel İdare" Konseyi merkezi oldu. Bu karmaşıklığa nişane Herefordshire Kontluğu'nun resmî hukuki isminde yansımakta idi; yeni adı "Herfordshire District Konseyi Kontluğu" oldu. Ama Hereford Orta Çağ'dan beri bir "şehir" olma statüsü taşımakta idi ve o çağlardan beri belediye beratı olan bir şehirdi. Onun için 20000 yılında eskiden beridir "köy-semt" için gayet az yetkili olan bir yerel yönetim şekli yenileştirildi. Hereford İngiltere'de eski yerel idare statüsünü kaybetmiş 7 yerleşkeden biri olarak bunlar için "civic-parish (şehirsel-Köy)" statüsü yaratıldı ve Hereford bunlardan bir oldu. Bu da İngiltere yerel idare karmaşalığına bir diğer nişane doğurdu. Hereford İngiltere ülkesinde şehir statüsü taşıyan yerleşkelerden biridir ama, tüm İngiltere'de hiçbir emsali bulunmaz şekilde idari yetkileri gayet sınırlı "civic-parish (şehirsel-Köy)" olarak idare edilmektedir. Herford'un şu resmî kardeş şehir anlaşmaları vardır: Crossroads Guitar Festival Crossroads Guitar Festival, ilki 2004 yılında gerçekleştirilen bir müzik ve yardım festivalidir. 2007 ve 2010 yıllarında tekrarlandı. Festivalin gelirleri, Eric Clapton tarafından kurulan uyuşturucu ve alkol rehabilitasyon merkezi olan Crossroads Centre'a gitmektedir. Yapılan konserlerde, çeşitli gitaristlerin kendini sergilemesi için de bir imkân sunmaktadır. Katılımcıların tümü, 2007'de Eric Clapton'un seyirciye söylediğine göre alanından en iyisi olanlar kendisi tarafından seçilmektedir. ilk Crossroads konseri, Dallas, Texastaki Cotton Bowl stadyumunda 4 Haziran 2004 ile 6 Haziran 2004 tarihleri arasında gerçekleştirildi. Aynı yıl, 2004 konserinin 250 dakikalık iki disklik bir DVD'si yayınlandı. Festivale katılan Jeff Beck, Pat Metheny, Neal Schon ve Styx gibi bazı katılımcılar, DVD'de yer almadı. Yer alması planlanan Steve Lukather ve Brian May gibi katılımcılar da gözükmedi. 2007 yılındaki festival, 28 Temmuz 2007 tarihinde Bridgeview, Illinois'deki Toyota Park'ta gerçekleştirildi. 28.000 kapasiteli parkın biletleri 22 dakika içinde tükendi. ^ - 2004 festivalinde de katılan müzisyenler. İsmi kalın yazılanlar, festivalin afişinde yer aldı. Festival köyündeki ikinci sahnedeki katılımcılar: 2010 Crossroads festivali, 26 Haziran 2010 tarihinde yine Toyota Park'ta yapıldı. ^ - 2004 yılında da katılan müzisyenler. * - 2007 festivalinde de yer alan müzisyenler. Bob Reynolds (mÃ¼zisyen) Bob Reynolds, caz tenor saksofoncu. Morristown, New Jersey'de doğdu ve sonraki yıllarda ailesiyle Jacksonville, Florida'ya taşındı. Saksofon çalmaya on üç yaşında başladı ve Douglas Anderson School of the Arts'a gitti. Okulu bitirdikten sonra Boston'a taşındı ve Berklee College of Music'e devam etti. Burada George Garzone ve Hal Crook'tan dersler aldı. 2006'da çıkardığı "Can't Wait For Perfect" albümü Village Voice'un caz anketinde En İyi Çıkış seçildi. Reynolds'ın dört ASCAP Young Jazz Composer ödülü ve Berklee's Billboard Magazine Endowed Scholarship'i bulunmaktadır. Brian Blade, Aaron Goldberg, Gregory Hutchinson ve Tom Harrell gibi sanatçılarla çalışmış olan Reynolds, New York'ta yaşamakta ve John Mayer ile birlikte sahne almaktadır. Artvin akrebi Artvin akrebi ("Calchas nordmanni") , Iuridae familyasından Türkiye'ye özgü endemik bir akrep türüdür. İlk kez 1899’da Ardanuç’ta bulunarak bilim dünyasına tanıtılmıştır. Önceleri Ege adalarıyla Anadolu'nun diğer bölümlerinde bulunan "Calchas" popülasyonları "C. nordmanni" adı altında monotipik tek türde toplanıyordu. 2009 yılında František Kovařík ve arkadaşlarınca yayımlanan çalışmayla cins revize edildi ve nominant "C. nordmanni" türü yalnızca Kuzeydoğu Anadolu (Artvin ve Erzurum) popülasyonları için korundu. Güneydoğu Anadolu ve Kuzey Irak popülasyonları "Calchas birulai" adıyla, Güney Anadolu ve Yunanistan'ın Ege adalarındaki popülasyonlar ise "Calchas gruberi" adlarıyla yeni türler olarak kaydedildi. Orta boy akrepler olup 45 – 52 mm uzubluğundadır. Tarak dişleri, erkeklerde 7, dişilerde 6 - 7. Renklenmesi değişkenlik gösterir. Sırtı kızıl kahverengi ya da koyu kahverengi, pedipalp ve metasoma karinası siyaha yakın koyuluktadır. Bacaklar ile telson parlak, sarı, sarı kahverengi ya da kahverengidir. Telson vezikülü uzun olup iğne kısa ve kıvrıktır. İç dentikül (ID) sayısı 5 - 6 , medyan dentikül (MD) sayısı ise 6 - 7 dentiküldür. Kuyruk segmentlerinde bütün karinalar iyi gelişmiş granüllü, pedipalp tibiasının ventralinde 1, pedipalp chelasının ventralinde 5 trichobothri bulunmasıyla tanınır. Biyolojisi hakkında fazla bilgi yoktur. Taş altlarında, evlerde ve tabakalaşmış kayaların çatlaklarında görülür. Türkiye'ye özgü endemik tür olup en kuzeyde, Artvin ve Erzurum illerinde yayılım gösterir. Ender olduğu için tıbbi önemi bilinmemekle birlikte, aynı familyadan "Iurus" türleri gibi zararsız oldukları sanılmaktadır. Zehirleme vakalarına dair bir rapor yoktur. Blues rock Blues rock, rock and roll ile blues müziğinin karışımı sonucu ortaya çıkmış bir müzik türüdür. Enstrüman olarak çoğunlukla elektro gitar kullanılmakla birlikte bas gitar ile bateri de kullanılmaktadır. Blues rock, 1960'larda İngiltere ve Birleşik Devletler'de ortaya çıktı. Punk blues ve Acid Blues türleri mevcuttur. JÃºlio Baptista Júlio Baptista (d. 1 Ekim 1981 Sao Paulo), Brezilyalı eski millî futbolcudur. Futbola 1993'te Sao Paulo'da başladı. Hocası Alberto Julio Enrique Silva'dır. 2003'e kadar Sao Paulo'da oynayan oyuncu 75 maçta 10 gol ve 22 asist ile takımın en önemli oyuncularından biri olmuştur. 2003 yılında Sevilla'ya transfer olan Baptista 2005'e kadar bu takımda oynadı. 63 maçta 38 gol ve 44 asist ile takımın önemli oyuncularından olmayı başarmıştır. 2005 yılında yüksek bir bonservis ücreti ile Real Madrid'e transfer olan Julio Clement Baptista bu takımda 32 maçta 8 gol ve 8 asist ile oynamıştır. 2006'da İngiltere takımı olan Arsenal'e kiralandı. Millî takımda ise 18 kez yer almış ve 3 gol atmıştır. 2007 Copa America Kupasında rakibi Arjantine gol atarak kupanın kazanılmasına katkı sağlamıştır. 2008 yılında 9 milyon avro karşılığında AS Roma takımına transfer oldu. Burada 74 maçta 15 gole imza attı. 4 Ocak 2011 itibarıyla İspanya'nın Málaga takımıyla 3,5 yıllığına sözleşme imzalamıştır. 24 Temmuz 2013 tarihinde Série A takımlarından Cruzeiro ile sözleşme imzalamıştır. Baptista, Brezilya millî takımı ile 47 maça çıktı ve 5 gol kaydetti. Baptista, Real Madrid'e forma giyerken 2006 FIFA Dünya Kupası'nda da Brezilya ile çoğu maçlarda yer aldı. Aquinnah Aquinnah, ABD'nin Massachusetts eyaletine bağlı Martha's Vineyard adasında yer alan bir şehirdir. Güneybatıda yer alan şehir 354 nüfusa sahiptir. Yüzölçümü 105,6 km²dir. Calchas Calchas, Iuridae familyasÄ±ndan zehirsiz ve endemik bir akrep cinsidir. Önceleri Ege adalarıyla Anadolu ve Kuzey Irak'taki "Calchas" popülasyonları "C. nordmanni" adı altında monotipik tek türde toplanıyordu. 2009 yılında František Kovařík ve arkadaşlarınca yayımlanan çalışmayla cins revize edildi ve 3 türe bölündü. Orta boy akreplerdir. "C. nordmanni" ile "C. birulai" türleri birbirlerine çok benzerken (ID 6 / MD 7 ; SSP ayrı köklerde) diğer üçüncü tür "C. gruberi" onlardan, iç dentikül (ID) ve medyan dentikül (MD) sayılarına (ID 7 / MD 8 ; SSP aynı kökte) ve telsondaki "subaculear seta" çiftine (SSP) göre belirgin biçimde ayrılır. Taş altlarında, evlerde ve tabakalaşmış kayaların çatlaklarında görülür. Yunanistan, Türkiye ve Irak'a özgü endemik cinstir. Yunanistan ve Irak'ta birer türle temsil edilirken, Türkiye'de türlerinin tamamı bulunur. Halk sağlığı açısından tehlike yaratmayan akreplerdir. Martha's Vineyard Martha's Vineyard, ABD'nin Massachusetts eyaletine bağlı Atlantik Okyanusu'nda yer alan ada. Güneybatıda yer alan ada 15.000 nüfusa sahiptir. Yüzölçümü 226.57 km²'dir. Adanın ilk sakinleri Wampanoag Kızılderilileri() olarak bilinir, adaya bağlı Aquinnah şehrinde görsel Gay Kafa Uçurumu bulunmaktadır. Steven Spielberg'in yönettiği Denizin Dişleri filmi 1985 yılında bu adada çekilmiştir. Obama 2011 yılının Ağustos ayında burada tatil yapmış fakat İrene kasırgası nedeniyle tatilini yarım bırakmıştır. Ben Folds Benjamin Scott Folds (12 Eylül 1966) Amerikalı şarkıcı ve söz yazarıdır. Ben Folds Five grubunun baş elemanı ve piyanistidir. Grup 2000'de dağıldı ve Folds, solo sanatçı olarak kariyerine devam etti. Bu süre boyunca üç tane stüdyo albümü yayımladı. Stark Raving Dad Stark Raving Dad, "Simpsonlar"ın üçüncü sezonunun birinci bölümüdür. Orijinal yayın tarihi ABD'nin Fox kanalında 19 Eylül 1991'dir. "Stark Raving Dad" bölümü, eleştirmenlerden genellikle olumlu yorumlar aldı ve Jackson'ın performansını beğendiklerini söylediler. Bu bölümde Homer, bir çamaşır yıkama kazası sonucu iş yerinde pembe gömlek giyer "özgür düşünme anarşisti" olduğu sanılır. Akıl hastanesinde Homer, kapatıldığı odasında Michael Jackson tarafından seslendirilen Leon Kompowsky ile tanışır. Marge, akıl hastanesinden Homer'ı aldıktan sonra Leon Kompowsky ile eve gelirler. Bart, Leon'un da yardımıyla Lisa'ya doğum günü için bir şarkı yapar. Al Jean ve Mike Reiss'in yazarlığını yaptığı bölümde Rich Moore yönetmenlik görevini üstlendi. Jackson bu bölümde Leon Kompowsky karakterini seslendirdi. Sözleşme ile ilgili sorunlar nedeniyle kapanış jeneriğinde ismi John Jay Smith olarak geçti ve bölümdeki rolü sonradan resmî olarak doğrulanmadı. Dizinin yaratıcısı Matt Groening, Jackson'ın hayranı olduğu sebebiyle onu oynatmak istediğini söyledi. Jackson, hikâye için fikir belirtti ve "Happy Birthday Lisa" şarkısını yazdı. Bölümde Kompowsky'in söylediği "Billie Jean" ve "Ben" şarkıları Jackson'ın kariyeri için bir referans oldu. Sportstv sportstv, 1 Temmuz 2010'da kurulan Sportsnet Group bünyesindeki spor kanalı. Sportsnet Group, 2006'dan bu yana D Spor kanalında birlikte çalıştığı Doğan Yayın Holding ile yollarını ayırma kararı alarak D Spor'un tüm yetkilerini satın almıştır. Ardından 1 Temmuz 2010 tarihinde D Spor'un isim ve logosu değiştirilerek yerine aynı frekansta D-Smart'ın bir özel kanalı olarak "sportstv" yayına başlamıştır. "sportstv", 30 Temmuz 2011'de D-Smart platformunun özel kanalı olmaktan çıkarak, Türksat 2A uydusu üzerinden şifresiz yayına geçmiş, ayrıca KabloTV, Digiturk, Turkcell TV+ ve tivibu'da yayına başlamıştır. sportstv'de yayınlanan organizasyonlardan bazıları şunlardır: "sportstv", şifresiz yayına başladıktan kısa süre sonra Digiturk 376. kanaldan yüksek çözünürlüklü (HD) yayına geçmiştir. Bir süre sadece HD yayın olduğunda yayın yapan kanal, 14 Şubat 2012 tarihinden itibaren 24 saat yayına başlamıştır. Sports TV HD kanalı D-Smart, Türksat ve Digiturk'ten izlenmektedir. Cadı Kazanı 2010 Avrupa Gençler Yüzme Şampiyonası 2010 Avrupa Gençler Yüzme Şampiyonası 14 - 18 Temmuz 2010 tarihinde Helsinki, Finlandiya'da düzenlenen şampiyona. Şampiyona 50 m'lik Olimpik havuzda yapılmıştır. Sporcular için yaş sınırları kızlarda 15 - 16 yaşında, erkeklerde 17 - 18 yaşında olmalıdır. 2010 Şampiyonası ile aynı yerde 9 - 13 Temmuzda atlama, 7 - 11 Temmuzda senkronize yüzme (Tampere, Finlandiya'da), dallarında yarışmalar yapılmıştır. 2010 Avrupa Gençler Açık Deniz Yüzme Şampiyonası Finlandiya'da değil, 31 Temmuz'da Hoorn, Hollanda'da yapılmıştır. 44 ülkeden 521 yüzücü (279 erkek, 242 kız) yarışmaya katılmıştır. Takımlar (katılacak sporcu sayıları ile birlikte): Beş (5) ülke katılacak ülkelerinde listesinde yer almış ama bu ülkelerden yüzücüler yarışmaya katılmamıştır. Bu ülkeler; , , , , ve . Boğumluca otu Boğumluca otu ("Polygonatum multiflorum"), Ruscaceae familyasından yaygın görülen mührüsüleyman türü. Boğumluca otu, Kuzey İspanya, Büyük Britanya adalarının batı kesimi, Orta Avrupa, Güney İskandinavya, Rusya'nın Avrupa toprakları, Balkan yarımadası, Kafkasya, Anadolu ve Japonya olmak üzere çok geniş bir yayılış sahasına sahiptir. Türkiye'de Artvin, Bursa, Kırklareli, Rize illerinde doğal olarak bulunur. Gölgeli ormanlıklarda ve çalılıkların arasında yetişme olanağı bulur. Boğumluca otu 30–80 cm yükseklikte, sürünen köksaplı çok yıllık otsu bitkidir. Almaşık dizilişli yapraklar eliptik-yumurtamsı, 15 cm uzunluk ve 7 cm genişliğinde tüysüzdür. Yaprak koltuğunda gelişen sarkık çiçekler 2 ila 6 tanesi kümelenmiş vaziyette bir arada durur. Mayıs-Temmuz arasında çiçeklenen türün korollası 1–2 cm uzunluğunda yeşilimsi beyaz renkli olup boru biçimindedir. Üzümsü meyve tipi görülür. Meyvesi yüksek miktarda zehirlidir. Narses Narses (Bazen Nerses olarak yazılır) (d. 478 - ö. 573), Bizans generali. "Yeniden Fetih" ("Reconquest") döneminde, Doğu Roma İmparatoru I. Justinianus'a, Belisarius ile beraber hizmet etmiş hadım generaldir. Yannick Agnel Yannick Agnel (d. 9 Haziran 1992, Nîmes), Fransız yüzücüdür. 400 metre serbestte 2010 Avrupa ve 2010 Avrupa gençler şampiyonudur. 2010 Avrupa Yüzme Şampiyonası'nda 400 metre serbest yarışını Fransa ve Şampiyona rekorunu kırarak kazanmıştır. Nisan 2010'da 200 metre serbest yarışlarında Amaury Leveaux'un 1:46.54'lük rekorunu egale edip 1:46.35'lik yeni bir rekora imza attı. Ve aynı yılın Haziran ayında bu derecesini 1:46.30'a çıkardı. 2012 Avrupa Gençler Yüzme Şampiyonasında Agnel, altın madalyanın sahibi olmuştur. Aynı zamanda Fransız 400 metre rekorunu geliştirerek 3:46.28 lik bir dereceye sahip olmuştur Beşiktaş (futbol takımı) 2002-03 sezonu Beşiktaş (futbol takımı) 2002-03 sezonu, Beşiktaş'ın kuruluşundan itibaren 100. yılı, ulusal ligdeki 45. sezonu. 2001-02 sezonunu üçüncü olarak bitiren takım Süper Lig, Türkiye Kupası ve UEFA Kupası'nda mücadele etmiştir. Fatih Terim'in gelmesiyle önceki sezon Galatasaray'ı şampiyon yapan Mircea Lucescu'nun sözleşmesi feshedilince, Beşiktaş başkanı Serdar Bilgili, Lucescu'yu takımın başına getirmiştir. Beşiktaş, 2002-03 sezonunda Süper Lig'i şampiyon tamamlarken, Türkiye Kupası'nda Gençlerbirliği'ne çeyrek finalde, UEFA Kupası'nda ise Lazio'ya çeyrek finalde elenmiştir. Fatih Terim'in Galatasaray'ın başına geçirilmesinden sonra boşta kalan Lucescu, kulübün 100. yılında şampiyonluk isteyen başkan Serdar Bilgili tarafından Beşiktaş'a getirildi. Beşiktaş'la bir yılı opsiyonlu olmak üzere iki yıllık sözleşme imzaladı. Lucescu takımın başına geçmeden önce Galatasaray'da kiralık olarak oynayan Faryd Mondragón'un bonservisini Metz takımından almak için Galatasaray ile yarışa girdi. Feyyaz Uçar, Lucescu'nun yardımcısı olarak getirildi. Lucescu'nun gelmesiyle Mondragon yarışı devam ederken Beşiktaş, Pascal Nouma ve Amaral transferleriyle de uğraştı. Beşiktaş, Mondragon için 2,75 milyon $ karşılığında Metz ile anlaştığı, Galatasaray'ın ise Mondragon ile kalması için anlaştığı açıklandı. En sonunda Beşiktaş'ın Mondragon'un tutarsız davranışlarından dolayı transferden vazgeçtiğini açıklandı ve Mondragon Galatasaray'la 4,5 milyon € bonservis ücreti karşılığında sözleşme imzaladı. Bunun üzerine Beşiktaş, Kolombiya millî futbol takımının kalecisi Oscar Cordoba ile anlaştı. İstanbul'da 6 gün çalışan takım, 14 günlük İsviçre'nin Nyon kentindeki kampına gitti. Beşiktaş'ın kamp kadrosuna şu futbolcular dahil oldu: Bunun dışında 2002 FIFA Dünya Kupası'na katılan futbolculardan İlhan Mansız ve Tayfur Havutçu izinli, Ahmet Yıldırım ise sakat olduğundan kampa katıladı. Kamp süresinde VfL Wolfsburg altyapısından Mehmet Eser denendi, ancak bonservisini bedavaya alamadıkları için takımdan ayrıldı. Bir diğer gurbetçi olan SC Freiburg altyapısından Enes de antreNmanlarda denendi ama beğenilmedi. Menajer Sinan Engin de Allan Maksimento ile Juninho Sezar adlı iki Brezilyalı futbolcu getirdi ve ikisi birkaç hazırlık maçında oynadılar. 19 Temmuz'da ise yine İsviçre'de ikinci kamp programı başladı. İlk kampta yer alan Ahmet Dursun ve Kaan Dobra sakatlığı nedeniyle takıma dahil olamazken, İskender Köksal da Lucescu tarafından Türkiye'de bırakıldı. Bayram Bektaş sakat olmasına rağmen kampa katılırken, İlhan Mansız sakatlığı nedeniyle bu kampa da katılamadı. Bu kampta da Barcelona'nın altyapısından Haruna Babangida ve Molenbeek takımından Bernard Allou denendi ancak Lucescu'nun gözüne giremediler. Sezon açılışı öncesinde sözleşme yapılmasına rağmen kampta beğenilmeyen Radu Niculescu gönderildi ve yerine Amaral transfer edildi. Beşiktaş, 3 Ağustos 2002 tarihinde BJK İnönü Stadyumu'nda düzenlenen konserler ve Rapid București ile yapılan hazırlık maçıyla sezonu açtı. Not: İstatistiklerde yalnızca Süper Lig dikkate alınmıştır. Perez Hilton Mario Armando Lavandeira, Jr. ya da daha çok bilinen adıyla Perez Hilton (d. 23 Mart 1978, Miami, Florida, ABD), blog yazarı ve televizyon ünlüsü. "Perezhilton.com" (önceleri "PageSixSixSix.com") adresli blogu müzisyen, aktör ve oyuncularla ilgili dedikoduları içerir. Blogu özellikle eşcinselliğini açıklamadığı iddia edilen ünlüleri deşifre etmesi nedeniyle eleştirilir. Blog yazarlığına hobi olarak başlayan Perez o dönemde blogların çoğunun haber üzerine ya da günlük formatında olduğunu, kendisinin ise ünlüleri daha eğlenceli bulduğu için onlar üzerine yazdığı belirtti. Calchas birulai Calchas birulai , Iuridae familyasından tehlikeli olmayan endemik bir akrep türüdür. Daha önce "Calchas nordmanni" türü altında ele alınırken 2009 yılında František Kovařík ve arkadaşlarınca yayımlanan çalışmayla revize edildi ve ayrı tür olarak kayda geçildi. Holotipi Mardin'dir. Küçük boy akrepler olup 25 – 28 mm uzunluğundadır. Tarak dişleri, erkelerde 5 - 6 (6), dişilerde 5 - 6 (5). Küçük boya desenleriyle kaplı sarı turuncu rengi vardır. Telson küçüktür. Türkiye'nin güneydoğusunda, Adıyaman, Diyarbakır, Gaziantep, Malatya, Mardin, Şanlıurfa ve Siirt illerinde; Irak'ın kuzeyinde, Erbil ilinde yayılım gösterir. Suriye'de de bulunduğuna dair bilgiler kesin değildir. Ender olduğu için tıbbi önemi bilinmemekle birlikte, aynı familyadan "Iurus" türleri gibi zararsız oldukları sanılmaktadır. Zehirleme vakalarına dair bir rapor yoktur. Rus akrep bilimi uzmanı Aleksey Andreyeviç Byalınitskiy-Birulya (A. A. Birula) (1864–1937)'nın adına ithaf edilmiştir. Birula, aynı zamanda "Calchras" cinsini tanımlayıp adlandıran kişidir. Calchas gruberi Calchas gruberi , Iuridae familyasından tehlikeli olmayan endemik bir akrep türüdür. Daha önce "Calchas nordmanni" türü altında ele alınırken 2009 yılında František Kovařík ve arkadaşlarınca yayımlanan çalışmayla revize edildi ve ayrı tür olarak kayda geçildi. Holotipi Mersin'dir. Küçük boy akrepler olup 26 – 36 mm uzunluğundadır. tarak dişleri, erkelerde 8 - 9 (8), dişilerde 7 - 8 (7). Küçük kahverengi desenlerle kaplı sarı turuncu rengi vardır. Türkiye'nin güneyinde, Antalya ve Mersin illerinde; Yunanistan'ın Sisam ve Meis adalarında yayılım gösterir. Ender olduğu için tıbbi önemi bilinmemekle birlikte, aynı familyadan "Iurus" türleri gibi zararsız oldukları sanılmaktadır. Zehirleme vakalarına dair bir rapor yoktur. Viyana Doğa Tarihi Müzesi'nden araknoloji uzmanı Dr. Jürgen Gruber'in adına ithaf edilmiştir. Hear in the Now Frontier Hear in the Now Frontier Seattle'lı progressive rock grubu Queensryche'ın 25 Mart 1997 tarihinde yayınladığı altıncı stüdyo albümüdür. Bu albümle birlikte "Queensryche", progressive rock müziğe uzun soluklu bir ara verip alternative rock denemesi yapmıştır. Bu albümde gitarist Chris DeGarmo ilk kez bir parçada ("All I Want") ön vokalistlik yapmışır. Turne sırasında "Queensryche" 'ın uzun süreli plak şirketi "EMI America Records" iflas etmiştir. Bu nedenle grup, turnenin geri kalanını kendi finansal imkânlarıyla karşılamak zorunda kalmıştır. Bu arada gitarist Chris DeGarmo, 1998 yılında turne sırasında "Queensryche" 'dan ayrılma kararı almıştır. DeGarmo, dört yıl aradan sonra Tribe albümünün kayıtları sırasında gruba geçici olarak katılsa da, sadece misafir müzisyen olarak albüm için beş adet şarkı besteleyip bu şarkıları stüdyoda çalmış ve tekrar gruptan ayrılmıştır. Albümün bu versiyonu 10 Haziran 2003'te aşağıdaki bonus şarkılarla birlikte yayınlanmıştır: Q2K Q2K, Seattlelı progressive rock grubu Queensryche'ın 14 Eylül 1999 tarihinde yayınladığı yedinci stüdyo albümüdür. 1998 yılında gitarist Chris DeGarmo'nun Hear In The Now Frontier albümünün turnesi sırasında ayrılmasının ardından "Q2K"albümünde diğer gitarist Michael Wilton'a, vokalist Geoff Tate'in eski grubu The Myth'ten gitarist arkadaşı Kelly Gray eşlik etmiştir. Kelly Gray de Queensryche'da fazla kalmamış ve 2002 yılında gruptan ayrılmıştır. "Q2K" albümü, Queensryche'ın bir önceki albümü Hear In The Now Frontier gibi karamsar temalar ve alternative rock/grunge rock soundlarını içermektedir. "Queensryche" 'ın uzun soluklu plak şirketi "EMI America Records", 1998 yılında grup turnedeyken iflas ettiği için "Queensryche" da başka bir plak şirketiyle anlaşmış, böylece "Q2K" albümü, Atlantic Records tarafından basılmıştır. Albümden ilk tekli (single) olarak Breakdown, ikinci tekli (single) olarak ise The Right Side Of My Mind yayınlanmıştır. Ayrıca grup The Right Side Of My Mind isimli parçaya video klip de çekmiştir. Albümün tekrar yayınlanan versiyonu 29 Ağustos 2006 tarihinde aşağıdaki bonus şarkılar ile birlikte yayınlanmıştır: Tel Aviv BÃ¶lgesi Tel Aviv Bölgesi, İsrail'deki altı idari bölgeden biridir. 1,2 milyon nüfuslu bölgenin %99'unu Yahudiler, %0,7'sini Müslüman Araplar ve %0,3'ünü Hristiyan Araplar oluşturur. Bölgenin ana kenti Tel Aviv'dir. Tel Aviv Bölgesi ve komşu şehirlerin oluşturduğu metropolitan alana Guş Dan denir. Palawan Adası Palawan Adası, Filipinler'e bağlı Palawan eyaletinin en büyük adası. Gelişmişlik düzeyi bakımından geride bulunan ada; geniş alana yayılan vahşi yaşamı, doğayla iç içe bulunan dağları ve beyaz kumsallarıyla her yıl çok sayıda turisti ağırlamaktadır. Palawan 2007 yılında National Geographic Traveler dergisi tarafından Doğu ve Güneydoğu Asya'nın en çekici adası seçilmiştir. Aynı yayında dünyanın en güzel 13. adası olarak da gösterilen bu yer, ""olağanüstü güzellikte kara ve deniz manzarasına sahip, biyoçeşitlilik bakımından varsıl bir ada"" olarak tanıtılmıştır. Bilim insanlarınca biyoçeşitlilik açısından tam bir cennet olarak görülen Palawan adası, biyolojide kendi adıyla anılan endemik türleriyle tanınır. Güzelyurt Türk Maarif Koleji Güzelyurt Türk Maarif Koleji, Kuzey Kıbrıs Türk Cumhuriyeti'nin Güzelyurt şehrinin beş devlet kolejinden biri olma özelliğini taşıyan eğitim kurumudur. 1982'den beri eğitim hayatına devam etmektedir. Phil Campbell Philip Anthony Campbell (d. 7 Mayıs 1961; Pontypridd, Galler), İngiliz heavy metal grubu Motörhead’de 1984’ten beri solo gitaristlik yapan Gallerli müzisyen. Campbell 10 yaşında gitar çalmaya başlamıştır. Esinlendiği gitaristler arasında Jimi Hendrix, Black Sabbath'tan Tony Iommi, Led Zeppelin'den Jimmy Page, Michael Schenker ve Todd Rundgren yer almaktadır. 13 yaşında yarı profesyonel bir grup olan Contrast adlı grupta çaldı. Daha sonra bir pub rock grubu Roktopus için Güney Galler civarında konserler verdi. 1978 yılbaşında Londra'da Ealing Broadway'de bir dükkan Les Paul hediye ediyordu. İlk Les Paul'unu orada aldı fakat kader o gitar çalındı. 1979 yılında kurulan Persian Risk grubuna katılmıştır. Persian Risk ile olan derleme albümleri yayımlanmıştır. 1984 yılında Lemmy Kilmister, Brian Robertson'un ayrılması sonrasında yeni bir gitarist için seçmelere başlamıştır. Seçmeler sırasında Kilmister, Michael "Wurzel" Burston ve Philip Campbell arasında kalmış ve ikisini de gruba almıştır. Böylece Campbell için Motörhead kariyeri başlamıştır. Bu grubun en popüler albümü No Remorse 15 Eylül tarihinde yayımlanmıştır. Campbell ile grup dünya turnesine çıktığından beri Motörhead'in sabit bir üyesi olarak kalmıştır. Campbell gerek canlı gerekse stüdyoda iki Seymour Duncan humbucker ile donatılmış LAG Explorer Signature gitar modelini kullanır. Ayrıca sahnede bir Minarik Inferno Guitar kullanır. Aynı zamanda özel Parker Nitefly bir Claymore, Kramer gitarlar, ESP ve PRS gitar çaldığı bilinmektedir. Konserlerde Lemmy gibi, Campbell de Marshall Amfiler ve Kabinler kullanır. Kariyerinin başlarında Gallien-Kruger amfiler kullanmıştır. Hoşgörü (anlam ayrımı) Tolerans (anlam ayrımı) Suna (anlam ayrımı) Patricia Neal Patricia Neal, (d. 20 Ocak 1926 - ö. 8 Ağustos 2010), Amerikalı oyuncu. Patsy Louise Neal ismiyle Packard, Kentucky'de doğdu. Knoxville'de büyüdü, Tennessee'de Knoxville lisesine katıldı ve Northwestern Üniversitesi'nde drama okudu. Daha sonraki yıllarda Katolik oldu. Sarah Sjöström Sarah Fredrika Sjöström (d. 17 Ağustos 1993), İsveçli yüzücüdür. 100 metre kelebekte dünya rekorunun sahibidir. 22 Mart 2008'de, henüz 14 yaşında iken, Avrupa Şampiyonası'nda 100 metre kelebekte altın madalya kazanmıştır. Finalden bir gün önce 58.38 ile yarı finallerde Anna-Karin Kammerling'e ait 58.71'lik İsveç rekorunu kıran yüzücü, finali 58.44 saniyede yüzmüştür. 26 Temmuz 2009'da Dünya Şampiyonası yarı finalinde 56.44 yüzerek Inge de Bruijn'ün dünya rekorunu kırmış, ertesi gün finalde 56.06 ile kendi rekorunu geliştirerek altın madalya almıştır. Taiz Taiz, Taizz veya Ta'izz (Arapça:تعزّ), Yemen'de bir şehir. 1 Ocak 2005 itibarı ile nüfusu 615,467 kişidir. Taiz ilinde bulunur ve ilin başkentidir. Dağlarda, 1370 m. rakımda bulunur ve Aden ile San'a arasındadır. Yine Hudeyde gibi Kızıl Deniz limanlarıyla ilişkiye sahiptir. Taiz, ülkenin kahve merkezidir. Bunun dışında şehirde tekstil endüstrisi, tabakçılık ve kuyumculuk da bulunmaktadır. Eyyubi ve Resuli dönemlerinde, Taiz Yemen'in en önemli şehirlerinden biriydi. Bu dönemde şehirde inşaat çok gelişmiştir. Bunların arasında Resuli döneminde inşa edilen Eşrefiye Camii bulunmaktadır. İbn Batuta 14. yüzyılda şehri zengin ve bayındır bir şehir olarak niteler. 16. yüzyılda şehir birkaç kez Osmanlılar tarafından alındı. Bu dönemde şehirde bir İslami eğitim kurumu bulunmaktaydı. Yemen'in birleşmesinden önce Kuzey Yemen'in bir parçasıydı. Şaziye Erdoğan Şaziye Erdoğan (doğum 23 Şubat 1992, Ankara), 48 kg kategorisinde yarışan Türk kadın halterci. 2009 Avrupa Gençler şampiyonu ve 2010 Avrupa üçüncüsüdür. Landskrona, İsveç'te düzenlenen 2009 Avrupa Gençler Halter Şampiyonasında 28 Temmuz'da dört Avrupa Gençler rekoru kırarak şampiyon olmuştur. Koparmada 79.0 kg, silkmede 97.0 kg, genel toplamda önce 172.0, sonra 176.kg kaldırarak gençlerde avrupa rekorlarını yenilemiştir. Büyüklerde yapılan 2010 Avrupa Halter Şampiyonasında Nurcan Taylan ve Marzena Karpińska'nın ardında bronz madalya kazanmıştır. Güçbirliği Holding Güçbirliği Holding, Türkiye’de faaliyet gösteren holding. 23 Kasım 1995'te Mazhar Zorlu Holding ve EGS Holding ile ortaklığında İzmir'de kuruldu. Bangor, Gwynedd Bangor şehri Birleşik Krallık Galler ülkesinin kuzey-batısında Gwynedd Kontluğu'nun içinde bulunan ve Katedrali bulunduğu için Orta Çağ'dan beri şehir statüsü bulunan bir yerleşkedir. Bangor bir üniversite şehridir. Öğrenci olmayan nüfus 2001 sayımına göre 13.725'dir. Ama elde bulunan son istatistiklere göre "Bangor Üniversitesi"'ne devam eden 2.000 kusur diploma üstü ve 8.500 kadar da diploma öğrencisi bulunmaktadır. Bu nedenle şehrin nüfus istatistikleri şehirde yaşanlar sayını doğru yansıtmamaktadır. Üniversite öğrencilerini de ihtiva eden istatistiklere göre Bangor Galler Ülkesi'nin 4. büyük şehridir. Şehirde nüfusun %46,6'si Galler lisanı konuşmaktadır. Ama üniversite öğrencileri katılmazsa Bangor Galler ülkesinde 36. şehirsel bölge olmakta; fakat Galler lisanı konuşanların oranı nüfusun yarısına yükselmektedir.. Şehrin kurulması MS 6. yüzyılda, şimdi Bangor katedrali bulunan mevkide, bir Kelt papazın bir manastır kurması ile başlamıştır. "Bangor" sözcüğü eski Galler dilinde etrafı çitle çevrilmiş bir alan anlamına gelmektedir ve bu manastırdan mülhemdir. Günümüzdeki Bangor Katedrali, ne Galler'de en eski ne de en büyük katedraldır; çok daha sonra yapılmış bir binadır ve yıllar geçtikçe bu binaya ekler yapıldığı için tam olarak ne zaman başlanıp bitirildiği açıkça verilmemektedir. Bangor'da bulunan piskoposluğun Britanya adasındaki en eski piskoposluk olduğu iddia edilmektedir. Şehirde en eski okul olan "Friars Ysgol (Kesişler Okulu)" 1557de kurulmuştur. Yıllarca çok küçük bir uzak bir kırsal hayat geçtikten sonra 1718den sonra birden Bangor büyük bir nüfus artışı gördü. O tarihte Londra ile İralnda'nın başkenti olan Dublin'i bağlamak için Anglesey'de bulunan feri terminaline bir askeri ve posta taşıma yolu açıldı ve bu Bangor'dan geçti. 19. yüzyıl başında Richard Pennant adında bir girişimci Bangor yanında bulunan Betsheba köyünde Penrhryn taş ocaklarını açıp burada çok ince ve düz bir taş haline getirilebilip çatıları kaplamak için arduvaz yapılmasını sağladı. Üretilen arduvazları Bangor'a yakın Port Penrhyn'e getirmek için bir demiryolu kurdu ve bunları gelişen Birleşik Krallık'ta yapı malzemesi olarak çok mühim miktarlarda denizle nakletmeye başladı. 19. yüzyılın ortasında Bangor Kuzey Galler ülkesinin en büyük şehri olmuştur. 1884de Galler Üniversitesi'nin bir parçası olarak Bangor Üniversitesi kuruldu ve Bangor bir üniversite şehri konumuna geçti. Bangor şehri kuzey Galler ülkesinde Gywnedd kontluğunda bir sahil şehridir. Şehir Britanya'da bulunan Gywnedd'i (küçük 740 km2) "Anglesey"