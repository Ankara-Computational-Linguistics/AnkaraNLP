T-Bag rehine olarak tuttuğu Hollander ailesini eski evine getirir. Arabasının benzini çölün ortasında bitince otostop çekmek zorunda kalan Sucre ise yeni bir tehlikeyle karşı karşıyadır. Wash (Büyük Kaçış bölümü) Wash, Prison Break dizisinin ikinci sezonunun on sekizinci bölümüdür. Bölümün Amerika'daki ilk yayın tarihi 26 Şubat 2007'dir. Dizi Türkiye'de CNBC-e kanalında yayınlanmaktadır. Dizinin Türkiye'deki ilk gösterim tarihi 28 Haziran 2007'dir. Dizinin ana karakterlerinin hepsinin yer aldığı bölümlerden biridir ve eski ana karakterlerden Marshall Allman (LJ Burrows) 6 bölüm aradan sonra özel konuk oyuncu olarak rol almıştır. Bu bölümün konusu, kardeşlerin masumiyetlerini kanıtlamak içi ellerindeki ses kaydıyla ilgili Cooper Green adlı bir adama ulaşmaya çalışmalarıdır. Michael, Sara ve Lincoln kaydı dinlemeyi bitirir. Bu ses kaydı nihayet Lincoln’ın suçsuzluğunu kanıtlayacak delildir, ancak gerçeğin ispatı için birisinin daha yardımına ihtiyaç duyacaklardır. Öte yandan Lang, Sucre’nın Meksika’da bulunduğunun tespit edildiğini söyler. Bellick ise Mahone’nin ofisine giderek Haywire konusundaki yardımlarından ötürü hak ettiği ödülü hala almadığı için şikayet eder, ancak biraz daha sabırlı olmak zorundadır. Lincoln ise kayıttan basını haberdar ederse hükûmetin kaydın sahte olduğunu ortaya atacağından korkmaktadır. Michael ise hükûmetin içinden güvendikleri birine kaydı vermek zorunda olduklarını belirtir. Bu arada T-Bag bir psikiyatriste görünmeye başlamıştır. Bir yandan da ailesinin güvenliğini sağlamak zorundadır.. Yıldız Teknik Üniversitesi Yıldız Yerleşkesi YTÜ Merkez Kampüsü Beşiktaş tepesindeki koruluk ilk kez I. Ahmet tarafından küçük bir köşk yaptırılarak avlanma amacıyla kullanılmıştır. II. Abdülhamid tahta çıktığında, kardeşinin ve amcasının saltanatına son verildiği Dolmabahçe Sarayı'nı güvenli bulmadığından, 1877 yılında Yıldız Sarayı'na taşınmıştır. Yıldız Sarayı, Osmanlı padişahlarının İstanbul'da devamlı oturduğu dördüncü saray olup, Beşiktaş'ta sahilden başlayarak kuzeybatıya doğru yükselip sırt çizgisine kadar tüm yamacı kaplayan yaklaşık 500.000 metrekare yüzölçümü olan bir bahçe ve koruluk içine yerleşmiş saraylar, köşkler, yönetim, koruma, servis yapıları ve parklar bütünüdür. Bu birleşimin önemli yapıları arasında yer alan Hünkar Dairesi (Valide Sultan Köşkü veya Hünkar Sofrası adıyla da anılmaktadır), 1937 yılında Yıldız Teknik Okulu'nun kurulmasıyla okula verilmiş olup, bugün Yıldız Teknik Üniversitesi Rektörlük binası olarak kullanılmaktadır. Ayrıca, Çukur Saray (Hanım Sultanlar Dairesi), Bekar Sultanlar, Şehzade Köşkleri, Sünnet Köşkü, Damatlar Dairesi, Agavat, Kileri-i Hümayun da Üniversitemizce kullanılan binalardır. Yanında Beşiktaş Atatürk Anadolu Lisesi vardır. Yıldız Teknik Üniversitesi Davutpaşa Yerleşkesi YTÜ Davutpaşa Kampüsü 1999 yılında Davutpaşa Kışlası'nın Yıldız Teknik Üniversitesi bünyesine dahil edilmesiyle kurulmuştur. Daha önce kışla olarak kullanılan ana bina U harfi şeklindedir. Üniversiteye verildikten sonra bu binaya laboratuvar bölümleri eklenmiş, U'nun ortası bahçe olarak kullanılmak üzere düzenlenmiştir. Uç kısmında laboratuvarların ilerisine biri öğrenci yemekhanesi ve kantin, diğeri de bunun önünde personel ve öğretim üyesi yemekhanesiyle mutfak olmak üzere iki bina yapılmıştır. Biraz ileride hamam olarak kullanılmış ve şu anda kullanılmayan bina da göze çarpmaktadır. Personel yemekhanesinin arkasında 2007 yılında hizmete giren yeni kantin ve yemekhane binası, hemen yanında açık yüzme havuzu, fitness salonu, kapalı basketbol sahası, tenis kortları ve halı saha bulunmaktadır. Davutpaşa kampüsünde planlanan iyileştirmeler ilk etapta 1000 kişilik olarak planlanmış 3000 kişilik öğrenci yurdu, misafirhane, kreş, lojmanlardır. Yıldız kampüsündeki marangozhane ve demir atölyesi ileri bir tarihte taşınacaktır. Ayrıca İnşaat Fakültesi de 2008-2009 akademik yılıyla beraber Davutpaşa kampüsüne taşınmıştır. Bünyesinde Elektrik-Elektronik fakültesi ve Teknopark'ın da dahil olduğu pek çok inşaat sona ermiştir. Yıldız Teknik Üniversitesi İnşaat Fakültesi Yıldız Teknik Üniversitesi İnşaat Fakültesi, Yıldız Teknik Üniversitesi'nin Davutpaşa Kampüsünde bulunmaktadır. Çevre mühendisliği, inşaat mühendisliği ve harita mühendisliği olmak üzere üç bölümden oluşur. Her bölümün birinci ve ikinci öğretim programları yer almaktadır. Dekanı Prof. Dr. Ahmet Demir'dir. Yıldız Teknik Üniversitesi İnşaat Mühendisliği Bölümü, Türkiye'nin en eski ikinci inşaat mühendisliği bölümüdür ve tarihi Yıldız Teknik Üniversitesi'nin tarihi ile özdeştir. Üniversite, eğitime 1911 yılında Kondüktör Mektabi Alisi adı altında başlamış, kuruluşu 1923'ten sonra Nafia Fen Mektebi adı altında devam etmiştir. Adı, 1937'de İstanbul Teknik Okulu'na, 1969'da İstanbul Devlet Mühendislik ve Mimarlık Akademisi'ne, 1982'de Yıldız Üniversitesi'ne ve son olarak 1992'de Yıldız Teknik Üniversitesi'ne değiştirilmiştir. Halen İnşaat Mühendisliği Bölümü'ne kayıtlı 1.450 lisans ve 270 lisansüstü öğrencisi bulunmaktadır. İnşaat Bühendisliği Bölümü geoteknik, hidrolik, mekanik, ulaştırma, yapı, yapı işletmesi ve yapı malzemeleri olmak üzere yedi anabilim dalı içerir. Lisans eğitimi, birinci öğretimde 08:00-15:50 saatleri arasında ve ikinci öğretimde hafta içi 16:00-21:50 ile Cumartesi 09:00-12:50 arasında olmak üzere iki ayrı programda yürütülür. Bölüm, Fen Bilimleri Enstitüsü ile birlikte geoteknik, hidrolik, kıyı ve liman mühendisliği, mekanik, ulaştırma ve yapı mühendisliği alanlarında yüksek lisans ve doktora programları yürütmektedir. Bölüm öğrencilerinin eğitimine katkı sağlayan, yüksek lisans ve doktora öğrencilerinin deneysel çalışmalarını yürüttükleri ve aynı zamanda çeşitli araştırma projelerinin yürütüldüğü çalışır durumda 6 adet laboratuvar mevcuttur. Bunlar zemin mekaniği laboratuvarı, hidrolik ve kıyı liman mühendisliği laboratuvarı, yapı laboratuvarı, yapı malzemeleri laboratuvarı, ulaştırma laboratuvarı ve jeoloji laboratuvarlarıdır. Erasmus ortakları Portsmouth Üniversitesi (İngiltere), La Rochelle Üniversitesi (Fransa), Lizbon Teknik Üniversitesi (Portekiz), Çek Prag Teknik Üniversitesi (Çek Cumhuriyeti), Halmstad Üniversitesi (İsveç), Vilnius Gediminas Teknik Üniversitesi (Litvanya) ve Braunschweig Teknik Üniversitesi'dir (Almanya). Spinnaker Grubu, 15-20 Temmuz 2006 tarihleri arasında İngiltere'nin Portsmouth Üniversitesi'nde Yıldız Teknik Üniversitesi dahil çeşitli üniversitelerden akademisyenlerin katılımıyla yapılan konferansın sonunda oluşumuna karar verilen konseydir. Üyeler arasında hızlı iletişim, ikili ve çoklu bilimsel ve akademik ilişkiler ve ortaklıklar kurulması amacıyla kurulmuştur. 1949 yılında Yıldız Teknik Okulu'nda Harita ve Kadastro Programı altında, Türkiye'de kadastro haritalarının hazırlanmasında çalışacak mühendisler yetiştirmek amacıyla eğitim ve öğretime başlamıştır. Yıldız Teknik Üniversitesi Harita Mühendisliği Bölümü, alanında kurulan ilk bölüm olma özelliği taşımaktadır. Lisans programının yanında, harita mühendisliği anabilim dalına bağlı iki farklı programda lisansüstü eğitimi verilmektedir. Bölümde 10 profesör, 8 doçent, 10 yardımcı doçent, 23 araştırma görevlisi, 1 uzman, 1 tekniker, 1 teknisyen, 1 sekreter ve 2 hizmetli ile eğitim öğretim faaliyetlerine devam etmektedir. Yıldız Teknik Üniversitesi Çevre Mühendisliği Bölümü, 1989 yılında Yıldız Teknik Üniversitesi İnşaat Fakültesi bünyesinde kuruldu. 2010 yılında 18. mezunlarını vermiştir. 20 Eylül 2010 tarihi itibarıyla 5 profesör, 4 doçent, 11 yardımcı doçent, 17 araştırma görevlisi, 1 uzman, 1 teknisyen ve 2 idari personel olmak üzere toplam 41 kişilik bir kadro ile eğitim-öğretim ve araştırma-geliştirme faaliyetlerini sürdürmektedir. Yıldız Teknik Üniversitesi Mimarlık Fakültesi YTÜ Mimarlık Fakültesi Yıldız Merkez Kampüsünde bulunmaktadır. Fakülte bugün lisans düzeyinde Mimarlık ve Şehir ve Bölge Planlama bölümleri, 11 yüksek lisans (uzmanlık) (bilgisayar ortamında mimarlık, bina araştırma ve planlama, mimari tasarım, mimarlık tarihi ve kuramı, rölöve ve restorasyon, yapı, yapi fiziği, kentsel koruma ve planlama, kentsel mekan organizasyonu ve tasarım, kentsel dönüşüm ve planlama, peyzaj planlama) programı ile 80 öğretim üyesi (prof., doç., yard.doç.) 5 öğretim görevlisi, 43 araştırma görevlisi, 1300'ü aşkın lisans, 350'yi aşkın yüksek lisans, 150 doktora öğrencisi ve 10000'den fazla mezunu bulunmaktadır. Yıldız Teknik Üniversitesi Sanat ve Tasarım Fakültesi YTÜ Sanat ve Tasarım Fakültesi Yıldız Merkez Kampüsünde bulunmaktadır. 1997 yılında kurulan Sanat ve Tasarım Fakültesinde halen 7 lisans, 5 lisansüstü programında toplam 73 akademisyen görev yapmakta ve 548 öğrenci öğretim görmektedir. 3 bölümü bulunmaktadır. Gdańsk Körfezi Gdańsk Körfezi ya da Danzig Körfezi (Lehçe: "Zatoka Gdańska" - Yerel Slav dillerinde: "Gduńskô Hôwinga" - Almanca: "Danziger Bucht"), Baltık Denizi'nin güneydoğusundaki bir körfez. Adını yakınında bulunan bir Polonya şehri olan Gdańsk kentinden almıştır. Batılı kaynaklarda koy olarak da adlandırılır. Körfezin batı bölgesi Pucka Koyu'nun sığ sularından oluşur. Güneyinde Vistül Lagünü bulunur. Bu lagün Baltık Denizi'ne Pilawa Boğazı ile Kallingrad'da bağlanır. En derin yeri 120 metredir ve tuzluluk oranı % 0.7'dir. Körfeze dökülen en önemli akarsular Pregolya ve Vistül nehirleridir. Kıyılarda kurulmuş en önemli yerleşim birimleri Kaliningrad, Gdańsk, Gdynia, Sopot, Hel, Primorsk ve Baltiysk'dır. Yıldız Teknik Üniversitesi Eğitim Fakültesi Yıldız Teknik Üniversitesi Eğitim Fakültesi Davutpaşa Kampüsünde bulunmaktadır. 18 Aralık 2003 tarih ve 25320 sayılı Resmi Gazete'de yayımlanmış Bakanlar Kurulu kararına göre kurulmuştur. Türk Hemşireler Derneği Türk Hemşireler Derneği (THD), (kuruluşu: 1933) Merkezi Ankara'da bulunan bir Sivil toplum kuruluşu'dur. Derneğin kuruluş amaçları arasında; "Koruyucu, tedavi edici ve rehabilite edici hemşirelik uygulamaları ile toplumun sağlık düzeyini yükseltmek, hasta bireylere fiziksel, psikolojik, tıbbi ve sosyo-ekonomik yönlerden kapsamlı bir hemşirelik bakımı sağlamak, hemşireliğin, eğitim ve uygulama düzeyini günün anlayış ve kavramlarına göre geliştirmek, mesleğin onurunu korumak, yükseltmek ve onu içte ve dışta temsil etmek, hemşireler arasında birlik ve bütünlük sağlamak, onların huzur ve refahlarını temin etmek, hemşireliği ve hemşireleri ilgilendiren konu ve sorunlarda gerkli girişim ve çalışmaları yapmak, tüzük ve yasaları hazırlamak gibi hedefler ana konuları oluşturmaktadır." 1. Antalya 2. Bursa 3. İstanbul Anadolu Yakası 4. Erzurum 5. EskiÅŸehir 6. Gaziantep 7. Manisa 8. Ä°stanbul 9. Ä°zmir 10. Trabzon 11. Konya 12. Malatya 13. Ankara (Genel Merkez) 14. Mersin 15. Ordu 16. Samsun 17. UÅŸak 18. Zonguldak Dernek Yönetim Kurulu şu isimlerden oluşmaktadır: Türk Hemşireler Derneği Barzani (anlam ayrımı) 2007 Fransa Grand Prix 2007 Fransa Grand Prix'i sezonun 8. yarışıdır. 1 Temmuz 2007 tarihinde Fransa'da gerçekleştirilmiştir. 30. turda pit stop yapan Spyker F1 pilotu Christijan Albers'in aracının benzin hortumu takılı kalmış, Albers hortumu kopartarak ilerlemiş, ancak yarış dışı kalmıştır. 32. turda McLaren pilotu Fernando Alonso, Sauber pilotu Nick Heidfeld'i 240 km/sa hızla giderken bir şikanda geçti. Afyon yöresi halk kültürü Afyonkarahisar yöresi Ege Bölgesi'nden İç Anadolu Bölgesi'ne geçiş noktasında bulunmaktadır. Bu yüzden bu bölge halkında oldukça çeşitlilik mevcuttur. Bu çeşitlilik yörenin kültürüne de yansımış ve oldukça zengin bir kültür oluşturmuştur. Ege Bölgesinde bulunan yöre mutfak açısından daha çok İç Anadolu Bölgesine benzemektedir. Et yemekleri, sebze yemekleri ve hamur işi Afyon mutfağında önemli yer tutmaktadır. Afyon kaymağı ve sucuğu ile de oldukça meşhur bir yöredir. Afyon kaymağı yöre ekonomisine oldukça önemli katkı sağlamaktadır. Afyon yöresi yemekleri aşağıdaki gibidir; Afyon ilinde kilimcilik oldukça gelişmiştir. Kilimciliğin yanı sıra ilçe ve köylerde genç kızların çeyizleri için yaptıkları el işleri de bulunmaktadır. 1951 Formula 1 sezonu 1951 Formula 1 sezonu FIA tarafından organize edilen Formula 1 yarışlarının ikinci sezonudur. 1951 Dünya Sürücüler Şampiyonası 27 Mayıs'ta başlayan ve 28 Ekim'de biten toplam sekiz yarıştan oluşmuştur. 1951 sezonu ayrıca şampiyona dahilinde olmayan 14 yarışa daha sahne olmuştur. RIAA sertifikası RIAA sertifikası, Amerika Birleşik Devletleri'nde şarkıcıların sattığı albüm ve single sayısına göre verilen bir ödüldür. Amerika Kayıt Endüstrisi Birliği (RIAA) adlı kuruluş tarafından verilmektedir. Amerika Birleşik Devletleri'nden başka diğer ülkeler de buna benzer sertifika sistemlerine sahiptir. Sertifikanın altın, platin, multi-platin, elmas gibi birçok türü bulunmaktadır. Aşağıda satılan albüm sayısına göre verilen sertifikalar görülmektedr. Örneğin, ABD'de bir sanatçının sahip olduğu altın albüm dendiğinde bahsedilen albümün en az 500.000 kopya sattığı anlaşılmaktadır. Level Title Artist Label 29 THRILLER JACKSON, MICHAEL EPIC/LEGACY 29 EAGLES/THEIR GREATEST HITS 1971 - 1975 EAGLES ELEKTRA 23 THE WALL PINK FLOYD COLUMBIA 23 LED ZEPPELIN IV LED ZEPPELIN ATLANTIC 22 BACK IN BLACK AC/DC EPIC 21 DOUBLE LIVE BROOKS, GARTH CAPITOL NASHVILLE 21 GREATEST HITS VOLUME I & VOLUME II JOEL, BILLY COLUMBIA 20 COME ON OVER TWAIN, SHANIA MERCURY NASHVILLE 19 RUMOURS FLEETWOOD MAC WARNER BROS. 19 THE BEATLES BEATLES, THE APPLE 18 APPETITE FOR DESTRUCTION GUNS 'N ROSES GEFFEN 17 NO FENCES BROOKS, GARTH CAPITOL 17 BOSTON BOSTON EPIC 17 THE BODYGUARD (SOUNDTRACK) HOUSTON, WHITNEY ARISTA 16 CRACKED REAR VIEW HOOTIE & THE BLOWFISH ATLANTIC 16 THE BEATLES 1967 - 1970 BEATLES, THE APPLE 16 PHYSICAL GRAFFITI LED ZEPPELIN SWAN SONG 16 JAGGED LITTLE PILL MORISSETTE, ALANIS MAVERICK 16 HOTEL CALIFORNIA EAGLES ASYLUM 16 GREATEST HITS JOHN, ELTON MCA 15 THE BEATLES 1962 - 1966 BEATLES, THE APPLE 15 SUPERNATURAL SANTANA ARISTA 15 SATURDAY NIGHT FEVER (SOUNDTRACK) BEE GEES RSO 15 GREATEST HITS JOURNEY COLUMBIA 15 METALLICA METALLICA WARNER BROS. http://www.riaa.com/gold-platinum/?tab_active=top_tallies&ttt=T1A#search_section Hürriyet ve Değişim Partisi Hürriyet ve Değişim Partisi (HÜRPARTİ), Türkiye Cumhuriyeti'nde bir siyasi partidir. Demokrat Türkiye Partisi adıyla kuruldu. Bu parti; Hüsamettin Cindoruk, İsmet Sezgin, Mehmet Ali Bayar ve Yaşar Okuyan'ın genel başkanlıklarının ardından adını değiştirdi. DTP, 15 Mayıs 2005 yılında isim değişikliği yapılmış ve HÜRPARTİ kısaltması benimsenmiştir. Hürriyet ve Değişim Partisi Doğru Yol Partisi'nden koparak kurulan ve bir dönem iktidar koalisyonu ortaklığı yapan Demokrat Türkiye Partisi'nin devamıdır. Partinin 2007 Türkiye genel seçimleri'ne katılma hakları olduğu halde, HÜRPARTİ Merkez Karar ve Yürütme Kurulu 8 Haziran 2007'de Cumhuriyet Halk Partisi'ne iltihak "(katılım)" kararı almıştır. Bu kararın yasal olarak uygulanması CHP'nin yapacağı kongreye kalmış; orada karar alınması gerekmiştir. CHP de kongresini 2008 yılında yapacağından, parti rota değiştirerek 12 Ocak 2008'de Yaşar Nuri Öztürk tarafından kurulan Halkın Yükselişi Partisi'ne katılmıştır. Hofburg İmparatorluk Sarayı Hofburg İmparatorluk Sarayı, Avusturya'nın Viyana şehrindeki tarihi saray. Başta Habsburg hanedanlığı olmak üzere Avusturya-Macaristan İmparatorluğu'nun birçok önemli kişisine ve hanedanına ev sahipliği yapmıştır. Hofburg Sarayı daha çok kışlık malikane olarak kullanılırken Schönbrunn Sarayı yazlık olarak tercih edilmiştir. Sarayda 4.659.852 tane tarihi eser vardır. Fransız Kraliçelerinden Marie Antoinette Hofburg Sarayı'nda dünyaya gelmiştir. Bu saray 1654 yılında yaptırılmıştır. Roswell UFO Vakası Roswell UFO vakası, 1947 yılı Temmuz ayında ABD'nin New Mexico eyaletinin Roswell şehrinde meydana geldiği iddia edilen ve Roswell efsanesi'ni başlatan olay. 8 Temmuz 1947 tarihinde New Mexico eyaletinin Roswell kasabası yakınlarında, ABD'nin İdaho Eyaleti'nde orman servisi için kurtarış pilotluğu yapan Kenneth Arnold'un, 25 Haziran'da kayıp bir uçağı Washington Eyaleti'ndeki Cascade Dağları üzerinde aramaya çıkışının ve tahminlere göre dört metre yükseklikte, saatte 222.000 km (120.000 mil) hızla giden dokuz tane disk şeklinde uçan daireler gördüğünü iddia etmiştir. Roswell kasabası şerifi, Binbaşı Marcel‘e haber vererek anlam verilemeyen bir cismin bir çiftlik arazisine düştüğünü belirtmişti. Binbaşı Marcel ve emrinde ki bölük ile beraber cismin düştüğü çiftliğe giderek anlam verilemeyen cisim hemen düştüğü bölgeden tüm parçaları ile toplanarak, bütün ayrıntılar yok edilmiştir. Roswell Günlük Gazetesi haberini ilk başta doğrulayan Amerikan ordusu kısa bir süre sonra yalanlamada bulunarak haberin gerçek dışı olduğunu belirterek gökten düşen UFO değil meteoroloji balonu olduğu belirtilmiş ve bütün parçalar eksiksiz olarak 51. Bölge'ye inceleme amaçlı taşınmıştır. O tarihten sonra Roswell kasabası halkı tarafından anlam veremedikleri cisimleri gördüklerini belirtmişlerdir. Roswell kasabası hala bu olayın etkisi ile yaşar, ve ziyaret ederseniz o kasabada Ufo ile ilgili birçok görsel ve yazı ile karşılaşabilirsiniz. Amerikalı eski bir askeri yetkili, seneler önce ABD’nin New Mexico eyaletindeki Roswell askeri üssü yakınlarına düşen cismin içinde uzaylı cesetleri de bulunan bir UFO olduğunu ve bunların Amerikan ordusu tarafından gizlendiğini ölüm döşeğinde itiraf etti. O dönemde üssün halkla ilişkiler subayı olan ve 2008 yılında ölen Teğmen Walter Haut, ölümünden sonra açılmak üzere yazdığı mektupta, ABD ordusunun birçok teknolojiyi bu "kazada" ele geçen dünyadışı uzay mekiğinden aldığını iddia etti. Jovianus Flavius Claudius Iovianus (332 - 17 Şubat 364) imparator Julian'ın Sasani seferi sırasında ölümü üzerine ordu tarafından 26 Haziran 363'te Roma imparatoru seçilmiş bir askerdi. Jovian 330'larda Singidunum'da (bugünkü Belgrad) II. Constantius'un korumalarının komutanının oğlu olarak dünyaya geldi. Kendisi de koruma oldu ve 363 yılında bir zamanlar babasının geldiği mevkiye o da geldi. Sasani kralı II. Şapur'a karşı yapılan başarısız Mezopotamya seferinde imparator Julian'a eşlik etti. Ufak ama belirleyici bir çatışmadan sonra sayıca üstün olan Pers güçlerinin karşısında Roma ordusu geri çekilmek zorunda kaldı. Çekilme sırasında Julian ölümcül şekilde yaralandı. Julian'ın ölümünün ertesi günü Doğu ordularının komutanı yaşlı Sallustius Secundus tahtı reddedince ordunun tercihi Jovian oldu. Seçilmesi epey bir şaşkınlık yarattı. Ammianus Marcellinus kendisinin aday olarak adı öne sürülen bir başka Jovian, baş noterle karıştırıldığını ya da alkışlamalar sırasında askerlerin Jovianus ismini Julianus diye anlayıp Julianus'un sağlığına kavuştuğunu zannettiklerini belirtmiştir. Jovian orduyla geri çekilmeye devam etti bu sürede sürekli Perslerin tacizine maruz kaldı. Sonunda küçük düşürücü derecede kötü şartlarda bir barış antlaşması imzalamak zorunda kaldı. Güvenlik karşılığında Galerius'un 298 yılında işgal ettiği ve Diokletian'ın ilhak ettiği Dicle'nin doğusundaki beş eyaletten çekildi ve Perslerin Nusaybin, Castra Maurorum ve Singara kaleleri de olmak üzere on sekiz kaleyi almalarına izin verdi. Romalılar ayrıca Ermeni krallığındaki haklarını da Perslere bıraktılar. Hristiyan Ermeni kralı II. Arşak ileride iki imparatorluk arasında çıkacak çatışmalarda tarafsız kalacak, ayrıca krallığının bir bölümünü Şapur'un krallığına verecekti. Antlaşma utanç verici kabul edildi ve Jovian hızla popülaritesini yitirdi. Antakya'ya vardıktan sonra Hristiyanlara tüm hak ve ayrıcalıkları iade eden bir ferman yayınladı. Jovian konumunu güçlendirmek için Ekim ayı ortalarında Konstantinopolis'e gitmeye karar verdi. Jovian, paganizmi diriltmeye çalışan selefi Julian'ın aksine Hristiyandı. Jovian döneminde Hristiyanlık resmî din oldu ve Konstantin bayrağı tekrar ordunun sancağı haline geldi. Jovian, Ariusçulardan ziyade Ortodoks inancına yakınlık duydu. Jovian büyük saygı duyduğu Athanasius'u tekrar başpiskoposluğa getirdi. Süryani edebiyatında Jovian, Hristiyan romantizminin kahramanı haline gelmiştir. Jovian, yalnızca sekiz ay hükümdarlık yaptıktan sonra 17 Şubat 364'te öldü. Konstantinopolis'e dönerken Ankara ile İznik arasında Dadastana'da çadırındaki yatakta ölü bulundu. Ölüm sebebi olarak aşırı miktarda yediği mantar veya odunkömüründen çıkan zehirli karbonmonoksit dumanı gösterilmiştir. COMET (programlama) Comet, İnternet sayfalarında kullanıcı tarayıcısından herhangi bir istek olmamasına karşın, web sunucusundan kullanıcıya veri göndermeyi sağlayan bir programlama tekniğidir. Geleneksel olarak web sayfaları sadece, ziyaretçi herhangi bir istekte bulunduğunda ekrana taşınır. Ziyaretçinin her isteğinde, web tarayıcıları bir sunucu istikametinde bir HTTP bağlantısını başlatır ve istekte bulunulan verinin elde edilmesini müteakip bağlantıyı keser. Bu yöntemin dezavantajı ise içeriği güncellenmiş veya değiştirilmiş bir sayfanın, ancak ziyaretçi gerçek anlamda tarayıcısındaki sayfayı yenilediğinde ya da yeni bir sayfaya eriştiğinde görüntülenebilmesidir. Bu problemin çözümünde, web sayfalarının belli bir parçasındaki değişiklikler için Ajax kullanılarak elde edilen veriler kullanılmaktaydı. Tabii ki bununla beraber toplamda transfer edilen veri miktarı ve istek-sonuç işlemi sürelerinde azalma yaşanırken; aynı anda isteklerin sayısıyla eş zamanlı olarak, sonuçları üreten web uygulamalarının toplam karşılama miktarlarında da artış meydana gelmiştir. Dahası, asenkronize arka plan veri transferleri kullanıldığında, ziyaretçiler toplamda elde edilen verinin ancak bir kısmını kullanabildiği gibi, web uygulamalarının karşılama/cevap verme sıklığı daha da artmaktadır. Bu tür bir uygulamada problemin getirdiği sıkıntılardan hariç olarak; sunucunun veri gönderebilmesi için, öncelikle ziyaretçinin bir istekte bulunması gerekmektedir. Bu problem, ziyaretçiye veri aktarılmadan önce sunucu tarafında meydana gelen bir olayın beklenmesi ile çalışan uygulamaların önündeki en büyük engeli teşkil etmektedir. Örneğin ziyaretçi sunucuya birtakım veriler gönderir, bu veriler sunucuda işlenir fakat işlem sonucunda veriyi gönderen ziyaretçinin dışındakilerin bu süreç ve sonucunda elde edilen çıktıdan haberleri olamaz -"diğer ziyaretçilerin talebi olmaksızın"-. Çözüm olarak sunucudaki bir hareketin/sonucun varlığını aralıklarla yoklayacak bir uygulama tasarlanabilirdi fakat bu pek de düzenli bir çözüm olmayacaktır. Çünkü sürekli sunucuyu yoklayan bir uygulama, söz konusu asıl hareketin/sonucun tamamlanmasında zamanın israf edilmesini ve bunun sonucunda direkt olarak işlemi gerçekleştiren uygulamanın karşılama/cevap verme yükünü etkileyecektir. Ek olarak tabii ki bant genişliğinde de fazladan bir artış söz konusudur. Toplum Gönüllüleri Vakfı Toplum Gönüllüleri Vakfı (TOG), 29 Aralık 2002'de yasal kimliğini kazanan bir Sivil toplum kuruluşudur. Vakıf, ilkelerini belirlerken, farklılıklara saygılı olmak ve farklılıklarla uyum içinde hareket edebilmeyi, herhangi bir dini, ideolojik, siyasi, etnik vb. görüşün savunuculuğunu veya propagandasını yapmamayı benimsemiştir. Gönüllülük temeline dayanarak hareket eden vakıf, amaçlarını; "Gençlerin öncülüğünde ve yetişkinlerin rehberliğinde çeşitli sosyal sorumluluk projelerini hayata geçirmek, gençlerin yaratabileceği sinerjiye inanan ve sosyal bir amaca yönelik maddi-manevi yatırım yapabilecek yetişkin gönüllülerin katılımını, rehberliğini ve desteğini sağlamak, çevresindeki sorunlara çözüm üretebilen, kendine güvenen, girişimci ve duyarlı bir gençliğin oluşumuna katkıda bulunmak, toplumda sosyal sorumluluk yönünde farkındalık yaratmak" şeklinde açıklamaktadır. “Eleştirmek değil, değiştirmek için” sloganını kullanarak "gençliğin enerjisini sosyal faydaya dönüştürmek için" çalıştıklarını ifade eden vakıf; hedef kitlesini 17-25 yaş arası gençler olarak belirlemiştir. Bu amaçlar çerçevesinde, hak edenlere karşılıklı burs yardımları, iş yapma becerilerini geliştirmek için staj olanakları, girişimciliğe yönlendirmek için mikro kredi programları ve üretkenlik ve sorumluluk esasıyla proje finansmanı uygulamalarını hedefleri arasında göstermektedir. 2009 yılı itibarıyla, 20.000 üzerinde Toplum Gönüllüsü genç vardır ve çoğunluğu üniversite kulüpleri/toplulukları olmak üzere Türkiye'de 103 birim olarak örgütlenmiştir. Diğer çalışmaları kısaca şunlardır: Toplum Gönüllüleri Vakfı Geç Değil, Genç! Gulaş Gulaş (Macarca: Gulyás), Macaristan'ın geleneksel yemeklerinden biridir. Genellikle dana eti, soğan, kırmızı biber ve biberden yapılır. Gulaşın kökeni, 9. yüzyılda Macar çobanların yediği bir haşlama yemeğidir. Yemeğin adı, Macarcada ""sığır güden kişi, çoban"" anlamına gelir. 9. yüzyılda Macar çobanlar, sürüleri otlatmaya götürmeden önce yola çıkarken, yanlarına taşıyabilecekleri yiyecekler alırdı. Kuşbaşı etleri soğan ve diğer tat vericilerle birlikte ağır ateşte yağı eminceye dek pişirir, daha sonra yemeği kurutur ve koyun işkembesinden yapılan tulumlarda saklardı. Kurutulmuş haldeki yiyeceğin yenilecek kadarına su katarak, yemek ya da çorba şeklinde hazırlardı. Günümüzde "gulaş"ın vazgeçilmez baharatı kabul edilen kırmızı biber, yemeğe 18. yüzyılda eklenmeye başlandı. Klasik ""tencere gulaşı"", soğanla kuşbaşı doğranmış sığır ya da koyun etinin domuz yağında kızartılmasıyla yapılır. Bu yemeğe tamamlayıcı olarak, sarımsak, kimyon, domates, yeşil biber ve patates de konulur. Macaristan'a özgü bir başka yemek olan "székely gulyás" da domates, soğan, kimyon ve ekşi krema katılarak yapılan bir tür domuz ve salamura lahana haşlamasıdır. (Sauerkraut) Ayrıca, Macaristan'da gulaş benzeri "Pörkölt" adı verilen bir yemek de yapılır. Bunlara benzer yemekler, Macaristan dışında, Kuzeydoğu İtalya'dan Karpatlar'a eski Avusturya-Macaristan İmparatorluğu ülkelerinde yaygın olarak pişirilir. CROWS Common Remotely Operated Weapon System programı, (CROWS) (Türkçe Müşterek Uzaktan Kumandalı Silah Sistemi) çeşitli türde araçlara monte edilebilen ve farklı silahları uzaktan kumanda yardımı ile sevk ve idare etmeye yarayan bir düzenektir. Takıldığı araçlar başlıca M1114 ve M1116 gelişmiş zırhlı HMMWV ve M1117 Zırhlı Güvenlik araçlarıdır. İlk CROWS sistemi ABDnin Illinois eyaletinin Barrington kentinde bulunan Recon Optical firmasının geliştirdiği RAVEN SRWSdir. Ortaya çıkan talebe başvuruda bulunan ve merkezi Norveçde bulunan KONGSBERG firması üretmiş oldukları M151 PROTECTOR model CROWS sistemi ile ihaleyi kazanmıştır. Tamamı bir milyar ABD Doları bulacak olan siparişin ilk alımında KONGSBERG firması 300 milyon dolarlık CROWS sistemi satmıştır. CROWS iki kısımdan oluşmaktadır: Aracın dış kısmına kurulan gövde ve içeriden ona kumanda etmeye yarayan kontrol sistemi. Aracın dış kısmına kurulan gövdenin 360 derece yanal ve -20 ila +60 derecelik hareket kabiliyeti bulunmaktadır.Bu sistem bünyesinde kullanılabilecek silahlar arasında M2HB .50-cal Makineli Tüfek, Mk19 40-mmlik Otomatik Bomba atar, M240B 7.62-mmlik Makineli Tüfek ve M249 takım otomatik silahını sayabiliriz. Cihaz içerisindeki algılayıcı bünyesinde günışığında çalışan video kamera, gece kullanımı için termal kamera ve lazer nişangah bulunmaktadır. CROWS kontrol sistemi ise aracın içerisine monte edilmektedir.(HMMWV araçlarında sürücünün arkasındaki koltuğa). Bu kontrol sistemi 15 inçlik ekran, düğmeler ve bir kumanda kolundan oluşmaktadır.Bu sistem sayesinde zırhlı aracın içerisinde bulunan operatör aracın dışına çıkmadan görev sırasında gerekli gördüğü hedeflere silah türüne göre ateş edebilmektedir. İlk seri üretim olan CROWS modeli RAVEN 2004 yılında Irakta görev yapmakta olan özel birlikler, askeri inzibat, piyade ve levazım birliklerine ait araçlara monte edilmektedir. Şu ana kadar 200 adet sistem araçlara monte edilmiştir. Çağ Üniversitesi Çağ Üniversitesi, Bayboğan Eğitim Vakfı tarafından Başkan Yaşar Bayboğan öncülüğünde 9 Temmuz 1997'de kurulmuş Vakıf Üniversitesi'dir. Çağ Üniversitesi, Akdeniz Bölgesi'ndeki ilk vakıf üniversitesidir. Temmuz 2011'de Yaşar Bayboğan'nın vefatı üzerine Başkanlığı Lütfi Musa Bayboğan devam ettirmektedir. Üniversite kampüsü, Mersin ili sınırları içinde olmasına karşın; aslında Adana'ya 31 km, Mersin'e ise 67 km uzaklıktadır. Üniversite, Tarsus'un Yenice beldesinde bulunmaktadır. 470.000 metrekarelik kampüsün kuzeyinde Toros Dağları, güneyinde ise Akdeniz bulunmaktadır. Üniversitede 3 fakülte, meslek yüksek okulu ve sosyal bilimler enstitüsü bulunmaktadır. 5000 dolayında öğrencisi bulunan Çağ Üniversitesi'nin öğretim dili İngilizcedir (meslek yüksek okulu hariç). Üniversite seçmeli olarak ikinci yabancı dil olanağı sunmaktadır. Öğrenciler ve öğretim görevlileri için ücretsiz servis olanağı mevcuttur. Bafra BeyliÄŸi Bafra Beyliği Canik Beyliklerinden biridir. 1243'de başlayan Moğol istilaları Selçuklu İmparatorluğunun yıkılması ve Türk beyliklerinin kurulmaya başlamasına neden olmuştur.İşte bu dönemde bölgede küçük bir Selçuklu beyliği olan Bafra Beyliği kurulmuştur. Canik (Bugünkü Orta Karadeniz) bölgesinde 13.-14. yüzyıllarda çok sayıda beylik yahut derebeylik mevcuttu. Canik Beyleri'nin bazıları zaman zaman kısmen veya tam bağımsız olmuşlarsa da, çoğu zaman çevredeki güçlü devletlere bağlı olarak varlıklarını devam ettirmişlerdir. 1460'ta ise Bafra Osmanlı hakimiyetine girmiştir. AM General AM General bir Amerikalı ağır sınıf kamyon üreticisidir. Firmanın en bilinen araçları sivil amaçlı Hummer ve bunun askeri modeli olan HMMWV taşıtlarıdır. Firmanın günümüzde tek çalışan fabrikası Mishawaka kentinde Indiana eyaletinde bulunmaktadır. Üstel dağılım Olasılık kuramı ve istatistik bilim dallarında üstel dağılımı bir sürekli olasılık dağılımları grubudur. Sabit ortalama değişme haddinde ortaya çıkan bağımsız olaylar arasındaki zaman aralığını modelleştirirken bir üstel dağılım doğal olarak ortaya çıkar. Bir üstel dağılım için olasılık yoğunluk fonksiyonu şu şekli alır: Burada λ > 0 dağılım için tek parametredir ve çok zaman "oran parametresi" olarak anılır. Dağılım için destek [0,∞) aralığında verilir. Eğer "X" rassal değişkeni bu üstel dağılım gösteriyorsa bu şöyle yazılır: Ancak bir diğer şekilde değişik parametreleme ile ise üstel dağılım için olasılık yoğunluk fonksiyonu şöyle ifade edilir: Burada β > 0 bir ölçek parametresidir ve yukarıda tanımlanan "oran parametresi" olan λ'nın bir üstü değeri çarpım tersi, yani β=1/λ; dır. Bu çeşit tanımlamada β "kalım parametresi" çünkü eğer bir rassal değişken "X" bir biyolojik veya mekanik sistem "M" için ömür geçirme zaman uzunluğu ise ve "X" ~ Üstel(β) ise yani "M" için beklenen hayatta kalım süresi zaman birimleri ile β olur. Bu ikinci şekilde tanımlama bazen birinci tanımlamadan daha kullanışlı olur ve bazı istatistikçiler bu ikinci tanımı üstel dağılım için standard tanım kabul etmektedirler. Bu gerçek dikkat çekilmesi gereken bir konu olarak burada işaret edilmektedir. Çünkü iki değişik tanım bazen bir kavram karmaşaklığına neden olmaktadır. Genel olarak üstel dağılımı kullanan istatistikçi birinci tanım kullanırsa ve ikinci tanımı kullanırsa yazılır ve β=1/λ olur. Genel olarak kullanılan bir yönteme göre yığmalı dağılım fonksiyonu şu ifade ile verilir: Bir homojen Poisson süreçde varışlar arasındaki zaman dönemlerini tanımlarken üstel dağılım doğal olarak ortaya çıkar. Üstel dağılım geometrik dağılımin sürekli dağılımlara uzantısı olarak görülebilir. Geometrik dağılım durumu değiştirmek gereken Bernoulli süreçlerinin sayısını tanımlar ve bu yüzden bir "ayrık" süreçtir. Buna karşılık, durumu değiştirmek için sürekli bir süreç için geçen zamanı tanımlar. Pratik gerçek hayatta bir değişme oranının (veya her zaman birimi içinde olasılığın) gerçekleşmesi çok nadirdir. Örneğin, bir mobil telefona gelen çağrılar birim saatin gün içindeki yerine değişir. Fakat araştırmamızı günün öyle bir zaman aralığına odaklayabiliriz ki (diyelim öğleden sonra 2 ile 4), bu zaman aralığından gelen telefon çağrı ortalamları kabaca sabit olabilir. Üstel dağılım o halde iyi bir yaklaşık model olarak kullanılabilir ve en son çağrıdan sonra ne zaman aralığından sonra bir yeni çağrının geleceği hakkında üstel dağılım kullanarak tahmin yapabiliriz. Benzer şekilde uzun ve karmaşık varsayımlar ve açıklamalar pratikte yaklaşık olarak üstel dağılım gösteren değişkenlere da uygulan şu olaylar için de uygulanabilir: Bir "λ" oran parametresi ile üstel dağılım gösteren bir "X" rassal değişkeni için ortalama veya beklenen değer şöyle verilir: Bu verilen pratik örneklerden sağduyu ile çıkarılabilir. Örneğin eğer telefon çağrı ortalama oranı saatte 3 ise (λ), her telefon çağrısı için ortalama 1/3 saat veya 20 dakika (β) beklemek gerekmektedir "X" için varyans şöyle verilir Üstel dağılımın bir önemli niteliği de belleksiz olmasıdır. Bu demektir ki eğer bir rassal değişken "T" üstel dağılım gösteriyorsa, onun koşullu olasılığı ifadesine uygunluk gösterir. Buna göre, bir hizmet noktasındaki hizmet ve bekleme kuyruğu problemi örneği için bir koşullu olasılık olan ilk varışın 30 saniye geçtikten sonra ortaya çıkmadığını bilerek ilk varıştan sonra 10 saniyeden daha fazla beklemek gereğinin olasılığının, birinci varıştan sonra 10 saniyeden daha fazla bekleme gereğinin koşulsuz başlangıç olasılığı arasında bir fark yoktur. Bu çok kere olasılık hesaplarını ilk gören kişiler tarafından yanlış anlaşılmaktadır: gerçeği olayları birbirinden bağımsızdır anlamına gelmez. İlk varışa kadar "T" bekleme zamanının olasılık dağılımının "belleksizlik" karakteri olduğunu bildirmek olur demektir; yoksa demek değildir çünkü bu ikinci ifade bağımsızlık kavramını açıklar ve burada olaylar bağımsız değildir. Bütün mevcut dağılımlar arasında sadece üstel dağılımlar ve geometrik dağılımlar belleksizlik özelliği taşırlar. Üstel dağılımının ayrıca sabit bir tehlike fonksiyonu bulunmaktadır. Bir λ parametreli üstel dağılım için (ters yığmalı dağılım fonksiyonu) şudur: burada 0 â‰¤ "p" < 1. Onun için şu ifadeler dörttebirlikler verir: 'Gerçek' üstel dağılım olan Exp(λ) ile ('yaklaşık' dağılım) olan Exp(λ) arasında yönlendirilmiş Kullback-Leibler ayrılımı şöyle verilir: [0,∞) and mean μ, de destekli bulunan bütün sürekli olasılık dağılımları arasında sadece λ = 1/μ parametresi ile üstel dağılımın en yüksek entropisi bulunmaktadır. "X", ..., "X" bağımsız oran parametreleri "λ", ..., "λ" olan üstel olarak dağılım gösteren rassal değişkenler olsun. Bu halde ifadesi de üstel dağılımdır ve bu dağılımın parametresi olur. Fakat, üstel dağılım göstermez. Verilmiş bir değişkenin üstel dağılım gösterdiği bilinmiş olsun ve oran parametresi olan λnın değerinin tahmin edilmesi gerekmektedir. İlgi gösterilen değişkenden bir bağımsız aynen dağılma gösteren örneklem "x" = ("x", ..., "x") olarak seçilsin; o halde λ için olabilirlilik fonksiyonu şöyle verilir: burada örnek ortalamasıdır. Olabilirlik fonksiyonunun logaritmasının türevi şudur: Bu nedenle oran parametresinin maksimum olabilirlilik tahmini şöyle verilir: Bir üstel dağılımın eşlenik önseli bir gamma dağılımı olur (çünkü üstel dağılım bir özel hal gamma dağılımıdır). Gamma olasılık dağılım fonksiyonunun şu çeşit parametrik tanımı analizde kullanılacaktır: Bu halde "p" için sonsal dağılım yukarıda tanımlanan olabilirlilik fonksiyonu ve bir gamma önsel ile şöyle ifade edilebilir: Şimdi "p" için sonsal yoğunluk bir kayıp olmuş normalizasyon sabiti değerine kadar tanımlanmıştır. Bunun dağılımı gamma olduğu için bu eksiklik hemen tamamlanabilir ve şu ifade elde edilir: Burada parametre α önsel gözlemlerin sayısı olarak yorumlanabilir ve β önsel gözlemlerin toplamıdır. Üstel değişebilirler için üstel dağılım üreten kavramsal olarak bir basit yöntem ters dönüşüm örnekleme dayanır: Verilmiş olan bir birim aralıkta, yani [0,1] arasında, bulunan bir tekdüze dağılımdan çekilmiş "U" rassal değişebiliri verilmiş olsun, değişebiliri bir üstel dağılım gösterir ve formula_28 ifadesi ile tanımlanmış bir kuantil fonksiyonu olur. Bunun yanında, eğer "U" formula_30 aralığında bir tekdüze dağılım gösterirse, formula_31 için de aynı özellik gerçektir. Bu demektir ki şu şekilde üstel değişebilirler üretilebilir: Üstel değişebilirlerin diğer yöntemlerle üretilebilmesi Knuth (1998)de ve Luc Devroye (1986) da görülebilir. Üstel değişebilirleri üretmek için bir hızlı yöntem zigurat algoritması iledir. formula_33 veya formula_34 olur. ise olur yani "Y" Weibull dağılım gösterir. Özellikle, her üstel dağılım da bir Weibull dağılımıdır. ise olur; yani "Y" bir Rayleigh dağılımı gösterir. ise olur yani "Y" Gumbel dağılımı gösterir. olur yani "Y" Laplace dağılımı gösterir. ise olur; yani "Y" bir üstel dağılım gösterir. ise olur yani "Y" tekdüze dağılım gösterir. ise formula_55 olur yani "X" için 2 serbestlik derecesi olan ki-kare dağılımı geçerlidir. Kalem (dergi) Kalem, Türkçe-Fransızca olarak İstanbul'da 3 Eylül 1908-29 Haziran 1911 yılları arasında yayımlanmış olan haftalık mizah dergisi. Çağdaş Türk mizahı ve karikatürünün öncüsü olarak sayılan dergi. II. Meşrutiyet'ten sonra Salah Cimcoz ve Celal Esat Arseven tarafından yayımlanmaya başladı. Dergide yazılar Fransızca ve Türkçe çevirileriyle yayımlanıyordu. Dergide pek çok Türk ve yabancı yazar, karikatürist yer aldı. Kalem yalnızca içeriğiyle değil aynı zamanda kâğıt ve baskısıyla da oldukça kaliteli bir yayın organı oldu. Ancak tüm bunlara rağmen döneminin önemli bir mizah dergisi olarak II. Abdülhamid ve sonrasında İttihat ve Terakki yönetimini de eleştirmekten geri kalmıyordu. Bu yüzden de sık sık iktidardan baskı gördü ve bunlar sonucunda 130. sayısını çıkardıktan sonra kapandı. Dergide pek çok önemli yazar ve çizer çalıştı. Bunlarda biri de Türk karikatürünün öncüsü sayılan Cemil Cem'di. Öyle ki buradaki karikatürleriyle tanındı ve daha sonra Kalem'de yayımlanan yapılarını bir kitapta toplayarak Türk karikatürünün ilk albümü'nü hazırlamış oldu. Dergide çalışan başka önemli yazarlar ve çizerler şunlardı: Sedat Nuri İleri, Refik Halit Karay, İzzet Melih Devrim, Hüseyin Rahmi Gürpınar, Mithat Cemal Kuntay, İzzet Ziya, Ahmed Rasim gibi Türk ve L. Andres, İon, A. Rigopulos, Scarselli, Pahatrekas, Plaicek d'Ostoya gibi yabancılardı. Danny DeVito Daniel Michael "Danny" DeVito, Jr. (d. 17 Kasım 1944, New Jersey) Emmy ve Altın Küre ödülü sahibi oyuncu, Oscar'a aday gösterilmiş bir film yapımcısı. Kendi film şirketi vardır. Şirketi Jersey Films, Pulp Fiction, Get Shorty, Erin Brockovich, Gattaca, ve Garden State gibi filmlerin yapımcılığını üstelenmiştir. DeVito Reno 911! adlı tv dizisininde yapımcısıdır. DeVito 2000 yılında Erin Brockovich filminin yapımcısı olarak En İyi Film Akademi Ödülü'ne aday gösterilmişti. DeVito "Throw Momma From the Train" (1987), "The War of the Roses" (1989), "Hoffa" (1992), "Matilda" (1996), "Death to Smoochy" (2002), ve "Duplex" (2003) filmlerinin yönetmenidir. 2006'dan beri It's Always Sunny in Philadelphia dizisinde Frank Reynolds rolünde oynamaktadır. The American Academy of Dramatic Arts (AADA) mezunudur. Boyu 1.52 m'dir. DeVito 22 Ocak 1982'de aktris Rhea Perlman ile evlenmiştir. Çiftin Lucy Chet DeVito (doğumu Mart 1983), Grace Fan DeVito (doğumu Mart 1985) ve Jacob Daniel DeVito (doğumu Ekim 1987) isimlerinde 3 çocuğu bulunmaktadır. DeVito ve ailesi Beverly Hills, Kaliforniya'da yaşamaktadır. DeVito 1973 yılından beri filmlerde rol almaktadır. Suçluyum Suçluyum, Gül Erda'nın 1992'de Raks Müzik'ten çıkardığı 3. ve en çok satan albümüdür. Albümdeki şarkılar: Bağlarbaşı, Gaziosmanpaşa Bağlarbaşı, İstanbul ilinin Gaziosmanpaşa ilçesine bağlı bir mahalledir. Mağazaların yoğun olduğu bir mahalledir. İlçe merkezine çok yakındır.Gaziosmanpaşa meydanı mağzaların yoğun olduğu gibi insanlardada yoğundur. Bağlarbaşı Mahallesi'nde çarşamba günleri pazar kurulur mahallenin anneleri pazara gider. Ertuğrulgazi İlköğretim Okulu ve Dobruca ilköğretim Okulu mahallenin Okullarıdır. Pazariçi, Gaziosmanpaşa Pazariçi, İstanbul ilinin Gaziosmanpaşa ilçesine bağlı bir mahalledir. 1992 yılında Karlıtepe Mahallesinden ayrılarak kurulmuştur. Mahallede, Sağlık Ocağı 2008, PTT 2009 yılında hizmete girmiştir. Sarıgöl, Gaziosmanpaşa Gaziosmanpaşa'nın mahallelerinden biridir. Burada Çingene nüfusu oldukça fazladır. Fakat Gaziosmanpaşa Belediyesi'nce bu mahallede bulunan gecekondular yıkılarak mahallenin varoş sıfatından kurtulması ve modern bir bölge olması beklenmektedir. Yıldıztabya, Gaziosmanpaşa Yıldıztabya, İstanbul ilinin Gaziosmanpaşa ilçesine bağlı bir mahalledir. Gaziosmanpaşa'nın büyük mahallelerindendir. Yıldıztabya Mahallesi 1950 ile 1956 yıllarında Dörtyol Mahallesi olarak kurulmuş. 1960 yılında Karlıtepe Mahallesi olarak adını değiştirmiştir. Adını mahallenin bazı yerlerinde bulunan kar kuyularından almıştır. 08/01/2007 Tarihi itibarı ile 19.913 kişi ikamet etmektetir. Mahallede 2 ilköğretim okulu,1 imam hatip lisesi 2 camii mevcuttur. Gaziosmanpaşa İlköğretim Okulu 1952'de İlk ismi 2. Göçmen İlkokulu olarak kurulmuştur. Mithatpaşa İlköğretim Okulu 1955'te öğretime başlamıştır. İmam Hatip Lisesi 1974'te öğretime başlamıştır. Dörtyol Merkez camii 1954 yılında ibadete açılmıştır. Hacı Fahri Kiğılı (1901-1968) tarafından mahalle bünyesinde kurulan ilim yayma cemiyeti kendisinin yaşlılığı neticesinde mahalledeki binayı Kur-an kursu veya imam hatip lisesi olarak hizmet vermesi için İlim Yayma Cemiyetine devretti. Bir dönem H.Fahri Kiğılı İstanbul İmam Hatip okulu adıyla hizmet veren bu bina halen Gaziosmanpaşa İmam Hatip Lisesi ve İlim Yayma Cemiyeti Hacı Fahri Kiğılı Ortaöğrenim erkek öğrenci yurdu olarak hizmete devam etmektedir. İlk günden beri çoğunlukla Rumeli & Balkan ve göçmenlerin ikamet ettiği bir semt haline dönüşmüştür. Mahalleye, 5 İETT hattı ile ulaşım sağlanmaktadır. 37 hattı ile Eyüpsultan'dan, 37E ile Eminönü'nden, 37M ile Mecidiyeköy'den, 37T ile Taksim'den, 37Y ile Vezneciler'den mahalleye varılabilir. Yalçın Boratap Yalçın Boratap (d. 24 Eylül 1944, İstanbul), oyuncu. 1962-1963 sezonundan bu yana İstanbul Şehir Tiyatroları'nda çalışan Yalçın Boratap'ın,Oyunculuğu seçmesinde, annesi Şükriye Atav'ın, içinde yetiştiği Şehir Tiyatroları'nın ve bu Okul'un ustalarının büyük etkisi olmuştur. TV dizilerinde oynamış ve belgesel seslendirmeleri yapmıştır. Halen Dialog Anlatım İletişim'de konuşma ve drama dersleri vermektedir. Video oyunu konsolu Oyun konsolu, harici televizyon bağlantısı yoluyla oyun oynama imkânı veren bilgisayar kökenli eğlence cihazıdır. Temeli 1947 yılına kadar uzanan bilgisayar oyunları, oyun konsolu gelişim sürecinin de tohumlarını ekmiştir. Bildiğimiz hali ile ilk bilgisayar oyunu Tennis for Two 1958 yılında bir osiloskop ekranında analog bir bilgisayar aracılığı ile oluşturulmuştur. 1962 yılına gelindiğinde, Massachusetts Institute of Technology laboratuvarında bulunan PDP-1 model bilgisayar kullanılarak bugün bilinen ilk dijital oyun Space war dizayn edilmiştir. Söz konusu bu oyunlar, görüleceği üzere nükleer santrallerde veya büyük üniversite laboratuvarlarında bulunan dönemin gelişmiş bilgisayarları için tasarlanmış türünün tek örneği oyunlardır. Oyun konsolu tanımı ise tüm tüketicilerin sahip olabileceği seri üretim ürünleri tanımlar. İşte 1968 yılına geldiğimizde Ralph Baer isimli mucit, Brown Box adını verdiği ve bugün bildiğimiz oyun konsolu tanımına uyan ilk prototip sistemi tasarlamıştır. Piyasada resmi olarak satılmaya başlanan oyun konsolları, teknolojik gelişim sürecine göre aşağıdaki şekilde sınıflandırılmaktadır. 1972 yılına gelindiğinde Brown Box ürünü resmi olarak Magnavox Odyssey adı ile piyasaya sürülmüş ilk ev tipi Oyun konsolu olarak tarihe geçmiştir. Birinci nesil olarak sınıflandırılan bu ürün daha sonraları Atari firmasının piyasaya süreceği Pong adı verilen tümleşik oyun konsolu ile tahtından indirilmiştir. Birinci nesil oyun konsollarının ortak özelliği, ekranda kare şekilli olarak resmedilen bir objeyi yine ekranın iki yanında el ile kumanda edilen dönen podlar aracılığı ile yukarı aşağı hareket ettirerek karşılıklı tenis türevi oyunlar oynanabilmesidir. Bu dönemde daha çok tümleşik (tek oyunlu) konsollar üretilmiş olsa da Magnavox Odyssey ve Philips Telespiel model konsollar kartuşlar kullanılarak aynı tür oyunları farklı varyasyonlarla kullanılabilmesini sağlamış örnekleridir. 1976 yılına gelindiğinde piyasaya çıkan ilk İkinci nesil ürün Fairchild Channel F olup 1977 yılında ise Atari 2600 piyasaya sürülerek oyun konsolu çılgınlığının ilk adımı atılmıştır. Renkli oyun oynama keyfi ve Joystick kullanımı ile bu dönem, oyun konsollarının tüm dünya tarafından tanınıp sevilmesinde bir milat olarak kabul edilir. Öncü 8-bit çağı olarak adlandırılan bu dönemde ortalama 4kb kapasiteli medya formatları olan kartuşlar kullanılmıştır. Dönemin en popüler oyun konsolu olan Atari 2600 serisi, Joystick olarak adlandırdığı tek tuşlu kontrol aracı ile yeni bir çığır açmıştır. 1983 senesinde Nintendo, hala birçok kullanıcının gözünde eşsiz olan NES (Nintendo Entertainment System) ürününü çıkartarak Üçüncü nesil'i başlatmıştır. Aynı döneme damgasını vuran bir diğer efsaneleşmiş oyun konsolu ise Sega Master System'dır. 8-bit daha gelişmiş grafikler, çok kanallı sesler ve Joy-pad kullanım avantajları ile bu nesle ait konsollar büyük satış rakamlarının önünü açmıştır. 1988 yılında Sega firması Mega Drive olarak adlandırdığı 16-bit teknolojisine sahip Dördüncü nesil oyun konsolunu piyasaya sürmüştür. Aynı dönemde Sega'nın yine en büyük rakibi Nintendo firmasının SNES model oyun konsoludur. 16-bit teknolojisi sayesinde çok daha gelişmiş grafik ve ses motorları ile Atari salonlarında oyuncuların hayranlıkla oynadığı birçok oyun, artık evlerde bu konsollar aracılığı ile oynanabilir hale gelmiştir. Bu dönemde oyun kumanda ve oynanış biçimleri daha karmaşık hale gelmiştir. 1993 yılına gelindiğinde 3D grafiklere sahip oyunların oynanabildiği beşinci nesil oyun konsolları piyasaya sürülmüştür. Bu sürece öncülük eden ürün Atari Jaguar olmasına karşın, yanlış pazarlama teknikleri sonucu beklenen satış başarısını yakalayamamış ve Atari gibi bir efsanenin Oyun Konsolu üretiminin çekilmesi bu döneme denk gelmiştir. Dönemin popüler ürünlerinden biri Sega Saturn diğer ise Nintendo firmasının Nintendo 64 model konsoludur. Ne var ki, bu dönemde daha önce Nintendo'nun ara üreticisi olarak destek aldığı Sony firması ile aralarında oluşan bir anlaşmazlık Sony firmasının Oyun konsolu sektörüne doğrudan girmesi ile sonuçlanacak tarihi bir olay olarak tarihe geçmiştir. 1994 yılında Sony Playstation piyasaya sürüldüğünde yeni bir efsane doğmuş oldu. Bu nesilde medya olarak ilk defa CD kullanılmaya başlanmış ve 32-bit/64-bit teknolojisinin verdiği avantajlarla çok daha yüksek çözünürlüğe sahip oyunlar oynanabilir hale gelmiştir. Yine bu dönemde ilk defa oyun konsolları artık sadece birer oyun konsolu olmaktan çıkmış ve multimedya özellikleri ile birlikte kullanıcı beğenisine sunulmuştur. Özellikle Sony Playstation'un sunduğu ve konsolu bir VCD player olarak kullanarak MP3 formatında müzik dinlemek ve film izleyebilme olanakları, bu konsolu artık salonların başköşesine yerleştirmiştir. 1998 yılında ise bir diğer Oyun Konsol devi olan Sega, kaybettiği pazarı yeniden toplamak için Devrimsel yeniliklere sahip yeni oyun konsolunu piyasaya sürmüş ve altıncı nesil oyun konsolu çağını başlatmıştır. Bu dönemde özellikle ilk defa oluşturulan çevrimiçi oyun konsolu arayüzü diğer üreticilere de öncülük etmiştir. Ne var ki Sony, 2000 yılında piyasaya Playstation 2 model oyun konsolunu sürmüş ve tarihin en çok satan oyun konsolu olarak tarihe geçmiştir. Bu süreç SEGA gibi bir devin de oyun konsolu üreticisi pazarından çıkmasına sebep olmuştur. Altıncı nesle dahil olan diğer popüler ürünler ise Nintendo Game Cube ve Microsoft'un ilk oyun konsolu olan Xbox'dır. Bu nesilde kullanılan 128-bit teknolojisi 3D kullanımı ve görsel işitsel anlamda yeni çığırlar açmıştır. Bir önceki nesilde başlayan multimedya olanakları bu dönemde daha da gelişmiştir. Sistemlerde kullanılan DVD formatlı medya aracılığı ile gerek yüksek çözünürlüklü film izleme, yüksek kalitede müzik dinleme ve yine bu nesilde sistemlerin çevrimiçi bağlanabilirlik özellikleri ile İnternet üzerinden veri alış-verişi mümkün kılınmıştır. 2005 yılı itibarıyla Yedinci nesil dönemi başlamıştır. Microsoft firmasının yeni oyun konsolu olan Xbox 360 bu sürece öncülük etmiştir. Uzunca bir süre tek alternatif olmanın avantajını kullanan bu konsol, 2006 sonunda art arda piyasaya sürülen Sony Playstation 3 ve Nintendo Wii oyun konsolları ile birlikte yedinci neslin 3 alternatifi arasında yer almaktadır. Bu nesilde kullanılmaya başlanan (Playstation 3) blu-ray medya formatı ile 1080i/p full HD (Yüksek Çözünürlük) oyun oynama ve film izleme mümkün kılınmıştır. Ek olarak sistemlerin İnternet kullanım arayüzleri çok daha geliştirilmiş olup, bu dönemin konsolları standart bir PC gibi kullanılabilir hale gelmiştir. Sistemlerde kullanılan bir diğer devrimsel yenilik ise kablosuz bağlantıya sahip kontrol kollarıdır. Nintendo ve Sony tarafından piyasaya sürülen konsollarda harekete duyarlı sensörlere sahip kollar kullanılarak yeni bir çağ başlatılmıştır. Microsoft ise hiçbir hareket algılayıcı olmadan çalışan Kinect'i (Project Natal) çıkarmıştır. Sekizinci nesil video oyun konsolları 26 Şubat 2011 tarihi ile başlamıştır. Bu sürece öncülük eden konsol Nintendo'nun Nintendo 3DS konsoludur. Bu konsolun devamında Sony, PlayStation Vita'yı, Nintendo ise 30 Kasım'da Wii U'yu piyasaya sürmüştür. Sonrasında Sony 20 Şubat'ta PlayStation 4'ü, Microsoft ise 21 Mayıs'ta Xbox One'ı duyurmuştur. Xbox One ve PlayStation 4 bu nesilde sadece bir oyun konsolu olmaktan çıkıp televizyon hizmetlerinden bankacılık hizmetlerine kadar geniş bir yelpaze sunmuştur oyunculara. Bu nesil özellikle önceki nesillere göre oyunculara birbirleri ile daha fazla etkileşim imkânı sunmuştur. Her iki konsolda 2013 sonunda piyasaya çıkmıştır. Konsolların çıkışından 31 Ocak 2015’e kadar olan zamana bakıldığında toplam satış rakamları şu şekilde: PlayStation 4: 19.052.353 Xbox One: 11.298.462 Wii U: 9.137.844 Seksi Hayvan Seksi Hayvan (Özgün adı: "Sexy Beast"), 2000 Birleşik Krallık yapımı dramatik gerilim filmidir. Senaryosunu Louis Mellis ve David Scinto'nun yazdıkları filmin yönetmeni ilk filmini çeken Jonathan Glazer'dır. Başlıca rollerinde Ray Winstone, Ben Kingsley, Ian McShane, James Fox, Amanda Redman, Cavan Kendall ve Julianne White oynamışlardır. Don Logan rolündeki performansı için Ben Kingsley En İyi Yardımcı Erkek Oyuncu Akademi Ödülü'ne aday gösterilmişti. Filmde eski bir kasa hırsızının İspanya'daki sakin emeklilik günlerinin, sinirli ve dengesiz bir eski ortağın villasına gelip onu tekrar 'göreve' çağırması ile kabusa dönüşmesi anlatılır. Eski bir kasa hırsızı olan Gary 'Gal' Dove (Ray Winstone) gansterlik günlerini geride bırakmış, bir köşede biriktirdiği parayla İspanya'da gözlerden uzak lüks bir villada karısı Deedee (Amanda Redman) ve çok yakın dostları Aitch (Cavan Kendall) ve Jackie (Julianne White) ile mutlu ve sakin bir hayat sürdürmektedir. Günlerini havuz kenarında bira içip tembel tembel güneşlenerek,barbekü ve av partileri düzenleyerek geçirirler. Bu huzurlu ve çakırkeyif günlerden birinde Gal'in eski çete arkadaşı Don Logan (Ben Kingsley) yeni bir soygun teklifi ile çıkagelir. Geçmişle bağlarını kopartmış olan Gal bu teklif karşısında isteksiz davranır, ancak sinirli, alıngan, anlayışsız ve saldırgan bir insan olan Don Logan hayır cevabını kabul etmez. Bu beklenmedik misafir ile Gal arasında bir sinir harbi başlamıştır. Filmde kullanılan müzik parçaları şunlardır: Mezzo-Soprano Klasik Batı müziğinde mezzo-soprano bir kadın vokal türü olup soprano ve kontralto kadın ses türleri arasındadır. Klasik Batı müziğinde "mezzo-soprano" ses türü için ses açıklığı: Mezzo-sopranolara genellikle opera eserlerinde ikinci derecede roller için vokalistlerdir. Tipik mezzo-soprano rolleri cadılar (örneğin Verdi'nin Il Travatore eserinde Azucena), baştan çıkartıcı kadınlar (örneğin Verdi'nin Aida eserinde Amneris), dadılar ve erkek rolünü oynayan kadın vokalisttir (örneğin Mozart'ın Figaro'nun Düğünü eserinde Cherbino). Fakat bunun çok ünlü istisnaları da vardır: Bizet'nin Carmen başrolü, Rosina in Rossini'nin Sevil Berberi'nde Rosina başrolü. Aynı zamanda bazen sopranolar için bestelenmiş eserlerde mezzo-sopranolar yer alabilmaktedir; örneğin Mozart'ın Cosi fan tutte eserinde Despina ve Don Giovanni eserinde Zerlina. Mezzo-soprano tonu bağlamında, birçok sınıflandırması vardır: Bazı ünlü opera ve operetlerde "koloratura mezzo-soprano" rolleri: Bazı ünlü opera ve operetlerde "lirik mezzo-soprano" rolleri: Bazı ünlü opera ve operetlerde "dramatik mezzo-soprano" rolleri: (*) : başrol (**) : erkek rolünde kadın mezzo-soprano Joe Pesci Joseph Frank "Joe" Pesci (d. 9 Şubat 1943), İtalyan-Amerikalı Akademi Ödülü ve BAFTA ödülü sahibi oyuncu, komedyen ve şarkıcıdır. "Goodfellas", "Home Alone" serisi ve "Lethal Weapon" serisi gibi filmlerle tanınmaktadır. Robert De Niro ile bazı filmleri mevcuttur. Sammo Hung Kam-Bo Sammo Hung Kam-Bo (d. 7 Ocak 1952, Hong Kong, Çin), Çinli dövüş ustası, aktör, yapımcı ve yönetmen. Jackie Chan ve Yuen Biao ile çocukluk arkadaşı olup beraber onlarca Kung Fu filmlerinde rol aldı. Sammo Hung 1961 yılında 9 yaşındayken Çin Drama Akademisi, Hong Kong Pekin Opera Okuluna katıldı. Bu okulda Jackie Chan ve Yuen Biao ile yıllarca sürecek çocukluk arkadaşı oldu. 14 yaşına geldiğinde, bir filmde dublör olarak rol alabilmek için Hong Kong film endüstrisinde bağlantıları olan bir öğretmen tarafından seçildi. 16 yaşında akademiden ayrıldı. Hung, bir dublör olarak film sektöründe iş bulduktan sonra, tanınmış Çinli çizgi film karakteri Sam-mo'nun (Sanmao) adı ona verildi. Sammo Hung Hala Çin Drama Akademisinde iken bir çocuk oyuncu olarak başlayan film kariyerinde 75 filmde rol aldı ve 230'un üzerindeki filmde çalıştı. Denis Leary Denis Colin Leary (d. 18 Ağustos 1957), Altın Küre ve Emmy ödülü adayı Amerikalı oyuncu, komedyen, senarist ve yönetmendir. Kendi asabi komedi tarzıyla bilinen Denis Leary aynı zamanda birçok ciddi rolde oynamıştır. Senaryosunu da yazdığı "Rescue Me" isimli dram dizisi ile en iyi senaryo ve en iyi oyuncu dalında Emmy'ye aday olmuştur. Bu diziyle Altın Küre ödülüne de aday gösterilen Denis Leary, Conan O'Brien'in kuzenidir. Denis Colin Leary Worcester, Massachusettsde, 1957 yılının 18 Ağustos'unda İrlandalı Katolik göçmen olan oto makinisti John Leary ve hizmetçi Nora tarafından dünyaya gelmiştir. Sık sık ABD ve İrlanda arasında göçmenlik yapmak zorunda olan Denis Leary, Worcesterde Saint Peter-Marian Yüksek Okulundan mezun oldu. Bu sıralar evlenmeyi düşünüyordu. Kendisinin kuzeni aynı zamanda aralarında bir mesafe olan komedyen Conan O'Briendir. Kendisi dört çocuğun ikincisidir. Denis Leary Bostondakı Emerson Kolejinden mezun oldu. O zamanlar sınıf arkadaşı geleceğin komedyeni Mario Cantone idi, ve yakın arkadaştılar ki, hala da bu dostluğu korumaktadırlar. Komedyen Steven Wright ve aktris Gina Gershon da bu koleji Leary ile aynı zaman da bitiren diğer isimlerdir. 1979'da mezun olduktan sonra Denis Leary, 5 yıl komedi işinde çalıştı. 1980'li yıllarda Denis Colin Leary, Bostondakı komedi sahnelerinde yer aldı. Aynı yıllarda bir komedi kulübünde "Play It Again Sam" isimli bir şov sundu. Kendisi aynı zamanda yabancı dizi Lenny Clarke's Late Show kendi arkadaşı Lenny Clarke ile oynadı ve Martin Olson'la senaryosunu yazdı. Leary ve Clarke arasındaki dostluğu, düşünceleri ve örnek aldıklarını When Standup Stood Out (2006) isimli belgeselde gösterilmiştir. R.E.M. ile ilgili olan MTV skeci ile ilk ünlendi. MTV'deki birçok süren reklamlarda yer alan Denis Leary bu sırada iki kendi stand-up gösterilerinden albüm hazırladı. "No Cure for Cancer" (1993) ve"Lock 'n Load" (1997) idi bunlar. 2004 yılının sonlarında EP "Merry F#%$in' Christmas" isimli bazıları Lock n Loaddan olan müzik ve stand uplar içeren albümünü çıkardı. 1993 yılında "Asshole" isimli bir şarkısı çok hit oldu ve Avusturya'da kendisinin bu şarkısı radyolarda bir numaraya yerleşti. Bu şarkısı halen ünlüdür ve kullanılmaktadır. Yaptığı stand-uplarda genelde kendisininde bağımlı olduğu sigara hariç alkol ve uyuşturucuyu da eleştirmektedir. Asabi komedisi stiliyle de bilinmektedir. Kendisi 40 filmi aşkın sinema filminde de rol almıştır. Aralarından "Loaded Weapon 1" gibi spoof komedisi de mevcuttur ve cameo roldedir. Filmin başrol oyuncusu Emilio Estevez ile aynı yıl kendisinin ciddi bir kötü adamı canlandırdığı güçlü gerilim filmi "Judgment Night" filminde de rol aldı. Bunlar dışında "The Sandlot", "Monument Ave.", "The Match Maker", "The Ref", "Suicide Kings", "Dawg", "Wag the Dog", "Demolition Man", "The Thomas Crown Affair" ve "Operation Dumbo Drop" rol aldığı filmlerden sadece bir kaçıdır. 90'lı yıllarda rol aldığı birçok film eleştirmenler tarafından beğenilirken Robert De Niro, Clint Eastwood, Christopher Walken gibi Akademi Ödüllü usta oyuncularla da rol aldı/Kendisi The Job ve Rescue Me isimli iki ünlü televizyon dizisinde de rol almıştır. Rescue Me ile Emmy ve Altın Küre adayı oldu. Kendisi Ice Age isimli animasyon serisinde Diago isimli bir kaplanı seslendirdi. Aynı zamanda yapımcılıkta yapmakta ve bazı stand-up gösterilerinin de yapımcılığını yapmaktadır. Bir süre sonra Mel Gibson'un Yahudilerle görüşüne sinirini belirten Denis Leary aynı zamanda 2003 yılında Comedy Sentralde Comedy Sentral of Denis Learyde onurlandırıldı. Bu gösterisinde Mario Cantone, Adam Ferrara, Jim Breuer, Nick DiPaolo, Don Gavin, Christopher Walken, Lenny Clarke, Gina Gershon, Conan O'Brien, Gilbert Gottfried, Colin Quinn ve Michael J. Fox da yer alanlar arasındaydı. Şimdilerde daha çok Rescue Me isimli dizide New York şehrinde bir alkol sorunları yaşayan bir itfaiyeciyi canlandırmaktadır. İki defa Emmy'ye aday gösterildi dizideki başarısından dolayı aynı zamanda Altın Küre adayı oldu ve bir kez daha sadece komedide değil dramda da iyi olduğunu ispatladı. Denis Leary 1989den beri yazar Ann Lembeck ile evlidir. Yine Emerson Kolejinde tanışmışdılar. İki çocukları vardır. Biri Joseph "Jack" Leary (d. 1990) ve kızları Devin Leary'dir (d. 1992). Mizahi olarak iyi olan Ann Lembeck The Job isimli sitcom dizisi, romantik komedi Two If By Sea senaryosunu eşi Denis ile birlikte yazmıştır. Kısa absürt komedi hikâyelerinden oluşan National Lampoon's Favorite Deadly Sins (1995) isimli filmin de Lust bölümünü yazan Lembeckin kocası Denis Leary bu filmde de rol almış ve Lust bölümünü yönetmiştir. Jack Leary ise iki defa babasının projesi için kamera karşısına ufak rol için geçmiştir. Leary aynı zamanda buz hokeyi hayranıdır. Boston Bruinsi tutmakta ve ölesiye Boston Red Sox fanatiğidir. Billy Hicks ile yaşadığı problemin yanı sıra yangında kendi evinde 5 kişinin ölmesi gibi gündeme gelmişliği vardır. 1999 yılında itfaiyeci kuzeni bu yangında ölmüştü. Uzun zamandır Bill Hicks ile arkadaş idi. Ancak Denis Leary No Cure for Cancer isimli albüm ve stand up gösterisini yayınlayınca Hicks Learynin bunları kendisinden çaldığını iddia etti ve dostlukları bozuldu. Leary birçok kez aynı olmadığını belirtmiştir. Leary, 2004'ten beri Rescue Me dizisini yapmaktadır ve bu dizide de kuzeni itfaiyeci olan ölmüş bir adamı canlandırmaktadır. The Departed filmindeki Mark Wahlberg'in rolünü dizi için geri çevirmişti. Bunun dışında bir spor fanatiği, NHL yıldızı olmak istese de kötü notlar yüzünden yüksek okuldan atılmıştı. oyuncu Emilio Estevez'in yakın dostudur, hatta yine Rescue Me için onun Bobby filmindeki rolünü de geri çevirmişti. Bunun dışında yönetmen Ted Demme ile de dostluğu vardı. Ancak Demme hayatını kaybetti. Elizabeth Hurley ile iki filmde rol aldı ve aynı zaman da arkadaşlar. Leary, Hurleyin oğlu Damian Charles Bingin vaftiz babasıydı. Mario Cantone and Gina Gershon ile de yakın dostluğu vardı Emerson Kolejinde. Conan O'Brien ile fazla yakın değildir ancak birkaç kez onun programına konuk olarak katılmıştır. Roxbury, Connecticutda eşi ve kendisi için aldığı bir çiftlik evi var. Çiftlik evinde bazı atlar da mevcuttur. Denis Leary çoğu zaman sigara içmesi ile bilinir ve hayatı boyunca vejetaryen olmayacağını stand uplarında da söylemiştir. Asshole şarkısı ile bilinir ve bu şarkısı daha çok Amerikan kültürü ile dalga geçiyordu. Denis, kültür, alkolizm, uyuşturucu, kutlamalar, sigara ve kötü alışkanlıklar gibi birçok konuyu daha çok kullanan Denis Leary, siyah komedi, müzikal komedi gibi tarzları kullanır. Sadece komedi filmlerinde rol almaz, çoğu komedyenin aksine birçok kez ciddi rollerde oynar. Birçok komedyen gibi küfürlü (bazen aşırı) gösteriler kullansa da, cinsellik veya bel altı esprileri pek kullanmamaktadır. Cuba Gooding, Jr. Cuba Gooding, Jr. (d. 2 Ocak 1968) Amerikalı SAG ve Akademi Ödüllü sinema oyuncusudur.2009 yapımı Şeytanın Mezarı ve 2011 yapımı((Ticking clock;geri sayım)) filminde rol almıştır. Danimarka hükümdarları listesi Danimarka hükümdarları listesi Danimarka ülkesi üzerinde hüküm süren kral ve kraliçe unvanı taşımış kişilerin listesidir. Bu kral ve kraliçeler şöyle siralanır: Krallik 1660'a kadar hukuken seçimle hükümdar tayin edilmekteydi; ama gerçekte bir önceki kralın yaşayan en yaşlı oğlu veya erkek kardeşi kral seçilmekteydi. 1660'ta krallığın kalıtsal olduğu ve kralin mutlak ve sinirsiz hukum yetkileri olduğu hukuken kabul edildi. 1448-1863 döneminde Danimarka Krallığı Oldenburg Hanedanı tarafından yönetilmiştir. 1863'ten sonra Danimarka Kralı II. Christian'dan itibaren krallik bu hanedanın bir alt sülalesi olan Schleswig-Holstein-Sonderburg-Glucksburg hanedanına geçmiştir. 1864'te kadar Danimarka Kralı Schleswig Dükü ve Holstein Dükü unvanlarını ve yetkilerini şahsen taşımıştır. Yaşlı Gorm (Gorm den Gamle)'dan önceki Danimarka kralları listesi yarı gerçek yarı mitiktir. Elde bulunan kaynaklar ancak bazı krallar için aynı kişiyi nitelendirmektedir. Diğerleri için kaynaklar karmaşık ve birbirleri ile çelişkili "bilgiler" vermektedirler. Verilen liste belirli bir sıralamayı ve tarihleri gösterir ve değişik kaynaklarda değişik sıralamalar ve tarihler mevcuttur: Guilty Hearts Guilty Hearts, 2005 yapımlı Anna Faris, Charlie Sheen, Eva Mendes gibi oyuncularında yer aldığı 6 farklı dramatik öyküden oluşan ve yine bu 6 tane kısa filmi içerisinde barındıran sinema filmidir. DVD ve VHS'si ABD'de mevcut değilken Rusya gibi bazı ülkelerde mevcuttur. Türkmenören, Bozova Türkmenören, Şanlıurfa'nın Bozova ilçesine bağlı bir mahalledir. Ayrıca Atatürk Barajına çok yakındır. Güneydoğu Anadolu Projesi nedeniyle kanallarla sulama yapılmaktadır. Şanlıurfa'ya uzaklığı yaklaşık 65 km olmakla beraber ilçeye uzaklığı 25 km civarındadır. Pfizer Pfizer Anonim Şirketi, dünyanın önde ilaç şirketlerinden biridir. Dünya ve Türkiye ilaç sektörünün önde gelen firmalardandır. Charles Pfizer ve Charles Erhart adlı kuzenler tarafından 1849 yılında kurulmuş olup; hâlâ etkinliğini sürdürmektedir. Türkiye'deki faaliyetlerine 1957'de başlamıştır. In the Custody of Strangers In the Custody of Strangers, 1982 yapımlı sinirli bir gencin ailesini terk ettikten sonra hapishaneye düşmesini konu alan televizyon için yapılmış dram filmidir. Martin Sheen ve Emilio Estevez filmde de gerçekteki gibi bir baba-oğlu canlandırmaktadırlar. Helyum izotopları Helyum (He) Standart atom ağırlığı: 4,002602(2) u "Helyum-2" helyumun kuramsal izotopudur. Teorik hesaplamalarla var olma ihtimali çok düşük olup % 2 civarındadır. Ziya Samedi Ziya Samedi(d. 1914, Kazakistan, Almatı, Yarkand ö. 20 Kasım 2000) Uygur milliyetçi ve yazar. Çin milliyetçilerinden çeşitli işkenceler gören Uygur Türkleri için kendisinin en ünlü romanı sayılan Kanlı Dağ’ı yazdı. Aslı ile Kerem, Ferhat ile Şirin’e benzeyen Uygurlar’ın ünlü epik şiiri Garip ve Senem’i sahnede oynanması için yazıya geçirdi. Samedi, 1937’de Uygur Türkleri’nin çektiği bu acıları romanlarında sürekli olarak işlediği ve milliyetçi bir kişiliğe sahip olduğu için Uygur entelektüellerini sıklıkla tutuklayan Sheng Shicai tarafından tutuklandı ve 7 yıl hapise mahkûm edildi. 1944'te Doğu Türkistan Ordusu’na katıldı ve albaylığa kadar yükseldi. Çin Hükûmeti onu “etnik milliyetçi” olarak görüyordu ve çalışmalarını engelliyordu. Çin Hükümeti, Uygur Türklerine ayaklarını çivilemek, kesmek ve daha iç karartıcı binlerce işkence yapmaktaydı. Bu işkencelerinde bugün hâlâ devam ettiği söylenmektedir. Ziya Samedi de ulusal özgürlüğü istediği için Çin Hükümeti’nin sürekli gözü önünde olan birisiydi. Eğitim için çok emek verdi. Eğitimini tamamladıktan sonra o zamanlar Sovyet Rusya’ya bağlı olan Doğu Türkistan’dan Kazakistan’a kaçtı. 1980’de Samedi, Uygur Edebiyatı’na kazandırdıkları ve yaptığı çalışmalardan dolayı Kazakların Yazarı Ödülü ile şereflendirildi. Kitapları sadece Kazakistan’da kullanılabilinmektedir. Ayrıca Samedi’nin Boynu Kesik adlı ünlü bir müzikali ve senaryolaştırdığı 3 romanı (İli Nehri Boyunca, Kanlı Dağ, Garip ve Senem) bulunmaktadır. Naz Erayda Naz Erayda, Türk tiyatro yönetmeni, dekor ve kostüm tasarımcısı. Sinema sanat yönetmeni- kostüm tasarımcısı. 1985 yılından itibaren çeşitli topluluklar/ oyunlar için dekor-kostüm tasarımı, kısa-uzun merajlı filmler ve TV filmleri için, kostüm tasarımı, oyunculuk, sanat yönetmenliği yaptı, Mimar Sinan Üniversitesi Sahne ve Görüntü Sanatları Bölümünde “Deneysel Tasarım” dersi verdi. Bilgi Üniversitesi Sinema Bölümünde “Sanat Yönetmenliği” dersi veriyor. Mimar Sinan Üniversitesi, Sahne ve Görüntü Sanatları Bölümünde ve Bilsak Temel Oyunculuk ve Sahne Bilgisi Eğitimi Atölyelerinde eğitimini tamamladı. 1993 yılından itibaren, ses, söz ve hareket parçalarından oluşturduğu iş/ performans/oyunlarını kent dışı ve kent içi kamusal alanlar ve tiyatro mekanları için gerçekleştirdi. 1991 yılında Kerem Kurdoğlu ile birlikte İstanbul Tarlabaşı’nda kurduğu Kumpanya’daki çalışmalarını 2006 yılında tiyatronun kapanmasına kadar sürdürdü. Boyut Yayınları’ndan basılan, Kumpanya Tiyatrosu’nun on bir yıllık çalışmalarını içeren “Ne Bileyim Kafam Karıştı” adlı kitabın editörlüğünü yaptı. “Çizelge Oyun” adını verdiği kavramsal bir oyun yazdı. İstanbul Teknik Üniversitesi, Yıldız Teknik Üniversitesi, İstanbul Üniversitesi, İzmir Dokuz Eylül Üniversitesi, Eskişehir Anadolu Üniversitesi’nde, “Tiyatroda Farklı Yaklaşımlar/Yeni Dil” üzerine atölye çalışmaları/ seminerler/ dersler, verdi Dizi analizi Biyolojide dizi analizi bir DNA veya protein dizisini bir bilgisayar kullanarak, biyoenformatik yöntemlerle incelenmesidir. Dizi analizi ana hatlarıyla aşağıdaki konuları kapsar: Kimyada dizi analizi, bir polimeri oluşturan monomerlerin dizisini çözmek anlamında kullanılır. Moleküler biyoloji ve genetikte bu işleme sadece dizileme denir. Lauren Bacall Lauren Bacall, (asıl adı: Betty Joan Perske) (d. 16 Eylül 1924, Bronx – 12 Ağustos 2014, New York) Amerikalı oyuncu ve eski model. 1940'larda başladığı sinema oyunculuğunu günümüze dek sürdürmüştür. Bacall, genelde buğulu sesi ve bakışlarıyla da tanınmaktadır. En tanınmış rollerini The Big Sleep (1946) ve Dark Passage (1947) filmlerinde canlandıran oyuncu, How to Marry a Millionaire (1953) ve Designing Woman (1957) gibi komedi filmler ile komedi türündeki başarısını göstermişti. Buğulu ses tonu ile ilgi çeken ve 1940'ların moda ikonlarında biri sayılan Bacall, ünlü sinema oyuncusu Humphrey Bogart'ın da eşiydi. Frank Sinatra'yla da zamanında ilişki yaşadığı da bilinen bilgiler arasında. Bacall, yıllardır tanıdığı arkadaşı Barbra Streisand'ın yönettiği "Aşkın İki Yüzü" filmiyle ilk kez Akademi Ödülleri'nde En İyi Yardımcı Kadın Oyuncu Akademi Ödülü adaylığı elde etmiş, ödülü alamamıştır. Ancak 2009 yılının 14 Kasım gününde, Bacall "Onur ödülüyle" ödüllendirildi. Lauren Bacall, Amerikan Film Enstitüsü tarafından belirlenen "Tüm zamanların en iyi oyunculeri" listesinde 20. sıradadır. Polonya asıllı dünyaca ünlü İsrail'li politikacı ve Nobel Barış Ödülü sahibi İsrail Cumhurbaşkanı Şimon Peres'in (Szymon Perske) kuzenidir ve aynı soyadı paylaşıyorlardı. Babaları kardeş idi. 12 Ağustos 2014 tarihinde Amerika Birleşik Devletleri'nin New York şehrinde 89 yaşında geçirdiği inme sonucunda hayatını kaybetmiştir. Suat Ã‡elen Suat Çelen, (d. 1978 Bolu) Türk millî jimnastikçi. Dünya jimnastik literatürüne çifte burgulu hareketi, Çelen hareketi olarak geçiren sporcudur. 1990 ve 1992’de Dünya Okullar Şampiyonaları'nda (ISF) birincilikler elde etti. 1991 yılında yapılan Balkan Gençler Cimnastik Şampiyonası'nda ve 1993 yılında İsviçre'de düzenlenen Avrupa Gençler Şampiyonası'nda paralelde altın madalya aldı. 1995 Uluslararası Boğaziçi Cimnastik Turnuvası'nda yer minderinde altın madalya kazandı. 2001 yılında Akdeniz Oyunları'nda bronz madalya kazandı ancak daha sonra müsabaka hakemlerinin aralarında yaptıkları toplantı sonrası madalyası alındı. İlgisizlik ve destek eksikliği nedeniyle sonraki yıllarda önemli organizasyonlarda başarılar kazanmadı. Bu yüzden jimnastikten uzaklaştı ve beden öğretmenliği yapmaya devam etti. Türkiye Jimnastik Federasyon başkanıdır. Kara Eylül olayları 1970 Eylül ayı Arap tarihinde Kara Eylül olarak adlandırılır. Filistinlilerin Ürdün'e sürülmesi ve Filistin Kurtuluş Örgütünun Ürdün'de etkinliğini arttırması Haşimi Kralı Hüseyin'i rahatsız etti. Yaşanan olaylar sonrasında her iki tarafta da 7000 ila 8000 insan kaybedildi. Silahlı çatışmalar FKÖ'nün ve Filistinlilerin 1971'de Lübnan'a sürülmesine kadar devam etti. Gloria Swanson Gloria May Josephine Swanson (27 Mart 1899 - 4 Nisan 1983), Amerikalı oyuncu. 1950 tarihli "Sunset Bulvarı" filmindeki Norma Desmond rolü ile tanınır. Gloria Swanson, "Gloria May Josephine Svensson" adıyla 27 Mayıs 1899'de Chicago, Illinois'ta doğdu. Okulunu bitirdikten sonra bir mağazada satış elemanı olarak çalışmaya başlayan Swanson, aslında gösteri dünyasına girmeyi hedeflememişti. 1915 yılında, henüz 16 yaşındayken teyzesi ile birlikte filmlerin nasıl çekildiğini görmek için gittiği Chicago'daki film stüdyolarında keşfedildi ve ilerleyen yıllarda Amerika'nın en ünlü sessiz film yıldızlarından biri haline geldi. "The Fable of Elvira and Farina and the Meal Ticket" filmi ile sinemaya giriş yapmış oldu. İlk olarak "Sweedie Goes To College" filmi ile dikkat çekti. 1919 yılına kadar Keystone Studios ila çalışan Swanson 1919'da Cecil B. DeMille ile kontrat imzaladı. Cecil B.DeMille onu tipik bir Mack Sennett komedyeninden canlı, kışkırtıcı bir oyuncue dönüştürdü. Hayatı boyunca yedi evlilik yapacak olan Gloria Swanson, ilk kocası olan Wallace Beery ile evlendikten sonra film dünyasının merkezi sayılan Los Angeles' e taşındı. "Shifting Sannds", "Don't Change Your Husband" gibi filmlerle yükselişini sürdürdü. 1920'lerin ortalarına gelindiğinde Hollywood'un en çok kazanan kadın oyuncusu olmuştu. Sesli filme geçildiği sırada 30 yaşında olan Gloria Swanson, pek çok sessiz film oyuncusunu sahnelerden silen bu devrime ayak uydurmayı başardı. En büyük rakiplerinden biri olan Pola Negri tuhaf aksanının da etkisiyle sesli filmlere uyum sağlayamadığından Hollyowod'dan ayrılmıştı. 1929'da "Sadie Thompson" filmindeki rolüyle En iyi kadın oyuncu Oscar'ına aday gösterildi. Ertesi yıl ise The Trespasser'deki rolüyle yine aynı ödüle aday gösterildi.. 1930'lar boyunca kabuğuna çekilen oyuncu, bu süre boyunca sadece dört film yaptı. 1934'te "Music In The Air" filminden sonra 1942'deki "Father Takes A Wife" filmine kadar sahnelerde görünmedi. Bu filmi yine uzun bir aradan sonra 1950 yılında Billy Wilder yönetmenliğinde çekilen, başrolü William Holden ile paylaştığı ünlü Sunset Bulvarı filmi izledi. Gloria Swanson, bu filmdeki yıldızı sönmüş sessiz film oyuncusu "Norma Desmond" rolüyle En İyi Kadın Oyuncu dalında aday gösterilerek 3. kez Oscar adaylığı aldı. Bu film 16 Haziran 1996'da Amerikan Film Enstitüsü tarafından yüzyılın en iyi 100 filmi içinde 12. sırada gösterilmiştir. Gloria Swanson 1950'de çektiği birkaç filmden sonra yavaş yavaş film dünyasından uzaklaşmaya başlamış ve 1960'lar boyunca daha çok televizyon projelerinde yer almıştır. Beyaz perdede son görünüşü 1975 tarihli "Airport 1975" filmi ile olmuştur. Gloria Swanson, 4 Nisan 1983 tarihinde 86 yaşındayken New York'ta hayatını kaybetti. Doğuş Üniversitesi Doğuş Üniversitesi, 1995'te kurulan Doğuş Eğitim Vakfı'nın çalışmaları ile Türkiye Büyük Millet Meclisi'nde kabul edilen 09 Temmuz 1997 tarih ve 4281 Sayılı Kanun ile İstanbul'da kurulmuş bir vakıf üniversitesidir. Doğuş Üniversitesi; 1995'te kurulan Doğuş Eğitim Vakfı tarafından, Türkiye Büyük Millet Meclisi'nde kabul edilen 09 Temmuz 1997 tarih ve 4281 Sayılı Kanun ile açılan, kamu tüzel kişiliğine haiz bir vakıf üniversitesidir. 2006 yılında öğretim üyesi başına düşen yayın sayısına göre Doğuş Üniversitesi, Türkiye'de 27. sırada yer almıştır. Doğuş Üniversitesi; 5 fakültede 31 lisans programı, meslek yüksekokulunda 18 ön lisans programı, 2 enstitüde 17 yüksek lisans ve 7 doktora programı ile yükseköğretimin her kademesinde yer almaktadır. 2001 yılında, yaşam boyu eğitim anlayışıyla Sürekli Eğitim Merkezi kurulmuştur. Web Of Science verileri ve URAP raporları, Doğuş Üniversitesi'nin dünyanın en iyi ilk 2 bin üniversitesi arasında yer aldığını, İstanbul'un ise en iyi ilk 3 vakıf üniversitesi (tıp fakültesiz) arasında bulunduğu göstermektedir. Üniversite YKS ve özel yetenek sınavları ile öğrenci kabul etmektedir. 2020 yılında The One Awards ödülleri kapsamında Doğuş Üniversitesi Türkiye'nin en iyi ilk üç üniversitesinden biri olmuştur. Yayınladığı makaleler ve bilimsel çalışmalar ile Silikon Vadisine pek çok öğrenci yollamış, NATO sponsorluğunda Savunma Sanayi alanında Sudaki Uçucu Organik Bileşikleri hakkında önemli çalışmalar yapmıştır. Erasmus ve Farabi programlarının tam üyesi olup 3 kıtada 100'den fazla kurum ile öğrenci değiştirme anlaşması bulunmaktadır. Üniversitenin 14000 civarında mezunu bulunmaktadır. Çift Anadal ve Yan Dal imkanları mevcuttur. Doğuş Üniversitesinde spor olanakları oldukça geniş bir yelpazede sunulmaktadır. Mevcut 18 takımı haricinde, öğrenci talepleri doğrultusunda ve ihtiyaca göre yeni takımlar kurulmakta ve üniversiteler arası şampiyonalarda yarışmaları için olanaklar sağlanmaktadır. Öğrenci Konseyi, Üniversitenin ön lisans, lisans ve yüksek lisans programlarına kayıtlı öğrencilerin eğitim, sağlık, spor ve kültürel ihtiyaçlarının karşılanmasında öğrencilerin görüşlerini belirleyerek, yönetim organlarına bildirilmesi ve yönetim organları ile öğrenciler arasındaki iletişimin oluşturulması amacı ile kurulmuştur. Yörüngeler listesi Yörünge çeşitleri aşağıda listelenmiştir: Alfred Blalock Alfred Blalock, (d. 5 Nisan 1899 – ö. 15 Eylül 1964) Amerikalı bilim insanı, hekimi. Asistanı Vivien Thomas ve kardiyalog Helen Taussig ile birlikte Hemoglobinin kana oksijen taşıma görevini yerine getirememesi sonucu bebeklerde solunum zorluğu çekmesine sebep olan ve Mavi bebek sendromu olarak da bilinen hastalık için tedavi yöntemi geliştirmiştir. Alfred Blalock'ın yaşamı ve Blue Baby (Mavi Bebek) hastalığının tedavisini bulduğu süreç 2004 yapımı Something The Lord Made isimli filmde sinemaya aktarılmıştır. Blalock'u oyuncu Alan Rickman canlandırmıştır. Joan Crawford Joan Crawford (d. Lucille Fay LeSueur, 23 Mart 1904, San Antonio, Texas - 10 Mayıs 1977, New York), Akademi ödüllü Amerikalı oyuncudur. Furkan Kızılay Furkan Kızılay, (d. 30 Kasım 1990, İstanbul), Türk dizi film oyuncusu ve şarkıcı. Çocuklar Duymasın adlı TV dizisindeki Emre (Havuç) karakteri ile ünlenmiştir. Sinema filmleri ve TV dizilerinin yanı sıra reklamlarda da rol almaktadır. Ayrıca 2009 yılında "Aşksın Sen" adlı albümü çıkarmıştır. 2010'da çekimlerine yeniden başlanan Çocuklar Duymasın dizisinde Emre (Havuç) karakterini yeniden canlandırmaya başlamıştır. Eğitimini Kadir Has Üniversitesi Enformasyon Teknolojileri bölümünde sürdürmektedir. 21 Ocak 2017 yılında yayınlanan 2017 Survivor Ünlüler-Gönüllüler yarışmasında Ünlüler takımında yarıştı.10 Kasım 2017'de yeni dizisi olan Aslan Ailem'de rol almaya başladı. Çiğneme kasları Çiğneme kasları (Latince: "musculi masticatorii"), çene eklemini hareket ettirerek çiğnemeyi sağlayan dört adet kastır. Bu kasları masseter kası ve temporal kas ile medial ve lateral pterygoid kasları oluşturur. Abdüksyon hareketi yapan lateral pterygoid kası dışındaki tüm çiğneme kasları çenede addüksyon hareketini gerçekleştirir. Yüzdeki diğer kasların aksine bu kaslar trigeminal sinirin mandibuler kolları tarafından inerve edilir. Geleneksel olarak bu 4 kas arasında bulunmamasına ve dil kemiği işle ilişkilendirilmesine rağmen mylohyoid kası da çenenin açılmasında lateral pterygoid kası ile ortak çalışır. Masseter kası ("Musculas masseter"), "nervus massetericus" tarafından inerve edilen, "arcus zygomaticus"un alt kenarı ve medial yüzünden başlayan, alt çenenin ("mandibula") "processus coronoideus mandibulae"si ile