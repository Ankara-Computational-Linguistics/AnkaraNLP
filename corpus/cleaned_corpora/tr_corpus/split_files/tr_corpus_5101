Komünist Partisi'nin bir bileşeni olarak kalması gerektiğini savundu. 1991 Sovyetler Birliği darbe girişimini desteklediği ve yeni Letonya hükûmetini devirmeye çalıştığı suçlamasıyla Temmuz 1995'te hapsedildi. Hapiste olmasına rağmen, Rubiks Letonya Cumhurbaşkanlığı için gerçekleştirilen 1996 seçimlerinde aday oldu, ancak seçimi Guntis Ulmanis kazandı. Rubiks Kasım 1997'de "iyi halden" serbest bırakıldı. 1999 yılında Letonya Komünist Partisi'nin halefi olan Letonya Sosyalist Partisi'nin lideri seçildi. 2009 Avrupa Parlamentosu seçimlerinde Avrupa Parlamentosu milletvekilli seçildi. 1991 Ocak ayından sonra Letonya Komünist Partisi'ne olan bağlılığından dolayı Rubiks'in seçilmesi yasaklandı. İki oğlu Artūrs Rubiks ve Raimonds Rubik, Letonya yasama organı Saeima'nın üyesidir. Alfrēds Rubiks iki kez Onur Rozeti Nişanı ile onurlandırılmıştır. Juraj Herz Juraj Herz (d. 4 Eylül 1934 – ö. 9 Nisan 2018), Tanınmış Çek yönetmen, aktör, senarist ve sahne tasarımcısıdır. Kendisi 4 Eylül 1934'te Kežmarok, Çekoslovakya'da doğdu. Genelde Fransız-Çek ortak yapımı film ve dizi projelerinde yer almıştır. Çektiği 1976 yapımı film "Day for My Love" 27'inci Uluslararası Berlin Film Festivali'nde gösterilmiştir. Ünlü Çek yönetmen, senarist ve aktör Juraj Herz 9 Nisan 2018'de 83 yaşında ölmüştür. Nokia 2600 Nokia 2600 Nokia'nın bir cep telefonu. Nokia 2000 serine ait idi. 2004'ün ikinci çeyreğinde serbest bırakıldı. Telefonda renkli ekran, polifonik zil sesleri, oyunlar ve masaüstü araçları bulunur. Kamera ve Bluetooth eksikliğine rağmen bugüne kadar en çok satan telefonlardan biri olarak 135 milyon adet sattı. Seri 30 sisteminde çalışdı. Nokia 3310 modelinin devamı, Nokia 2610 modelinin öncülüdür. 108 x 46 x 201mm boyutlara sahip idi. Özellikler listesi Nokia 5000'inkiyle ayndır. Bir FM radyo, ses kaydedici, medya oynatıcı, Bluetooth 2.0 ve bir VGA kamera dahildir. Ancak, 2600 classic yalnızca 10MB dahili belleğe sahiptir. Dahil olan PIM (Kişisel Bilgi Yönetimi) yazılımı, bir kronometre, hesap makinesi, takvim ve çalar saat bulunuyor. Chuck McCann Charles Jonathan Thomas "Chuck" McCann (2 Eylül 1934 - 8 Nisan 2018), Amerikalı oyuncu, seslendirme sanatçısı, kukla sanatçısı ve komedyen. 2018 Bahreyn Grand Prix 2018 Bahreyn Grand Prix 8 Nisan 2018 tarihinde Bahreyn'in Sakhir kentinde gerçekleşen 2018 Formula 1 sezonu'nun 2. yarışı. Bahreyn Uluslararası Pisti'nde 57 tur üzerinden gerçekleştirilen yarış Bahreyn'de gerçekleştirilen on dördüncü yarıştır. Sıralama turlarını Alman pilot Sebastian Vettel 1:33.740'lık derecesi ile yarışa ilk sıradan başladı. Yarışı Ferrari'nin pilotu Alman pilotu Sebastian Vettel kazanırken bu zafer Vettel'in Bahreyn'deki 4. zaferi olmuştur. Mercedes'in Fin Valtteri Bottas yarışı ikinci bitirirken, yine Mercedes'ten takım arkadaşı İngiliz pilotu Lewis Hamilton podyumun üçüncü basamağında yer aldı. 2016 Yaz Olimpiyatları'nda yüzme - Kadınlar 4 x 100 metre serbest bayrak yarışı 2016 Yaz Olimpiyatları'nda kadınlar 4 x 100 metre serbest bayrak yarışı etkinliği 6 Ağustos tarihinde Olimpik Su Sporları Stadyumu'nda gerçekleştirildi. Bu yarışmadan önce mevcut dünya ve Olimpiyat rekorları aşağıdaki gibiydi. Yarışma sırasında aşağıdaki rekorlar kırıldı: Toplamda on altı ülkenin katıldığı etkinlikte iki eleme serisinden en iyi sekiz takım finale yükseldi. Ä°skender Suveyh İskender Suveyh (, d. 20 Kasım 1972, Safakes), Tunuslu millî futbolcudur. Orta saha pozisyonunda görev almakta olup futbolculuk kariyerini sonlandırmıştır. Tunus formasıyla 1994 Afrika Uluslar Kupası ile 1998 FIFA Dünya Kupası'nda mücadele etmiştir. Brigitte Ahrenholz Brigitte Ahrenholz (8 Ağustos 1952 – 7 Nisan 2018), Eski Alman kürekçi. 1976 Yaz Olimpiyatları'nda ülkesi Doğu Almanya adına mücadele etmiştir. Sporcu Potsdam'da doğdu. 1976'daki Yaz Olimpiyatları'nda sekiz branşta altın madalya kazanan Almanya Kürek Takımın'nda yer alan sporcu 7 Nisan 2018'de 65 yaşında ölmüştür. Felix Chen Felix Chen (; d. 9 Temmuz 1942 – ö. 9 Nisan 2018), Tayvanlı orkestra şefi. 1986 yılında Taipei Senfoni Orkestrası'nın Müzik Direktörü ve şefi olarak göreve başlamıştır. Bu görevinden 2003 yılında “son derece tartışmalı şartlar” altında istifa etmiştir. Tayvanlı orkestra şefi Felix Chen 9 Nisan 2018'de Taipei'de 78 yaşında ölmüştür. Nokia 1208 Nokia 1208 Fin şirketi Nokia tarafından Ultrabasic serileri altında satılan düşük fiyatlı bir GSM cep telefonu. Seri 30 sistemlidir. Telefon Mayıs 2007'de duyuruldu. Nokia 1200'a çok benziyor, fark renkli ekrandadır. Telefon 100 milyon adet satıldı ve bu sayede bugüne kadarki en başarılı telefonlardan biri olan Nokia 1200-dan geride kaldı (150 milyon adet). Nokia 1208, 65.000 renk ile CSTN ekrana ve 29 x 23 milimetre (1,5 inç) boyutlarına sahiptir. Çözünürlük 96 x 68 pikseldir. Parodontax Parodontax, Alman diş macunu markasıdır. Şu an İngiliz şirketi GlaxoSmithKline tarafından sahiplenmekdedir. Birleşik Krallık'ta "Corsodyl" ismi altında pazarlanır. Parodontax diş macunu, 1937 yılında Alman diş hekimi Dr Focke tarafından geliştirilmiştir. Ürün sodyum bikarbonat esaslı orijinal formülasyona sahip idi. Daha sonra Alman ilaç firması Madaus ile işbirliği içinde piyasaya sürüldü ve bitkilere dayanan anti-inflamatuar ve antibakteriyel özellikleri eklendi. Parodontax, 1975 yılında Almanya'da klorheksidin diglükonat içeren ilk ürünü piyasaya sundu. 1989'dan bu yana, etkin madde olan klorheksidin diglükonat, diş eti hastalığının tedavisinde yaygın olarak kullanıldı. Yıllar içinde, diş eti iltihabı için etkili kısa süreli tedavi sunmak için, ağız gargaraları, sprey ve jel dahil olmak üzere çok çeşitli ilaç ürünleri geliştirildi. Daha sonra marka 2001 yılında marka GlaxoSmithKline şirketinin çatısı altına girmişdir. Bugün Parodontax diş macunlarından başka ağız yakalayıcısı, diş fırçaları, diğer ağız hijyen ürünleri de sunmakdadır. Vyaçeslav Koleyçuk Viacheslav Koleichuk (Вячеслав Колейчук) (d. 1941, Stepantsevo, Moskova- ö. 8 Nisan 2018), Rus ses sanatçısı, müzisyen, mimar ve görsel sanatçıdır. Koleichuk esas olarak, gerginliği içeren enstalasyon sanatını yapar. Bazen bu heykeller performanslar sırasında deneysel bir müzik aleti olarak işlev görür. Bazı eserleri Kolodzei Sanat Vakfı'nın koleksiyonunun bir parçasıdır. 60'lı yıllarda (Lev Valdemarovich Nussberg'in) kinetik sanat hareketinin Dvizhenie'nin üyeside olan Rus müzisyen ve ses sanatçısı Viacheslav Koleichuk 8 Nisan 2018'de 77 yaşında ölmüştür. 2017-18 Azerbaycan Premyer LigasÄ± 2017-18 Azerbaycan Premyer Ligası, 1992 yılından beri düzenlenen Azerbaycan'ın profesyonel futbol ligi olan Azerbaycan Premyer Ligası'nın 26. sezonu. 11 Ağustos 2017 ile 19 Mayıs 2018 tarihleri arasında organize edilmektedir. Karabağ takımı bir önceki sezonun şampiyonudur. UEFA tarafından onaylanmamış olsa da, bu sezonun şampiyon takımı 2018-19 UEFA Şampiyonlar Ligi'nin ilk eleme turunda ve ikinci ile üçüncü sıradaki kulüplerin de 2018-19 UEFA Avrupa Ligi'nin ilk eleme turunda mücadele etmesi beklenmektedir. Shuvalan geçen sezonun sonunda küme düşmüştü. Sabail terfi etti ve bu sezon Premier Premyer Ligası'nda mücadele edecek. Kulüpler, toplamda 28 maç için birbirleriyle dört kez oynayacak. Bikinkoninik asit tahlili Bikinkoninik asit tahlili ( bicinchoninic acid assay - BCA assay), Smith tahlili olarak da bilinir. Tahlil ismini yaratıcısı Pierce Kimyasal Şirketi' ndeki Paul K. Smith' den alır. Bu biyokimyasal metod, Lowry, Bradford ve Biüret metodlarında olduğu gibi bir solusyondaki (0.5 μg/mL - 1.5 mg/mL) total protein konsantrasyonunun belirlenmesinde kullanılır. Total protein konsantrasyonu numune solusyondaki yeşilden mora renk değişimi ile gözükür. Renk değişimi protein konsantrasyonu ile değişir. Kolorimetrik tekniklerin yardımı ile protein konsantrasyonu belirlenir. BCA stok solusyonu bileşenlerini oldukça bazik olan pH 11.25 ortamda barındırır. BCA stoğu, bikinkoninik asit, sodyum karbonat, sodyum bikarbonat, sodyum tartarat, ve bakır(II) sülfat pentahidrat içerir. BCA tahlili temelinde iki tepkimeye dayanır. İlki proteindeki peptit bağlarının Cu iyonlarını Cuya indirgemesidir ve bu adım sıcaklığa bağlı bir reaksiyondur. Cu solusyondaki protein sayısı ile paralel indirgenir. İkinci adımda ise bikinkoninik asitin 2 molekülü ile Cu iyonu birleşerek 562 nm dalgaboyun'da ışığı güçlü bir şekilde emen mor renkli komplexi oluşturular. The bikinkoninik asit Cu komplexi proteindeki sistein, tiriptofan, tirozin ve sistinden etkilenirler. Yüksek sıcaklıklarda (37 - 60 °C), peptit bağları reaksiyon komplexinin oluşmasına yardım eder. BCA tahlilinin yüksek sıcaklıktaki ortamda yapılması önerilir. Bununla tahlil hassasiyetini arttırmak ve eşit dağılmamış aminoasit içeriğinden kaynaklanan çeşitliliği engellemek hedeflenir. Solusyonda bulunan protein miktarı absorpsiyon spektroskopisi ölçülerek ve konsantrasyonu bilinen bir protein solusyonu (standart) ile karşılaştırılarak nicelleştirilebilir. Lowry protein tahlili Lowry protein tahlil solusyondaki total protein konsantrasyonunu belirlemek için uygulanan biyokimyasal tahlil. Total protein konsantrasyonu numune solusyonundaki renk değişikliği ile gözlemlenir. Bu renk değişimi protein konsantrasyonuna oranla değişir ve kolorimetrik tekniklerle ölçülebilir. Tahlilin ismini 1940' larda tahlil reaktifini geliştiren biyokimyager Oliver H. Lowry' den alır. Lowry' nin bu tekniği açıklayan 1951'de yayınladığı makale, 300,000 kere ile bilim literatüründeki en çok atıf yapılan makaledir. Metot bakır iyonlarının alkalin ortamda peptit bağları ile verdiği tepkimeler (Biüret testi) ile aromatik protein birimlerinin yükseltgenmesini kombine eder. Lowry metodu, peptit bağları tarafından indirgenmiş olan Cuiyonlarının Folin–Ciocalteu reaktifi (Folin–Ciocalteu reaksiyonundaki fosfotungstik asit ve fosfomolibdik asitin bir karışımı) ile reaksiyonu temeline deyanır. Tepkime mekanizması çok iyi anlaşılmamıştıır ama Folin–Ciocalteu reaktifinin indirgenmesini ve aromatic birimlerin yükseltgenmesini (başlıca triptofan ve tirozin) içerdiği bilinmektedir. Deneyler aynı zamanda sisteinin reaktif ile tepkime verdiğini göstermiştir. Yani sistein birimleri de muhtemelen Lowry tahlilinde gözlenen absorbansa katkıda bulunmaktadır. Bu tepkimenin sonucunda yoğun mavi bir molekül olan heteropolimolibdenum Mavi ortaya çıkar. İndirgenmiş Folin reagent (heteropolimolibdenum Mavi) reaksiyonu 660 nm' de absorbans ile ölçülür. Sonuç olarak, numunedeki total protein konsantrasyonu- Folin–Ciocalteu reaktifini indirgeyen- triptofan ve tirozin birimlerinin konsantrasyonlarından anlaşılabilir. Metot ilk kez Lowry tarafından 1951' de öne sürülmüştür. Bikinkoninik asit ve Hartree–Lowry tahlilleri orijinal lowry metodunun modifikasyonu ile üretilmiştir. Soon-Tek Oh Soon-Tek Oh (, "Oh Sun-taek" – bilinen adlarıyla; Soon-Taek Oh veya Soon-Taik Oh ya da Soon-Teck Oh ; d. 29 Haziran 1932 –ö. 4 Nisan 2018), Güney Koreli-Amerikalı oyuncu, seslendirme sanatçısı ve oyun yazarıdır. Oyuncu 29 Haziran 1932'de Mokpo, Güney Kore'de doğdu. Daha çok Fa Zhou karakterini seslendirdiği Disney yapımı animasyon filmler "Mulan" ve "Mulan II" ile bilinir. Oyuncunun yer aldığı diğer projeler arasında; "MacGyver", "M*A*S*H" , "Charlie's Angels", "Airwolf", "Magnum, P.I.", "Hawaii Five-O", "Kung-Fu", "Zorro", ve "Touched by an Angel" sayılabilir. Güney Koreli oyuncu, seslendirme sanatçısı ve oyun yazarı Soon-Tek Oh 4 Nisan 2018'de Los Angeles, Kaliforniya'da 85 yaşında ölmüştür. Konstantinopolis İmparatorluk Kütüphanesi Kostantiniyye İmparatorluk Kütüphanesi, Bizans İmparatorluğu'nun başkentinde, antik dünyanın büyük kütüphanelerinin sonuncusuydu. Büyük İskenderiye Kütüphanesi'nin ve diğer eski kütüphanelerin yıkılmasından çok sonra, yaklaşık 1000 yıl boyunca antik Yunan ve Roma bilgisini korudu. 1204'teki Dördüncü Haçlı Seferi'nin baskınları da dahil olmak üzere, yıllar boyunca meydana gelen bir dizi yangın ve savaş zamanlarında meydana gelen hasar, binanın kendisini ve içeriğini etkiledi. Kütüphane, 29 Mayıs 1453'te Konstantinopolis'in Osmanlı İmparatorluğu tarafından fethedilmesine kadar büyük ölçüde devam etmiştir, sonra kütüphanenin önemli ölçüde hayatta kalan içeriği yok olmuş veya kaybolmuştur. Kütüphane, bir Scriptorium kurmuş olan II. Constantius (MS 337–361 arası hükümdar) tarafından Yunan edebiyatının hayatta kalan eserleri koruma için kopyalanabilmesi için kurulmuştur. İmparator Valens 372'de dört Yunan ve üç Latin hattatı kullanmıştır. Bugün bilinen Yunan klasiklerinin çoğunluğu, Konstantinopolis İmparatorluk Kütüphanesi'nden gelen Bizans kopyaları ile bilinir. Antik Yunan'da yazılar ve çoğu edebiyat papirüs üzerine kopyalanmıştır. Papirüs bozulmaya başladıkça, 4. yüzyılda I. Konstantin gibi, okuma materyalini papirüsten parşömen aktarmak için bir hareket vardı, fakat onun hareketi özellikle kutsal metinler ile ilgiliydi. Konstantin'in taht varisi II. Constantius bu hareketi sürdürdü. Konstantinopolis'in ilk imparatorluk kütüphanesiyle sonuçlanan çalışma onun eseriydi. Kütüphanenin 100.000'den fazla eski metin içerdiği tahmin edilmektedir. Hareket, bir grup hattat ve kütüphaneciyi idare eden bir Themistios tarafından yönetildi. Okutman Agathon, Konstantinopolis'in ilk Okutmanı ve sonra kütüphanecisiydi: Okutmanlığı sırasında 680 yılında, Monotelit sapkınlığı kınayan, Üçüncü Konstantinopolis Konsili'nde noter ya da yazman idi. Kendisi tarafından yazılan yasaları beş patrikliğe yolladı. 712 yılında, Filippikos Bardanes'in Monotelitizmi yeniden canlandırma girişimleri üzerine Yunancası hala mevcut kısa bir inceleme yazdı. Eski papirüs metinlerinin parşömene aktarılması üzerinde çalışanlar, korunmayı hak edenlerin önceliği sırasına büyük bir zaman ve dikkat sarf ettiler. Homeros ve Helenistik dönem tarihi gibi eski eserler Latin eserlerine göre önceliğe sahipti. Ayrıca öncelik verilmemesi Attik döneminin eserleri gibi daha eski eserlere de öncelik verilmedi. Sofokles ve diğer yazarlar gibi gramer üzerine odaklanmış çalışmalar ve metinler en az kullnılan ya da dönemin çalışmalarına göre daha çok seçilmiştir. Bu seçici koruma biçimi nedeniyle, Themistios tarafından bilinen ve Stoacı filozofların üçlüsü gibi bahsettiği pek çok eser günümüze ulaşmamıştır. Bu kayıp eserlerin bazı parçaları Herkulaneum'daki arkeolojik kazılarda bulunmuştur. Çevirilemeyen papirüs metinleri için, grup onları parşömenle kaplayarak, çürümekten korudu. Yüzyıllar boyunca, Konstantinopolis Kütüphanesi'nde birkaç yangın, koleksiyonun çoğunu yok etti. Kütüphane 473 yılında yakıldı ve yaklaşık 120.000 cilt kayboldu. Bununla birlikte, Themistios ve Constantius'un teşebbüsleri, bazı eserleri kurtardığı, başka metinler üzerinden yeniden dolaşıma sunduğu için, sonuçsuz değildi. Sonuç olarak, Klasik Yunan edebiyatının modern bilgisi, bu çabaların olmadığı bir durumundan daha büyüktür. 12 Nisan 1204'te Konstantinopolis'in düşmesinden sonra, kütüphanenin, kentin yağmalanması sırasında Dördüncü Haçlı Seferi'nin Franklar ve Venedikliler tarafından tahrip edildiği iddia edilir. Donald Queller, haçlıların saldırısı sırasında kenti kasıp kavuran üç yangında bazı el yazmalarının büyük olasılıkla kaybolmasına rağmen, o zamanlar resmi bir İmparatorluk kütüphanenin varlığına dair hiçbir belirti bulunmadığını ve hiçbir kaynağın el yazmaları kaybından bahsetmediğini belirir. Osmanlı dönemine kadar pek çok metin ulaşsa da, kütüphanenin önemli bir kısmı hiçbir zaman geri kazanılmamıştır. Professor Carlyle, 1800 yılında Osmanlı sonrası fetih sonrası hayatta kalan metinlerin bulunduğu depo olan Seraglio'ya erişim sağladı, ancak İmparatorluk Kütüphanesi'nden hiçbir metin bulunmadı. Önemli bir istisna 1840 yılında ortaya çıkan Arşimet Palimpsest, 1915 yılında tercüme edildi ve esrarlı bir şekilde özel bir koleksiyonda bulundu ve 1998 yılında satıldı. Klasik Roma ve İskenderiye benzeyen tek bir İmparatorluk Kütüphanesi Kütüphanesi olup olmadığı tartışmaya açıktır. Tarihçi Steven Runciman, 5.yüzyıldan sonra, pek çok kilise ve manastıra ait olmasına rağmen, Konstantinopolis'te hiçbir halk kütüphanesinin bulunmadığını kaydeder. Bilim insanlarına bunlardan en azından bir kısmına erişim verilmesi muhtemel olsa da, içeriği esas olarak teolojikdir. Bizans İmparatorluğu, ortaçağ standartlarına göre oldukça okur-yazar bir toplumdu, fakat varlığını sürdüren kütüphaneler, özel mülkiyete ait koleksiyonlardı. Lee County, Georgia Lee ilçesi veya Lee County, Amerika Birleşik Devletleri'nin Georgia eyaletinde yer alan bir ilçedir. İlçenin nüfusu 2010 sayımına göre 28,298'dir. İlçenin merkezi Leesburg şehridir. Pickens County, Georgia Pickens ilçesi veya Pickens County, Amerika Birleşik Devletleri'nin Georgia eyaletinde yer alan bir ilçedir. İlçenin nüfusu 2010 sayımına göre 29,431'dir. İlçenin merkezi Jasper şehridir. Wayne County, Georgia Wayne ilçesi veya Wayne County, ABD'nin Georgia eyaletinde yer alan bir ilçedir. İlçenin nüfusu 2010 sayımına göre 30,099'dur. İlçenin merkezi Jesup şehridir. Tell Me Why "Tell Me Why", (Türkçe: "Söyle bana neden") Monica Anghel ve Marcel Pavel tarafından seslendirilen 2002 Eurovision Şarkı Yarışması'nda Romanya'yı temsil eden şarkı. Şarkı İngilizce dilinde seslendirilmiştir. Şarkı Mirela Fugaru tarafından yazılmıştır. Şarkı yarışmada Malta'nın temsilcisi Ira Losco'nun şarkısı "7th Wonder"'dan sonra ve Slovenya'nın temsilcisi Sestre'nin şarkısı "Samo ljubezen"'den önce 22. sırada çıkmıştır. Yarışmada 25 şarkı arasından 9. olmuştur. Bir sonraki gelen 2003 yarışması'nda Rumen katılımcı, "Don't Break My Heart" adlı şarkısıyla Nicoleta Alexandru olmuştur. Kaner Kaner bir soyadıdır ve şu anlamlara gelebilir: The Moon "The Moon", (Türkçe: "Ay") Taxi tarafından seslendirilen 2000 Eurovision Şarkı Yarışması'nda Romanya'yı temsil eden şarkı. Şarkı İngilizce dilinde seslendirilmiştir. Şarkı Teodorescu tarafından yazılmıştır. Şarkı yarışmada Fransa'nın temsilcisi Sofia Mestari'nin şarkısı "On aura le ciel"'dan sonra ve Malta'nın temsilcisi Claudette Pace'nin şarkısı "Desire"'den önce 6. sırada çıkmıştır. Yarışmada 25 şarkı arasından 17. olmuştur. Bir sonraki gelen 2002 yarışması'nda Rumen katılımcı, "Tell Me Why" adlı şarkısıyla Monica Anghel ve Marcel Pavel olmuştur. Dizi TV Dizi TV, 2003 yılında, Uzan Grubu tarafından kurulan televizyon kanalı. Star TV'de eskiden yayınlanmış dizileri ekrana getirmiştir. 2004 yılında TMSF yönetimine geçti. 2006 yılında Doğan Yayın Holding tarafından satın alındı. 15 Mayıs 2006 tarihinde yayınını D Max'e devrederek sona erdi. Dizi TV'nin ardılı önce D Max, sonra da Max Smart ve son olarak Max Smart Premium olarak ismini değiştirdi. Şu anda Dizismart Max adıyla yayın yapsa da, sahip olduğu frekans üzerinden yayın yapan kanal şu an aslında TAY TV'dir. Dizismart Max'in frekansı ise daha önce Uzanlar'a ait olan Sineklasik'ten gelmektedir. Centre International de Formation EuropÃ©enne 1954 yılında kurulan, Centre ınternational de formation européenne (Kısaltma: CIFE. Türkçe: Uluslararası Avrupa Çalışmaları Merkezi; İngilizce: International Centre for European Studies; Almanca: Internationales Zentrum für europäische Bildung; Çince: 欧洲研究国际中心), faaliyetleri arasında Avrupa çalışmaları, yüksek lisans programları, eğitim kursları, konferanslar, seminerler ve yayınlar bulunan kâr amacı gütmeyen uluslararası bir kuruluştur. CIFE'nin faaliyetleri; Avrupa entegrasyonu, federalizm, bölgeselcilik ve çağdaş toplum yapıları içindeki değişimleri federalist bir bakış açısıyla ele alan eğitim ve araştırma faaliyetlerini kapsamaktadır. CIFE, Avrupa Birliği ve diğer uluslararası kuruluşların yanı sıra birçok ulusal hükümet, bölgesel ve yerel yetkili makamlar, vakıflar ve özel bağışçılardan destek almaktadır. Avrupa Komisyonu'nun Jean Monnet “Avrupa menfaatlerini amaç edinen belirli kurumlar için destek” Programından yararlanan altı kurumdan biridir. Halen; Centre international de formation européenne (CIFE) Başkanı olarak görevine devam eden Avrupa Konseyi eski Başkanı ve Belçika eski Devlet Bakanı Herman Van Rompuy, bu göreve 26 Ocak 2018 tarihinde seçilmiştir. Kendisi; 2005 yılından Avrupa Komisyonu Başkanı olarak seçildiği 2014 yılına kadar CIFE Başkanı olan Jean-Claude Juncker ve Ocak 2015'te Başkan olarak atanan Philippe Maystadt (Aralık 2017'de hayatını kaybeden)’ın halefidir. Centre international de formation européenne; kişilikçi federalizmin hem merkeziyetçi kolektivizm hem de 1930'ların başlarında Nazi Almanya’sı ve Sovyetler Birliği'nde ortaya çıkan abartılı bireycilik tarafından dayatılan bireysel merkeziyetçilik baskısına karşı öğretilebileceği bir eğitim kurumu olarak kimi araştırmacılar tarafından, Kişilikçi Federalizm'in en tanınmış kurucularından biri olarak tanınan Alexandre Marc tarafından kurulmuştur. 1964 yılında kurum, Nice Belediyesi ve Avrupa Komisyonu'nun desteğiyle, Avrupa Yüksek Uluslararası Çalışmalar Enstitüsü'nü (Çince: 欧洲 学院) kurmuştur. Kuruluşundan bu yana, Enstitü, özellikle Almanya, İtalya, Türkiye ve Orta ve Doğu Avrupa'daki üniversitelerle uluslararası etki ve akademik eğitim sağlamak için çok sayıda işbirliğini hayata geçirmiştir. Enstitü, dünyanın her yerinden üniversite profesörleri ve uzmanları bir araya getiren uluslararası bir kadrodan oluşmaktadır. CIFE, seçkin geçmişlere sahip öğrencilerden oluşan uluslararası mezun grubunun her geçen sene artan çok kültürlü yapısını desteklemekten gurur duymaktadır. 2013 yılında Matthias Waechter, 2002'den beri kurumu yöneten ve CIFE'de araştırma ve geliştirme müdürü olarak çalışmaya devam eden Hartmut Marhold'dan Genel Direktörlük görevini devralmıştır. İleri Avrupa ve Uluslararası Çalışmalar Yüksek Lisans Programı, tam zamanlı lisans derecesine eşdeğer veya daha yüksek dereceli bir eğitim programını tamamlamış öğrenciler için tasarlanmış bir yıllık ileri düzey bir yüksek lisans eğitim programıdır. Program; Avrupa ve Uluslararası çalışmalar konularına odaklanmaktadır. Öğrencilerine; modern dünyanın politik, sosyal, ekonomik ve kültürel konularını kapsayan bir bakış açısı sunmayı amaçlayan program, öğrencilerine Avrupa Serbest Dolaşımı imkânını sunma özelliğine sahiptir. Her biri öğrencilerin farklı ülkelerde yaşayabilmeleri ve Avrupa entegrasyonu ile dış politikanın farklı yönlerini tecrübe etmelerini sağlayacak şekilde tasarlanan üç branş, aynı zamanda öğrencilerin dil bilgilerini ve diğer sosyal becerilerini geliştirmelerine de imkân sağlamaktadır. Bu yüksek lisans programı, fakülteleri, müfredatı, derslerin gerçekleştiği ve öğrencilerin konakladıkları mekanlar açısından benzersiz özellikleri ile aşağıda belirtilen dallara ayrılmıştır. Programın sonunda, tüm öğrencilerden, günümüz uluslararası akademik standartlara ve öğretim üyelerinden birinin danışmanlığına sıkı sıkıya bağlı olarak nitelikli bir yüksek lisans tezini bağımsız olarak tamamlamaları ve başarılı bir şekilde savunmaları beklenmektedir. 40 yılı aşkın bir süre önce kurulan, İleri Avrupa ve Uluslararası Çalışmalar Yüksek Lisans Programı, CIFE'in en uzun soluklu eğitim programıdır. [11] Bugüne kadar, 100'den fazla ülkeden 2000'den fazla öğrenci bu eğitim programına katılmıştır. Programın; Avrupa ve Uluslararası Çalışmalar konusunda üç dilde (Fransızca, İngilizce ve Almanca) eğitim imkânı sunan sadece birkaç yüksek lisans programından biri olduğu bilinmektedir. Üç Dilde Eğitim Branşı Fransa Nice'de iki ve Almanya Berlin'de bir dönem olmak üzere üç dönemden oluşmaktadır. Ayrıca program sırasında Avrupalı ve uluslararası kuruluşlara bir çalışma gezisi programı gerçekleştirilmektedir. Bu programda benimsenen yaklaşımlar, öğrencilere ve aynı şekilde eğitimcilere de zenginleştirici perspektifler sunmaktadır: Nice'de, Avrupa'nın Fransız vizyonu ele alınırken; Berlin'de Avrupa Birliği sürecinin genişlemesini analiz etmeyi sağlayan bir bakış açısından Orta ve Doğu Avrupa perspektifine odaklanılmaktadır. Genel olarak, Üç Dilde Eğitim Branşı öğrencilere Avrupa entegrasyonunun temel unsurları hakkında bilgi vermeyi amaçlamaktadır: Fransız-Alman ilişkileri. Ekim 2005'te İngilizce Dilinde Eğitim Branşı; Türkiye'nin Avrupa Birliği'ne katılım müzakerelerinin başlamasıyla aynı anda eğitime hayatına başlamıştır. Öğrencilerin bu süreci analiz etmelerine yardımcı olmak için, program İstanbul, Nice ve Berlin'de yer alan üç dönemden oluşmakta ve program sırasında Avrupalı ve uluslararası kuruluşlara bir çalışma gezisi gerçekleştirilmektedir. İstanbul'da, Türkiye'nin Avrupalılaşması süreci yanı sıra Kafkasya ülkeleri ve Orta Asya ile Avrupa Birliği'nin komşuluk politikaları ve dış ilişkileri ana başlıkları oluşturmaktadır. Nice'de öğrenciler; seçkin profesörler ve uzmanlar yanı sıra hükümet, AB kurumları ve uluslararası örgütlerin mevcut ya da eski çalışanlarının desteğiyle hem tarihsel hem de çağdaş öneme sahip konularda eğitim görmeye devam etmekte; bu süreçte ara sınavlara girmekte ve resmi ziyaretler için seçilmiş AB kurumları, uluslararası kuruluşlar ve hükümetlere gerçekleştirilen gezilere katılmaktadır. Berlin'de, öğrenciler final sınavları ve taslak tez çalışmaları üzerine hazırlanmaktadır. Bu arada, çeşitli üniversiteler ve kurumlar tarafından Berlin'de düzenlenen akademik etkinliklere katılmaları teşvik edilir. Başarılı öğrenciler 60 ECTS kredisine sahip olarak, Avrupa ve Uluslararası Çalışmalar Yüksek Lisans derecesi ile mezun olmaktadır. Arap Baharı olgusunun tetiklediği uluslararası bağlamın evrimini takip etmek için, Mart 2015'te CIFE ve Uluslararası Tunus Üniversitesi arasında eğitimlerin gerçekleştirileceği şehirler olarak Nice, Tunus ve İstanbul’un seçildiği Akdeniz Çalışmaları Eğitim Branşının oluşturulmasına yol açan bir mutabakat zaptı imzalanmıştır. Bu program, AB ve dünya ile ilgili güncel konulara, özellikle Avrupa Birliği çerçevesinde politik, ekonomik ve hukuki sorulara ilişkin bilgilerini güncellemek isteyen genç profesyoneller için tasarlanmıştır. Programa ait e-öğrenme platformu, ders materyallerini depolamakta ve belirlenen alanlarda uzmanların yanı sıra katılımcılar arasında etkileşime olanak tanımaktadır. Çevrimiçi aktivitelere ek olarak katılımcıların birbirleriyle ve ulusal karar vericilerle buluşarak dinamik uluslararası bir ağ oluşturduğu yüz yüze atölyeler, Berlin, Roma, Budapeşte veya Brüksel gibi farklı Avrupa başkentlerinde gerçekleştirilmektedir. AB Çalışmalarında Yönetici Yüksek Lisans Programı, öğrencilerin yönetişim ve yönetim konusundaki çalışmalarını zenginleştirmelerine yardımcı olurken, aynı zamanda kişinin yönetici yeteneklerini ve eleştirel düşünme becerisini de geliştirmeyi hedeflemektedir. Başarılı öğrenciler, kendilerine kariyer gelişimlerinde yardımcı olacak bir diploma almaya hak kazanmaktadır. "Uluslararası Sistemde AB ve Orta Asya Çalışmaları" (EUCAIS) Çevrimiçi Yüksek Lisans Programı; Avrupa Politika Enstitüsü (IEP) ve Centre international de formation européenne (CIFE) ortaklığıyla gerçekleştirilmektedir. Program, Orta Asya'dan (Özbekistan, Türkmenistan, Tacikistan, Kırgızistan, Kazakistan, Afganistan ve Çin'in Sincan Eyaleti) lisans mezunları ve genç profesyonellerin katılımına açıktır. Program; e-öğrenme ve Berlin ile Brüksel'de kampüs içi çalışma aşamalarının bir kombinasyonunu sunmaktadır. Çevrimiçi Yüksek Lisans Programı; Volkswagen Vakfı'ndan (Almanya) önemli bir miktarda mali destek almaktadır. Program, AB ile Orta Asya arasındaki ilişkilerde yaşanan son gelişmelerin yanı sıra, bu bölgelerin uluslararası ekonomik ve politik sistemdeki durumunu daha iyi anlamak için AB bütünleşme süreci bilgisini derinleştirmeyi amaçlamaktadır. Çalışma şekli, iyi bilinen bir Avrupa ağına ve AB-Orta Asya akademik değişim programlarına erişim sağlamaktadır. Program mezunları; Orta Asya'daki üniversitelerde veya Orta Asya'daki uluslararası kuruluş, vakıf ve kalkınma ajanslarındaki gelecek kariyerleri için donanımlı ve nitelikli kabul edilmektedir. Genel olarak öğrenciler, Orta Asya'daki Çevrimiçi Akademinin akademik katılımcıları arasında ağlar kurmakta, bilimsel çalışma ve yazmadaki yeteneklerini güçlendirmektedirler. Yaşlılar için Avrupa Çevrimiçi Akademisi yaşlılara ek eğitim şansı sunmaktadır. Yüz yüze seminerlerin yanı sıra kapsamlı çevrimiçi bilgiler vermektedir. Avrupa entegrasyonu sürecine aktif olarak katılmak isteyen ve Avrupa'yı kendi deneyim ve niteliklerinden faydalandırmak isteyen kişiler için yenilikçi öğrenme yöntemleri benimsenmiştir. ESOA yaşlı nesillere AB'nin gelişimine katkıda bulunma imkânı sağlamakta ve aynı zamanda onların fikirleri ve değerli deneyimlerini unutulmaktan kurtarmaktadır. CIFE her yaz döneminde, çeşitli Avrupa ülkelerinde "Université d'été-Summer University" düzenlemektedir. Bu programlar, uluslararası ilginin yoğunlaştığı konu ve tartışmalara odaklanma imkânı sağlamaktadır. Geçmiş dönemlerden bazıları: "Kuzey Amerika ve Avrupa arasındaki ilişkiler" (Avusturya), "Ulusal Azınlıklar - Bugün ve Yarın" (Opole, Berlin ve Strazburg), "Genişleme sürecindeki AB'de Karadeniz bölgesi" (Kişinev, Moldova) “Avrupa Birliği ve Türkiye Arasındaki İlişkiler” (İstanbul, Türkiye), “AB'nin İklimsel ve Çevresel Değişikliklere Karşı Eylemleri - Sorunlar ve Perspektifler” (Hırvatistan) ve “Avrupa Birliği ve AB üyesi ülkeler arasında hakların etkin bir şekilde uygulanması” (Sofya, Bulgaristan). CIFE, FEUTURE - AB - Türkiye İlişkilerinin Geleceği: Haritalama Dinamikleri ve Test Senaryoları ile SEnECA - AB-Orta Asya İlişkilerinin Güçlendirilmesi ve Canlandırılması proje konsorsiyumlarının bir parçasıdır. Her iki proje de Avrupa Birliği Horizon 2020 Araştırma ve Yenilik Programı'ndan mali destek alan projelerdir. CIFE ayrıca Avrupa Birliği, Uluslararası İlişkiler ve federalizm odaklı kitap, broşür ve inceleme gibi bilimsel sürekli yayınların üretiminde bulunan bir araştırma merkezidir. L'Europe en formation, Mart 1960'tan bu yana CIFE tarafından İngilizce ve Fransızca makaleler içeren üç aylık bir dergidir. Avrupa Birliği, Uluslararası İlişkiler, Avrupa toplumsal modelleri ve federalizmin gelişimine odaklanmaktadır. EU-27 Watch, 12 yıldır AB politikasına ilişkin tartışmaları izleyen ve Avrupa politikası hakkındaki ulusal tartışmalardan zengin bir malzeme seti sağlayarak artzamanlı analizler için eşsiz bir kaynak sunmaktadır. Halihazırda, internet tabanlı bu yayın, 31 ülkedeki Avrupa politikaları hakkındaki görüşleri karşılaştırmalı bir perspektifle incelemektedir. CIFE, Avrupa entegrasyonu önünde engel oluşturan önemli sorunları ortaya koyan seçilmiş konularda kitap ve broşürler yayınlamaktadır. Her basım; seçili ana teması üzerine bilimsel analizler, diğer seçili konu başlıkları üzerine bilimsel katkılar ve görüşler yanı sıra Avrupa ve Dünya politikalarındaki gelişmeler hakkında detaylı bilgi notları sunmaktadır. Union Ä°stasyonu (Washington, DC) Union İstasyonu (), Amerika Birleşik Devletleri'nin başkenti Washington, DC'de bulunan bir tren istasyonudur. İstasyon, 1907 yılında tamamlanmış olup Amtrak'ın merkezi olarak hizmet vermektedir. Union İstasyonu, günümüzde Amerika Birleşik Devletleri'nin en işlek demiryolu istasyonları ve alışveriş merkezlerinden biridir ve yılda 40 milyondan fazla kişi tarafından ziyaret edilmektedir. Hart County, Georgia Hart ilçesi veya Hart County, Amerika Birleşik Devletleri'nin Georgia eyaletinde yer alan bir ilçedir. İlçenin nüfusu 2010 sayımına göre 25,213'tür. İlçenin merkezi Hartwell şehridir. Bu ilçe 7 Aralık 1853 tarihinde oluşturulmuş ve adını Nancy Hart'dan almıştır. Eu cred "Eu cred", (Türkçe: "Inanırım") Mălina Olinescu tarafından seslendirilen 1998 Eurovision Şarkı Yarışması'nda Romanya'yı temsil eden şarkı. Şarkı İngilizce dilinde seslendirilmiştir. Şarkı Romcescu tarafından yazılmıştır. Şarkı yarışmada Portekiz'in temsilcisi Alma Lusa'nın şarkısı "Se eu te pudesse abraçar"'dan sonra ve Birleşik Krallık'ın temsilcisi Imaani'nin şarkısı "Where Are You?"'den önce 15. sırada çıkmıştır. Yarışmada 25 şarkı arasından 22. olmuştur. Bir sonraki gelen 2000 yarışması'nda Rumen katılımcı, "The Moon" adlı şarkısıyla Taxi olmuştur. Sami Berat Marçalı Sami Berat Marçalı (d. 14 Nisan 1987, Mersin), Türk oyun yazarı, tiyatro yönetmeni. İstanbul'da sahne ve gösteri sanatları alanında performanslar yapan Tiyatro ikincikat'ın ve B Planı tiyatrosunun kurucusudur. 1987'de Mersin'de doğdu. Yıldız Teknik Üniversitesi Endüstri Mühendisliği bölümünden mezun oldu. Tiyatro sanatı ile ilgisi 2005 yılında üniversitenin tiyatro kulübünde başladı. Profesyonel tiyatro yaşamı 2009 yılında "sıfırnoktaiki" adlı tiyatro topluluğunda başladı. 15 Eylül 2010 tarihinde Eyüp Emre Uçaray ile Beyoğlu'nda Olivia Han'da ikincikat'ı kurdu ve sanat yönetmenliğini üstlendi. İlk yönetmenlik çalışması ikincikat'ta sahnelenen Philip Ridley'in ""Korku Tüneli"" oldu. Yine ikincikat'ta yönettiği ""Bazı Sesler""', ""Disosya"" ve ""Yalnızlar Kulübü""'nün yanı sıra Craft Tiyatro'da ""Uğrak Yeri"" ve Tiyatro Yanetki'de ""Cam Yapraklar"" adlı oyunları yönetti. Yazdığı ilk oyun olan ""Deney""le Uluslararası Interplay Genç Yazarlar Festivali'ne kabul edildi. Oyun yazmaya ""Park"", ""Küçük"", ""Altıbuçuk"", ""Sürpriz"", ""Limonata"" adlı oyunlarla devam etti. Emrah Serbes'in "Erken Kaybedenler" adlı hikâye kitabındaki öykülerden biri olan "Üst Kattaki Terörist"'i sahneye uyarladı. 2016'da ikincikat'tan ayrılarak "B Planı" adlı tiyatro topluluğunu kurdu. Jonas Hassen Khemiri'nin yazdığı "İstila" adlı oyunu Türkçeye çevirerek B Planı'nda sahneledi. La Guardia Performans Sanatları Merkezi'nin değişim programı ile New York'a giderek iki dilli (İngilizce ve Türkçe) ""Yuva/Home"" adlı oyunu yazmaya başladı. Oyun New York'ta ve İstanbul'da sahnelendi. Terk (2008) Grady, Georgia Grady ilçesi veya Grady County, ABD'nin Georgia eyaletinde yer alan bir ilçedir. İlçenin nüfusu 2010 sayımına göre 25,011'dir. İlçenin merkezi Cairo şehridir. Kolding Kolding () Danimarka'nın Güney Danimarka bölgesinde yer alan bir kasabadır. Kasabanın nüfusu 1 Ocak 2014 tarihi itibarıyla 90,066'dır. Batı Bölgesi (İzlanda) Batı Bölgesi (İzlandaca: Vesturland), İzlanda'nın batısında yer alan bir bölgedir. Bölgenin nüfusu 2007 yılı itibarıyla 15,300'dür. Tattnall County Tatnall ilçesi veya Tattnall County, ABD'nin Georgia eyaletinin güneydoğusunda yer alan bir ilçedir. İlçenin nüfusu 2010 sayımına göre 25,520'dir. İlçenin merkezi Reidsville şehridir. Filiz Çağman Filiz Çağman, Türk tarihçi, müzeci. Filiz Çağman (d. 1940, Edirne) dünyanın sayılı el yazması ve minyatür sanatı uzmanlarındandır. 1997-2005 yılları arasında Topkapı Sarayı'nın müze müdürü olarak görev yapmış, sarayın büyük onarımını, yeniden yapılandırılmasını sağlamıştır. İstanbul Üniversitesi Edebiyat Fakültesi'nin Estetik ve Sanat Tarihi Enstitüsü, Türk ve İslam disiplininden 1964 yılında mezun oldu. 1964- 1997 yılları arasında Topkapı Sarayı El Yazmaları Kütüphanesi'nde el yazma kitap, minyatür, hat sanatları uzmanı olarak görev yapan Çağman, koleksiyondaki nadide eserleri gün ışığına çıkararak ulusal ve uluslararası alanda araştırmacılara açtı. 1971 yılında İstanbul Üniversitesi’nden “Topkapı Sarayı Müzesi Kütüphanesi Hazine 762 no.lu Nizami Hamse’sinin Minyatürleri” konulu teziyle doktor unvanını aldı. Topkapı Sarayı Müzesi’nde 10 yılı aşkın bir süre ulusal ve geniş katılımlı Sanat Tarihi Araştırmaları Haberleşme Seminerleri’ni düzenledi. Meslektaşları Nurhan Atasoy ve Zeren Tanındı ile birlikte minyatür ve cilt sanatına ilişkin eserler verdi. Asıl uzmanlık alanı olan minyatürlü yazmalar dışında saray nakkaşhanesi Ehl-i Hiref teşkilatı hakkında da çalışmalar yaptı. 1997 yılında Topkapı Sarayı müze müdürü olan Çağman, 2005 yılında bu görevden emekli oldu. Müze müdürlüğü sırasında Topkapı Sarayı’nın diğer bölümlerindeki koleksiyonlar üzerinde de uzun yıllar çalışarak çeşitli eserler ile ilgili bilinmeyen noktaları ortaya çıkardı. 2001 tarihinde İspanyol (Katalan) "Anticuarios Reales Atarazanos" Vakfı tarafından altın madalya ödülüne layık görüldü. 2002’de Topkapı Sarayı Müzesi’ne ""Tarihi ve Kültürel Miras"" alanında Vehbi Koç Ödülü’nü kazandırdı. Topkapı Sarayı müze müdürlüğünden emekli olduktan sonra Sakıp Sabancı Müzesi danışmanı oldu. Londra Kraliyet Sanat Akademisi'nde Ocak 2005'te açılan ve büyük ilgi gören ""Türkler: Bin Yılın Yolculuğu 600-1600"" başlıklı serginin küratörlüğünü Nazan Ölçer ve David Roxburgh ile birlikte yaptı. Yaşamını ve çalışmalarını Edirne'de sürdürmektedir. Sanpete County Sanpete ilçesi veya Sanpete County (), Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 sayımına göre 27,822'dir. İlçenin merkezi Manti, en büyük şehri Ephraim'dir. Bu ilçe 1850 yılında kurulmuştur. Âşiq Valeh Âşiq Valeh (Ağdam, 1776 - Şuşa, 1834) — 18. yüzyıl Âşığı. Asıl adı Sefi'dir. Bazı kaynaklar Âşiq Valeh ‘in Ağdam, 1776 ‘yılında doğup -Şuşa, 1834'te öldüğünü yazmaktadır. Bazı kaynaklarda ise doğum tarihinin 1729 ve ölüm tarihinin 1822 yılında olduğu yazmaktadır. “ Aşıq Valeh 1729 (bazı kaynaklarda 1722) yılda Ağdamın Abdal Gülablı kendinde dünyaya gözünü açtı. Aşıq Valeh, 1822-ci ilde Şuşa şeherinde vefat etti.” Kaynaklara göre asıl Sefi, babasının adı Mehemmed’dir. Kerbelâ'yı ziyaret ettiği için, halk arasında Kerbelâyı Şefi olarak da tanınıp bilinmiştir. Bazı kaynaklara göre 1776 yılında Ağdam yakınlarındaki Gülablı köyünde doğmuştur. Tahsilini ise Şuşa'da yapmış hatta Şuşa’da da ölmüştür. Scott, Kentucky Scott ilçesi veya Scott County, Amerika Birleşik Devletleri'nin Kentucky eyaletinde yer alan bir ilçedir. İlçenin nüfusu 2010 sayımına göre 47,173'tür. İlçenin merkezi Georgetown şehridir. Arbreş mutfağı Arbreş mutfağı (; ); İtalya'nın bazı bölgelerinde yaşayan Arnavut asıllı insanların oluşturduğu, küçük ve bölgesel bir mutfaktır. Temelde İtalyan ve Arnavut yemek kültürünün izlerini taşıyan Arbëreshë mutfağı, tipik bir Akdeniz mutfağıdır. 2018 WWE Superstar Shake-up 2018 WWE Superstar Shake-up, profesyonel güreş şirketi WWE'de gerçekleşen on ikinci seçmeler. Bu seçmeler, 16 Nisan "Raw" bölümünde ve 17 Nisan "SmackDown Live" bölümünde gerçekleşen değişimleri kapsamaktadır. 9 Nisan "Raw" programında WWE, 16 Nisan "Raw" ve 17 Nisan "SmackDown Live" bölümlerinde Superstar Shake-up gerçekleşeceğini açıkladı. Geleneksel olarak yapılan seçmelerin yerine Raw Genel Müdürü Kurt Angle ve SmackDown Genel Müdürü Daniel Bryan'ın yapacağı takaslarda güreşçiler yeni brand'lerinde görüneceği söylendi. Ertesi gün "SmackDown" programında Daniel Bryan ringe tam zamanlı olarak döndüğünden onun yerine önceki gün rin içi emekliliğini duyuran Paige, SmackDown Genel Müdürü oldu. Aşağıdaki listede 16 Nisan "Raw" bölümünde brand'lerini değiştiren güreşçiler ve diğer çalışanlar yer almaktadır. Aşağıdaki listede 17 Nisan "SmackDown Live" bölümünde brand'lerini değiştiren güreşçiler ve diğer çalışanlar yer almaktadır. Backlash (2018) Backlash (2018), WWE tarafından düzenlenen on dördüncü Backlash profesyonel güreş izle ve öde etkinliği. 6 Mayıs 2018 tarihinde Newark, New Jersey'deki Prudential Centerda yapılmıştır. Etkinlikte Raw ve SmackDown brand'lerinde bulunan güreşçiler yer almaktadır. Etkinlik, biri gösteri öncesi olmak üzere dokuz maçtan oluşmuştur. Ana etkinlikte Roman Reigns, Samoa Joe'yu yenmiştir. Ayrıca Seth Rollins, Kıtalararası Şampiyonluğu kemerini The Miz'e karşı korurken; AJ Styles ve Shinsuke Nakamura, WWE Şampiyonluğu için yapılan maçta yenişememiştir. Daniel Bryan, Fastlane 2015'ten beri ilk kez izle ve döe etkinliğinde teke tek maça çıkmış ve Big Cass'i yenmiştir. Etkinlikte yer alan maçlar, Raw ve SmackDown brand'lerinde sonucu önceden WWE tarafından belirlenen maçlar ve senaryolarla oluşturulmaktadır. Senaryolar, WWE'nin haftalık programları olan "Monday Night Raw", "SmackDown Live"da yaşananlara göre şekillenmektedir. WrestleMania 34'te AJ Styles, WWE Şampiyonluğu kemerini Shinsuke Nakamura'ya karşı başarıyla savunmuştu. Maçtan sonra Nakamura, Styles'a saldırıp kötü adam olmuştu. Nakamura'nın Styles'a olan saldırılarından sonra 27 Nisan'da Greatest Royal Rumble'da ikisi arasında rövanş maçı gerçekleşti. Maç, çift countout ile bitince Styles kemerini korudu. Aynı gece Styles'ın Backlash'te Nakamura'ya karşı kemerini bir daha savunacağı açıklandı. 1 Mayıs "SmackDown" programında SmackDown Genel Müdürü Paige, ikisi arasındaki maçın diskalifiyesiz maç olacağını açıkladı. WrestleMania 34'te Seth Rollins; üçlü tehdit maçında The Miz ve Finn Bálor'ı yenerek WWE Kıtalararası Şampiyonluğu kemerinin sahibi olmuştu. Ertesi gece "Raw" programında Rollins, zaferi hakkında konuşmaya geldi. Ardında Bálor ve The Miz geldi ve üçü arasında tartışma çıktı. Miz, Backlash'te Kıtalararası Şampiyonluğu kemeri için rövanş hakkını kullanmak istedi. Ayrıca Superstar Shake-up sırasında Miz, SmackDown'a alınmıştı. Rövanş maçından önce ikisi de (Bálor ve Samoa Joe ile) Greatest Royal Rumble'da kemer için ölümcül dört yönlü maçta yer aldı. Kemerini koruyan Rollins'in Backlash'te Miz'le karşılaşacağı açıklandı. WrestleMania 34'te Jinder Mahal; Randy Orton, Bobby Roode ve Rusev'i ölümcül dört yönlü maçta yenerek Birleşik Devletler Şampiyonluğu kemerini almıştı. Etkinlik sonrası "SmackDown" programında Orton; Roode ve Rusev'i üçlü tehdit ma çında yendi ve kemer için Mahal ile Backlash'te karşılaşma hakkı elde etti. Ancak 16 Nisan "Raw" programında, Superstar Shake-up sonucu Mahal Raw'a geçti ve kemerini Jeff Hardy'ye kaybetti. Mahal, Greatest Royal Rumble'da rövanş maçı hakkını kullanacağını söyledi. Ertesi gece Hardy, SmackDown'a geçti ve Randy Orton'ın Shelton Benjamin'le karşılaşacağı maçta Orton'ın girişini bölerek kendisi Benjamin'le maç yaptıve bu maçı kazandı. Ertesi hafta ise Hardy'nin Benjamin ile olan maçından önce Orton aynı şeyi yaparak maça Hardy'nin yerine katıldı. Hardy, Greatest Royal Rumble'da Mahal'a karşı kemerini korudu. Böylelikle Orton'ın Backlash'teki kemer maçı Hardy ile ayarlandı. WrestleMania 34'te Nia Jax, Alexa Bliss'i yenip Raw Kadınlar Şampiyonluğu kemerinin sahibi olmuştu. 23 Nisan'da Backlash'te ikisi arasında kemer için rövanş maçı yapılacağı açıklandı. Charlotte Flair, WrestleMania 34'te Asuka'ya karşı kemerini koruduktan sonra 10 Nisan "SmackDown" programında bu konu hakkında konuşuyordu. NXT'den gelen The IIconics (Billie Kay ve Peyton Royce), Flair'a saldırdı. Bunu fırsat olarak gören Carmella, Money in the Bank sözleşmesini yatırarak maçı kazandı ve kemerin sahibi oldu. 24 Nisan'da Backlash'te ikisi arasında kemer için rövanş maçı yapılacağı açıklandı. WrestleMania 34'te Brock Lesnar, Roman Reigns'e karşı Evrensel Şampiyonluğu kemerini korumuştu. Daha sonra ikisinin bu sefer rövanş için Greatest Royal Rumble etkinliğindeki üstü açık kafes maçında karşılaşacağı açıklandı. "Raw" programında Reigns, Lesnar ile olan maçı hakkında konuşurken Ocak'tan beri sakatlığı nedeniyle görünemeyen Samoa Joe dönüş yaptı ve Reigns'in konuşmasını böldü. Onun başarısız olduğunu söyleyerek Backlash için ona meydan okudu. Superstar Shake-up sırasında Joe, SmackDown'a geçti. 17 Nisan "SmackDown" programında Big Cass, sakatlıktan geri döndü ve Shinsuke Nakamura'ya yardım ederek AJ Styles ve Daniel Bryan'a saldırdı. Ertesi hafta yapılan "Miz TV" programında özel konuk Daniel Bryan olacaktı ancak Cass, Bryan'a saldırdığı için Bryan programa katılamadı. Onun yerine Cass, programa katıldı. Gecenin ilerleyen saatlerinde Bryan, tıbbî değerlendirmeden sonra antrenör odasından çıktı ve SmackDown Genel Müdürü Paige'in ikisi arasında Backlash'te maç ayarladığını söyledi. Greatest Royal Rumble'da Cass, En Büyük Royal Rumble maçında Bryan'ı eledi. 9 Nisan "Raw" programında Bobby Lashley, on yıllık aradan sonra WWE'ye dönüş yapmıştı. O gece, WrestleMania 34'te işlerini geri alamayan Kevin Owens ve Sami Zayn, "Raw" arka alanında göründü ve Raw Genel Müdürü Kurt Angle'dan işe alınmalarını istedi. Angle, ikisi arasında maç ayarladı ve bu maçı kazananın sözleşme alacağını söyledi. Ancak bu maç çift countout ile bitti ve ikisi de sözleşme alamadı. Ancak 16 Nisan "Raw" programındaki Superstar Shake-up sırasında Raw Genel Müdürü Stephanie McMahon'ın kararıyla Owens ve Zayn'e sözleşme verildiği açıklandı. İkisi daha sonra 10 kişilik takım maçında yer aldı. Maçta Lashley ve Braun Strowman'ın da bulunduğu takıma yenildiler. 30 Nisan'da Roman Reigns, Lashley ve Strowman; altı kişilik takım maçında Jinder Mahal, Owens ve Zayn'i yendi. Maç sırasında Strowman, Owens ve Zayn'i barikat duvarlarına vurup durdu. İlerleyen saatlerde Lashley ve Strowman'ın Backlash'te takım olarak Owens ve Zayn ile karşılaşacağı açıklandı. 4 Mayıs'ta, Backlash gösteri öncesi etkinliği için Bayley ve Ruby Riott arasındaki maç duyuruldu. Gösteri öncesi maçında Bayley ve Ruby Riott karşılaştı. Riott Squad (Liv Morgan ve Sarah Logan), Bayley'nin dikkatini dağıttıktan sonra Riott, Bayley'ye "Riott Kick" yaptı ve onu tuşlayarak maçı kazandı. Etkinliğin ilk maçında Seth Rollins, Kıtalararası Şampiyonluğu kemerini The Miz'e karşı savundu. Maç boyunca Miz, Rollins'in dizine odaklandı ve onu figure-four leglock ile eps ettirmeye çalıştı. Miz, Rollins'er Skull Crushing Finale yaptıktan sonra Rollins tuştan son anda kurtuldu. Maçın sonunda Rollins, Miz'e "Curb Stomp" yaptı ve kemerini korudu. Sonra Nia Jax, Raw Kadınlar Şampiyonluğu kemerini Alexa Bliss'e karşı savundu. En son Jax, Bliss'e Samoan drop yaptı ve onu tuşlayarak maçı kazandı. Sonraki maçta Jeff Hardy, Birleşik Devletler Şampiyonluğu kemerini Randy Orton'a karşı savundu. Orton, "RKO" hareketini kaçırdıktan sonra Hardy; ona "Twist of Fate", ardından "Swanton Bomb" yaptı ve onu tuşlayarak maçı kazandı. Daha sonra yapılan segmenette Elias konser vermeye çalışıyordu. Sırayla onu The New Day (Big E, Kofi Kingston ve Xavier Woods), Rusev, Aiden English ve No Way Jose (Titus O’Neil, Apollo Crews, Dana Brooke, Tyler Breeze ve Fandango ile) böldü. Elias her seferinde konserini tekrar başlatmaya çalışırken en son Bobby Roode göründü ve Elias'a Glorious DDT yaptıktan sonra segment sonlandı. Dördüncü maçta Daniel Bryan, Big Cass'le yüzleşti. Maçın sonunda Bryan, Cass'i "Yes Lock" ile pes ettirdi. Maçtan sonra Cass, Bryan'a big boot hareketiyle saldırdı. Sonraki maçta Carmella, SmackDown Kadınlar Şampiyonluğu kemerini Charlotte Flair'a karşı savundu. Flair, Carmella'ya spear yaptıktan sonra onu "Figure-Eight Leglock" ile pes ettirmeye çalıştı, ancak Carmella hareketi "Code of Silence" hareketine çevirerek karşılık verdi. Carmella, Flair'ın moonsault hareketinden kurtulduktan sonra Flair'ın dizine arkadan tekme attı ve onu yere düşürüp jacknife hold ile tuşladı. Altıncı maçta AJ Styles, WWE Şampiyonluğu kemerini Shinsuke Nakamura'ya karşı diskalifiyesiz maçta savundu. Nakamura, Styles'a "Kinshasa" yapmak üzereyke Styles, Nakamura'nın dizine doğru sandalye fırlattı. Nakamura, Styles'a low blow yaptı ve Styles da aynı şekilde ona karşılık verdi. Maçın sonunda birbirlerinin bel altına aynı anda tekme atan ikili yerde kıvranırken hakem on'a kadar saydı ve kimse yerden kalkmayınca maç sonuçsuz bitti. Bu sonuçla Styles kemerini korumuş oldu. Ana etkinlikten önceki maçta Bobby Lashley ve Braun Strowman; takım maçında Kevin Owens ve Sami Zayn'le karşılaştı. En son Lashley, Owens'a stalling suplex yaptı ve onu tuşlayarak maçı takımına kazandırdı. Maçtan sonra Strowman, Owens ve Zayn'e sırayla running powerslam yaptı. Ana etkinlikte Roman Reigns ve Samoa Joe mücadele etti. Maç başlamadan önce Joe, Reigns'e saldırdı ve onu yorumcu masasına fırlattı. Maç başladıktan sonra Joe, Reigns'i "Coquina Clutch" hareketiyle kilitlese de Reigns iplere gidip hareketten kurtuldu. En son Reigns, Joe'ya spear yaptı ve onu tuşlayarak maçı kazandı. Cecilia (şarkı yazarı) Evangelina Sobredo Galanes ya da Cecilia (d. 11 Ekim, 1948, Madrid, İspanya - ö. 2 Ağustos, 1976, Kastilya ve Leon, İspanya) bir İspanyol şarkıcı-şarkı yazarıdır. Galanes "Cecilia" sahne adını aynı isimdeki Simon and Garfunkel şarkısından aldı. Singleları: "Un ramito de violetas", "Mi querida España" ve "Dama, dama" ile bilinirdi. Hepsi 1970'lerde popüler kayıtlardı. Cecilia 1948 yılında El Pardo'da (Madrid'in bölgesi) doğdu. Babası, José Ramón Sobredo, bir askeri personel ve diplomattı. Çocukluğu boyunca Birleşik Krallık, Amerika Birleşik Devletleri, Portekiz, Cezayir ve Ürdün gibi farklı ülkelerde yaşadı. Anadili İspanyolca'ya ek olarak İngilizce konuşmayı öğrendi. İlk birkaç çalışması İngilizce'ydi, ama geri kalanı İspanyolca'ydı. Amerika Birleşik Devletleri'nde bir manastır okulunda müzik okudu. Bir rahibe ona gitar çalmayı öğretti. İspanya'ya döndüğünde hukuk fakültesine girdi, ama müzik endüstrisinde çalışmak için derslerini bıraktı. 1966'da kariyer'ine başladı, ama ilk albüm'ünü 1970'e kadar yayınlamadı. "Expresión "olarak adlandırıldı. Albüm "Try Catch the Sun" ve "Have You Ever Had a Blue Day "gibi İngilizce şarkılar içeriyordu. "Cecilia" (1972), "Cecilia 2" (1973),"Un ramito de violetas" (1975) ve "Amor de medianoche (1975) "albümlerini yayınladı"." İspanya'daki pek çok diğer artist, Cecilia General Franco´nun hükümeti'ninsansürü ile mücadele etmek zorundaydı. Onaylanmadan önce albümlerindeki bazı şarkı sözlerinin ve fotoğrafların değiştirilmesi ve hatta kaldırılmak zorundaydı. Feminizm'e ya da İspanyol İç Savaşı'na yapılan her değinme tartışmalıydı. "Un millón de muertos" ("Bir milyon ölü") şarkısı "Un millón de sueños" ("Bir milyon hayal")'na olarak değiştirildikten sonra bile İspanya'da radyoda çalınması için onaylanmadı."Me quedaré soltera" ("Tek kalacağım") ifadesinin arkasında feminizm olduması nedeniyle albüm ismi "Cecilia 2" olarak değiştirildi. Kayıtın ön kapağı, orijinal olarak hamile bir Cecilia gösteren, müzik şirketi tarafından derhal kaldırıldı. Çok popüler "Mi querida España"'dan bazı kelimeler İç Savaş'a ve dikdatörlüğün sonuna yönelik referansların en aza indirilmesi için silindi. Ama orijinal sözler albümün katlı sayfasının iç tarafında yayımlanmaşı başardı. 2 Ağustos 1976'da, Cecilia Vigo, Galiçya'daki bir konserden dönüyordu. Colinas de Trasmonte yakınlarında C-620 otoyolunda (şu anda N-525) trafik kazası geçirdi. Kaza 05:40'ta (yerel saat) gerçekleşti. Hayvan taşıma kamyonu tarafından çarpıldıktan sonra olay yerinde öldü. Cecilia Madrid'teki La Almudena mezarlığına gömüldü. Brian Thompson (yelkenci) Brian Thompson (5 Mart 1962), İngiliz yelkenci. Dünyanın çevresini hiç durmadan dönen sporcular arasındadır. Thompson 2012'de Banque Populaire V adlı botla Jules Verne Kupası'nı almaya hak kazanmıştır. NXT North American Championship NXT North American Championship (NXT Kuzey Amerika Şampiyonluğu), Amerika Birleşik Devletleri'nin promosyonu olan WWE'de, şirketin gelişim ligi olan NXT için tasarlanan şampiyonluk kemeri. Brand'in ikincil kemeri olarak tanıtılan kemer, ilk kez 7 Mart 2018 tarihinde çekilen "NXT" (28 Mart'ta yayınlandı) programında gösterilmiştir. Adam Cole, ilk şampiyondur. Şu anki şampiyon, kemeri ilk kez alan Keith Lee'dir. Kemer ilk kez 7 Mart 2018 "NXT" çekimlerinde (28 Mart'ta yayınlandı) tanıtıldı ve NXT Genel Müdürü William Regal, ilk şampiyonun 'ta yapılacak bişr merdiven maçında belirleneceğini açıklandı. O gece EC3, Killian Dain, Adam Cole, Ricochet, Lars Sullivan ve Velveteen Dream maçın katılımcıları olarak duyuruldu. Kemerin tasarımı 3 Nisan 2018 tarihinde Triple H tarafından görücüye çıktı. Kalın kahverengi deri kayışı üzerinde üç altın tabaka bulunan yuvarlatılmış orta plakada sadece Kuzey Amerika kıtasını gösteren bir dünya bulunmaktaydı. Dünyanın üzerinde "North American" ("Kuzey Amerika") yazısı ve yazının üstünde NXT logosu yer almaktaydı. Dünyanın altındaki alt başlıkta "Champion" ("Şampiyonu") yazıyordu. İki yan plaka, şampiyonun logoları ile özelleştirilebilen çıkarılabilir bir merkez bölümüne sahipti; Varsayılan yan plakalar, NXT'yi bir küre üzerinde dikey olarak okunabiliyordu. Böylelikle bu kemer WWE'nin çıkarılabilir yan plakalara sahip ilk ikincil kemeri oldu. itibarıyla. Anafiotika Anafiotika ( ) Atina'nın merkezinde bulunan küçük bir mahalle. Daha geniş tarihi Plaka mahallesinin bir parçası olan Anafiotika Akropolis'in kuzeydoğusunda bulunur. Mahalledeki ilk evler Kral Otto'nun Sarayının yenilenmesi için Anafi adasından kente gelen işçiler tarafından inşa edilmiştir. Ardından buraya kentin yeniden inşası süresince Kikladlardan gelen halıcı, taş ve mermer ustaları da yerleşmiş, bu göçler Kral Otto'dan sonra da sürmüştür. 1922'den Anadolu'dan gelen Rum mültecilerle birlikte mahallenin sadece Kikladlar'dan oluşan yapısı da değişmiştir. 1950'de mahallenin bir bölümü arkeolojik bir kazı için yıkılmış, 1970'te de devlet bölgedeki evleri satın almaya başlamıştır. Günümüzde mahallede yalnızca 45 ev kalmıştır. Prag Ana Tren Ä°stasyonu Prag Ana Tren İstasyonu (), Çek Cumhuriyeti'nin başkenti Prag'ın ana tren istasyonudur. İstasyon, Vinohrady semtinde yer almaktadır. İlk olarak 1871 yılında Avusturya-Macaristan döneminde İmparator I. Franz Joseph adına Franz Joseph İstasyonu adıyla açılmış olup bağımsızlıktan sonra 1953 yılına kadar ABD Başkanı Woodrow Wilson'un adına Wilson İstasyonu olarak adlandırılmıştır. Ermeni Mahallesi Ermeni Mahallesi (, "Harat al-Arman"; , "Ha-Rova ha-Armeni"; )) Kudüs'ün duvarlarla çevrili Eski Şehir'in dört mahallesinden biridir. Eski Şehir'in güneybatı kısmında yer almakta ve Sion Kapısı ile Yafa Kapısı'yla mahalleye girilebilmektedir. Eski Şehir'in toplamda %14'ünü kaplayarak 0.126 km² (126 dönüm) alana sahiptir. 2007 yılına göre 2 bin 424 (Eski Şehir'in toplamda %6,55) nüfusa sahiptir. Her iki kriterde de Yahudi Mahallesi ile karşılaştırılabilir. Ermeni Mahallesi, Hıristiyan Mahallesi'nden Davud Sokağı (Suq el-Bazaar) ve Yahudi Mahallesi'nden Habad Sokağı (Suq el-Husur) ile ayrılmıştır. Kudüs'teki Ermeni varlığı, Ermenistan'ın Hıristiyanlığı ulusal bir din olarak kabul ettiği ve Kudüs'te Ermeni rahiplerin yer aldığı MS 4. yüzyıla kadar uzanmaktadır. Bu nedenle, Ermeni vatanı dışındaki en eski yaşayan diaspora topluluğu olarak kabul edilir. Mahalle zamanla mahallede egemen olan St. James Manastırı etrafında gelişti ve modern biçimini 19. yüzyılda aldı. Manastır, MS 7. yüzyılda bir piskoposluk olarak kurulan Ermeni Apostolik Kilisesi'nin Kudüs Patrikhanesi'ne ev sahipliği yapmaktadır. Patrikhane, mahallenin fiili ("de facto") yöneticisi olup Ermeni sakinleri için "mini refah devleti" olarak hareket etmektedir. Bert Vaux'a göre, Ermeni cemaati 20. yüzyılın ortalarından beri düşüş yaşamakta ve kaybolma tehlikesiyle karşı karşıyadır. Rum Ortodoks ve Latin (Katolik) Hristiyanlardan resmen ayrı olmasına rağmen, Ermeniler kendi mahallelerini Hristiyan Mahallesinin bir parçası olarak görmekteler. Kudüs'ün üç Hristiyan Patrikhanesi ve Ermenistan hükûmeti, iki kesimin herhangi bir siyasi bölünmesine karşı olduklarını açıkça dile getirdi. Ayrı bir Ermeni Mahallesi'nin varlığının temel nedenleri, Kudüs'teki (İsrail ve Filistin'de de) Hristiyanların çoğunluğunun aksine, ne Arap ne de Filistinli olan Ermenilerin miafizmi ve farklı dil ve kültürleridir. Ancak, tüm niyet ve amaçlara karşın Ermeni Mahallesi'nde yaşayan Ermeniler, İsrail ve Birleşmiş Milletler (BM) tarafından Filistinli olarak kabul edilmektedir. Filistinlilerde olduğu gibi Ermeniler de aynı kısıtlamaların çoğuyla karşı karşıya gelmektedir. Ermeni Mahallesi, Kudüs'ün Eski Şehir'in güneybatı kısmında yer almaktadır. Mahalleye Sion ile Yafa kapılarından giriş yapılabilmektedir. Uluslararası Barış ve İşbirliği Merkezi tarafından yayınlanan 2007 tarihli bir araştırmaya göre mahalle, Eski Şehir'in toplamda %14'ünü kaplayarak 0.126 km² (126 dönüm) alana sahiptir. Ermeni Mahallesi, Hristiyan Mahallesinden Davud Sokağı (Suq el-Bazaar) ve Yahudi Mahallesi'nden Habad Sokağı (Suq el-Husur) ile resmen ayrılmıştır. 4. yüzyılın başlarında Ermenistan, Kral III. Tiridates altında, Hristiyanlığı devlet dini olarak benimseyen ilk ülke oldu. Şehirdeki Hristiyanlığa ait kutsal yerlerinin ortaya çıkmasından sonra Kudüs'e 4. yüzyılın başlarında yerleşmek için çok sayıda Ermeni rahibinin geldiği kaydedildi. Bununla birlikte ilk yazılı kayıtlar 5. yüzyıla aittir. Kudüs bu nedenle Ermeni vatanı dışındaki en eski yaşayan diaspora topluluğu olarak kabul edilir. Philip Marsden, Kudüs'teki Ermenilerin hayatta kalmasının olağanüstü direnişlerini kanıtladığını yazdı. St. James Manastırı da dahil olmak üzere bu dönemde Ermeni kiliseleri inşa edildi. St. James Manastırı, 12. yüzyılın ortalarında genişletilmiştir. Bir Ermeni manastır yazıhanesi, 5. yüzyıl ortalarında faaliyete geçti. Bir Ermeni sokağının ("Ruda Armeniorum") bulunduğu Sion Mahallesi'nde 6. yüzyılda tüccar ve zanaatkârlardan oluşan laik bir topluluk kurulmuştur. Dvin Birinci Konseyinde (506) Ermeni Kilisesi, 451 yılında Kalkedon Konsili'nde kabul edilen İsa'nın çifte doğasını reddederek Hristiyanlığın geri kalanından ayrıldı. Böylece Ermeniler kendilerini Bizans İmparatorluğu ile doğrudan yüzleşirken buldular. İmparator I. Justinianus, Monofizit Ermenilere zulmederek Kudüs'ü terk etmeye zorladı. 7. yüzyılda yaşayan bir Ermeni vakanüvis, bir kısmı daha sonradan kazılarda açığa çıkarılan Filistin'deki 70 Ermeni manastırının varlığından bahsetmiştir. Bizanslılar, 637'deki Kudüs kuşatmasından sonra şehri Râşidîn Halifeliği'ne bıraktı. Bu zamana kadar Kudüs'ün tek bir Hristiyan filosu vardı. MS 638'de Ermeniler, kendi başpiskoposunu seçti. Başpiskopos, Râşidîn Halifesi Ömer tarafından resmî olarak tanındı. Ermeni göçünün Kudüs'e temeli böylece sağlamlaştı. 12. yüzyılda yaklaşık bin Ermeni Kudüs'e, muhtemelen büyük ölçüde Kilikya Ermeni Krallığı'ndan, Haçlılarla birlikte taşındı. 1311'de Memlûk Sultanlığı döneminde Sultan Nasır Muhammed bin Kalavun, Başpiskopos Sarkis'e (1281-1313) başpapaz unvanını fermanla verdi. 1340'larda Ermenilerin kendi mahalleleri etrafında bir duvar inşa etmelerine izin verildi. Bu, Memlûk hükümdarlarının mahallenin bir tehdit oluşturmadığını düşündüklerini göstermektedir. Şehir duvarları ile surları yok etme, Haçlıların geri dönmelerini ve kurallarını yeniden tesis etmelerini engellemek için Memlûk yönetiminin temeliydi. Osmanlı yönetimi sırasında Kudüs kozmopolit bir şehir haline geldi. Dini hoşgörü vardı ve Hristiyan kiliseleri ile Müslümanlar arasındaki dini farklılıkları çözümlemek için bir Osmanlı yönetimi mevcuttu. İsrailli tarihçiler Kark ve Oren-Nordheim 2001'de şunları yazdı: "Ermeni Mahallesi, Hristiyan olmasına rağmen kendine özgü bir dil ve kültürü ile ayrı bir etnik grubu temsil eden, ayrı bir kimlik ve birliği muhafaza etme niyetiyle zulüm korkusu nedeniyle Araplar ve Osmanlı yetkilileri ile temasları en aza indirgemeyi amaçladı." Ancak Kudüs'teki Ermeni cemaati (Ermeni ya da Avrupa dillerine ek olarak) Arapça konuştu ve Filistin toplumuyla özdeşleşti. 1538'de Kudüs'ün mevcut surları, Kanuni Sultan Süleyman'ın emriyle tamamlandı. Bu surlar, Ermeniler tarafından inşa edilen iç duvarlarla birlikte, mahallenin ana hatlarını belirledi. 1562-63 kayıtlarında sadece 189 Ermeni sayılmışken 1690'da Osmanlılar döneminde sayı %239 artarak 640'a yükselmiştir. Vakanüvis Simeon Lehatsi'ye göre 1615-16'da Kudüs'te sadece on iki Ermeni aile yaşıyordu. 1690'da nüfustaki önemli artış, Ermeniler ve diğer Hristiyanların yaşadığı kentleşmeye atfedilmektedir. Böylece Ermeniler 1690 yılında Kudüs'teki Hristiyanların %22,9'unu oluşturdular ve en büyük ikinci Hristiyan cemaati haline geldiler. 19. yüzyılda, Ermeni ve Hristiyan mahallelerinin çoğunda Müslüman ve Yahudi mahallelerinde tercih edilen kubbelerin aksine "Avrupa tarzı gable çatılar" vardı. 1833'te Ermeniler şehrin ilk matbaa makinesini kurdular. 1857'de bir papaz okulu açıldı. 1855'te Kudüs'teki ilk fotoğraf atölyesi Ermeni Mahallesi'nde kuruldu. Kız (1862) ve erkek (1840) çocuklar için okullar 1869 yılında Kutsal Çevirmenler Okulu adı altında birleştirildi ve böylece Kudüs'teki ilk karma okul oldu. 1883'te 102 Ermeni ailesi (%8), Eski Şehir'de Rum Ortodoks ve Katolik (Latin) topluluklarından sonra en büyük üçüncü Hıristiyan topluluğunu oluşturdu. Bu sakinlerin yanı sıra, aynı yıl St. James Manastırı'nda 46 Ermeni rahip ve keşiş ile 55 asker yaşıyordu. Eski Şehir'deki 1905 Osmanlı nüfus sayımına göre Ermeni Mahallesinin nüfusu 382 kişiydi: Ermeniler (121) toplam nüfusun üçte birinden daha azını (%31.7) oluştururken Yahudiler (127) %33.2'sini, diğer Hristiyanlar (94) %24.6'sını ve Müslümanlar (40) ise %10.5'ini oluşturmaktaydı. Ermenilerden biraz daha fazla nüfusa sahip olan Yahudiler, on dokuzuncu yüzyılın ikinci yarısında Yahudi Mahallesi'nin batı kısmı haline gelen Ermeni Mahallesi'nin doğu kısmına yerleşmişlerdir. Birinci Dünya Savaşı'ndan önce, 1917'de İngilizler tarafından ele geçirilen Kudüs'te çoğunluk olmak üzere Filistin'de yaklaşık 2 bin ila 3 bin Ermeni vardı. 1915'ten itibaren Ermeni Kırımı'ndan kurtulan binlerce sığınmacı Kilikya'dan (Adana Vilayeti) mahalleye yerleşerek mahallenin nüfusunun artırdı. 1925'te yaklaşık 15 bin Ermeni'nin çoğunluk Kudüs olmak üzere Filistin'de yaşadığına inanılmaktadır. İngiliz Mandası döneminde, Ermenilerin sayısının 20 bine kadar çıktığı tahmin edilmektedir. Ancak 1931 İngiliz nüfus sayımı tüm Filistin'de sadece 3 bin 524 Ermeni yaşadığını göstermiştir. 1947'de, Filistin'den yaklaşık 1.500 Ermeni, Sovyet hükûmetinin Ermenistan nüfusunun çoğunlukla Orta Doğu'dan, büyük ölçüde etnik Ermenilerin ülkelerine geri gönderilmesine yönelik çabalarının bir parçası olarak Sovyet Ermenistan'a geri döndü. Bu, Kudüs'teki Ermeni cemaatinin uzun vadeli azalışının başlangıcıdır. 1948 Arap-İsrail Savaşı sırasında, Ermeni Mahallesi bombalardan ötürü hasar gördü. Filistin'den birçok Ermeni barındırıyordu. Der Matossian'ın “geçici silah” olarak tanımladığı silahlı bir Ermeni sivil gardiyan, bu mahalleyi savunmak için kuruldu. Savaş sırasında 40'tan fazla Ermeni öldü. 1967'de Altı Gün Savaşı'nın ardından Kudüs'ün Eski Şehir'i İsrail kontrolüne geçti. Ancak Ermeni Patrikhanesi, mahallenin fiili ("de facto") yöneticisi olup, Ermeni sakinleri için "mini refah devleti" olarak hareket etmektedir. Arap-İsrail çatışması, mahallenin politik olarak taraf olmamış Ermeni nüfusunu önemli ölçüde etkiledi. Katolik Yakın Doğu Yardım Derneği tarafından yayımlanan 1992'deki bir makalede şu sözler dile getirilmiştir: "Kudüs'teki Ermeniler, Araplar ve İsraillilerle iyi ilişkiler kurmaya çalışır fakat topluluklarının şehirdeki gerilimlerden etkilendiğini inkâr etmezler." Ermeni Mahallesi'nde ikamet eden Ermeniler için önemli bir engel Ürdün vatandaşlığıdır (1967'den önce); bunun nedeni ise İsrail hükûmeti (Filistinlilere yaptıkları gibi) onları "daimi sakinleri" olarak görmesidir. 2005'te "The Jerusalem Post", İsrail bürokrasisi "Kudüs Ermenilerini Filistinli olarak görüyor, bu da belgelerde ve havaalanında sıkıntı çekilmesinde sonsuz gecikmeler anlamına geliyor." diye yazdı. Birleşmiş Milletler İnsani Yardım Koordinasyon Ofisi (OCHA) tarafından Kasım 2015'te yayınlanan bir haritada, Ermeni Mahallesi'ni Filistinli topluluklara ayrılan renkte gösterdi. Ermeni araştırmacı Tamar Boyacıyan'a göre, Ermenilerin Filistinlilerle tüm hukuki amaçlar için aynı kabul edildikleri için seyahat ve evlilik belgeleri almakta zorlanmaktalar. Birkaç Batılı gazetenin Filistin kökenli yabancı muhabiri Graham Usher, Beyrut merkezli Filistin Çalışmaları Enstitüsü'nün 2000 yılında yayımladığı bir makalesinde Ermenilerin Filistin 'sakinleri' statüsüyle değil, etnik olarak Ermeni olarak yüklendiğini yazdı ve şunları ekledi: "Ve aslında Ermenilerin yaşamları, mülkleri ve mirasları, İsrail'in Filistinli yurttaşlara yaptığı gibi aynı İsrail kısıtlamalarına maruz kalmaktadır." 2000 yılında "The Economist", Ermenilerin Ermeni Mahallesi'nde yeni binaların inşasının önlenmesi gibi Filistinlilere dayatılanlara benzer şekilde hayatlarında kısıtlamalarla karşı karşıya kaldığını yazdı. Aşırı nüfuslu bölgedeki sınırlı alan, konutları pahalı hale getirmekte ve Boyacıyan'a göre "çoğu Ermeni, mevcut gelirleri göz önünde bulundurulduğunda, orada birincil ikametgahlarını sürdürmeyi göze alamaz." Doğu Kudüs'ün Ürdün yönetimi sırasında (1948–67), Eski Şehir'de Yahudilerin yaşamalarına izin verilmedi. 1967'de Eski Şehir'de İsrail işgalinin başlamasından bu yana, Yahudi Mahallesi yaklaşık %40 oranında genişlemiş ve 2000 yılına kadar Ermeni Mahallesi'ndeki 581 mülkün 71'i (%12) veya 81'i (%14) Yahudilere aittir. Ermeni topluluğu, Yahudi Mahallesi'nin Eski Şehir'deki Yahudilerin sayısının artmaya devam etmesiyle büyürken Ermeni nüfusunun kaybolmasından endişe ettiklerini belirtmişlerdir. Ermeni Mahallesi'nin konumu, İsrail tarafından kontrol edilen Batı Kudüs ve Yahudi Mahallesi içindeki kutsal yerler arasındaki ana erişim yollarını barındırmakta ve Ağlama Duvarı, Ermeni mülklerini İsrail gözünde önemli bir gayrimenkul haline getirmektedir. Reuters'e göre, Ermeni Patrikhanesi "çoğunlukla Müslüman Filistinlilerle aynı görüşü paylaşmakta." Usher'e göre, Ermeni toplumu için İsrail'in egemenliği, Ermeni toplumu için "hayal edilebilecek en kötü gelecek" olacaktı. Kudüs Ermenileri topluluğunun üyeleri, İsrail hükûmetinin toplumlarının Eski Şehir'deki varlığını korumaya yönelik politika ve taahhütleri hakkında endişelerini dile getirdiler. 2000 yılındaki bilgilere göre Graham Usher, Ermeni Mahallesi'nin 1.200 nüfusu olduğunu tahmin etmiştir. 2007 yılında yapılan bir araştırmaya göre, mahallede 2 bin 424 kişi (Eski Şehir'in toplamının %6,55'i) yaşamaktadır. Ermeniler 20'nci yüzyılın ortalarında, 1948 Arap-İsrail Savaşı'ndan bu yana Araplar ve Yahudiler arasındaki çatışmanın ortasında yer almalarıyla Kudüs'ün Eski Şehir'inden göç etmeye başladılar ve bu durum, Daphne Tsimhoni tarafından "[Ermenilerin] yalnızlık duyguları" olarak nitelendirildi. İsrail-Filistin’in Kudüs’e yönelik uzun süredir devam eden siyasi çözümünün yokluğu, Eski Şehir’deki Ermenilerin sayısındaki düşüşün ana sebebi olarak gösterildi ve 1967'de 1.598'den 2006'da 790'a düştü. Bu sırada Müslüman nüfus 16 bin 681'den 27 bin 500'e, Yahudi nüfusu 0'dan (Ürdün işgali altında kaldıktan sonra) 3 bin 089'a yükseldi. Ermenilerin göçü, 1987 yılında Birinci İntifada'nın yaşanmasından sonra yoğunlaştı. Kudüs'teki fahri Ermeni konsolosu olan Tsolag Momjian'a göre, 2009 yılında (tüm Kudüs'teki toplam 2 bin Ermeniden) yaklaşık 600 Ermeni, Ermeni Mahallesi'nde yaşıyordu. 2010 ve 2011 yıllarında yayınlanan iki makale, Ermenilerin sayısını Ermeni Mahallesi'nde 500'e kadar indirmiştir. Ermenilerin sayısındaki sert düşüşe rağmen, İsrailli bilim adamı Daphne Tsimhoni 1983'te şunları yazdı: "Kudüs'teki kilise merkezlerinin varlığı, bazı din adamlarının ve belli sayıda davanın varlığını sürdürmektedir." Tam tersi, Amerikalı dilbilimci Bert Vaux 2002'de "Kudüs'ün Ermeni toplumu doğrudan yok olma tehlikesi altındadır ve Ermeni Mahallesi'ndeki kapalı ortam Beyrut'a ya da Batı'ya taşınmaya teşvik edilmektedir." diye belirtti. Haytayan, Ermeni Mahallesi'nde yaşayan üç grubun alt gruplarını tespit etti. İlk grup manastırda yaşayan rahipler ve din adamları (yaklaşık 50) içermektedir. Sıradan insanlar iki gruba ayrılmakta: manastır bileşimi içinde yaşayanlar ve Ermeni Mahallesinde olup manastır duvarlarının dışında yaşayanlar. Manastır duvarlarının yaklaşık üçte ikisinde oturma düzeni bulunmaktadır. Sıradan kişilerin yaklaşık üçte ikisi manastır duvarlarında oturmaktadır. Yerel olarak "vanketsi" (վանքեցի, lit. "manastırdan olanlar") bilinenlerin sayısı 700 kişiye çıkmaktadır. Patrikhaneye kira ödemezler (ya da sembolik ödeme yaparlar). Manastır duvarları dışında yaşayanlara kaghakatsi (քաղաքացի, lit. "şehir sakinleri") denmektedir. Geçmişleri yüzyıllara dayanır. Sadece belediye vergileri öderler. Bert Vaux, iki Ermeni alt grubunu tanÄ±mlar: Coğrafi olarak Ermenice konuşulan dünyanın geri kalanından nispeten izole edilmelerinden ve Arapça konuşulan dil üzerinde önemli bir etkiye sahip olmasından ötürü Kudüs'te konuşulan Ermeni lehçesi son derece farklıdır. 1915 soykırımından sonra ataları Türkiye'den gelen Ermeniler, Türkçe etkisinde kalmış Batı Ermenice konuşmaktadırlar. Uluslararası toplum, yani Birleşmiş Milletler Genel Kurulu, Eski Şehir'in parçası olduğu Doğu Kudüs'ü "İşgal Altındaki Filistin Toprakları" olarak görmektedir. "The Economist"'e göre Kudüs Ermenileri arasında "sessiz siyasi uzlaşma"da şunlar söylenmektedir: Eski Şehir'in "Filistinli ya da İsrailli olmasından daha ziyade uluslararası bir alan" olması, üç inancın temsilcileri tarafından yönetilmesi ve Birleşmiş Milletler ve diğer uluslararası organların koruması altında olması gerekmektedir. Graham Usher'e göre, pek çok Ermeni Filistin mücadelesi ile ihtiyatlı bir şekilde özdeşleşmekte ancak bunların birkaçı "Eski Şehir'e özel Filistin egemenliğini savunmaktadır." Ermeni Apostolik Kilisesi'nin görüldüğü yerlerden biri olan Kilikya Kutsal Makamı başı I. Aram, Lübnan Cumhurbaşkanı Mişel Avn ile 2017'de Lübnan'da yaptığı toplantıda "Kudüs, üç tek tanrılı din için açık bir şehir olmalıdır: Yahudi, Hristiyan ve Müslüman ve bu halkların dini hakları Kudüs'te korunmalıdır." şeklinde görüşünü dile getirdi. Dahası, Ermeniler Ermeni Mahallesi'nin Hristiyan Mahallesi'nin bir parçası olduğunu düşünmektedir. Bu duruş, Ermenistan'ın Ermeni ve Hristiyan mahallelerinin ayrılmasına karşı olduğunu, 2000'in sonlarında Ermenistan Dışişleri Bakanı Vartan Oskanyan tarafından teyit edildi. 2017 yılında Dışişleri Bakanı Eduard Nalbandyan, "Kudüs'ün yüzyıllarca süren bir Ermeni varlığı, zengin bir Ermeni tarihi ve kültürel mirası vardır. Ermeni Apostolik Kilisesi, Hıristiyan Kutsal Mekanlarının başlıca koruyucularından biridir. Bu nedenle, Kudüs ile ilgili tüm gelişmeleri dikkatle takip ediyoruz." dedi. 2000 Camp David Zirvesi'nde ABD Başkanı Bill Clinton, Eski Şehir'in bölünmesini önerdi. Buna göre Ermeni Mahallesi, Yahudi Mahallesi ile birlikte İsrail egemenliği altına alınacak ve Filistinlilere Hristiyan ve Müslüman Mahalleleri üzerinde "belli bir egemenlik derecesi" verilecekti. İsrail Başbakanı Ehud Barak şartlı olarak teklifi kabul etti. Filistinli liderler, Ermeni Mahallesi'ni Filistin'in bir parçası olarak gördüklerini ve İsrail'e bırakmayacaklarını açıkça ilan ettiler. Yaser Arafat, Eski Şehir'in bölünmesi için düzenlenen 2000 Camp David Zirvesi'nde ABD'nin önerisini reddetti ve şöyle dedi: "Ermeni mahallesi bize ait. Biz ve Ermeniler tek milletiz." Clinton'a, "Benim adım Yasir Arafat değil, Yasir Arafatyan." diyerek ismini Ermenice söyledi. Ermeni Mahallesi'ni İsrail egemenliği altında bırakma hakkında Arafat, "Ermeni kardeşlerime ihanet etmeyeceğim." diye görüşünü dile getirdi. Arafat'ın ifadeleri üzerine yorum yapan tarihçiler Barry Rubin ve Judith Colp Rubin, "Ermenilerin [Arafat'ın] kontrolünü [İsrail kontrolü yerine] tercih ettiğine inanmak için hiçbir sebep yok." dedi. 2011 yılında, Filistin Devlet Başkanı Mahmud Abbas'ın çeşitli Hristiyan toplulukların liderleriyle Ramallah'ta buluşması sonrasında şunları söyledi: "Filistin liderliği, Ermeni Mahallesi'ni bağımsız Filistin devletinin başkenti olan Doğu Kudüs'ün ayrılmaz bir parçası olarak gören pozisyonuna sadık kalıyor." 2011'de El Cezire tarafından sızdırılan Filistin Belgeleri'ne göre baş Filistinli müzakereci Saeb Erekat, Ekim 2009'daki bir toplantısında Eski Şehir'in coğrafik olarak bölünmesini önerdi ve bu bölünmeyle İsrail, tüm Yahudi Mahallesi ile "Ermeni Mahallesinin bir parçası" üzerinde egemenlik kazanacaktı. İsrail, Eski Şehir de dahil olmak üzere tüm Kudüs'ün ("tam ve birleşik"), 1980 Kudüs Yasası'na göre başkenti olduğunu iddia etmektedir. 1975 tarihli bir makalede, Haham Yakov Goldman, Eski Kudüs'ün tümünde İsrail egemenliğini istedi. Kudüs'ün Ermeni, Rum Ortodoks ve Latin Patrikleri, 2000 Camp David Zirvesi'ndeki müzakerecilere "güçlü biçimde" bir mektup göndererek şunları belirtti: "Eski Şehir'in Hristiyan ve Ermeni mahallelerini, aynı inançla sıkı sıkıya birleştirilen ayrılmaz ve birleşik varlıklar olarak görüyoruz." XVI. Benedictus, Aziz James Katedrali'ne yaptığı 2009 ziyareti sırasında şunları dile getirdi: 2018-19 1. Lig 2018-19 1. Lig ya da sponsorluk anlaşması gereği Spor Toto 1. Lig, 1. Lig'in 56. sezonudur. Sezon 10 Ağustos 2018 tarihinde başladı ve normal sezon 19 Mayıs 2019 tarihinde sona ermiştir. 1. Lig'de fikstür çekimi 10 Temmuz 2018'de Beykoz Riva'da yer alan Orhan Saka Salonu'nda gerçekleştirilmiştir. 2018-19 sezonundan itibaren 1. Lig'de Video yardımcı hakem (VAR) sistemi kullanılmaya başlandı. Türkiye'deki ilk uygulama bir sezon önce 1. Lig'den Süper Lig'e çıkışta play-off maçlarında uygulanmıştı. Ligi 3, 4, 5 ve 6. sıralarda bitiren takımlar Süper Lig'e çıkan üçüncü takım olabilmek için çift maçlı yarı final, yarı finali kazananlar ise tek maçlı finalde karşılaşacaklardır. Ogün Ogün, bir erkek ismi, şu anlamlara gelebilir: Ringaudas Songaila Ringaudas Bronislovas Songaila (20 Nisan 1929, Klaipėda - 25 Haziran 2019), Litvanya Sovyet Sosyalist Cumhuriyeti'nde çeşitli görevlerde bulunmuş Litvan Marksist-Leninist komünist politikacı, veteriner hekim. 1947-1950 yıları arasında Gruzdzhayskom Veteriner Koleji'nde eğitim aldı. 1955'te Litvanya Veteriner Akademisi'ni bitirdi. 1953 yılında Sovyetler Birliği Komünist Partisi'ne üye oldu. 1955-1956 arasında Litvanya Veteriner Akademisi müdür yardımcısı, 1957-1960 arası Litvanya Sovyet Sosyalist Cumhuriyeti Bakanlar Kurulu'nun Tarım İşleri Dairesi Başkanı, 1960-1961 arası ise Litvanya SSC Tarım Bakanı Yardımcısı olarak görev yaptı. Songaila Aralık 1962'den Ocak 1981'e kadar Litvanya Komünist Partisi Merkez Komitesi'nin tarımdan sorumlu üyesi idi. Nomenklatura yetkilerine sahip olan Songaila; 1981-1985 yılları arasında Litvanya Sovyet Sosyalist Cumhuriyeti Bakanlar Kurulu Başkanı, 1985-1987 yılları arasında Litvanya Sovyet Sosyalist Cumhuriyeti Yüksek Sovyet Prezidyumu Başkanı, 1987-1988 yılları arasında ise Litvanya Komünist Partisi Merkez Komitesi Birinci Sekreteri olarak görev yapmıştır. Şarkı Devrimi kapsamında Litvanya'da ortaya çıkan bağımsızlık yanlısı Litvanya Özgürlük Birliği'nin gösterileri sonucu Litvanya Komünist Partisi Merkez Komitesi Birinci Sekreterliği görevinden istifaya zorlandı. İstifa eden Songaila yerine Sąjūdis hareketini ve Litvanya'nın bağımsızlık ilanını destekleyen Algirdas Brazauskas birinci sekreter seçildi. Nazan Ölçer Nazan Ölçer, Türk sanat tarihçi, müzeci. Halı ve kilim alanında dünyaca tanınmış bir uzmandır. 1978–2003 yılları arasında Türk ve İslam Eserleri Müzesi müdürü olarak görev yaptı. 2003 yılından itibaren Sakıp Sabancı Müzesi müdürü olarak görev yapmaktadır. 1942 yılında İstanbul'da doğdu. Babası Azerbaycanlı dilbilimci Ahmet Caferoğlu'dur. Halı konusunda derin bilgiye sahip olan babasının yanında halı ve kilim bilgileri aldı. Ortaokul ve lise öğrenimini Sankt Georg Avusturya Kız Lisesi'nde tamamladı. 1962–1969 yılları arasında Almanya'daki Münih Ludwig Maximilian Üniversitesi'nde etnoloji, İlkçağ Tarihi, Yakın Doğu Tarih ve Kültürleri dallarındaki öğrenim gördü. Hans Joachim Kissling'in danışmanlığında doktora eğitimini tamamladı. Üniversite öğrenimi sırasında Münih Üniversitesi Etnoloji Bölümü koleksiyonlarında müzecilik çalışmalarına başladı. Üniversite eğitimini tamamladıktan sonra Münih ve Viyana Etnoloji Müzeleri ile Berlin İslam Sanatı Müzesi'nde staj yaptı. Türkiye'ye döndükten sonra Anadolu'nun çeşitli bölgelerinde sosyal ve kültürel değişimi kapsayan saha çalışması ve araştırmalar, kazı temsilcilikleri, Türkiye, Avusturya ve Alman Bilimsel Film Arşivleri için geleneksel el sanatlarını belgeleyen film çalışmaları ile Yıldız Üniversitesi Şehircilik Bölümü ile Sosyal Bilimler Enstitüsü'nde öğretim üyeliği yaptı. 1972 yılında Türk ve İslam Eserleri Müzesi'nde Halı ve Kilim Seksiyon Şefi çalışmaya başladı; 1974 yılında müze içinde ayrı bir bölüm olarak Etnografya Seksiyonu’nu kurdu. 1978–2003 yılları arasında kurumun müdürlüğünü yaptı. 1981 yılında, müze içinde Türkiye’nin tek Halı ve Tekstil Restorasyon Laboratuvarı'nı kurdu.Süleymaniye Camisi'nin külliyesindeki küçük bir imaret binasında hizmet veren müzeyi Sultanahmet'teki İbrahim Paşa Sarayı'na naklettirdi. Müdürlüğü döneminde müze 1984 yılında Avrupa Konseyi'nin düzenlediği yılın müzesi yarışmasında jüri özel ödülü aldı, ertesi yıl Avrupa Konseyi ve UNESCO tarafından genç kuşaklara insanlığın ortak mirasını en güzel yansıtan müze seçildi; ardından "Avrupa Konseyi Yılın Müzesi" ödülünü kazandı. Müzede Kilim Sergisi, Alman Ekspresyonizmi Sergisi, İtalyan Rönesansı Sergisi gibi önemli sergiler düzenlendi. 2005 yılında Türk ve İslam Eserleri Müzesi müdürlüğünden emekli olan Ölçer, Sakıp Sabancı Müzesi müdürü oldu. Çalışmaları 1989 yılında Türkiye Cumhuriyeti tarafından Kültür Bakanlığı ödülü, 1991 yılında Fransa Kültür Bakanlığı tarafından Sanat ve Edebiyat dalında Şövalyelik Nişanı, 1994 yılında Almanya Cumhurbaşkanı tarafından 1. derece Liyakat Nişanı; Polonya Cumhurbaşkanı tarafından "Beyaz Kartal Nişanı", 1996 yılında İtalya Cumhurbaşkanı tarafından Şövalyelik Nişanı, 2005 yılında İtalyan Cumhurbaşkanı tarafından Ordinella della Stella ödülleri, 2006'da Türkiye Cumhuriyeti Dışişleri Bakanlığı tarafından Üstün Hizmet Ödülü, 2012 yılında Almanya Cumhurbaşkanı tarafından Yüksek Merit Liyakat Nişanı ve 2012 yılında Fransa Cumhurbaşkanı tarafından Şeref Nişanı ile ödüllendirildi. 2003 yılında İsviçre, Bern Üniversitesi tarafından "Kültürler arası diyalog çalışmalarından ve uluslararası müzecilik alanındaki büyük hizmetlerinden dolayı" şeref doktoru unvanı verildi. Geleneksel sanatlar, kültür değişimleri, Türk sanatının değişik dalları ve müzecilik konularında çeşitli dillerde yayınları vardır. Pek çok uluslararası serginin ve sempozyumun organizasyonunda yer almış, kataloglarını yazmış ve yöneticiliğini yapmıştır. Ä°rac Daneyferd İrac Daneyferd (; 11 Mart 1951, Tahran - 12 Aralık 2018, Şiraz) İranlı futbolcudur. Orta saha pozisyonunda görev almış olup futbolculuk kariyerini sonlandırmıştır. 1978 FIFA Dünya Kupası ile 1980 AFC Asya Kupası'nda İran millî takımı formasını giymiştir. Babası olan Ali Daneyferd de futbolcu ve teknik direktördü. GÃ¶rev (siyaset) Politikada, bir yetki, bir seçim bölgesi tarafından temsili demokrasi olarak hareket etme otoritesidir. Demokratik bir seçimin adil bir şekilde kazanılmasıyla meşru bir görev yürüten hükûmet kavramı, temsili demokrasinin ana fikridir. Seçim kampanyası sırasında kamuoyuna açıklama yapmayan politikaları uygulamaya çalışan yeni hükümetlerin, bu tür politikaları uygulamak için meşru bir yetki alanına sahip olmadığı belirtilir. Seçimler, özellikle de büyük bir zafer payına sahip olan ve çoğu zaman yeni seçilmiş hükümete veya seçilmiş memurlara belirli poliçeleri uygulamaya koymak için örtülü bir yetki vermeleridir. Bir hükûmet yeniden seçim yapmak istediğinde, kampanyanın bir parçası olarak yeni politikalar sunabilir, seçmenlerin onayını bekleyebilir ve "yeni bir görev" aradıklarını söylerler. Bazı dillerde 'görev', seçim zaferinin kendisinden ziyade bir seçimde kazanılan bir meclis koltuğu anlamına gelebilir. Böyle bir yetki seçmenlerin isteklerine bağlı ise, bu zorunlu bir görevdir, aksi takdirde “serbest” olarak adlandırılır. Siyaset felsefesi: Dincolo de nori "Dincolo de nori", (Türkçe: "Bulutların ötesinde") Dan Bittman tarafından seslendirilen 1994 Eurovision Şarkı Yarışması'nda Romanya'yı temsil eden şarkı. Şarkı Rumence dilinde seslendirilmiştir. Şarkı Furtuna ve Dan Bittman tarafından yazılmıştır. Şarkı yarışmada Estonya'nın temsilcisi Silvi Vrait'in şarkısı "Nagu merelaine"'den sonra ve Malta'nın temsilcisi Chris ve Moira'nın şarkısı "More Than Love"'den önce 11. sırada çıkmıştır. Yarışmada 25 şarkı arasından 21. olmuştur. Bir sonraki