IndyCar Serisi" şampiyonu oldu. Dan Wheldon Las Vegas'ta yapılan ve 13 turdan oluşan "IndyCar 300" yarışında aracının havalanarak bariyerlere çarpması sonucu ağır yaralandı ve kaldırıldığı hastanede hayatını kaybetti. Dan Wheldon evli ve iki çocuk babasıydı. Mısır'daki Yahudilerin tarihi Mısır Yahudileri, dünyanın hem en eski hem en yeni cemaatini oluşturur. Tam bir nüfus bilgisi bulunmasa da Mısır'daki Yahudi nüfusunun 2004 itibarıyla 100'den az olduğu düşünülür, bu sayı 1922'de 75 ila 80 bin arasındaydı. Tarihi yerli cemaatin çekirdeğini Rabinik ve Karay Yahudileri oluşturur. İspanya'dan kovulmanın ardından Mısır'a daha çok Sefarad ve Karay yerleşmiştir. Nüfus, Süveyş Kanalının açılmasının ardından artan ticaret olanakları sebebiyle yükselişe geçti. Osmanlı İmparatorluğu'na bağlı topraklarda yaşayan Yahudiler Mısır'ın ana şehirlerine yerleşip modern cemaatin ticari ve kültürel elit tabakasına girdiler. 19. yüzyılın sonlarında Avrupa'da yaşanan pogromlardan kaçan Aşkenaz cemaati çoğunlukla Kahire'nin Darb el Barabira çeyreğinde toplanmıştı. Asvan papirüslerinde, saklı belgelerde ve Aramca yazılan mektuplarda, Ahameniş İmparatorluğu adına Mısır'ın cephe garnizonunda görev alan bolca Yahudi askerin varlığıyla ilgili bilgiler bulunur. MÖ 650'de Kral Menaşe zamanında cemaat, Nubiya'ya sefer düzenleyen Firavun I. Psamtik'e destek sunmak için kuruldu. Dini sistemleri Babil politeizminden güçlü izler taşıdığı için, bazı uzmanlarca bu cemaat Yahudi-Samiri kökenlidir ve kendilerine ait tapınakları, yerel tanrı Knum ile yan yanaydı. Bu belgeler MÖ 495 ila MÖ 399 yılları arasındaki bilgileri içermektedir. Eski Ahit'te anlatıldığına göre, MÖ 597'de Yehuda Krallığı yıkıldıktan ve Yahudi vali Gedalya öldürüldükten sonra çok miktarda Yahudi Mısır'a sığınmıştır. Atama yapıldığı duyulduğunda, Moav'a, Ammon'a ve Edom'a kaçan Yahudiler Yehuda'ya geri döndü fakat Gedalya öldürümeden çok önce, bu topraklarda yaşayan Yahudiler veya sonradan geri dönenler Mısır'a kaçtı. Mısır'a gidenlerin sayısı tartışma konusudur. Kaçanlar, Mısır'da Migdol, Tahpanhes, Nof ve Patros şehirlerine yerleşti. Her ne kadar Çıkış kitabında İbranilerin Antik Mısır'da köle olduğu anlatılsa da, bir asrı aşkın arkeolojik çalışmalar, ne dört asır boyunca Yahudilerin Mısır'da kaldığı, ne bir milyondan fazla İsrailoğlunun Kızıldeniz'i geçtiği, ne de Sina Çölü'nde geçen üç ay ile ilgili bir kanıt bulabilmiştir. Çıkış hikâyesinin tarihi bir gerçeklik olduğunu savunan uzmanlar bugün bunun sadece bir olasılık olduğu görüşünde birleşmektedir. Sonradan yaşanan göç dalgalarıyla Ptolemaios döneminde Yahudiler, başta İskenderiye olmak üzere Mısır'a göç etti. Bu dönemde Mısır'daki Yahudi tarihi İskenderiye merkezliyken Kafr ed-Davar gibi diğer şehirlerde de kardeş cemaatler kuruldu. MÖ 3. yüzyılda Yahudi diasporasının büyük bir kısmı Mısır'ın şehir ve kasabalarında bulunmaktaydı. Josephus'un tarihine göre, Yahudiye'yi eline geçiren I. Ptolemaios Soter, Yehuda toprakları, Kudüs, Samarya ve Gerizim Dağı'ndan 120,000 Yahudi esiri Mısır'a gönderdi. Bu kişilerin yanı sıra, bereketli toprakların ve Ptolemaios'un liberalliğinin cazibesiyle birçok Yahudi kendi arzusuyla buraya göç etti. Ptolemaious ve Mısırlı annesi Berenis'e adanan sinagoglar 19. yüzyılda İskenderiye yakınlarında bulundu. Josephus ayrıca bu 120,000 esirin II. Ptalemaios Filadelfus tarafından serbest bırakıldığını belirtir. İskenderiye'deki Yahudilerin tarihi, MÖ 332'de Büyük İskender tarafından şehrin kurulmasıyla başlar. Yahudiler, İskender ve ardılları döneminde nüfusun önemli bir bölümünü oluşturmaktaydı. Yerli kült tesirlerinden etkilenmemek için Ptolemaioslar Yahudilere şehrin beş idari bölümünden ikisini tahsis etti. Bu zamanda İskenderiye'deki Yahudiler, dünyadaki herhangi bir Yahudiye göre bağımsız bir siyasi yaşam sürüyordu. Roma İmparatorluğu'ndaki Yahudiler dini amaçlı özel topluluklar kurarken veya Mısır ve Fenike gibi yabancı ticari kurumlara üye olurken İskenderiye Yahudileri, yerli halkla yan yana bağımsız siyasi bir cemaat oluşturuyordu. Roma döneminde Nil nehrinin doğsusunda bugün "Benheseh" denen yerde önemli sayılabilecek bir Yahudi cemaati bluunuyordu. Şehirde Yahudilere ait sokaklar vardı. Buradaki Yahudilerin çoğu ahitsel isimlerini korumalarına rağmen bir ihtimalle Hristiyan olmuşlardır. 300'lerde bir Mısır tapınağında Aşil oğlu Yakov diye bir din görevlisi bulunmaktaydı. İskenderiye'deki Yahudi cemaati Kitos Savaşı sırasında Trajan'ın orduları tarafından hemen hemen yok edildi ve Josephus'a göre pogromda katledilenlerin sayısı 50,000'di. Arapların Mısır'ı işgaline ilk destek, Monotelitizmi yaymaya çalışmakla ünlü İskenderiyeli Patriark Kiros'un idari yolsuzluklarından rahatsız olan Yahudiler, Koptikler ve diğer Hristiyanlardan geldi. Orada hali hazırda yaşayan Yahudilerin yanı sıra diğer bazı Yahudiler Arap Yarımadası'ndan gelmiş olmalıdır. Muhammed'in "Banu Canba"ya 630'da yazdığı mektubu Al-Baladhuri, Mısır'da gördüğünü iddia etmiştir. Aynı mektubun İbranice harflerle yazılmış bir kopyası Kahire Genizası'nda bulunmuştur. Yahudilerin, eski Mısır liderleri için hoş duygular beslemesi için bir sebebi yoktu. 629'da İmparator Herakleios, Yahudileri Kudüs'ten kovdu ve akabinde İmparatorluk genelinde Yahudilere karşı katliam başlattı. İmparator Anastasius zamanında (502) Amida'nın Persler tarafından ve İskenderiye'nin Pers general Şahin tarafından fethedildiği zamanlarda Yahudilerin Hristiyanlara karşı olması sebebiyle bu zamandan beri Koptiklerle Yahudiler arasında süre gelen bir anlaşmazlık mevcuttu; bu nedenle Roma İmparatorluğu'nun Yahudilere karşı uyguladığı katliamın Mısır ayağında katliamlar Koptikler tarafından destek gördü. "İskenderiye Antlaşması"yla (8 Kasım 641) Mısır'ın Arapların eline geçişi resmileşti. Bu antlaşmayla, Yahudilerin yaşadıkları şehirlerde kalmaları garanti altına alındı; Şehrin fethedildiği zamanda Amr Bin El-as halifeye bir mektup yazıp burada 40,000 Yahudinin bulunduğunu belirtmiştir. Emeviler ve Abbasiler döneminde (641-868) Mısırlı Yahudilerin akıbetleriyle ilgili çok az bilgi mevcuttur. Tolunoğulları döneminde ise (863-905), Karay cemaati büyük ölçüde kalkındı. Son dönemlerdeki El-Hakim bi-Amrallah hakimiyeti dışındaki zamanda Fatımiler dönemi Yahudiler için genelde olumlu geçmiştir. Mısır'da Talmud okullarının açılması genelde bu döneme denk gelir. Toplumda yüksek mevkilere gelen Yahudilerden birisi Yakub ibn Kilis'ti. Helife el-Hakim (996-1020), II. Ömer Antlaşması'na sıkı sıkya bağlıydı; Yahudilere çıngırak takma ve toplum içinde tahtadan oyma bir buzağı taşıma zorunluluğu getirdi. El-Cevderiye'de bir sokakta yalnız Yahudiler yaşamaktaydı. El-Hakim, buradaki Yahudilerin ayinlerinde kendisiyle dalga geçildiğini duyunca mahalleyi yaktı. 12. yüzyılın başlarında Abu el-Münecce ibn Şayah isimli bir Yahudi tarım bakanıydı. En bilinen icraatı 1112'de Nil nehrinde bent kurmasıydı ve buraya "Bahr Abu el-Münecce" denmektedir. İşi gereği harcamalarının yüksek olması itibarını zedeledi ve İskenderiye'de hapse atıldı, fakat kısa bir süre sonra çıkmayı başardı. Bir banker ile yaptığı alışverişin belgesi bugün hala muhafaza edilmektedir. 1137'de vezir Al-Afdal Şahanşah altında maliyeden sorumlu fakat adı bilinmeyen Yahudi bir usta vardı. Düşmanları tarafından işine son verilen bu kişinin yerine, Yahudileri Krallık'tan kovmaya çalışan bir Hristiyan patriark getirildi. Önde gelen dört Yahudi bir araya gelip Hristiyanlara karşı komplo kurdular fakat bu komplonun sonucunda ne olduğu bilinmemektedir. Eski bakan, Konstantinapollü Yahudilere karmaşık şiirsel bir formda mektup yazıp kendilerine yardım etmeleri için yalvarmıştır. Bu mektup bugüne kadar korunmuştur. Halife el-Hafız'ın doktorlarından biri Abu Mansur isimli bir Yahudiydi. Abu el-Fedail ibn al-Nakid (ö. 1189) ünlü bir göz hekimiydi. Bu asırda, Mısır cemaatleri üzerine gerek Yahudi uzmanların raporları gerekse seyyahlardan gelen bilgiler sayesinde biraz daha fazla ışık tutmak mümkündür. 1141'de İskenderiye'ye gelen Yehuda Halevi, arkadaşı Aaron Ben-Zion ibn Alamani ve onun beş oğluyla ilgili şiir yazmıştır. Halevi, Dimyat'ta İspanyol asıllı Abu Said ibn Halfon ha-Levi ile tanışıp arkadaş oldu. 1160'ta Mısır'ı ziyaret eden Tudelalı Benjamin buradaki Yahudi cemaatiyle ilgili genel bilgiler sunmuştur: Kahire'de 2000 birey; liderleri Fransız asıllı Phineas b. Meşaullam olan İskenderiye'de 3000 birey; Feyyum'da 20 aile; Dimyat'ta 200 birey; Nil'in doğusundaki Bilbeis'te 300 birey; ve Damira'da 700 birey Yahudi bulunmaktaydı. Selahaddin'in Haçlılar ile yaptığı savaştan (1169-93) Yahudilerin etkilenmediği görülmüştür. Son Fatımi'nin doktoru olan Yahudi Abu al-Bayyan al-Mudavvar (ö. 1184), Selahaddin'in de doktorluğunu yapmaktaydı. Rambam'ın kayın biyraderi Abu al-Maali de Selahaddin için çalışmaktaydı. 1166'da Mısır'a gidip Fustat'a yerleşen Rambam, doktor olarak ün yapınca, Selahaddin'in ailesinin, vezir El-Kadı El-Fadıl'ın ve Selahaddin'in ardıllarının doktoru oldu. Kendisine "Rais al-Umma" (Ümmet reisi) veya "Rais al-Milla" (Millet reisi) unvanı verildi. Fustat'ta "Mişna Tora"yı (1180) ve "Şaşkınlara Kılavuz"u yazdı; her ikisi de dönemin Yahudi uzmanlarınca muhaleftle karşılandı. Bu mekandan responsa denen dini cevaplar içerikli mektuplar gönderdi. 1173'te esirlerin kurtarılması için Kuzey Afrika cemaatlerinden talepte bulundu. Bu talep Rambam'dan bugüne kalan son belgedir. Karayların meclisten çıkarılmasına sebep oldu. Bahri Hanedanı altında (1250-1390) Yahudiler nispeten sessiz ve sakin bir hayat yaşadılar; zaman zaman ordu ekipmanlarının bakımıyla ilgilenen Yahudiler tutucu Müslümanların kadı ve ulemaları tarafından rahatsız edildiler. Al Makrizi'ye göre Memlukların ilk büyük sultanı Baybars (Al-Malik al-Tahir, 1260-77), "zimmi" vergisini ikiye katladı. Bir ara Yahudileri yakmaya niyetlenen ve bu sebeple kuyular kazdıran Sultan, fikrinden cayıp ağır vergiler uyguladı; bu dönemde Yahudiler ortadan kayboldu. Sambari (135, 22)'de, Ömer Antlaşması'nın geçerli olduğu yerlerde bu kuralların katıca uygulandığı belirtilir. 1305'te Suriye'de Moğollara karşı zafer kazanan Sultan ülkesine geri döndü, Yahudilikten İslam'a geçen İskenderiyeli fanatik Said ibn Hasan, gayrimüslümlerin kilise ve sinagoglarından yaptığı aleni ayinleri kibirlik olarak nitelendirip kızgınlık duydu. On haham, on papaz ve on ulemadan oluşan dini bir meclis kurmaya çalıştı. Bunu başaramayınca kilise ve sinagogların kapatılması için çaba verdi. İskenderiyeli güruhlar tarafından bazı kiliseler yıkıldı; fakat Ömer Antlaşması gereğince sinagogların çoğunun ayakta kalmasına izin verildi. Sambari (137, 20)'de dediğine göre Barselona'nın Faslı kralından gelen mektupla (1309) yeni bir antlaşma yapıldı ve sinagoglar tekrar açıldı; bu mektup muhtemelen Ömer Antlaşması'nın tazelenmiş sürümüdür. Bu konuyla ilgili hala baki olan Müslüman doktorların fetvaları bulunur. Taki al-Din ibn Taimiyyah'a (d. 1263) göre Kahire'deki sinagoglar bunden önce de bir kere kapatılmıştı. Bu fanatik Müslüman, Yahudilere küfür eden fetvasında, sinagogların heterodoks Müslümanlar, İsmaili, Karmati ve Nusayriler zamanında kuruldukları için yıkılmasını buyurmuştur. Fakat sinagogların ayakta kalmasına izin verildi. Aynı sultan zamanında (1324) Yahudileri Fustat'ta ve Kahire'de kundakçılıkla suçlandı; temize çıkarılmak için 50,000 parça altın ödetildi. Burci Hanedanı zamanında Franklar İskenderiye'ye tekrar saldırdı (1416), Yahudilere karşı kurallar Şeyh el-Muayyid (1412-21), nüfusu azaltan veba nedeniyle 1438'de Eşref Bars Bey, Al-Zahir Çakmak (1438–53) ve Kait Bey (1468–95) tarafından sertçe uygulandı. Kahire Yahudilerine 75,000 parça altın ödetildi. 22 Ocak 1517'de Türk sultan Yavuz Sultan Selim, son Memluklu Tomanbay'ı bozguna uğrattı. Yahudi ilişkileriyle ilgili kökten değişiklikler yapan sultan "nagid"i feshetti, her cemaati bağımsız kıldı ve David ibn Abi Zimra'yı Kahire'deki cemaatin başına getirdi. Ayrıca Abraham de Castro'yu darphaneye ustabaşı olarak atadı. Selim'in ardılı II. Süleyman zamanında, De Castro bağımsızlık planını ortaya çıkardığı zaman (1524) Mısır Genel Valisi Ahmed Paşa ondan intikam almaya koyuldu. Kaçışlarının anısına "Kahire Purim"i halen 28 Adar'da kutlanmaktadır. 16. yüzyılın sonlarına doğru, "Şita Mekubezet"in yazarı Bezaleel Aşkenazi tarafından Mısır'ın Talmud çalışmaları beslendi. Öğrencileri arasında, zengin mültezim amcasını ziyaret için Mısır'a gelen genç Isaac Luria ve Avraham Monson (1594) bulunmaktaydı. İşmael Kohen Tanuci, "Sefer ha-Zikaron" isimli eserini Mısır'da 1543'te tamamladı. Joseph ben Moses di Trani de bir süre Mısır'da kaldı. Ahit ve Talmud yorumcusu Hayim Vital Aaron ibn Hayim de Mısır'da bir süre kalanlardandı. Isaac Luria'nın öğrencilerinden Yosef Tabul'un oğlu Yakov, yetkililer tarafından idam edildi. Manasseh b. Israel (1656)'in dediğine göre, "Mısır Genel Valisi, vergilerin toplanması için yanında her zaman 'zaraf başı' veya 'haznedar' sıfatıyla bir Yahudi bulundurur. Şu anda bu görevi yapan Abraham Alkula'dır". Onun ardılı, Sabetay Sevi'nin arkadaşı ve hamisi Rafael Yosef Çelebi'ydi. İki kere Mısır'a gelen Sabetay'ın ikinci ziyareti 1660'ta gerçekleşti. Orada Leghorn'dan getirilen kötü unvanı bulunan Sara ile evlendi. Sabetaycı hareket doğal olarak Mısır'daki durumu karıştırdı. Sabetaycı peygamber ve doktor Miguel (Avraham) Cardoso 1703'te Mısır'a yerleşti ve Kara Muhammed Paşa'nın doktoru oldu. 1641'de Karay Samuel b. David Mısır'ı ziyaret etti. Seyahatinden gelen anılar mezheptaşlarıyla ilgili özel bilgiler sunar İskenderiye'de üç, Raşid'de iki Rabinik sinagogun varlığını bildirir. 1654'te, ülkeyi ziyaret eden Moses b. Elijah ha-Levi isimli ikinci Karay, benzer bilgileri sunup Karaylarla ilgili fazla özel bilgi aktarmamaktadır. Sambari'de anlatılana göre, İstanbul'dan Mısır'a gönderilen "kadı al-asakir" Yahudilere şiddetli yargılamalarda bulunmuştur. Kadı, cemaat üzerinde baskı kurup halkı soydu. David Conforte, 1671'de Mısır'da dayandı. 1844, 1881 ve Ocak 1902'de Yahudilere karşı kan iftirası gerçekleşti. Şam vakasının ardından Moses Montefiore, Crémieux ve Salomon Munk 1840'ta Mısır'ı ziyaret etti. Bunlardan son ikisi Rabbi Moşe Yosef Algazi ile temasa geçip Kahire okullarında dindaşlarının eğitim seviyesini yükseltmek için çaba sarf etti. Yeni yüzyıla girilirken Yahudi bir gözlemci şunları aktarmıştır: "Mısır Yahudilerinin çoğunun ruhani hoşgörüsü tatminkardır, bundan daha liberal veya diğer dinlere daha saygılı bir nüfus bulmak zordur". 1898'de yayınlanan nüfus bilgilerine göre 9.734.405 nüfuslu Mısır'da 25.200 Yahudi bulunmaktaydı. İngiliz hakimiyeti ve Kral I. Fuad altında Mısır Yahudilere karşı dostaneydi, fakat kaç nesil bu ülkede yaşadıklarına bakılmaksızın Yahudilerin %90'ına Mısır vatandaşlığı reddedildi. Ülkenin ekonomisinde önemli rol oynayan Yahudilere, Avrupa'nın artan zulmünden kaçan Yahudiler de eklenince nüfus 80.000'e yaklaştı. Geleneksel olarak birbirleriyle evlenmeleri dahi yasak olan Karay ve Rabinik cemaatler arasındaki bariz farklılıklar uzun süre devam etti. Kahirenin yan yana iki mahallesi olan "harat al-yahud al-qara’in"de Karaylar ve "harat al-yahud"da Rabinik Yahudiler yaşamaktaydı. Ayrılıklarına rağmen genelde birlikte hareket eden bu iki cemaatin nesilleri, iki grubun ilişkilerini geliştirmek için uğraş verdiler. Bireysel anlamda Yahudiler, Mısır milliyetçiliği konusunda önemli roller aldılar. Kahire Sefarad cemaati lideri René Kattavi, 1935'te 'Mısır vatanımızdır, Arapça dilimizdir' sloganıyla yola çıkan Mısır Yahudi Gençliği derneğinin kuruluşunu destekledi. Siyasi Siyonizm'e şiddetle karşı çıkan Kattavi, Dünya Yahudi Kongresi'ne 1943'te "Yahudi Sorunu" başlıklı bir mektup yazıp Filistin'in Avrupa Yahudilerini özümseyemeyeceğini belirtti. Yine de, Siyonist hareketin Mısır'da da temsilcileri vardı. Karay Yahudi uzman Murad Beh Farag (1866–1956) hem bir Mısır milliyetçisiydi hem de Siyonist'ti. 'Anavatanım Mısır, Doğduğum Yer' isimli şiirinde Mısır'a sadakatini anlatırken "al-Kudsiyyat" isimli kitabında Yahudilerin bir devlete sahip olma hakkını savunmuştur. "Al-Kudsiyyat" belki de Siyonizmi savunan Arapça yazılmış en belagatli eserdir. Farag aynı zamanda 1923'te Mısır'ın ilk anayasasını yazanlardan biridir. Bu dönemde yaşadığı bilinen bir başka Mısır Yahudisi de, İngilizlerin ülkeden çıkarılmasını savunan vatansever Mısır milliyetçisi Yakup Sanu'dur. Milliyetçi yayın yapan Abu Naddara Azra'nın sürgünden editörlüğünü yapmıştır. Bu dergi, Mısır Arapçası ile yazılan ilk dergilerdendir ve İngilizlerle İngilizlerin kuklası olan Monarşi ile dalga geçen hicivsel yazılar içermekteydi. Bir başka bilindik Yahudi ise, Mısır Komünist Partisi'nin çekirdeğini oluşturan "Mısır Milli Kurtuluş Hareketi"nin kurucusu Henri Curiel'di. Curiel, İsrail ile FKÖ arasındaki gayri resmi iletişimde önemli rol üstlenmiştir. 1937'de hükümet, başta Suriyeli, Yunan, İtalyan ve Ermenilerin sahip olduğu diplomatik dokunulmazlık kapitülasyonlarını kaldırdı, bu durumdan Yahudiler de etkilendi. Mısır içinde ticaret yapan yabancı azınlıklara vergi uygulanmaması onlara büyük ölçüde avantaj sağlamaktaydı. 1936-1939 arası, Filistin'deki Arap-İsrail çatışmalarının medyada sıkça yer alması ve Nazi Almanyası'nın yükselişe geçmesi Mısır toplumu içindeki Yahudilerin ilişkilerini etkiledi. "Genç Mısır" ve "Müslüman Kardeşler Topluluğu" gibi yerel milliyetçi militan grupların oluşması, bu grupların Avrupa'daki mihver güçlere sempati duyması ve onların yollarından gitmesi Yahudilere karşı düşmanlığı körükledi. Mısır bankaları, Faşist rejimlerden kaçan Yahudilerin paralarını transfer ettiği yerdi. 1940'larda durum kötüleşti. 1942'den sonra zaman zaman pogromlar yaşandı. 1945'te Kahire'deki Yahudi mahallesi hasar gördü. Filistin'in taksimi ve İsrail'in kuruluşu yaklaştıkça düşmanlık arttı. 1947'de Şirket Kanunlarıyla işçilerin %75'inin maaşlı ve %90'ının Mısırlı olma zorunluluğu getirildi. Yahudilere vatandaşlık verilmediğinden "%90 Mısırlı" kuralından faydalanamadılar ve birçoğu işlerinden çıkarıldı. Kanunlara göre şirket sermayesinin yarısından fazlası Mısır sermayesi olması gerekmekteydi. 1948'de İsrail'in kurulmasıyla Mısırlı Yahudilerin durumu daha da kötüye gitti. Aynı yıl gerçekleşen bombalama eyleminde 70 Yahudi öldü ve yaklaşık 200'ü yaralandı; gerçekleşen ayaklanmalarla bu sayı gittikçe arttı. Cemal Abdünnasır'ı gözden düşürmek ve muhtemelen Moşe Şaret'in Mısır ile yaptığı gizli görüşmeleri bozmak için İsrail, sabotaj düzenleyip Batılı hedefleri bombaladı (ölüm gerçekleşmedi). Yahudilere olan güvenin daha da sarsılmasına sebebiyet veren bu olayın ardından 1954'te Lavon Davası gerçekleşti. Davacı Fuat al-Digvi davada şunları söylemiştir: 'Mısır Yahudileri aramızda yaşıyor ve onlar Mısır'ın oğullarıdır. Mısır, oğulları arasında, gerek Müslüman olsun, gerek Hristiyan, gerekse Yahudi ayrım yapmaz. Savunmacılar Mısır'da yaşayan Yahudilerdir. Mısır'ın oğulları olmalarına rağman Mısır'a karşı suç işlemişlerdir. Olaylarda kimsenin ölmemiş olmasına rağman örgütün iki üyesi olan Dr. Musa Marzuk ve Şmuel Azar idamla cezalandırıldı. Buna tezat olarak, Dr. Mazruk'un ailesinden 1948 katliamında altı kişi öldürüldü fakat kimse ceza almadı. 1953'te Dr. Marzuk'un kuzeni Kamal Massuda soğuk kanlı bir şekilde öldürülürken yetkililer kimseyi tutuklamadı. Örgüt üyelerinin ailelerinin bir kısmı 1947 Şirket Kanunu zamanında hayatını kaybetti. 23 Kasım 1956'da, Süveyş Krizi'nde İngiltere, Fransa ve İsrail tarafından işgal edilen Mısır bir bildiri yayınlayıp 'bütün Yahudiler Siyonisttir ve devletin düşmanlarıdır' dedi ve onları kovma sözü verdi. Cemaatin hemen hemen yarısını oluşturan yaklaşık 25.000 Yahudi, zorla imzalatılan "gönüllü ayrılık belgesi"nin ardından malvarlıklarını bırakarak Avrupa'ya, ABD'ye, Güney Amerika'ya ve İsrail'e göç etti. Yaklaşıp 1000 Yahudi hapise atıldı. İşgalde rol alan İngiliz ve Fransızlara da benzer kanunlar uygulandı. 1967'deki savaşın ardından yine malvarlıklarına el koymalar gerçekleşti. Bu zamanda Kahire'de yaşayan Rami Mangoubi'nin dediğine göre 17 ila 60 yaşlarındaki bütün Yahudi erkekler ya ülkeden anında kovuldu ya da üç yıldan fazla süreyle işkence gördükleri Abu Zabal ve Tura'daki ıslahevlerine konuldu. En nihayetinde ülkedeki Yahudi cemaati neredeyse yok oldu ve bugün Mısır'da 100'den az Yahudi yaşamaktadır. Mısırlı Yahudilerin çoğu İsrail'e (35.000), Brezilya'ya (15.000), Fransa'ya (10.000), ABD'ye (9.000) ve Arjantin'e (9.000) göç etti. Bugün, Mısır toplumunda ve medyasında Yahudi karşıtı duygular hakimdir. Mısır'daki son Yahudi düğünü 1984'te gerçekleşti. Ä°tme İtme sözcüğü ile şunlardan biri kastedilmiş olabilir: 3000 metre 3000 metre, 400 metrelik bir pistin çevresinde 7,5 tur atılarak tamamlanan orta mesafe koşusudur. Bu yarış 5000 ve 10000 metrelik koşuların yapılmadığı bazı okullarda uzun mesafe koşusu olarak değerlendirilmektedir. 3000 metre orta ve uzun mesafe koşucularının birlikte yarışabilmelerine izin vermekte, böylelikle orta mesafe yarışlarındaki hız ile uzun mesafede öne çıkan dayanıklılık arasında bir denge kurmaktadır. Amerika Birleşik Devletleri'ndeki liselerin büyük bölümü 3000 metrenin iki mil (3200 metre) yarışına uyarlanmış biçiminde boy göstermektedirler. 3000 metre erkekler, Olimpiyat Oyunları programına giremeyen ender yarış türlerindendir. 3000 metrenin orta mesafe mi yoksa uzun mesafe olayı olarak mı sınıflandırılması gerektiği tartışılmaktadır. Stark etkisi Stark etkisi yüksek bir elektrik alan içerisine konulan ışık kaynağının yaydığı tayf çizgilerinin bileşenlerine ayrılması şeklinde gözlenen bir durumdur. Spektroskopide önemli olmamasına karşın kuantum mekaniği ile açıklanabilmesi nedeniyle değer taşır. Albacete Balompié Albacete Balompié, S.A.D., 1940 yılında İspanya'nın Albacete şehrinde kuruldu. Renkleri; siyah - beyaz'tır. Maçlarını 17,300 kişilik Estadio Carlos Belmonte'de oynamaktadır. Kulüp çoğu dönemlerde Tercera Division'da yer almıştır. Kulüp 2010-11 sezonunda La Liga 2 ligini 22. ve sonuncu sırada tamamladı ve Segunda División B ligine düştü. Novara Calcio Novara Calcio, 1908 yılında İtalya'nın Novara şehrinde kuruldu. Renkleri; mavi - beyaz'dır. Maçlarını 17,000 kişilik Stadio Silvio Piola'da oynamaktadır. 2010-11 sezonunda Serie B'yi 3. sırada bitiren kulüp 12 Haziran 2011 tarihinde "Serie A play-off yükselme" maçında Padova'yı 3-1 yendi ve 55 yıl sonra Serie A'ya yükselmenin sevincini yaşadı. Fakat ertesi sezon tekrar Serie B'ye düşep kulüp, 2013-14 sezonunda Serie B'yi 19. sırada bitirip Serie C'ye düşmüştür. Yontoket Katliamı Yontoket katliamı veya Burnt Ranch katliamı, Kaliforniya'daki Yontocket köyünde, bugün Del Norte County 1853 yılında Avrupa kökenliler tarafından Atabasklardan Tolowa kabilesine mensup yerlilere yönelik yapılan bir katliamdır. Tolowa kabilesinin bir üyesi katliamda 450'den fazla kişinin öldürüldüğünü söylemiştir. Katliam Crescent City'den bir grup Avrupa kökenli Amerikan tarafından tarafından gerçekleştirildi. Saldırı sırasında köy halkı ayin yapmaktaydı. Katliamdan sonra Tolowa kabilesine mensup bir kişi katliamı yapanların bir ateş yaktığını, bu ateşe bazıları halen canlı olan bebekleri, ayinde kullanılan kıyafet ve tüyleri attıklarını belirtti. Katliamı işleyen Avrupa asıllı Amerikalılardan ölen olmadı. Aspindza Muharebesi Aspindza Muharebesi, Gürcistan'da daha önceden Kartli ve Kaheti adlı iki krallığı birleştirip tek devlet haline getiren II. İrakli'nin Osmanlı İmparatorluğu'na karşı 20 Nisan 1770'te yaptığı ve kesin zafer kazandığı muharebedir. Bu savaş, Besiki adlı bir gürcü yazarın "Aspindza Muharebesi" olarak tercüme edilebilecek milliyetçi bir şiirine de ilham olmuştur. II. İrakli Gürcistan'ın iki krallığını bir araya getirip Kartli-Kaheti adlı tek bir büyük krallık kurar. Bu krallık Gürcülerce günümüz Gürcistan'ının kuruluşunun sembolü olarak görülmektedir. 1768-1774 Osmanlı-Rus Savaşı esnasında II. İrakli Osmanlı İmparatorluğu'na karşı topraklarını genişletmek için Rusya ile ittifak kurmak ister. Rusya Osmanlı'ya karşı kafkaslarda 2. bir cephe açmak için bu ittifakı kabul eder. Çariçe II. Katerina, Gottlieb Heinrich Totleben adlı generalini ve 1.200 kişilik bir keşif gücünü gürcü topraklarına gönderir.Gürcü kralı ve Totleben'in ordusu Osmanlı İmparatorluğu'na ikinci bir cephe açarlar. Mart 1770'te Rus ve Gürcü kuvvetleri Borjomi vadisine doğru ilerler; 14 Nisan'da Sadgueri kalesi kuşatılıp alınır. Ülkenin güneyindeki Atskhouri şehri kuşatılır ancak Gottlieb Totleben ile II. İrakli arasında bir anlaşmazlık çıkar. II. İrakli Osmanlı'nın Kafkasya'da ki topraklarının merkezi Ahıska'ya kadar ilerlemek ister ancak Totleben bunu reddeder ve Atskhouri'de kalır. Osmanlı'nın Ahıska valisi kuşatma altındaki Atskhouri'ye yardım amaçlı 20.000 kişilik bir askeri birlik yollar, bu birlik Rus ve Gürcü orduları üzerinde korku yaratır ve Ruslar, Gürcüleri yüzüstü bırakıp 19 Nisan'da Gürcü topraklarını terk ederler. Gürcü kralı Atskhouri'den çekilir ve 1.500 kişilik Osmanlı öncü kuvvetini yanıltmak için çeşitli hamleler yapar. Bu hamlelerle Osmanlı'nın 18.000 kişilik askeri gücünü Kura Nehri'ne kadar çeker, burada Osmanlı bir köprü kurup başkent Tiflis üzerine yürümeyi ve Gürcü Krallığı'na darbe vurmayı planlamaktadır. 20 Nisan'da Osmanlı Ordusu köprüyü kurup nehri geçmeye başlamasından bir süre sonra Aghabab Eristavi ve Simon Moukhranbatoni adlı 2 subayın komutasındaki bir gürcü gücü köprüyü havaya uçurur ve orduyu ikiye böler. Köprüyü geçen Osmanlı Ordusu askerleri ise ne olduğunu bile anlayamadan sol kanatta kralın erkek kardeşi Giorgi Batoniçvili ve merkez kanatta II. İrakli, sağ kanatta ise gürcü general David Orbéliani komutasındaki gürcü ordusunun saldırısına uğrarlar. Ordu kaçmaya başlar ve geride 4.000 ile 8.000 arası bir ölü ve yaralı bırakır. Ölenler arasında Osmanlı İmparatorluğu'na yardım için gelen Lezgilerin lideri Kohta-Beladi, pek çok Osmanlı subayı ve generali de vardır. Kurtulabilenler sadece Kura Nehri'ni yüzüp geçebilen askerlerdir. Işık Stadyumu (Sunderland) Işık Stadyumu (Sunderland), İngiltere'nin Sunderland yerleşkesinde bulunan tümü koltuklu futbol stadyumu. Stadyum Sunderland takımının iç saha maçlarına ev sahipliği yapmaktadır. 1997 yılında hizmete giren stadyum, 48,707 seyirci kapasitesine sahiptir. Stadyumun ismi, madencilik sektöründe şehre refah getiren ve şehrin övünç kaynaklarından olan, şehrin giriş kısmında bulunan dev lamba anıtından gelmektedir. Stad Sunderland takımının maçlarının yanı sıra, İngiltere millî takımı ve İngiltere U-20 millî takımlarınında maçlarına ev sahipliği yapmıştır. Stadyum 42.000 kapasiteli olarak inşa edildi. Daha sonra genişletilerek, kapasite 49.000'e çıkarıldı. Şu anda kapasitenin 64.000'e çıkarılması için izin beklenmektedir. Stadium of Light'ta seyirci rekoru, 13 Nisan 2002 tarihinde oynanan ve Sunderland takımının 1-0 kazandığı Liverpool maçında 48.353 seyirci ile kırılmıştır. Stadyum futbol maçlarının yanı sıra, Oasis, Take That, Pink gibi ünlü müzik gruplarına ve şarkıcılara ev sahipliği yapmıştır. Stadyumda konferans ve ziyafet odaları, bar ve Sunderland takımının ürünlerinin satıldığı birde mağaza bulunmaktadır. Sunderland kulübünün iç saha maçları dışında bazı organizasyonlar kapsamında İngiltere millî takımının maçlarına ev sahipliği yapmıştır. Bu stadyum Wembley Stadyumu tadilattayken, İngiltere takımının iç saha maçları için geçici olarak kullanılmıştır. 10 Ekim 1999 yılında İngiltere ile Belçika millî takımları arasında oynanan ve 2-1 İngiltere'nin kazandığı özel karşılaşma bu stadyumda oynanmıştır, böylece Stadium of Light ilk kez İngiltere'nin bir futbol maçına ev sahipliği yapmış oldu. 27 Kasım 2002 tarihinde İngiltere U-20 takımının İtalya U-20 takımına 5-3 mağlup olduğu karşılaşmada burada oynanmıştır. 2 Nisan 2003 tarihinde, 2004 Avrupa Futbol Şampiyonası elemeleri organizasyonu kapsamında İngiltere ile Türkiye millî futbol takımları bu stadyumda karşılaşmışlar ve İngiltere maçı 2-0 kazanmıştır. Bu maç İngiltere A millî takımının bu stadyumdaki ilk resmi organizasyon maçı olmuştur. 10 Haziran 2009 tarihinde gerçekleşmek üzere, Reverend and the Makers desteğiyle, Oasis, Kasabian, The Enemy müzik gruplarının katılacağı bir konser verileceği duyuruldu. Kısa bir süre sonra Take That grubu ülke çapında "Circus" isimli tur kapsamında Stadium of Light'ta konser vereceğini duyurdu. Ünlü şarkıcı Pink'te 11 Haziran 2010 tarihinde, V V Brown, Butch Walker, City and Colour desteğiyle stadyumda konser düzenledi ve satışa çıkan biletler yok sattı. Take That 27 Mayıs 2011 tarihinde, Pet Shop Boys tarafından desteklenen Progress Live turnesinde, Robbie Williams ile birlikte konser düzenleyeceğini açıkladı. Başlangıçta sadece iki konser düzenlenmesine karar verildiysede, Stadium of Light'ta yoğun talep üzerine 2 konser daha ayarlandı. Kings of Leon grubuda İngiltere genelinde bir tur organizsyonu kapsamında, 17 Haziran 2011 tarihinde stadyumda konser düzenleyeceğini açıkladı. 1 Kasım 2011 tarihinde, Red Hot Chili Peppers grubu 24 Haziran 2012 günü stadyumda konser vereceğini açıkladı. Coldplay müzik grubu ve şarkıcı Bruce Springsteen, 2012 yılının yaz aylarında bu stadyumda konser vereceklerini duyurmuşlardır. Stadium of Light, Sunderland Üniversitesi öğrencileri için yıllık mezuniyet töreninlerinede ev sahipliği yapmaktadır. Üniversite 2007 yılında, RSVP dergisince bir spor mekanını en yaratıcı kullanım bakımından ödül verilmiştir. Stadyumda bugüne kadar en yüksek seyirci katılımının olduğu maç; 13 Nisan 2002 tarihinde Sunderland ile Liverpool takımları arasındaki maçta 48,353 seyirci ile gerçekleşmiştir. 2 Aralık 2003 tarihinde oynanan Sunderland - Wigan Athletic maçı 22.167 seyirci ile en düşük seyircili lig maçı olarak kayıtlara geçmiştir. 24 Ağustos 2004'te EFL Cup 1. Turunda Sunderland ile Chester City takımları arasında oynanan karşılaşmada 11,450 seyirci stadyumdaki en düşük seyircili maç olarak kayda geçmiştir. Sunderland maçı 3-0 kazanmıştır. Sunderland takımı bu stadyumdaki en farklı galibiyetini, terfi ettiği 1998–99 sezonunda Oxford United takımını 7-0 yenerek almıştır. Stadyumdaki bir sezonda ulaşılan en yüksek seyirci ortalaması, 2000-01 sezonunda Sunderland takımı Premier League'de oynarken 46,790 rakamı ile yakalanmıştır. Stadium of Light'ta bir sezonda en düşük seyirci ortalaması, 2003-04 sezonunda Sunderland takımı 1. Lig'deyken 27,119 seyirci sayısı ile kaydedilmiştir. Stadyumda bir sezonda en yüksek toplam seyirci sayısına, Sunderland'in Birinci Lig'de şampiyon olduğu ve Lig Kupası'nda yarı final oynadığı 1998–99 sezonunda 890.660 seyirci ile ulaşılmıştır. Stadyumda bir sezonda en düşük toplam seyirci sayısına, Sunderland'in FA Cup'ta mücadele ettiği ve play off yarı finali oynadığı 2003-04 sezonunda 623,741 seyirci sayısı ile kayıtlara geçmiştir. Stadyumdaki en hızlı gol, 3 Nisan 2010 tarihinde Sunderland ile Tottenham takımları arasında oynanan maçın 36. saniyesinde Darren Bent'ten gelmiştir. Bu alanda önceki rekor, Sunderland oyuncusu Fraizer Campbell'a aitti. O yeni rekordan yalnızca bir ay önce, 9 Mart 2010 tarihinde Bolton Wanderers takımı ile oynanan maçın 41. saniyesinde o tarihte bu stadyumdaki en erken golü atmıştı. CÃ¡diz CF Cádiz Club de Fútbol, S.A.D., 1910 yılında İspanya'nın Cádiz şehrinde kuruldu. Renkleri; sarı - lacivert'tir. Maçlarını 22,000 kişilik Estadio Ramón de Carranza'da oynamaktadır. En son 2005-06 sezonunda La Liga'da mücadele eden kulüp, o sezon küme düştükten sonra performansı da düşmeye başladı ve şu an La Liga 2 liginde mücadele etmektedir. 23 Ekim 2015 itirabiyle; İdmanocağı (kadın futbol takımı) 2007-2008 sezonunda kurulan İdmanocağı Kadın Futbol Takımı 2009-2010 sezonunda Türkiye 1. Ligine yükselmiştir. Trabzonspor'un kadın futbol takımını 2010-2011 sezonu sonunda kapatması nedeniyle Trabzon şehrini Kadınlar 1. Ligi'nde tek başına temsil etmektedir. Kulüp olarak 2011-2012 sezonu öncesinde yaptığı transferler ve kurumsallaşma alanındaki atılımlarıyla ulusal ve yerel medyada sesini duyurmuştur. Özellikle Trabzonspor'un Sevilla'dan transferi Didier Zokora'nın baldızı Mariam Abdelkader Fernandez transferiyle ulusal ve yerel medyanın ilgi odağı olmuştur. Ayrıca, Zokora'nın kayınpederi Pedro Manuel Partida'nın da takım doktoru olarak göreve getirilmesinden sonra kurumsallaşma açısından da büyük bir atılım yapan ekip 2011-2012 sezonunda şampiyonluğun en büyük adaylarından biri olmasına rağmen 9-14 Haziran tarihleri arasında Alanya'da düzenlenen Final Four karşılaşmasında yarı finalde KDZ. Ereğlispor'a beklenmedik bir şekilde 1-0 yenilerek elenmiştir. Üçüncülük karşılaşmasında İzmir Belediyespor'u 5-0 yenerek 2011-2012 sezonu Türkiye Kadınlar 1. Ligi'ni 3. sırada bitirmiştir. Aynı zamanda tanıtıma da önem veren ekip facebook, twitter ve blogger gibi sitelerde taraftar sayfası açmıştır. Teknik direktör: Gürkan Çavdar Monokromatik ve polikromatik ışık Monokromatik ışık bir dalga boyuna sahip ışıktır. Eğer renk birden fazla dalga boyuna sahip ışıktan meydana geliyor ise bu polikromatik ışıktır. Jani Lane Jani Lane (1 Şubat 1964 - 11 Ağustos 2011), Amerikalı müzisyen ve şarkıcı. Warrant adlı Amerikalı müzik grubunun vokalisti olarak görev yaptı. 11 Ağustos 2011 tarihinde, 47 yaşında bir otel odasında ölü bulundu. Hatia Khkonia Khatia Tchkonia (d. 16 Ağustos 1989 Tiflis), Karadeniz Ereğlispor'da forvet olarak görev yapan Gürcü kadın futbolcudur. Türkiye Kadınlar 1. Ligi'nde forma giymektedir. İdmanocağı formasıyla çıktığı 49 maçta 34 gol atmıştır. Kdz. Ereğlispor formasıyla 20 maçta oynamış ve 8 gol atmıştır. Bayçar Bayçar - Türk, Altay ve özellikle Balkar halk kültüründe kurban. Türkçedeki "kurban" sözcüğünün içerdiği anlamdan daha geniş kapsamlıdır. İlahi bir amaçla kesilen veya doğaya salınan hayvan ya da doğaya saçılan yiyecek, içecekler ile tahılları da içerir. Bayçarmak (Kurban Etmek) fiili ile de kullanılır. Kereh (Kergek ) sözcüğü de eşanlamlı olarak kullanılmıştır. Kurban yeryüzündeki bütün inanç sistemlerinde rastlanan bir olgudur. İlkel topluluklarda gökten gelen bir yıldırımın kurbanı yakması, Tanrı tarafından kabul edildiği anlamına gelir. Ateşe verilen kurbana Vot Çüke (Vut Şüke) denilir. Türklerde ve Moğollarda ve bağlantılı kavimler olan Ural-Ugor boylarında hiçbir zaman insan kurbanına rastlanmadığı için İbrahim peygamberin oğlunu kurban etme girişiminin Tanrı tarafından ödüllendirilmesi ama bu ödülün ise oğul kurbanının engellenmesi ve hatta yasaklanması şeklinde verilmesi merhamet ve bağışlama duygularını yansıttığı için büyük ilgi görmüştür. Kurban rastgele seçilmez, üstün ve seçkin bir özelliği olmalıdır. İslam dini ile daha da önem kazanan Kurban kavramı İbrahim peygamberin oğlunu kurban etmeye niyetlenmesi ama karşılığında ona bir koç gönderilmesi çok bilinen olaydır. Öteki dünya ile iletişim kurmanın bir yolu olarak algılanır. Türklerde dört tür kurban uygulaması vardır. Kurumsak sözcüğü yine kurban anlamında kullanılan başka bir kelimedir. Aynı zamanda kurban törenini de ifade eder. Moğolcada "Kurım/Hurım" sözcüğü şölen, şenlik, düğün anlamlarına gelmektedir. Kurum şekliyle Tunguz ve Macar dillerine de geçmiştir. Büyüklük ve görkem anlamı olduğu kadar, kurum sözcüğü is, kül demektir. Ve eski çağlarda kurbanın yakılması ile de bağlantılıdır. Saçılga – Türk, Altay ve Moğol halk inancında ve Orta Asya şamanizminde Kansız Kurban. Saçu veya Saçıl da denir. Moğollar Saçulı olarak söylerler. Saçmak fiilinden gelir. Saçılan şey demektir. Genel olarak iki anlamı vardır: Bu terim neredeyse bütün Türk boylarında ortak bir kavramdır. Moğollar'da "Saçu" olarak da bilinmektedir. "Saçulga" yahut "Çaçılga" adı da verilir. Yapılan uygulamaya göre bâzen değişik türlere ayrılabilir. Örneğin Moğollar Tahıl Saçısı’nı Tahılga/Takılga olarak ifâde ederler. Ayrıca yiyeceklerin, tahılların veyâ kimi zaman kurban etinin yakılmasına Yakığ/Yakış/Yagış/Yağışga adı verilir. Itıga veya Idık - Türk ve Altay halk inacında ve halk kültüründe azat kurbanı. Iduk, Itık, Iyık olarak da söylenir. Doğaya salarak başıboş bırakma şeklinde gerçekleşen kurbandır. Böylesi hayvanlar doğuya doğru sürülür, üzerine bir işaret koyulur. Ve bir daha kimse elini süremez. Ayrıca Tanrı’ya aitlik ve Tanrı tarafından gönderilmişlik anlamlarına da gelir. Macarcada İtsen sözü Tanrı demektir. Türkçede Idı/İdi/İzi/ sözcükleri de Tanrı anlamı içerir. İye/İçe/İse/İsi/İçi ve hatta İne/İni tabirleri de koruyucu ruh demektir. Idukut; Kut sahibi, Tanrıdan gelen, Tanrıya yakın, Tanrıya benzer, Tanrı tarafından görevlendirilmiş vb. anlamları içeren ve Uygur kağanlarının büyük çoğunluğunun kullandığı bir unvandır. Idımak (azat etmek) fiilinden türemiştir. Kutluluk ve tanrısallık anlamlarını da içerir. Boguzlaga – Türk ve Altay halk inancında Kanlı Kurban. Tanrısal veya dini bir amaçla kesilecek hayvan. Hayvanın boğazlanarak (boğazından kesilerek) kurban edilmesidir. Boğazlamak fiili ile de ifâde edilir. Sözcük anlamı boğazın kesilmesi demektir. "Bozlamak" fiili hayvanın böğürmesi anlamı taşır. Tayılga - Türk, Altay ve Yakut halk inancında ve şamanizminde hayvanın boğularak (kesilmeden) öldürülmesi suretiyle gerçekleştirilen kurbandır. Altaylılar ve Yakutlar (bugün bile) kurban olarak kestikleri atın derisini uzun bir sırığa geçirip tıpkı at şekline sokarak asarlar. Bu kurban merasimin yapıldığı bu yere de tayılga derler. Yelbis Yelbis – Türk ve Altay mitolojisinde Dağ Kızları. Yelbiz de denir. Kutsal dağın iki kızına verilen addır. Bu dağın adı ise Yalbuz veya Albuz’dur. İran Mitolojisinde Elbürz dağı denilir. Yelbiz sözcüğü aynı zamanda ruh, cin gibi anlamlara gelir. Yelbi adı verilen kutsal güce sahiptirler. Altaylılar Abu Kağan dağının kızlarına bu adı verirler. Onlar, "Yelbi" denilen güce sahip olduklan için bu adı almışlardır. 10. ve 11. yüzyıllardaki Gürcü kaynaklarında Kafkas dağlarının adı "Yalbuz-Albuz" olarak geçer. Bu adlar Altay şamanizmindeki dağ iyesinin kızlarının adını anımsatır. Yalbuz – Türk ve Altay mitolojisinde söylencesel bir dağdır. Albuz veya Alvuz olarak da bilinir. Aşılmaz yüksekliğe sahiptir. Etrafı sularla çevrilidir. Toğrul ve Kongrul Kuşu burada yaşar. Düşsel canlıların yaşadığı yerdir. Ortadoğu kültürlerinin etkisiyle Kaf Dağı daha fazla ön plana çıkmıştır. Bu dağ İran kültüründe Elbürz olarak geçer. Peri kızlarının yaşadığı mekan olarak kabul edilir. Yalbuz sözcüğü, ateş anlamı içerir. Yalazlanmak sözcüğü ile aynı köktendir. Yalabımak parıldamak, ışıldamak demektir. Elbis, Yelbis gibi kavramlarla yakından alakalıdır. (Yel/Yil/İl) kökünden türemiştir. Ruh, can, gizem gibi anlamlarla aynı kökten kaynaklanır. Yaluy sözcüğü büyü, tılsım demektir. YaztumÅŸuk Yaztumşuk - Türk ve Altay halk inancında demir burunlu canavar. Castumşuk da denir. Kadın kılığında olduğunda çok güzeldir fakat burnunu saklar. Demir kollu, demir gövdeli olduğu da söylenir. Yaztırnak ile bağlantılı düşünülür. (Yaz/Yas/Yaş/Cas/Çaş) kökünden türemiştir. Aynı zamanda birer kelime olan bu kökler farklı lehçelerde demir, tunç, pirinç ve metal anlamına gelir. Tumşuk ise burun demektir. Kazdağı Millî Parkı Kazdağı Millî Parkı, Balıkesir, Edremit'te yer alan doğa temalı millî parktır. Marmara ve Ege bölgeleri arasında sınır oluşturan Kazdağı'ndan ismini alır. Bulunduğu geçiş iklimi ve yakın bölgedeki tek yüksek dağ olması ayrıca Biga Yarımadası'nda doğu-batı doğrultusunda uzanan dağın, yer yer en bilineni Şahinderesi Kanyonu olmak üzere, ırmaklar tarafından açılan kanyonlarla parçalara ayrılmış yapısı, deniz ile dağ ikliminin birbirine karışmasına olanak veren şartlar yaratmıştır. Tüm bu özel şartlar, bölgeyi endemik türler açısından zengin bir hale getirmiştir. Kazdağı Göknarı bu endemik türlerin başında yer alır. Bunun dışında dağda 77 tane Türkiye'ye özgü tür tespit edilmiştir. Bu türlerin 29, Kazdağı Göknarı gibi sadece bu dağda yaşar. Millî park sınırları içinde yer alan Pınarbaşı ve Hasanboğuldu piknik alanları başlıca gezi noktalarıdır. Ayrıca; Mehmetalan Köyü, millî park sınırları içinde kalır. Millî parkın kültürel özelliği ise Sarıkız efsanesi ve bu kişiye ait mezarın, millî park sınırları içinde bir tepede yer almasıdır. Irkıl Irkıl Han - Türk ve Altay mitolojisinde söylencesel Şaman. Arkıl Han olarak da bilinir. Şamanların atası olarak kabul edilir. Yeryüzündeki ilk şamandır. Üç yıl önce ölenleri bile diriltir, körlerin gözünü açar. Anlatıldığına göre o kadar güçlüdür ki, hiçbir tanrıyı tanımaz. Tanrı Ayığ Han onu yanına çağırtarak bu gücü nereden aldığını sorar. O da, hiçbir yüce güç tanımadığını ve yaptıklarının kendi gücü ile olduğunu söyleyerek tanrıya karşı saygısızlık yapar. Bunun üzerine Ayığ Han, Irkıl’ı ateşe attırarak yaktırır. Onun yandığı bu ateş diğer gelecek kamların ruhlarını oluşturur. Türk ayin ve törenlerinin temellerini atan kişi olarak da bilinir. Irık (Irk) sözcüğü Eski Türkçede Falcılık ve Kehanet anlamına gelir. Gelecekten haber verme demektir. Falcılık tüm toplumlarda değişik nesnelerle gerçekleştirilen bir uygulamadır. Özellikle Türk masallarında Çingenelerle özdeşleşmiş bir kavramdır. Falcılara Irkçı adı verilir. Irkıl Han’ın adı da bu isme dayanır. Irklamak (Irıklamak) ise kehanette bulunmak, falcılık yapmak, gelecekten haber vermek demektir. Bu isim Oğuz Şecerelerinde "Irkıl Hoca" olarak yer alır. İlk şamanın adı olan "Arkıl" ya da "Irkıl" adının özü "Irk" sözcüğüdür (Abdülkadir İnan'a göre Latinlerin "Orakul"ları da Türk mitolojisine aittir ve Türkçe "ırk" kökünden gelmektedir. Ancak bu sadece bir varsayımdır.) Eski Türkçede "ırk bakmak", fala bakmak anlamına gelir. Eski Türk inanışlardaki fal uygulamalarını anlatan bir kitabın adı "Irk Bitik" olarak geçer. (Ar/Ir) kökünden türemiştir. Irlamak, yırlamak fiilleriyle igilidir. Konuşmak, şarkı söylemek içeriğiyle bağlantılıdır. Konuşmak, çağıldamak, ezgi, şarkı söylemek anlamlarını taşır. Moğolca İre, Türkçe Irım sözcükleri kehanet demektir. Irık kelimesi, kehanet, büyülü söz anlamlarını taşır. Irk ise fal demektir. YaztÄ±rnak Yaztırnak – Türk ve Altay halk inancında pençeli canavar. Castırnak veya Yazkıynak (Caskıynak) ya da Yazkırnak (Caskırnak) da denir. “Demirtırnak” veya “Demirkıynak” olarak da bilinir. Dağlık alanlarda veya ormanlarda yaşar. Vücudu kıllıdır. Bazen normal insan görünümüne girer. Derisi koyu konur (kahverengi) olarak ifade edilir. Çelik gibi tırnakları vardır. Açtığında kartalın pençelerine benzer. Anadolu da Pençe sözcüğü içi Kıynak, Cıynak, Çıynak gibi tabirler kullanılır. Kimi Yaztırnaklarda bu tırnaklar bakırdandır. Ayaktırnakları ise keçi tırnağına benzer. Aileleriyle birlikte yaşarlar, birisi ailesine zarar verirse ömrü boyunca intikam alır. Bazen de demir burunlu Yaztumşuk olarak ilave özellikler eklenir. Kadın kılığında olduğunda çok güzeldir fakat burnunu saklar. Demir kollu, demir gövdeli olduğu da söylenir. Karakırnak adıyla bilinen versiyonlarıda vardır. Bu varlık insana suyun içindeyken zarar verir. Suda oynarken boğulmasından korkulan çocuklar böyle korkutulur. İnsanların delirmelerine neden olur. Bazen Castırnak, Caskıynak ve Caskırnak birbirinin kardeşi olan üç farklı varlık olarak anlatılır. "Yaztırnak", yüksek dağlık yerlerde veya ormanlarda yaşadığına inanılan olağanüstü ve sihir dolu bir varlıktır. Normal İnsanlar gibi giyinip, hayvancılık işiyle uğraşır. Bazen kafası köpek başı gibi çirkin olarak anlatılır, bazen de güzel bir kız kılığına girer. (Yaz/Yas/Yaş/Cas/Çaş) kökünden türemiştir. Aynı zamanda birer kelime olan bu kökler farklı lehçelerde demir, tunç, pirinç ve metal anlamına gelir. Eren (folklor) Eren, Anadolu halk geleneğinde üstad veya üstadın üstadı anlamında kullanılırken dini çevrede ise Evliya anlamında kullanılmaktadır. İren veya Yiren de denir. Ermiş olarak da adlandırılır. Kendini doğanın ve evrenin işleyişine ve yoluna bırakmış, doğrudan yalnızca bunlardan öğrenmeyi yol edinmiş kişilerdir. Öte yandan dini olarak da Tanrıya ve onun yoluna adamış kişi olarak görülür. Erenlerin erdemi, bilgileri ve edimleri sıradan halk arasında "sıradışı işler başaran ve tanrı tarafından korunan, yardım edilen kutlu kişiler" gibi algılanmasına neden olduğu görülür. Bu erenlerin olağanüstü kişiler olmasından çok sıradan halkın vasat bilgisinden türemiş masalsı mitler olduğu kabul edilir. Bu mitlerin kimi erenlerin gerçek edimlerini anlatır kimi ise abartılı hikâyelerdir. Buna göre "erenlerin sıradışı sezgileri ve yetileri vardır" bu kabul edilebilir ve makul yaklaşımken, öte yandan, "istedikleri zamanda istedikleri mekanda bulunabilirler" gibi tam olarak neyi kast ettiği anlaşılmayan algılar da görülmektedir. Benzer şekilde "tanrı onların dualarını kabul eder, dua ederlerse bol yağmur yağar ve bereket gelir" gibi yaklaşımlar da erenlerin doğayı çok derinden gözlemlediği ve farklı şeylerden farklı ipuçları öğrenmiş olabileceklerini yok sayan kabullenmeler de mümkündür. Halk arasındaki bu tür bilgisizce ama naif kabullenişler, onların eren olmayan kişilerce de kullanılmalarının önünü açmıştır. Erenler için şu söylenenler ise erenlik yaşamının doğal parçasıdır.Misal; Dağ eteklerinde dolaşır, dağlarda ve mağaralarda yaşar; eliklerle (dağkeçileriyle) ve geyiklerle dolaşır; verdiği öğütlerin dinlenmesi faydalıdır, vbg. Bazı erenler savaşçıdır ki, Tanrı’nın dinini yaymak ve vatanı korumak için vuruşurlar. Bunlara Alp Eren denir. Böylesi erenlerin atları da kendileri gibi kutludur ve bir dağdan başka bir dağa atlar, uçurumlardan aşağıya atlayarak iner. Atladığı dağlarda, bir taşın veya kayanın üzerinde bu atların ayak izleri kalır. Erenlerin kurganlarında veya türbelerinde kılıçları saklanır ve bu kılıçların üzerine yemin edilir. Bazen iki tür eren olduğu anlatılır. Biri yerde diğeri gökte yaşar. Ağ (Ak) Eren denilen ruhlar daha önemli bir yere sahiptir. Bazen olacak şeyleri önceden bilirler. “Yitik Erenler” gözle görülemeyen, gözlerden ırak evliyaları ifade eder. Hastalıkları iyileştirebilir, ateşte yanmaz. Onlara karşı saygı gösterilmelidir. Tüm bilimlerin kapıları onlara açıktır. Tüm alemin sırlarını anlarlar. Bir pencerenin perdesini hafifçe aralayıp bir müride gizli alemlerden bir parçayı gösterebilirler. Ona kılıç, ok, zehir etki etmez. Zehiri içtiğinde bal olur. Eren kavramının karşıtı olarak algılanır. Erenler ile eşanlamlı olarak kullanılan Dervişlere verilen bir diğer isim ise Ayıkşa’dır. Abdal (Abıdal), genel olarak Anadolu'da ermişlik seviyesine gelmiş halk ozanları için kullanılır ve göçebe tarzı yaşam sürdürkleri için dervişlik ile benzerlik gösterir. Deyişlerinde halktan yana tavır alırlar, eveni ve insanı anlatırlar, yönetenlere söyleyeceklerini esirgememeleri ile bilinirler. Bu yanlarıyla halk tarafından çok sevilirler. Hiç kimseden, hiçbir şeyden medet ummaz, minnet eylemezler. Perişan bir yaşam tarzı sürerler. Düşkün görüntüleri kimi zaman aşağılanmalarına, hor görülmelerine de sebep olmuştur. Abdal geleneğinin arasında Pir Sultan Abdal, Muharrem Ertaş, Neşet Ertaş. Bu geleneğin içindeki unsurların daha çok şaman kültüründen etkiler taşır. Bunun dışındaki kullanımları da vardır. Tasavvuf edebiyatında, maddi dünyayla olan bağlılıklardan kurtulup, kendini maneviyata adayanlara denir. Bazı bölgelerde, abdalların istedikleri zaman istedikleri mekanda olabileceklerine inanılır. Yani zaman ve mekân sınırlarını aşabilme gücüne sahiptirler. Onlar, bazı istisnalar dışında kimseye görünmezler. Dağıstan'da yaşayan Türk topluluklarında yaygın olan inanışa göre, eğer dokuz aylık bebek, anne rahminde ölmüşse, bunu o Abdal götürmüş demektir. Uzun ak sakalları olan Abdal, dağlarda yaşar, dağ keçileri arasında dolaşır ve onlan korur. Avcılar onun adına dua edip kurban verirlerse avları uğurlu olur. Eğer bunu yapmazlarsa ne kadar usta avcı olurlarsa olsunlar o avdan eli boş dönecekleri kesindir. Anlatılarında Abdal'ın, ölmüş dağ keçisini dirilttiği ve yeniden hayat verdiği bile anlatılmıştır. Yatır, Türk kültüründe ve halk inancında evliyaların ve kutlu kişilerin mezarlarına verilen addır. Türklerde türbe ve evliya kavramları özdeştir. Burada yatan kişiden doğrudan yardım istemekten veya onu aracı kılmaktan veya o kişinin ruhuna dua okumaya kadar pek çok uygulamanın öznesi konumundadır. İslam inancı yalnızca sonuncusuna (çok dikkatli bir biçimde yapılmasına, ölümü anımsamak amacıyla) kısıtlı olarak izin vermektedir. Sözcüğün, Yunanca "Iatros" kelimesinden geldiği söylense de doğru değildir. Türkçe Yatmak fiilinden türemiştir. Ayrıca Yada kelimesi ile de bağı bulunmaktadır. Sarığ Ana veya Harı Ana şeklinde söylendiği Türk dilleri de vardır. “Sarıkız” olarak da bilinir. Türk halk inancındaki kadın evliya motifidir. Aslında çok daha eski bir inanışın İslam ile yeniden biçimlenmiş bir versiyonudur. Bazen bir kuş şeklinde uçtuğuna inanılır. Bazen bulunduğu yöredeki ormanı koruduğu söylenir. Işığa dönüşerek her kalpte yaşadığı anlatılır. Bazen de çoğul olarak Sarı Kızlar şeklinde bahsedilir ve dokuz tane Sarı Kız olduğu belirtilir. Sarı, Güneş ışığının görünür rengi olarak algılanır. Ayrıca altının rengidir ve altın soyluluğu simgeler. Sar/Sara Moğolcada ay demektir. "Can Satma" da denir veya"Satığ" olarak da söylenir. Eski Türk geleneklerine göre, çocukları sık ölen ya da olmayan ailelerin çocukları olduğunda, yaşaması ve uzun ömürlü olması için, onu Tanrının sevdiği bir ulu kişiye emanet etmesidir. Onun ruhuna, çocuğu koruması, destek vermesi bakımından manevi anlamda satılması eylemine satma veya satılma adı verilir. Çocuk erkekse Satılmış, kız ise Satı adı koyulurdu. Sözcük, satmak fiilinden gelir. Ayrıca saçı (cansız kurban) anlamı da bulunur. Diren, Türk ve Altay halk inancında ve mitolojisinde şeytan piridir. Tiren (Tiyren, Teyren) de denir. İnsanların her tür isteklerini yerine getiren kötücül ruhlara da bu ad verilir. Fakat bu ruhun karşısındaki insan o kadar kötüdür ki, onun tarafından kandırılır. İşte bu kişilere de Diren denilir. Eren kavramının karşıtı olarak algılanır. (Er) kökünden türemiştir. Ermek fiilinden gelir. Olgunluk, mükemmellik, yükselme anlamlarına sahiptir. Mançu dilinde İren sözcüğünün geyik anlamına gelmesi ise tesadüften öte bir durumdur. Moğolca Aran/Haran ise insan demektir. Yakutçadaki Eren sözcüğünün umut anlamına gelmesi de dikkat çekicidir. Gerçekte Türk inanışında erenler insanlığın umudu olarak görülürler ve dünyanın onların hürmetine yokolmadığı düşünülür. Esin Esin; ilham, etkilenme, çağrışım, içe doğma ile gelen yaratıcı düşünce, doğaüstü veya buna bağlı söz, duyum ve algı. Kelime "Es" kökünden türemiştir. Esmek fiili ile ilgilidir. Doğaüstü varlıkların bir esinti şeklinde hissedilebileceği inancını barındırır. İnsanlara estetetik duyguları getiren iyicil varlıkların bulunduğuna inanılan dönemlerin anlayış biçimi aslında günümüzde de sözcüğün içeriğinde gizlidir. Gelen ilham perisi esinti oluşturduğu için bu söz yerleşmiştir. "Tanrı Vergisi" deyimi bu kavramı biraz daha açıklar. Sanatsal yetenek ve onun sonucu olan ürünler, insanlara bahşedilmiştir. İşte bu yeteneği ve o an oluşacak olan ürüne dair fikri bir ruh getirir. Sümerlere göre Es, rüzgarın söylediği söz demektir. Türk kültür ve sanat algılayışında yeteneklerin ilahi bir güç tarafından gönderildiği inanışı yaygındır. Esin kavramı da zaten zaman zaman gelen bir olgudur. “İlham geldi” tabiri bu durumu ifade eder. Kalbe bir takım mana ve fikirlerin ilkâ edilmesi, Allah’ın, kulun kalbine bıraktığı şey. İlhama, sadece müttakî mü’minler, evliyalar değil; bir kısım özelliklere haiz ilim ve fikir erbabı da mazhar olabilir, umumidir. Melâike, ilhamları ve hayvanat ilhamları gibi çeşitlilik arz eder. Ayrıca Bediüzzaman hayvanat ilhamına örnek olarak: "Hem yeni dünyaya gelmiş bir arı yavrusu, yaşı bir gün iken, havada bir günlük mesafeye gider, havada izini kaybetmeyerek, o sevk-i kaderî ile ve o sâika ilhamıyla döner, yuvasına girer." demiştir. Doğaç, kendiliğinden söyleme ve yapma demektir. Osmanlıcası "İrtical" sözcüğüdür. Esin (ilham) ile yakından ilgilidir. Birdenbire içine doğduğu gibi söyleme ve etme. Allah vergisi bir yeteneğin en önemli özelliklerinden biridir. Önsel değil, içseldir. Tıpkı doğada olduğu gibi doğurgan ve içten gelen bir olguyu ifade eder. Şamanist inançların tamamında doğaçlama davranış ve dualar Tanrısal iletişimin en önemli göstergelerinden kabul edilirler. Sözcük, "Doğmak" kökünden gelir. Doğurganlığı ve dişiliği içerir. Doğunç ise Vicdan anlamına gelir. Victorious bölümleri listesi Aşağıdaki liste Nickelodeon'un sitcom dizisi olan Victorious'un bölümleri listesidir. Daniella Monet Urgun Urgun – Türk, Anadolu ve Altay halk kültüründe Cin. Orgun veya Vurgun da denir. Ateşten yaratılmıştır. Tek ağaçların altında, su kıyılarında yaşar. Hem iyisi hem kötüsü (Esen’i “müslümanı” ve Söven’i “kafiri”) vardır. Müslüman olanı, vurduğunu çabuk affeder. Kafirin affetmesi ise zor olur. Bütün kötü ruhlar gibi karanlık çöktükten sonra harekete geçer. İnsanı karanlık yerde veya sudan geçerken vurur. Vurgun yeme denilen bu cin çarpmasına yakalan kişi bir süre ölü gibi yatar. Veya uzunca bir zaman sağır ve dilsiz dolaşır. Vurgun vurma olarak da adlandırılan bu rahatsızlık çok tehlikelidir. Bir Vurgun Ocağına götürülür. Vücudu kararmış veya bir tokat izi kadar bir yer kapkara olmuştur. Bazen büyüyerek bir kadın kılığına bürünürler. Kısa boyludur. Tersine ayaklıdır. Dalgıçların su altındaki basınç farkını doğru ayarlayamayıp hızlı çıktıklarında vücutlarında meydana gelen hasara da Vurgun denir ki, aslında sualtı ruhlarının verdiği zarar olarak düşünüldüğü için böyle denmiştir. Halk inancında "Vurgunun güçlü gelsin!" tabiri, en ağır beddualardan sayılır. Anneler çocuklanna sinirlendikleri zaman "Seni vurgun götürsün," veya "Seni vurgun vursun," derler. "Vurgun" motifinin adının "vurulmak" fiilinden geldiği ve bu fiilin aynı zamanda "aşık olmak" demek olduğu göz önüne alındığında "Aşk Perisi"yle ilişkilendirilmesi de olasıdır. (Ancak Celal Beydili'ne göre bu sadece bir söz benzerliğine dayanmaktadır ve yanlış bir yorumdur.) Anadoluda olduğu kadar Azerbaycan Türklerinin inanışlarında da yaygın olan bu vurulma (aşık olma) motifinin anlamı hala tam olarak netleştirilememiştir. (Ur/Vur) kökünden türemiştir. Vurmak anlamı taşır. Aleksandr Rudin Alexandr İzraileviç Rudin (Rusça: Александр Израилевич Рудин (d. 25 Kasım 1960, Moskova, Rusya)) Rus çello sanatçısı ve orkestra şefi. Rudin 1960 yılında Moskova'da doğdu. Önce Gnessin Enstitüsünde piyano ve çello eğitimi ve ardından Dmitri Kitayenko'dan Moskova Konservatuvarında orkestra şefliği eğitimi aldı. Birçok uluslararası yarışmada ödüller kazandı ve bilindik birçok orkestrada çello çaldı. Hem çelloda hem de viyolada erken dönem klasik müzik ve barok müzik eserlerini çaldı. Orkestra şefi olarak öğrenci orkestralarıyla çalıştı. 1988'den beri Musica Viva Chamber Orchestra'nın müdürlüğünü yapmaktadır. Oda müziği dersleri verdiği Moskova Üniversitesinde profesördür, ayrıca dünyanın birçok yerinde lisansüstü dersleri vermektedir. Bununla birlikte Yaşar Üniversitesinde müzik yönetmeni olarak dersler vermektedir. Rudin; Hyperion, Fuga Libera ve Naxos gibi plak şirketleri için birçok kayıt yapmıştır. Bu kayıtlarda, Johann Sebastian Bach, Edvard Grieg, Sergey Prokofyev ve Strauss gibi isimlerin besteleri yer almıştır. 1896 Yaz OlimpiyatlarÄ±'nda atletizm - Erkekler disk atma 1896 Yaz Olimpiyatları'ndaki erkekler disk atma yarışması 6 Nisan tarihinde Panathinaiko Stadyumu'nda düzenlendi. 11 sporcunun katıldığı etkinlikte Amerikalı atlet Robert Garrett, 29,15 metrelik derecesiyle altın madalyanın sahibi olurken diğer iki madalya Yunan sporculara gitti. 28,95 metrelik atlayışıyla Panagiotis Paraskevopoulos ikinci, 27,78 metrelik atlayışıyla Sotirios Versis üçüncü oldu. Achulet Katliamı Achulet katliamı, Kaliforniya'daki Earl Gölü () yakınlarındaki Achulet köyünde 1854 yılında Avrupa kökenliler tarafından Atabasklardan Tolowa kabilesine mensup yerlilere yönelik yapılan bir katliamdır. Katliamda 65'ten fazla kişi hayatını kaybetmiştir. Saldırı bir beyaz adamın atının bir yerli tarafından çalınması üzerine gerçekleştirildi. Silahlı grup geceyi köy yakınındaki çalılıklarda geçirdi ve yerliler sabahleyin evlerinden çıkıncaya kadar ateş etmemek üzere anlaştı. Gün doğarken ilk ateş açıldı ve köydeki erkekler, kadınlar ve çocuklar "beyazlar silahlarını tekrar ne kadar çabuk doldurabiliyorlarsa o kadar çabuk" vuruldu. Köylülerin bir bölümü Earl Gölü'ne kaçmayı denedi; ama katliamı işleyenler onları göle kadar takip etti ve suyun üzerinde görülen her yerliyi öldürdü. Saldırganlar 65 yerlinin öldüğünü belirtti; ama bu cesetleri gölde batanları kapsamamaktaydı. Saldırıdan sonra köye katliamdan kurtulan az sayıdaki yerliden biri olan Pay Way'in adı verildi ve "Old Pay Way" olarak yeniden adlandırıldı. Jason Voorhees Jason Voorhees, Victor Miller tarafından yaratılmış kurgusal bir karakter. Jason 13. Cuma serisinin başlıca antagonistidir. Jason psikopat bir seri katildir ve cinayetlerini genellikle Kristal Göl'de cuma günleri işler. Jason hokey maskesini serinin üçüncü filminde kullanmaya başlar. Orijinal seride yaklaşık 8 tane film vardır. Toplamda 12 film vardır. Bunlardan en yeni çıkanı 2009 yılında yapılmış "13. Cuma" filmidir. Deri Surat'ın ailesi ilk bölümdeki ailedir. Deri Surat ile Otostopçu ormanda birini öldürürken, o kişiyi Jason'da öldürmek ister. Bu yüzden Jason ile Deri Surat savaşır. Deri Surat bu savaşta fazla başarılı olamaz. Daha sonra otostopçu ile Jason'ı eve getirirler. Drayton çizgi romanda Deri Surat ve Otostopçuya, Velma Sawyer baktığını o ölünce kendisinin baktığını anlatır. Velma Sawyer, Drayton'dan sonraki en büyük kardeştir. Jason, Deri Surat'ın odasına girdiğinde Deri Surat maskesini takmamıştır. Yüzü çirkin olduğu için maskesini acele ile giyer. Deri Surat Otostopçu'nun Büyük Baba'ya doğum günü için yaptığı sandalyenin üstüne düşerek kırması üzerine otostopçu Deri Surat'ı döver. Ailenin Jason ile sürekli bir yana tartışması sonucu Jason ile savaşmak zorunda kalır. Aslında o Jason ile savaşmak istememiş Jason'ı arkadaşı olarak görmüşse de ailesi onu savaşa sürüklemiştir. Jason Deri Surat'a Karşı'nın sonunda Deri Surat ve Jason kapışmıştır. Otostopçu, Jason'ın kafasına bir çekiç ile vurur. Daha sonra Drayton, Otostopçu ve Deri Surat, Jason'ı göle atarlar. Jason Voorhees 1.90 m boyundadır, 115 kilodadır. Jason konuşmayı sevmez, sevişenlere asla acımaz, silah olarak kılıç uzunluğundaki ustura keskinliğindeki bıçağını kullanır. Kurbanlarını, koşarak yakalamayı tercih etmez, daha çok hızlı veya yavaş yürümeyi tercih eder. Jason, ölümsüz bir ölü olduğu için ölmek bilmez. Mezara yattığında ise ölmez, yeniden dirilmek için gün sayıp dinlenir. Yüzü, bakılmayacak kadar kötü durumda olduğu için sürekli maske takar. Kadın, çocuk, yaşlı vs. ayırt etmeksizin öldürür. Öldürürken vakit kaybetmez. Tek değer verdiği şey annesidir. Jason'ın öldürme sebebi; annesinin Kristal Göl'deki gençler tarafından öldürülmesidir. Yaz Han Yaz Han - Türk ve Altay mitolojisinde Yaz Tanrısı. Yay (Caz) Han da denir. Yaz mevsiminin tanrısıdır. Bu mevsimi düzenler ve zamanında başlayıp zamanında sona ermesini sağlar. Yazın gerçekleşecek olayları belirler. Yayla (Yazla) köylerini korur. (Yaz/Yay) kökünden türemiştir. Sıcaklık ve yaratıcılık, otlak anlamları vardır. İlkbahar ise anı kökten gelen Cay kelimesi ile ifade edilir. 1896 Yaz OlimpiyatlarÄ±'nda atletizm - Erkekler 1500 metre 1896 Yaz Olimpiyatları'ndaki erkekler 1500 metre yarışması 7 Nisan tarihinde Panathinaiko Stadyumu'nda düzenlendi. 1500 metre, bu oyunlardaki en uzun mesafeye sahip koşu yarışmasıydı. Sekiz atletin mücadele ettiği etkinlikte Avustralyalı atlet Edwin Flack, 4:33,2 saniyelik derecesiyle altın madalyanın sahibi olurken; Amerikalı atlet Arthur Blake 0,4 saniye farkla, 4:33,6 saniyelik derecesiyle gümüş madalya kazandı. Fransa'yı temsil eden Albin Lermusiaux ise üçüncü olarak bronz madalya almayı başardı. Oktay Yivli Oktay Yivli '90 sonrası Türk şiirinde kendine özgü, yumuşak ve ahenkli bir dille dikkati çeker. Şiirinde lirizm, doğanın resmi ve kuşku önemli bir yer tutar. Sağlam bir dize yapısı ve özgün imgelerle aşk, doğa sevgisi, hüzün ve zaman izleklerini sıklıkla işlemiştir. Oktay Yivli 1 Ocak 1964'te Milas'ta doğdu. İlk ve orta öğrenimlerini aynı şehirde tamamladı. İstanbul Üniversitesi Edebiyat Fakültesi Türk Dili ve Edebiyatı Bölümünü bitirdi. Millî Savunmak Bakanlığı ve Millî Eğitim Bakanlığına bağlı çeşitli liselerde edebiyat öğretmenliği yaptı. Yayıncılık, editörlük ve eğitim kitapları yazarlığı yaptı (1996-2001). Yayıncılıktan sonra yeniden öğretim üyeliğine döndü. Gazi Üniversitesinde başladığı yüksek lisans eğitimini "Ahmet Muhip Dıranas'ın Şiiri" adlı teziyle Eskişehir Osmangazi Üniversitesinde bitirdi (2005). Doktora öğrenimini "Alev Alatlı'nın Romancılığı" adlı çalışmasıyla Ankara Üniversitesinde tamamladı (2009)." İlk gençlik yıllarında şiirle başlayan yazma serüveni zaman içinde deneme, röportaj, çocuk edebiyatı ve inceleme türleriyle çeşitlendi. "Türk Dili", "Çağdaş Türk Dili," "Dil Dergisi", "Hayat", "E", "Şiir Defteri", "Şiir Ülkesi", "Erdem", "Folklor Edebiyat" dergilerinde şiir, deneme ve makaleleri yayımlandı. "Ana" dergisinin 1991 yılında açmış olduğu şarkı sözü yarışmasında "Sulara Vuran Akşam" şiiriyle mansiyon ödülü aldı. Adı geçen şiir sanat müziği formatında bestelenip TRT repertuvarına girdi. "Genç Esintiler" (1981), "İlkyaz" (1992-1994) ve "Edebiyat Güncesi" (1995-2000) adlı edebiyat dergilerinin kuruculuğunu ve genel yayın yönetmenliğini yaptı. Şiir, çocuk edebiyatı, Türkçe ve edebiyat öğretimi, edebiyat bilimi alanlarında çeşitli kitapları bulunmaktadır. Çalışmaları Vakıfbank Kültür Yayınları, Alfa Yayıncılık, Ünsal Yayın, Ecem, Dörtel, İlkyaz, Ada ve Günce Yayıncılık tarafından basılmıştır. 1896 Yaz OlimpiyatlarÄ±'nda Danimarka Danimarka, Atina'da düzenlenen 1896 Yaz Olimpiyatlarına üç sporcuyla katıldı. Atıcılık, atletizm, eskrim, halter ve jimnastik olmak üzere beş farklı sporda yarışan sporcular, kazandıkları altı madalyayla oyunların madalya sıralamasında dokuzuncu sırada yer aldı. Atıcılıkta üç farklı sporcu; beş farklı branşta, yani oyunlardaki tüm atıcılık branşlarında Danimarka'yı temsil etti. Etkinlikler sonucunda Holger Nielsen bir gümüş ve bir bronz, Viggo Jensen ise bir bronz madalya kazanmayı başardı. Atletizmde üç sporcu, üç farklı branşta Danimarka'yı temsil etti. Hiçbir sporcu madalya kazanamazken en büyük başarı Viggo Jensen'in erkekler gülle atmada elde ettiği dördüncülük oldu. Eskrimde yarışan tek Danimarkalı olan Holger Nielsen, kılıç kategorisinde mücadele etti. Yaptığı dört karşılaşmasının ikisini kazanmayı başararak bronz madalyanın sahibi oldu. Viggo Jensen, halterde düzenlenen her iki dalda da mücadele etti. İki elle kaldırmada Britanyalı Launceston Elliot ile aynı sonucu elde etti. Yarışmanın hakemi Danimarka ve Yunanistan Prensi George, Elliot'tan daha iyi stilde kaldırış yaptığı için Jensen'i birinci olarak belirledi. Tek elle kaldırmada ise 71 kg kaldıran Elliot'ın ardından 57 kg ile ikinci olarak gümüş madalyanın sahibi oldu. Jimnastikteki ip tırmanma etkinliğinde de ülkesini temsil eden Jensen, 14 metrelik ipin sonuna kadar tırmanamadı ve beş yarışmacı arasında dördüncü oldu. İzmir Borsa Sarayı İzmir Borsa Sarayı, Türkiye'nin İzmir şehrinde yer alan ve ülkenin ilk ticaret borsası olan İzmir Ticaret Borsası için 1928'de inşa edilen ve hâlen kullanılan binadır. İzmir Ticaret Borsası, 1891'de kurulmuştu. İzmir'in işgale uğradığı 1919'a kadar bugün İl Kültür ve Turizm Müdürlüğü'nün bulunduğu binada, işgalden sonra çeşitli farklı binalarda hizmet verdi. 1926'da Borsa Reisi Filibelizade Ferit Bey'in önderliğinde borsa için özel bir binanın yapımı başlatıldı. Borsa Sarayı'nın temeli, belediyenin tahsis ettiği arazi üzerinde 25 Kasım 1926'da atıldı. Yapımı, İzmirli mimar Tahsin Sermet Bey ve Hüseyin Mazlum tarafından gerçekleştirildi. Birinci Ulusal Mimarlık Akımı'nın özelliklerini yansıtan bir yapı inşa edildi. İnşaat 11 Haziran 1928'de tamamlandı. Bina tamamlandığında kapısı üstüne eski harflerle (o günkü alfabeyle) "Borsa Sarayı 1928" yazan bir kitabe yerleştirildi. İstanbul'da heykeltıraş Azizzade Mustafa'ya Gazi Mustafa Kemal Paşa'nın mermerden bir büstü yaptırıldı ve binanın girişine yerleştirildi. Açılış, 23 Temmuz 1928'de gerçekleşti. İkinci Meşrutiyet'in ilanının yıl dönümü olması nedeniyle 23 Temmuz tarihi özellikle seçilmişti. Neoklasik tarzda inşa edilen bina, üç katlıdır. Binanın bir kısmında bodrum da mevcuttur. Binanın çatısında bir büyük, iki küçük kubbe vardır. Giriş holü mermerle kaplıdır ve üçlü merdivene açılır. Fraizer Campbell Fraizer Lee Campbell (d. 13 Eylül 1987, Yorkshire, Huddersfield), İngiliz futbolcudur. Premier League takımlarından Crystal Palace takımının formasını giymektedir. Forvet mevkiinde görev yapan oyuncu İngiltere U-21 millî takımında 14 kez forma giyip 4 gol atmıştır. Oyuncu daha önce Manchester United, Royal Antwerp, Hull City ve Tottenham Hotspur takımlarının formasını giydi. Manchester United akademisinin bir ürünü olan Campbell profesyonel takımda ilk kez 2006-07 sezonunda 2 kez forma giydi. Daha sonra Belçika kulübü Royal Antwerp'e kiralık olarak gönderildi. Royal Antwerp takımında 33 lig maçında 21 gol atma başarısı gösterdi. Daha sonra İngiliz kulübü Hull City'e kiralandı. Bu takımda 34 maçta 15 gol attı. Ardından kiralık olarak oynadığı Tottenham Hotspur'ta 10 kez forma şansı buldu ve 1 gol kaydetti. Oyuncu 2009-10 sezonunun başında 3.5 milyon £ karşılığında Sunderland takımıyla sözleşme imzaladı. Fraizer Sunderland takımında, 2009 yılından bu yana sadece 34 maçta forma giyebilmiş ve 4 gol atmıştır. Oyuncu kulüpte ciddi sakatlıklar yaşamıştır. Oyuncu kariyerinde Manchester United takımı ile, 2008 yılında FA Community Shield şampiyonluğu yaşamıştır. Bunun yanında Hull City takımı ile EFL Championship play off finalinde forma giyme başarısı göstermiştir. "İstatistikler 4 Haziran 2011 tarihinde güncellenmiştir". 1896 Yaz Olimpiyatları'nda İsviçre İsviçre, Atina'da düzenlenen 1896 Yaz Olimpiyatlarına üç sporcuyla katıldı. Atıcılık ve jimnastik olmak üzere iki farklı sporda yarışan sporculardan Louis Zutter, kazandığı üç madalyayla ülkesinin oyunların madalya sıralamasında onuncu sırada yer almasını sağladı. Atıcılıkta İsviçre'yi temsil eden tek sporcu olan Albert Baumann, 200 metre askerî tüfek kategorisinde kırk iki sporcu arasında sekizinci oldu. İsviçre'nin oyunlardaki tüm madalyaları, jimnastikte dört dalda birden yarışan Louis Zutter'den geldi. Charles Champaud ise madalya kazanma başarısını gösteremedi. 1989 Football League Cup Finali 1989 Football League Cup Finali, 9 Nisan 1989 tarihinde Nottingham Forest ve 1988 Football League Cupı şampiyonu Luton Town takımları arasında oynanan, EFL Cup tarihinin 29. finalidir. Wembley Stadyumu'nda oynanan yirmi üçüncü EFL Cup finalidirr. Nottingham Forest final maçını 3-1 kazanarak kupanın 29. sahibi oldu. Luton Town'un golünü, Mick Harford atarken, Forest takımının gollerini Neil Webb ve Nigel Clough (2) kaydetti. Forest takımı kupa tarihinde daha önce 3 kez final oynama başarısı göstermişti. Dördüncü kez oynadığı finalde 3. şampiyonluğunu elde etti. Luton Luton 1-1 Burnley (R Johnson) 2nd Round 1. Maรง Burnley 0-1 Luton (R Hill) 2nd Round 2. MaÃ§ Leeds 0-2 Luton (D Wilson, K Black) 3. Tur Luton 3-1 Manchester City (R Wegerle 2, Oldfield) 4. Tur Luton 1-1 Southampton (M Harford) 5. Tur Southampton 1-2 Luton (M Harford, R Hill) 5. Tur Replay West Ham United 0-3 Luton (M Harford, R Wegerle, D Wilson) Yarı final 1. Maç Luton 2-0 West Ham United (M Harford, R Wegerle) Yarı final 2. Maç The Looney Tunes Show The Looney Tunes Show, ilk gösterimini Amerika Cartoon Network'te 3 Mayıs 2011'de yapmıştır. 1930-1969 Looney Tunes karakterleri esasına göre yapılmıştır. Yapımcısı Warner Bros. Animation'dır. Wile E. Coyote and Road Runner çizgi dizisini de CGI yani 3 boyutlu olarak gösterime yeni konular ile birlikte yayınlanmaya başlanmıştır. Türkiye'de ilk kez JOJO ve Toon Disney kanalında yayınlanmaya başlanmıştır. Konusu Bugs Bunny ve Daffy Duck'ın aynı evde yaşamlarının maceralarını ve sonuçlarını ele alır. Onlara Lola Bunny, Tina Russo Duck, Porky Pig, Foghorn Leghorn, Elmer Fudd, Sylvester, Tweety, Gossamer, Yosemite Sam, Speedy Gonzales, Wile E. Coyote and Road Runner, Marvin the Martian, Pete Puma eşlik ediyor. Vasili Surikov Vasili İvanoviç Surikov (Васи́лий Ива́нович Су́риков) (24 Ocak, 1848 (Jülyen takvimi: 12 Ocak) – 19 Mart, 1916 (Jülyen takvimi: 6 Mart) büyük ölçekli tarihi konuların önde gelen Rus ressamıydı. Ressamın başlıca eserleri Rusya'nın en iyi tabloları arasında sayılır. Surikov, Krasnoyarsk, Sibirya'da doğmuştur. 1869-1871 arasında İmparatorluk Sanatlar Akademisi'nde, Pavel Çistyakov'un öğrencisi olarak eğitim görmüştür. Surikov 1877'de Moskova'ya yerleşti. Orada, Kurtarıcı İsa Katedrali için gösterişli freskler yaptı. 1878'te, Aralıkçı Svistunov'un torunu olan Elizabeth Charais ile evlendi. 1881'de Peredvijniki akımına katıldı. 1893'te St. Petersburg Sanatlar Akademisi'nin tam üyesi oldu. 1916'da ölen Surikov, Moskova'daki Vagankovskoye Mezarlığı'na gömüldü. Surikov, halktan insanların hayatına odaklanan, Rusya'nın geçmişine ait resimler yapmıştır. İnsanların mekan ve hareketini özgün şekilde temsil etmesi ile kayda değer olmuştur. Bazı resimleri birden çok kere resmetmiştir, muhtemelen küçük olanı, tasarladığı daha büyük boy bir resmin prototipi olarak yapmış, veya küçük boyutlu olanı o kadar beğenmiştir ki büyük biçimini daha da güzel olacağına karar vermiş olabilir. Sergey Ä°vanov (ressam) Sergey Vasilyeviç Ivanov (; – 16 August 1910) bir Rus ressam ve grafik sanatçısıydı. "Peredvijniki" ("gezginler")'in bir üyesi ve Rus Sanatçılar Birliği'nin kurucularındandı. Tablolarının çoğu Rusya tarihine ait konular, köylü hayatı ve 1905 Rusya İhtilali hakkındaydı. KSV Hessen Kassel KSV Hessen Kassel Almanya'nın Hesse bölgesinde Kassel şehrinden bir futbol takımıdır. Kulüp 1893 yılında "FC Hessen Kassel" ismi ile kurulmuştur. Şu an Almanya'da Regionalliga Süd liginde mücadele vermektedir. 2010-2011 sezonunda ligi 3.lük ile bitirmiştir. 1952–53 yıllarında Batı Almanya için 2 gol atan Karl-Heinz Metzner bu kulüpten çıkmıştır. Brentford FC Brentford Football Club, 1889 yılında İngiltere'nin Brentford şehrinde kuruldu. Renkleri; kırmızı - siyah'tır. Maçlarını 12,763 kişilik Griffin Park'ta oynamaktadır. 1889 yılında kurulan kulüp, 1904 yılında açılan stadları Griffin Park'ta o yıldan beri evindeki maçları bu stadyumda oynamaktadır. Kulübün en büyük başarısı; 1934-35 sezonunda Football League Second Division şampiyonluğudur ve kulübün bu şampiyonluğu dışında pek fazla başarısı bulunmamaktadır. "9 Ocak 2020" A takÄ±m U-21 formasıyla genç takım formasıyla Sergey Åžoygu Sergey Kujuget-oglu Şoygu (, Tuvaca: Сергей Күжүгет оглу Шойгу , Sergey Küjüget oglu Şoygu) (d. 21 Mayıs, 1955) Rusya'nın siyasetçilerinden tek Tuva kökenli bakanıdır. Acil Durumlar Bakanı görevini 1994 yılından beri başarılı bir biçimde yürüttü. 6 Kasım 2012'de Savunma Bakanlığı'na getirildi. Tuva bir baba ile Rus bir anneden dünyaya gelmiştir. Kurtarıcılar ve İtfaiyeciler Spor Federasyonu başkanlığı da yapmıştır. Tuva Cumhuriyeti'nin Çadaana şehrinde doğmuş olan Şoygu, Krasnoyarsk Polytechnical Institute'den 1977 yılında inşaat mühendisi olarak mezun olmuştur. 10 yıl kadar inşaat mühendisi olarak görev yaptı, kendisini geliştirdi. 1988 yılında Abakan şehrinde Sovyetler Birliği Komünist Partisinde politik hayata başladı ve ardından Komsomolda birkaç yıl görev aldı. O 1990 yılında ata yurdu Sibiryadan Moskovaya taşındı. Rusya Federasyonu Devlet Mimarlık şeflik yardımcılığı ve Yapı-İnşaat Komisyonu görevlisi olmuştur. 1991 yılında Kurtarıcı Kolordu başkanlığına geldi. Olağanüstü Haller Bakanı olarak Devlet bakanlığı görevindi bulundu. Rusya halkı nezdinde gözde bir kurtarıcı oldu. Aynı zamanda Rusya Birlik Partisinin önemli liderlerinden biri haline geldi. 1999 yılında Rusya'nın kahramanı olarak ödüllendirildi. Şoygu'nun babası etnik olarak Tuva'dır. Sergey Şoygu, İrina Şoygu ile evlenmiş ve bu evlilikten iki kız (Yuliya, 1977 doğumlu ve Kseniya 1991 doğumlu) çocuk dünyaya gelmiştir. Şahsi hobileri ise müzik dinlemektir, Vanessa-Mae hayranıdır. Sergey Şoygu, dokuz dil bilmektedir. Bunlar arasında bazıları Japonca, İngilizce ve Türk lehçeleridir. El Buur El Buur veya adının diğer yazılışlarıyla Ceelbuur ya da Eilbur, Somali'nin Mudug bölgesinde bir kasabadır. Eskiden Galgaduud bölgesinin başkentliğini yapmaktaydı. El Buur 16. yüzyıldan beridir yerleşim barındırmaktadır. Bölgede taş ocakçılığı önemli bir sektördür, buradan çıkarılan lületaşı Somali'ye özgü dabdaaq adı verilen buhurdanlıkların yapımında kullanılır. Rakımı 152 metredir. Walsall FC Walsall FC, 1888 yılında Walsall Town Swifts ismiyle kurulan İngiliz futbol kulübü. Maçlarını 11,300 kişilik Bescot Stadium'da oynamaktadır. İngiltere Lig Bir'de mücadele etmektedir. Kulüp Football League Second Division kurucu takımlarından bir tanesidir. Walsall daha önceleri Fellows Park'ta maçlarını oynamaktaydı. 1990 senesinde şu anki Bescot Stadium'a taşındılar. Stadyumun açılış maçında yerel rakipleri Aston Villa ile karşılaştılar ve maçı 4-0 kaybettiler. Stadyum, şu anda sponsorluk anlaşmaları nedeniyle Banks Stadium olarak da bilinmektedir. Kulübün renkleri kırmızı-beyazdır. Sağangiller kulübün armasında yer alır ve kulüp için önemli bir semboldür. Fellows Park, İngiltere'deki en eski futbol stadyumlarından bir tanesidir. Walsall kulübüne 1896 yılından 1990 yılına kadar ev sahipliği yapmıştır. Kulüp daha sonra Bescot Stadium'a taşındı. İngiltere'nin Walsall kentinde bulunan Bescot Stadium (şu anda sponsorluk anlaşması nedeniyle Banks Stadium olarak da bilinir), Walsall Futbol Kulübü'nün iç saha maçlarına ev sahipliği yapmaktadır. Kulübün eski stadyumu Fellows Park'a sadece çeyrek mil uzaklıkta bulunan stadyum, 4.5 milyon £ maliyetle 1990 yılında inşa edilmiştir. 11.300 seyirci kapasitesine sahiptir. Stad Sir Stanley Matthews tarafından açılmıştır. "25 Temmuz 2012 itibarıyla." Yapılan oylamalar sonucunda sezon içinde en iyi oyuncu olduğu düşünülen futbolcuya verilen ödüldür. Bugüne dek bu ödülü iki kez ile en çok kazanan oyuncular, Adrian Viveash, Jimmy Walker ve Anthony Gerrard'dır. 2011-12 sezonunda bu ödülü Andy Butler kazanmıştır. 2012 Eurovision Şarkı Yarışması'nda Rusya Rusya, Azerbaycan'ın başkenti Bakü'de yapılan 2012 Eurovision Şarkı Yarışması'na katılmıştır. Rus yayıncı Первый канал (CR1) tarafından Rusya'yı temsil eden kişi Ulusal final yöntemiyle seçilmiştir. Rusya'yı "Party For Everybody" adlı şarkısıyla Buranovskiye Babushki temsil etmiştir. Grup yarı finalde 152 puanla 1. olarak finale çıkmış, Finalde 259 puanla 2. olmuştur. 28 Aralık 2011'de RTR, Rusya'nın Bakü'deki Eurovision Şarkı Yarışması 2012'ye katılımını ulusal seçimle ilgili ayrıntıları açıklayarak onayladı. Tüm şarkıcılar ve şarkı yazarları, bir seçim komitesinin alınan başvuruları incelediği Şubat ayına kadar seçim yapmaya davet edildi. Özel bir komite, ulusal finalde ilerlemek için toplam 25 eylem seçti. Rus ulusal finali, Olga Shelest ve Mikhail Zelenskiy'in ev sahipliğinde 7 Mart 2012 tarihinde düzenlendi. Jüri oylarının ve televizyonun bir araya gelmesinden sonra, Buranovskiye Babushki, "Party for Everybody" adlı şarkının galipleri oldu. Final için jüri heyeti şunlardı: Sergej Arhipov, Igor Krutoy, Aleksandr Igudin, Philipp Kirkorov, Arman Davletyarov, Roman Emelyanov ve Gennadiy Gochshteyn. Rusya birinci yarı finalin ikinci yarısında, Danimarka and preceding Macaristan arasında 14. sırada sahneye çıkmıştır. Buranovskiye Babushki 152 puanla 1. olarak finale yükselmiştir. Finalde Bosna-Hersek ve İzlanda arasında 6. sırada sahneye çıkan Rusya 259 puanla 2. oldu. Rusya'nın birinci yarı final puanları: Rusya'nın final puanları: 2012 Eurovision Şarkı Yarışması'nda Moldova Moldova, "2012 Eurovision Şarkı Yarışması"'na katılacak kişiyi belirleyecek "Ulusal Final" kamusal yayın kurumu olan TRM tarafından yapılmaktadır. Moldova, yarışmaya Birinci yarı-finalden başlayacak. İndüklenmiş pluripotent kök hücre İndüklenmiş pluripotent kök hücre (iPS hücresi olarak kısaltılabilir), pluripotent olmayan bir hücreden, bazı genleri üretmesi sağlanarak veya dışarıdan faktörler verilerek, farklılaşmanın tersine çevrilmesi sonucu elde edilen hücre. İndüklenmiş pluripotent kök hücreler birçok yönüyle doğal pluripotent kök hücrelere (örn. embriyonik kök hücrelere) benzer. Örneğin farkılaşabilirler, blastokiste enjekte edildiğinde yeni oluşan bireyin vücut hücrelerine katkıda bulunabilirler ve yetişkin bir canlıda teratom oluşturabilirler. İndüklenmiş pluripotent kök hücreler ilk olarak Shinya Yamanaka'nın çalışma grubu tarafından 2006 yılında Kyoto Üniversitesi'nde üretildi. Araştırmada, embryonik kök hücrelerde önemli olduğu saptanan transkripsiyon faktörlerinden 24 tanesi seçildi. Fare fibroblastlarına retroviral transfeksiyon yöntemiyle önce bunların tamamı akratılarak pluripotent hücreler elde edildi, daha sonra tek tek çıkarılarak en önemli 10 tanesi ve bunların içinden 4 tanesi seçildi. Fibroblastlara yalnızca bu 4 genin (Oct4, Sox2, c-Myc