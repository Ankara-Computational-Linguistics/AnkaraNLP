(1992) başarıyı ölçmenin, uzun dönem hizmet kalitesi tutumlarını daha iyi yansıttığını önermişlerdir. Servqual ölçeğinde belirtilen beklenti unsurundan vazgeçmişler ve yerine başarı unsurunu kullanmışlardır. Servqual ölçeğindeki doğrulamama yerine, sadece başarının önceliği fikrini desteklemişlerdir. Servqual ölçeğinin bir çeşidi olan ve algılanan başarı unsurunu içeren başarı ölçeği, sadece 22 parçayı içermektedir. Daha yüksek algılanan performans/başarı, daha yüksek hizmet kalitesi anlamına gelmekte ve SERVPERF modeli olarak bilinmektedir. Servperf ölçeğinin 22 maddesi, boyutları içerisinde sınıflanarak, analiz edilmektedir. Hizmet kalitesinin teknik, fonksiyonel ve imaj olarak üç boyutta değerlendirilmesini önermektedir. Hizmet sunum sürecinin teknik sonuçları tüketicinin hizmet işletmesi ile etkileşimleri sonucunda ne aldığı ile ilgilidir ve teknik kalite boyutu olarak açıklanır. Ancak tüketici sadece hizmet sunumunun sonucunda ne aldığı ile ilgilenmemekte, hizmet süreci ile de ilgilenmektedir. Fonksiyonel kalite yani tüketicinin teknik kaliteyi nasıl aldığı, tüketicinin aldığı hizmeti değerlendirmesinde oldukça önemlidir. Fonksiyonel kalite bir hizmetin izlenimsel performansına benzemektedir. Teknik kalite tüketicinin ne aldığı fonksiyonel kalite ise tüketicinin hizmeti nasıl aldığı sorusunun cevabıdır. Fonksiyonel kalite boyutu teknik kalite kadar objektif olarak değerlendirilemez, oldukça subjektif olarak algılanır. Bazı durumlarda, kalite modelinde üçüncü bir değişken olarak organizasyon imajı kullanılır. Organizasyon imajı, tüketicilerin organizasyonu nasıl algıladıklarının sonucudur. Tüketicilerin hangi hizmetleri satın alıp, algıladıkları önemlidir. Organizasyon imajı, hizmetlerin teknik ve fonksiyonel kaliteleri ile yakından ilgilidir ve fonksiyonel ve teknik kalitesi tarafından oluşturulduğu ifade edilebilir. Bunun yanı sıra imajı etkileyen çok sayıda faktör vardır. Geleneksel pazarlama eylemleri -ağızdan ağza iletişim, reklam, fiyat ve halkla ilişkiler vb.- yöntemler, organizasyon imajını tanıtmada etkili bir yöntem olarak kullanılır ve tüketici beklentileri üzerinde önemli bir etkiye sahiptir. Bir reklam kampanyası, hizmetin teknik ve /veya fonksiyonel kalitesini olduğundan daha iyi abartılı olarak hedef kitlesine tanıtırsa, hizmetten beklentiler daha fazla olacaktır. Hizmet tüketimi sonucunda algılanan düzey hizmet niteliği ile sınırlı kalırsa, algılanan hizmet ve beklenilen hizmet arasındaki aralık büyüyecek ve tüketicide hayal kırıklığı oluşarak, imaj kaybına neden olabilecektir. Eğer bir hizmet firması, tüketicilerin zihninde pozitif bir imaja sahipse, küçük hatalar unutulacak, hataların sık sık yinelenmesi durumunda ise imaj zarar görecektir. Eğer imaj negatif ise, herhangi bir hatanın etkisi, tüketicilerin zihninde büyüyecektir. İmaj, tüketicinin kaliteyi algılamasında bir süzgeç olarak görülebilir. Teknik kalite, tüketicilerin hizmet firmasıyla etkileşiminin sonucunda gerçekte ne aldığıdır. Fonksiyonel kalite, tüketicinin teknik sonucu nasıl aldığıdır. İmaj, hizmet firmaları için çok önemlidir ve imaj; gelenek, ideoloji, ağızdan ağza iletişim ve halkla ilişkiler gibi faktörlerden etkilenen teknik ve fonksiyonel hizmet kalitesinin sonucunda oluşabilir. Algılanan hizmet kalitesinin değerlendirilmesinde fonksiyonel kalite –teknik kalite boyutu tatmin edici düzeyde olduğu sürece- teknik kaliteden daha önemlidir. Teknik kalite boyutu işletmenin sahip olduğu know-how’un sonucudur. Bunun anlamı, iyi teknik çözümler, çalışanların teknik yetenekleridir. Uygun olan makine ve bilgisayar temelli sistemlerin kullanımı teknik kaliteyi geliştirecektir. Ancak tüketiciler fonksiyonel kaliteyi olumlu olarak değerlendirdiklerinde tatmin olacaklardır. Fonksiyonel kalitede müşterilerle bağlantı kuran personel çok büyük bir öneme sahiptir. Müşteri yönlü fiziksel ve teknik kaynaklar, işletmenin hizmetlerine erişebilirlik, tüketicilerle sürekli bağlantının sürdürülmesi gibi örnekler, fonksiyonel kaliteyi etkilemenin yollarıdır. Teknik kalite ve fonksiyonel kalite boyutları birbirleri ile ilişkilidir. Kabul edilebilir bir düzeyde teknik kalite başarılı bir fonksiyonel kalite için ön gerekliliktir. Ancak, fonksiyonel kalite düzeyi yüksek olduğunda, teknik kalitede yaşanan geçici sorunlar telafi edilebilmektedir. Ayrıca imajın önemi de kabul edilmelidir ve imaj bir kalite boyutu olabilir. Hizmet kalitesi birkaç faktörden oluşur. Mesela şirketler belli bir bütçeyi örgütsel alanda hizmet doğrultusuna yöneltebilir. Örneğin Reklamasyon Departmanları veya Hizmet Hattları (Hotlines). Ayrıca Örgütler, şartlar ve koşulların tasarımı hizmet yönünde değiştirebilir. Örneğin kolaylık gösterme düzenlemeleri ve geri değiştirme hükümleri. Aslında hizmet kalitesinin amacı rekabet yeteneğidir, müşteri memnuniyeti buna dahildir (Müşteri tabanı bakım). =Müşteri sadakati= Hizmet kalitesi ve müşteri sadakati arasında bir ilişki olduğu kesin olsa da bu ilişki açık bir ilişki değildir. Çeşitli kaynaklarda, teorik ve nicel uygulamalarla hizmet kalitesinin doğurduğu müşteri tatmini ve müşteri sadakati araştırılmaya çalışılmıştır. Bu çalışmaların temelinde SERVQUAL bulunmaktadır. bu çalışmalar sonucu müşteri sadakati ve hizmet kalitesi arasındaki ilişki hakkında iki farklı yaklaşım bulunmuştur. Bunlar; “müşteri sadakati ile hizmet kalitesi arasında doğrudan ilişki olduğunu” iddia eden görüş, ve “müşteri sadakati ile hizmet kalitesi arasında dolaylı bir ilişki olduğunu” iddia eden görüştür. Artan rekabet ortamında firmaların sadık müşterilere sahip olması önem kazanmıştır. Müşteri memnuniyeti ve isteklerinin karşılanması ancak müşterilerin istek ve beklentileri ölçülerek bu sonuçlar doğrultusunda mal ve hizmet üretmesiyle mümkündür. Günümüzde yeni müşteri kazanmanın maliyeti, eldeki müşteriyi tutmaktan daha maliyetlidir. Dolayısıyla firmanın müşteri sadakatini sağlaması rekabet ortamında büyük bir avantajdır. Müşteri memnuniyetinin hizmet kalitesinden etkilendiğini iddia eden yaklaşımın mantığı şu biçimde açıklanabilir: öncelikle müşterinin daha önceden deneyimi olmadığı bir firma ile ilgili hizmet kalitesi algılamaları müşterinin istek ve beklentilerine dayanır. İlk karşılaşmadan sağlanan hizmet kalitesi algılamalarının gözden geçirilmesi daha sonraki karşılaşmalarda olur ve algılamaların geliştirilmesi her ilave karşılaşma ile sağlanır. Geliştirilen ve arttırılan hizmet kalitesi algılamaları müşterinin firma hakkındaki görüşlerini ve gelecek satın almalarını etkiler. ABD'de ülke çapında 453 orta ve büyük ölçekli şirketin satış gücünü müşteri tatminine bakarak ödüllendirdiği saptanmıştır. 1994 yılında Mentzer, Bienstock ve Kahn büyük ABD şirketlerinde yürüttükleri araştıma sonucunda işletmelerin %41'inin yönetimin performansının değerlendirmelerini müşteri tatmin ölçüm sonuçlarına bağladıklarını ortaya çıkarmıştır. McCarthy, yaptığı bir çalışmada 500.000 Xerox müşterisinin tatmin anketleri incelendiğinde tamamen tatmin olmuş müşterilerin bağlılıklarının tatmin olmuş müşterilerin bağlılıklarının 6 katı olduğunu bulmuştur (Szwarc, 2005:9). 1994 yılında Juran Institute tarafından yapılan bir araştırma,Amerikanın 200'den fazla en büyük şirketinin tepe yöneticilerinin %90'ının "Müşteri tatminin en üst düzeye çıkarmanın karlılığı ve pazar payını da en üst düzeye çıkaracağını" anlamış olduklarını ortaya koymuştur (Fay 1994). 1994 yılında Menzer ve meslektaşları tarafında 100'den fazla büyük Amerikan şirketinde yapılan yapılan araştırma ile bu şirketlerin %75'inin misyon bildirilerinde müşteri tatmini konusuna yer verdiklerini ortaya çıkarmışlardır. Eda, ATILGAN :"Hizmet Kalitesi Yönetimi ve Seyahat Sektörüne Yönelik Bir Uygulama". 1993 yılında Boulding ve diğerleri yaptıkları bir çalışmada hizmet kalitesi ile davranışsal niyetlerin birbirlerine doğrudan bağlı olduklarını göstermişlerdir. Bu çalışmada bir otel hizmeti edinen müşterilerin hizmet kalitesi ve yeniden bu hizmeti alma isteği ile ve ayrıca bu hizmeti başka kişilere de önermesi ile doğrudan bir ilişkisi olduğunu kanıtlamıştır. Ayrıca 1997 senesinde Bansal ve Taylor bir uygulamalarında banka müşterilerinin bu bankadan aldıkları hizmet kalitesi ile oluşan davranışlar arasındaki ilişkiyi incelemişler ve hizmet kalitesinin doğrudan davranışsal niyetleri etkilediğini saptamışlardır. Bu görüşteki en önemli çalışmalardan biri Parasuraman ve diğerlerinin hizmet kalitesi ile davranışsal niyetlerin arasındaki ilişkiyi inceledikleri çalışmadır. Parasuraman otomobil ve hayat sigortası şirketlerinde, bilgisayar üretimi yapan firmalarda ve perakende zincirlerinde uygulamalar yapmış bu görüşü kanıtlayan sonuçlar bulmuştur. Bu sonuçlar aşağıdaki tabloda gösterilmektedir; Müşteri sadakati ve hizmet kalitesi ilişkisi çeşitli sektörler üzerinden incelenmiştir. İlk akademik çalışmalar diş macunu ve deterjan gibi fiyatı düşük ürünlerde yapılmıştır. Müşteri tatmininin etkilerini görebilmek için öncelikle müşteri tatminini etkileyen faktörler tespit edilmiştir. Hizmet kalitesinin ana unsurlarını müşterinin almak istediği hizmet ve işletmenin hizmeti sağlamadaki performansına yönelik müşterilerin gözünden algılanan kalite oluşturur.Müşterilerin aldıkları hizmet kalitesi olumlu/olumsuz olarak değerlendirilmektedir ve olumsuz olarak değerlendirilmesi yani beklentilerini karşılamaması müşteri tatminsizliğine yol açmaktadır.Yapılan çalışmalar sonucu müşterin olumlu olarak değerlendirdiği ve beklentilerinin karşılandığı işletmeyi gelecekte de tercih etme eğiliminde oldukları gözlenmiştir. Bu çalışmalardan birkaçı da seyahat sektörü üzerine yapılmıştır. Seyahat sektöründe yapılan bu çalışmalarda firmalar tarafından sağlanan hizmetlerin müşterilerin beklentilerini ne kadar karşılayabildiklerini belirlenmesi amaçlanmıştır. Bunu yanında tüketicilerin hizmet kalitesi kriterleri ve önem dereceleri saptanmaya çalışılmıştır. Araştırma kapsamında Türkiye'nin birçok bölgesinde faaliyet gösteren seyahat firmalarının tek bir güzergâh üzerinde yaptıkları seyahatleri baz alınarak yapılmıştır. Bu güzergahta seyahat eden yolcular örnek kümemizi oluşturmaktadır. Örneklemi oluşturan yolculara beklenti ve algı anketleri uygulanmıştır. Anket soruları SERVQUAL ölçeğinde, seyahat sektörüne yönelik sektörel farklılıklar düşünülerek, hizmet kalitesi kriterlerine göre hazırlanmıştır. Anket ile müşterilerin firmalardan beklentileri ve hizmet kalitesi algıları belirlenmesi amaçlanmıştır. Yapılan anketlerin değerlendirilmesi sonucunda hizmet kalitesi ile müşteri tatmini arasındaki ilişkinin aynı doğrultuda değişim gösterdiği bulunmuştur. Hizmet kalitesinin iyi olduğunu düşünen ve olumlu olarak değerlendiren müşterilerin duydukları tatmin oranları aynı düzeyde yüksek iken, hizmet kalitesinden memnun olmayan ve olumsuz olarak değerlendiren müşterilerin tatmin oranları da o derece düşüktür. Hizmet kalitesinin olumlu/olumsuz olarak değerlendirildiği durumlarda müşteride tatminin/tatminsizliğin oluştuğu ve bunun da müşterinin gelecekteki tercihlerini etkilediği belirlenmiştir. Hizmet kalitesine yönelik olumlu değerlendirmeler müşterinin aynı hizmet işletmesini tekrar talep etmesi ve böylece müşteri sadakatini sağlamaktadır. Son yıllarda tüm sektörlerde kalite kavramı ön plana çıkmaya başlamıştır. Kaliteyi arttırmada en önemli öğe, hizmet üreten veya sunanların, kendi yetersizliklerinin tanıma ve tanımlama ile hizmetlerin kalitesini geliştirmek için yapılacak planlama ve tasarlama tüketicilerden geri bildirim almasıdır. Bu nedenle memnuniyet ile ilgili araştırma ve incelemeler, hizmet kalitesini değerlendirme ölçütü değerindedir. Pek çok sağlık kuruluşu ISO standart belgelerini alarak rekabet güçlerini artırma yoluna gitmektedir. Müşteri memnuniyetini sağlamayı hedef edinmek ve başarmak uzun dönemli örgütsel başarı sağlanmasında en önemli etkenlerden biri olmaktadır. Günümüzde pazarlamada başar.ya ulaşmanın iki önemli boyutu müşterilere kaliteli hizmet sunma ve alınan mal ve hizmetten memnuniyeti en üst düzeye çıkarmaktır (Kotler, 2000). Dünya üzerinde yapılan üretim içerisinde hizmet sektörünün payının giderek büyümesi ve müşteri memnuniyeti kavramının müşteri bağlılığı üzerindeki etkisinin öneminin anlaşılması, firmaların hizmet kalitesini geliştirme konusunda girişimlerde bulunmasına neden olmaktadır. Gıda sektöründe müşteri memnuniyetini sağlayan en önemli unsurlardan birisi de ISO 22000 belgesidir. Bu Belge Gıda Güvenlik Yönetim Sistemiyle ilgilidir. Bu belgeyi gören tüketiciler (müşteriler) ilişki içinde bulundukları firmaya daha çok bağlanacaklar ve daha çok güvenecektirler. Müşteri memnuniyeti ile ilgili çalışmalar Türkiye'de çeşitli alanlarda hizmetlerin iyileştirilmesine yönelik olarak giderek artmaktadır, ancak yeterli değildir. Tüketicilerin hizmet kalitesinin değerlendirilmesi verilen hizmetin doğru yönlendirilmesine katkıda bulunacaktır. İşletmeler çeşitli yollardan satışları arttırmaya yönelik olarak elindeki mallarını tüketiciye satarak onları tekrar tekrar kandıramayacağını 1950'lerde (ABD'de) anlayarak yeni pazarlama anlayışını benimsemiştirler. ”Ne pahasına olursa olsun daha fazla satacağım’’ düşüncesi yerini “Müşteri memnuniyeti sağlamak” düşüncesine bırakmıştır. Böylece tüketici tatminini esas alan ve buna görü üretim yapan işletmeler 1960’laradan itibaren yeni pazarlama anlayışını benimsemiş ve bu anlayış yaygınlaşmaya başlamıştır. Bu pazarlama anlayışının temelini 3 faktör oluşturur: Tüketiciye yönelik tutum, bütünleşmiş pazarlama çabaları, kar getirici satış hacmi. Modern yaklaşımın en önemli özelliği müşteri yönelimli olmasıdır. Bu yaklaşım tüketici ihtiyaçlarını belirleyerek bunların tatminini sağlamalıdır. htiyaçların tatmini sadece tutundurma çabalarıyla değil bütünleşmiş pazarlama çabalarıyla mümkündür. Yani pazarlama ve diğer tüm bölümler tüketiciye yönelik olarak koordineli olarak çalışmalıdır. İşletmelerin ayakta kalabilmesi için kar etmesi gerekir. Ancak bu kar müşteri tatminine dayalı uzun vadeli olmalıdır. Bu anlatılanlara tüketici davranışları yön vermektedir. Yani yeni pazarlama anlayışının temelini tüketici davranışlarını anlamak ve ona göre faaliyette bulunmak yatar. Artan rekabet ortamıyla birlikte müşteri memnuniyeti git gide artan bir öneme sahip olmuştur. Bu yüzden, işletmelerin rakipleri ile mücadele edebilmeleri için müşterilerini iyi tanımaları ve onların isteklerini tam anlamıyla karşılayabilmeleri gerekmektedir. Çünkü var olan müşterinin memnuniyetini arttırmak ve marka bağlılığını sağlayabilmek, yeni müşteri kazanmaya çalışmaktan çok daha kolaydır. Hizmet kalitesi, müşteri memnuniyetini etkileyen ve müşteri sadakatini arttırmaya yardımcı olan en önemli faktörlerden biridir. Finansal hizmet sektörü sürekli değişmeler gösteren dinamik bir sektördür ve hızla gelişen teknoloji, ekonomideki dalgalanmalar, yoğun rekabet ortamı bu değişimleri daha da arttırmaktadır. Bankacılık sektörü de diğer finans sektörleri gibi bu değişimlerden önemli ölçüde etkilenmektedir. Ancak zamanla müşteri memnuniyetinin ve sadakatinin önemi fark edilmiş, hizmet kalitesinin bu değişimler karşısında pazar içerisinde varlık gösterebilmek için büyük önem arz ettiği anlaşılmıştır. Bankalar müşteri memnuniyetini ve sadakatini arttırabilmek için öncelikle sunulan hizmetin kalitesini arttırmalı ve bunun için de bankacılık sektöründeki kalite kısıtlarını açık bir şekilde belirlemelidir. Bu kısıtları belirlerken müşteri memnuniyetini baz almalı ve müşteri tarafından istenilen hizmeti en kısa zamanda ulaştırmak için gerekli adımları atmalıdır. 1. Makro Boyuttaki Hizmet Kalite Ã–zellikleri 2. Mikro Boyuttaki Hizmet Kalite Ã–zellikleri Konaklama endüstrisi dünyada önemli bir iş kolu durumunda olup, 5 yıldızlı otel işletmelerinde oda başına ortalama 1,5 personel istihdamı sağlamaktadır. Günümüzde ülkeler için önemli bir gelir kaynağı olan turizm sektöründe, müşterilerin şikayet ve memnuniyetlerini kolayca aktarabilecekleri, daha iyi hizmet isteyen turistik tüketiciler rekabet ortamı oluşturarak hizmet kalitesinin önemini ortaya çıkartmışlardır. Bir konaklama işletmesinin sadık müşteriler kazanabilmesi için üç şart sıralamak mümkündür; hizmet kalitesinin sağlanması, istek ve ihtiyaçların karşılanabilme hızı, personel tutum ve davranışları. Bunların yanı sıra müşterinin yaşı, cinsiyeti, eğitim durumu, sosyo-ekonomik durumu gibi faktörler, farklı beklentilere yol açmaktadır. Her tüketici ödediğinin karşılığını almak ister. Ancak üşterinin ödediği ücretin karşılığını alabilmesi sadece maddi varlıklara dayanmamaktadır. Örneğin üstün fiziki özelliklere sahip bir otel odası, hizmet kalitesinin yetersiz olmasından dolayı müşteri için bir değer yaratmayabilir. Bu nedenledir ki otel işletmeleri müşteri değerini belirlerken, hedef grubun kriterlerini çok iyi analiz etmelidir. Konaklama işletmelerinde değer temelli pazarlama stratejilerini kurabilmek için, hedef kitlenin ihtiyaçlarının belirlenmesi, uygun hizmet kalitesinin sağlanması ve bu hizmetin uygun fiyatlarla müşteriye sunulması önemlidir. Ayrıca oluşturulan hizmet kalitesini yansıtacak bir pazarlama mesajının varlığı, müşteri beklentileri ile hizmet kalitesinin buluşmasını sağlayacaktır. Walter T. Bailey Walter Thomas Bailey (d. 1882 – ö. 1941), Kewanee, Illinois doğumlu Afroamerikan mimar. Urbana-Champaign Illinois Üniversitesi'nde mimarlık mühendislik okudu ve Illinois eyaletinde ilk lisanslı Afroamerikan mimardır. Tuskegee Enstitüsü'nde çalıştı ve Memphis ve Chicago'da uygulamalar yaptı. Walter Thomas Bailey Kewanee, Illinois'ta 11 Ocak 1882'de doğdu ve burada Kewanee Lisesi'nde okudu. 1900 yılında University of Illinois at Urbana-Champaign'e alındı. Bailey, mimarlık mühendislik alanında bachelor of science ile University of Illinois' School of Architecture'den mezun olan ilk Afroamerikan'dır. Bu dereceyi, 1904'te kazandı ve 1910 yılında kendisine üniversiteden mimarlık fahri master derecesi verildi. Bailey, Illinois eyaletinde ilk lisanslı Afroamerikan mimardı. Mezun olduktan sonra ilk dönemlerde memleketi Kewanee'deki Harry Eckland'ın sahibi olduğu küçük bir mimarlık firma için çalıştı. Bu dönem boyunca Champaign, Illinois firması Spencer & Temple için de çalıştı. Bailey bu dönemde Champaign'deki 1905 Albay Wolfe Okulu'nun planlanmasında yardımcı oldu. 1905 yılında Bailey, Tuskegee Enstitüsü Makine Sanayi Daire Başkanı olarak atandı. Buradayken Bailey, bir kız yurdu ve White Hall (1908) dahil olmak üzere birçok kampüs binası tasarladı. 1916 yılına kadar burada kaldı ve sonrasında Memphis'e taşındı ve Beale Street'te bir uygulama açtı. Memphis'e taşındıktan sonra Pythias Şövalyeleri için ilk çoklu komisyonu başlattı. Walter T. Bailey, 21 Şubat 1941 tarihinde kalp krizinden ötürü öldü. Öldüğü sırada iki proje üzerinde çalışmaktaydı. Bu çalışmalardan biri Olivet Baptist Kilisesi iken diğeri ise açıklanan Ida B. Wells Homes idi. Gençoğlu Holding Gençoğlu Holding A.Ş., Türkiye'de faaliyet gösteren holding kuruluşudur. Türkiye'nin en eski holdinglerinden biri olan şirketin merkezi Bursa'da bulunmakta ve temelleri 1946 senesinde Doğru Gazetesi'nin kuruluşuna dayanmaktadır. Daha ziyade tütün alımı ve ihracatına dayalı olarak kurulan şirketin bugün Gıda'dan Gayrimenkul'e birçok sektörde ve şirkette yatırımı ve ortaklıkları bulunmaktadır. Stepanavan Stepanavan, Ermenistan'ın Lori eyaletinin ikinci büyük şehridir. Erivan-Tiflis karayolu merkezinde, başkent Erivan'ın 139 km kuzeyinde bulunmaktadır. Şehir Sovyetler Birliği döneminde Ermenistan'ın en ünlü turistik yerlerinden biriyken, 1988 Spitak Depremi sonrası büyük yıkıma uğramıştır. Şehrin nüfusu 16,200 kadardır. Stepanavan, deniz seviyesinden 1375 metre yükseklikte, Dzoraget Nehri kıyısında, Bazum Dağları'nın kuzeyinde, Lori Platosu üzerinde yer almaktadır. Şehre ilk yerleşimin 12. yüzyılda başladığı bilinmektedir. Stepanavan'da bulunan Lori Kalesi 10. yüzyılda inşa edilmiştir. Evren KardeÅŸ Evren Kardeş (13 Temmuz 1979, Ankara, Türkiye) Türk, tiyatro oyuncusu. Hacettepe Üniversitesi Ankara Devlet Konservatuvarı bale bölümünde ön lisansını tamamladı. Daha sonra, aynı üniversitenin Tiyatro bölümünden 2002 yılında mezun oldu. Ögrenim hayatını Ankara'da tamamladıktan sonra, İstanbul'a yerleşti ve 2002 yılında Işıl Kasapoğlu'nun kurduğu Semaver Kumpanya'ya katıldı. Bu süreçte, bir Yavuz Turgul projesi olan ve Şener Şen'i yıllar sonra tekrar sahneye çıkaran, Mucizeler Komedisi müzikalinde rol aldı. Art arda üç sezon çalıştığı "Semaver Kumpanya"'dan 2005 yılında ayrıldı. 2004 yılında, Ak Sanat bünyesinde oluşturulan, "Yeni Kuşak Tiyatro"'ya katıldı ve üç ayrı oyunda rol aldı. 2008 yılıda, Oyunun Oyunu adlı oyun ile bir oyun için BKM'ye katıldı. Özel tiyatrolarda yaptığı çalışmalardan sonra, 2010 yılında, Karanlık İşler adlı oyunla İstanbul Devlet Tiyatrosu katıldı. Netanya Netanya, İsrail'in bir şehri. Tel Aviv'in 30 km kuzeyindedir. 14 kilometrelik bir plaja sahip olan Netanya, çok popüler bir turizm şehridir. İsrail Merkez İstatistik Bürosu'na göre 2009 yılı sonunda şehir 183.200 toplam nüfusa sahiptir. Holon Holon, İsrail'in merkezinde bulunan şehir. Nüfusu yaklaşık 184,700'dür. Holon, Hayfa sonra, İsrail'deki en büyük ikinci sanayi şehridir. Faruk Ulay 1957, istanbul doğumlu grafik tasarımcı. 1982'den bu yana görsel ve yazınsal çalışmalarını Los Angeles'ta sürdürmektedir. 1988 yılında, sanatçının ilk öykü kitabı olan "Kopuk Bağlantılar" 1994'te, "Yazılamamış Bir Tarih Kitabı İçin Dipnotlar", 1995'te ise ilk romanı olan "İti" yayımlandı. KÄ™trzyn Kętrzyn (Almanca: Rastenburg, Lehçe: Rastembork), 27.960 nüfuslu (2014), Kuzeydoğu Polonya'da bir şehirdir. Kętrzyn ilçesinin başkentidir. Kent 1950 yılında Wojciech Kętrzyński oldu. II. Dünya Savaşı'nda Rastenburg Rus silahlı kuvvetleri olan Kızıl Ordu tarafından neredeyse iki hafta işgal edildi. Şehrin tüm Almanca konuşan nüfusu İkinci Dünya Savaşı sonunda sınır dışı edildi, daha sonra Sovyet askerleri tarafından ihraç edildi ya da öldürüldü. Aynı zamanda Adolf Hitler'in Doğu Cephesi'nde Wolfsschanze adlı karargahına da 1941-1944 yılları arası ev sahipliği yapmıştır. Sebastián Toro Sebastián Patricio Toro Hormazábal (d. 2 Şubat 1990, Santiago) Şilili futbolcudur. Futbol kariyerine Şili'nin Colo Colo takımında başlamış ve halen Colo Colo takımınında görev yapmaktadır.Defans oyuncusu olmasına karşın gol yollarında da oynayabilmektedir. Bazen defansif orta saha mevkisinde de görev yapmaktadır. 2010 yılında Şili ile Trinidad ve Tobago millî futbol takımına karşı mücadele etmiştir. 5 Mayıs 2010'da Trinidad ve Tobago'ya karşı mücadele etmiş ve 1 gol kaydetmiştir. David akçaağacı David akçaağacı ("Acer davidii"), Sapindaceae familyasından bir akçaağaç türü. 10–15 m boyunda küçük bir ağaçtır. Gövde kabuğu ve dallar güzel görünümlüdür. Parlak yeşil üzerine beyaz çizgiler hakimdir. Yapraklar yumurtamsı-dikdörtgen biçiminde olup lopsuzdur. Kenarları düzensiz testere dişli; yaprak ayası 8–15 cm uzunluğunda koyu yeşil renkli üst bölümü tüysüzdür. Yaprak tabanı kalp biçiminde ya da yuvarlaktır. Sonbaharda açık sarı ya da turuncu dönen yaprakları göz alıcıdır. Kanatlı meyve 3 cm uzunluğundadır. İki alt türü tespit edilmişitir: "Acer davidii" subsp. "davidii". Kabuk yeşilimsi kahverengi ve beyaz çizgilidir. Yaprak sapı pembe ya da kırmızı; yaprak kenarı genellikle tek testere dişlidir. "Acer davidii" subsp. "grosseri". Kabuk yeşil ile beyaz renkli ve soluk yeşil çizgilidir. Yaprak ayası yeşil; yaprak kenarı çoğukez üç loplu ve çift testere dişlidir. Anavatanı Orta Çin'dir. Patates cipsi Patates cipsi, çok ince doğranmış patateslerin kırılgan hale gelene kadar yağda kızartılmasıyla oluşmuş bir yiyecektir. Temelde ürün kızartılır ve tuzlanır; ancak çeşitli baharatlarla, peynirlerle, bitkisel katkılarla ya da doğala özdeş aromalar ile hazırlanan pek çok çeşidi bulunur. Atıştırmalık bir gıdadır. Frito-Lay'in sahibi olduğu Ruffles, Lay's ve Procter & Gamble'nin sahibi olduğu Pringles sektörün önde gelen markalarındandır. Başlangıçta patates cipsleri sağlıksal sonuçları göz önünde bulundurulmadan kızartılıyor ve tatlandırılıyorlardı. Özellikle kızartılma işleminin sonucunda ortaya çıkan trans yağlar, tuzlama kaynaklı sodyum, şeker ve diğer katkı maddelerinin uzun vadede sağlık sorunlarına yol açabileceği kaygısı, özellikle de hazır gıdaların içeriklerinin paketlerde belirtilme zorunluluğuyla birlikte, pek çok tüketici, sağlık kuruluşu, tüketici hakları savunucuları ve hukuksal bir takım organizasyonlar tarafından dile getirilmiştir. 2011 Eurovision Şarkı Yarışması'nda San Marino San Marino, Almanya'nın Düsseldorf şehrinde gerçekleştirilmiş 2011 Eurovision Şarkı Yarışması'na katılımını onaylamıştır. San Marino'nun şarkı ve temsilcisini belirleyen iç seçim ülkenin kamusal yayın kuruluşu Radiotelevisione della Repubblica di San Marino (SMTV) tarafından gerçekleştirilmiştir. Ülkeyi, sözleri Radiosa Romani tarafından yazılan ve bestelenen "Stand By" isimli şarkı ile Senit temsil etmiş, Yarıfinal'de 36 puanla Onaltıncı olarak Final'e çıkma şansını kaybetmiştir, fakat bu sonuç San Marino'nun bu zamana kadar aldığı en iyi sonuçtur. 24 Aralık 2010 tarihinde SMTV, Almanya'nın Düsseldorf şehrinde gerçekleştirilmesi planlanan 2011 Eurovision Şarkı Yarışması'na katılımını onaylamıştır. San Marino 2 yıl aradan sonra geri dönmüştür. 3 Şubat 2011 tarihinde gerçekleştirilen basın toplantısında Senit'nın temsil edeceği açıklanmıştır. 11 Mart 2011'de ise Senit'in seslendireceği şarkının "Stand By" olduğunu açıklamıştır. San Marino, 14 Mayıs 2011 tarihinde gerçekleştirilmiş finale yükselmek üzere, yarışmaya 10 Mayıs 2011 tarihinde gerçekleştirilmiş birinci yarı-finalden başlamış, Yarıfinal'de 34 puanla Onaltıncı olarak finale yükselememiştir. YarÄ±final'de verilen puanlar: Final'de verilen puanlar: Bahattin Yıldız Bahattin Yıldız (d. 1956 ö. 17 Mayıs 2010), Sivas doğumlu yazar, milli kayakçı ve yardım gönüllüsü. 1975 yılında İzmir İmam Hatip Lisesi'nden mezun oldu. 1975 ve 1980 yılları arasında okuduğu Erzurum Atatürk Üniversitesi İşletme Fakültesi'ni 1987 yılındaki Afganistan dönüşünde, ikinci öğrencilik döneminde bitirdi. Yazıları Mavera, Güldeste, Gurbet dergilerinde, Millî Gazete ve Yeni Devir gazetesinde yayınlandı. Üçü kız ikisi erkek beş çocuğu ve bir torunu vardır. Abdülhamid Muhaciri mahlas ismiyle Millî Gazete'de çocuk köşesini hazırladı. Aynı dönemde çıkan Selam Dergisinde, ayrıca İmza Dergisi ve Müslüman Genç dergisinde de çeşitli mahlaslarla birçok yazısını yayınladı. Dünya bülteni ve yorum online sitelerinde yazarlık yapıyordu. Savaşan Afganistan, Cihad Günlüğü, Kar Çiçeği, Güllerin Vedası, Karda Ayak İzleri isimli kitapları Özgün Yayıncılık tarafından basıldı. Henüz yayınlanmayan birçok çalışmasını, ardında emanet olarak bıraktı. KÄ±t'a Sözlük anlamıyla “parça” demek olan kıt’a, nazım terimi olarak iki ya da daha çok, 9-10 beyte kadar olan, matla’ ve mahlas beyti bulunmayan, gazelde olduğu gibi, yani xa xa xa kafiyeli bir nazım şeklinin adıdır. Matla’ ve mahlas beytinin yokluğu dışında da kıt’a ile gazel arasında şekil ve konu bakımlarından ayrılıklar vardır. İki beyitli kıt’a yazıldığı halde bu kadar kısa ga­zel yoktur. Ayrıca gazelin beyit sayısı sınırlı olduğu halde 15 beyitten de uzun 30-40 beyte kadar uzayan kıt’alar yazılmıştır. Böyle uzun kıt’alara Kıt’a-i ke­bîre denir. Gazeller genellikle aşk ve sevgili konularını işledikleri halde kıt’anın konusu daha geniştir: Felsefî, tasavvufî bir fikir, bir hayat görü­şü, bir nükte, bir kişiyi övme ya da yerme, bir olayın tarihi kıt’anın konusu olabilir. Kıt’alarda mahlas bulunmayışı genel bir kaide olmakla birlikte uzun kıt’alarda şairler çoğunlukla mahlaslarını söylemişlerdir. Kısa, hatta iki beyitli kıt’alarda az da olsa mahlas söylendiği olmuştur. Kıt’a, özellikle iki beyitli kıt’alar, edebiyatımızda çok kullanılmış, kıt’a sö­züyle de daha çok bunlar anlatılmıştır. İki beyitli kıt’aların öteki kıt’alar gibi xa xa şeklinde kafiyeli olanları yanında ab ab şeklinde kafiyeli olanları da vardır. Bu arada aslında nazm olan ve aa xa şeklinde kafiyelenen na­zım şekillerine de yanlış olarak kıt’a denmiştir. Ã–zellikler: Gary Charles Gary Charles (d. 13 Nisan 1970, Newham) İngiliz futbolcu ve teknik direktördür. Sağ bek pozisyonunda görev aldığı futbolculuk kariyerini sonlandırmasının ardından teknik direktörlük yapmaktadır. Profesyonel futbol kariyerine 1987'de Nottingham Forest'ta başlayan Charles, sırasıyla Leicester City, Derby County, Aston Villa, Benfica, West Ham United ve Birmingham City formalarını giydi. 2000'de futbol hayatını noktaladı. Charles, futbol hayatını sonlandırdıktan sonra alkolizm problemiyle mücadele etti. Bunun yanında ilki alkollü araç kullanmaktan, ikincisi ise olayın ardından kendisine verilen elektronik künyeyi, tatil için gitmeyi planladığı Costa del Sol'a hareket edeceği sırada kesmesinden dolayı olmak üzere iki kez hapse girdi. Eylül 2005'te ise, Derbyshire'ın kuzeydoğusunda yer alan bir taksi durağında bir kadına saldırdığından tutuklandı. Duruşmasına alkollü gelmesinden ötürü mahkeme tarafından suçlu bulundu. Sonradan yapılan açıklamalar neticesinde alkol problemi çektiği belirtildi. Duruşmalar sonucunda kamu hizmeti cezasına çarptırıldı. Emmi (1984 doğumlu şarkıcı) Emma Becanyan (Ermenice: Էմմա Բեջանյան, d. 12 Nisan 1984, Erivan) ya da sahne adıyla Emmi (Էմմի), Ermeni şarkıcıdır. 2011 Eurovision Şarkı Yarışması'nda Ermenistan'ı "Boom Boom" adlı şarkı ile temsil etmiştir. Ancak yarı finalde elenerek finale kalamamıştır. HacÄ±nuhlu, Mut Hacınuhlu, Mersin ilinin Mut ilçesine bağlı bir mahalledir. Mersin merkezine 175, Mut merkezine ise 6 km uzaklıktadır. HacÄ±sait, Mut Hacısait, Mersin ilinin Mut ilçesine bağlı bir mahalledir. Mersin merkezine 157, Mut merkezine ise 19 km uzaklıktadır. Hamam, Mut Hamamköy, Mersin ilinin Mut ilçesine bağlı bir mahalledir. Mersin merkezine 170, Mut merkezine ise 10 km uzaklıktadır. HaydarkÃ¶y, Mut Haydarköy, Mersin ilinin Mut ilçesine bağlı bir mahalledir. Mersin merkezine 137, Mut merkezine ise 32 km uzaklıktadır. 1222 Kıbrıs depremi 1222 Kıbrıs depremi, 11 Mayıs 1222 tarihinde saat 06:15 sularında Kıbrıs'ta meydana gelen bir deprem. Büyüklüğü tahmini olarak 7.0-7.5 idi ve Libya ile İskenderiye'de gözlemlenmiş bir tsunamiye yol açtı. En şiddetli biçimde Lefkoşa, Limasol ve Baf'ta hissedildi. Depremin tahmini konumu Kıbrıs'ın güneybatısı olup Kıbrıs arkı üzerinde gerçekleştiği düşünülmektedir. Kıbrıs arkı, Afrika levhasının Anadolu levhasıyla olan levha sınırının bir parçasıdır. Kıbrıs'ın batısında kuzeydoğu-güneybatı doğrultusunda bir gerginlik tespit edilmiştir ve bölgedeki büyük depremlerin sebebinin de bu olduğu düşünülmektedir. Limasol ve Lefkoşa gibi adanın başka yerlerinde de büyük zarar meydana gelmesine karşın depremde en büyük hasarı çok büyük can kaybının yaşandığı Baf almıştır. Bizanslıların yapmış olduğu bir kale olan Baf Kalesi yıkılmış ve Lüzinyanlar tarafından yeniden yapılmak zorunda kalmıştır. Kaçmak için kalenin hendeğine atlamış; fakat daha sonra düşen taşlar tarafından öldürülmüş bir adamın cesedi kazılar sırasında bulunmuştur. Sular önce limandan çekildi; fakat daha sonra geri dönüp şehri bastı. Bir kilisenin piskopos ve cemaati içindeyken yıkıldığı söylenmektedir. Fransiskan papazlar, Baf'taki kiliselerini depremin ardından terk etti. Depremden sadece 30 yıl önce inşa edilmiş olan ve limanı gözetleyen Saranda Kolones kalesi deprem sırasında yıkıldı. Kuruyan limanı gözetlemek artık bir ihtiyaç olmadığından da tekrar inşa edilmedi. Deprem, Baf kasabasını kalıcı biçimde değiştirdi. Limanı kullanılmaz hale getiren deprem, kıyıyı denize doğru genişletti ve bu nedenle limanın korunaklı yeri ortadan kayboldu. Depremin tahmini büyüklüğü 7.0-7.5 olup, bu IX şiddetine denk gelmektedir. 2011 Eurovision Çocuk Şarkı Yarışması 2011 Eurovision Çocuk Şarkı Yarışması, düzenlenen dokuzuncu Eurovision Çocuk Şarkı Yarışması. Ermenistan'ın başkenti Erivan'da bulunan Karen Demirchyan Spor ve Konser Kompleksi'nde gerçekleştirilmiştir. Eurovision Çocuk Şarkı Yarışması'nda, yarışma, bir önceki yılın kazananının ülkesinde değil, kurayla belirlenen bir ülkede gerçekleştirilir, ancak yarışma tarihinde ilk kez, program kura üzerine önceki yılın birincisi Ermenistan'da düzenlenmiştir. Yarışmayı, Gürcistan adına yarışan Candy, yarışma sonunda 108 puan toplayarak, 9. Eurovision Şarkı Yarışması'nı kazanmıştır. Pistacia Ã‡ok uzun buyruk kelimesi Çok uzun buyruk kelimesi buyruk düzeyindeki paralelliğin avantajından yararlanmak için geliştirilmiş bir işlemci tasarımıdır. Her buyruğu arka arkaya çalıştıran işlemciler, işlemci kaynaklarını verimsiz bir şekilde kullanabilmekte ve bu durum da başarımın düşmesine neden olmaktadır. Başarım, sıralı çalışan buyrukların çalıştırılma basamaklarında farklı aşamalarda olmasıyla (Boruhattı yöntemi) veya aynı anda birden fazla buyruğun birbirinden bağımsız olarak çalıştırılmasıyla (Superscalar işlemciler) arttırılabilir. Bu yöntemlerin daha da iyileştirilmesi, buyrukların programdaki sırasından farklı bir sırada çalıştırılması ile sağlanabilir; bu yönteme de Sırasız yürütüm (ingilizcesi: out-of-order execution) denir. Bu üç teknik gerçekleştirildiğinde hepsinin maliyeti aynıdır: donanım karmaşıklığı. İşlemci buyrukları paralel olarak çalıştırmadan önce, buyrukların birbirlerine bağımlılıkları olup olmadığını kontrol etmek zorundadır. Örneğin, ilk buyruğun sonucu ikinci buyrukta girdi olarak verilecekse bu iki buyruk paralel olarak çalıştırılamaz. Aynı zamanda ikinci buyruk birincisinden önce de çalıştırılamayacaktır. Modern Sırasız yürütüm yöntemi ile çalışan işlemciler, buyrukların zamanlamasını yapan ve buyruk bağımlılıklarını bulan donanım öğelerinin kaynak kullanımını arttırmaktadır. Çok uzun buyruk cümlesi yöntemi ise işlemleri derleme zamanında belirlenen, sabit bir sırada paralel olarak yürütür. Yürütme sırası derleyici tarafından belirlendiği için, işlemcinin yukarıdaki üç yöntemde kullanılan buyrukların zamanlamasını ayarlayan donanıma gerek kalmamaktadır. Sonuç olarak, çok uzun buyruk kelimesi kullanan işlemciler superscalar işlemcilere göre daha az donanım karmaşıklığı ile güçlü hesaplama yeteneği sunarken; derleyici yönünden daha karmaşık yapıdadır. Yeni mimariler ortaya çıksa da, yenilikler ancak kod neslinin izin verdiği ölçüde yarar sağlar. Ayrıca özel amaçlı buyruklar her ne kadar karmaşık yapıdaki işlemleri çözme yeteneğine sahip olsalar da (örneğin Fourier dönüşümü veya tomografik hesaplamalar) derleyiciler işlemciye yeterli kaynak sağlayamadığı müddetçe kullanımları anlamsızdır. Superscalar tasarımlarda, buyruk kümesi yürütme elemanlarının durumlarından haberdar değildir. Her buyruk yalnızca bir işleme karşılık gelir. Çoğu superscalar tasarımda, buyruk genişliği 32 bit veya daha azdır. Çok uzun buyruk kelimesi bir "Çoklu buyruk çoklu veri (ingilizcesi "multiple instruction multiple data")" türüdür. Öte yandan bir adet çok uzun buyruk kelimesi birden fazla işleme karşılık gelir. Bir buyruk her yürütme elemanına bir işlem göndermek üzere tasarlanmıştır. Örneğin, 5 yürütme elemanı olan birçok uzun buyruk kelimeli işlemcide, buyruk kelimesi her yürütme elemanının hangi işlemi yürüteceğini saklar ve her işlem ilgili yürütme elemanında yürütülür. Bu durumu düzenlemek için çok uzun buyruk kelimeleri genellikle en az 64 bitten oluşur ve bazı mimarilerde çok daha uzundur. Örnek; aşağıda SHARC(Super Harvard Architecture Single-Chip Computer) adlı mimari için birçok uzun buyruk kelimesi verilmiştir. Bir çevrimde işlemci, kayan noktalı çarpma işlemi, kayan noktalı toplama işlemi ve iki adet arttırarak yükleme işlemi gerçekleştirmektedir. Bunların hepsi 48 bitlik bir buyruk kelimesine denk gelmektedir. Bilgisayar mimarisinin ilk günlerinden bu yana bazı işlemciler paralel işlem yapabilmek adına birkaç adet AMB(Aritmetik Mantık Birimi) barındırmaktadır. Superscalar işlemcilerde ise hangi işlemlerin paralel olarak çalışacağına donanım karar verir. Çok uzun buyruk kelimesi mimarisinde hangi işlemlerin paralel çalışacağına yazılım yani derleyici karar vermektedir. Buyrukların zamanlanması için gerekli olan karmaşıklık derleyiciye yüklendiği için bu mimaride donanım karmaşıklığı azalmaktadır. Benzer bir sorun da paralelleştirilebilen bir buyruk bir dallanmanın girdisi olarak geldiği durumlarda meydana gelir. Modern işlemciler dallanmaların ne yöne gideceğini daha işlem sonuçları ortaya çıkmadan tahmin ederek belirlenen yöndeki buyrukları yürütmeye hazır konuma getirir, hatta bazı mimarilerde bu buyrukları yürütmeye başlar. İşlemci yanlış tahmin ettiyse tüm bu buyruklar ve içerikleri işlemciden dışarı atılır ve doğru buyruklar yüklenir ki bu da çok zaman kaybı anlamına gelir. Buyrukların tahmin sırasında dispatch mantığında oluşan bu karmaşıklık, orijinal olarak çok basit bir yapıya sahip olan İndirgenmiş komut takımı bilgisayarı tasarımı sekteye uğramış olur. Çok uzun buyruk kelimesi kullanan bilgisayarlar bu mantıktan yoksundurlar, ancak bu mantığın sebep olduğu güç tüketimi ve olası tasarım sorunları ve başka olumsuz etkilerinden de korunmuş durumdadır. Çok uzun buyruk kelimesi tasarımında, derleyici bulgusal(heuristics) bir yöntem veya geçmişe bakma yöntemini kullanarak dallanmaları tahmin etmeye çalışır. Bu sayede buyrukların sırasını dallanmadan önce belirler ve en olası yöne doğru tahminlerle ilerler. Dallanma beklenenin aksi yönde giderse, derleyici programın anlamsal bütünlüğünü koruyacak olan dengeleyici kodu üretmiş olacaktır. Çok uzun buyruk kelimesi deyimi ve mimarisi, 1980'lerin başında Yale Üniversitesi'nde Josh Fisher ve takımı tarafından geliştirilmiştir. Çok uzun buyruk kelimesi için kullanılan derleyiciler için izlemsel zamanlama (trace scheduling) kavramını New York Üniversitesi'nde yüksek lisans yaparken geliştirmiştir. Çok uzun buyruk kelimesi ile ilgili olarak, kaynakları önceden zamanlama ve buyruk düzeyi paralellik kavramları yatay ve çok uzun mikrokodlar için yazılım tabanlı olarak tasarlanmıştı. Fisher'ın getirdiği yenilik ise, normal bir programlama dili ile yazılmış olan kodları yatay ve uzun mikrokodlara çeviren bir derleyici geliştirmek olmuştur. Fisher, iyi bir başarım elde etmenin ve geniş işlem kapasitesine sahip bir makine elde etmenin, basit bloklardaki paralelliklerden daha iyisini elde etmekten geçtiğini fark etmişti. Bölgesel planlama için bir teknik geliştirerek basit bloklarda olandan daha ileri seviyede paralellik elde etti. Fisher'ın diğer bir yeni fikri de işlemcinin derleyiciye uygun olarak tasarlanması yönündedir (hatta derleyici ile işlemci tasarımı beraber yapılmalı). Bu fikri Fisher, Yale Üniversitesi'nde gözlemlediği mimari düzeydeki FPS164 benzeri işlemcilerin derleyicilerinden kaynaklanan zorluklardan esinlenerek ortaya koymuştur. FPS164 gibi Karmaşık komut setli bilgisayarlar, buyruk tanımlamasını sonuçları kaydeden buyruklardan ayırırlar ve bunun için de çok karmaşık planlama algoritmaları kullanırlar. Fisher uygun Çok uzun buyruk kelimesi tasarımı elde etmek için bir dizi ilke belirlemiştir. Bunlar arasında kendiliğinden tüketimli boruhattı yöntemi, geniş çok portlu yazmaç öbeği ve bellek mimarileri vardır. Bu ilkeler derleyicileri daha hızlı kod üretmesine olanak sağlamıştır. İlk Çok uzun buyruk kelimeli derleyici John Ellis tarafından Fisher denetiminde doktora tezinde tanımlanmıştır. John Ruttenberg da planlama evrelerinde kullanılmak üzere önemli algoritmalar geliştirmiştir. Fisher 1984 yılında Yale'dan ayrılarak, John O'Donnell ve John Ruttenberg ile birlikte Multiflow adında bir şirket kurmuştur. Multiflow, TRACE serisi Çok uzun buyruk kelimeli bilgisayarların nakliyesine 1987 yılında başlamıştır. Multiflow'un çok uzun buyruk kelimeli bilgisayarı buyruk başına 28 tane operasyonu paralel olarak işleyebiliyordu. TRACE sistemi orta-geniş ve Çok geniş ölçekli tümleşik devrelerin karışımı şeklindedir. Ancak bellek harici parçaların birleştiriminin pahalılaşmasıyla birlikte bu sistem rafa kaldırılmıştır. Yonga mimarisinin çoklu yayımlı işlemcilere izin verdiği dönemi yakalayamamış ve bu dönemde önce Multiflow teknolojisi son bulmuştur. Büyük yarı-iletken şirketleri bu kapsamda Multiflow teknolojisinin değerini anlamıştır. Multiflow derleyicisi ve mimarisi daha sonradan bu şirketler üzerine lisanslanmıştır. Cydrome firması 1980'lerin sonunda çok uzun buyruk kelimesi kullanan nümerik işlemci geliştirmiştir. Bu şirket, Multiflow şirketi gibi birkaç yıl sonra kapanmıştır. Multiflow teknolojisinin bir lisans sahibi de Hewlett-Packard firmasıdır ve Josh Fisher Multiflow şirketi battıktan sonra bu firmaya katılmıştır. Cydrome firmasının kurucusu olan Bob Rau da firmanın batmasından sonra HP'de çalışmaya başlamıştır. Bu iki kişi 90'lı yıllarda HP'nin bilgisayar mimarisi araştırmalarında liderlik etmişlerdir. Yukarıdaki sistemlere ek olarak, onlarla aynı zamanlarda, Intel çok uzun buyruk kelimeli bir işlemci olan Intel i860'ı geliştirmiştir. Bu işlemci Intel'in ilk 64bit işlemcisidir. i860 aynı zamanda çok uzun buyruk kelimesini tek yongada kullanan ilk işlemcidir. Çok uzun buyruk kelimesi ve İndirgenmiş komut takımı bilgisayarı olmak üzere iki seçenekte de çalışabilmektedir. 90'ların başında Intel i860 ndirgenmiş komut takımı bilgisayarını tanıttı. Bu tek yonga işlemci iki modda çalışabiliyordu: skalar mod ve çok uzun buyruk kelimeli mod. Çok uzun buyruk kelimeli modda işlemci her zaman 2 buyruk getirerek birinin tam sayı işlemi diğerinin ondalık sayı işlemi olduğunu varsayıyordu. i860'ın çok uzun buyruk kelimesi modu çoğunlukla gömülü dijital sinyal işleme uygulamalarında kullanılıyordu. Bunun sebebi sinyal işleme uygulamalarının verilerinin basit, sıralı ve tahmin edilebilir olması ve tasarımcıya paralel yürütmenin tüm artılarını sağlamasıdır. Çok uzun buyruk kelimeli modda i860 işlemcisi 20-40 arası çift duyarlılıkta MFLOPS(Mega derecesinde ondalık sayı işlemi) yapabiliyordu. 1990 yılında Hewlett-Packard firması geliştirdikleri PA-RISC işlemci ailesinin bir yan etkisi olarak bu problemi araştırmaya başladılar. Sonuç olarak da işlemcideki karmaşık olan dispatch mantığının kaldırılarak bu yükün derleyiciye aktarılması ile işlemciler büyük oranda basitleştirilmekteydi. Bugünün derleyicileri 1980'lerdeki derleyicilerden çok daha karmaşık olduğu için derleyiciye eklenen karmaşıklık bugün çok düşük bir maliyet sayılmaktadır. Çok uzun buyruk kelimeli bilgisayarlar çoğunlukla çok sayıda birbirinden bağımsız RISC-benzeri fonksiyonel üniteden oluşur. Güncel versiyonlar dört ila sekiz arasında fonksiyonel üniteye sahiptirler. Derleyiciler buyruk sıralamasını normal işlemcilerinkine benzer bir yapıda oluştururlar. Derleyici aynı zamanda bu derlenen sıralı buyrukların birbirleri ile olan kaynak ve bağımlılık problemlerini de analiz eder. Bu kısıtlara göre buyrukların sırasını planlar. Bu işlem devam ederken bağımsız olan buyruklar paralel olarak planlanır. Çok uzun buyruk kelimeli işlemciler buyrukları paralel olarak planlarken bağımsız buyrukları birleştirerek daha uzun tek bir buyruk elde eder. Çok uzun kelimesi de birleştirilerek elde edilen buyruktan gelmektedir. Çok uzun buyruk kelimesi özelliği daha sonradan çip üstü işlemci tasarımlarının ayarlanabilen işlemci çekirdeklerinde kullanılmıştır. Örneğin, Tensilica firması Xtensa LX2 işlemcisi FLIX(Flexible Length Instruction eXtensions) adında çok operasyonlu buyruklara izin veren teknolojiyi geliştirmiştir. Xtensa C/C++ derleyicisi 32 ya da 64 bitlik FLIX buyruklarını yine aynı işlemcinin 16 veya 24 bitlik RISC buyrukları ile birleştirebilme özelliğine sahipti. Birden fazla RISC buyruğunu paketleyerek 32-64 bitlik uzun buyruklar oluşturan FLIX teknolojisi çok uzun buyruk kelimesinin başarım avantajını kullanırken kodun şişmesini de engelliyordu. Gömülü sistemler dışında çok uzun buyruk kelimeli işlemcilerin kullanımı olarak Intel'in Itanium işlemcisi örnek olarak verilebilir. Bunlar dışında ise en çok grafik işlemci piyasasında kullanılmaktadırlar. Özellikle ATI/AMD Radeon R600 ailesi grafik işlemcileri çok uzun buyruk kelimeli işlemcilerdir. Silikon teknolojisi daha geniş gerçekleştirimlerin yapımına izin verdikçe önceki jenerasyonda derlenen programların buyrukları fonksiyonel ünitelerin sayısına bağımlı olduğundan yeni jenerasyonlarda çalışamaz hale gelmiştir. Transmeta firması bu sorunu binary-binary bir derleyici katmanı kullanarak Crusoe gerçekleştirimlerinde ortadan kaldırmışlardır. Bu mekanizma tekrar-derleme, optimize ve çevirme işlemlerini x86 buyruklarından çalışma zamanı sırasında işlemci koduna gerçekleştiriyordu. Bu Transmeta çipi çok uzun buyruk kelimeli bir işlemci idi. Intel'in Itanium mimarisi geriye uyumluluk problemini daha genel bir yaklaşım ile çözdü. Her çoklu-opcode buyruk içinde, bir bit bölgesinin yeri tayin edilerek daha önceki çok uzun buyruk kelimesindeki bağımlılıklar belirlenmektedir. Bu bitler derleme zamanında belirlenir ve donanım bu bağımlılık hesaplamalarından kurtarılır. Bu bağımlılık bilgisinin çözümlenmesi ile daha geniş gerçekleştirimler daha çok bağımsız ÇUBK buyruğu issue edebilir. Başka bir dezavantaj da kod şişmesi olarak geçmektedir ki bazı fonksiyonel ünitelerin boş kalması durumunda ortaya çıkmaktadır. Kod içerisinde bağımlılıkların olması durumunda ve boruhattında sonraki buyrukların ilerleyememesi durumunda gerçekleşir. Çiplerdeki transistor sayısının artması ile gözlemlenen dezavantajlar önemini kaybetmekte ve giderek yok olmaktadır. ÇUBK mimarisi gün geçtikçe, özellikle gömülü sistem piyasasında, popülerliğini arttırmaktadır. Bu madde, İngilizce Wikipedia'nın Very long instruction word sayfasından çevrilmiştir. Danlar Danlar, Ren nehrinin doğusunda, bugünkü İsveç'in güneyinde ve Danimarka adalarında (daha sonraki adıyla Jutland) yaşamış bir kuzey Cermen topluluğuydu. 6. yüzyılda Jordanes'in Getica kitabında Prokopius ve Gregory of Tours ağzından anılırlar. Scandza ile ilgili açıklamasında Jordanes "Dani"lerin "Suetidi"lerle ("İsveçliler"?) aynı kökten geldiklerini ve Herulilerden sürülüp kendi ülkelerine göçtüklerini söyler. 12. yüzyıl yazarı Sven Aggesen, Danlara bu ismin mitolojik kral Dan tarafından verildiğini yazar. Eski İngilizce şiirlerden "Widsith" ve "Beowulf" ile daha sonraki bazı İskandinav yazarları, özellikle de Saxo Grammaticus (c. 1200), Danlara atıfta bulunmuştur. Bir Çocuk Sevdim (şarkı) "Bir Çocuk Sevdim", Sezen Aksu'nun hem sözlerini yazdığı hem seslendirdiği şarkıdır. Parça, Onno Tunç tarafından bestelenmiştir ve Aksu'nun "Sezen Aksu '88" albümünde yer almıştır. Şarkı ayrıca 2010 yılında Zeynep Dizdar'ın "Hayat Benim Elimde" albümünde akustik versiyonuyla yer almıştır. Zeynep Dizdar, şarkıyı hem normal versiyon hem de akustik versiyon olarak iki farklı şekilde yorumlamıştır. Şarkının düzenlemesi ise Erman Tazegül'e aittir. Video klibin yönetmeni Mustafa Uslu'dur. Klip tarihi bir mekan olan Haydarpasa Garında çekilmiştir. Klip çekimleri 20 kişilik bir ekiple yaklaşık 12 saat sürmüştür. Şarkının ruhuna uygun olarak eski, kırık dökük bir aşk hikâyesinin anlatıldığı klipte biri çocuk olmak üzere 3 kişilik cast ekibi eşlik ederken; Zeynep Dizdar geçen yaz evlendiği zaman giydiği beyaz gelinliği ile kamera karşısına geçmiştir. Şirakavan (Yerazgavors, Yerazgavorg, Yerazgavork), günümüz Türkiye sınırları içinde yer alan bir Ortaçağ Ermeni şehri. Ani'nin kuzeydoğusu, Arpaçay Nehri'nin sağ yakasında, Şirak Bölgesi içerisinde yer almaktadır. Gürcü tarihçi Leonti Mrovel'e göre kuzeyli dağlılar ve Gürcüler, Ermenistan Kralı I. Artaşes döneminde şehre saldırmıştır. Tarihte birçok olayın meydana geldiği şehir, aynı zamanda Ermenistan'nın tarihi başkentlerinden biridir. Malak (anlam ayrımı) Tatul Krpeyan Tatul Krpeyan (Ermeni: Թաթուլ Կրպեյան, 21 Nisan 1965 - 30 Nisan 1991), Karabağ Savaşı'nın yaşandığı yerlerden olan Hanlar Rayonu'ndaki Ermeni milislerinin komutanıdır. Tatul Krpeyan, 21 Nisan 1965 tarihinde Ermenistan SSC'de yer alan Talin kasabasının Areg köyünde dünyaya geldi. İlköğrenimi ve orta öğrenimi Talin'deki teknik okulda tamamladı. SSCB ordusundaki görevini tamamladıktan sonra Erivan Devlet Üniversitesi'nin tarih bölümüne yazıldı. Üniversitedeki ilk yılında Ermeni Kurtuluş Hareketi'ne katıldı. Bunun haricinde Dağlık Karabağ’ın Ermenistan ile birleştirmeyi amaçlayan "Miatsum" ("Birleşme") örgütüne üye oldu. Eylül 1990'da Dağlık Karabağ’a gitti. Çaykend'de gönüllülerin katılımıyla "Daşnaktsakanner" adlı birimi kurdu. Krpeyan ve yönetimindeki milisler Çaykend-Karabulak hattında Azerbaycan'ın askerî kuvvetleri ve polis birliğine (OMON) karşı savaşmaya başladı. Krpeyan, 30 Nisan 1991 tarihinde düzenlenen Koltso Harekâtı'nda öldürüldü. Ölümünün ardından 20 Eylül 1996 tarihinde Krpeyan'a, Ermenistan'ın en yüksek unvanı olan Ermenistan Ulusal Kahramanı ödülü verildi. Adının verildiği doğduğu köyde Krpeyan'ın adına anıt inşa edilmiştir. Talia Havayolları kazası Talia Hava Yolları 27 Şubat 1988 Uçak Kazası İngiliz-Türk ortaklı Talia Havayollarına ait B727-200 tipi 13 yaşındaki (TC-AKD) Kuyruk Tescilli uçak Atatürk Havalimanından Ercan Havalimanına uçuşunun yaklaşmasında pilot hatası nedeniyle Girne yakınlarında Beşparmak Dağlarına çarparak parçalandı. Kazadan kurtulan olmazken uçaktaki 6'sı mürettebat 15 kişi hayatını kaybeder. O günkü uçuş numarası (FlightNumber), kazaya dair birçok yazı ve belgeninde bugün nerelerde oldugu bilinmemektedir. Uçağın düşüş nedeni Pilot Hatası olarak bildirilmiştir. Daha sonraki incelemerde kazadan hemen önce pilot'a VOR yaklaşma izninin verildigi ancak pilot'un IFR yaklaşmadan çıkarak (3130 feet) olan Beşparmak Dağlarının yüksekliginin altına, 2000 feet'e inerek dağa çarpma durumuna geldiği ve pilotun daha sonra hatasını fark ederek son bir çaba ile yükselmeye calıştığı ancak başarılı olamayarak Görneç yakınlarında uçağın düştüğü kaydedilmiştir. Bu kaza dünya genelindeki 50. Boeing 727 kazası olurken, Kıbrıs (Kuzey-Güney) tarihindeki 4. (büyük-ölçekli) uçak kazası olmustur. Talia Hava Yolları bu kazanın ardından kapatılmıştır. Bagaran Bagaran (Ermenice: Բագարան; eskiden Haji-Bayramli), Arpaçay Nehri'nin sağ kıyısında bulunan, Ermenistan'da bir köy. Armavir Eyaleti içinde yer alır. 2001 yılında nüfusu 652 olan Bagaran, ortaçağ eski Ermeni başkentlerinden biridir. Kilittaşı denilen küçük bir Kürt nüfus köyün kısmen Türk sınır tarafında yer alıyor. 1045 yılında, Ermeni başkenti Ani ile birlikte Bagaran, Bizanslılar tarafından işgal edildi. 1064 yılında, şehir saldırıya uğradı ve Selçuklu Türkleri tarafından yok edildi. 12. yüzyılda, Şah-Armens Bagaran'ı devraldı. 1211 yılında, Bagaran 1236 yılında Moğollar tarafından işgal edilmeden önce Ermenistan Zakarid'in prensleri tarafından yönetiliyordu. 1394 yılında, nihayet Timurlenk tarafından tahrip edildi. 1920 yılında, Türk-Ermeni Savaşı sonucunda, Arpaçay Nehri'nin Ermenistan bulunduğu doğu Cumhuriyeti toprakları, Türkiye tarafından ele geçirildi. Ermeni tarihçi Joseph Orbeli'ye göre, Bagaran ve Aziz Theodore Kilisesi, Ortaçağ Ermeni mimarisinin en önemli örneklerinden biri oldu. 1920 öncesinde büyük ölçüde sağlam ama şimdi tamamen tahrip olmuştur. Balkan Göçmenleri Kültür ve Dayanışma Derneği Balkan Göçmenleri Kültür ve Dayanışma Derneği, kısa adıyla Bal-Göç, Türkiye'de Balkanlar'dan göç eden ve Balkanlar'da yaşamlarını sürdüren soydaşların kültürlerini yaşatmak, aralarındaki sosyo-ekonomik dayanışma ve gelişmeyi sağlamak, Balkan ülkeleri ile iyi ilişkilerin geliştirilmesi, dostluk ve kardeşliğin güçlenmesi, bölge ve Dünya barışının sağlanması için çalışmak, soydaşların yasalar ve uluslararası anlaşmalarla elde edilmiş haklarını korumak ve bu hakları geliştirmek için çalışmak amacıyla kurulan dernektir. Bal-Göç’ün halihazırdaki başkanı Prof.Dr.Emin Balkan’dır. 17 Ocak 1985 tarihinde, Bursa'da Kurucu Başkanı Mümin Gençoğlu'nun önderliğinde tesis edilen dernek, Balkan Türkleri'nin haklarını savunan "profesyonel bir dava örgütü" olmak amacıyla kurulmuştur. 1970’lerden sonra, Bulgaristan başta olmak üzere, tüm Balkan ülkelerinde yaşayan müslümanlara, Arap-Türk ismi taşıyanlara bu devlet yönetimleri tarafından baskı uygulanmaya başlanmıştır. Bu baskıları engellemek ve dünyada bu gibi uygulamalara karşı kamuoyu oluşturmak için Türkiye Cumhuriyeti’nde bir sıra dernekler kurulmuştur. 1984 yılından itibaren Bulgaristan’da Türkler’e karşı da bir yok etme politikası gündeme geldi. Bu yok etmede yalnız isimler söz konusu değil, bu ülkede yaşayan Türk soylu kimselerin temelli ortadan kalkması isteniyordu. İşte Bursa’da ilk kez temelleri atılan Balkan Göçmenleri Kültür ve Dayanışma Derneği, kısa adı Bal-Göç böyle bir isteğe, böyle bir uygulamaya “dur” demek için ortaya çıkıyor. Derneğin kuruluş aşamasında emeği geçen kişilerden, Rafet Eryılmaz, Emin İnce, Yusuf Usturalı, Bilal Üstünel, Rafet Haşal, Aliosman Cesur, Şevket Haşal, Bekir Koçancı, Saim Öztürk, Sami Kocaoğlu, Mehmet Kocabaş, Yusuf Kırayoğlu, Zülkef Yeşilbahçe isimleri en önde gelir. Mümin Gençoğlu başta olmak üzere, Bal-Göç Derneği resmi olarak 17.01.1985 tarihinde Bursa valisi Zekai Gümüşdiş’in imzası ile resmen onaylanmıştır. Kamu yararına hizmet veren Bal-Göç Derneği kısa sürede dünya çapında adını duyurmuş, Bursa ve tüm ülkede etkinleri ile gözde bir kuruluş haline gelmiştir. Kurucu başkan Mümin Gençoğlu’dur. Bir dönem derneğe Hasan Altınsoy ve Turhan Gençoğlu başkanlık ediyorlar. BAL-GÖÇ Bakanlar Kurulunun 11.08.1987 gün ve 87/12003 sayılı kararıyla kamu yararına çalışan dernekler statüsüne girmiştir. 16.12.1987 tarihinde üç Balkan Göçmenleri Derneği bir federasyon oluşturuyorlar. Merkezi Bursa’da bulunan BAL-GÖÇ Derneği de bu federasyonun kurucusu olarak dahilindedir. Bu yeni kurulan federasyona Balkan Göçmenleri Federasyonu (BGF) adı veriliyor. Tigranakert Tigranakert (Ermenice: Տիգրանակերտ, Latin: Tigranocerta), Diyarbakır'ın Silvan ilçesinin doğusunda bulunan, tarihteki eski Ermeni başkentlerinden biri. M.Ö. 1. yüzyılda Ermeni Kralı Tigranes tarafından, genişleyen imparatorluğun sınırları içerisinde daha merkezi bir konumda olması dolayısıyla, Ermeni İmparatorluğu'nun yeni başkenti olarak kurulmuştur. Tigranes, şehrin nüfusunu artırmak amacıyla çok sayıda insanı Tigranakert'e göç ettirmiştir. Antik dünyanın her yerinde iş yapan tüccarlar sayesinde Tigranakert, zamanla hem bir ticaret şehri hem de bir kültür merkezi haline geldi. Şehir Artaxiad Hanedanlığı döneminde ise Helenistik kültürün etkisi altında kaldı. Bu dönemde Yunanca resmi dil olmuştur. Brest, Beyaz Rusya Brest (; ; ; ), Beyaz Rusya'nın güneybatısında bulunan ve aynı ismi taşıdığı Brest Voblastı'nın başkenti. Nüfusu 310,800 olan kent, 145 km²'lik bir alan üzerine kuruludur. Brest şu şehirlerle kardeş şehir olmuştur: Teft merkezî bahşı Teft merkezî bahşı (Farsça: بخش مرکزی شهرستان تفت), İran'ın Yezd Eyaleti'nde bulunan Teft şehristanı'na bağlı 2 bahşdan birisidir. Bahşın 2006 yılı resmi nüfusu 30.826 kişi ve 9.330 hanedir. Yönetim merkezi bahşa adını veren Teft şehridir. Teft merkezî bahşı idari olarak 5 dehestana ayrılır. Tek şehri yönetim merkezi olan Teft şehridir. Nir bahşı Nir bahşı "(Farsça": بخش نیر")", İran'ın Yezd Eyaleti'nde bulunan Taft şehristanı'na bağlı 2 bahşdan birisidir. İdari olarak 6 dahestana ayrılır. Bahşın yönetim merkezi Nir şehri, 2006 yılı resmi nüfusu 14.716 'dır. Yörünge uzay uçuşu Yörünge uzay uçuşu (veya Yörünge uçuşu), bir uzay aracı içinde aracı kalkış noktasından başlayarak yerçekimine karşı hareket ederek çizilen eğmeçli bir gidiş yönünde dış uzayda gezegen çevresi üzerinde eliptik bir yörüngeye yerleştirmek için yapılan uçuştur. Dünya'nın çevresinde bunu yapmak için, aracın 100 kilometreden (62 mil) (atmosferin katmanları gereği) yukarıda (yakın bir yaklaşım irtifa) yerberi rakımda olan bir serbest yörünge üzerinde olması gerekir. Bu yükseklikte yörüngede kalabilmek için 7.8 km/s yörünge hızı gerekir. Ancak, daha yüksek yörüngelere ulaşmak için yüksek delta-v hesaplaması gerekir. Yörünge uzay uçuşu ifadesi, çoğunlukla bir uzay aracının yüksek bir irtifaya çıkması durumunu bir uçağın yörünge altı uçuşundan ayırmak için kullanılır. Yörünge uzay uçuşu, uzay aracının yer yüzeyinden ve bununla birlikte yer çekiminden kurtulması için ancak yüksek etkili roket motorlarıyla gerçekleşebilmiştir. Yörüngeye ulaşmak için, roketin devinmesi boyunca çizdiği yolda yükünün yaklaşık 9,3–10 km/s delta-v olması gerekir. Bu rakam esas olarak yatay ivmede (~ 7.8 km/s) yörünge hızına ulaşmak için gereklidir, ama atmosferik sürüklemeye (Balistik katsayısı yaklaşık 20 m uzunluğunda yoğun yakıtlı bir araç ile 300 m/s) (geçen süre içinde yörünge ve fırlatma aracı ayrıntılarına) bağlı olarak ağırlık kayıpları oluşur ve irtifa kazanır. Esas teknik, ilk süreçte dikey bir fırlatmayla daha sonra kademeli olarak 170 km'den başlayarak (roketin yerçekimini yenme süresi içinde) yörünge hızı elde edilinceye kadar 5-8 dakika kadar yanarak (yukarı açılı olan yatay bir yörünge üzerinde) ve hızlanarak hareket eder. Gereken delta-v için 2-4 bölümden oluşan çok bölümlü roketlere gereksinim vardır. Fırlatma döngü kullanımı gibi diğer teknikler roketsiz fırlatmalar için ortaya atılmıştır. Bu teknikler hiçbir girişimde yörüngeye bir araç yerleştirmek için kullanılmamıştır. Bir cisim yörünge içinde yaklaşık 200 km irtifada atmosferik sürükleme nedeniyle kararsız kabul edilir. Bir uydunun kararlı bir yörüngede (yani daha birkaç ay için sürdürülebilir) olması için en az alçak Dünya yörüngesi sınırı kabul edilen 350 km'de olması gerekir. Örneğin 31 Ocak 1958'de fırlatılan Explorer 1 uydusu için yörünge sınırı yerden 358 km (222 mil) olarak belirlenmiştir. Büyük Okyanus üzerinde atmosfere tekrar girip yok olmadan önce 12 yıldan fazla yörüngede kaldı ve dünyaya bilgi yolladı. Ancak, yörüngedeki nesnelerin kesin davranışı yüksekliğe bağlıdır. Uzay havası ve üst atmosfer koşulları kendi balistik katsayısı ve detayları dahilinde bulunan cisimleri etkileyebilir. Alçak yer yörüngesi (low Earth orbit (LEO)), orta yer yörüngesi (medium Earth orbit (MEO)) ve Jeostatik yörünge (geostationary orbit (GEO)) olmak üzere üç ana yörünge kuşağı belirlenmiştir. Agim Ibraimi Agim Ibraimi (d. 29 Ağustos 1988, Makedonya), Makedon futbolcudur. Futbola ülkesinin takımlarından olan Shkendija 79da başlamıştır. 2003-2005 yıllarında Shkendija 79 takımının altyapısından yetişen oyuncu 2005-2006 yıllarında üst takıma kadar yükselmiştir. 49 maçta 3 gol atan oyuncuyu Avusturya'nın Red Bull Salzburg altyapısı transfer etmiştir. 2006 yılında Red Bull Salzburg takımında da altyapı takımında bir müddet mücadele eden Ibraimi 2008 yılında Red Bull Salzburg A takımına çıkmış fakat sadece 3 maçta görev yapmış ve gol kaydedememiştir. 2008-2010 yılları arasında Slovakya 2. Lig takımlarından olan Olimpija Ljubljana transfer olmuştur. 47 maçta 19 gol atan oyuncu Eskişehirspor'a 2010-11 sezonunda bedelsiz olarak transfer olmuştur. Kısa bir süre sonra takımdan gönderilerek Nafta Lendava ile sözleşme imzalamış oradan da Maribor'a transfer olmuştur. Makedonya U-21 Forması ile 11 maça çıkmış ve 2 gol kaydetmiştir. Kuzey Makedonya formasını ise Olimpija Ljubljana ile gösterdiği başarılı futbol ile hak etmiştir. En son millî maçına ise İspanya ile yapılan maçta 79. dakikada Goran Pandev'in yerine oyuna girmiştir. Doğa Kaya Doğa Kaya (d. 30 Temmuz 1984, Ankara), Türk futbolcudur. Futbola 1995'te Petrol Ofisi GSK altyapısında başlayan Doğa, 1999'da Gençlerbirliği'nin altyapısına geçmiştir. Ersun Yanal döneminde, 2002-2003 sezonunda Gençlerbirliği'nin A takımına çıkmış ve A takımla ilk maçını Şubat 2004'te Bursaspor karşısında oynadı. Ancak istenen verimi veremeyince çeşitli Anadolu kulüplerine kiralandı. Bunlardan ilki Kayseri Erciyesspor'du. 5 maça Erciyesspor forması ile çıkan Doğa Kaya, 1 gol kaydetti. 2004-05 sezonunda ise Antalyaspor'da kiralık olarak oynamış ve 24 maçta 2 gol attı. 2005-06 sezonunda ise o zamanki adıyla Gençlerbirliği OFTAŞ'a transfer oldu. OFTAŞ formasıyla 1 gol atma başarısı gösterdi. Doğa, 2007 yılında bonservis bedeli ödenmeden Eskişehirspor'a transfer oldu. Sözleşmesi 31 Mayıs 2011'de sona erdi. Haziran başında Antalyaspor kulübüyle anlaşma sağladı. Antalyaspor'da bekleneni veremeyen Doğa'nın sözleşmesi uzatılmamıştır ve ayrıldı. 2011-12 sezonu sonrasında Eskişehirspor'dan da hocası olan Rıza Çalımbay'ın çalıştırdığı Sivasspor takımıyla ile sözleşme imzaladı. Sivasspor formasıyla ilk maçına Gaziantepspor karşısında çıktı. 5 Ocak 2013 tarihinde Gençlerbirliği'ne yeniden transfer oldu. Oynadığı 8 karşılaşmanın sadece birinde sahaya ilk onbirde çıktı. Anna Rossinelli Anna Rosinelli (d. 20 Nisan 1982, Basel) İsviçreli şarkıcı ve söz yazarı. Kendi ismini taşıyan pop-soul müzik grubu Anna Rossinelli'nin bir üyesidir. İsviçre'yi "In Love For a While" adlı şarkıyla 2011 Eurovision Şarkı Yarışması'nda temsil etmiştir. İlk yarı-finalde onuncu olarak finale yükselmiş ancak burada 19 puanla yirmi beşinci olmuştur. In Love for a While "In Love For a While", (Türkçe: "Bir süreliğine aşk") Anna Rossinelli tarafından seslendirilen ve İsviçre'yi temsil eden Eurovision 2011 şarkısıdır. İlk yarı finalde yarışan şarkı, yarı finalde 10, finalde 25 olarak yarışmayı sonunculukla tamamlamıştır. Nigel Reo-Coker Nigel Shola Andre Reo-Coker (d. 4 Mayıs 1984; Croydon, Londra), Sierra Leone asıllı İngiliz futbolcudur. Şu an Bolton takımının formasını giymektedir. Wimbledon'ın altyapısından yetişen Reo-Coker, 2004 ile 2007 yılları arasında West Ham United'ta oynadıktan sonra 2007 yazında Aston Villa ile anlaştı. 2010-11 sezonu sonunda kulüple olan sözleşmesinin sona ermesi üzerine serbest kaldı. Bunun sonucunda Bolton Wanderers ile anlaştı. Londra doğumlu olan Reo-Coker, çocukluğunun altı yılını doktor babası Ransford ile birlikte Sierra Leone'de geçirdi. Annesi ile babası boşandıktan sonra; annesi Agnes-Lucinda, kız kardeşleri Natalie ile Vanessa ve erkek kardeşi Glenn ile birlikte 1990'da Londra'ya döndü. Purley, Croydon'daki Riddlesdown Lisesi'nde eğitim aldıktan sonra futbol kariyerine başladı. Reo-Coker, futbol kariyerine Londra ekibi Wimbledon'ın altyapısında başladı. 2002'de kulüpte profesyonel oldu ve kısa sürede takım kaptanlığına yükseldi. Wimbledon'da top koştururken İngiltere 21 yaş altı millî takımı formasıyla da ilk maçına çıktı. Mart 2003'te Portsmouth teknik direktörü Harry Redknapp, Reo-Coker'i takımına katmak üzere Wimbledon ile anlaşmaya vardı. Portsmouth ile sözleşme imzalamasına rağmen finansal problemler baş gösterdi ve Reo-Coker Wimbledon'da kaldı. 2003-04 sezonunun ilk yarısında Londra ekibinde oynasa da Ocak 2004'te West Ham United'a transfer oldu. Reo-Coker, kısa sürede Alan Pardew'in yönetimindeki takımda sürekli olarak forma şansı elde etti ve takım kaptanlığına kadar yükseldi. 2004-05 sezonunda kaydettiği üç golle takımın ligi altıncı sırada tamamlamasında pay sahibi oldu. Play-off'ları da birincilikle tamamlayan takım, tekrar Premier League'e yükseldi. Mayıs 2006'da FA Cup finalinde, Liverpool'a karşı oynadı. Fakat normal süresi 3-3 berabere sonuçlanan maçın penaltılarda 3-1'lik skorla kaybedilmesiyle ikincilikle yetindi. Bazı çevreler; 2006-07 sezonuna kötü bir başlangıç yapan West Ham'daki başarısızlığın temel sebebini Reo-Coker olarak gösterdi. Kulübün ligde son üç sıranın içine doğru sürüklenmesinin ardından teknik direktör Alan Pardew'in görevine son verildi. Ligin geri kalan zamanında kendini toparlayan takım, kalan dokuz maçın yedisini kazanarak ligde kalma şansını elde etti. Sezon sonunda Reo-Coker, yönetimin; kulüpteki geleceği hakkında güvence verememesinden ötürü transfer listesine konulmasını talep etti. Haziran 2007'de Aston Villa'nın, Reo-Coker için 7 milyon sterlinlik teklif yaptığı belirtildi. Temmuz'da ise her iki kulübün, transfer için 8,5 milyon sterlinde anlaşmaya vardığı açıklandı. Reo-Coker, 5 Temmuz 2007'de Aston Villa ile dört yıllık sözleşme imzaladı. Villa formasıyla ligdeki ilk maçına 11 Ağustos 2007'de, Liverpool karşısında çıktı. 28 Ağustos'ta, Wrexham ile oynanan ve Villa'nın 5-0 kazandıpı Lig Kupası ikinci tur maçında ise yeni takımıyla ilk golünü kaydetti. 21 Ocak 2008'de, Liverpool'la Anfield Road'da oynanan maçta takım kaptanı Gareth Barry'nin yokluğunda ilk kez kaptanlık pazı bandını taktı. 15 Eylül 2008'de, Tottenham Hotspur ile deplasmanda oynanan maçta ligdeki ilk golünü attı. Maçtan yalnızca üç gün sonra Litex Lovech ile oynanan UEFA Kupası maçında attığı golle ise takımın 3-1'lik galibiyete ulaşmasında pay sahibi oldu. 2009 Barış Kupası'nda, takım arkadaşı Stiliyan Petrov'un sakatlığı sebebiyle kadroda yer almamasından dolayı turnuva boyunca sahaya takım kaptanı olarak çıktı. Turnuvayı kazanan takımın kupasını ilk olarak, takım kaptanlığı unvanıyla Reo-Coker kaldırdı. 2009-10 sezonu başında, kendisiyle aynı mevkiide oynayan Gareth Barry'nin takımdan ayrılmasıyla ilk on birde kendine daha fazla yer bulmaya başladı. Fakat, 18 Eylül 2009'daki antrenman sırasında teknik direktör Martin O'Neill ile arasında anlaşmazlıklar baş gösterdi ve sonraki maç olan Portsmouth maçında kadroya alınmadı. 2010-11 sezonuna ise Gérard Houllier yönetimindeki takımla iyi bir başlangıç yaptı. Ekim 2010'da Petrov'un iki ay sürecek sakatlık geçirmesi sebebiyle, kaptan olarak sahada yer almaya başladı. 27 Mayıs 2011'de kulüp tarafından yapılan açıklamayla, sözleşmesi biten oyuncunun kulüple ilişiği kesildiği bildirildi. Reo-Coker, 27 Temmuz 2011 tarihinde Bolton Wanderers ile 2 yıllık sözleşme imzaladı. 13 Ağustos 2011 tarihinde, 4-0 kazandıkları Queens Park Rangers maçında ilk kez Bolton formasını giydi. Reo-Coker, İngiltere 21 yaş altı millî takımı formasıyla ilk maçına Ekim 2003'te, Türkiye karşısında çıktı. 24 Mart 2007'de, İtalya 23 yaş altı millî takımı ile oynanan maçta kaptan olarak sahaya çıkarak, yeni yapılan Wembley Stadyumu'nda kaptanlık bandını takan ilk İngiliz futbolcu oldu. Maç ise 3-3 berabere sonuçlandı. Mayıs 2006'da İngiltere'nin 2006 FIFA Dünya Kupası aday kadrosunda yer aldı. 22 Mayıs'ta İngiltere Futbol Federasyonu tarafından yapılan açıklamada Reo-Coker'ın yaşadığı sırt problemleri yüzünden kadrodan çıkartıldığı ve yerine Phil Neville'ın dahil olduğu belirtildi. Ülkesini 2007 Avrupa 21 Yaş Altı Futbol Şampiyonası'nda takım kaptanı olarak temsil etti. Ev sahibi Hollanda ile oynanan yarı final maçında, turnuva genelinde gördüğü ikinci kart sebebiyle, İngiltere'nin rakibini elemesi halinde finalde oynama şansını yitirdi. Fakat normal süresi 1-1 biten maçı, seri penaltı atışları sonunda 13-12 kazanan Hollanda finale yükselirken İngiltere turnuvadan elendi. Reo-Coker'ın kullandığı penaltı ise rakip kaleci Boy Waterman tarafından kurtarıldı. Sierra Leone asıllı olan Reo-Coker 2006'da, ileriki dönemlerde Batı Afrika ülkesinin millî takımında forma giyebileceğini açıkladı. Mayıs 2010'da, Sierra Leone Futbol Federasyonu başkanı Nahim Khadi, ülkesinin de mücadele edeceği 2014 FIFA Dünya Kupası elemelerinde Reo-Coker'ı kadroda görmek istediğini belirtti. Oyuncunun "liderlik ve tecrübe" vasıflarının üst seviyede olduğunu söyleyen Khadi, kadroya büyük bir güç katacağını vurguladı. 20 Eylül 2010'da, Sierra Leone teknik direktörü Christian Cole, takımının 2012 Afrika Uluslar Kupası elemeleri kapsamında Güney Afrika ile oynanacak maç kadrosuna Reo-Coker'ı davet etti. Fakat teklifi reddeden oyuncu, gerekçe olarak Aston Villa'daki kariyerine odaklanmak istediğini ve ileride İngiltere formasını giyme şansını devam ettirmek olarak gösterdi. Kuchenmeister Kuchenmeister GmbH Günter Trockels, merkezi Almanya'nın Soest kasabasında bulunan Alman gıda şirketidir. Toplam 850 eleman çalıştıran şirket, Almanya'da hazır kek pazarı lideridir. Ayrıca kütük pasta ("Baumkuchen") ile Noel keki ("Christstollen") üretimi alanında dünya çapında pazar lideri konumunda yer almaktadır. Kuchenmeister, Julius Trockels tarafından 1884 yılında Soest'te bir pastane olarak kurulmuştur. II. Dünya Savaşı'nda tamamen yıkılan işletme, 1954'te yeniden inşa edilmiştir. Otomasyonun yaygınlaşması sonucu ilerleyen yıllarda sanayi şirketi hâline gelmiştir. 1972'de bugünkü yerine taşınmıştır. Şirket, 1979 yılından itibaren faaliyetlerini "Gütro Kuchen-Eiserkuchen-Bäckerei Günter Trockels GmbH" adıyla sürdürmeye başlamış ve 1982'de şimdiki adını almıştır. 1990'lı yılların ortalarına kadar yapılan girişimler, Kuchenmeister'ı Almanya'daki hazır kek pazarında lider konumuna taşımıştır. 1995 yılında Günter Trockels, yönetimi oğlu Hans-Günter Trockels'e bırakmıştır. 2009'da şirketin 125. kuruluş yıldönümü kutlanmıştır. Şirketin genel merkezi Soest'te bulunurken Duingen ve Mettingen'de birer üretim tesisi vardır. Bu iki tesis, Schöller Holding'e ait olan "Lady Cake feine Kuchen GmbH" adlı şirketten 2000 yılında satın alınmıştır. Salzkotten'daki (2004'te Kamps AG'tan alınmıştır) ile birlikte toplam üç imalathanede yıllık 85.000 ton unlu mamul üretilmektedir. Şirketin ürünlerini Berik Gıda Türkiye'ye ithal etmektedir. Kuchenmeister, ürettiği limonlu keklerin içinde sadece limon aroması olduğu hâlde ürün ambalajının üzerine limon dilimleri resmi koyduğu için Temmuz 2009'da Hamburg Tüketici Merkezi'nden uyarı almıştır. Hamburg Tüketici Merkezi Genel Müdürü Günter Hörmann, yanlış anlama olduğunu ifade etmiştir. Bunun üzerine Kuchenmeister, keklere limon kabuğu ve limon suyu ekleyeceklerini bildirmiştir. Harry Hampton (1885 doğumlu futbolcu) Joseph Harry Hampton (21 Nisan 1885, Wellington, İngiltere - 15 Mart 1963, Rhyl, Galler), İngiliz eski futbolcudur. Uzun yıllar Aston Villa forması giyen Hampton, kulüp tarihinin ligde en çok gol kaydeden oyuncusu konumundadır. Daha çok "Happy" Harry Hampton "("Mutlu" Harry Hampton)" ve "The Wellington Whirlwind" "(Wellington Kasırgası)" takma adlarıyla bilinen oyuncu; 1904 ile 1920 yılları arasında Aston Villa'da forvet pozisyonunda oynadı. 1905 FA Cup Finali'nde Newcastle United ağlarına gönderdiği iki golle maçın 2-0 kazanılmasını sağladı. Oldukça istikrarlı bir golcü olan Hampton, 1912'de Sheffield Wednesday ile yapılan ve Villa'nın 10–0 kazandığı lig maçında beş gol birden kaydetti. 1911-12 sezonunda ise ligde kaydettiği 25 golle Sunderland oyuncusu George Holley ve Sheffield Wednesday oyuncusu David McLean ile birlikte gol krallığı koltuğuna oturdu. I. Dünya Savaşı'nda Somme Muharebesi'nde görev alan Hampton, çatışmalarda hardal gazı zehirlenmesine maruz kaldı. Savaşın ardından eski performansını sergileyemediğinden ötürü Birmingham City'ye transfer oldu. Birmingham formasıyla İkinci Lig'de mücadele eden Hampton, 1920-21 sezonunda ligde attığı 16 golle gol kralı oldu ve takımın ligi şampiyonlukla tamamlayıp Birinci Lig'e yükselmesinde büyük pay sahibi oldu. 1913 ve 1914 yılları arasında dört İngiltere millî takımı forması giyen Hampton, Galler ve İskoçya maçlarında birer gol kaydetti. Harry Hampton (anlam ayrımı) Harry Hampton aşağıdaki anlamlara gelebilir: Şemsipaşa, Gaziosmanpaşa Şemsipaşa , İstanbul ilinin Gaziosmanpaşa ilçesine bağlı bir mahalledir. Hugo Boss Hugo Boss AG Erkek ve kadın giyim konusunda uzmanlaşmış, Metzingen merkezli halka açık hazır giyim üreticisidir. İsmini, kurucusu olduğu moda tasarımcısı Hugo Boss'dan almıştır. Hugo Boss'un şu anda 110 ülkede en az 6100 satış noktası vardır. Hugo Boss AG 1,000'den fazla mağaza ve franchise dükkânı ile yaklaşık 330 perakende mağazalarına sahiptir. 2008 yılından bu yana, Hugo Boss cep telefonları ve ilgili aksesuarları geliştirmekte ve aynı zamanda Boss markası altında bir çocuk moda koleksiyonu başlatmıştır. Samsung Electronics ve HTC Corporation ile bir anlaşması olmuştur. Hugo Boss, 1924 yılında Stuttgart'ın küçük bir kasabası olan Metzingen'de giyim firması olarak çalışmaya başladı. Ancak zamanın Almanyası'nda ekonomik kriz nedeniyle, 1930 yılında iflasa zorlandı ve yeni bir iş kurmak amacı ile 1931 yılında Nazi Partisine üye oldu. Nazi Almanyası'nın ve Hitler'in yükselişe geçtiği dönemde Hugo Boss'un da işleri iyice gelişmeye başladı. Hitlerin kişisel muhafızlığına yapan SS birliklerinin üniformalarını tasarladı ve üretti. Bunun dışında SA birlikleri, Hitler Gençliği ve parti örgüt üniformalarının resmî tedarikçisi oldu. Savaşın sonraki yıllarında talebi karşılamak için, İşgal edilen Polonya ve Fransa'daki esirleri zorla fabrikalarda kullandı. 1932'den 1942 yılına kadar kullanımda olan Nazi Schutzstaffel veya SS'in (NSDAP milis ve askerî gücü) tüm siyah elbise ve üniforması SS-Oberführer Dr. Karl Diebitsch ve grafik tasarımcı Walter Heck tarafından tasarlandı. Hugo Boss firması, kahverengi SA gömleği ve Hitler Gençliği siyah-kahverengi üniforma ile birlikte bu siyah üniformaları üreten firmalardan biri oldu. Nazi Almanyası'nın II. Dünya Savaşı'nı kaybetmesiyle Hugo Boss, Nazi Partisine yaptığı desteklerden ve parti üyeliğinden dolayı 1946'da yargılandı ve 100.000 Alman Markına cezaya çarptırıldı. Hugo Boss, 1946'da yargılanmasından 2 sene sonra 1948 yılında öldü. Zonguldak HavalimanÄ± Zonguldak Havalimanı , Türkiye'nin Zonguldak iline hizmet veren havalimanıdır. 1999'da kurulduktan ve 2002'de kapatıldıktan sonra 2007'de tekrar hizmete girmiştir. Havalimanı 500.000 yolcu/yıl kapasiteli olup işleticisi Zonguldak Özel Sivil Havacılık Sanayi ve Ticaret A.Ş.'dir. Havalimanında 1.430 metrekarelik terminal binası, 1.800×30 m ebatlarında ve 85 PCN mukavemetinde, beton (18/36) pisti; 60×18 m ebatlarında taksi yolu ve 39×80 m ebatlarındaki 1 uçak kapasiteli apronu, 40 adet araç kapasiteli otoparkı bulunmaktadır. (*)Kaynak: DHMI Doğu Prusya Doğu Prusya (Almanca: "Ostpreußen", Latince: "Borussia orientalis"), Mayıs 1945'te Avrupa'da II. Dünya Savaşı'nın sonuna kadar güneydoğu Baltık kıyıları boyunca Prusya bölgesinin ana parçasıdır. 1772-1829 ve 1878-1945 yılları arası Doğu Prusya eyaleti Prusya Alman devletinin bir parçası oldu. Başkenti Königsberg'di. II. Dünya Savaşı'nda 1945'te Almanların yenilgisi sonucu Başkent Königsberg'in ismi 1946 yılında Kaliningrad olarak değiştirildi. Şehrin Alman nüfusu büyük ölçüde savaş sırasında tahliye edildi ya da İkinci Dünya Savaşı'ndan sonra Almanlar sürgün edildi. Yaklaşık 300.000 insan (nüfusun yaklaşık beşte biri) şehri savunmada, savaş zamanı bombalama, baskınlar ya da savaşlarda öldü. Kaj Leo Johannesen Kaj Leo Johannesen (d. 28 Ağustos 1964, Streymoy, Faroe Adaları), Faroe Birlik Partisi (Sambandsflokkurin)'ni temsil eden Faroe Adalarının eski başbakanı. 26 Eylül 2008 tarihinde göreve başladı. Johannesen aynı zamanda eski bir uluslararası futbol oyuncusu, Faroe Adaları millî futbol takımı kalecisiydi. Fólkaflokkurin ve Miðflokkurin ile partisi koalisyondan sonra 1 Eylül 2015 tarihinde genel seçimi kaybetti. 15 Eylülde başbakanlık görevi sona erdi. Kaj Leo Johannesen 1991-1992 yıllarında Faroe Adaları millî takımında Euro-92 ve Dünya Kupası-94 elemelerinde 4 tam uluslararası turnuvada kaleci olarak görev yaptı. O dönemde 1988'den 1994'e kadar 20'den fazla uluslararası maçta yedek kaleci oldu. Kaj Leo Johannesen 1986 ve 2001 yılları arasında en güçlü Faroe kulüplerinden biri olarak Havnar Bóltfelag için kaleci olarak oynadı. 1988, 1990 ve 1998 yılında Faroe Ligi şampiyonu oldu. Kaj Leo Johannesen futbol kulübü Havnar Bóltfelag adına en çok maç oynayarak rekor kırdı. Johannesen hala eğlence için bazen futbol oynamaktadır. 2010 yılında HB Tórshavn Old Boys adına 25 Eylül 2010 tarihinde Sandoy'da Inni í Dal ile final oynadı ve altın madalya kazandı. Kaj Leo Johannesen sadece eski bir futbolcu değil, aynı zamanda eski bir hentbol oyuncusudur. Kyndil takımında 163 maç oynadı ve 625 gol attı. Joseph Berchtold Joseph Berchtold (6 Mart 1897, Ingolstadt – 23 Ağustos 1962, Herrsching), ilk Reichsführer-SS ve Reichstag'ın bir üyesiydi. 1. SS Panzer Tümeni "Leibstandarte SS Adolf Hitler" tümenini kuran kişilerdendir. I. Dünya Savaşı'nda görev yapmış ve savaş sonunda teğmen rütbesine terfi etmişti. Münih Üniversitesi'nde ekonomi eğitimi aldıktan sonra bir gazeteci olarak çalıştı. Şubat 1920 yılında 750 üye numarası ile Nasyonal Sosyalist Alman İşçi Partisi'ne katıldı. Partinin Çalışma Komitesi üyesi oldu. Temmuz 1921'de NSDAP'den "Münih Serbest Nasyonal Sosyalist Birliği"ne katıldı. 7 Mart 1922 günü Berchtold tekrar NSDAP'ye katıldı. 1923'teki Birahane Darbesi'ne katılarak gıyaben mahkûm edildi. 1924'te Avusturya'nın Karintiya bölgesinde NSDAP'nin SA lideri oldu. Nisan 1926 yılında Almanya'ya gitti. 15 günü Nisan 1926 de Münih SA liderliğini devraldı. 1945 yılında sona eren II. Dünya Savaşı'nın ardından Müttefikler tarafından gözaltına alındı. Mitsubishi Outlander Mitsubishi Outlander, Mitsubishi Motors'un 2001'den bu yana ürettiği SUV sınıfındaki aracıdıdır. Japonya'da ilk nesli Artiek ismiyle satılmıştır. İlk nesil Daimler-Chrysler grubu ile birlikte geliştirilmiştir. 2007'de ikinci nesil Outlander piyasaya sürülmüştür. Büyük bir ön panjuru bulunmaktadır. 2013'te üçüncü nesil Outlander piyasaya sürülmüştür. Amerikan Nazi Partisi Amerikan Nazi Partisi, Amerika Birleşik Devletleri Donanmasında Binbaşı olarak görev yapan emekli asker George Lincoln Rockwell tarafından kurulmuş olan parti. Arlington, Virginia merkezli olarak Dünya "Free Enterprise" Nasyonal Sosyalistler Birliği (WUFENS) adı altında kuruldu ama daha sonra medyanın ilgisini maksimum düzeyde çekebilmek için ismi 1960 yılında Amerikan Nazi Partisi olarak değiştirildi. 1967'de partinin kurucusu George Lincoln Rockwell eski bir parti üyesi tarafından vurularak öldürüldükten sonra partinin başkan yardımcısı olan Matt Koehl parti liderliğini devraldı. Nordik Pasaport BirliÄŸi Nordik Pasaport Birliği İskandinav ülkeleri arasında İskandinav pasaport kontrolü anlaşmasına dayanan ve ülke vatandaşlarının pasaport göstermeden ülkeler arasında serbestçe seyahat edebilmesini içerir. Anlaşma Faroe Adaları ve Grönland için uygulanmaz. 1954 yılında Danimarka, İzlanda, İsveç, Finlandiya ve Norveç (Jan Mayen ve Svalbard için uygulanmaz) tarafından imzalandı. Nordik Pasaport Birliği 2001'deki anlaşma ile yürürlüğe giren Avrupa Birliği Schengen iş birliği içinede bir ölçüde düştü. İzlanda ve Norveç Avrupa Birliği'nin bir üyesi olmamasına rağmen, Schengen Antlaşmasına dahil oldular. 2010-11 Kıbrıs Kupası 2010-11 Kıbrıs Kupası 10 Kasım 2010 - 18 Mayıs 2011 tarihleri arasında düzenlenmiş futbol turnuvasıdır. Kıbrıs Kupası'nın 69. sezonudur. İlk tur maçları 10 Kasım 2010 günü oynandı. İkinci tur maçları 24 Kasım, 1 Aralık ve 8 Aralık tarihlerinde oynandı. St. Dominic Kapısı St. Dominic Kapısı, Lüzinyanlar döneminde var olmuş olan Lefkoşa'nın bir kapısı. Venedikliler döneminde surlar yeniden inşa edildiğinden günümüze ulaşamamıştır. Kapı, şehir surlarının batı tarafında bulunmakta ve Baf, Güzelyurt ve Solya gibi batıdaki bölgelere ulaşımı sağlamaktaydı. Bunlara rağmen kapının tam konusu hakkında fazla bir araştırma yapılmamıştır. Günümüzdeki Baf Kapısı'na yakın bir yerlerde bulunduğu ve Kanlıdere'nin kapının yakınlarından geçtiği düşünülmektedir. Kapı, adını aynı semtte bulunan bir Orta Çağ manastırı olan St. Dominic Manastırı'ndan almıştır. St. Dominic kapısı yüksek rakımı (490 ft [149.35 m]) dolayısı ile "Yukarı Kapı" olarak da anılmaktaydı. Lahey (anlam ayrımı) Lahey, aşağıdaki anlamlara gelebilir: Archie Hunter Archibald "Archie" Hunter, 1887 Federasyon Kupası şampiyonu Aston Villa'nın ilk kaptanı. Hunter, Victoria döneminin en sevilen futbolcularından birisi idi. Futbolcu kariyeri boyunca Third Lanark, Ayr Thistle ve Aston Villa'da oynamıştır. Aston Villa kariyerine English Football League'in başlamasından on yıl önce başlamış, lig başladıktan sonra ise 73 maçta 42 gole imza atmıştır. Hunter, Ayr Thistle'da oynarken Birmingham tarafından transfer edilmek istenmiş fakat Calthorpe'e imza atmıştır. Ancak bu takımda da forma giyemeden George Ramsay tarafından Aston Villa'ya kazandırılmış ve bu kulüpte efsane olmuştur. 1887 Federasyon Kupası şampiyonu Aston Villa'nın önemli