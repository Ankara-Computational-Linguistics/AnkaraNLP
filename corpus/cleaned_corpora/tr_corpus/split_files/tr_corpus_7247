gösterir. Büyükelçi, Arjantin Dışişleri Bakanlığı Kuzey Amerika Masası Şefi'nin "Askeri Planlama Grubu" tarafından "gelecek askeri hükumetin nasıl Şili ve Uruguay hükumetinin ABD ile yaşadığı insan hakları ihlallerinden doğan çatışmalardan kaçınabileceği veya en az düzeyde etkileneceği" hakkında bir rapor ve tavsiyelerini istediğini yazdı. Şef ayrıca, "onların" (burada kastettiği CIA veya gelecek askeri hükumet veya ikisi de olabilir) eğer şahısları infaz etmeye ve suikastlar düzenlemeye başlarlarsa dirençle karşılaşacağını belirtti. Buna dayanarak büyükelçi askeri darbenin "teröristlere savaş açmak istediğini ve bundan dolayı bazı infazların gerekli olabileceğini" belirtti. Bu ABD'nin insan hakları ihlallerinden önceden haberdar olduğuna ve bölgenin siyasetine karışmış olmasına rağmen bu ihlalleri durdurmak için müdahalede bulunmadığına işaret eder. Son açıklama bunu durumu doğrular: "Arjantin ordusunun bu sorunların farkında olduğu ve şimdiden insan hakları konusunun ABD-Arjantin ilişkilerine zarar verecek bir hale gelmesini önlemeye çalıştıklarını görmek sevindirici." Arjantin cuntasında yaşanan insan hakları ihlalleri hakkında Profesör Ruth Blakeley, Kissinger'in "siyasi muhaliflerin bastırılmasına açıkça destek" verdiğini yazar. 5 Ekim 1976 tarihinde Henry Kissinger Arjantin Dışişleri Bakanı ile buluştu ve dedi ki:Bak, temelde istediğimiz başarı olmanız. Arkadaşların desteklenmesi gerektiği gibi eski görüşlerim var. ABD'de anlaşılmayan şey bir iç savaş yaşadığınız. Ne kadar hızlı başarılı olursanız o kadar iyi olur ... İnsan hakları büyüyen bir sıkıntı. Büyükelçiniz size bilgi verebilir. İstikrarlı bir durum istiyoruz. Size gereksiz zorluklar çıkartmayacağız. Eğer Kongre toplanmadan işinizi bitirebilirseniz daha iyi olur. Yeniden tesis edeceğiniz bütün özgürlüklerle yardımcı olacaktır.— Henry Kissinger, ABD Dışişleri Bakanı, 5 Eylül 1976, konuşma kaydıSonunda istenilenler yapılmadı. Kornbluh ve Dinges, Kissinger'in talimatlarının yollanmamasını Bakan Yardımcısı Harry Shlaudeman Washington, D.C.'deki yardımcısına yolladığı "Condor planını uygulamayla ilgili geçtiğimiz haftalarda herhangi bir istihbarat gelmediği için Büyükelçilere yeni eylemlere geçmemesini emredebilirsiniz" yazısının etkisi olduğunu iddia eder. McSherry şunu da ekler: "[ABD'nin Paraguay Büyükelçisi Robert] White'a göre dışişleri bakanından gelen talimatlara eğer gizli kanallardan (CIA) gelen karşı bir talimat yoksa uyulmak zorundadır." 1977-1981 arası İnsan Hakları ve İnsani İlişkilerden Sorumlu ABD Dışişleri Bakan Yardımcısı Patricia M. Derian, Kissinger'in cunta baskısına yaktığı yeşil hakkında şöyle diyor: "Emperyalist elini sallayarak bir Amerikalı'nın insanları ölüme mahkum etmesinden iğreniyorum." Kissinger ayrıca Carter hükumetinin Arjantin cuntasının gerçekleştirdiği ölümleri durdurma çabalarını da baltalamıştır. Haziran 1999'da, Başkan Bill Clinton'ın emriyle, ABD Dışişleri Bakanlığı binlerce belgenin gizliliğini kaldırdı. Böylece ilk defa CIA, Dışişleri ve Savunma Bakanlıklarının Condor'u yakından tanıdığı ortaya çıktı. 1 Kasım 1976 tarihli bir ABD Savunma Bakanlığı (DOD) istihbarat raporuna göre Latin Amerikalı subaylar ABD'li meslektaşlarına karşı Condor ile böbürlenmişti. Aynı rapor Condor'u "Marksist terör aktivitelerini bitirmeyi" amaçlayan "müşterek terörle mücadele operasyonları olarak tanımlamıştı; Arjantin "ABD Özel Harekat Birliği yapısına benzeyen" özel Condor ekibi kurmuştu. 2004'te gizliliği kaldırılan belgelerin bir özetiGizliliği kaldırılmış kayıtlar gösteriyor ki Dışişleri Bakanı Henry Kissinger, Condor ve "ölümcül operasyonları" hakkında 5 Ağustos 1976'da, [Dışişleri Başkan Yardımcısı Harry] Shlaudeman tarafından yazılmış 14 sayfalı bir rapor ile bilgilendirildi. "Uluslararası açıdan, Latin generaller bizim adamlarımız gibi gözüküyor," diye uyarıyordu Shlaudeman. "Özellikle Şili ile ilişkilendiriliyoruz. Bunun bize bir faydası olamaz." Shlaudeman ve iki yardımcısı, William Luers ve Hewson Ryan, harekete geçilmesini tavsiye etti. Üç haftalık bir süreç boyunca özenle yazılmış diplomatik istekler hazırladılar. Kissinger tarafından onaylanan bu isteklerde Bakan Güney Yarımküre ülkelerindeki ABD büyükelçilerine bulundukları ülkedeki devlet liderleri ile Condor hakkında görüşmeleri emrediliyordu. Büyükelçiler Bakan'ın isteğiyle "bölücüler, siyasetçiler ve önemli şahısların belli Güney Yarımküre ülkelerinin ulusal sınırları ve yurt dışında planlanan suikastları" hakkındaki "söylentilerden" "derin endişe duyduklarını" ileteceklerdi.— 5 Ağustos 1976 tarihinde Harry Shlaudeman tarafından hazırlanan Henry Kissinger brifingi, ABD Dışişleri Bakanlığı, National Security ArchiveKornbluh ve Dinges "Evrak silsilesi açık: ABD Dışişleri Bakanlığı ve CIA'in elinde Condor suikast planlarını durdurmaya yetecek kadar sağlam istihbarat vardı. Bu yönde adım atılmasına başlandı ama asla uygulamaya geçilmedi" sonucuna varıyor. Shlaudeman'ın yardımcısı Hewson Ryan sonraki yıllarda sözlü bir tarih röportajında ABD Dışişleri Bakanlığı'nın olayı yönetmede "ihmalkar" davrandığını kabul etti. Letelier-Moffitt bombalaması hakkında "Güney Yarımküre ülkeleri hükumetlerinin ne planladığı, veya en azından ne üstüne konuştuklarını, 1976'nın yazında yurt dışında bazı suikastlar, çok önceden biliyorduk. ... Eğer müdahale etseydik, bunları durdurabilir miydik, bilmiyorum." dedi. "Ama müdahale etmedik." Bir CIA belgesi Condor "terörle mücadele organizasyonu" olarak tanımlıyor ve Condor ülkelerinin "CONDORTEL" adlı özel bir telekomünikasyon sistemi olduğunu belirtiyordu. 1978 yılında ABD'nin Paraguay büyükelçisi Robert White'ın, ABD Dışişleri Bakanı Cyrus Vance'a yolladığı bir yazı 6 Mart 2001 tarihinde "The New York Times"'ta yayınlandı. Bu belge Kasım 2000'de Clinton hükumeti tarafından Şili Gizliliğin Kaldırılması Projesi kapsamında yayınlanmıştı. White, Paraguay'ın silahlı güçlerinin başındaki General Alejandro Fretes Davalos ile bir görüşmesini aktarıyordu. General ona Condor'a katılan Güney Amerika istihbarat şeflerinin "birbiriyle iletişimini Panama Kanalı bölgesindeki, bütün Latin Amerikayı kapsayan ABD iletişim tesisatıyla sağladıklarını" söylemişti. Davalos'un bu tesisatın "güney yarımküre ülkeleri arasındaki istihbarat bilgilerinin koordinasyonu için kullanıldığını" söylediği aktarılır. ABD, Condor ile olan bağının eski Şilili bakan Orlando Letelier ve Amerikan asistanı Ronni Moffitt'in ABD'deki suikastının incelenmesi sırasında açığa çıkmasından korktu. White, Vance'e "bu düzenin Amerikan çıkarlarının korunması garanti altına almak için yeniden gözden geçirilmesini tavsiye" ettiği bir yazı yolladı. McSherry bu yazıları "ABD asker ve istihbarat çalışanlarının Condor'u gizli bir ortak veya sponsor olarak desteklediğini ve Condor'a karıştığını kanıtlayan ve gittikçe çoğalan kanıtların bir parçası" olarak tanımlıyor. Buna ek olarak, Arjantin askeri kaynakları bir ABD Elçilik bağlantısına CIA'in Condor'un gizli bir parçası olduğunu ve altı Condor ülkesinin istihbarat ve operasyon birimleri arasındaki bilgisayar bağlantılarının oluşturulmasında anahtar rol oynadığını söyledi. Henry Kissinger, Nixon ve Ford hükumetlerinin Dışişleri Bakanı, Condor planından haberdardı ve Güney Yarımküre hükumetleriyle yakın diplomatik bağları vardı. Bu bağların yakınlığı Henry Kissinger'in, Jorge Videla'nın davetlisi olarak Arjantin'deki 1978 Dünya Kupası'na katılmasında görülebilir. Fransız gazete "L'Humanité"'nin haberine göre ilk iş birliği anlaşması CIA ve Castro karşıtırı gruplar, ve sağcı ölüm mangası Triple A arasında imzalandı. Arjantin'deki buluşmayı Juan Perón ve Isabel Martínez de Perón'un "kişisel sekreteri" José López Rega, ve Rodolfo Almirón (2006'da ispanyada tutuklandı) düzenledi. 31 Mayıs 2001 tarihinde Fransız hakim Roger Le Loire, Paris'teki Hôtel Ritz'de kalan Henry Kissinger'e celp yollanmasını istedi. Le Loire devlet adamını ABD'nin Condor Planı bağlantıları ve Şili'deki askeri rejim sırasında "kaybolan" beş Fransız vatandaşı hakkında ABD'nin bilgisi olup olmadığını öğrenmek için tanık olarak sorgulamak istedi. Kissinger aynı akşam Paris'ten ayrıldı, ve Loire'in soru önergesi ABD Dışişleri Bakanlığı'na iletildi. Temmuz 2001'de Şili yüksek mahkemesi 1973'te öldürülen Amerikan gazeteci Charles Horman davasını gören hakim Juan Guzmán'a Kissinger'i dava ile ilgili sorgulama izni verdi. (Gazetecinin Şili ordusu tarafından darbeden sonra infazı 1982 Costa-Gavras yapımı "Missing" filmine konu oldu.) Hakimin soruları diplomatik kanallardan Kissinger'e iletildi ama cevap alınamadı. Ağustos 2001'de, Arjantinli hakim Rodolfo Canicoba, ABD Dışişleri Bakanlığı'na Karşılıklı Hukuki Destek Anlaşması kapsamında bir mektup yollayıp Condor Planı ile ilgili araştırmalara destek olması için Kissinger'in ifadesi istedi. 16 Şubat 2007 tarihinde Urguay Yüksek Mahkemesi Bernardo Arnone adına Kissinger'in iadesini istedi. Arnone 1976'da dikat rejimi tarafından kaçırılmış, işkenceden geçirilmiş ve kaybedilmiş bir siyasi eylemciydi. New York Times editörleri Henry Kissinger'i "dünya kutuplaşmış, ve komünizmle savaşmak zor kararlar ve kötü tavizler gerektirir" diyerek savundu, Kissinger'in Condor ve diğer kirli işlerdeki rolünün bundan dolayı affedilmesi gerektiğini yazdı. Fransız gazeteci Marie-Monique Robin, Fransa Dışişleri Bakanlığı'nın Quai d'Orsay arşivinde 1959 tarihli Fransa ve Arjantin arasında, Arjantin'de, Cezayir Savaşı'nda savaşmış subaylardan "kalıcı Fransız askeri temsilciliği"nin kurulmasını kanıtlayan orijinal belgeyi buldu. Temsilcilik Arjantin Ordusu'nun genelkurmay başkanlığında olacaktı. Temsilcilik François Mitterrand'ın 1981'de Fransa Başkanı olarak seçilmesine kadar açık kaldı. Robin, Valéry Giscard d'Estaing hükumetinin Videla'nın Arjantin'deki cuntası ve Agusto Pinoche'nin Şili'deki rejimi ile nasıl iş birliğinde olduğunu gösterdi. 1957'de aralarında Alcides Lopez Aufranc'ın da bulunduğu Arjantinli subaylar École de Guerre askeri okulundaki iki yıllık programlara katılmak için Paris'e gitti. Bu olay Küba Devrimi'nden iki yıl önce ve Arjantin'de hükumet karşıtı gerilla hareketlerinden önceydi. Robin, "Página/12" gazetesine "uygulamada Fransızların Arjantin'e gelmesi istihbarat servislerinin çok büyümesine ve modern savaş yapısında bölücülüğe karşı işkencenin bir numaralı silah olarak kullanılmasına neden oldu" dedi. Isabel Perón tarafından imzalanan "yok etme emirleri" eski Fransız belgelerinden esinlenilerek yazılmıştır. Cezayir Savaşı sırasında polis güçleri Fransız Ordusu emrine verildi, hava indirme birlikleri komutayı özel olarak devraldı. Sorgular sırasında işkenceyi sistematik olarak kullandılar ve tehdit programı kapsamında şüpheliler "kaybolmaya" başladı. Arjantin cuntası tarafından Temmuz 1982'de başkan olarak seçilen Reynaldo Bignone "Mart 1976'daki savaş ilanı Cezayir savaşının kopyasıdır" dedi. 10 Eylül 2003 tarihinde, Fransız Yeşiller partisi üyeleri Noël Mamère, Martine Billard ve Yves Cochet "1973 ile 1984 arasında Fransa'nın Latin Amerika'daki askeri rejimlerin desteklenmesindeki rolü"nün araştırılması hakkında Édouard Balladur başkanlığındaki Meclis Dış İlişkiler Komitesi'ne Parlamento Komisyonu kurulması için önerge sundu. Bunu haberleştiren tek gazete "Le Monde" oldu. Komisyonun başındaki Roland Blum, Marie-Monique Robin'in ifade vermesini reddetti. Hükumetin Aralık 2003'teki raporu Robin'i kötü niyetli olarak tanımlıyordu. Raporda konuyla ilgili Fransa ve Arjantin arasında hiçbir anlaşmanın imzalanmadığı iddia ediliyordu. Fransız Dışişleri Bakanı Dominique de Villepin Şili'ye Şubat 2004'te gittiğinde Fransa ve askeri rejimler arasında herhangi bir iş birliği olmadığını söyledi. Muhabir Marie-Monique Robin "L'Humanité" gazetesine "Fransa kentsel ortam için askeri bir teknik geliştirdi ve bu teknik Latin Amerika diktatörlüklerince kopyalandı" dedi. 1957'deki Cezayir Savaşı'nda uygulanan yöntemler sistematik hale getirildi ve Buenos Aires'teki Savaş Okulu'na aktarıldı. Roger Trinquier'in terörle mücadele üstüne ünlü kitabının Güney Amerika üstünde büyük etkisi vardı. Robin, Fransız istihbarat birimi Direction de surveillance du territoire'nin (DST) DINA'ya Şili'ye dönen göçmenlerin (Operation Retorno) adlarını verdiğini öğrenince şoke olduğunu söyledi. Bu göçmenlerin hepsi öldürüldü. "Elbette bu durum Fransız hükumetini, ve Giscard d'Estaing, zamanın cumhurbaşkanını suçlu gösteriyor. Fransız diplomatik duruşunun ikililiği beni şoke etti. Bir yandan göçmenlere kucak açarken bir yandan diktatörlükler ile çalışıyorduk." Marie-Monique Robin ayrıca Fransa ve aşırı sağcı Arjantin arasındaki bağların 1930'lardan beri, özellikle Roma Katolik aşırı tutucu "Cité catholique" organizasyonu aracılığıyla olduğunu gösterdi. Organizasyon Jean Ousset tarafından kurulmuştu. Ousset, Charles Maurras'ın (krallık yanlı "Action Française" hareketinin kurucusu) eski sekreterlerinden biri. "La Cité, Le Verbe" adında bir yayın basardı. Bun yayın Cezayir Savaşı sırasında subayları, özellikle işkence kullanmanın haklılığı konusunda, etkiledi. 1950'lerin sonlarında "Cité catholique" Arajantin'de gruplar kurdu ve ordu içinde hücre yapılanmasına gitti. General Juan Carlos Onganía yönetiminde çok büyüdüler, özellikle 1969'da. "Cité catholique" oluşumunun kilit ismi Videla'nın şahsi günah çıkartıcısı olan papaz Georges Grasset'di. Franco İspanyası'nda kurulmuş Fransız yanlısı Cezayir terörist hareketi Organisation Armée Secrète (OAS) yapılanmasının ruhani lideriydi. Robin, Arjantin Ordusu'nda bulunan radikal Katoliklerin Fransa-Arjantin iş birliğinin önemine ve süresine büyük katkıları olduğunu söylüyor. Buenos Aires'te Georges Grasset, 1970'te X. Aziz Pius Derneği'ni kuran Başpiskopos Marcel Lefebvre ile ilişkisini sürdürdü. Başpiskopos 1988'de aforoz edildi, 2009'da affedildi. X. Pius Derneği'nin Arjantin'de, en büyüğü La Reja'da olmak üzere, dört manastırı vardı. Buradaki bir Fransız papaz Marie-Monique Robin'e: "Komünist bir papazın ruhunun kurtarılması için birinin onu öldürmesi gerekir" dedi. Carlos Menem (1989-1999 arası Arjantin Başkanı) altında çalışmış, eski Dinden Sorumlu Başkan Yardımcısı Luis Roldan, Robin'lee Dominique Lagneau aracılığıyla tanıştı. Lagneau manastırın başındaki papazdı ve "Arjantin'deki Bay Cité catholique" olarak tanınıyordu. Bruno Genta ve Juan Carlos Goyeneche onun ideolojisini temsil eder. Arjantinli Amiral Luis María Mendía, "ölüm uçuşları"nın teorisyeni, Ocak 2007'de Arjantinli hakimlere ifade verdi. İfadesinde bir Fransız istihbarat "ajanı"nın, Bertrand de Perseval, iki Fransız rahibenin, Léonie Duquet ve Alice Domon, kaçırılmasında rol oynadığını söyledi. Rahibeler kaçırıldıktan sonra öldürüldü. Günümüzde Tayland'da yaşayan Perseval kaçırılma ile olan bağlantıyı reddetti. OAS'nin eski bir üyesi olduğunu ve Cezayir Savaşı'nı (1954–62) bitiren Mart 1962'deki Évian Anlaşması'dan sonra Arjantin'e kaçtığını kabul etti. Marie Monique Robin'in "Ölüm Mangaları – Fransız Okulu" ("Les escadrons de la mort – l'école française") başlıklı belgesel filmine dayanarak Luis María Mendía Arjantin mahkemesinden eski Fransa cumhurbaşkanı Valéry Giscard d'Estaing'nin, eski Fransa başbakanı Pierre Messmer'in, Fransa'nın Buenos Aires'teki eski büyükelçisi François de la Gorce, ve 1976 ile 1983 arasında Buenos Aires'teki Fransa büyükelçiliğinde çalışmış herkesin mahkemeye çağrılmasını istedi. Bu "Fransız bağlantısı" dışında Mendía, Videla'nın 1976'daki askeri darbesinden önce "bölücülükle mücadele kararnameleri"ni imzalayan eski devlet başkanı Isabel Perón ve eski bakanlar Carlos Ruckauf ve Antonio Cafiero'yu da suçladı. Graciela Daleo'ya göre bu yöntemle Isabel Perón'un "bölücülük karşıtı kararnameleri" suçları yasallaştırdı iddia ediliyordu. Daleo işkencenin Arjantin Anayasası ile yasaklandığına dikkat çekiyor. İşkencesinden dolayı "Ölümün Sarı Meleği" olarak bilinen piyade Alfredo Astiz mahkemesi sırasında "Fransız bağlantısı"na değindi. Gizliliği yeni kaldırılmış bir CIA belgesinin gösterdiğine göre 1977'de Britanya, Fransa ve Batı Almanya istihbarat birimleri Condor Planı tarafından solcu "bölücülere" karşı kullanılan taktikleri kendi ülkelerinde denemeyi inceledi. Bu birimler Condor organizasyonunun Buenos Aires'teki sekreterliğine Eylül 1977'de birimlerin kaynaklarının tek bir organizasyona aktarıldığı, "Condor'a benzer bölücülük karşıtı bir organizasyonun" nasıl kurulacağına dair görüşmeler yapması için temsilciler yolladı. Amaç birimlerin Avrupa'daki üye ülkelerdeki bölücülere karşı koordineli bir şekilde çalışmasını sağlamaktı. Arjantin'de yazar Ernesto Sabato ve René Favaloro gibi saygıdeğer kişilerin başkanlığındaki, 1983 CONADEP insan hakları komisyonu diktatörlük altında yaşanan insan hakları ihlallerini inceledi. 1985 Cunta Mahkemesi askeri hükumeti yöneten üst düzey subayları devlet terörü suçundan mahkum etti. 1985-1986 arasında çıkan af yasaları (Ley de Obediencia Debida ve Ley de Punto Final) davaları durdurdu. 2003'te Kongre bu yasaları kaldırınca davalar devam etti. 2005'te Arjantin Yüksek Mahkemesi af yasalarının anayasaya aykırı olduğuna karar verdi. Şilili Enrique Arancibia Clavel, Arjantin'de Carlos Prats ve karısının suikastından yargılandı ve hüküm giydi. 2011'de bir mahkeme kararı ile Alfredo Astiz, Jorge Acosta, Antonio Pernias ve Ricardo Cavallo müebbet hapis cezasına çaptırıldı. 2016'da Reynaldo Bignone, Santiago Riveros, Manuel Cordero ve 14 kişi daha suçlu bulundu. Cunta üyelerinin çoğunluğu günümüzde soykırım ve insanlığa karşı suçlardan dolayı hapistedir. Arjantin ve Urguaylı eski subaylar 2013'te Buenos Aires'te Condor Planı'da işlenen insan hakları ihlalleri suçunda yargılandı. 1970'ler ve 1980'lerde diktatörlükler "gittikçe sol ve orta soldaki muhalefeti tanımlayan, 'bölücülüğü' bitirme" amacıyla sınırlar arası komplolar düzenledi. Bu davalar sonucunda National Security Archive'da eskiden gizliliği bulunan pek çok belge yayınlandı ve bu belgeler suçlamalara kanıt teşkil etti. "Belgeler Condor Planı'nın ne olduğunu belirlemede kapsamlı bir analitik yapı kurulmasında çok faydalı oldu" dedi Pablo Enrique Ouvina, davanın başsavcısı. İddianamelerde geçen 171 Condor mağdurundan yaklaşık kırk ikisi hayatta kaldı ve diğer yüz yirmisi öldü ve/veya kayboldu. "Günün sonunda Condor işkence ve suikast programıdır" dedi Carlos Osorio, Arşiv'in Güney Yarımküre Belgeleme projesinin başı. "Bu yetkilileri Condor'un uluslararası suçlarından sorumlu tutmak çok yardımcı olmayacak ama en azından yakın zamanda işlenmiş benzer suçlar açısından emsal temsil edecektir" dedi. Condor Plan'ın önde gelen kurbanlarından biri de eski Bolivya Başkanı Juan Torres, Buenos Aires'te öldürülmüştü. Eski Uruguay Başkanı Juan María Bordaberry, Dışişleri Bakanı ve altı subay 1976'da Arjantin'deki Uruguay rejimi karşıtlarının kaybolmasından sorumlu tutuldular, 2006'da tutuklandılar ve 2007'de ev hapsine alındılar. 2010'da Bordaberry anayasanın ihlali, dokuz defa "zorla kaybetme" ve iki defa siyasi cinayet suçlarından yükümlü bulundu ve 30 yıl hapis cezasına çarptırıldı. Condor Planı'nın önde gelen kurbanları arasında iki eski Uruguay milletvekili var. Pinochet'nin Londra'da tutuklanmasından sonra Şili'ye dönüşünü ayarlayan Şilili hakim Juan Guzmán, içlerinde DINA'nın eski başı Manuel Contreras'ın da bulunduğu yaklaşık 30 işkenceciyi Condor Planı'nın 20 mağdurunun kaybolmasından yargıladı. 3 Ağustos 2007 tarihinde DINA'nın eski başı General Raúl Iturriaga Pasifik kıyısındaki Şili kenti Viña del Mar'da yakalandı. 21 yaşındaki Pinochet muhalifi Luis Dagoberto San Martin'in kaçırılmasından aldığı beş yıllık hapis cezasından kaçıyordu. Martin 1974'te yakalanmış ve DINA nezaretine götürülmüştü. Burada "kayboldu". Iturriaga, Arjantin'de General Prats suikastından da aranıyordu. Fransız "L'Humanité" gazetesine göre,çoğu ülkede 1970'lerden 1990'a kadar insanlığa karşı işlenen suçların mimarlarına karşı uygulanan hukuki işlemler yönetimdeki hükumetlerin gerçekten bunu gerçekten istemesinden dolayı değil, af yasalarındaki kusurlardan dolayıdır. Zira hükumetler "ulusal uzlaşma" bayrağı sallamaktadır. Condor Planı'nın iki sütünü, Alfredo Stroessner ve Augusto Pinochet'nin suçlarının cezasını çekmediği ve "kaybolanlar" hakkında tek bir soruya cevap vermeden öldüklerini söylemek üzücü. Bu diktatörler faşist gaddarlık altında ezilenlerin kötü anılarının bir parçası.Condor Planı'nın Şili'deki önde gelen kurbanları arasında eski Şili büyükelçisi Orlando Letelier ve 26 yaşındaki Amerikan iş arkadaşı Ronni Moffitt var. Washington D.C. merkezinde arabadaki bombanın patlamasıyla suikasta kurban gittiler. Georgios Frantzis Georgios Frantzis (ayrıca Phrantzes ya da Phrantza ya da Sphrantzes, ), (d. 1401 - ö. yaklaşık 1478), geç dönem Bizans tarihçisi. Konstantinopolis'te doğmuştur. Genç yaşta İmparator II. Manuil'un sekreteri olmuştur. 1432 yılında saray nazırı ("protovestiarius"); 1446 yılında Sparta prefecti ve en sonunda baş nazır ("Megas Logothetis") olmuştur. Osmanlıların İstanbul'u fethinden sonra Mora Yarımadası'na kaçmayı başarmıştır. Mora Despotu Thomas Paleologos sarayında koruma sağlamıştır. Burasınında 1460 yılında fethinden sonra, Korfu'da bulunan Tarchaneiotes Manastırına kapanmıştır. Vakainamelerini (kronik) burada yazmıştır. Diğer birçok Bizans Vakainame yazarı gibi, yazılarını Dünyanın yaratılışından başlatır fakat 1258-1476 yılları arası Paleologos Hanedanının tarihi hakkında daha fazla detay verir. Zamanının en önemli kaynaklarından biridir. Yiğitaliler, Bayramiç Yiğitaliler, Çanakkale ilinin Bayramiç ilçesine bağlı bir köydür. Çanakkale iline 78 km, Bayramiç ilçesine 6 km uzaklıktadır. Friedrichshain Friedrichshain Berlin eyaletinin bir semti ve Friedrichshain-Kreuzberg sınırları içinde bulunuyor. 2001 Berlin İdarî Reformundan önce Friedrichshain kendine ait bir ilçeydi Berlin sınırları içinde. 2001 senesinde ilçe Berlin'in Kreuzberg ilçesiyle birleştirilip Friedrichshain-Kruezberg ilçesini oluşturdu. Semtin adının kaynağı kuzeyinde bulunan Volkspark Friedrichshain geliyor, ayrıca semtin güneyinde Spree nehri bulunuyor. Friedrichshain başkent Berlin'in soylulaştırılmış bölgelerinden biri. North Little Rock North Little Rock, ABD'nin Arkansas eyaletinin Pulaski ilinde bulunan bir şehirdir. Arkansas'ın büyük şehirlerinden birisidir, 2000 yılı nüfus sayımına göre nüfusu 60.433'tür. Şehir, Indoor Football League takımı Allen Wranglers'a ve NBA Development League takımı Arkansas RimRockers'a evsahipliği yapmaktadır. Ayrıca şehrin batı kısmında bulunan "Burns Park" ABD'nin en büyük belediye parklarından birisidir. Yine "Arkansas Cerrahi Hastanesi" de bu şehirde bulunmaktadır. NLRPD Cinayet Bölümü, 2008 yılında şehirde yaklaşık 8 cinayet işlendiğini bildirmiştir. North Little Rock, koordinatlarında bulunmaktadır. ABD Sayım Bürosu'na göre şehrin toplam alanı 121.6 km² olup bu alanın 116.1 km²'lik alanı kara, 5.6 km²'lik alanı yani %4.58'i sudur. Jamendo Jamendo, dünyanın her yerinden müzisyenlerin eserlerini kamuya açabildikleri, kendileriyle ilgili gelişmeleri duyurabildikleri, siteye giren misafirlerin ise özgürce faydalanabildikleri müzik platformu. Nisan 2005 tarihinde Slyvain Zimmer öncülüğünde Open Your Ears (Kulaklarınızı Açın)sloganıyla kurulan Jamendo, zaman içinde içeriğini büyüttü ve hemen hemen her türde müziği barındırır hale geldi. 2013 sonu itibarıyla 413.000 şarkıyı bünyesinde barındırmakta olup bu sayı her geçen gün artmaktadır. Ayrıca doğum yeri Fransa olması nedeniyle ilk olarak Fransızca yayın yapan Jamendo sitesi daha sonra başta İngilizce olmak üzere çeşitli dillerde de faaliyet gösterir oldu. Jamendo'ya ücretsiz bir üyelik açan müzisyen; eserlerini, albüm kapağı ve eserlerin ayrıntılı bilgileriyle birlikte siteye yüklemektedir. Sitede yayınlanan eserler çeşitli Creative Commons lisanslarıyla yayınlanır. Bu lisanslardan hangisinin kullanılacağı müzisyene bırakılmıştır. Ardından herhangi bir telif hakkı içermediği kesinleşen, ırkçı veya çeşitli yasa dışı içeriğe sahip olmayan şarkılar yayına koyulur. Yayınlanan şarkılar site üzerinde hem ücretsiz dinlenebilir hem de indirilebilir. Dinleyiciler müzisyen, albüm ya da eser hakkında yorum yazabilir, eseri çeşitli sosyal ağlarda ya da bloglarda yayınlayabilir, istedikleri sanatçının hayranı olabilir, isterlerse bağış yapabilirler. Jamendo bünyesindeki bütün eserler ücretsizdir. Dinlemek veya indirmek serbesttir. Kullanılan Creative Commons lisansına göre eserin ticari kullanımı yasak olabileceği gibi tersi de mümkündür. Eserler her ne kadar ücretsiz olsa da bazı müzisyenler Jamendo üzerinden ve ayrıca farklı platformlardan albümlerini satabilmektedir. Zaten ücretsiz olan bir albümün aynı zamanda satın alınabilir olması kullanıcın tercihidir, burada amaç sanatçıya maddi destek sağlamaktır. Bunun yanı sıra sanatçılara maddi destek sağlamanın en önemli yolu Jamendo üzerinden bağış yapmaktır. Dinleyiciler -eğer isterlerse- sevdikleri müzisyene bağış yapabilirler. Ayrıca isteyenler ücretli bir Jamendo Pro hesabına sahip olabilirler. Bu sayede isteyenler iş yerleri için fon müziği konusunda profesyonel çözümlerden faydalanabilir ya da eseri yaptığı sinema filminde kullanabilir. Jamendo Pro'dan elde edilen gelir de yine müzisyenlere dağıtılmaktadır. Örneğin Slyvain Zimmer, Haziran 2008'de 800 sanatçıya 30.000 Euro'dan fazla para tahsis ettiklerini açıklamıştır. Bunun dışında pek çok müzisyen, konserlere çıkmakta veya çeşitli işler yapmakta bu yolla gelir sağlamaktadır. Bazı müzisyenlerse müzikle hobi olarak ilgilenmektedir. Jamendo müzikleri Creative Commons lisanslarına sahip oldukları için dinleyiciler bu müzikler üzerinde çok daha geniş haklara sahiptir.Bu haklar; Eserin ticari kullanımı, lisansın değiştirilmesi gibi haklar ise hangi Creative Commons türünün kullanıldığına bağlıdır. Fakat hepsindeki ortak nokta eserin ilk sahibinin belirtilmesidir. Bunun dışında en önemli nokta bütün eserler Jamendo üzerinde ücretsiz temin edilebilmekte. Dinleyiciler istedikleri şarkıyı veya albümü mp3 veya ogg biçimlerinde doğrudan indirebilir ya da torrent kullanabilirler. Bu sayede paylaşıma da açabilirler. Özgür lisans sayesinde asla korsan müzik paylaşımıyla suçlanamazlar. Yüksel Gündüz Yüksel Gündüz (d. 20 Aralık 1937; Tavşanlı), eski Türk millî futbolcudur. Ankara Dışkapıspor kulübünde futbola başladı ve Güneşspor'a transfer olmuştur. Bu kulüpte parlayan Yüksel Gündüz 6 Nisan 1955'te Yugoslavya'ya karşı Gençler Avrupa Şampiyonası Grup Elemelerinde ilk kez genç millî formayı giymiştir. 1957 yılında Fenerbahçe'ye transfer olan Gündüz, bu forma altında yıldızlaşmıştır. 1964 yılına dek 268 maçta sarı lacivertli formayı giyen Gündüz 115 gol atmıştır. Fenerbahçe'de 1958-59 İstanbul Profesyonel Ligi, 1959, 1960-61 ve 1963-64 Süper Lig şampiyonlukları sevinçlerini yaşamış, 1962-63 sezonunda Türkiye Kupası finali oynayan kadroda yer almıştır. 1965 yılında İstanbulspor'a transfer olmuştur. İlk kez 1955 yılında millî formayı giyen Gündüz 1 kez A, 2 kez B, 1 kez ümit ve 6 kez genç millî olmak üzere toplamda 10 kez ay-yıldızlı formayı giymiştir. TÃ¼rkan (dizi) Türkan 2010 yapımı televizyon dizisidir. Senaryosunu Oya Yüce yazmış, yapımcılığını Ata Türkoğlu yapmıştır. Başrollerini Pınar Öğün, Saygın Soysal ve Özgürcan Çevik paylaşmıştır. İlk dört bölümün yönetmenliğini Türkan Derya, sonraki bölümlerin yönetmenliğini Cemal Şan üstlenmiştir. Dizi 23 Eylül 2010 - 14 Nisan 2011 tarihleri arasında Kanal D'de yayınlanmıştır. Dizi 26. bölümü ile ekranlara veda etmiştir. 18 Mayıs 2009 tarihinde ölen Türkan Saylan'ın hayatını anlatan bir dizidir. Dizi, Ayşe Kulin'in "Tek ve Tek Başına Türkan" adlı eserinden esinlenilerek yaratılmıştır. Nedim Doğan (futbolcu) Nedim Doğan (d. 1 Ocak 1943, İstanbul), eski Türk milli futbolcu, teknik direktör. Fenerbahçe'nin eski futbolcularındandır. Cibali kulübünde futbola başlamış ve İstanbulspor'a transfer olmuştur. Bu kulüpte parlayan Doğan, 20 Mart 1961'de Bulgaristan'a karşı Gençler Avrupa Şampiyonası Grup Elemelerinde ilk kez genç millî formayı giymiştir. Golcü karakteriyle dikkat çeken Doğan 1961 yılında Fenerbahçe'ye transfer olmuş ve 1973 yılına dek sarı-lacivertli formayı giyerek bu takımda en uzun süre oynayan futbolculardan biri olmuştur. 12 yılda 416 maçta sarı lacivertli formayı giyen Doğan, 101 gol atmıştır. Fenerbahçe'de 1963-64, 1964-65, 1967-68 ve 1969-70 Süper Lig, 1967-68 Türkiye Kupası, 1968 ve 1973 Cumhurbaşkanlığı Kupası, 1973 Başbakanlık Kupası, 1966-67 Spor Toto Kupası şampiyonlukları sevinçlerini yaşamıştır. 1967-68'de bir Türk takımının kazandığı ilk uluslararası kupa olan Balkan Kupası'nı kazanan, 1963-64'te UEFA Kupa Galipleri Kupası'nda yarı finali kaçıran ve 1968-69'da Avrupa Şampiyon Kulüpler Kupası'nda Manchester City FC takımını eleyen kadrolarda yer almıştır. 8 Ağustos 1973'te Beşiktaş ile oynanan ve Fenerbahçe'nin 3-0 kazandığı jübile maçıyla aktif sporculuk yaşantısını noktalamıştır. İlk kez 1961 yılında millî formayı giyen Doğan 10 kez A, 3 kez ümit ve 9 kez genç millî olmak üzere toplamda 22 kez ay-yıldızlı formayı giymiştir. NOT:"Evsahibi olarak Türkiye baz alınmıştır." Tektonik (dans) Tektonik(Tecktonik) 2001 yılında Fransada doğmuş bir dans türüdür. Diğer adı Electro danstır. Tektonik ilk olarak Metropolis isimli gece kulübünde yapıldığı rivayeti mevcuttur. Tektonik yüksek BPM'li müziklerde oynanır. Tektonik daha çok hard müziklerde ve yüksek bass müziklerinde oynanan bir türdür. Electro dansa göre daha az görsel taşımakta fakat Electro dansa göre daha çok bass vuruşlarına odaklanan bir danstır. Tektonik danstan ayrıca SMDB takımının çıkarttığı Milky Way dansı doğmuştur. Tektonik 2007-2008 yıllarında popüleritisini doruk noktaya arttırmıştır, fakat Rus dansçılar Electro dansı baskın kıldırarak, Electro dansın güçlenmesinde büyük bir rol oynamışlardır ve Tektonik'in popüleritesi düşerek, Electro dansın popüleritesi artmıştır. Ayrıca Tektonik dansında içinde bulunduğu en ünlü şampiyona Vertifight şampiyonasıdır. Bilinen yüzüyle 2008'den beri dünyada birçok Electro dans yarışması düzenlemiş bir kurumdur. Vertifight lisansı bulunmadığı için Türkiye bu şampiyonaya katılamıyor. Türkiye'de Tektonik dansında içinde bulunduğu yarışmaları dancElectro.com düzenliyor. Milky Way'i bilinen kaynaklara göre ilk SMDB takımından Spoke isimli dansçı çıkartmıştır. Milky Way, Tektonik'e göre daha yumuşak ve soft bir danstır. Ayrıca Electro dansa daha yakındır. Bu yüzden çoğu Tektonik sevdalıları, Electro dansın popüleritesinin artmasına rağmen, Electroya geçmeyip, Tektonik'te devam etmek istemiştir. Tektonik çok sert ve kaba görünmeye başladığı için bu dansçılarda Milky Way'e geçerek, bu danslarına bir nevze devam etmişlerdir. Metropolis gece kulübünün sanat yönetmeni Cyril Blanc, Tektonik'i markalaştırarak, elbiselerini satıyor. Bu zamana kadar Tektonik için hiçbir amblem veya logo dizayn edilmemişti. Cyril Blanc Tektonik'i markalaştırdığı zaman amblem olarak sağına bakan bir kartal çizimi/figürü kullanılıyor ve ortasınada 'Tecktonik' yazılıyor. Tektonik'in bazı ürünleri ülkemizede gelmiştir ve bit pazarlarında satışı gerçekleşmiştir. Burt Young Burt Young (3 Nisan 1940), Amerikalı oyuncu, yazar ve ressam. Akademi Ödülüne aday gösterildiği "Rocky" filmi serilerinde Rocky Balboa'nın kayın biraderi "Paulie" rolüyle bilinir. Centro Nacional de Inteligencia Centro Nacional de Inteligencia ("Türkçe:İspanya Ulusal Haber Alma Merkezi") İspanya'nın resmî istihbarat merkezidir. Merkez ofisi başkent Madrid yakınlarındaki A-6 otoyolunda bulunmaktadır. İspanya'da istihbarat ile ilgili en yüksek merkezdir. Başlıca amacı Kuzey Afrika ve Güney Amerika ile 80'den fazla ülkede çalışmalar yapmaktır. CNI'nın 2006 yılı için bütçesi 208,5 milyon euro'dur . Ali RÄ±za Tansu Ali Rıza Tansu (1 Ocak 1913-5 Mart 1980), Türk futbolcudur. Fenerbahçe'de yıldızlaşmıştır. 1934-1943 arasında Fenerbahçe forması giymiştir . 266 kez giydiği sarı-lacivertli forma ile 84 gol atmıştır . Bu dönemde 1934-35, 1935-36 ve 1936-37 İstanbul Ligi, 1935 Türkiye Futbol Şampiyonası, 1937, 1940 ve 1943 Millî Küme, 1937-38 ve 1938-39 İstanbul Şildi şampiyonlukları yaşamıştır. Döneminde, II. Dünya Savaşı ve öncesindeki siyasal ortam nedeniyle ulusal temasların azlığından dolayı (Türkiye millî futbol takımı 1937 ve 1948 yılları arasında hiç maç yapmamıştır) ay-yıldızlı formayı giyebilme fırsatını yakalayamamıştır. 5 Mart 1980'de hayata gözlerini yummuştur . Muzaffer Ã‡izer Muzaffer Çizer (1907 - 18 Aralık 1961), Türk eski millî futbolcudur. Fenerbahçe genç takımında yetişmiştir. Güçlü forvet özellikleriyle dikkat çekmiştir. 1928-1937 yılları arasında Fenerbahçe formasıyla 181 maça çıkmış, toplam 121 gol atmıştır . Sarı-lacivertli forma ile 1929-30, 1932-33, 1934-35, 1935-36 ve 1936-37 sezonlarında İstanbul Ligi, 1933 ve 1935 yıllarında Türkiye Futbol Şampiyonası, 1937 yılında Millî Küme ile 1930 ve 1934 yıllarında İstanbul Şildi şampiyonlukları yaşamıştır. 27 Eylül 1931'de Bulgaristan'a karşı Balkan Şampiyonası müsabakasında ilk kez millî oldu ve 2 kez ay-yıldızlı formayı giymiştir. Yol Ver Dağlar Yol Ver Dağlar, Musa Eroğlu'nun 1994 yılında çıkardığı solo albümüdür. Ä°lyas Kahraman İlyas Kahraman, (d. 31 Mart 1976, İstanbul) Türk futbolcudur. Galatasaray altyapısında yetişip Gaziantepspor, Denizlispor ve Bursaspor gibi takımlarda oynamış orta saha oyuncusu. Galatasaray altyapısında yetişti ve ilk olarak 26 Şubat 1995 tarihinde Samsunspor ile oynanan ve 0-1 kaybedilen Süper Lig müsabakasında Galatasaray forması giydi. 1995-96 sezonu için Galatasaray ile A takımı için sözleşme imzaladı ve profesyonel oldu. Galatasaray'da o zamanlar ayni pozisyonda oynayan Gheorghe Hagi, Okan Buruk gibi futbolcular olduğundan fazla şans bulamadı ve Galatasaray'da iki sezon kaldıktan sonra Gaziantepspor' a transfer oldu. Gaziantepspor'da üç sezon oynadıktan sonra, yine uzun süre formasını giydiği Denizlispor ' a transfer edildi. Ve bunun ardından birçok takımda daha forma giydi. En son 2010-11 sezonunda Eyüpspor için oynamış ve aktif futbolculuğunu bitirmiştir. 2017 Nisan ayından beri Yılmaz Vural'ın teknik direktörlüğünü yaptığı Göztepe'de antrenör olarak görev yapmaktadır. İlyas Kahraman, 1 kez Türkiye 16 yaş altı millî futbol takımı formasını giymiştir. Vahap Pehlivan Vahap Pehlivan (d. 1945 - ö. 2001; Malatya), Türk güreşçi. Grekoromen dalında güreşti. Fenerbahçe'de parladı ve kulübün antrenörü Mustafa Çakmak tarafından yetiştirilerek ilk önce yerel müsabakalarda varlık gösterdi. 1965-1970 arasında 70 kiloda İstanbul ve Türkiye şampiyonlukları kazandı. Fenerbahçe'nin 1966, 1967 ve 1968 yıllarında İstanbul grekoromen takım şampiyonluklarını kazanmasında önemli rol oynadı. 1965'te Bulgaristan'ın Yanbolu kentinde düzenlenen Balkan Şampiyonası'nda üçüncü olarak ilk uluslararası başarısını kazandı . 1967 yılında Romanya'nın başkenti Bükreş'te düzenlenen Dünya Şampiyonası'nda bronz madalya kazandı. 1968 yılında İsveç'in Vasteros kentindeki Avrupa Şampiyonası'nda dördüncü olduktan sonra, 1969'da İtalya'nın Modena kentinde düzenlenen müteakip Avrupa Şampiyonası'nda gümüş madalyaya ulaştı. Aktif sporculuk yaşantısını noktaladıktan sonra da güreş sporuna hizmet veren Pehlivan, 18 Haziran 2001'de Malatya'da beyin kanamasından hayatını kaybetti. Fitnat Ã–zdil Hatice Fitnat Özdil (1910, İstanbul - 9 Mayıs 1993, İstanbul), Türk kürekçi. 1910 yılında İstanbul'da doğan Özdil, 1928 yılında Fenerbahçe'de kürek yapmaya başladı ve Türkiye'de bu branştaki ilk kadın sporculardan biri oldu. Vecihe Taşçı ve kardeşleri Melek Özdil ve Nezihe Özdil ile birlikte 1940 yılına kadar defalarca İstanbul ve Marmara şampiyonlukları kazandı. 63 yıl Fenerbahçe SK üyeliğini de sürdüren Özdil, 9 Mayıs 1993'te vefat etti. Nezihe Ã–zdil Ayşe Nezihe Özdil (1911, İstanbul - 29 Mart 1984), Türk kürekçi. 1911 yılında İstanbul'da doğan Özdil, 1929 yılında Fenerbahçe'de kürek yapmaya başladı ve Türkiye'de bu branştaki ilk kadın sporculardan biri oldu. Vecihe Taşçı, ablası Fitnat Özdil ve kardeşi Melek Özdil ile birlikte Fenerbahçe'nin "geçilmez" dörtlüsü olarak 1940 yılına kadar defalarca İstanbul ve Marmara şampiyonlukları kazandı. Özdil, 29 Mart 1984'te hayata gözlerini yumdu. Udo Udo aşağıdaki anlamlara gelebilir; Lipstick Jungle (anlam ayrımı) Lipstick Jungle ÅŸu anlamlara gelebilir: Birol Altın Birol Altın (7 Ağustos 1965, Samsun), Türk eski futbolcudur. Taçspor takımında parlayan Altın savunmadaki başarısıyla dikkat çekti ve 3 Eylül 1982'de Bulgaristan karşısında ilk kez genç millî formayı giydi. 1983 yılında Fenerbahçe'ye transfer oldu ve futbolu bırakan Alpaslan Eratlı'nın veliahtı olarak gösterilmeye başlandı. Sarı lacivertli forma altında 1984-85 Süper Lig, 1984 ve 1985 Cumhurbaşkanlığı Kupası, 1985 ve 1986 Türkiye Spor Yazarları Derneği Kupası ile 1984 ve 1985 Donanma Kupası şampiyonlukları yaşadı. 1986-87 ve 1987-88 sezonlarında Fenerbahçe'nin başarılı olamamasına paralel olarak formdan düştü ve 1988 transfer sezonunda kadroda geniş bir revizyon yapılmasıyla kadroda yer bulamadı ve Antalyaspor'a geçti. 1993-94 sezonunda Sakaryaspor'da oynadıktan sonra, 1994-95 sezonunda Kemerspor'da oynayarak aktif sporculuk hayatını noktaladı 1984'e dek 21 kez genç, bir kez de ümit olmak üzere 22 kez millî formayı giymiştir. Yüksel Kepoğlu Yüksel Kepoğlu (d. 4 Temmuz 1968; İstanbul), Türk eski futbolcudur. İstanbul'da doğan Kepoğlu Fenerbahçe'de yetişti. 20 Şubat 1983'te Bulgaristan'a karşı 1984 Avrupa Şampiyonası Grup Eleme maçında yıldız millî formayı ilk kez giydi. 1985 yaşında 17 yaşında Fenerbahçe A takımına yükseldi. 1985-86 Avrupa Şampiyon Kulüpler Kupası'nda Bordeaux takımını eleyerek büyük sükse yapan sarı-lacivertli takımda yer aldı ve Göteborg'a karşı oynanan ikinci tur maçlarının yıldızı oldu. Sarı-lacivertli formayla 1985 ve 1986 Türkiye Spor Yazarları Derneği Kupası şampiyonluklarını da yaşayan Kepoğlu, 1987 yılında transfer edilen Erdi Demir'e karşılık takas edildi ve Altay'a geçti.. 1993'te Karşıyaka'ya transfer olduktan sonra sırasıyla Çanakkale Dardanel (1995-96), Kepezspor (1996-97), Bucaspor (1997), Aliağa (1997-98), İzmirspor (1998-99), Eskişehirspor (1999) ve Şanlıurfaspor'da (1999-2000) oynadı ve futbolu bu takımda bıraktı. Kepoğlu 8 kez yıldız, 11 kez genç ve 3 kez ümit olmak üzere 20 kez millî oldu. Aynı zamanda Kepoğlu evli ve 2 kız çocuğuna sahiptir. RÄƒzvan Lucescu Răzvan Lucescu (d. 17 Şubat 1969, Bükreş) Rumen eski kaleci. Teknik adam ve eski futbolcu Mircea Lucescu'nun oğludur. Lucescu, futbola 1977'de babası Mircea Lucescu'nun Corvinul Hunedoara takımına transferi ile bu takımın altyapısında futbola başladı. 1982'de ise babasının yıllarca top koşturduğu Dinamo București'nin altyapısına geçti, 1987'ye kadar bu takımda kaldı. 18 yaşında takımda yer bulamayınca, Sportul Studențesc takımına transfer oldu. 1987-88 sezonunda 19 Haziran 1988'de ASA Târgu-Mureş karşısında alınan 6-1'lik galibiyette ilk kez kaleye geçti ve sezon içinde oynadığı tek maç bu maç oldu. 1992'ye kadar bu takımda forma giyen Lucescu, bu takımın A kalecisi konumuna gelemedi ve 3 senede 23 lig maçına çıkabildi ve ligde büyük başarılar kazanamadı. 1992-93'te yerel ligdeki İtalya takımlarından AC Crema 1908 takımına transfer oldu. Kariyerinin tek yurt dışı macerasında Lucescu sadece 3 maç forma şansı bulabildi. 1993'te Sportul takımına geri döndü. 1994-95 sezonunda takımın birinci kalecisi olmayı başardı. Sonraki sezon da bu konumunu korudu ancak ligde başarı halen gelmiyordu. 1996'da National Bükreş takımına transfer oldu. Burada da kaleyi kazanan Lucescu, 31 maçta formayı giydi ve lig ikincisi olup, kariyerinin o zamana kadar en yüksek noktasına ulaştı. Ayrıca ilk kez UEFA Kupası'yla Avrupa'da maçlara çıktı. Üç tur ilerleme başarısı gösterdiler. 1997'de eski takımı Sportul'a geri döndü. Ancak küme düşmekten kurtulamadılar. Bu nedenle 1998'de National Bükreş'e geri döndü. Lucescu, birinci kaleciliği kaptırmıştı. İlk sezon 14 maçta forma giydi. 1999-2000 sezonunun ilk yarısında 9 maç forma giyen Lucescu, sezonu FC Braşov'da tamamladı. Lucescu, 2000'de Bükreş'in en önemli takımlarından Rapid București'ye transfer oldu. 26 maçta forma giydi. Ayrıca UEFA Kupası sahnesine tekrar dönen Lucescu, 3 maçta forma giydi. Ancak ilk turda o sene kupayı kazanacak Liverpool'a 0-1 ve 0-0'lık sonuçlarla elendi. Sonraki sezon FCM Bacău'ya gitti. 2002-03 sezonunda başkan yardımcılığını yaptığı Rapid Bükreş'e geri döndü. 2 Kasım 2002'de FC Argeș Pitești karşısında alınan 1-0'lık galibiyette kaleye geçen Lucescu'nun tek maçı, bu maç oldu. Kariyerindeki tek Liga I birinciliğine de bu sezon ulaştı. Lucescu sezon sonunda futbolu bıraktı. Lucescu, hiçbir zaman millî takım forması giyemedi. Lucescu, 2003-04 sezonunda eski takımlarından FC Braşov'un teknik direktörlüğü ile bu kariyerine başladı. 15 maçta takımın başına çıkan Lucescu, 5 galibiyet 3 beraberlik ve 7 mağlubiyet alarak pek başarılı bir peformans gösteremedi. 2004'te Lucescu, eski takımı Rapid Bükreş'in başına geçti. İlk sezonunda lig üçüncüsü olarak takımı UEFA Kupası'na taşıdı. 2005-06 sezonuna ise çok kötü bir başlangıç yapıp, istifa etti ancak takımın sahibi George Copos tarafından geri döndürüldü. UEFA Kupası'nda çok başarılı bir peformans gösteren takım üç ön eleme turunu geçerek gruplara kaldı. Bu elemelerde Feyenoord'u eleme başarısını gösterdi. Gruplarda ilk üç maçında Stade Rennais FC, Shakhtar Donetsk ve PAOK'u yendi. Shakhtar maçında babası Mircea Lucescu ile karşılaştı. Çıkmayı garanileyen Rapid Bükreş son maçta VfB Stuttgart'a yenilse de grup birincisi oldu. Sonraki turlarda Bükreş, Hertha Berlin ve Hamburg'u eleyerek çeyrek finale yükseldi. Çeyrek finalde rakipleri bir diğer Rumen ekip Steaua București oldu. Maçlar 1-1 ve 0-0 bitti ancak deplasman golü kuralı nedeniyle Rapid Bükreş elendi. Ligde ise ilk yarıyı 6. bitiren takım, ligi ikinci bitirdi. Romanya Kupası'nı ise müzeye getirdi. 2006-07 sezonunda takım lig dördünücüsü oldu. UEFA Kupası'nda ise üç tur atlayarak gruplara kaldı ancak 4 maçta 4 beraberlik alan Rapid Bükreş elendi. Sezon sonunda taraftarlar ve yönetimle yaşadığı birtakım problemler nedeniyle takımdan ayrıldı. Gitmeden Romanya Kupası'nı bir kez daha kulübe kazandırıp, kulübün sonraki sezon UEFA Kupası'na katılmasını sağladı. 2007'de Lucescu, yurtdışı takımlarından aldığı teklifleri reddederek FC Braşov'a geri döndü. FC Braşov iki sene önce Liga II'ye geri düşmüştü. Lucescu ile birlikte FC Braşov, Liga II şampiyonu olarak birinci lige tekrar yükseldi. Sonraki sezon ligde 9. olabildiler. 2009'da Lucescu, babasının izini takip ederek Romanya millî futbol takımının başına geçti. Euro 2012 elemelerinde takımı yöneten Lucescu, ilk 3 maçta daha galibiyet alamayıp 2 beraberlik 1 mağlubiyet aldı. 2011 yılında Romanya millî futbol takımından ayrılan Lucescu, 2011 yılında Rapid București takımının başına geçti. Bu takımın başında 1 sene geçiren Razvan, 2012 yılında El Jaish'in başına geçti. Sedat KaraoÄŸlu Sedat Karaoğlu (8 Şubat 1960, İzmir- 1 Haziran 2014, Bornova), Türk eski millî futbolcudur. Aydınspor'da parladı ve 1980 transfer sezonunda Fenerbahçe'ye transfer oldu. Fenerbahçe'de 1982-83, 1984-85, 1988-89 sezonlarında Süper Lig, 1982-83 sezonunda Türkiye Kupası, 1984, 1985 ve 1990 yıllarında Cumhurbaşkanlığı Kupası, 1989 yılında Başbakanlık Kupası, 1980, 1981, 1982, 1985 ve 1986 Türkiye Spor Yazarları Derneği Kupası, 1982, 1983, 1984 ve 1985 yıllarında Donanma Kupası ve 1982 yılında Çalenç Kupası şampiyonlukları yaşadı. 1985-86 sezonunda bir yıllığına Malatyaspor'a kiralanan Karaoğlu, 1989-90 sezonunda ara transferde Samsunspor'a transfer oldu. Daha sonra Sökespor (1991-92), Düzcespor(1992-93) ve tekrar Sökespor (1993-95) formalarını giydi ve futbolu bu takımda bıraktı. Solbek mevkiinde parlayan Karaoğlu, 2 Aralık 1980'de Çekoslovakya karşısında 1982 Avrupa Şampiyonası Grup Eleme maçında ilk kez ümit millî formayı giydi. Aynı sezon Galler'e karşı ilk kez A millî oldu. Karaoğlu toplamda bir kez A millî ve 4 kez de ümit millî olmak üzere 5 kez millî takım formasını giydi. 1 Haziran 2014 tarihinde Bornova'da yaşadığı evde geçirdiği kalp krizi sonucunda hayatını kaybetmiştir. Angelo Kuralları Angelo Kuralları (Fransızca: Angelo la Debrouille), TeamTO ve Cake Entertainment tarafından 3D animasyon olarak hazırlanan Fransa yapımı animasyon dizisidir. Sebastien Diologent tarafından, Sylvie de Mathuisieulx'un yazdığı Fransız kitap eserlerinden uyarlamıştır. Konu olarak 12 yaşında bir çocuk olan Angelo 'nun arkadaşları Sherwood ve Lola ile yetişkin ve zorbalara karşı olan maceralarını konu almaktadır. Türkiye'de ilk gösterimini Cartoon Network'te 1 Ekim 2010'da yapmıştır. Dizinin ilk sezonu 7 dakikadan oluşan 78 bölümle oluşturulmuş, ek olarak 30 dakika süren tek bölüm bölümde yayınlanmıştır. 2. sezon ise 13 dakikadan oluşan 46 bölümle ve 26 dakika süren 3 bölüm üretilerek gösterilmiştir. Güncel olan 4. sezon ise 78 bölüm 13 dakikadan oluşmaktadır. Kader Kapısı Agatha Christie'nin yazdığı son Tommy ve Tuppence romanıdır. Romanda polisiye ve casusluk iç içedir. Tommy ve Tuppence, artık yaşlanmıştır ve sakin bir yerde mutlu bir yaşam sürmek istemektedirler.Bu yüzden Londra'ya çok uzak olmayan bir köyden eski bir köşk satın alırlar. Bir çift, eve eşyalarını yerleştirirlerken, kütüphande Kara Ok adında bir çocuk kitabı bulurlar.Kitabın bazı satırları kırmızı çizgilerle çizilmiştir.Bu çizgilerden ortaya bir mesaj çıkmaktadır.Bu mesajda şu denmektedir:'Mary Jordan'ın ölümü normal değildi.'.Bu mesaj Tuppence'i hayrete düşürürken, Tommy bunu çok önemsemez. Peki Mary Jordan kimdi?Geçmişte bu evde ve köyde neler yaşanmıştı?Evde şimdi yaşanan şeyler birer kaza mıydı? Ancak Tuppence araştırmalara başlar ve hem evin hem de köyün geçmişiyle ilgili, II. Dünya Savaşı'na uzanan ilginç ve gizemli şeyler bulur.Tommy de Tuppence'e yardım etmeye başlar. Sonunda Tommy ve Tuppence köpeklerinin yardımıyla sonuca ulaşırlar. Mini Estadi Mini Estadi (Katalanca: Mini Stadyum) Barselona, Katalonya, İspanya'da bulunan futbol stadyumudur. 15.276 kişilik stadyum Camp Nou'nun karşısındadır. Türkiye'deki Ali Sami Yen Stadyumu'na benzerliği ile dikkat çeker. Stadyumu şu anda FC Barcelona'nın rezerv takımı FC Barcelona B kullanmaktadır. Ayrıca stadyumu ara sıra Andorra millî futbol takımı da kullandı. Saime Arcıman Saime Arcıman (1917, Ankara - 2 Ağustos 1988, İstanbul), tiyatro ve sinema oyuncusu. 1917 yılında Ankara'da doğdu. 1938 yılında Ankara Devlet Konservatuvarı'ndan mezun olduktan sonra Ankara Radyosu temsil kollarında sanat yaşamına adım attı. 1952 yılında Şehir Tiyatroları'nda çalışmaya başladı, 1979 yılında emekli olana kadar birçok oyunda rol aldı. Konservatuvar'dan tanıştığı Muhip Arcıman ile evli ve İnci ve Semrin adlı iki çocuğu olan Saime Arcıman, 71 yaşında vefat etti ve Kartal Mezarlığı'nda defnedildi. Tennman Records Tennman Records Justin Timberlake ve Interscope Records tarafından kurulan Amerikan müzik şirketidir. Şirketin kurulacağı 28 Mayıs 2007 tarihinde basına açıklanmıştır. Justin Timberlake şirket hakkında basına şu açıklamayı yapmıştır: ""Hepimiz yetenekleri sizlere sunacağımız için heyecanlıyız, yeni keşfettiklerimizi sunmak için sabırsızlanıyorum."" Dokuz Grammy ödülü sahibi Justin Timberlake yönetim kurulu başkanı ve genel müdürüdür. Ken Komisar şirketin başkanlarından biridir. Rey Flemings şirketin işletme müdürüdür. Şirketin ilk sanatçısı Youtube'ta ünlenen Hollandalı şarkıcı Esmee Denters'tır. Justin Timberlake ilk sanatçıyı 6 Haziran 2007 tarihinde açıklamıştır. Justin Timberlake'in JayTee Records adıyla 2005 yılında kurduğu bir başka yapım şirketi de vardır. Sanatçılar 2009 yılından beri iki şirketle de anlaşma yapmışlardır. Carlo Maria Cipolla Carlo Maria Cipolla, (d. 15 Ağustos 1922, Pavia, Lombardiya – ö. 5 Eylül 2000, Pavia, Lombardiya) İtalyan akademisyen ve ekonomi tarihçisi. Cipolla, tarih ve felsefeye olan ilgisi nedeniyle liseden sonra Pavia Üniversitesi'nde Siyasal Bilimler Fakültesi'ne kaydoldu. Burada henüz öğrenci iken, Ortaçağ ekonomi tarihi uzmanı Profesör Franco Borlandi tarafından Cipolla'nın ekonomi tarihine olan tutkusu keşfedildi. Cipolla daha sonra Collège de Sorbonne ve Londra Ekonomi Okulu'nda okudu. 27 yaşında Katanya'da ilk ekonomi tarihi dersini verdi. Venedik, Torino, Pavia, Pisa, Fiesole ve İtalya dışındaki akademik kariyerinin ilk durağı Katanya idi. 1953 yılında Cipolla ve Fulbright bursiyeri olarak ABD'ye gitti ve 1957 yılında Kaliforniya Üniversitesi'nde misafir profesör oldu. İki yıl sonra üniversitede tam profesörlüğe alındı. Cipolla, ekonomi tarihi üzerine mizahi bir dil kullanarak yazdığı denemeleri "Allegro ma non troppo" "("Hızlıca ama fazla hızlı değil" anlamında bir müzik terimi)" adlı kitapta topladı. Ortaçağ ekonomi tarihi üzerinde uzmanlığı ile bilindi. 1991 yılında Kaliforniya Üniversitesi'nden emekli oldu. Uzun süren hastalığının ardından doğduğu kentte 2000 yılında öldü. GÃ¶khan Gedikali Gökhan Gedikali (8 Ocak 1966, Ankara), Türk eski millî futbolcu ve teknik direktör. Savunmada genellikle stoper mevkiinde oynadı. Gençlerbirliği takımında parladı. 1990 transfer sezonunda bir sezon önce savunmasında sıkıntılar çeken Fenerbahçe'ye Semih Yuvakuran, Ahmet Suphi Evke ve Ercan Koloğlu ile birlikte transfer oldu. 1991-92 sezonunda Samsunspor'a kiralanan Gedikali, bir sonraki sezon da kadroda yer bulamadı ve bu defa Sakaryaspor'a kiralandı. 1993'te MKE Ankaragücü'ne transfer olarak Fenerbahçe'den kesin olarak ayrılan Gedikali, 1997-98 sezonunda İskenderunspor ve Iğdırspor'da oynayarak aktif sporculuk yaşantısını noktaladı. Gedikali 4 kez ümit, 5 kez olimpik ve 7 kez A millî olmak üzere 16 kez ay-yıldılı formayı giydi. 3 Mart 1987'de Romanya'ye karşı ilk kez ümit millî formayı giydi ve 1987-88 sezonunda ise Yugoslavya'ya karşı ilk kez A millî oldu. Futbola vedasindan sonra MKE Ankaragücü'nde 12 yıl boyunca altyapı antrenörü ve A2 takımı teknik direktörü gibi farklı mevkilerde görev aldı. 2011-12 sezonunun başından beri Pursaklar Belediyespor çalistırmaktadır. Ahmet Suphi Evke Ahmet Suphi Evke (d. 6 Şubat 1965; Bursa), Türk futbolcudur. Bursaspor'da yetişti ve 3 Eylül 1982'de Bulgaristan'a karşı ilk kez genç millî formayı giydi. Savunmada genellikle sağ bek mevkiinde oynayan Evke, 1990 transfer sezonunda bir sezon önce savunmasında sıkıntılar çeken Fenerbahçe'ye Semih Yuvakuran, Gökhan Gedikali ve Ercan Koloğlu ile birlikte transfer oldu. Fenerbahçe'de 25 lig maçına çıkan Evke, istikrarı yakalayamasa da özellikle Galatasaray ile oynanan maçlarda rakibin yıldız oyuncusu Roman Kosecki'ye adım attırmamasıyla hatıralarda kaldı. 1992-93 sezonunda kadroda kendine yer bulamayan Evke, kiralık olarak eski takımı Bursaspor'a döndü.Piontek döneminde yabancı oyuncular Frank Pingel,Goran Sharlot ile birlikte Bursaspor formasıyla 1,5 yıl oynadıktan sonra.1994-95 sezonunda Süper Lig'e yeni çıkan Adana Demirspor'a transfer oldu ve futbolculu yaşantısını bu kulüpte tamamladı. Evke, 24 kez genç, 1 kez de ümit olmak üzere 25 kez millî oldu. William Holman Hunt William Holman Hunt, (d. 2 Nisan, 1827 Cheapside, Londra – ö. 7 Eylül, 1910 Kensington, Londra) Ön-Raffaeloculuk akımının kurucularından olan İngiliz ressam ve çizer. William Holman Hunt Londra'da bir eşya ambarı sahibi olan bir aileye doğdu. Genç yaşında resim ve çizgiye çok yetenekli olduğu görüldü. Ama babasının zorlaması ile babasının ambarında ambar memuru olarak çalışmaya başladı. On altı yaşında iken yine resim yapmaya başladı. "Kraliyet Akademisi (Royal Academy") Okuluna eğitim için başvurdu ama önce refüze edildikten sonra 1844'te bu okula öğrenci olarak kaydını yaptırabildi. Bu eğitim kurumunda öğrenci iken Holman Hunt bu okul tedrisatında hala akademiyi kurucularaından "Joshua Reynolds" etkileri hakim olmasına isyan eden bir öğrenci olarak bilinmektedir. Okulda iken 1847'de John Ruskin'in yazdığı modern ressamlar hakkındaki eserden çok etkilendi. Ruskin sanatın bir ahlaki hedefi olmasını ve doğayı yakından takip etmesini önermekteydi. 1848'de, önce bu okulda arkadaşı olan John Everett Millais ve diğer bir ressam çırağı olan Dante Gabriel Rossetti ile birlikte; sonra diğer dört genç ressamın katılması 7 kişiden oluşan "On-Raffaeloculuk Kardeşliği" adı verdikleri bir sanat, özellikle resim, akımı kurdu. Bu grubun ana hedefi Raffaello Santi ve Mikelanj tarafından resme getirilmiş maniyerizm üslubundan ve özellikle 18. yüzyılda İngiltere'de Kraliyet Akademisini kuran Joshua Reynolds etkisinden ayrılmaktı. Bu grup bir beyaname yayınlarak prensiplerini ilan etti ve 1849'da ilk sergilerini açtılar. Görüşlerini bastırdıkları "Germ" adlı bir dergide yayınlamaya devam ettiler. 1850'den sonra Holman Hunt, Millais ile birlikte, bu akıma katılanların çok genel olarak kabul ettikleri, Orta Çağlar güzel sanatlarının ve konularının taklidinden ayrıldılar. Holman Hunt resiminde, gösterilen karakterlerin dinsel ruhani niteliklerine verdiği önem ve daha çok dinsel ve ahlaki didaktik konuları seçmesi dolayısı ile bu akımın diğer üyelerinden ayrıldılar. 1854'te Holman Hunt yeni artistik konulara dinsel bir görüşle daha yakından eğilebilmek için Orta-Doğu'ya gitti. Kahire ve Yafada biraz çalıştıktan sonra 1855'e kadar Kudüs'te yaşadı ve çalıştı. Bu arada Nasıra, Şam ve Beyrut'u da ziyaret etti. Bu dönemde hazırladığı eskizleri ve eserleri ile bu yörenin halkını ve doğal görüntülerini yansıttı. Örneğin, Kahire'de pazar hayatını yansıtan "Kahire'de bir Sokak" eseri. 1856'da İngiltere'ye geri dönmekle beraber 1869'da, 1872'de ve en son 1892'de Kudüs'e yeni ziyaretler de yaptı. Holman Hunt'in eserleri önceleri zamanının sanatçıları ve sanat eseri satın alanları tarafından sevilmedi. Sanat kritikleri eserlerinde gösterdiği güya beceriksizlik ve eserlerinin güya çirkinliği dolayısıyla devamlı onu tenkit ettiler. Yine de eserlerini iyi müşteri bulmaktaydı. Önce modern kırsal ve şehirsel yaşamın doğal sahnelerini yansatan eserleri, örneğin "Ücretli Tutulmuş Çoban", "İngiltere Sahillerimiz" ve "Uyanan Vicdan" adlı eserleri, ile İngiliz sanatseverlerin ilgisini çekti. Ayrıca sanat eserlerini kerkese açık olarak gösteren kurumlara da satışlar yaptı. 1854'te Londra'da St Paul Katedrali için "Dünya'yı Aydınlatan Işık" adlı eserini hazırladı ve 1860'ta hazırlamış olduğu "Tapınakta Kurtarıcı İsa'nın Bulunması" adlı tablosu bir sanat eseri satıcısının aracılığıyla "Birmingham Müzesi ve Sanat Galerisi"ne o zaman çok büyük bir fiyat olan £5.500'a satıldı. Orta-Doğu'dan İngiltere'ye döndükten sonra Holman Hunt'in eserleri güzel sanatlar kritiklerinin yakın ilgisini çekmeye başladı. Hazırladığı eserler dinsel ve ahlaki didaktik konuları yansatmaktaydı. Bunlar özellikle zenginlerin ve onlara aracılık yapan sanat eseri satıcılarının büyük ilgisini çekip yüksek fiyatlarla satılıp kendisine iyi bir yaşama standardı sağladı. Örneğin, "Başkalarının Suçlarını Yüklenen Keçi"(1856), "İsabella ve Basil'in Çömleği" (1868), "Ölümün Gölgesi" (1871), "Açgözlü Komşu" (1895) , "Kutsal Ateş Mucizesi" (1899). Hunt iki evlilik yaptı. Önce nişanlanmış olduğu modeliyle nişanını bozduktan sonra Fanny Waugh adlı bir hanımla evlendi. Fakat karısı ilk çocukların doğumunda Floransa'da iken öldü. Karısı Fanny'nin mezarı Floransa'dadır ve üzerinde Holman Hunt'in hazırladığı bir mezar anıtı bulunmaktadır. Sonra ölen karısının küçük kızkardeşi Edith ile evlilik yaptı ve bu çift bu çeşit evlilik Anglikan Kilisesi tarafından hoş karşılanmadığı için epey zaman İngiltere dışında, İtalya'da yaşadı. Ayrıca bu evliliği diğer arkadaşları ile arasının açılmasına da neden oldu. 1905'te Holman Hunt hatıralarını " Bu yazılarıyla hazırladığı eserlerinin sanat kritiklerince kendinin istemediği şekillerde nitelendirilmesini önlemeye çalıştı. Aynı yıl Kral tarafından "Order of Merit (Liyakat Nişanı)" ile onurlandırıldı. 1910'da ölene kadar Thames Nehri üzerinde bir kırsal küçük köyde yaşadı . En son eseri olan "Shallot Leydisi" tablosunu bitiremedi ve bu eser asistanı Edward Robert Hughes tarafından tamamlanmıştır. V. Urbanus Papa V. Urbanus (d. 1310 Château de Grizac, Languedoc – ö. 19 Aralık 1370 Avignon) doğum adı Guillaume de Grimoard. 28 Eylül 1362 - 19 Aralık 1370 döneminde Papalık yapmıştır. 6. Avignon papaasıdır. Fransızdır, Benedikten olmuş ve Hristiyan Hukuk sistemi üzerine doktora yapmış, Montpellier ve Avignon'de dersler vermiştir. 28 Eylül 1362 tarihinde Papa VI. Innocentius'un arkasından papa seçilmiştir. Eğitime destek vermiştir. Macaristan üniversitesini kurmuş, Toulouse'de müzik okulu açmış, Montpellier'de tıp okulunu restore etmiş, Saint Benoit kolejini kurmuş, kilisesini katedrale çevirip içini çok çeşitli sanatsal eserlerle donatmış, Quézac ve Bédouès'ta kolej ile Ispagnac'ta kilise ve kütüphane kurmuştur. Bin öğrencinin yemek ve yatma ihtiyaçlarını karşılamıştır. Bosna, Litvanya, Bulgaristan ve Çin'e misyonerler göndermiştir. Ayrılık (film, 2010) Ayrılık (Almancası die Fremde) - Yönetmenliğini Feo Aladağ'ın yaptığı 2010 yılında ekrana çıkmış bir Alman-Türk filmi. Başrolü Sibel Kekilli oynamaktadır. Konusu: Almanya doğumlu Umay İstanbul'da yaşadığı bunaltıcı ve zalim evliliğinden kaçarak Berlin'deki ailesinin yanına geri döner. Yanına küçük oğlu Cem'i de almıştır. Umudu ailesi ile birlikte daha iyi bir hayat yaşamaktır... Fakat Umay'ın bu beklenmedik dönüşü aile içinde büyük çatışmalara sebep olur... Birbirine bağlı bu küçük Türk ailesi Umay'a karşı duydukları sevgi ve yaşadıkları ortamın onların üzerindeki baskısı arasında kalmıştır. Aile küçük Cem'i babasına göndermeye karar verdiğinde Umay, özgür ve oğlu ile birlikte yaşayacağı yeni bir hayat için kendini güçlü hisseder... Fakat ailesinin sevgisine olan ihtiyacı bu yeni hayatta onu birçok kez takılıp düşmek zorunda bırakacaktır. Hold My Hand (Michael Jackson ve Akon şarkısı) Hold My Hand, Afro-Amerikan sanatçı Michael Jackson'ın kaydının üzerine Akon tarafından yapılan düet ve düzenlemelerle oluşturulan bir şarkıdır. 2007 yılında kaydedilen ve 2010 yılında tamamlanan şarkı "Michael" albümünün ilk teklisidir. "Hold My Hand", Akon ve Michael Jackson tarafından 2007 yılında kaydedilmiştir. 2010 yılında ise Akon tarafından yapılan düzenlemeler ile son halini almıştır. Michael Jackson'ın ailesine bıraktığı kendi el yazısı ile yazılmış notta, sanatçı “Hold My Hand” şarkısının yeni projesinin ilk teklisinin olmasını istediğini belirttiğinden dolayı bu şarkı albümün ilk teklisi olmuştur. Ancak 2008 yılında şarkı henüz demo aşamasında iken internete sızdırılmıştır. Şarkı, Jackson'ın hayattayken sızdırılan son şarkısı olmuştur. Sonrasında Akon'un "Freedom" albümünün listesinde bulunan şarkı albümden çıkarılmıştır. Akon şarkının sızdırılması ile ilgili şöyle bir açıklamada bulunmuştur: ""Bundan birkaç yıl önce şarkı internete sızdığında dünya henüz bu şarkıyı dinlemeye hazır değildi ve bu bizi gerçekten derinden etkiledi. Ama artık beklenen zaman geldi ve şimdi şarkı son haline ulaşarak inanılmaz güzel ve etkileyici bir şarkıya dönüştü. Michael gibi hayatımın en önemli idollerinden biri ile çalışma şansına eriştiğim için çok gurur duyuyorum."" Akon, şarkı henüz yayınlanmadan önce resmî Twitter profilinde şarkıda Jackson'ın vokalinin daha fazla olacağını belirtmiştir. 15 Kasım 2010 Pazartesi günü saat 00:01'de şarkı michaeljackson.com üzerinden tüm dünyaya dinlemeye açılmıştır. Şarkı orta tempolu R&B, ballad ve güçlü gospel etkileri ile yapılandırılmıştır. Şarkı daha önce yayınlanan ve "resmi olmayan" tekli "Breaking News"'un aksine çoğunlukla olumlu eleştiriler almıştır. "Toronto Star"'dan Ashante Infantry şarkı için ""neşeli, akılda kalıcı ve Jackson'ın kataloğuna olumlu bir ek daha"" değerlendirmesini yapmıştır. "Huffington Post"'tan Joe Vogel ise "görkemli kadrosu, basit ama güçlü altyapısı ile büyük bir hit" şeklinde şarkıyı yorumlamıştır. Şarkı Canadian Hot 100 listesine doksandört numaradan, Hot R&B/Hip-Hop Songs listesine ise elliüç numaradan giriş yapmıştır. En başarılı olduğu liste ise Flandre, Belçika listesi olmuştur. Şarkı bu listeye bir numaradan girmiştir. Alp Küçükvardar Alp Küçükvardar (d. 15 Ağustos 1976, İsveç), eski Türk futbolcudur. Galatasaray altyapısında yetişip Gaziantepspor, Denizlispor ve Bursaspor gibi takımlarda oynamış forvet oyuncusu. Galatasaray altyapısında yetişti ve ilk olarak 24 Kasım 1996 tarihinde Zeytinburnuspor ile oynanan ve 5-2 kazanılan Süper Lig müsabakasında Galatasaray forması giydi. Galatasaray'da o zamanlar Hakan Şükür, Arif Erdem gibi forvetler olduğundan fazla şans bulamadı ve Galatasaray'da sezon bitimiyle beraber gelecek sezon kendisini geliştirmesi için Çaykur Rizespor'a kiralandı ve burada bir sezon oynadıktan sonra Gaziantepspor'a transfer oldu. Gaziantepspor'da bir sezon oynadıktan sonra birçok takımda daha oynadı ve son olarak Fatih Karagümrük'de oynadıktan sonra 2008 senesinde futbola veda etti. Alp Küçükvardar, 2 kez Türkiye U-18 ve 1 kez de Türkiye U-21 olmak üzere toplam 3 kez millî takım formasını giymiştir. Move Like Michael Jackson Move Like Michael Jackson, BBC Three'de yayınlanan ve Michael Jackson gibi dans eden kişiler bulmayı amaçlayan İngiliz yetenek yarışmasıdır. Yarışma sanatçının Haziran 2009'da ölümünden birkaç ay sonra yayınlanmaya başlamıştır. Reggie Yates tarafından sunulan yarışmada Mark Summers, Jamelia ve Michael Jackson'ın kardeşi ve eski Jacksons 5 üyesi Jermaine Jackson jüri olarak bulunmuşlardır. Dünyaca ünlü şovmen Michael Jackson Los Angeles'taki evinde geçirdiği bir kalp krizi sonucu Haziran 2009'da ölmüştür. 20. yüzyılın en büyük dansçılarından birisi olarak kabul edilen Jackson moonwalk ve robot dansı gibi dans çeşitlerini dünyaca popüler bir hale getiren kişi olmuştur. Jackson, Michael Peters ve Jeffrey Daniel'den uyarladığı dans figürleriyle koreografiler oluşturmuş ve bunları video kliplerinde kullanmıştır. Yapımcılar, altı bölümlük bir seri hazırlarken amaçlarının Jackson gibi dans eden bireyler bulmak olduğunu belirtmiştir. Jermaine Jackson, yarışma henüz yapım aşamasında iken ""Michael benzersiz figürleriyle dünyada birçok kişiye ilham kaynağı olmuştur. İngiltere'nin en yetenekli ve ilham verici dansçılarının arandığı bir yarışmada jüri olmaktan büyük bir memnuniyet duyuyorum."" şeklinde demeç vermiştir. 16 yaş ve üzeri herkese açık olan yarışmanın seçmeleri Ekim ayında yapılmıştır. Katılımcılar yarışmanın formatı gereği yalnızca Michael Jackson'ın dans figürleri ve bu figürlerden esinlenilmiş dans gösterilerini sergilemiştir. Curcuna AdasÄ± Curcuna Adası (Orijinal adı: "Miss Cast Away and the Island Girls"), Bryan Michael Stoller'ın yönetmenliğini yaptığı ve 2.000.000$ bütçeli, komedi türünde bir B filmidir. Filmin başında, güzellik yarışmasının adaylarını taşıyan uçak bir adaya düşmektedir. Uçağın kaptanı Maximus Powers ve co-pilot Mike Saunders kendilerini ve yolcuları Jurassic Pork'tan (dev prehistorik domuz) korurken aynı zamanda adadan kurtulmak için bir gemi inşa etmek zorundadırlar. Filmin devamında ise Ajan MJ, Vatikan tarafından adada mahsur kalan insanları kurtarmak için görevlendirilir. Film, IMDb'nin "Bottom 100" listesinde 64. sırada yer almış ve tamamen olumsuz eleştirilere maruz kalmıştır. Insomnia (anlam ayrımı) İnsomnia, bir uyuma sorunudur. Şu anlamlara da gelebilir: United We Stand: What More Can I Give United We Stand: What More Can I Give, Washington'daki RFK Stadı'nda 21 Ekim 2001 tarihinde gerçekleştirilen bir yardım konseridir. Konser, 11 Eylül 2001 saldırılarının kurbanlarına yardım amaçlı düzenlenen üçüncü büyük konser olmuştur. Diğer iki gösteri New York'ta yapılmıştır. Konser adını Michael Jackson'ın What More Can I Give şarkısından almıştır. Konser öğleden sonra başlamış ve gece yarısına dek süren yarım günlük uzun gösteri olmuştur. Michael Jackson, Janet Jackson, James Brown, Al Green, Carole King, Rod Stewart, Bette Midler, America ve Huey Lewis gibi Amerikan klasiği haline gelmiş sanatçılar dışında Destiny's Child, P. Diddy, the Goo Goo Dolls, Train, Backstreet Boys, Usher, Mariah Carey, Pink ve 'N Sync gibi günümüz sanatçıları da gösteride performanslarını sergilemişlerdir. Kısa bir süre sahnede bulunan sanatçıların her biri ortalama beş şarkı söylemiştir. Konserler tamamlandıktan sonra düzenlenerek ABC kanalında yayınlanmıştır. John Stamos'un yapılması için önayak olduğu gösteriye Washington DC belediye başkanı gibi politik figürler ve Kevin Spacey gibi ünlüler de katılım sağlamıştır. Türkiye'de inşaat mühendisliği Türkiye'de inşaat mühendisliğinin başlangıç tarihi İTÜ İnşaat Fakültesi'nin başlangıcı olarak sayılan ve 1727 yılında Damat İbrahim Paşa tarafından açılmış olan Humbarahane olarak kabul edilir. Ancak bu girişim Yeniçerilerin karşı koyması nedeniyle yarım kalmıştır. 1773 yılında Gazi Hasan Paşa ile Baron de Tott'un teklifiyle III. Mustafa Mühendishane-i Bahr-i Hümayun'u açtırmış ve bu yolla donanmadaki gemi mühendislerinin bilgisizliğini gidermeye çalışmıştır. İlk adı "Mühendishane" olan bu üniversite Türk tarihinin ilk üniversitesidir. I. Abdülhamit devrinde büyümeye devam eden bu üniversite, III. Selim döneminde 1795'te adı Mühendishane-i Berrî-i Hümâyûn (kara mühendisliği) olacak şekilde ikiye ayrılmış ve bir kanunnameye bağlanmıştır. Her iki üniversite de 1808 yılına kadar eğitime devam etti. Mühendishane-i Berrî-i Hümâyûn'da 1797 yılında "Yeni Metotlar" adlı kitap ile inşaat mühendisliği hakkında bazı kitaplar basıldı. Fizik, kimya, trigonometri, topoğrafya, mukavemet, hidrolik, akarsu hidroliği, akışkanlar mekaniği, optik, botanik, jeoloji, mineroloji, sektant ve oktant gibi dersler ilk defa bu üniversitede okutuldu. 1883 yılında II. Abdülhamit tarafından Alman sistemine göre kurulan ve gelişimi orduya bırakılan Hendese-i Mülkiyeden mezun olmuş birçok Türk inşaat mühendisi ülkede birçok yol ve köprü yapımında çalıştı. Şam-Mekke arası 1200 km'lik Hicaz Demiryolu bu okuldan mezun olan Türk mühendisler tarafından 8 yılda tamamlandı. Türkiye'de ilk inşaat fakültesinin öğretime başladığı tarih olarak 1795 yılında kurulan Mühendishane-i Berrî-i Hümâyûn'un kuruluş tarihini baz almak daha doğru olacaktır. Bugünkü anlamda sivil inşaat mühendisliğinin başlangıcı ise 1883'te kurulan Hendese-i Mülkiye ile başlar. Cumhuriyet'in kuruluşuna kadar bu okullardan 432 inşaat mühendisi mezun olmuştur. Yapı mühendisleri, yapıların taşıyıcı sistemine ait hesaplamaları (tasarım ve dizayn) yapar (statik hesap). Bu hesaplamalara göre aks aralığı, kullanılacak malzemeye göre kolon, kiriş ölçü ve boyutları ile (betonarme ise) donatı yoğunluğu, (çelik yapı ise) profil tipi seçilir. Plan ve projeler, ölçeklere göre uygun uzunluk birimleri kullanılarak çizilir. Sanılanın aksine yapı mühendisleri, mekanları tasarlamazlar (baraj,yol, arıtma tesisleri vb. hariç), tasarım taşıyıcı sistemi direkt ilgilendirmiyorsa mimar tarafından yapılır. Taşıyıcı sistemi ilgilendiren tasarımlar mimar ve mühendis arasında birkaç kez gidip gelerek tamamlanır. Endüstri devrimi öncesi mimarlıkla birlikle yapılan meslek gelişen teknoloji ve hesaplamalarla mühendislik ve mimar olarak ayrılmıştır. Bir mimarın yapının taşıyıcı sistemi hakkında hiçbir sorumluluğu yoktur. Ancak yapıyı projelendiren mühendis tüm sorumlulukları üzerine almış kabul edilir. Türkiye'de, Belediyeden bir projenin onay alabilmesi için lisanslı bir İnşaat Mühendisi tarafından yapıldığını belirten imzayı taşıması gerekir. Son yıllarda Türkiye'de uygulamaya geçen "Yapı Denetimi Uygulama Usul ve Esasları Yönetmeliği" sayesinde her tür yapı inşası eskiye nazaran daha sıkı bir biçimde denetlenmekte, özellikle yapının imal aşamasında yapılan yanlışlıklar ve hatalar önlenmektedir. Vidas Ginevičius (doğum 11 Mayıs 1978, Kaunas, Litvanya) 1.93 boyunda, 93 kilo, oyun kurucu pozisyonunda, Olin Edirne Basketbol takımında oynayan Litvan basketbolcudur. Kariyeri 1999'da, Statyba'da (Jonava) başladı. 2000-2001 sezonunda Neptūnas takımına takas olana kadar Zalgiris takımında oynadı. 2001 yılında Zalgiris'e geri döndü. 2003 yılında Alytus takımına kiralandı ama Mart 2004'te ekonomik sıkıntılar nedeniyle bu takımdan ayrıldı ve tekrar Zalgiris'e geri döndü. Sezonun geri kalanında Zalgiris'le sadece lig maçlarına çıktı. 2004-05 Euroleague sezonu boyunca EuroLeague'de 19 maça çıktı. 2004 yılında, Litvanya millî basketbol takımı forması altında 2004 Atina Olimpiyatları'na çıktı. Aynı zamanda 2005 yılında Litvanya millî takımı formasıyla Belgrad'da yapılan 2005 Avrupa Basketbol Şampiyonasında 6 maça çıktı. Hümanist olduğu bilinen kişiler listesi Hümanist olduğu bilinen kişiler listesi, ünlü seküler ve dini hümanistlerin kısmi bir listesidir. CMYLMZ Fikir Sanat CMYLMZ Fikir Sanat, komedyen Cem Yılmaz önderliğinde, 2007 senesinde İstanbul'da kurulan bir film yapım şirketidir. Cem Yılmaz'ın Her Şey Çok Güzel Olacak, G.O.R.A. ve Hokkabaz filmlerinden edindiği tecrübe neticesinde kurduğu "CMYLMZ Fikir Sanat", adını ilk kez Fida Film ortaklığıyla 2008 senesinde hayata geçirilen A.R.O.G ile duyurdu. Firmanın Fida Film ile gerçekleştirdiği bir diğer ortak yapım Yahşi Batı ise 2010 yılında vizyona girdi. Aynı yıl "CMYLMZ Fikir Sanat" tarafından desteklenen Zefir, Toronto Uluslararası Film Festivali'nde gösterildi. Vladimir Arzumanyan Vladimir Arzumanyan (26 Mayıs 1998, Hankendi, Azerbaycan), Ermeni şarkıcı ve söz yazarı. 2010 Eurovision Çocuk Şarkı Yarışması'nda Ermenistan'ı "Mama" adlı şarkıyla temsil ederek 120 puanla birinci olmuştur. Gülşen (anlam ayrımı) Gülşen sözcüğü aşağıdaki anlamlara gelebilir: Nuri Kamburoğlu Nuri Kamburoğlu (d. 24 Mayıs 1967, Bartın), Türk eski futbolcudur. Bakırköyspor'da savunmadaki başarılı oyunuyla dikkat çekti ve 14 Kasım 1990'da Avrupa Şampiyonası Grup Eleme maçında Polonya'ya karşı ilk kez A millî oldu. 1991 transfer sezonunda Fenerbahçe'ye transfer oldu. 1995'e kadar dört yıl giydiği sarı-lacivertli forma ile 1993 Başbakanlık Kupası ve 1994 Türkiye Spor Yazarları Derneği Kupası şampiyonluğu yaşadı. 1991-92 ve 1993-94 sezonlarında takımı lig ikinciliğinde kalınca şampiyonluk yaşayamadı. 1995 yılında Antalyaspor'a transfer oldu ve 2002 yılına dek bu formayı giydi. Daha sonra Diyarbakırspor (2002-03) ve İstanbulspor (2003-05) takımlarında oynadı ve futbolu sarı-siyahlı takımda bıraktı. Kamburoğlu toplamda 3 kez A millî oldu. Mecnur Ã‡olak Mecnur Çolak, (d. 7 Ağustos 1967, Razgrad, Bulgaristan) Eski Türk futbolcudur. Sarıyer ve Fenerbahçe gibi takımlarda oynamış forvet oyuncusu. Futbolculuk zamanında asıl adı "Mecnur Çolak" olmasına rağmen Türk medyası ismini hep "Mecnun Çolak" diye telaffuz etmiştir ve neticesinde akıllarda daha çok "Mecnun Çolak" ismiyle kalmıştır. Bulgaristan'da Türklerin yoğun olduğu Razgrad kentinde doğan Mecnur Çolak o zamanlar Bulgaristan'da Türklere karşı uygulanan zorunlu asimilasyondan kurtulmak için ailesiyle beraber Türkiye'ye göç etmiştir. Türkiye'de 23 yaşında Sarıyer'da profesyonel olarak oynamaya başlamıştır ve burada üç sezon oldukça başarılı ve istikrarlı bir performans sergilemiştir. Dolayisiyla büyük takımların dikkatini çekmiştir ve 1993-94 Türkiye 1. Futbol Ligi sezonunda Fenerbahçe'ye transfer olmuştur. Fenerbahçe'deki ilk sezonunda beklenenden çok daha üstün bir perfomans sergilemiştir ve ligde 14 gol atarak Aykut Kocaman'la beraber o sezon gol kralı olan takım arkadaşı olan Bülent Uygun'un ardından Fenerbahçe'nın en golcu futbolcusu olmuştur. O sezon 27 Şubat 1994 tarihinde oynanan Kardemir Karabükspor-Fenerbahçe Süper Lig müsabakasi gibi çok çekişmeli geçen maçlarda kritik golleriyle Fenerbahçe'ye galibiyeti ya da en azından beraberliği getirmesiyle hafızalarda kalmıştır. Fenerbahçe'deki ikinci sezonunda teknik direktör tarafından fazla forma şansı bulamamıştır ve iki sezon Fenerbahçe'de oynadıktan sonra 1995-96 Türkiye 1. Futbol Ligi sezonu için Denizlispor'a transfer olmuştur. Burada bir sezon oynadıktan sonra birer sezonda o zamanın 2. Lig'inde şimdiki adıyla 1. Lig'de birer sezon Adana Demirspor ve Beykozspor'da oynadıktan sonra 1998 senesinde aktif futbola veda etmiştir. Piotr Soczyński Piotr Soczyński (d. 18 Ocak 1967; Łódź, Polonya), Polonyalı eski futbolcu . 1985'te profesyonel olarak Polonya Ligi'nin Lodzki SK takımında forma giymeye başladı. 1987-91 arasında Olimpia Poznan'da oynadı. Savunmadaki başarılı oyunuyla dikkat çeken Soczynski 1989 ve 1992 yılları arasında 30 kez millî oldu ve 1 kez de gol attı . Bu başarılarıyla savunmada sıkıntılar çeken ve 1990-91 sezonunda kalesinde 53 gol gören Fenerbahçe'nin transfer gündemine girdi ve 1991'de sarı lacivertli takıma transfer oldu . Fenerbahçe forması altında 28 maç oynayarak lig ikinciliği yaşayan Soczynski, lig sonunda eski takımına geri döndü. 1994'te Süper Lig'in yeni takımı Vanspor'a transfer oldu ve bu takımda da iki sezon forma giydi . Deyrizor (il) Deyrizor İli ya da Deir ez-Zor, Dayr az-Zawr İli (Arapça:مُحافظة دير الزور), Suriye'nin on dört ilinden birisidir. Başkenti ve en büyük şehri Deyrizor'dur. 2010 verilerine göre nüfusu 1,200,500 kişidir. Yüzölçümü ise 33.060 km² ve 12,8 milkaredir. Böylece nüfus yoğunluğu, kilometrekareye 36, milkareye 94 kişi yapar. İldeki önemli şehirler arasında Deyrizor İlçesi'ndeki Deyrizor, Mayadin ilçesi'ndeki El Meyadin ile Ebu Kemal İlçesi'ndeki Ebu Kemal şehirleri gelmektedir. İlde zaman, Doğu Avrupa Zaman Dilimi UTC +2 formatında, yazın ise Doğu Avrupa Yaz Zamanı UTC +3 formatında bulunur. İlin ISO Kodu, "SY-DY" 'dır. Resmi dil ise Arapça (Suriye)'dır. Deyrizor İli, 3 ilçeye ayrılmıştır: ("manatiq, mıntıka") Bu ilçelerde ? sayıda bucaklara (nahiyelere) ayrılır. ("nawahi") Ayrıca Deyrizor, İsrail'in 6 Eylül 2007'de, Kuzey Kore'den nükleer malzemeler barındırdığından şüphelendiği, nükleer istasyonu bombalayıp yok ederek 11 işçiyi (10 Kuzey Koreli, 1 Suriyeli Arap) öldürdüğü, Orchard/Bustan Operasyonu'na ev sahipliği yapmıştır. Azapkapı Azapkapı, İstanbul'un Beyoğlu ilçesinde semt. 1960'lardaki imar değişimleri özellikle Saliha Sultan Çeşmesi'nin bir meydan çeşmesi olma özelliğini kaybetmesinde etkili olmuştur. Southern All Stars Southern All Stars, Kanagawa çıkışlı Japon rock grubudur. Fırat Çelik Fırat Çelik (d. 25 Mart 1981, , Almanya) Türk dizi, sinema ve tiyatro oyuncusu Fırat Çelik, Almanya Federal Cumhuriyeti’nin Stuttgart bölgesinde yer alan şehrinde doğdu. İki yaşındayken Türkiye’ye dönmeye karar veren ailesiyle birlikte dokuz yaşına kadar Tunceli’de yaşadı. İki ablası bir kızkardeşi olan Fırat Çelik ailenin tek erkek çocuğudur. Tunceli’de altı yıl yaşadıktan sonra ailesi ile beraber Paris’e yerleşmeye karar verdiler. Doksanlı yıllarda göç ettikleri Fransa’da eğitim gören Fırat Çelik, Paris’in banliyösu ’da Louise Michel Ortaokulu’ndan sonra Langevin Wallon Lisesi’nde ekonomi ve idari bilimler okudu. 19 yaşında babasına yardım etmek için çalışma kararı veren Fırat Çelik, Paris’e taşındı ve burada pek çok işin yanında mankenlik de yapmaya başladı. Çevresinden tiyatro oyunculuğu yapması için destek gören Fırat Çelik girdiği bir oyuncu seçiminde Moliere’in Cimri oyununundan bir monolog canlandırdı. Fırat Çelik’i kendi okuluna girmeye ikna etti ve böylece Sudden Theatre’ın atölyelerine katıldı. Bir yıl kadar bu atölyelerde eğitim gördü. Fırat Çelik’in profesyonel tiyatro kariyeri 2006 yılında yönetmen Thierry Harcourt ile yollarının kesişmesiyle başladı. Harcourt’un sahneye koyduğu, Anthony Burgess’in romanından uyarlanan Otomatik Portakal oyununda Fred rolünü üstlenen Çelik; 2007’de tiyatrosu ekibine katılarak Jean-Georges Tharaud tarafından sahneye koyulan Effets Secondaires oyununda Kevin rolünü canlandırdı. Bu sırada pek çok kısa filmde oynayan Fırat Çelik Johann Bertelli’nin yazıp yönettiği Lignes isimli kısa filmde de başrol oynadı. Fırat Çelik ilk uzun metraj sinema filmini 2009 yılında yönetmen ’nin filmiyle gerçekleştirdi. ’un başrolünde oynadığı filmde küçük bir rol üstlendi. Berlin’de dünya prömiyeri yapılan film aynı yıl İstanbul Film Festivali’nin de açılış filmi olarak seçildi. Bu vesileyle hayatında ilk defa İstanbul’a gelen Fırat Çelik gelişinin hemen ardından teklifleri değerlendirerek birkaç ay sonra Türk televizyonları için çekilen Kış Masalı dizisinde başrol oynadı. Geniş kitleler tarafından tanınması ise Ay Yapım’ın yapımcılığında gerçekleşen Fatmagül'ün Suçu Ne? isimli dizi sayesinde oldu. Sonrasında yine Ay Yapım imzalı polisiye dizi 20 Dakika'da rol alan Fırat Çelik şu sıralar Böcek Yapım ve Warner Bross Almanya ortak yapımı 8 Saniye isimli sinema filminin hazırlığı içinde. Lima ili Lima ili (), Peru'nun bir ilidir. İl hiçbir bölgeye bağlı değildir. İlin merkezi Peru'nun başkenti Lima'dır. Lima ili, idari olarak 43 ilçeye ayrılmıştır. YeÅŸildal, Varto Yeşildal, Muş ilinin Varto ilçesine bağlı bir köydür. Köyün eski adı 1916 yılı kayıtlarında Kurmanci'de "haşinler" anlamına gelen Çorsan olarak geçmektedir. Köy, Muş il merkezine 86 km, Varto ilçe merkezine 26 km uzaklıktadır. AK-74 M AK-74 M (Açılımı:(Rusça: Автомат Калашникова 74 (AK-74) Mодернизированный) (Türkçe: Otomatik Kalaşnikov 74 (AK-74) Modernizasyonu)), 1994 yılında Mihail Kalaşnikov tarafından tasarlanmış otomatik piyade tüfeğidir. Kalaşnikov'un AK serisinin günümüzdeki temsilcisi olan bu silah, RFSK' nin 1994 yılından beri ana piyade tüfeğidir. AK-74' e modernizasyon yapılması sonucu ortaya çıkmıştır. İlk kez AK-74' te kullanılmış olan 5.45x39 mm' lik fişeği kullanan bu tüfeği AK-74' ten ayıran özellikler ise mobilyaları (dipçik, kabza ve el kundağı), süngüsü ve silahın standardında bile sabit görünüşlü olan katlanabilir dipçik bulunmasıdır. Sökülmesi AK standardıdır. Keskin nişancı dürbünü, gece görüş dürbünü, termal kamera, optik nişangah, lazer hedefleyici, bombaatar, süngü, taktik fener, susturucu Erich Wolfgang Korngold Erich Wolfgang Korngold (d. 29 Mayıs 1897; Bruno, (zamanında Avusturya-Macaristan İmparatorluğu, günümüzde Slovakya) - ö. 29 Kasım 1957 Hollywood, Kaliforniya, ABD.) Avuturya-Macaristan İmpartorluğu asıllı ve sonra ABD vatandaşlığına geçmiş