ve 5'-3' eksonükleaz aktiviteli (5' uçtan nükleotitler çıkarır) eksonükleazlardan bahsedilebilir, bazı eksonükleazlar ise her iki uçtan da kesebilir. Eksonükleazların bir diğer gruplandırması, kestikleri nükleik asitin tek veya çift iplikli olmasıdır, buna bağlı olarak "çift iplikli DNA eksonükleaz" ve "tek iplikli DNA eksonükleazı" olarak nitelendirilebilir. Eksonükleazlar 5' veya 3'-hidroksili fosfatlı olan bir mononükleotit üretirler ama hem 3' hem 5' hidroksili fosfatlı ürün veren eksonükkleaz yoktur. Eksonükleaz IX, bazları çıkarılmış DNA'yı 3'ucundan kırpar. Bir enzimin eksonükleaz olduğunun tespiti için kullanılacak çeşitli testler vardır. Bir nükleazın ekonükleaz mı endonükleaz mı olduğunu anlamak için viskozite ve spektrometrik test yapmak klasik bir yöntemdir. Eğer DNA ile karıştırılan enzim, DNA'nın viskozitesini önemli derecede azaltmazsa ama spektroskopik yöntemle hiperkromisite (ışık soğurumu artması) gözlemlenirse, bu onun bir eksonükleaz olduğuna işarettir. DNA eksonükleazları DNA ikileşmesi, tamiri, rekombinasyon ve telomer bakımında rol oynarlar. RNA eksonükleazları RNA işlemlenmesinde rol oynar. Bunların arasında poli(A)-spesifik RNazlar mRNA'ların kontrollü yıkımında görev alır, RNaz D, tRNA'ların olgunlaşmasında rol oynar. Eksonükleazlar DNA veya RNA zincirlerinin uç nükleotitlerinin çıkartılmasında kullanılırlar. Dairesel DNAların serbest uçları olmadığı için eksonükleazlar bunlara etki etmez ama arzu edilmeyen doğrusal DNAları (kromozomal parçalar) sindirir. Benzer şekilde, bazı eksonükleazlar (eksonükleaz 1 gibi), çentikli dairesel DNAları sindirebildiği için bunlardan kurtulmak için kullanılabilirler. Kara Kilise Kara Kilise veya Aziz Thaddeus Manastırı ("Ermenice": Սուրբ Թադէոսի վանք, "Sourb Tadeos Vank"; "Azerice ve Farsça": قره کلیسا, "Kara Kilise"), İran'ın Batı Azerbaycan Eyaleti'nde, Maku kentine yaklaşık 20 km mesafede bulunan bir Ermeni antik manastır. Maku yakınlarındaki dağlık bölgede bulunan ve büyüklüğü nedeniyle bölgede her noktadan görülebilen yapının, iki konik kubbeli çatısı karekteristik özelliğidir. Manastır, İsa'nın 12 havarisinden biri olan aziz St. Thaddeus adına MS 68 yılında o yıllarda bölgeye hakim olan Ermeniler tarafından şimdiki yerinde inşa edilmiştir. Yapı, 1319 yılında büyük bir deprem sonrası çok zarar gördü ve 1329 yılında aslına sadık kalınarak tekrar inşa edildi. 19. yüzyılda ise Kaçar hükümdarlarından Abbas Mirza tarafından kapsamlı bir tadilattan geçirildi. 2008'de ise yakınlarındaki Aziz Stepanos Manastırı ve Dzordzor Şapeli ile birlikte UNESCO Dünya Mirası Listesi'ne alınmıştır. Tebriz Çarşısı Tebriz Çarşısı (Farsça: بازار تبریز, ), İran'ın Tebriz şehrinde bulunan tarihi bir yapı. Ortadoğu ve dünyanın en büyük kapalı çarşılarından birisi olan yapı, Temmuz 2010 yılında UNESCO tarafından Dünya Mirası Listesi'ne alınmıştır. Tebriz, tarihi boyunca İpek Yolu üzerinde bulunmasından dolayı zengin bir ticaret merkezi olmuştur. Tebriz Kapalıçarşısı da bu zenginliğin canlı örneklerinden birisidir. Yapı, "Amir Çarşısı" (altın ve mücevher kısmı), "Muzafferiye" (halı çarşısı), ayakkabı çarşısı ve çeşitli alt çarşılardan oluşan büyük bir ticaret merkezidir. Çarşının tarih boyunca en hareketli zamanı ise Tebriz'in Safevi Devleti'nin başkenti olduğu 1500'lü yıllardır. Kent başkent unvanını kaybetse de çarşısı bir ticari ve ekonomik merkez olarak önemini korumuştur. Günümüzde Tebriz'de çok sayıda modern mağaza ve alışveriş merkezi kurulmuş olmasına rağmen, Tebriz çarşısı hala sadece Tebriz'in değil bütün İran Azerbaycanı'nın ticari merkezi olmayı sürdürmektedir. New Order New Order, 1980'de "Bernard Sumner" (vokalist, gitarist), "Peter Hook" (bas, arka vokal, elektronik davul) ve "Stephen Morris" (davul, elektronik davul) tarafından kurulmuş bir İngiliz müzik grubudur. New Order, önceki gruplarının vokalisti Ian Curtis'ın intiharından sonra kurulmuştur. Gruba sonradan keyboardçı "Gillian Gilbert" katılmıştır. New Order, Post-punk ve Alternatif Dans'ı karıştırmış, ve 1980'lerin en çok beğenilen ve oldukça etkili gruplarından biri olmuştur. Than Shwe General Than Shwe (d. 2 Şubat 1933, Kyaukse, İngiliz Birmanyası), Myanmar eski Devlet Başkanı. Than Shwe ülkesinde birçok unvanı ve görevi elinde bulundurur. Bunlar; Tatmadaw (Myanmar Silahlı Kuvvetleri başkomutanı, Birlik Dayanışma ve Kalkınma Derneği (USDA) başkanı, ve Devlet Barış ve Kalkınma Konseyi (SPDC) başkanlığıdır. Than Shwe, İngiliz Burması'nda Kyaukse, Mandalay Eyaleti yakınlarında Minzu köyünde doğdu. Bir postacı olarak çalıştıktan sonra doğu Myanmar'daki etnik Karen gerillalarına karşı hükümetin güçlü kontrgerilla seferine katıldı. 1962 yılında gerçekleştirilen askeri darbe sonrasında ülke yönetimine el koyan General Ne Win tarafından safları üzerinden düzenli olarak artırmaya devam eden Than Shwe 1972 yılında Albay rütbesine ulaşmıştır. Sonra 1983 yılında Tuğgeneral olarak Batı Bölge Komutanlığı ve Savunma Bakan Yardımcısı Kurmay Başkanı Yardımcısı görevini yürütmüş, 1986 yılında Tümgeneral olmuştur. Aynı zamanda iktidardaki Sosyalist Burma Programı Parti Merkez Yürütme Komitesinde bir koltuk elde etti. 23 Nisan 1992 tarihinde, Saw Maung beklenmedik bir şekilde sağlık sorunlarını gerekçe göstererek istifa etti. Than Shwe devlet başkanı, Savunma Bakanı ve Silahlı Kuvvetler Komutanı olarak onun yerini aldı. Burma olan ülkenin ismini "Myanmar" olarak değiştirdi. Shwe, 2 Mayıs 2008 tarihinde meydana gelen Nargis kasırgasında ülkeye girmek isteyen birçok yabancı yardım görevlilerini reddetmiş, BM yanı sıra uluslararası toplumun büyük tepkisine yol açmıştır. Shwe, Parade dergisi'nin 2009 "Dünyanın en kötü diktatörleri" listesinde 4. sırada yer almıştır. Broca alanı Broca alanı veya Broca bölgesi insansı beynin ses üretimiyle bağlantılı işlevleri yürüten bir bölgesidir. Ses üretimi, iki hastada meydana gelen bozulmaları Pierre Paul Broca bildirdiğinden beri Broca bölgesiyle ilişkilendirilmektedir. O hastalar, beyinlerinin arka alt frontal girusunda meydana gelen yaralanmadan sonra konuşma yetilerini yitirmişlerdi. O zamandan beri, tanımlamış olduğu yaklaşık bölge Broca bölgesi ve ses üretimi eksikliği de Broca afazisi diye anıldı. Broca bölgesi şimdi, Brodmann'ın sitoarkitektonik haritasında 44 ve 45 numaralı alanlara karşılık gelen, alt frontal girusun pars opercularis ve pars triangularis kısımları olarak tanımlanmaktadır. Kronik afazi çalışmaları çeşitli dil ve konuşma işlevlerinde Broca bölgesinin önemli bir rol oynadığını ortaya çıkarmıştır. Ayrıca, işlevsel MRI çalışmaları Broca bölgesindeki çeşitli dil görevleriyle ilişkili aktivasyon dokularını tanımladı. Fakat, beyin tümörleri tarafından Broca bölgesinin yavaş yıkımının konuşma yetilerini nispeten bozulmamış olarak bırakması, bölgenin işlevlerini beynin yakınlardaki bölgelerine kaydırdığını akla getirmektedir. Broca bölgesi genellikle, beyin topografisinin ya sulki gibi dış yapı işaretleri ya da belirli bir referans alanındaki koordinatlarının belirtilmesi aracılığıyla görsel denetimi ile tanımlanır. Şu an kullanılmakta olan Talairach ve Tournoux atlası Brodmann'ın sitoarkitektonik haritasını bir şablon beyin üzerine yansıtır. Çünkü Brodmann'ın bölümlendirmesi sitoarkitektonik sınırların öznel görsel denetimine dayalıydı ve ayrıca Brodmann yalnızca bir beynin sadece bir yarıküresini analiz etti. Ayrıca, şekil, boyut ve sulkal ve giral yapıya bağlı konum açısından beyinler arasındaki hatırı sayılır çeşitlilik nedeniyle, ortaya çıkan yerelleşme hassasiyeti sınırlıdır. Bununla beraber sol yarıküredeki Broca bölgesi ve sağ yarıküredeki homologu genellikle alt frontal girusun pars triangularis (PTr) ve pars opercularis (POp) bölümlerini ima etmek için kullanılan isimlerdir. PTr ve POp, yalnızca olasılıksal olarak alt frontal girusu sırasıyla 44 ve 45 numaralı ön ve arka sitoarkitektonik alanlara bölen yapısal işaretler aracılığıyla Brodmann'ın sınıflandırma şemasıyla tanımlanır. 45 numaralı bölge, motor, bedenduyusal ve alt paryetal bölgelerden daha çok getirici bağlantılar alan 44 numaralı alanla karşılaştırıldığında, prefrontal korteksten, üst temporal girustan, ve üst temporal sulkustan daha çok getirici bağlantı alır. 45 ve 44 numaralı alanların hücre mimarileri ve bağlantıları arasındaki farklılıklar bu alanların farklı işlevleri olabileceği izlenimini uyandırmaktadır. Gerçekten de son yapılan beyin görüntüleme çalışmaları gösterdi ki, sırasıyla 45 ve 44 numaralı alanlara karşılık gelen PTr ve Pop, insanda dil algısı ve eylem tanıma/anlama konularında farklı işlevsel roller oynuyor. Son zamanlarda yapılan bir çalışmada, Leborgne ve Lelong'un (Paul Pierre Broca'nın hastaları) koruma altına alınmış beyinleri yüksek çözünürlükü volumetrik MRI kullanılarak yeniden incelendi. Bu çalışmanın amacı beyinleri üç boyutta incelemek ve kortikal ve subkortikal lezyonların kapsamını daha ayrıntılı tanımlamaktı. Çalışma ayrıca subkortikal ilişkinin ölçüsüyle, frontal lobdaki lezyonun tam bölgesini şimdi Broca bölgesi olarak bilinen bölgeyle ilişkili olarak tespit etmenin yollarını da aradı. Leborgne, Paul Pierre Broca'nın bir hastasıydı. Herhangi bir sözcük veya söz öbeği oluşturamıyordu. Sürekli üretebildiği sözcük 'tan' kelimesiydi. Ölümünden sonra, sol frontal lobunda bir lezyon keşfedildi. Lelong, Paul Pierre Broca'nın başka bir hastasıydı. Onun da konuşma üretkenliği azalmıştı. Yalnızca beş kelime söyeleyebiliyordu, bunlar 'yes' (evet), 'no' (hayır), 'three' (üç), 'always' (her zaman) ve 'lelo' (kendi adının yanlış bir şekilde telaffuzu). Otopside, yan frontal lobun Leborgne'dakiyle aynı bölgesinde bir lezyon bulundu. Bu iki durum Paul Pierre Broca'nın konuşmanın bu belirli alanda yerelleştiğine inanmasına yol açtı. Paul Pierre Broca'nın iki tarihî hastasının beyinlerinin yüksek çözünürlüklü MRI ile muayenesi birçok ilginç bulguyu oluşturdu. İlk olarak MRI bulguları Broca bölgesinin dışında bazı başka bölgelerin de hastaların üretken konuşma yetisinin azalmasında katkısının olabileceği izlenimini uyandırdı. Bu bulgu önemlidir; çünkü Broca bölgesindeki lezyonlar tek başına geçici konuşma bozulmasına sebep olabilirse bile, şiddetli konuşma tutukluğuna neden olmayacağı bulunmuştur. Bu yüzden, Broca ile üretken konuşma yetisinin yokluğu olarak gösterilen afazinin, başka bölgelerdeki lezyonlardan da etkilenmiş olabileceği olasılığı vardır. Başka bir bulgu ise, önceleri Broca tarafından konuşma için kritik olarak dikkate alınan bölgenin, Broca bölgesi olarak bilinen bölgeyle tamamen aynı olmadığıydı. Bu çalışma, dil ve bilişin bir zamanlar düşünüldüğünden çok daha karmaşık olduğuna ve çeşitli beyin bölgesi şebekelerinin katılımıyla gerçekleştiğine daha fazla kanıt sunmaktadır. Dil yetisini bozmadan Broca bölgesine hasar verilebileceği bilindiğinden konuşma işleminde Broca bölgesinin rolü sürekli sorgulanmıştır. Bir bilgisayar mühendisi olayında yavaş büyüyen bir glioma çıkarıldı. Tümör ve ameliyat sol alt ve orta frontal girusa, kaudat çekirdeğin başına, iç kapsülün anterior (ön) kısmına ve ön odacığa hasar verdi. Kaldırmadan sonraki üç ayda ufak tefek dil sorunları vardı fakat birey profesyonel işine geri döndü. Bu ufak sorunların içinde ikiden fazla özne, çoklu sebep sonuç bağlacı veya dolaylı anlatım içeren karmaşık cümleleri sentetik olarak oluşturamama vardı. Bu sorunlar araştırmacılar tarafından çalışma belleği sorunlarından dolayı olarak açıklandı. Ayrıca sorunların eksikliğini, yanındaki serebral korteksteki sinirsel esneklikle ve sağ yarıküredeki homolog bölgeye bazı işlevlerin kaymasıyla kapsamlı telâfi edici mekanizmalara atfettiler. Uzun bir süre boyunca Broca bölgesinin rolünün dil algısından çok dil üretimine tahsis edildiği sanılıyordu. Ancak, son kanıtlar Broca bölgesinin aynı zamanda dil anlamada da önemli bir rol oynadığını gösteriyor. Broca bölgesinde lezyonları bulunan ve gramer kurallarına uymayarak konuşan hastalar, cümlelerin anlamlarını tespit etmek için sözdizimsel bilgi kullanma yeteneğinden de yoksunluk gösterdiler. Ayrıca, birçok beyin görüntüleme çalışmaları karmaşık cümlelerin işlenmesi sırasında Broca bölgesinin ve özellikle sol alt frontal girusunun pars opercularis bölümünün ilişkisini gösterdi. Dahası, son zamanlarda fonksiyonel manyetik rezonans görüntüleme (fMRI) deneylerinde fazlaca belirsizlik içeren cümlelerin kurulması sonucunda alt frontal girusun daha etkin bir durumda olduğu bulundu. Bu nedenle alt frontal girusun etkinlik seviyesi ve sözcüksel belirsizlik düzeyi, yüksek belirsizlik içeren içerikle ilişkili artan geri alım taleplerinden dolayı birbirleriyle doğrudan orantılıdır. Son deneyler Broca bölgesinin çeşitli bilişsel ve algısal görevlere katıldığını göstermiştir. Bordmann'ın 44 numaralı bölgesinin motorla ilişkili işlemlere yaptığı bir önemli katkısı daha bulunmuştur. Hareket eden hayvanlara benzeyen anlamlı el gölgelerinin gözlemi frontal dil bölgesini etkinleştirir, bu da Broca bölgesinin kuşkusuz başkalarının eylemlerini yorumlamada rol oynadığını göstermektedir. Kavrama ve manipülasyon eylemleri yürütülürken de Brodmann'ın 44 numaları alanında etkinlik bildirildi. Konuşma ile ilgili jestlerin sözcüksel veya cümlesel belirsizliği (iki anlamlılığı) azaltabileceğinden, konuşma ile ilgili jestlerin varlığında algının gelişmesi gerektiği tahmin edilmiştir. Gelişmiş algının sonucunda da, Broca bölgesinin katılımı düşürülmeliydi. Birçok beyin görüntüleme çalışması da anlamlı kol hareketleri gösterildiğinde Broca bölgesinin etkinliğini göstermiştir. Son zamanlarda yapılan bir araştırma sözcük ve jestin, amaç ve gaye gibi belirli jest yönlerinin tercümesi düzeyinde ilişkili olduğuna kanıt oluşturmuştur. Jest yönlerinin sözcüklerle tercümesinin Broca bölgesinde yapıldığı bulgusu, evrim açısından dilin gelişimini de açıklar. Nitekim, birçok yazar konuşmanın jestlerden oluşan bir ilkel iletişimden evrildiğini önermiştir. (Aşağıdaki Dilin Evrimi bölümüne bakın) Afazi yazma, okuma, konuşma ve dinleme gibi tüm tarzları etkileyen ve beyin hasarı sonucunda oluşan edinilmiş dil bozukluğudur. Genelde kişinin hayatının tüm alanlarında değişiklikler yaratan kronik bir durumdur. Broca afazisi olan hastalar, "ne söylemek istediklerini bilen ama onları söyleyemeyen" bireylerdir. Kendilerine söylenmekte olan şeyleri anlarlar; ancak akıcı olarak konuşamazlar. Ayrıca akıcı olmayan afazi olarak da bilinir. Diğer semptomlar arasında akıcılık, telaffuz, sözcük bulma, sözcük tekrarı ve üretimi ve karmaşık gramer içeren cümleleri hem konuşurken hem yazarken anlama sorunları bulunabilir. Bu özellikler onları başka tür afazisi olan bireylerden ayırt eder. Diğer afazi türlerinde kendilerine söyleneni anlamada daha çok zorluk yaşanabilir. Ayrıca okurken ve yazarken Broca afazisi olan bireylerin verdiğinden daha çok mücadele verebilirler. Broca afazisi bulunan bireylerde de kendi dillerinin çıktısını izlemek için iyi bir yetenek olmasına rağmen, diğer afazi türleri kendi dil başarımlarının daha az farkında olabilirler. Ayrıca lezyonun bölgesi (hasarlı beyin alanı) farklı tür afazilerde değişiklik gösterir. İnsan dilinin kökenini açıklayacak çeşitli modeller sunulmuştur. İnsan dilinin, "bir dizi amaca yönelik el/ağız eylem sunumlarına dayalı, düşük primatlarda zaten bulunan örtük bir iletişim sisteminin evrimsel gelişimi" olarak evrildiği düşünülmektedir. Anlamlı eylemlerin gözlemi sırasında Broca bölgesinin yer aldığı bulgusu bu düşünceyi desteklemektedir. Motor dizilerinin amaç yönünden yorumlanarak eylemlerin anlamlandırılmasında Broca bölgesinin öncülünün yer aldığı hipotez edildi. Daha sonra da bu yeteneğin evrim sırasında genelleştirilerek bu bölgeye anlamlarla başa çıkma yeteneğinin verildiği savunuldu. Hareket eden hayvanlara benzeyen anlamlı el gölgelerinin gözlemi sırasında etkinleşmiş frontal dil bölgeleri, insan dilinin zaten jestsel tanımada görev alan nöral substratlardan evrilmiş olabileceğine kanıt sunmaktadır. Bu nedenle, çalışmalar gösterdi ki insandaki Broca bölgesinin konuşmanın birleştirmenin ve iletişim jestlerini dekode etmenin motor merkezi olduğunu gösterdi. Bu fikirle tutarlı olarak, maymunların ve insanların bilinen atasındaki motor denetimini düzenleyen nöral substratın bilişsel ve dilsel yeteneği artıracak şekilde dönüşmüş olması muhtemeldir. Başka bir son bulgu da şempanzelerde iletişim amaçlı el jestleri ve ses sinyallerinin üretimi sırasında subkortikal ve neokortikal bölgelerdeki önemli etkinleşme alanlarını gösterdi. Ayrıca şempanzelerin insanlarla iletişim kurmak için kasıtlı olarak el jestleri ve bunların yanı sıra ses sinyalleri ürettiği bulgusu, insan dilinin öncüllerinin hem davranışsal hem de nöroanatomikal düzeylerde var olduğu izlenimini uyandırmaktadır. Vince Neil Vincent Neil Wharton (d. 8 Şubat 1961), Amerikalı vokalist ve müzisyen, heavy metal grubu Mötley Crüe'nün vokalisti olarak tanınır. Neil, Hollywood, Kaliforniya'da Odie ve Shirley Wharton'ın oğlu olarak dünyaya geldi. 1960lı yıllarda, ailesi Güney Kaliforniya Inglewood'dan Watts'a taşındı, zorlukla Glendora'da Sunflower İlkokulu ve sonra Royal Oak Lisesini bitirdikten sonra. Neil'in, okulda kavgadan ve uyuşturucu kullanımından dolayı başı oldukça derde girmişti ve sonunda okuldan atılmıştı. Neil, ergenlik çağında müzikle ilgilendiği kadar, sörf, basketbol, beyzbol, futbol ve güreşle de ilgilendi. Vince Neil, ilk eşi Beth Lynnle 1981'de evlendi ve 1985'te boşandılar. 1987 Nisanında güreşçi ve model Sharise Ruddellla ile evlendi. Çiftin 1993'teki boşanmalarından önce Skylan adında bir kızları oldu. 1993'ün başlarında, makyözüyle olan tanışma randevusunda yakalandıktan sonra aktris ve Playboy Playmate, Heidi Mark'la çıkmaya başladı. Çift yaklaşık 2 ay sonra nişanlandılar ve 2000'de evlendiler. 2001'in Ağustos'unda, kısa bir ayrılıştan sonra ve birkaç barışma atılımından sonra, 2003'te boşandılar. Dördüncü eşi, Lia Gerardini'yle, Ocak 2005'te evlendi. Deli SaraylÄ± Deli Saraylı, Süreç Film şirketinin yapımcılığını üstlendiği, Show TV'de yayınlanan Türk komedi-tarihi televizyon dizisi. 17 Eylül 2010 tarihinde yayınlanmaya başlayan dizi 9 Aralık 2010 tarihinde sona ermiÅŸtir. Yıl 1920, yer İstanbul. I. Dünya Savaşı'nda bozguna uğrayan Osmanlı'nın başkenti müttefikler tarafından işgal edilmiş durumda. Anadolu'nun İstanbul'dan bir bilgi akışına ihtiyacı var, İstanbul'un elitleri ise konudan bağımsız 'tatlı' bir hayat yaşıyorlar. Sait Molla önderliğinde kurulan İngiliz Muhipleri Cemiyeti, İnglizlerle İstanbul cemiyet hayatını kaynaştırıyor. Bu noktada Deli Saraylı ve Hüsrev Binbaşı'ya bir görev veriliyor. Bu ekip İstanbul'da bir konak tutarak istihbarat sağlayacaklar. Yabancı oldukları cemiyet hayatına giren ekip, tam bir aile olarak kurulur, tüm aile fertleri (uşaktan ailenin çocuklarına kadar) istihbarat için çalışıyorlar. Ancak yabancı oldukları bu ortamda herkes bol bol pot kırarlar... 11. bölümde Acun Ilıcalı prodüksiyonlarına öncelik tanıyan Show TV'nin reyting kurbanı dizisi olma özelliğindedir. Aniden bitirilmiştir. Dizinin finalinde İstanbul'un kurtuluş günü sebebiyle infazdan kurtulan Hüsrev Bey ile Perizad Hanım evlenir, bu evliliğin üzerine Hüma Berlin'e annesinin yanına gider ve geri dönmez, Dilruba Ankara Üniversitesi Dil ve Tarih-Coğrafya Fakültesi'nde öğretim üyesi olur, Ayyar hırsızlık masasında görevli olur, Emir Zahir ise dizideki deyişle mazbut bir evlilik yapar. Ve Lebriz Anne de dizinin tanımıyla kadınlara oy hakkının verildiğini göremeden vefat eder... I. Aleksios (Trabzon imparatoru) I. Aleksios Megas Komninos ya da Aleksios I Comnenus (; yaklaşık 1182 - 1 Şubat 1222), 1204 yılından 1222 yılına kadar Trabzon İmparatorluğu'nun ilk imparatoru. Manuil Komninos ile III. Giorgi'nin kızı Rusudan'ın en büyük oğludur. Böylece Bizans İmparatoru I. Andronikos'un torunudur. Andronikos tahtan alınıp, 1185 yılında öldürüldü. Manuil aynı zamanda kör edildi ve sonrasında tarihi kayıtlarda ismi geçmemesine istinaden muhtemelen öldürüldü. Geride iki çocuk bıraktı: Aleksios ve David. Anneleri Rusudan onları Gürcistan ya da Karadeniz'in güney sahillerine kaçırdı. Nisan 1204 tarihinde, Dördüncü Haçlı Seferi, Konstantinopolis'i almadan önce, 22 yaşında Aleksios, teyzesi Gürcü Kraliçesi Tamar'ın sağladığı birliklerle Trabzon'u ele geçirdi. Komninos Hanedanı, Karadeniz'de eskiye dayalı uzun süreli ilişkiler nedeniyle sevilmekteydiler. Büyükbabası Andronikos, Trabzon ile Sinop arasına Oinaion kalesini yaptırmıştı. Erkek kardeşi David, Gürcüler ve yerel tüccarların yardımı ile Kastamonu da dahil olmak üzere Pontus ve Paflagonya bölgelerinin efendisi ilan edildi. David, Konstantinopolis'e giden yol üzerindeki Herakleia Pontike'yi bile fethetmiştir. Aleksios, Roma İmparatoru ve Büyük Komninos (, "Megas Komnēnos") unvanlarını almıştır fakat bu unvan Georgios Akropolitis'in vakayinamelerine kadar görülmemektedir. Yuhannes Bessarion'un Bizans tarihinde yazdığına göre bu unvan ve Trabzon hanedanı en az 257 yıl ve daha uzun sürmüştür. Yeni devlet, Herakleia'dan doğuya Trabzon'un kendisi ve sonrası Gürcü sınırında Soterioupolis'e kadardır. Aleksios Kırım'ın bazı bölgelerini Trabzon'a haraca bağlamıştır. Cherson, Kerç ve onların hinterlandları, Deniz ötesi anlamına gelen Perateia ismiyle bir vilayet haline getirilmiştir. Sinop'un Anadolu Selçuklu Devleti'ne kaybedilmesi, İznik İmparatorluğu ile doğrudan bağlantının kaybolmasına neden olmuştur. Trabzon'un dış ilişkileri Gürcistan, Anadolu Selçuklu Devleti, özellikle Cenevizliler olmak üzere İtalyan deniz şehirleri ve Erzurum ve Erzincan bulunan küçük emirliklere odaklanmıştır. I. Theodoros, İznik İmparatorluğu'nu kurmuş, Theodore Mangaphas Philadelphia'yı almış, ve Manuil Maurozomes Maeander'da kızını Küçük Asya'nın büyük kısmının hükümdarı Anadolu Selçuklu Sultanı I. Gıyaseddin Keyhüsrev'e vererek kendini güvenlik altına almıştı. Uzaktaki Klikya'da bulunan Ermeni krallığı ve Troad'daki Ermeni ahalisi bir tehdit oluşturmuyordu. Konstantinopolis Latin İmparatorluğu ile yapılan anlaşma ile Paflagonya, Oinaion, Amisus, ve Sinop Latin İmparatoruna verilmiştir. Aleksios Trabzon soylusu Theodora Aksuhina ile evlenmiÅŸtir. Bu evlilikten: Aleksios, 18 yıllık hükümdarlık sonrası 40 yaşında 1 Şubat 1222 tarihinde ölmüştür. En büyük oğlu henüz küçük olduğu için taç damadı Andronikos'a geçmiştir. Stephen Warnock Stephen David Warnock (d. 12 Aralık 1981, Ormskirk), İngiliz eski futbolcudur. Ormskirk, Lancashire'da dünyaya gelen Warnock, çocukluğunda Rufford Colts'ta futbol oynadı. Sonrasında Liverpool'un altyapısında forma giydi. 2002'de Bradford City'ye kiralandı. Buradaki ilk golünü 18 Ekim 2002'de, Sheffield Wednesday ile oynanan ve 2-1 kaybedilen maçta kaydetti. Ertesi sezon ise Coventry City'ye kiralanan Warnock, 2004-05 sezonunda Liverpool'a geri döndü. Warnock, Liverpool formasıyla ilk maçına 10 Ağustos 2004'te UEFA Şampiyonlar Ligi üçüncü eleme turu ilk karşılaşmasında Grazer karşısında çıktı. İlk sezonu olan 2005-05 sezonunda Harry Kewell'ın sakatlıkları sebebiyle Sol açık mevkiinde forma giydi. Ertesi sezon ise John Arne Riise ile dönüşümlü olarak sol bekte oynadı. 15 Mart 2006'da Fulham ile oynanan ve 5-1 kazanılan maçta Liverpool adına ligdeki ilk golünü attı. 3 sezon boyunca Liverpool formasıyla ligde 40 maça çıkan Warnock, bir gol kaydedebildi. Stephen Warnock, 22 Ocak 2007'de Blackburn Rovers'a transfer oldu. 27 Ocak'ta, Luton Town ile FA Cup dördüncü turunda oynanan ve 4-0 kazanılan maçta kulübü adına ilk kez forma giydi. 31 Ocak'ta ise Chelsea karşısında ligdeki ilk maçına çıktı. 25 Şubat'ta Portsmouth ile oynanan ve 3-0 kazanılan maçta ise yeni takımıyla ligdeki ilk golünü kaydetti. 11 Nisan 2009'da eski takımı Liverpool ile oynanan maça, 15 Nisan 1989'da Hillsborough faciası olarak bilinen olayda hayatını kaybeden 96 Liverpool taraftarını temsil eden, üzerinde 96 sayısı oluşturulmuş çelenkle sahaya çıktı. 26 Ağustos 2009'da Warnock'un Aston Villa ile transfer görüşmeleri yaptığı kulüp tarafından resmî olarak açıklandı. Oyuncunun ertesi gün kulüple dört yıllık sözleşme imzaladığı belirtildi. Villa formasıyla ilk golünü 20 Ocak 2010'da, Lig Kupası yarı finali ikinci maçında eski takımı Blackburn'e karşı kaydetti. 2009-10 sezonunda düzenli olarak forma şansı bulan oyuncu, bu sezonda 30'u lig olmak üzere 41 resmî maça çıktı. Kulüpteki ilk günlerinden itibaren 24 numaralı formayı giyen Warnock, 2010-11 sezonu başında Wilfred Bouma'nın takımdan ayrılmasının ardından 3 numarayla oynamaya başladı. 2010'un Aralık ayına kadar düzenli olarak forma şansı bulsa da, sezonun geri kalan kısmında hiçbir resmî maçta görev alamadı. Sezon sonunda teknik direktör Gérard Houllier'nin takımdan ayrılıp, yerine Alex McLeish'in gelmesinin ardından tekrar düzenli olarak sahada yer almaya başladı. 15 Ekim 2011'de, 4-1 kaybettikleri Manchester City deplasmanında takımının tek golünü attı. Bu gol aynı zamanda Aston Villa formasıyla ligdeki ilk golüydü. 24 Nisan 2012'de, kendi evlerinde oynadıkları ve 1-2 kaybettikleri Bolton Wanderers maçında da Villa'nın tek golü Warnock'dan geldi. 2011-12 sezonunda 34 lig maçına çıktı ve sadece 3 maçta oynama şansı bulamadı. 2012-13 sezonu başında McLeish'in yerine teknik direktörlük görevine getirilen Paul Lambert'in kendisinin performansını yeterli bulamaması üzere 21 Eylül 2012'de, EFL Championship'te mücadele eden Bolton Wanderers'a üç aylığına kiralandı. Bolton Wanderers'ta 15 numaralı formayı giyen Warnock, ertesi gün oynanan ve 2-1 kazandıkları Sheffield Wednesday maçının kadrosunda yer alsa da maçta oynama şansı bulamadı. Ertesi hafta, 29 Eylül'de Crystal Palace ile oynadıkları ve 0-1 kaybettikleri maça ise ilk on birde başladı. Bu üç aylık kirası boyunca 15 lig maçına çıkan oyuncu, sezonun devre arasında Championship'teki bir diğer takım olan Leeds United'a transfer oldu. Transferin son günü olan 31 Ocak 2013'te Leeds United ile 2,5 yıllık sözleşme imzaladı. 9 Şubat günü oynanan ve 2-2'lik beraberlikle sonlanan Wolverhampton Wanderers maçında ilk kez Leeds forması giydi. 2 Mart'ta, Millwall ile oynanan maçta penaltıdan attığı golle, maçın tek golünü atan isim oldu. 13 Nisan günkü Sheffield Wednesday maçında, takımın teknik direktörlüğüne getirilen Brian McDermott tarafından takım kaptanı olarak sahaya sürüldü. Buradaki ilk sezonunda Warnock, 16 lig maçında görev aldı. Warnock, İngiltere millî takımına ilk kez 29 Ağustos 2005'te, kadrodaki sol açık mevkiindeki oyuncu boşluğunu doldurmak için çağrıldı; fakat oynama şansını elde edemedi. Mayıs 2008'de, teknik direktör Fabio Capello tarafından ABD ve Trinidad ve Tobago ile 2008 Avrupa Futbol Şampiyonası öncesi yapılacak hazırlık maçları kadrosuna davet edildi. 1 Haziran 2008'deki Trinidad ve Tobago maçının 84. dakikasında Wayne Bridge'in yerine oyuna girerek ilk kez millî formayı giymiş oldu. 2009-10 sezonunun ilk yarısında Aston Villa'da gösterdiği performansla 3 Mart 2010'da Mısır ile yapılan hazırlık maçının aday kadrosuna davet edilse de forma giyemedi. 11 Mayıs 2010'da, 2010 FIFA Dünya Kupası öncesinde oluşturulan 30 kişilik kadroda kendisine yer buldu. 1 Haziran'da, oyuncu sayısı 23'e düşürülse de kadrodaki yerini korumayı başardı. Ancak Dünya Kupası'nda oynanan 4 maçta sol bek mevkiinde Ashley Cole oynarken, Warnock şansı bulamadı. Dick Wei Dick Wei (d. 1953), Yönetmen, yazar ve dövüş sanatları konusunda uzmanlaşmış olan Tayvanlı aktör. Yardımcı oyuncu olarak Jackie Chan ile birçok filmde rol oynamıştır. Jet Li ile de 1989 yılı yapımı Dragon Fight filminde beraber rol almıştır. Shaw Brothers Stüdyosu ile sözleşme imzaladı ve 1977 yılında Hong Kong'a taşındı. Burada "Tu Lung" ile çeşitli filmler yaptı. Yuen Wah ve Lam Ching Ying gibi ileri gelen aktör ve dublörlerin olduğu Sammo Hung Kam-Bo'un takımına katıldı. Cynthia Rothrock gibi aksiyon yıldızlarının polisiye filmlerinde oynamaya devam etti. Beraber rol aldığı diğer aksiyon oyuncuları olarak Chow Yun-Fat, Chow Sing Chi ve Simon Yam bulunmaktadır. Daha yakın bir zamanda, kendisi yönetmenlik ve yapımcılık yapmak için Tayvan'a geri döndü. Tayvan televizyonunda çalışıyor ve televizyon için yapılanlar da dahil olmak üzere birçok filmde rol aldı. Halen (2009), Leung Kar Yan gibi usta film oyuncuları ile birlikte Yedi Silahşörler tipinde bir projede yer aldığı söyleniyor. Naylonla beslenen bakteri Naylonla beslenen bakteriler "Flavobacterium" cinsinin naylon 6'nın belirli yan ürünlerini sindirebilen bir türüdür. Flavobakterilerin bu türü, Sp. K172, naylon yiyen bakteri olarak bilinir ve insan yapımı molekülleri sindirebilen enzimlere de genel olarak naylonaz adı verilir. 1975'te bir grup Japon bilim insanı, bir naylon fabrikasının atık sularında yaşayan ve naylon 6'nın bazı yan ürünlerini parçalayabilen bir flavobakteri türü keşfettiler. Bu yan ürünlerin arasında 6-aminohekzanoatın lineer dimeri de bulunmaktadır ki bu ürünün naylonun keşif yılı olan 1935'ten önce varolduğuna dair hiçbir bulgu yoktur. Daha detaylı araştırmalar bu enzime başka hiçbir flavobakteri türünde (hatta hiçbir bakteri türünde) rastlanmadığını, bu enzimin de başka hiçbir madde üzerinde etkili olmadığını göstermiştir. Bu bulgular genetikçi Susumu Ohno'yu enzimlerden birinin, 6-aminohekzanoik asit hidrolazın, geninin bir çerçeve kayması mutasyonu ve bir duplikasyonun kombinasyonu sonucu oluştuğunu düşünmeye itti. Ohno birçok yeni genin bu şekilde olduğunu belirtti. Japonya'daki Hyogo Üniversitesi'nden Seiji Negoro'nun önderliğindeki bir takımın çalışmaları sonucunda 6-aminohekzanoik asit hidrolazın evriminde çerçeve kayması mutasyonunun etkili olmadığını gösterdi. Ama başka birçok duplikasyon ve çerçeve kayması mutasyonuyla oluşmuş gen bulundu. 2006 yılındaki bir çalışmada yalnızca insanda bunun 407 örneği olduğu gösterildi. Bilim insanları laboratuvarda başka besin maddelerinden mahrum bırakarak "Pseudomonas aeruginosa" türü bakterileri de aynı naylon yan ürünlerini parçalayacak şekilde evrilmeye zorladılar. "P. aeruginosa" türü bakterinin "Flavobacterium" türü bakteriyle aynı enzimi kullanmadığı da tespit edildi. Bilim insanları bu enzim genini plazmid yardımıyla başka bir bakteri türü olan "E. coli"'ye aktarmayı başardılar. Bilimsel ortak kanıya göre naylonaz enzimi tek adımlık bir mutasyon sonucu oluştu ve bakterinin ortama uyumunu sağladığı için de varlığını sürdürebildi. Bu durum doğal seçilim ve mutasyon yoluyla evrimin bir kanıtı olarak gösterilmektedir. Karate Kid Karate Kid, Ralph Macchio, Pat Morita ve Elisabeth Shue'nin oynadığı, John G. Avildsen'nin yönettiği ve Robert Mark Kamen tarafından yazılmış Karate Kid serilerinin 1984 yılı yapımı ilk filmidir. Yönetmen Avildsen'in 1976 yılı yapımı Rocky filminden ilham alıp bir kalıba koyduğu hikâyedir. Bu sürüm üzerine bir ticari başarı elde etti ve olumlu eleştiriler aldı. En İyi Yardımcı Aktör dalında Pat Morita'ya Akademi Ödülü adaylığı kazandırdı. Daniel ve ailesi, New Jersey'den California'ya taşınır. Annesi yeni bir iş bulduğu için çok mutludur ancak Daniel, yeni okulundaki zorbalarla sıkıntı yaşamaktadır. Çoğu aynı karate okuluna giden zorbalardan sıklıkla dayak yiyen Daniel, bir gün bahçesi ile ilgilenen yaşlı bir adama rastlar. Miyagi, bir düzine çocuğu döverek Daniel'i onların elinden kurtarır. Kendi başının çaresine bakabilmesi için ise ona karate öğretmeyi kabul eder. Fakat ustasının ona yaptırdığı şeyler karateden o kadar uzaktır ki, Daniel'in kafası karışmıştır. YÃ¶netmen Yönetmen şu anlamlara gelebilir: III. Giorgi Giorgi III (Gürcüce: გიორგი III) (ö. 27 Mart 1184) Bagrationi hanedanı mensubu Gürcü kralı. 1156 – 1184 yılları arasında Gürcü Krallığına hükmetmiştir. Gürcü Kralı I. Demetre'nin oğludur. O ve kızı Tamar'ın hükümdarlık dönemi diplomatik başarılar, askeri zaferler, dini, kültürel ve sanatsal açılımlar ile Gürcistan’ın "Altın Çağı" olarak bilinir. Yaklaşık 1155 yılında, Giorgi, Alania Kralı Khuddan'ın kızı Burdukhan (Gurandukht) ile evlenmiştir. İki kızları olmuştur: Tebriz Cuma Camii Tebriz Cuma Camii (), İran'ın Tebriz kentinde yer alan camidir. Tebriz kent merkezinde, Mutahhari caddesi üzerindeki yapı Tebriz Meşrutiyet Binası ve Tebriz Çarşısı'nın karşısındadır. Aslen Tebriz Çarşısı'nın müştemilatı ve ona bağlı bir camii olarak düşünülebilir. Cami içindeki tuğlalı duvar ve sütun işlemeleri Büyük Selçuklu devrinde yapılmıştır. Tet (anlam ayrımı) 1814 Paris Muharebesi 1814 Paris Muharebesi, Napolyon Savaşlarının son dönemindeki muharebelerdendir. Fransızların yenilgisi üzerine başkent Paris düşmüş ve imparator Napolyon Bonapart tahttan feragat etmek zorunda kalmıştır. Napolyon, Rusya seferinde uğradığı mağlubiyet sonucu 1813 yılını geri çekilme ile geçirir. Napolyon’a karşı birleşen Avrupa ülkeleri Fransızları 16-19 Ekim 1813 tarihindeki Leipzig Muharebesi’nde mağlup edince Fransa ile barış yapmak isteyenlerle Fransa’yı işgal etmek isteyenler karşı karşıya gelir. Avusturya imparatoru I. Franz barış antlaşmasından yanayken, Napolyon Savaşları sırasında ülkeleri işgal gören Rusya imparatoru I. Aleksandr ve Prusya kralı III. Friedrich Wilhelm Fransa’nın da işgal edilmesini istiyorlardı. Özellikle I. Aleksandr, Napolyon’un Moskova’ya girdiği gibi Paris’e girmek niyetindeydi. Bu döneme kadar son 400 yıl boyunca hiçbir yabancı ordu Paris’e girememişti. Eşgüdümlü olarak ilerleyen Avusturya, Prusya ve Rus Orduları Schwarzenberg Prensi Mareşal Karl Philipp komutasında olsa da ordularla beraber ilerleyen Rus Çarı ve Prusya Kralının etkisi hissedilir düzeydedir. Müttefik ordusunun 100 bin askerine karşılık Paris’in savunma görevini üstlenen Joseph Bonaparte’ın emrinde 20 bin asker ve 30 bin İmparatorluk Muhafızı bulunmaktadır. Paris’in savunmasında Fransız komutanlar Auguste Marmont, Bon Adrien Jeannot de Moncey ve Édouard Mortier görev almaktaydı. Mart ayı sonlarında şehrin dış mahallelerine ulaşan müttefik orduları 30 Mart günü saldırı için hazırlıklara başlar. Şehre saldırı ilk olarak Rus Ordularınca başlatılır ve İmparatorluk Muhafızları Romainville civarında geri püskürtülür. Gebhard Leberecht von Blücher komutasındaki Prusya kuvvetleri ise Aubervilliers’de saldırsa da ilerleme kaydedemez. Rus birlikleri de özellikle İmparatorluk Muhafızlarının yoğun direnişiyle karşılaşır ve karşı saldırıya maruz kalır. Ancak Prusya birliklerinin desteğiyle ilerleme kaydedebilen Rus Ordusu Montmartre’a doğru ilerlemeye başlar. Bu hakim tepenin elden çıkması üzerine Joseph şehri terk eder ve artık umutsuz bir savaşı sürdürmek istemeyen Marmont teslim olur. Fransızlarla temas kuran Rus Çarı I. Aleksandr Fransa’dan intikam almak istemediğini ilan ederek adil bir barış antlaşması önerir. 31 Mart 1814 günü Talleyrand şehrin anahtarını çara verir. Aynı gün müttefik orduları şehre girer. Napolyon Paris’in teslim olmasından çılgına dönse de 6 Nisan günü tahtı bırakmak zorunda kalır. 11 Nisan günü imzalanan 1814 Fontainebleau Antlaşmasına göre Elba Adasına sürgüne gider. Ancak Napolyon Yüz Gün olarak anılan dönemde yeniden ülkenin başına geçecektir. Tet Tet (veya Teth) (ט) Semitik alfabelerin dokuzuncu harfidir. Yunan alfabesinde Theta (Θ)'ya eşdeğer olup Arap alfabesinde Ta harfine tekabül eder. Sert kapantılı ünsüz olan /t/ geleneksel Temani ve Sefarad söyleniş şekillerinde [tˤ]'ye dönüşür. Ebced hesabına göre 15 Yud + He ve 16 Yud + Vav olarak yazılırlar fakat bu iki kelime Tanrı'nın isminin yazılış şeklidir. Yahudilik'te Tanrı'nın adının yazılması ve söylenmesi günah olduğundan 15 için Tet + Vav ve 16 için Tet + Zayin kullanılır. I. Demetre I. Demetre (Gürcüce: დემეტრე I) (d. yaklaşık 1093 – ö. 1156), Bagrationi hanedanı mensubu Gürcü kralı. 1125 – 1156 yılları arasında Gürcistan Krallığına hükmetmiştir. Şair olarak da bilinir. IV. Davit ve Ermeni Rusudan'ın en büyük oğludur. Demetre'nin eşinin adı günümüze ulaşmamıştır. Birçok çocuğu olmuştur: Yud Yud veya Yod (י) İbrani alfabesinin 10. harfi olup Arap alfabesinde Ye harfine denktir. Sessiz harf olarak kullanıldığında y, sesli harf olarak kullanıldığında ise i sesini alır. The Cosby Show The Cosby Show, Bill Cosby'nin yer aldığı Amerikan televizyon durum komedisidir. 20 Eylül 1984 tarihinde yayınlanmaya başladı ve 30 Nisan 1992'ye kadar NBC kanalında sekiz sezon gösterildi. Dizi, Brooklyn, New York'ta yaşayan Huxtable ailesine odaklanmaktadır. "TV Guide"'a göre şov "1980'lerin en büyük hitiydi ve neredeyse tek başına sit-com türünü ve NBC'nin reyting talihini hayata döndürdü." Esasen şov, ABC'de gösterilecekti fakat kanal şovu yayınlamayı reddeti. "Entertainment Weekly", "The Cosby Show"'un "In Living Color"'dan "The Fresh Prince of Bel-Air"'e kadar çeşitli birçok şovun Afrikalı Amerikalılara dayanmasını sağladığını belirtti. "The Cosby Show" ayrıca bir stand-up komedyeninin rolünü konu alan ilk başarılı sit-com'lardan biridir ve "Seinfeld", "Ellen", "Roseanne", "Home Improvement", "The Drew Carey Show" ve "Everybody Loves Raymond" gibi programlara da etki etmiştir. "The Cosby Show", "All in the Family" ve "American Idol" ile birlikte Nielsen reytinglerinde en az beş ardışık sezon 1 numarada yer alan üç Amerikan programından biridir. 2010 yılı itibarıyla "The Cosby Show", "The Jeffersons" ve "Family Matters"'den sonra ağırlıklı olarak Afrika kökenli Amerikalı oyuncu kadrosuna sahip olarak yayınlanan en uzun süreli yayınlanan üçüncü ABD komedi dizisidir. Şov, 197 bölümden oluşmaktadır. "The Cosby Show", "All in the Family" ve "American Idol" ile birlikte Nielsen reytinglerinde en az beş ardışık sezon 1 numarada yer alan üç Amerikan programından biridir. "Roseanne" ile beraber Loud (Rihanna albümü) Loud (Türkçe: "Gürültülü"), Barbadoslu şarkıcı Rihanna'nın beşinci stüdyo albümü. 12 Kasım 2010'da Def Jam Recordings ve SRP Records tarafından yayımlandı. Şubat ve Ağustos 2010 arasında yapılan albümün kayıtları, şarkıcının Last Girl on Earth Tour adlı turnesi ile yer aldığı ilk sinema filmi "Battleship"in çekimleriyle çakıştı. Rihanna, albümün yönetici yapımcılığını üstlenerek StarGate, Sandy Vee, The Runners, Tricky Stewart ve Alex da Kid dahil olmak üzere birçok yapımcıyla çalıştı. Rapçi Drake, Nicki Minaj ve Eminem gibi çeşitli konuk vokalistler şarkılara eşlik etti, albüm için Eminem'in "Love the Way You Lie" şarkısının devamı niteliğinde olan "Love the Way You Lie (Part II)" hazırlandı. Albüm, hip hop, rock ve dubstep müzik tarzlarına ait unsurları içeren, önsezileriyle ve karanlık temalar eşliğindeki kızgın ses tonlarıyla göze çarpan Rihanna'nın 2009 çıkışlı "Rated R" albümünden farklı bir yapıya sahiptir. R&B ve dans-poptan elektro müziğe kadar değişen, up-tempo ile pop etkisinde kalan tarzları barındırır. Rihanna'nın ilk iki albümü "Music of the Sun" (2005) ve "A Girl like Me"de (2006) belirgin şekilde görülen dancehall köklerine dönüş niteliğindedir. Aynı zamanda "California King Bed" şarkısı sayesinde rock, "Man Down" şarkısı sayesinde Karayipler'deki reggae tarzını içerir. "Loud" müzik eleştirmenlerinden genel anlamda olumlu eleştiriler aldı, bazıları vurgusuz tempolarını ve Rihanna'nın vokal performansını överken bazıları şarkıların katılığına ve birbirine odaklanmamış olmasına dikkat çekti. Albüm uluslararası bir ticarî başarı yakaladı; ABD'de ilk haftasında 207,000 kopya satarak Rihanna'nın kariyerindeki en iyi ilk hafta satışını gerçekleştirdi ve "Billboard" 200 listesine üç numaradan giriş yaptı. Birleşik Krallık, İsviçre ve Kanada'nın listelerine ise bir numaradan dahil oldu. 2011 itibarıyla dünya genelinde 5.7 milyondan fazla sattı. Albümden uluslararası hitler "Only Girl (In the World)", "What's My Name?" ve "S&M" dahil olmak üzere yedi single çıktı. Bu üç single da "Billboard" Hot 100 listesinde bir numaraya kadar yükseldi. "S&M", Rihanna'nın ABD'deki onuncu liste başı şarkısı oldu ve Rihanna'nın Mariah Carey'i geçerek bu kadar fazla sayıda bir numarası bulunan en genç şarkıcı olmasını sağladı. Şubat 2011'de "Only Girl (In the World)", En İyi Dans Kaydı Grammy Ödülü'nü kazandı. "Loud" ise Yılın Albümü kategorisi dahil olmak üzere üç farklı kategoride Grammy adayı gösterildi. Rihanna, albümün tanıtımları için üçüncü dünya turnesi Loud Tour'u düzenledi. Rihanna'nın 2009'da yayımlanan dördüncü stüdyo albümü "Rated R"ın kayıt oturumları sırasında uzun süredir çalıştığı yapımcısı Ne-Yo, MTV News'e verdiği bir demeçte, şarkıcının eski erkek arkadaşı Chris Brown hakkında şarkı yazmayacaklarını söyledi. Ancak sıradaki albümün "daha keskin hatlarla" birlikte "daha kızgın" yeni bir Rihanna tarzını barındırmasının sıradışı olmayacağını belirtti. Ticari başarı yakalayan albümden, uluslararası listelerin zirvesine çıkan "Rude Boy" dahil olmak üzere beş single çıktı. "Rated R"ın yayımlanmasından altı ay sonra Rihanna, beşinci stüdyo albümü için planlar yapmaya başladı ve önceki çalışmalarına kıyasla yeni şarkılarının "daha enerjik" olacağı sözünü verdi. StarGate'ten Tor Erik Hermansen, albümün gelişiminden "'Only Girl (In the World)' için yapılan kayıtlara başlamadan önce Rihanna bize geldi ve 'Kendimi çok iyi hissediyorum. Eğlenmeye geri dönmeyi istiyorum, mutlu etmeyi ve up-tempo kayıtlar yapmayı istiyorum' dedi." sözleriyle bahsetti. Sean Garrett, yeni parçalardaki sesleri şarkıcının önceki hit single'larından "Umbrella" ve "Rude Boy" ile benzer bulduğunu belirtti. MTV UK'e verdiği bir röportajda Def Jam Recordings başkan yardımcısı, Rihanna'nın yayımlanacak olan albümünü, Michael Jackson'ın "Thriller" albümüyle karşılaştırarak "Rihanna, inanılmaz bir şekilde geliyor. Neredeyse her biri hit olacak 12 şarkı için onu zorlamaya çalışıyorum. Doldurma OLMAYAN bir albümden bahsediyorum. Bu albüm, bizim çizgimizdeki Michael Jackson'ın 'Thriller'ı." dedi. Rihanna ve Antonio "L.A." Reid, şarkıcının yeni albümüne şarkılar yazmak için iki hafta boyunca söz yazarları ve yapımcılarla Los Angeles'taki bazı kayıt stüdyolarında bir araya geldi; yaklaşık 200 şarkı yazıldı, bunlardan on bir tanesi seçilerek albüme dahil edildi. Şarkıcı-söz yazarları ve yapımcılar Taio Cruz, Alex da Kid, Sean Garrett, Ne-Yo, Rico Love, Timbaland, Shontelle, David Guetta ve Drake albüme katkıda bulundu. "DJ Got Us Fallin' in Love" şarkısı Rihanna için yazıldı ancak albüme dahil edilmesinin reddedilmesi üzerine Usher'a gönderildi. "What's My Name?" ile ilgili olarak Rihanna, şarkının melodisini Drake'le anladığını düşündü ve kayıtlarının bitiminde Drake'in şarkıya katılmasını rica etti. İlk olarak, yapılan düetin bir remiks olarak yayımlanması planlandı ancak daha sonra orijinal sürüm olarak albümde kullanılması kararlaştırıldı. "Loud", Los Angeles'taki The Village ve Westlake Recording Studios, New York'taki Platinum Sound Recording Studios ve Roc the Mic Studios, Paris'teki The Bunker Studios dahil olmak üzere dünya genelindeki çeşitli kayıt stüdyolarında kaydedildi. Eylül 2010'da, hayranlarının sitesi Rihannadaily.com ile yaptığı konuşma sırasında Rihanna, albümün adının "Loud" olduğunu duyurarak "herkes gürültülü olsun, çıldırsın, heyecanlansın, çünkü ben pompalıyorum. Çünkü çocuklar, ben en çok sizin sevginizle öyle oluyorum ve beni en iyi hissettiren bu. Sadece normal oldum, benim için de normal gürültülü! Şımarık, eğlenceli, seksi, enerjik." dedi. "Battleship"ın çekimlerindeyken "Entertainment Tonight" ile yaptığı bir röportajda ise "Loud ismi, sözcüğü, albümün adı kesinlikle kendisini yansıtıyor. Gerçekten şımarık ve seksi, sizlerin dikkatini çekiyor ve bu benim zevk almamı sağlıyor. Gerçekten ama gerçekten sizleri ilginç bir yolculuğa çıkaracak. Çok renkli bir albüm." sözlerini söyledi. "Loud", "Rated R"ın melodramatik temalarından daha seksi R&B ve dans-pop ritimleri eşliğindeki kişisel bir ayrılıştır. Üslubu, Rihanna'nın ilk çalışmalarındaki Karayipler esintili dans-pop tarzına yeniden dönüş niteliğindedir. MTV ile yaptığı bir röportajda Rihanna, albümle ilgili olarak "Tüm Rihanna şarkılarından kimsenin yapamayacağı şarkılar olmasını istedim. Ke$ha, Lady Gaga veya Katy Perry gibi genel bir pop kaydı yapmak ve bunun üzerinde çalışmak istemiyordum. Rihanna şarkılarından bir şarkı veya şarkılar istiyordum, yapabileceğim sadece buna küçük bir Batı Hint havası, belirli bir ton, belirli bir şımarıklık ve belirli bir enerji vermekti." sözlerini söyledi. "Loud"un tanıtımları sırasında ise müziğinin hayal kırıklığının dışında doğduğunu belirtti. Şunları söyledi: "Bir kulübe gittiğimde kötü müzik dinlemek zorunda kalırsam içkiye geri dönerim, çünkü iyi vakit geçirmek isterim. Bir parçayı atlamaktan nefret ediyorum. Sadece şarkılarını çalabileceğiniz bir albüm yapmak istedim." Açılış şarkısı "S&M", bir up-tempo Eurodans şarkısıdır, yapımcılığını Norveçli yapımcılar StarGate ve Sandy Vee üstlenmiştir. Depeche Mode'un 1984'teki "Master and Servant" şarkısını anımsatır ve sözleri sadomazoşizm düşünceleri içerir. Allmusic'ten Andy Kellman, "S&M"in bir dans-pop şarkısı olarak "Rihanna'nın oynak ve kötü niyetli taraflarını" verimli bir şekilde dengelediğini gözlemledi. StarGate'in yapımını üstlendiği diğer bir şarkı "What's My Name?", Kanadalı rapçi Drake'in konuk vokallerini içerir. Arkasında ağır reggae unsurları bulunan orta tempolu elektro-R&B parçasıdır. Ayrıca Rihanna'nın ilk çalışmalarındaki "Ada-pop" tarzına dönüş niteliğindedir. "Cheers (Drink to That)", The Runners'ın yapımcısı olduğu bir pop rock şarkısıdır ve Avril Lavigne'in 2002'deki "I'm with You" single'ından örnekler içerir. BBC News'ten Mark Savage, şarkıdan "korkak, gitar oluğu döngüsü şehir dışındaki bir gece için" sözleriyle bahsetti. "Only Girl (In the World)", albümde StarGate'in yapımcısı olduğu üçüncü şarkıdır. Yapımında eurodans unsurları bulunan bir up-tempo dans-pop şarkısıdır. "Entertainment Weekly"nin eleştirmeni Brad Wete, Rihanna'nın şarkıdaki vokallerini "baştan çıkarıcı" buldu ve şarkıcının 2007'deki "Don't Stop the Music" single'ının "daha sert, daha seksi bir sürümünü" anımsattığını not düştü. "California King Bed", bir rock power balat şarkısıdır; Pitchfork Media için yazan Ryan Dombell tarafından Aerosmith'in "I Don't Want to Miss a Thing" şarkısıyla benzer bulunmuştur. Shama Joseph yapımcılığındaki "Man Down", elektro ritimleri eşliğindeki bir reggae şarkısıdır ve Rihanna tarafından Batı Hint aksanıyla seslendirilmiştir. Hip-hop şarkısı "Raining Men"de, Trinidadlı rapçi Nicki Minaj'ın rap vokalleri yer alır. Rihanna, adları açısından benzerlik içeren 1979'daki The Weather Girls single'ı "It's Raining Men"e değinerek, "Raining Men"den orijinalinden farklı eğlenceli bir şarkı şeklinde bahsetti. "Complicated"in yapımcılığını Tricky Stewart ve Ester Dean üstlenmiştir. "Entertainment Weekly"den Leah Greenblatt, şarkı hakkında şunları söyledi: "İnatçı adamın sevmekte ne kadar sert olduğunu söylerken bile [Rihanna'nın] sesleri hemen hemen neşeli, onun yeni genişletilmiş vokalleri şarkıdaki yüksek itibarlı house vuruşlarını büyütmekte istekli." Son parça, Eminem'in Rihanna ile düet yaptığı "Love the Way You Lie" şarkısının devamıdır. Alex da Kid tarafından yapımcılığı tamamlanan "Love the Way You Lie (Part II)"da Rihanna, kahraman ve ana vokal olarak bulunur. Eminem'in ana vokal olarak yer aldığı ve ilişkiyi erkek bakış açısıyla ele aldığı orijinalinin aksine, ilişkiyi kadın gözüyle inceler. "Loud", müzik eleştirmenlerinden genel anlamda olumlu geri dönüşler aldı. Metacritic'ten ana akım eleştirmenler, yapılan 22 incelemeyi göz önünde bulundurarak albüme 100 üzerinden 67 puanını verdi. "The New York Times"tan Jon Pareles, albümde "hava geçirmez, harika bir hesaplama" olduğunu hissetti, "Rihanna markası korunarak pop uğuru bu yıl da temiz bir albüm olarak çalıştı." yorumunu yaptı. "Entertainment Weekly"den Leah Greenblatt, "Loud"taki Rihanna için "kötü koşullar onu yenemez — ve ilk etapta kendisini ünlü yapan pop nirvanasında tam bir kurtuluş türü bulmuş" dedi. "The Boston Globe"tan James Reed, albümden "Rihanna'nın ait olduğu yerlere arsız bir dönüş: dans pisti" sözleriyle bahsetti ve şunları söyledi: "Sanki kendi derinliklerinden gelenlerle özgürleşmiş, 11 şarkı üzerinde de kuvveti var." "Spin" için yazan Stacey Anderson, Rihanna için "cinsellikteki iddiaları sağlıklı, tam" dedi ve albüm için "Shakira veya Beyoncé'nin en iyileriyle aynı düzeyde kendinden emin bir kadın kültürü sunuyor." yorumunu yaptı. "The A.V. Club"dan Genevieve Koski, Rihanna'yı albümün genel seslerini cesaretlendirdiği için överek "sesler canlı, malzemeye karizmatik vokal performansıyla teslim olmak daima onlara garanti vermez." dedi. "NME"den Emily Mackay, "Rated R"a kıyasla albümde "deneylerin daha organik, tonların daha tempolu olduğunu" hissetti. "Chicago Sun-Times"tan Thomas Conner, "Rihanna'nın yeni şımarık reçellerinin kutlama atmosferi "Rated R"dan gelen bazı karanlık tatlarla baharatlandırılmış." diye yazdı., Pitchfork Media'dan Ryan Dombal, albümün "köpüklü pop" tarzını övdü. "Hot Press"ten Ed Power, albümün "arsızca özgür altyazılar" içeren şarkılarını övdü ve "bağımlılık yapmaktan öteye giden" dile takılan sözler buldu. "Loud", yayımlandığı ilk hafta ABD'de 207,000 kopya satarak Rihanna'nın o güne kadar ülkede yaptığı en yüksek ilk hafta satışını gerçekleştirdi ve "Billboard" 200 listesine üç numaradan giriş yaptı. Ayrıca "Billboard"un R&B/Hip-Hop Albums listesine bir numaradan dahil oldu. İkinci haftasında 141,000 kopya satışıyla "Billboard" 200'da altı numaraya geriledi. On üçüncü haftasında 62,000 kopya satışıyla tekrar üç numaraya yerleşti ve bu sıradan yukarıyla çıkamadı. On dördüncü haftasında 45,000 kopya satarak on numaraya düştü. On beşinci haftasında tekrar yükseldi, ABD'de yaptığı 33,000 kopya satılışıyla sekiz numaraya yerleşti. 3 Temmuz 2011'de açıklanan rakamlara göre "Loud", 1 Ocak 2011 ve 3 Temmuz 2011 arasında ABD'de 598,000 kopya satarak ülkede yılın en çok satan on birinci albümü oldu. Mayıs 2012 itibarıyla ABD'de 1.6 milyondan fazla kopya sattı. 25 Ocak 2011'de, ABD'de bir milyonun üzerinde sipariş alması sayesinde platin sertifikayla ödüllendirildi. "Loud", "Billboard" tarafından yapılan 2011 yıl sonu listelerinde yılın en başarılı dokuzuncu albümü olarak gösterildi. "Loud", Amerika Birleşik Devletleri dışında da ticari başarı yakaladı. Kanada'da yayımlanan Canadian Albums Chart'a ülkede ilk haftasından 27,000 kopya satması sayesinde bir numaradan giriş yaptı. Kanada'da 80,000'den fazla satarak Aralık 2010'un ilk haftasında platin sertifika aldı. 8 Eylül 2011'de Kanada'da 240,000 kopyadan fazla sattığı duyuruldu. Fransa'da ilk haftasından 17,304 kopya satmasıyla listelere üç numaradan dahil oldu. Fransız listelerindeki altıncı haftasında 100,000 kopya sınırına ulaşmasıyla platin sertifika kazandı. Nisan 2013 itibarıyla ülkede 355,000 kopya satışına ulaştı. Avustralya'nın albüm listesindeki ikinci haftasında "Loud", 70,000 kopya siparişi almasıyla platin sertifika elde etti. İtalya'nın albüm listesinde en fazla on bir numaraya çıkabildi. "Talk That Talk" (2011) albümü yayımlanana kadar Rihanna'nın listedeki en başarılı albümü oldu. "Loud", İsviçre'de aralıksız üç hafta bir numarada kaldı. Almanya'nın albüm listesi Media Control Charts'a iki numaradan giriş yaptı. Birleşik Krallık'ta ilk haftasında 91,000 satarak listelere iki numaradan dahil oldu. Beşinci haftasında 306,107 kopya satışına ulaşarak şarkıcının bu albümle ülkedeki ilk platin sertifikasını elde etmesini sağladı. Yedinci haftasında ülkenin listesinde bir numaraya yükselen "Loud", Rihanna'nın Birleşik Krallık'taki ikinci bir numaralı albümü oldu. Yedinci haftasındaki satışları sonrasında, Birleşik Krallık'ta 2010'un en çok satan dördüncü albümü olarak kayıtlara geçti. 4 Eylül 2011 itibarıyla ülkede 1,800,000 kopya sattı. 16 Aralık 2011'de, British Phonographic Industry (BPI) tarafından 1.8 milyon kopya gönderi rakamına ulaşmasıyla altı kez platin sertifikayla ödüllendirildi. 2011'de Birleşik Krallık'ta en çok satan R&B albümü oldu. Aynı yıl itibarıyla dünya genelinde 5,700,000 kopya sattı. Ağustos 2012'de "Loud"un tüm zamanların en çok satan beşinci dijital albümü olduğu duyuruldu. "Only Girl (In The World)", albümün çıkış single'ı olarak 10 Ekim 2010 tarihinde yayınlandı. Şarkı, ABD'deki pop ve rhythmic radyolarına 21 Ekim'de gönderildi. Müzik eleştirmenleri, şarkının nakaratını ve özellikle alt yapısındaki "gümbürdeyen" tınıları olumlu yönden eleştirdi ve beğendi. Şarkı Billboard Hot 100 listesinde bir numaraya yerleşti; İngiltere, Kanada, Avustralya, Avusturya, Belçika, İrlanda, İsrail, Norveç, Slovakya, İtalya ve Yeni Zelanda'daki listelerde ise zirvedeydi. 13 Şubat 2011'de Los Angeles'taki Staples Center'da gerçekleşen 53. Grammy Ödülleri gecesinde, "Only Girl (In The World)", En İyi Dans Kaydı ödülünü kazandı. Kanadalı rap şarkıcısı Drake ile işbirliği olan "What's My Name", albümün ikinci teklisi olarak 21 Ekim 2010'da Birleşik Devletler'de pop ve ritmik radyolara gönderildi. Müzik eleştirmenleri, Rihanna'nın vokallerdeki ses kullanımlarını övgüye boğdu, şarkının notalarındaki "romantik ve seksiliği" dile getirdiler. Şarkı Amerika Birleşik Devletleri'ndeki Billboard Hot 100'de bir numaraya yükselerek Rihanna'yı toplamda sekizinci kez bir numaraya yerleştirirken; "Only Girl (In The World)", "What's My Name"'den iki hafta sonra birinciliğe yükselip Rihanna'ya toplamda dokuzuncu kez birincilik kazandırmış oldu. Birleşik Krallık'ta listelerde birinciliğe yükselen "What's My Name", Rihanna'ya Birleşik Krallık'ta toplamda beşinci kez, Drake'e ise ilk kez liste birinciliğini kazandırdı. Nicki Minaj ile düeti olan "Raining Men", urban radyolarına 7 Aralık 2010'da urban teklisi olarak gönderildi, Loud albümünün de toplamda üçüncü teklisi olmuş oldu. Şarkı, R&B/Hip-Hop listelerinde 48. sıraya yükseldi. "Raining Men" genel olarak eleştirmenlerden karışık eleştiriler aldı ama genel anlamda Rihanna ve Nicki Minaj'ın kimyalarının uyduğunu fakat yeni ve orijinal bir türe ulaşırken başarısız olduklarından bahsedildi. "S&M" Amerika'da ve dünya genelinde albümün dördüncü teklisi olarak seçildi ve 25 Ocak 2011' pop radyolarına gönderildi. "S&M"'e gelen eleştiriler de karışıktı; bazıları şarkının sözlerindeki cinsellik temasının açıkça kullanılmasını uygun bulmazken diğerleri de albümden çıkan normal bir tekli gibi karşıladı. "S&M"'in Britney Spears ile olan vokal remiksi 11 Nisan 2011 tarihinde YouTube kanalında yayımlandı. "S&M" yirmi dört ülkedeki müzik listelerinde ilk onun arasındayken Avusralya, Kanada ve Birleşik Devletler'de birinci sıraya yükseldi. "Man Down" albümün beşinci teklisi olarak dünya genelinde yayınlandı ve bazı Avrupa ülkeleri radyolarına 11 Temmuz 2011'de gönderildi. Şarkı müzik eleştirmenlerden birçok olumlu yorum aldı, Rihanna'nın Karayip Adaları müziği tarzına dönüş yapması oldukça beğenildi. "Man Down" Amerika'daki Billboard Hot 100'de 58. sıraya yükseldi. Fransa'daki müzik listelerinde 5 hafta art arda birinci sırada kaldı. "California King Bed" 13 Mayıs 2011'de dünya çapında dördüncü , Amerika Birleşik Devletleri'nde ise altıncı tekli olarak yayınlandı. Birleşik Devletler'de 16 Mayıs 2011'de Hot/Modern adult çağdaş müzik radyolarına gönderildi. Şarkı Avustralya ve Yeni Zelanda'da dördüncü, İngiltere müzik listelerinde ise sekizinci sıraya yükseldi. "Cheers (Drink to That)" Rihanna tarafından albümün yedinci teklisi olarak 24 Temmuz 2011 tarihinde duyuruldu. Tekli, 2 Ağustos 2011'de Amerika'da pop ve ritmik radyolara gönderildi. Şarkı Billboard Hot 100'de yedinci sıraya yükseldi, Amerika'daki pop radyoları listesinde ise on ikinci sırada yer aldı. "Loud", 12 Kasım 2010 tarihinde dört ayrı edisyonla yayımlandı. İlki normal standart versiyonudur. İkincisi deluxe versiyonudur ve içerisinde 30 dakikalık Brian ve Brad Palmer tarafından yönetilen 'Making Of Loud (DVD)' "(Türkçesi: Loud Albümünün Yapımı (DVD))" belgesel tarzı video içerir. Amerika ve Avustralya'da satışı yapılmıştır, albüm kartonet baskısıdır. Üçüncü versiyonu olan "Couture" versiyonu; Loud albümünün deluxe versiyonunu, albümün deluxe versiyon kapağını, kartonet albüm baskını ve 20 sayfalık albüm boyutlu resim kitabı içerir. Dördüncü versiyonu ise "Ultra Couture" adını taşır ve içerisinde Rihanna imzalı "Loud" albümünün deluxe versiyonu, internet üzerinden MP3 formatında indirilme adresi ve diğer versiyonlardaki tüm özellikleri vardır. "Ultra Couture" versiyonu stoklarda tamamen tükenmiştir, Amazon'da ve kendi internet sitesinde satışı bitmiştir. "Loud"un explicit versiyonu, Parental Advisory etiketiyle sansürsüz şekilde internet üzerinden ve fiziksel kopya olarak da satışa sunulmuştur. Albümün Japonya versiyonu ise Only Girl (In The World)'ün iki ayrı remiksiyle ve Eminem ile olan düeti Love the Way You Lie'ın ikinci bölümü Love the Way You Lie (Part II) adlı şarkıları içerir. Love the Way You Lie (Part II)'nun piyano versiyonu, albümün iTunes versiyonuyla birlikte indirilmeye de açılmıştır. "Loud" albümünün kredileri Allmusic'den alınmıştır. Kaf (Ä°brani alfabesi) Kaf harfi İbrani alfabesinin 11. harfi olup Arap alfabesindeki muadili Kef harfidir. Karşılığı Yunan alfabesinde Kapa, Latin ve Kiril alfabelerinde K'dir. Ebced hesabına göre değeri 20'dir. Kelime başında ve ortasında כ, kelime sonunda da ך olarak yazılır. Dageş (içinde nokta) ile yazıldığında (כּ) sert k sesi, noktasız yazıldığında ise (כ) gırtlaktan gelen h sesi verir. Kelime sonlarında ise ךּ veya ך olarak yazılır. Önek olarak kullanıldığında edatlaşıp "gibi" anlamı taşır. Kara gözlü turnagagası Kara gözlü turnagagası ("Geranium psilostemon"), turnagagasıgiller (Geraniaceae) familyasından çok yıllık bir turnagagası türü. Anavatanı Kafkasya ve Türkiye'dir. Gösterişli çiçeklerinden dolayı süs bitkisi olarak yetiştirilir. 120 cm yüksekliğe kadar çıkabilen çok yıllık otsu bitkidir. Yaz aylarında görülen kupa biçimindeki gösterişli çiçeklerin merkezi ve damarları siyah renklidir. Yapraklarda sonbahar mevsiminde koyu pembe renk tonları hakimdir. Tam güneş alan ve iyi drene olmuş nemli topraklarda yetişir. TR-85 TR-85 (Tanc Romanesc 85), T-55 tank tasarımını temel alan TR-85 tankından geliştirilen birinci nesil ana muharebe tankıdır. Bazı geliştirmeler yapılmıştır. Bunlar; Motoru Alman Leopard 1'in motoruna benzer T tipi dizel bir motor blokudur, 800BG'lik güç üretir. Eric Houghton William Eric Houghton (29 Haziran 1910 - 1 Mayıs 1996), orta saha pozisyonunda görev yapmış İngiliz eski millî futbolcu ve teknik direktördür. Lincolnshire'da doğmuştur. Donington Grammar School'da eğitim gördü. 17 yaşında Aston Villa ile anlaştı ve yaklaşık 20 yıl bu kulüpte oynadı. 392 maçta 170 gol atmıştır (Savaş zamanında yapılan maçlar da dahil edildiğinde bu sayı 200 golü bulmaktadır). Futbolculuk kariyerine Notts County takımında nokta koymuştur. Daha sonra Aston Villa takımı teknik direktörü olmuştur (1953-1958). 1957 yılında FA Cup kazanmıştır. 85 yaşında, Sutton Coldfield'de ölmüştür. Welfenschloss Welfenschloss Almanya'nın Hannover kentinde bulunan bir saraydır. 1879'da Hannover Üniversitesi halini almış, daha sonra ise üniversitenin ismi Gottfried Wilhelm Leibniz Universität Hannover olarak değiştirilmiştir. Arka Sokaklar Arka Sokaklar ÅŸu anlamlara gelebilir: Kalite kontrolü Kalite kontrolü (), Latince "contra" kelimesinden gelir, İngilizce karşılığı "control" olup sürekli standartları karşılamak için yapılan süreç idaresi anlamında kullanılır. Buna göre kalite kontrolü, bir sürecin kalite etkinliğini azaltacak durumlara karşı tedbir alarak kaliteye hakim olma anlamına gelir. Kalite kontrolünün temel amacı müşteri beklentilerinin ve işletmelerin stratejik amaçlarının en ekonomik seviyede karşılanabileceği ürünün üretimi için gerekli planların geliştirilip uygulanarak etkin bir şekilde sürekliliğinin sağlanmasıdır. Eğer kontrol temel olarak, kalite yönetim kararlarında kullanılmazsa yönetim tümüyle kaliteyi yönetemez. Kalite kontrolü şu anlayışın üzerine dayanır: Üretilen ürünün özellikleri onu üreten sistemin (işlemlerin) bir fonksiyonudur; başka bir ifadeyle, sistemle ürün arasında bir "sebep- sonuç" ilişkisi vardır. Eğer tüm sistem değişkenleri ve sistem girdileri kontrol altına alınabilirse, ürünün özellikleri de kontrol altına alınmış olur. Kalite kontrolünden beklenen yararlar şöyledir: 13. yüzyılda yönetimin belirlediği özelliklere göre ürünlerin uygunluğunu kontrol etmek olan "muayenecilik" mesleği ortaya çıkmıştır. Böylece ürünler için standartlar belirleme ve hatalı ürünleri ayıklayarak kalite geliştirme yaklaşımı başlamıştır. Endüstri Devrimi ile fabrikaların üretim kapasitesi ve ürün çeşitliliği artınca muayenecilerin sayısı artırılmış, muayene işlemi üretimin başlangıç ve ara süreçlerinde de yapılmaya başlanmıştır. Ancak her iki yöntem de kalite hatalarının esas nedeninin belirlenmesinde etkili olamamıştır. 1911'de işçinin işi üzerinde uzmanlaşarak kalite güvencesinin artırılacağını öne sürmüş, 1920'lerde B.P.Dudling, General Elektrik Şirketinde üretilen ampullerin kalite kontrolü için "istatistik" bilgisi kullanmıştır. Kalite kontrol, ilk kez 1947 yılında Armand Vallin Feigenbaum tarafından Japonya'da ortaya konmuştur. 1961'de Armand Vallin Feigenbaum, "Toplam Kalite Kontrolü" adlı kitabında stratejik bir yönetim anlayışı olan, kalitenin şirkette herkesin sorumluluğunda olduğunu söyleyen toplam kalite kontrolü gündeme getirerek kalite kontrolünde yeni bir yaklaşımın kapılarını açmış oldu.. II. Dünya Savaşı ile artan rekabet ve müşteri baskısı kalite kontrole farklı bir boyut kazandırmıştır. Aynı yıllarda Japonya'da Joseph Juran ve William Edwards Deming'in fikirleri temel alınmaya başlanmış ve işletmelerin mükemmelliğe ulaşmasında değişen müşteri algısının karşılanmasına dayanan Toplam Kalite Yönetimi uygulanmaya başlanmıştır. Ulusal düzeyde kalitenin önemini vurgulamak ve sürekli kalitenin geliştirilmesine katkı sağlamak amacıyla 1989 yılından bu yana verilmektedir. Japonya'da da kalitenin artırılması ve teşviki için 1951 yılından bu yana Deming Ödülleri verilmektedir. Bir kalite kontrolü sisteminin temel gayesi, üretimde kalitesizliği önlemektir. Çünkü işletme geri alamayacağı bir gidere yol açması sebebiyle kalitesiz ürünler elde etmek gayesi için kurulmamıştır. İşletme bu konuda hiçbir tedbir almaz ve bozuk ürünleri piyasaya sürerse prestij kaybı ve satışların azalması sebebiyle bir kayıpla karşılaşır. Kalite kontrolün amacı, tüketici isteklerinin ve işletmenin genel gayesini birlikte muhtemel en ekonomik seviyede karşılayabilecek ürünün üretilmesini sağlayacak plan ve programların geliştirilerek uygulanması ve etkin bir şekilde yürütülmesini sağlamaktır. Bu genel gayenin elde edlilmesine yönelik olarak, "kalite kontrolün bir takım ikincil amaçları" vardır. Bunlar: Üretici açısından ise "kalite kontrolün amacı" , yüksek kaliteli mal veya hizmet üreterek iç ve dış pazarlarda tüketicilerin ihtiyaçlarını karşılamaktır. Proje süreçlerinde ise, o tarihe kadar tamamlanan kısmın planlanan kısıtlar içinde (maliyet, süre gibi) gerçekleşip gerçekleşmediğinin görülmesini sağlar. Çoğu projede sadece kalite kontrolü amaçlı birimler mevcuttur. Kontrol süreci, aşağıdaki adımlardan oluşur: Bu araçlar geniş istatistik bilgisi gerektirmeden, çoğunlukla kolay bir şekilde kullanılabilecek, kalite problemlerini çözmede sıklıkla kullanılmaktadır. 7 kalite aracı, kalite kontrolü için kapsamlı bir silah deposudur. Bu araçlar aşağıdaki gibidir: Kalite konrolun islevi urun tasarimi ile baÅŸlar musteriye teslimati ile sona erer. Fakat urun kalitesi endustriyel cevrimin her bir noktasÄ±ndan etkilenir. Kalite kontrolun baslica faaliyet alanlarını soyle sıralayabiliriz; etmektedir. yardÄ±m etmektedir. Kalite çemberi; aynı işyerinde çalışan veya benzer işleri yapan iş görenlerin, gönüllülük esasına dayalı, kendi alanlarında karşılaştıkları veya karşılaşabilecekleri sorunları saptamak, kestirebilmek, analiz etmek ve bu tür sorunlara çözüm bulabilmek için oluşturdukları, düzenli aralıklarla toplanan küçük çalışma gruplarıdır. Kalite çemberlerinin uygulanabilmesi için organizasyon özelliklerinin yeterli olamayacağı, işletmedeki yöneticilerin de bazı nitelikleri taşıması gerekir. Organizasyonların işleyişi açısından yöneticilerin; Toplam kalite kontrolünün dört görevi bulunmaktadır: Mari-Dari Mari-Dari, 15 yaşında olan Mariam Kakhelishvili tarafından söylenen ve dili uydurma dil olup 2010 Eurovision Çocuk Şarkı Yarışması'nda Gürcistan'ı temsil etmiş olan şarkıdır. Söz ve müziği Mariam Kakhelishvili'ye aittir. Mariam KaheliÅŸvili Mariam Kahelişvili (d. 1995), Gürcü sanatçı ve söz yazarı. 2010 Eurovision Çocuk Şarkı Yarışması'nda ülkesini Mari-Dari adlı şarkıyla temsil etmiş, beşinci olmuştur. 1994 Football League Cup Finali 1994 Football League Cup Finali, 1993-94 Football League Cup'ı kazanan takımı belirlemek için yapılan maç. 27 Mart 1994'te, Wembley Stadyumu'nda oynanan maçta Manchester United'ı 3-1 yenen Aston Villa kupanın sahibi oldu. Cannibal (EP) 'Cannibal' Amerikalı Pop sanatçısı Kesha'nın, 22 Kasım 2010 tarihinde, RCA Records tarafından yayınlanacak olan 9 parçadan oluşan ilk extended play yani kısa adıyla ilk EP'sidir. Bu albüm Kesha'nın bir önceki albümü olan Animal'ın devamı niteliğindedir. Kesha bu albümünde çeşitli üreticiler ile ve Dr.Luke gibi yapımcılarla ayrıca, Benny Blanco, Ammo, Max Martin, Bangladesh gibi yazarlar ile çalışmıştır. Albümün ilk teklisi We R Who We R olmuştur. Şarkı hâlâ birçok müzik listesinde ilk 10'dan dahi aşağı inmezken, bazı müzik listelerinde de 1 numaradan aşağı inmemektedir.Albümden çıkan 2.resmi single için Blow'da karar kılınmıştır.. Kesha'nın ilk EP'si olan Canninal sadece amerika'da 324.400 adet satış yapmış ve hala satışı devam etmektedir. Zehiri Kim Verdi Agatha Christie'nin polisiye romanıdır. Wychwood adlı köyde yaşayan Miss Pinkerton çeşitli iddialarda bulunmaktadır.Söylediklerine göre bu sessiz ve sakin köyde iki cinayet işlenecektir.Üstelik kurnalardan birisi de köyün doktorudur.Kadın olanları (Scotland Yard)'a anlatmak için bu yola çıkmıştır.Kadının yeni tanıştığı Luke Fitzwilliam, onun söylediklerine inanmaz ve bunları saçma bulur.Ancak gazetede Dr. Humbleby'nin ölüm haberinin çıkması ve Miss Pinkerton'un kazaya kurban gitmesi Fitzwilliam'ı endişelendirir. Fitzwilliam arkadaşının yardımıyla Wychwood köyüne gider ve araştırmalara başlar.Elindeki tek ipucu kadının kendisine söylediği katilin kurbanlarına bakış şeklidir.Ancak tehlike Luke'nin ensesindedir. AtlÄ± tramvay Atlı tramvay, at ya da katırlarca çekilen ve raylar üzerinde giden kent içi taşıma aracı. İlk kez 1807'de Galler'de kullanıldı. 1869'da İstanbul'da atlı tramvay hattı açıldı. Eurovision Çocuk Şarkı Yarışması'nda Gürcistan Gürcistan yarışmaya 2007 yılından beri katılıyor. Bu zamana kadar en iyi derecesini Kıbrıs'ın şehri olan Limasol'da yapılan 2008 Eurovision Çocuk Şarkı Yarışmasında Bzikebi'nin seslendirmiş olduğu Bzz adlı şarkıyla 1. olarak aldı. En kötü derecesinide Ukrayna'da yapılan 2009 Eurovision Çocuk Şarkı Yarışmasında Princes'in seslendirmiş olduğu Lurci prinveli adlı şarkıyla 7. olarak aldı. Renklerin anlamları Ölüm Çığlığı (roman) Ölüm Çığlığı (Orijinal adı:"The Murder at the Vicarage"), Agatha Christie'nin onuncu polisiye romanıdır. Jane Marple karakterinin ortaya çıktığı ilk kitaptır. Roman 1930'da yayımlanmasına rağmen, Aralık 1927'den itibaren, Agatha Christie'nin yazdığı, "The Royal Magazine" ve "The Story-Teller Magazine" dergilerindeki bazı polisiye öykülerinde "Miss Marple" karakteri görülmüştür. St. Mary Mead'de Albay Protheroe öldürülmüştü. Halk buna şaşırmış ancak çok şaşırmamıştı. Papaz, katilin dünyaya büyük bir iyilik yaptığını söylüyor ve katil olarak Albay'ın genç karısı suçluyordu. Karısı ise Albay'ı köye gelen bir ressam ile aldatıyordu. İş çok karışıktı ve bunu çözebilecek kişi ortaya çıkacaktı. Bu kişi yaşlı kız Jane Marple'dı. Sonuncu Kurban Sonuncu Kurban, Agatha Christie'nin yazdığı polisiye bir romandır. Ünlü yazar Ariadne Oliver, panayırda yapılacak olan bir polisiye gösterinin senaryosunu yazması için Deon'daki bir malikaneye davet edilir. Ancak Oliver'in anlayamadığı bir şeyler vardır ve oyunculardan bazılarının davranışaları şüphelidir. Bunun üzerine Miss Oliver, dedektif dostu Hercule Poirot'u davet eder. Daveti kabul eden Hercule Poirot oyunu da izlemek için burada kalır. Panayır günü büyük bir felaket olur ve oyunculardan biri öldürülür. Ancak işi çözmek zordur, çünkü gerçek ipuçlarına ulaşmak için sahte ipuçlarını elemek lazımdır ve bu iş için Ariadne Oliver ile Hercule Poirot el ele verir. Esrarengiz SanÄ±k Esrarengiz Sanık, Agatha Christie'nin polisiye romanıdır. Elinor Carlile ve nişanlısı Roddy Welman bir gün imzasız bir mektup alırlar.Mektup Elinor'un yaşlı ve hasta halası Laura Welman'la ilgilidir.Endişelenen çft yaşlı kadının yanına gider.Ancak ortada tehlikeli bir durum yoktur.Bir süre çift gidip gelir.Onların köşkte olduğu bir gece, sabaha karşı Bayan Welman vefat eder.Bayan Welman'ın tüm mirası Elinor'a geçer ancak o paranın ufak bir kısmını halasının çok sevdiği, bahçıvanın kızı Mary Gerard'a verir.Ancak görünüşte Elinor Mary'den tiksinmektedir çünkü Roddy Mary'e aşık olur ve Mary yüzünden çift ayrılır. Bir süre sonra Mary Gerard zehirlenerek öldürülür ve Elinor cinayet zanlısı olarak tutuklanır.Herkes onun katil olduğundan emindir.Bir kişi hariç. O da ünlü dedektif Hercule Poirot'dur.Hercule Poirot Miss Elinor'u aklamak için bütün yeteneğini kullanacaktır.Ve sonunda galip gelecek olan yine odur. Selim Evci Selim Evci (d. 1975; İstanbul), Türk yönetmen, senarist, yapımcı. 1975 yılında İstanbul’da doğdu. Maltepe Üniversitesi İletişim Fakültesi'nde lisans, Beykent Üniversitesi'nde lisansüstü eğitimini sinema bölümlerinde tamamladı. 2002 yılında İFSAK Kısa Film Atölyesi'ni oluşturdu, burada 6 yıl eğitim verdi. "Kırmızıyı Arayan Adam", "Duvarın Arkası" adlı iki kısa belgeselin yönetmenliğini ve film müziklerini yaptı. 2004 yılında Akbank Kısa Film Festivali programını oluşturdu ve bugüne dek festival yönetmenliği görevini sürdürüyor. 2006 yılında Evci Film'i kurdu. 2008’de, ilk uzun metraj filmi "İki Çizgi"nin yönetmenliğini, senaristliğini yaptı ve kurgusunu gerçekleştirdi. Film, 65. Venedik Film Festivali'nde ilk filmlerin yarıştığı 23. Film Eleştirmenleri Haftası bölümünde dünya prömiyerini yaptı ve 30'un üzerinde festivale katıldı. 2008 yılında İFSAK yayınlarından "Kısa Film Atölyesi Ders Notları" adlı kitabı yayınlandı. 2007-2009 yılları arasında Maltepe Üniversitesi ve Beykent Üniversitesi'nde öğretim görevlisi olarak sinema dersleri verdi. 2009 yılında fotoğraf projesi "Sokakta Müzik" için dünyanın farklı bölgelerinde sokak müzisyenlerinin fotoğraflarını çekmeye başladı. İkinci uzun metraj filmi "Rüzgarlar", Hollanda'nın Rotterdam Uluslararası Film Festivali'ne bağlı Hubert Bals Fonu tarafından senaryo aşamasında ödüllendirildi. Yazıp yönettiği 3. filmi SAKLI, 39. Montreal Film Festivali Ana Yarışma bölümünde yaptığı dünya prömiyerinin ardından, Cezayir'de düzenlenen Annaba Film Festivali'nden En İyi Oyuncu, 52.Antalya Altın Portakal Film Festivali'nden Film-Yön En İyi Yönetmen ödüllerini kazandı. Porsuk Ağacı Cinayeti Porsuk Ağacı Cinayeti, Agatha Christie'nin polisiye romanıdır. Rex Fortuscue zengin bir iş adamıdır. Ancak parasını son zamanlarda vara yoka, gereksizce harcamaktadır. Bir gün iş yerinde zehirlenerek ölür. Kurbanın cebinde bir avuç çavdar bulunur. Bu ne yazık ki eldeki tek ipucudur. Ortada ise birden çok şüpheli vardır.Ama hepsi de kurbanın ailesindendir. Polis için iş oldukça karmaşıktır. Müfettiş işin peşini bırakmaz. Ancak yaşlı kız Jane Marple olaya müdahale eder ve ipin ucunu aklına bir anda gelen çocuk şarkısıyla bulur. Porridge (dizi) Porridge, Birleşik Krallık yapımı sitcom türündeki dizi. 1974 ile 1978 yılları arasında BBC One kanalında, toplamda 20 bölüm olarak yayınlandı. Senaristliğini Dick Clement ile Ian La Frenais'in yaptığı dizinin başrollerinde Ronnie Barker ve Richard Beckinsale yer almaktadır. 1978 yılında, dizinin devamı niteliğinde olan "Going Straight" yayınlanmaya başladı. "Porridge", 2004'te BBC tarafından belirlenen "Britanya'nın En İyi 100 Sitcomu" listesinde yedinci sırada yer aldı. Porridge Porridge aşağıdaki anlamlara gelebilir: Analia Analia (özgün adı: "El Rostro de Analia"), 20 Ekim 2008 - 16 Temmuz 2009 arasında Miami Telemundo'da yayınlanan dizi. David Posada ve Danny Gavidia tarafından yönetilen dizinin senaristliğini Humberto "Kiko" Olivieri, yapımcılığını ise Jairo Arcila yapmıştır. Olayların tamamı Miami, Florida, Los Angeles ve Kaliforniya'da geçmektedir. İlk 30 bölümü 2009-2010 kış döneminde FOX'da yayınlanmış ancak gece saat 03.00'da yayına sokulduğu için beklenen ilgiyi göremeyerek rafa kaldırılmıştır. Ardından 28 Mayıs 2010 Cuma günü D-Smart'ın Pembe Smart kanalında birinci bölümden itibaren yayınlanmaya başlamıştır. Ancak Pembe Smart'ın 01 Ocak 2011 Cumartesi günü kapanması nedeniyle 150. bölümde kalmıştır. 16 Eylül 2011 Cuma günü Planet Pembe ekranlarında birinci bölümünden itibaren yeniden yayınlanmaya başlamıştır. Ancak 25 Nisan 2012 tarihinde, dizinin Türkiye'deki yayın süresi dolduğu için, 159. bölümden sonrası yayınlanamamıştır. Mariana (Gaby Espino), evli ve bir çocuk sahibi güzel, başarılı bir iş kadınıdır ancak mutsuzdur. Tuttuğu dedektiften, aynı şirkette çalıştığı eşi Daniel (Martin Karpan) ve kuzeni Sara'nın (Martiza Rodriguez) aralarında ilişki olduğunu öğrenir ve depresyona girer çünkü kocasını çok sevmektedir ve buna katlanamaz. Avukatı, en yakın dostu ve kızının vaftiz annesi Isabel (Karla Monroig) onu sakinleştirmek ister ama başarılı olamaz. Öte yandan bir gizli polis olan Ana Lucia, sahne ismiyle Analia (Elizabeth Gutierrez) görevi gereği Ricy Montana (Gabriel Porras) adlı bir gangsterin yanında çalışmakta, onun pis işlerini yapmakta ve Yeşil Kedi (Gato Verde) adlı gece kulübünde striptiz yapmaktadır. Elbette bunları aslında Montana'ya yardım etmek için değil onu tuzağa düşürüp hapse attırmak için yapmaktadır. Çünkü Montana azılı bir suçludur, uyuşturucu kaçakçısıdır, kirli para aklamaktadır. Hepsinden önemlisi geçmişte Ana Lucia'nın sevgilisi Jhony'i öldürmüştür. Bu arada Sara, Montana ile kirli işler çevirmektedir ve onun kirli parasını aklamak için çalıştığı şirketi kullanmaktadır. Mariana bu durumun az çok farkındadır ve elinden geldiğince engel olmaktadır. Sara kuzeninden nefret eder ve bir gece Montana ile konuşurken onun ölmesine karar verirler. Çünkü Mariana ölürse şirketi kirli işleri için rahatça kullanabileceklerdir, üstelik Sara'nın Daniel ile rahatça beraber olma şansı doğacaktır. Son zamanlarda sevgilisi Analia'nın sadakatinden şüphe etmeye başlayan Montana, Mariana'yı öldürmesi ve sadakatini yeniden kazanması için Analia'yı görevlendirir. Analia, istemeden de olsa bu görevi kabul eder. Yola çıktıktan bir süre sonra otomobiline biri hafif şekilde çarpar. Bu Daniel'dir. Adam onun güzelliği karşısında şaşkına dönmüştür. Analia ise ona bir kartını verererk, eğer Yeşil Kedi'ye uğrarsa kendisi için de dans edebileceğini vadeder. Evlilik yıldönümünde eşinin kendisine kuzeniyle ihanet ettiğini öğrenen Mariana, kendini kaybedecek kadar içki içer ve evdeki davetlileri önemsemeden evden çıkar. Frenlerinin bozuk olduğundan habersiz olarak Daniel'in arabasına biner. Arabayı hareket ettirdikten çok kısa bir süre sonra aracın karşısında kendisine silah doğrultmuş olarak bekleyen Analia'yı görür ve çok korkar. Analia arabaya biner, sakin olmasını, peşinde birtakım adamlar olduğunu ve onları atlatana kadar hızlı bir şekilde sürmesini ister. Mariana bunun Daniel ve Sara'nın bir oyunu olduğunu sanır. Peşlerindeki adamları atlatmalarına ve Analia'nın ikazlarına rağmen arabanın süratini arttırır. En sonunda direksiyon hakimiyetini kaybederek yüksek bir uçurumdan aşağı düşerler. Araba parçalanır, yanmaya başlar. Tesadüfen oradan geçmekte olan profesör Armando Rivera (Daniel Lugo) ve yardımcısı Roberto Picano (Jorge Consejo) kazayı görürler. Zorlukla nefes alan bir kadın bedeni görürler; yüzü ve vücudu çok ileri derecede yanmıştır. Kadını alıp götürmeye karar verirler. Dr. Armando kadını arabasına taşırken yardımcısı Roberto, sahipsiz bir bayan çantası bulur. Çantanın kadına ait olduğunu düşünüp alırlar. Evlerinin alt katındaki dev laboratuvara kadını yatırırlar ve derhal ilk müdahaleleri yapmaya başlarlar. Bu arada Roberto çantadan Analia'nın bir fotoğrafını bulur. Öte yandan kaza haberi çoktan Mariana'nın evine ulaşmıştır. Daniel, karısının ölümünden kendisini sorumlu tutmaktadır. Dr. Armando ve yardımcısı Roberto, Analia sandıkları kadına her türlü müdahaleyi yaparak hayatta kalmasını sağlarlar. Öte yandan tıp dünyası tarafından hiçbir şekilde onay görmemiş yasak deneyleri bu beden üzerinde gerçekleştirerek bir ilke imza atarlar. Analia artık yepyeni ve kusursuz güzellikte bir kadındır. Vücudunda yanık izlerinden en ufak bir eser yoktur. Onun adı artık Ana Rivera'dır. Aradan 4 yıl geçer ve bu geçen süre zarfında Sara Andrade, Anyel'in yeni başkanı olur, Mariana'nın babası Ernesto Andrade (Germán Barrios) bir kalp krizi geçirir ve artık daha güçsüzdür. Bir yaz günü sürekli evde durmaktan sıkılan Ana, motoruyla dışarı çıkıp bir kulübe gider. Orada Daniel'le karşılaşırlar ve aralarında bir elektriklenme olur. Dadısı Yoya (Chela Arias) ile plajda güneşlenmekte olan küçük Adriana (Daniela Nieves), bir an için kendi şezlongunda oturmakta olan Ana ile gözgöze gelir. Yoya'nın güneşin altında uyumuş olmasına aldırmadan tek başına denize giren Adriana bir anda çırpınmaya başlar, neredeyse boğulmak üzeredir. Onu fark eden Ana, kurtarmak için yardım eli uzatır. İkisi birlikte sudan çıkmakta zorlanırlar ve ikisinin imdadına Daniel yetişir.