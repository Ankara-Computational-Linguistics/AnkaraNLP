Dil ve Edebiyat Dergisi""ne dönüştü. 1 Kasım 1973 tarihli 266. sayı "Türk Dili ve Yazını Özel Sayısı" olarak çıkarken, alt başlık da ""Aylık Dil ve Yazın Dergisi"" olarak değişti. 32. yılında 384. sayı ile birlikte derginin alt başlığı "Aylık Dil Dergisi"" olarak değişti. Bu alt başlık 1994'te yayımlanacak 505. sayıya kadar kullanıldı. 505. sayıda alt başlık ""Dil ve Edebiyat Dergisi"" oldu. Angels in America (oyun) ABD'nin ulusal konuları ve yapısı üzerine bir gey hayali, iki bölümden oluşan Tony Kushner oyunu. Broadway (New York), Londra, San Francisco gibi pek çok şehirde sergilendi. Oyun, Mike Nichols yönetmenliğinde HBO mini serisi olarak ekrana aktarıldı; ayrıca bir operaya uyarlandı. 1985 yılında New York'ta oturan Louis, sevgilisi Prior'la yaşayan nevrotik, eşcinsel bir Yahudidir. Prior, o zamanlar hakkında çok az şey bilmekte olan AIDS hastalığıyla mücadelenin erken evrelerindedir. Louis ise partnerinin hastalığı nedeniyle yoğun stres altındadır fakat stresiyle baş edememektedir ve Prior'ı terketmiştir. Tüm bunlar olurken gizli eşcinsel, Mormon ve cumhuriyetçi yazman Joe akıl hocası, Roy'dan çok iyi bir iş teklifi almıştır. Joe, işi hemen kabul etmemiştir çünkü Brooklyn'e tutkun olan ve Washington'a gitmek istememiş olan Valium bağımlısı eşi Harper'dan endişe duymaktadır. Prior'da bu zaman sürecinde kendinin bir elçi olduğunu ilan etmiş olan melekler ve hayaletler tarafından rahatsız edilmektedir. Joe ise inancı ile cinsel yönelimini bir arada yaşamak için çabalamaktadır. Louis de ideolojisi ve mutluluğunu tehdit etmekte olan çelişkileriyle yüzleşmektedir. (Prior'ı sevmesi fakat onun hastalığıyla yüzleşememesi, çok sevdiği ülkesi'nin homofobik siyasal ve sosyal yapısı, Joe ya olan sevgisinin Roy'un Joe'nun akıl hocası olduğunu öğrenmesiyle nefrete dönmesi). İlerleyen süreçte South Lake City'de tutucu bir Mormon olarak hayatını sürdüren Joe'nun annesi Hannah, New York şehrine Harper'a yardım için gelmiştir ve bir gün Prior'ın Joe ile başarısızlıkla sonuçlanan tanışma girişiminden sonra tesadüfen Prior'la Mormon ziyaretçi merkezinde o kişinin Prior olduğunu bilmeden tanışmıştır. Bu sırada gizli eşcinsel ve cumhuriyetçi bir avukat olan Roy ise örtbas etmek istediği hastalığı (Eşcinsel hastalığı(!) olarak düşündüğü AIDS) nedeniyle hastanede tedavi (AZT) altındadır. Refakatçileri ise Prior'ın en iyi arkadaşı olan ve hastanede kendisinin hastabakıcılığını yapan Belize ve Komünist Ethel Rosenberg'in hayaletidir. Oyun kara mizahi, trajik ve eşsiz diyologlarla bezenmiştir. Reagan dönemi yansıtılmıştır yani Amerika'nın muhafazakâr ve güçlü olmak konusunda büyük adımların atılması dönemi... Hastalık, zıtlıklar, hayaller, politika, ihanet, din, mezhep, pişmanlık, bastırılmışlık, ırk ve seks ayrımcılığı, muhafazakârlık, özgürlük, hoşgörü/süzlük, yaşama bağlılık, güç, insanlık ve aldığı hal, adalet, affetmek ve affedilmek, bağımlılık, acizlik, kaçış ve değişim gibi insani kavramlar oyunda yorumlanmıştır ve tüm izleyenlerin eleştirebileceği düzeye indirgenmiştir. Dizinin müzikleri Thomas Newman tarafından hazırlanmıştır. Angels in america hem sahne oyunu hem de TV Miniserisi olarak birçok ödül kazanmıştır (21 Emmy ödülü dahil olmak üzere). İlk bölüm Millennium Approaches (Milenyum Yaklaşıyor) David Esbjornson yönetmenliğinde Eureka Theatre Company de 1991 yılının mayıs ayında San Francisco’da ilk kez sergilenmiştir. 1992 yılının ocak ayından itibaren de, Londra Royal National Theatre da Declan Donnellan yönetimde bir sene süresince sahnelenmiştir. İkinci bölüm olan Perestroika, Millennium Approaches sergilenirken, yazım aşamasındaydı. 1992 yılının kasım ayında da Perestroika Oskar Eustis and Tony Taccone yönetiminde sahnelerdeki yerini almıştır. Bir yıl sonra Londra’da iki bölüm birden sergilenmişir. 1993 yılının kasım ayında oyun bir bütün olarak Broadway Walter Kerr Theatre da sergilenmiştir. Perestroika ve Millennium Approaches 1993 ve 1994 yıllarında arka arkaya Tony Awards'un sahibi oldular. Ayrıca her iki bölüm arka arkaya Drama Desk Ödülünün sahibi olmuştur. Oyun bir bütün olarak sergilendiğinde yaklaşık yedi saat sürmektedir. "Millenium Approaches" (ilk sergileme) "Millenium Approaches ve Perestroika" (Angels in America ilk sergileme) Millennium Approaches Perestroika Türk Düşüncesi Türk Düşüncesi, Aralık 1953'ten Nisan 1960'a kadar 63 sayı olarak çıkan Türkçe fikir ve sanat dergisidir. Yönetmen ve başyazarı Peyami Safa idi. Doğu-Batı sentezi yoluyla kültür buhranını gidermek amacıyla yayınlanan dergide Mustafa Şekip Tunç, Behçet Kemal Çağlar, Fazıl Hüsnü Dağlarca, Reşad Ekrem Koçu, Ahmet Ateş, Ahmet Kutsi Tecer, M. Türker Acaroğlu yazı ve şiirleriyle yer aldılar. TÃ¼rkiye Defteri Türkiye Defteri, 1970'li yılların Türkiyesinde önemli bir düşünce boşluğunu dolduran, yerel bir marksizmin gerekliliğini duyan ve düşünen birkaç aydınin kurduğu aylık dergi. Nisan 1971-Haziran 1975 arasında yayımlanan derginin sahibi ve yönetmeni Naci Çelik Berksoy'du. Kurucuları Naci Çelik, Hulki Aktunç, Taylan Altuğ idi. Dergi Kemal Tahir'in görüşlerini de işledi. Marksizm ve Osmanlı, Batılaşma ana gündem maddeleriydi. Özel sayılarında Mustafa Suphi, Kemal Tahir, Nâzım Hikmet, Orhan Kemal ele alındı. Yazarları arasında kurucularından başka Kemal Tahir, Selahattin Hilav, Sezer Tansuğ, Selim İleri, Tomris Uyar, Leyla Erbil, Hilmi Yavuz, Necati Güngör ve sinema yazilariyla Ercüment Akman da bulunuyordu. Skie Skie, Ejderha Mızrağı Destanı isimli kitap serisinde Kitiara Uth Matar'a yoldaşlık eden mavi ejderha. Asıl adı Khellendros'dur. Fakat dostlarının onu "Skie" diye çağırmasına izin verir. Ejderha Mızrağı serisinin 2. kitabı olan Kış Gecesi Ejderhaları kitabının kapağında görülmektedir. Aslen kendisi büyük ejderhaların olduğu başka bir boyuttan gelmiştir. Takhisis'le karşılaşmış ve Takhisis kendi amaçları için onu Kryn'a yerlestirmiş ve ona mavi rengini vermiştir. VarlÄ±k (dergi) Varlık, 15 Temmuz 1933'te Yaşar Nabi Nayır tarafından yayımlanmaya başlanan aylık sanat ve edebiyat dergisidir (İlk sayısında sahibi Sabri Esat Siyavuşgil görünüyordu). İlk yıllarında yayımladığı Batı edebiyatı çevirileri ve şiirleriyle, öz Türkçe anlayışıyla tanınan "Varlık", kesintisiz yayınıyla günümüze kadar gelmiştir. İsmi, ""yoktan var etme"" çabasından ilham alarak sahibi Yaşar Nabi Nayır tarafından konulan dergide Türk edebiyatının birçok ünlü yazar ve şairinin ilk eserleri yayımlanmıştır. Dergide ilk imzası çıkmış yazarların bazıları şunlardır: Melih Cevdet Anday, Cahit Sıtkı Tarancı,Orhan Veli, Bedri Rahmi Eyüboğlu, Necati Cumalı, Tarık Dursun K., Ece Ayhan, Attilâ İlhan, Yaşar Kemal, Aziz Nesin, Semih Poroy, Tomris Uyar. Derginin ilk sayılarında Yedi Meşaleciler'in şiirleri yer aldı. Garipçiler'e ilk defa Varlık dergisi sayfalarında yer verildi; Garip manifestosu Varlık'ta yayımlandı. Dergide Köy Enstitüsü yazarlarına, özellikle Mahmut Makal'ın öykülerine yer verdi. Cumhuriyet devri yazarlarının pek çoğu Varlık Dergisi'nde yazarak tanındılar. Başlangıçta Ankara'da yayımlanan dergi, 1946'dan itibaren İstanbul'da çıkarılmaktadır. Yaşar Nabi'nin ölümünden sonra dergi yönetimini kızı Filiz Nayır Deniztekin üstlenmiştir. Dergi, Avrupa Kültür Dergileri Ağı olan Eurozine üyesidir. 15 Temmuz 1933 tarihinde, 15 günde bir yayımlanmak üzere Ankara’da kuruldu. Başlangıçta Nahid Sırrı Bey ve Sabri Esat Bey’in adları kurucu sıfatıyla öne çıkmıştır. Ancak Varlık’ın asıl sahibi ve gerçek sorumlusu 15 Ağustos 1938 tarihine kadar dergide adı görülmeyen Yaşar Nabi Bey idi. Varlık’ın “"imtiyaz sahibi ve umumî neşriyat müdürü"” olarak görünen Sabri Esat, derginin 1 Şubat 1941 tarihli 182 sayılı nüshasından itibaren; Nahit Sırrı Bey ise iki yıl sonra dergiden ayrıldı. Birinci sayı, 33x23 cm. ebadında, kapak hariç 16 sayfa olarak Hakimiyet-i Milliye matbaasında basılmak suretiyle yayın hayatına girdi. Dergi, ilk dönemlerinde devletten aldığı yardımlarla ayakta kalabildi. Varlık, ilk sayısından itibaren sadece kültürel bir faaliyet için değil aynı zamanda toplumsal bir misyonla yayın hayatına başladığını okuyucularına duyurdu. Cumhuriyet edebiyatını oluşturma ve geliştirme misyonunu üstlenmişti. Telif eserlerin yanı sıra tercüme eserlere de dergide genişçe yer verildi ve bu politika, derginin ayırt edici özelliklerinden birisi oldu. Öz Türkçe harekete destek verme ilkesini benimseyen dergi, yazarlarından bu konuda yardım istemiştir ancak yayınlanan eserlere eski kelime içerseler de müdahale etmemiştir. Dergide şiir, hikâye ve tiyatro türünde eserlerin yanı sıra şair ve yazarlarla röportajlar, dil konusunda yazılar, anketler, müzik, resim ve hatıra yazıları, ayrıca Cumhuriyet devrimlerini destekleyen sanat-dışı konularda yazılara yer verilmiştir. II. Dünya Savaşı evresinde Varlık, bir kültür-sanat dergisi olmaktan çok bir düşün dergisi haline geldi. Bu dönemde dergide daha çok siyaset, ekonomi, sosyal hayatla ilgili yazılar yayımlandı. Derginin jeneriği “"Milliyetçi ve Memleketçi Fikir Mecmuası"” olarak değişti. 15 Ocak 1939 tarihli ve 133 numaralı nüsha yeni bir formatla çıktı; ebadı küçüldü. 250. numaraya kadar 15 günde bir yayımlanan dergi, bu sayıdan itibaren ekonomik sıkıntılar sebebiyle ayda bir çıkmaya başladı. Sanatsal konulara daha az yer verilse de Türk şiir akımlarından “Garip” hareketi ilk olarak Varlık sayfalarında kendini gösterdi. Dergi, 1946 yılında İstanbul’a taşındı. Dergi faaliyetlerine büyük katkısı olacak Varlık Yayınları kuruldu. Temmuz 1946 sayısıyla birlikte Varlık tekrar eskisi gibi edebiyat ve sanat ağırlıklı dergi olmaya başladı. Jeneriği yeniden yeniden “"Aylık Fikir ve Sanat Mecmuası"” olarak değişti. 33x24 cm. ebadında 16 sayfa olarak çıkarılan aylık bir dergi haline geldi. Derginin yazar kadrosuna Köy Enstitüleri’nden yetişen Talip Apaydın, Mehmet Başaran, Mahmut Makal gibi pek çok isim katıldı. 1 Ocak 1951’den itibaren derginin sayfa sayısı 24’e çıktı. Görsel yönden zenginleşen dergide sinema ve müzik sayfaları açıldı. Dergi, İkinci Yeni akımına ve Toplumcu gerçekçi şiire mesafeli durdu. 1 Ocak 1962 tarih ve 565 numaralı sayısından itibaren kapak görünümü değişen ve onbeş günde bir çıkarılan Varlık’ın kapak tasarımı ve çıkış süresi Nisan 1969’da yeniden değişip aylık bir dergi oldu. Derginin sorumluluğunu Ocak 1981 tarihinden itibaren Filiz Nayır üstlendi. Yaşar Nabi’nin ölümünden sonra derginin sahibi de Filiz Nayır oldu. Nisan 1981 tarihli 883. sayıda kapak değişti. Mayıs 1981 sayısından itibaren çerçeve içinde üstte derginin “kurucusu” sıfatıyla Yaşar Nabi’nin ismi yer almaya başladı. Derginin içeriği her sayı bir konuya ayrılmış olarak düzenlenmeye başladı. İlk konular arasında “Şiirin sorunları”, “Gülmece”, “Türk Romanı ve Türkiye Gerçekleri”, “Günümüzde Atatürk ve Atatürkçülük”, “Öykünün Sorunları”, “Dergiciliğimiz” gibi başlıklar yer alır. Dergide toplumcu-gerçekçi yazarlara da yer verilmeye başlandı. Nâzım Hikmet dergide sıklıkla görülen isimler arasına girdi. Jeneriği “"Aylık Edebiyat ve Sanat Dergisi"” olarak değişen Varlık, fikir kelimesinin jenerikten çıkarılması ile birlikte Kemalizmin açık savunuculuğunu terk etmiştir. 1986 Temmuz sayısından itibaren bir yayın kurulu oluşturulmuş ve yayın politikasını tek kişinin belirlemesi uygulamasına son verilmiştir. Ocak 1990’da sayısından itibaren 19x27 cm. ebadındaki 34 sayfalık bir dergi olarak çıkarılan derginin kapağı da değişti. Attilâ İlhan şiirleriyle Varlık sayfalarında yer almaya başladı. Aktüel siyasete dergide daha çok yer verildi. 2000’de yeni bir biçim değişikliği oldu ve dergi 28x20 cm. ebadında çıkmaya başladı. Yaprak (dergi) Yaprak, 1 Ocak 1949 - 1 Haziran 1950 arasında, Orhan Veli Kanık'ın önderliğinde Ankara'da yayınlanmış Türkçe edebiyat dergisi. On beş günde bir yayınlanan dergi yirmi sekiz sayı devam edebildi. Orhan Veli, Yaprak'ın kapanmasının ardından İstanbul'a geri döndü. Aynı yılın Kasım ayında bir haftalığına geldiği Ankara'da belediyenin kazdığı bir çukura düştü ve başından hafifçe yaralandı. İki gün sonra İstanbul'a döndü. 14 Kasım günü bir arkadaşının evinde öğle yemeği yerken fenalık geçiren şair hastaneye kaldırıldı ve orada öldü. 1 Şubat 1951'de arkadaşları tarafından anısına "Son Yaprak" çıkarıldı. Tek sayı olarak basılan bu dergide Orhan Veli'nin daha önce yayınlanmamış "Aşk Resmi Geçidi" şiiri de yer buldu. Orhan Veli, 1948 yılında Millî Eğitim Bakanlığı'nın Tercüme Bürosu'ndaki işinden ayrıldıktan sonra sık sık kendisi ile aynı durumda olan arkadaşları Bedri Rahmi Eyüboğlu, Abidin Dino, Necati Cumalı, Sabahattin Eyüboğlu, Oktay Rifat ve Melih Cevdet gibi arkadaşlarıyla buluşmaya başladı. Bu buluşmalardaki konuşmalar sonucunda, grup, bir dergi çıkartmaya karar verdi. Masraflarını Mahmut Dikerdem'in karşıladığı Yaprak on beş günde bir yayınlanmaya başladı. Dikerdem'in yardımlarına rağmen derginin sahibi ve yazı işleri müdürü Orhan Veli'ydi. Bu yüzden zaman zaman ortaya çıkan para problemleriyle kendisi ilgilendi ve dergiye devam edebilmek için paltosunu satmak zorunda bile kaldı. Son sayıyı yayınlayabilmek için ise Abidin Dino'nun kendine hediye ettiği resimleri elden çıkardı. İlk sayısı 1 Ocak 1949'da çıkan, Cahit Sıtkı Tarancı, Sait Faik Abasıyanık, Fazıl Hüsnü Dağlarca, Cahit Külebi gibi yazar ve şairlerin eserleri yayınlanan Yaprak, 1 Haziran 1950'ye kadar 28 sayı yayınlandı. Bu dergiyle birlikte Orhan Veli'nin şairliği yanında fikir adamlığı da ön plana çıktı. Kanık, yaklaşan seçimlerin parti konuşmaları hakkındaki yorumlarına dahi dergide yer vermeye başladı. Melih Cevdet ve Oktay Rifat'ın toplumsal yanı ağır basan şiirlerinin de "Yaprak"'ta yayınlanmasının sonucunda derginin siyasal yönü ortaya çıktı. Nâzım Hikmet'in hapishaneden çıkartılması için açılan kampanyaya da katılan Garipçiler üç günlük açlık grevine girdiler. Tüm bu süre boyunca "Yaprak" kavgalarının silahı oldu. Yeni Adam Yeni Adam, İsmail Hakkı Baltacıoğlu tarafından 1 Ocak 1934 tarihinde çıkarılan kültür-edebiyat ve fikir dergisi. Sloganı "Ülkümüz demokrasi ve cumhuriyet için çalışmaktır" biçimindeydi. İlk sayıda İsmayıl Hakkı Baltacıoğlu amacını şöyle açıklıyordu; "Her gazete sahibinin tabiatını taşır, benim gazetem de bana benzeyecektir. Yaratıldığım günden beri demokratça yaşadım, ölünceye kadar da demokrat kalacağım. Bütün yaşayışımda güzellik, iyilik ve doğruluk için çalıştım. Gazetem bu ülkülere hıyanet edemez." Yazar kadrosu, tamamiyle sabit olmamakla birlikte, Ahmet Hamdi Tanpınar, Nurullah Ataç, Zeki Faik, Adnan Cemgil, Hüseyin Avni, Peyami Safa, Şükufe Nihal, Bedri Rahmi, Cemil Sait, Nurettin Şazi Kösemihal, Nâzım Hikmet, Sait Faik, Kerim Sadi, Asaf Halet, Sabahattin Ali, Sadri Ertem gibi yazar ve çizerleri içermektedir. 1938 Mart'ından 1939 Martına kadar 1 yıl süreyle kapatılmıştır. Mayıs 1978 tarihli sayı, 1 Nisan 1978'de vefat eden İsmayıl Hakkı Baltacıoğlu'na ayrıldı. Bu tarihten Haziran 1979'aa kadar kızı Hatçe Baltacıoğlu yönünden yayınlandı. Haziran 1979'da yayımına son verdi. Doppler etkisi Doppler etkisi (veya Doppler kayması), adını ünlü bilim insanı ve matematikçi Christian Andreas Doppler'den almakta olup, kısaca dalga özelliği gösteren herhangi bir fiziksel varlığın frekans ve dalga boyu'nun hareketli ("yakınlaşan veya uzaklaşan") bir gözlemci tarafından farklı zaman veya konumlarda farklı algılanması olayıdır. Herhangi bir "A" konumundan "B" konumuna gitmek için fiziksel bir dalga ortamı'na ihtiyaç duyan dalgalar ("örn. ses dalgaları veya su dalgaları") için Doppler Etkisi hesaplamaları yapılırken, dalga kaynağı ve gözlemcinin birbirine göre konum, yön ve hızlarının yanında dalganın içinde veya üzerinde hareket ettiği dalga orta yapısı (yoğunluk, hacim, iletkenlik katsayısı, kimyasal özellikleri, vb.) dikkate alınmak zorundadır. Eğer söz konusu dalga herhangi bir "A" konumundan "B" konumuna gitmek için fiziksel bir dalga ortamına ihtiyaç duymuyor ise ("örn. ışık, radyo dalgaları veya radyasyon"), Doppler Etkisi hesaplamalarında sadece dalga kaynağının ve gözlemcinin birbirine göre birim zamandaki konumlarının değerlendirilmesi yeterlidir. Doppler etkisi ilk olarak 1842 yılında Avusturyalı bilim insani Christian Andreas Doppler tarafından ("Über das farbige Licht der Doppelsterne und einige andere Gestirne des Himmels" söylemi ile) matematiksel bir hipotez olarak ortaya atılmıştır. 1845 yılında Hollandalı fizikçi Christophorus Ballot tarafından ses dalgaları kullanılarak test edilmiş ve "ses kaynagi kendisine yakınlaşırken duyduğu frekansın yükseldiğini, uzaklaşırken ise düştüğünü ispatladığını" söylemesi ile resmen onaylanmıştır. Aynı etki Ballot veya Doppler'dan bağımsız olarak 1848 yılında Fransız fizikçi Hippolyte Fizeau tarafından elektromanyetik dalgalar üzerinde de keşfedilmiştir. Bu yüzden nadiren de olsa bazı bilim çevrelerince Doppler-Fizeau etkisi olarak da bilinir. Doppler etkisi konusunda bilinmesi gereken en önemli husus, her ne kadar gözlemci dalga frekansının kendi hareketi ya da dalga kaynağının hareketi yüzünden değiştiğini görse de, aslında kaynağın yaydığı dalganın frekansının sabit kaldığı gerçeğidir. Tam olarak ne olduğunu daha iyi anlamak icin şöyle bir örnek üzerinde düşünelim: Siz yerinizde ve hareketsizsiniz. Bir arkadaşınız sizden 10 metre uzakta duruyor ve size her saniyede bir elindeki tenis toplarından birini fırlatıyor. Burada arkadaşınızın topları her seferinde aynı doğru boyunca ve aynı hızda attığını varsayalım. Eğer arkadaşınız da hareketsiz ise her saniyede bir 10 metre yol kateden tenis toplarından biri size ulaşacaktır. Şimdi arkadaşınızın yine her saniyede bir top fırlattığını ("yani aslında top fırlatma frekansı değişmiyor"), ancak bu sefer size doğru yürümeye başladığını öngörelim. Bu durumda size ulaşan iki top arasındaki süre 1 saniyeden daha kısa olacaktır, çünkü toplar her seferinde 10 metre, 9 metre, 8 metre şeklinde daha az mesafe katettikten sonra size ulaşacaktır. Elbette aynı etkinin zıddı arkadaşınız sizden uzaklaşırken de geçerli olacaktır. Bir başka deyişle, toplar arkadaşınızın elinden her zaman saniyede bir çıktığı halde, sizin ya da arkadaşınızın hareketi yüzünden size azalan ya da artan zamanlarda ulaşacaktır. Bu da doğal olarak arkadaşınızın size topu farklı zamanlarda fırlattığını düşünmenize sebep olur. Yani aslında Doppler Etkisi'nde "etkilenen" asıl fiziksel değişken dalga boyu'dur. Elbette dalga boyu ile frekans ters orantılı olduğundan gözlemciye göre dalga kaynağının frekansı da değişiyor gibi görünür. Eğer ("f") frekansında dalga yayan hareketli bir kaynak bu yayılımı sadece kendinin ve bir gözlemcinin bulunduğu sabit bir dalga ortamında yapıyorsa, o zaman bu dalga ortamına göre hareketsiz olan bir gözlemcinin göreceği frekansı ("f") bulmak için: formülü kullanılır. Burada ("v") dalga ortamındaki dalgaların hızı, ("v") ise kaynağın sabit olan dalga ortamına göre ("eğer gözlemciye doğru hareket ediyorsa (-) eksi bir değer, gözlemciden uzaklaşacak şekilde hareket ediyorsa (+) arti bir değer") hızıdır. Benzer bir analiz sabit bir dalga kaynağı ile hareketli bir gözlemci için asağıdaki gibidir. "("v") = Gözlemcinin dalga ortamına göre hızı." Yukarıdaki örnekte de gördüğümüze benzer şekilde, bu sefer gözlemcinin dalga kaynağından uzaklaşması durumunda ("v") değeri (+) arti, yakinlaşması durumunda ise (-) eksi olur. Matematiksel olarak bu iki formül elbette tek bir vektörel eşitlik olarak genelleştirilebilir. Koordinat sisteminin dalga ortamı üzerindeki herhangi bir noktanın konumunu verdiğini, ve bu ortamda ses hızı'nin (formula_3) olduğunu varsayalım ve söz konusu ortamda (formula_4) kaynağının (formula_5) hızıyla hareket edip çevresine (formula_6) frekansında dalgalar yaydığını öngörelim. Bu dalga ortamında bir de (formula_7) hızıyla hareket eden bir (formula_8) gözlemcisi olsun. Dalga kaynağı (formula_4) ile gözlemci (formula_8) arasındaki matematik vektörün ise (formula_11) olduğunu öngörelim. (Yani formula_12) Bu durumda gözlemcinin algılayacağı frekans (formula_13): eşitliğinden bulunabilir. Eğer formula_15 ise, o zaman algılanan frekanstaki değişim daha çok dalga kaynağı ve gözlemcinin birbirine göre hızlarına bağlı olur: Veya alternatif olarak: Doppler'in bu analizinin ışık ışınları için de geçerli olabilmesi için yapılan ilk çalışma Hippolyte Fizeau tarafından yürütülmüştür. Ancak ışık "A" noktasından "B" noktasına gidebilmek için belli bir dalga ortamına gerek duymaz ("örneğin sonsuz boşluk olan uzayda kolayca yol alır") ve Doppler Etkisi'nin ışık ışınlarına nasıl doğru bir şekilde uygulanabileceğinin anlaşılabilmesi için Einstein'in Özel Görelilik ("izafiyet") teorisinin kullanımına ihtiyaç vardır. Doppler kayması ve kozmolojik gelişimde yıldız ışımalarının önemli katkıları olmuştur. Yıldızların hızları doppler kayması sayesinde saptanmaktadır. Spektrum Atomların ya da moleküllerin yayınladığı ışınımdır. Bunlar ışınımların çok dar frekans bandı aralıklarıdır. Edwin Hubble doppler kaymasının uygulamasını yapmıştır. Birçok yıldızın spektrumunu incelemiş. Dünyaya uzaklıkları hakkında yıldızların parlaklıklarını kullanarak tahminde bulunmuş. Yıldızların çoğunun spektrumunun kırmızıya kaydığını ve bu sonuçla yıldızların olduğu galaksilerin bizden uzaklaştığını söylemiştir. Bunun yanında uzaklaşma hızlarının Dünya'ya olan uzaklıklara orantılı olduğunu da söylemiştir. Hubble kanunu sayesinde doppler kaymasının ölçümleri ile birlikte galaksilerde olan uzaklıkların hesaplanması olanağı sağlamıştır. Astronomlar kırmızıya kaymaların olduğu radyasyon kaynakları (örnek olarak yıldız benzeri cisimler sayılabilir). Bu kaynakların çok fazla enerji yaydığını söylemişler. Bu enerjinin maddelerin aşırı ivme kazanmasından dolayı böyle bir büyüklükte bir ışınıma neden olduğu belirtilmiştir. Koyun Adası Koyun Adası, Marmara denizi'nde Paşalimanı Adası ile Avşa Adası arasında kalan adadır. Yüzölçümü 1,7 km'dir. Adanın güney ucunda 19 yazlık yapı ve iki adet iskele mevcuttur. Ada Balıkesir iline bağlı olup İstanbul'a 65 deniz mili mesafededir. Genellikle yılın büyük kısmında kuzey doğu rüzgarı (poyraz) etkindir. Yaklaşık 400 dönüme tekabül eden kısım 1970'li yıllarda parselasyona tabii tutulmuş olup müstakil tapuları mevcuttur. Geriye kalan 1300 dönüme yakın kısım müfrez tarla vasfında bulunup, özel mülkiyete tabidir. 7 hissedar mevcuttur. (%50 Erelçin, %20 Törümküney, %10,5 Bayraktar, %10.5 Kocavelioğlu, %3 Türksavul, %3 Tıkız, %3 Ünver aileleri). Kullanım suyu ihtiyacı kıyıya açılmış kuyularla, elektrik ihtiyacı güneş enerjisi panelleri ile veya jeneratör ile sağlanmaktadır.. İçme suyu ve her türlü erzak yakında bulunan adalardan taşıma yoluyla temin edilebilmektedir.Adaya gitmek için tekne sahibi olmak ya da kiralamak gerekir. Adada birbirinden güzel plajların yanı sıra; berrak, temiz ve doğal bir deniz bulunmaktadır. Adanın güney burnunun yaklaşık 0.5 mil açığından Paşalimanı adasına elektrik gelmesini sağlayan Avşa-Paşalimanı adası arası deniz altı elektrik kablosu geçmektedir. Bu olaya binaen; şehirleşmenin artacağı düşünüldüğünde elektrik iletimine yakın ve elverişli durumundan dolayı ve önemli kentlere yakınlığına rağmen temiz ve doğal yapısıyla uzun vadeli yatırımlar için elverişli bir ada olma özelliğini de korumaktadır. Trabzonspor BK Trabzonspor ya da tam adıyla Trabzonspor Basketbol Kulübü, Türkiye'nin Trabzon ili merkezli olarak faaliyet yürüten basketbol kulübü. 2008 yılında Trabzonspor Kulübünün basketbol şubesi olarak kurulan takım 2010 yılında müstakil bir kulüp olmuş, 2018 yılında liglerden çekilmiş ve 2019 yılında da altyapı takımlarını Trabzonspor Kulübüne geri devrederek faaliyetlerini sonlandırmıştır. 2005 yılında İdmanocağı bünyesinde faaliyete geçen basketbol şubesinin oyuncuları ve teknik heyetiyle birlikte devralınması ile 2008 yılında Trabzonspor Kulübüne bağlı bir şube olarak kurulan takım Alpella Spor Kulübünün de Trabzonspor Kulübünce satın alınmasıyla birlikte Türkiye Basketbol 2. Ligi'nde mücadele etmeye başladı. İki sezon sonra Aleaddin Yakan başantrenörlüğünde Türkiye Basketbol Ligi'ne çıktı ve Trabzonspor Kulübü çatısı altından çıkarılarak Saner Ayar başkanlığında Trabzonspor Basketbol Kulübü adı altında müstakil bir yapı hâline getirildi. Bunu takiben Medical Park'ın isim sponsoru olmasıyla birlikte Medical Park Trabzonspor olarak anılmaya başlandı. 2009-10 ve 2012-13 sezonlarında Türkiye Basketbol 2. Ligi şampiyonu, 2014-15 sezonunda EuroChallenge ikincisi olan kulüp 2 Ekim 2018 tarihinde ligden çekildiğini ve altyapı takımları bazında faaliyet yürüteceğini açıklamış, alt yaş takımlarının da Ocak 2019'da Trabzonspor Kulübüne aktarılmasıyla faaliyetlerini tamamen sonlandırmıştır. KoÃ§: Aleaddin Yakan 2008-09 sezonunda Türkiye Basketbol 2. Ligi A grubunda mücadele eden Trabzonspor, 22 maçta aldığı 19 galibiyet ve topladığı 41 puanla grubunu lider olarak tamamlayarak play-off'a kalmayı başardı. İlk turda Genç Banvitliler'i 2-0, ikinci turda Beykoz'u 2-1 ile eledi. Final grubunda Tofaş, Bornova Belediye ve İTÜ takımlarına karşı mücadele veren Trabzonspor, 6 maçta aldığı 2 galibiyetle 3. sırada kalarak Türkiye Basketbol Ligi'ne çıkma ümitlerini bir sonraki sezona bırakmış oldu. KoÃ§: Aleaddin Yakan 2009-10 sezonunda Türkiye Basketbol 2. Ligi A grubunu 22 maçta 19 galibiyetle tamamladı. Play-offların ilk turunda Yeşilyurt'u 2-0, ikinci turda Genç Telekom'u 2-1 ile geride bıraktı. Final grubunda Olin Edirne Basketbol, Hacettepe Üniversitesi Spor Kulübü ve Mutlu Akü Selçuk Üniversitesi karşısında 6 maçta 5 galibiyetle şampiyon olarak Beko Basketbol Ligi'ne yükseldi. Takımı iki sezon boyunca TB2L'de çalıştıran, Beko BL'ye çıkaran koç Aleaddin Yakan, 9. hafta maçlarının ardından (2 galibiyet - 7 mağlubiyet) 13 Aralık 2010'da takımdan ayrıldı. Yerine Dragan Sakota getirildi. Aleaddin Yakan koçluğunda MP Trabzonspor, Spor Toto Türkiye Kupası'nda son sekize kalma başarısı göstermişti. Gaziantep'te oynanan C Grubu maçlarında Fenerbahçe Ülker ve Tofaş'a yenilmesine rağmen son maçta Bornova Belediye Basketbol Takımı maçını kazanıp çeyrek finale yükseldi. Çeyrek finalde rakibi Aliağa Petkim'i eleyen Trabzonspor, yarı finalde Beşiktaş Cola Turka'ya 90 - 88 yenilip Türkiye Kupası'ndan elendi. Beko Basketbol Ligi'ndeki ilk sezonunda (2010-11) kadrosunda yer alan Mutlu Demir 4. hafta sonunda Mersin BŞB'ye, Hakan Yapar 11. hafta sonunda Optimum TED Kolejliler'e transfer oldu. Takım kaptanı Harold Jamison ise 15. haftanın ardından takımdan ayrıldı. Takımın yıldız gardı Aleksander Rasic 24. haftada sözleşmesindeki şartlar uyarınca serbest kaldıktan sonra Litvanya'nın L. Rytas takımına gitti. Sıkıntılı geçen, kapanması,devredilmesi konularının tartışıldığı dönemde Mehmet Yiğit Alp başkanlığında yeni yönetim kurulu göreve geldi. Takımın başına Tolga Öngören getirildi. Kısıtlı bütçeli bir takımla ligde kalma hedefiyle yola çıkıldı. Ancak dönem içinde yapılan doğru-yanlış müdahalelere rağmen sezon sonunda ligden düşmeye engel olunamadı. Bu dönemde hoca değişikliğiyle Tolga Öngören yerine Halil Üner göreve getirildi. Ligin sayı lideri Jonathan Gibson (19,9 sayı ortalama) , Ribaund lideri Elton Brown (12 ortalama ribaund,sayı liderliğinde 3.), Top çalma Lideri Russel Robinson (ortalama 2,1) düşmeye engel olmaya yetmediler. Bu dönemde Marc Salyers ve Ernest Kalve gibi oyuncularda transfer edildi ancak etkili olamadılar. Mehmet Yiğit Alp ve ekibi 2 lige düştükleri bu sezonda Halil Üner ile yola devam etme kararı aldı. 2. Lig için iyi kadrolardan birini oluşturdular. Jurica Zuza, Antawn Dobie gibi birinci lig yabancılarının yanına. Birinci ve ikinci Lig tecrübesi yüksek oyuncular eklediler. Daha önceki 2. Lig şampiyonluğunda görev yapan Gökhan Orçun Tunca,Fırat Aydemir, Birinci Lig tecrübesi yüksek oyuncular Erdem Türetken, Rasim Başak, Sercan Topçu, Umutcan Özyıldırım, Alican Güney, Mesut Kadir Çipa dan oluşan kadronun başında Genel Menajer olarak da Cömert Küce görev yaptı. Ligde ilk hafta Balıkesir BK deplasmanında ikinci hafta kendi evinde Torku Konya Selçuk Üniversitesi takımına mağlup olup lige beklenmedik bir başlangıç yapıldı.Dokuzuncu haftada Bandırma Kırmızıdan alınan 4.mağlubiyet (5 galibiyet-4 mağlubiyet) sonrası Halil Üner ile yollar ayrıldı.10. Hafta kendi evindeki Maliye Millî Piyango maçına yardımcı çalıştırıcı İlker Salman ile çıkıldı ancak o maçta kaybedildi. Bu dönemde Hasan Özmeriç ile görüşüldü ve takımın başına getirildi. İlk yarı 6 galibiyet 1 mağlubiyetlik seri ile tamamlandı. İkinci devrenin ilk maçında kendi sahasında Best Balıkesir, deplasmanda Torku Konya, tekrar evinde Gelişim Koleji yenilgileri ile başlandı. Bu dönemde Best Balıkesirden Yunus Akçay transferi gerçekleşti. Bu dönemde 1 numaradaki sıkıntılar sebebiyle Guard arayışına giren yönetim Fransa Lemans takımından Khalid El-Amin 'i transfer etti. Bu dönemde 1 Lig Hacettepe takımından Adnan Önder Külçebaş transferini gerçekleştirildi. Kalan maçlarda 10 Galibiyet 4 Mağlubiyet ile ligi 7.sırada tamamlayarak Play-off lara kalma hakkı kazandı.Play-off lar için 5 numara Pozisyonuna Amerikalı Kevin Pinkney transferi gerçekleştirildi. Saha avantajı şansı olmadan kalınan play-off larda ilk olarak Lig ikincisi Konya Torku Selçuk ile eşleşildi.Deplasmanda 80-75,kendi sahasında 87-71 lik skorlarla ilk tur geçildi. Yarı finalde lig üçüncüsü Yeşil Giresun Belediye ile yapılan seride ilk maçı deplasmanda rakip takıma kaybeden Trabzonspor, ikinci maçı kendi evinde 63-59 kazandı. Üçüncü ve son maçıda rakip sahada 68-60 kazanarak Türkiye Basketbol Ligine çıkmayı hak etti. 29 Mayıs 2013 Tarihinde İstanbul Abdi İpekçi Spor Salonunda oynanan Final maçında Ligi birinci bitiren ve play-offlardanda çıkmayı garantileyen Uşak Sportif takımını 71-66 yenip şampiyonluğu kazanarak 1 yıl aradan sonra tekrar Beko Basketbol 1. Ligine çıkma başarısını göstermiştir. Paladine Paladine, Margaret Weis ve Tracy Hickman ikilisinin yazdığı Ejderha Mızrağı evrenindeki hayali karakterlerden biri ve üçlemenin başkahramanlarındandır. O Krynn dünyasının iyilik tanrısı ve iyilik pantheonunun başıdır. Paladine, Kiri-Jolith, Habbakuk ve Solinarinin babasıdır. Karakter gelişiminin başlarında, Paladine'ın avatar'ı olarak Huma Dragonbane karakteri tasarlanmıştı. Ancak, Tracy Hickman "Fizban" karakterini Paladine'ın avatarı olarak yarattı. Ejderha Mızrağı serisinin ilk romanı olan Güz Alacakaranlığının Ejderhalarında, kahramanların karşısına kendini "Fizban" olarak tanıtan beceriksiz, unutkan ve yaşlı bir büyücü olarak çıkar. Serinin devam kitaplarında da Paladine kendini sürekli Fizban olarak tanıtır. Ancak Fizban'ın göründüğünden daha fazla şey sakladığı zamanla anlaşılmaya başlar. Sonunda, kender olan Tasselhoff Burfoot ile olan dostluğunun gücü nedeniyle Paladine avatarı olarak "Fizban"ı seçer. Ruhlar savaşından sonra dengenin bozulmaması için Takhisis nedeniyle tanrılığından vazgeçer ve kendini Valthonis (elf dilinde "Sürgün" anlamına gelir.) adında bir elf yapar. Paladine'ın diğer isimleri, Ejderha Şövalye, E'li, Platin Ejderha, Ejderha Efendisi, Yiğit Savaşçı, Bah'mut, Göklerin Bıçağı, Ejderhaların Lordu, Yüce Ejderha ve Platin Tüy olarak sıralanabilinir. Mızrak savaşı ve sonrasında ise Fizban ismiyle de tanınabilir. Onun sembolleri, örs, gümüş üçgen, çam ağacı ve platin ejderha sayılabilir. Krynn'de gökyüzünün açık olarak göründüğü gecelerde Yiğit Savaşçı ya da Platin Ejderha olarak isimlendirilen yıldız takımı olarak da görülebilinir. Güz Alacakaranlığının Ejderhalarının ilk bölümünde, Raistlin Majere gökyüzündeki Paladine ve Takhisis'in takım yıldızlarının eksik olduğunu fark eder ki bu da onların Krynn üzerinde avatar formlarında bulunduklarını belirtir. Bu daha sonra Raistlin'in Fizban ile tanışmasıyla kanıtlanır. Paladine Krynn yaratılırken kötülük tanrıçası Takhisis ve tarafsızlık tanrısı Gilean ile birlikte varolmuştur. Takhisis Takhisis, Ejderha Mızrağı evrenindeki hayali karakterlerden biridir. O Krynn dünyasının kötülük tanrıçasıdır. O kötülüğün ana tanrıçası ve karanlık pantheonun başıdır. Krynn'de yaşayanlar arasında, Ejderhakraliçe (elfler arasında), Tahripçi Nilat (barbar ovalarında), Tamex, Hatalı Maden (cüceler arasında), Mai-tat, Çok Yüzlü (Ergoth halkı arasında), Birçok ve Hiçbir Rengin Kraliçesi (Solamnia Şövalyeleri arasında), Karanlık Kraliçe, Kaos Leydisi, Karanlık Savaşçı ve Gölge Büyücüsü isimleriyle tanınır. Takhisis genellikle beş başlı, her baş kötü bir ejderhanın renginde olan (yeşil, siyah, mavi, kırmızı ve beyaz), ejderha formunda karşımıza çıkar. Ejderha formu dışında hiçbir erkeğin ona karşı koyamayacağı kadar çekici ve güzel bir kadın olarak da karşımıza çıkar. Bir diğer formu ise Karanlık Savaşçı olarak bilinir. Takhisis, Paladine ve Gilean'ın küçük kız kardeşidir. Takhisisin eşi Sargonnas ile birlikte iki çocuğu vardır. Nuitari ve Zeboim'in annesidir. Nuitari'nin annesi olmasından dolayı siyah cübbeliler ona saygı duyar. Takhisis en sık planlarıyla dengeyi bozan ve kendisi için dünyayı ele geçirmeye iddialı bir Tanrıçadır. Üçüncü ejderha savaşından sonra Huma Dragonbane tarafından dünyadan sürülmüş ve mühürlenmiştir. O zamanını Abyss'te geçirsede dünyaya dönmek için sürekli bir yol aramaktadır. Mızrak savaşının ve daha sonra Kaos Savaşı ve Ruhlar Savaşının nedeni budur. Raistlin Majere Takhisis'i yok edip onun yerine kötülüğün baş tanrısı olmayı dener ve bir paralel evrende başarılı olur. Ancak büyülü savaşlar sonunda Krynn'in yok olur. Raistlin'in kardeşi Caramon bir zaman yolculuğu aletiyle zamanda yolculuk eder ve kardeşini gittiği yoldan vazgeçirir. Ancak bunun bedeli Raistlin için ağır olur. Takhisis'in Abyss'den çıkmasını önlemek için kendisini feda eder. Kaos savaşı sonunda diğer tanrı ve tanrıçalara birlikte Krynn'den kaçtı süsü vermiştir. Fakat ejderha Skie'nin yardımı ile dünyayı onlardan kaçırmıştır. Diğerleri bunun farkına vardığında Takhisis çok uzaklaşmıştı. Ancak diğer tanrılar Krynn'ı bulurlar ve Takhisis'e ceza olarak ölümlü bir bedene hapsederler. Dengenin bozulmaması için Paladine'da tanrılığından vazgeçer ve kendini ölümlü yapar. Takhisis Elf kralı Silvanoshei öldürür. Astinus Astinus, Palanthas Kütüphanesi'nin baş kütüphanecisidir. Krynn'in başlangıcından beri olan olayları yazar. Astinus Raislin'in merdiveninin altında kaldığını duyduğunda müritlerine onu bir hücreye kapatmaları emrini verir. Bu sayede "zaman bulduğunda" onu görebilecektir. Astinus Raistlin ile yüzleştiğinde Fistandantilus'un bir parçasını taşıdığını fark eder ve bu nedenle Raistlin'e "eski dost" olarak seslenir. Fistandantilus Astinus için Zaman küresini yaratmıştır. Bu sayede her şeyi olduğunu anda olduğu şekilde kayıt altına alabilmektedir. Astinus Kaos Savaşına kadar bütün tarihi olduğu gibi kayıt altına almıştır. Astinus bazıları tarafından Gilean'ın, kitapların tanrısının, bir görünümü ya da onun oğlu olduğuna inanmaktadırlar. Bir efsaneye göre Astinus zamanın başlangıcına geri dönüp Gilean olmak için eğitilmektedir. Astinus Kaos savaşından sonra görülmemektedir. Mishakal Mishakal; Margaret Weis ve Tracy Hickman tarafından yazılmış kitap serisi Ejderha Mızrağı Destanında ki hayali karakterlerden biridir. Mishakal, tüm ışık ve tarafsızlık panteonu tarafından sevilir ve kendisine saygı duyulur. Mishakal, afetten sonra gerçek tanrıların bilgeliğini ortaya çıkartan tanrıçadır. Ejderha Mızrağı serisinin ilk kitabı Güz Alacakaranlığının Ejderhalarında afetten sonra ilk karşılaşılan tanrıdır. Barbar Altınay ailesinden kalan, aslında zaten Mishakala ait olan, Mavi Kristal Asayla ortaya çıkar. O Krynn'ın şifa, annelik ve merhamet tanrıçasıdır. Mishakal Paladine'ın eşi Kiri-Jolith, Habbakuk, Solinari ve Mina'nın annesidir.. Mishakal, Ruhlar Savaşının sonunda eşi Paladine'ın dengeyi sağlamak adına ölümlü olmasından sonra iyilik pantheonunun başına geçmiştir.. O bütün kötü tanrıları, özellikle de ölümünden önce Tahkisis'i, karşısına almıştır, . Şifanın ve yaşamın tanrıçası olarak en çok ölüm ve hastalık tanrıları olan Chemosh ve Morgion'la savaşır. Afetten önceki zamanlarda Mishakal Rahipleri sayıca en fazla olan ve insanların en çok inandığı tanrıydı. O dünyaya hediyesi olan ilahi iyileştirme gücünü (Mavi Kristal Asa yardımıyla) önce Nehiryeli ve sonra Altınay'a vererek geri getirdi. "Altınay", Mızrak Savaşından sonraki ilk gerçek rahiptir. O insanları tanrıların geri döndüğüne ikna etmiştir. O daha sonraları Mishakal'ın Peygamberi olarak isimlendirilmiş ve Kutsal Birliğin başına geçmiştir. Ölümlüler çağında, Altınay, Işık kalesinin ilk efendisi olmuştur. Mishakal, Şifacı El, Mavi Leydi, Yaşam Taşıyıcı, Evdeki Şifacı, Ke-en, Ka-Mel-Sha ve Göklerin Hanımı olarak tanınır. Paladine'ın tanrılığının düşmesinden sonra Ak Leydi olarak da tanınır. Sembolü dik duran sonsuzluk işareti biçimindedir. Krynn'de gökyüzünün açık olarak göründüğü gecelerde yıldız takımıda aynı şekilde görülebilinir. Mishakal'ın rahip ve rahibeleri mavi cübbe giyer ve mavi diskten bir madalyon taşır. Mishakal Ejderha Mızrağı kitaplarında nazik, merhametli ve duygusal; güzel ve sakin bir kadın olarak gösterilir. Matrix serisi iÃ§indeki program ve makine listesi "Bu alt başlığın ana maddesi: Ajanlar (Matrix)" Ajanlar Matrix içinde bulunan yapay zekâlı programlardır. Gerçek dünyadan gelenleri teşhis edip yok etmek, son insan şehri Zion'a ulaşmak için gerekli erişim kodlarını elde etmek, anormallikleri gidermek ve Matrix'in gerçek dünya olmadığını ortaya çıkaracak her şeye karşı koymak için programlanmışlardır. Üç ajan; ilk film The Matrix'de filmin hemen başında tanıştığımız, siyah takım elbise ve gözlükleriyle. İçlerinden Ajan Smith'i serinin kalan filmlerinde de yer aldı. Ajan Brown (Paul Goddard), serinin ilk filminde (The Matrix) Trinity'yi filmin başında çatıda kovalayan ajandır. İlk filmin sonunda Ajan Smith'in yok olmasından sonra bir daha gözükmez. İkinci filmden itibaren makineler ajanları(n sürümlerini) yükseltmişlerdir. Bundan sonra yeni nesil ajanları görürüz. Ajan Brown kaynağa geri gönderilip, sürümü yükseltilmiş ya da silinmiştir. Agent Jones (Robert Taylor) ilk filmin ünlü tanıtım sahnesinde de yer alan, Neo ile bir ajanın ilk kez savaştıkları sahnede oynayan ajandır (Bu sahnede yeni çekim teknikleri kullanılarak Neo'nun en az ajanlar kadar hızlı hareket edip kurşunlardan kurtulması izlenir). Ajan Jones'un da kaynağa geri dönmesi, sürümünün yükseltilmesi ya da silinmesi kuvvetle muhtemeldir. "Bu alt başlığın ana maddesi: Ajan Smith"Ajan Smith (ilk film) The Matrix'te Ajan Brown ve Jones'u Nebuchadnezzar'ın tayfası ele geçirme görevini idare eden programdır. Bu ilk filmde Neo tarafından parçalanmıştır. Lâkin yok edilmek üzere kaynağa döneceğine sürgün olmayı seçmiş ve Matrix'de anormallik yaratmıştır. İkinci filmden itibaren bir ajan değildir, kendini diğer program ve insanlara kopyalayan virüs hâline gelmiştir. Kâhin'e göre Neo'nun dengeleyecisidir yani zıddıdır. İkinci filmle birlikte ajanları(n sürümlerini) yükseltilmiştir. Artık daha kaslı yapılı ve eski (sürümler)ine göre daha kuvvetlidirler. İkinci filmin başındaki çarpışmada yeni sürüm oldukları ve yenmenin zor oldukları anlaşılır. Ajan Johnson (Daniel Bernhardt), yeni nesil ajanların lideridir. Sadece ikinci filmde yer alır. Karşılaştırma yapılacak olursa Ajan Smith'den daha başarılı olduğu kabul edilmelidir. Morpheus ile otoyolda savaşmış ve Morpheus'a karşı üstünlük kurmuştur Düşzamanı Düşzamanı, Avustralya Aborjin mitolojisini birleştiren ana temadır. Rüyazamanının dört yönü bulunmaktadır: Her şeyin başlangıcı; ataların hayatı ve etkisi; yaşam ve ölüm tarzı; yaşamdaki gücün kaynağı. Rüyazamanı hem zamanın hem de her şeyin mevcut olduğu mekanın ötesindeki bir durumdur. Avustralya yerlileri düş görmeyi "her şeyin bir anda" olduğu zaman olarak adlandırırlar çünkü rüyada geçmiş, an ve gelecek aynı anda mevcuttur. Düşzamanı kişinin hayatı süresinde uyanık bilinç haliyle tecrübe ettiği lineer bir zaman olmadığı Batılıların kavrayışında olduğu gibi öznel bir durum da değildir. Düşzamanı kabile üyeleri kabile kuralları ve geleneklerine uygun yaşadıklarında yüz yüze gelecekleri bir durumdur ve ritüellerle ve kabile mitolojilerini dinleyerek kişinin rüya zamanına girişinin sağlandığı nesnel bir durumdur. Ölümün insan yaşamında bir son olmadığına inanan Aborjinler için rüyalarda ölmüş akrabalarla iletişim kurmak ve hatta rüya gören kişinin rüyadaki akrabaları tarafından iyileştirilmesi bile mümkündür. Ölüm kişinin uykuda geçici olarak gittiği Düşzamanından doğum yoluyla çıktığı ve daha sonra tekrar Düşzamanına geri gittiği hayat döngüsünün bir parçasıdır. RÜYAM Ben dün gece rüyamda ; karanlıklar içinde yürüyordum.karşımda ufak bir ışık belirdi.Yürüdükçe ışığa yaklaşıyordum.En sonunda her yer aydınlık oldu.Ve karşıma uzun boylu bembeyaz tüyleri olan bir at çıktı.Ata binmeyi bilmediğim halde aydınlığın içinde ata binebiliyordum.ve sonra uyandım... "http://tr.wikipedia.org/wiki/D%C3%BC%C5%9Fzaman%C4%B1" adresinden alındı. RÜYAM Ben dün gece rüyamda ; karanlıklar içinde yürüyordum.karşımda ufak bir ışık belirdi.Yürüdükçe ışığa yaklaşıyordum.En sonunda her yer aydınlık oldu.Ve karşıma uzun boylu bembeyaz tüyleri olan bir at çıktı.Ata binmeyi bilmediğim halde aydınlığın içinde ata binebiliyordum.ve sonra uyandım... Yuri Lyubimov Yuri Petroviç Lyubimov (30 Eylül 1917, Yaroslavl — 5 Ekim 2014, Moskova), Rus yönetmen, aktör, eğitmen ve Taganka Drama ve Komedi Tiyatrosu'nun kurucusudur. 1930 yılında Vahtangov Tiyatrosu bünyesinde kurulmuş Şukin Tiyatro Okulu'nu bitirmiştir. 1940-1946 yılları arasında Sovyet Ordusu saflarında II. Dünya Savaşı'na katılmıştır. Aralarında "Kuban Kazakları" (1950), "Dünya Gezegeni'nden Gelen Adam" (1958) gibi Sovyet sinemasının kült filmlerinin de bulunduğu 18 filmde rol almıştır. 1953 yılında Şukin Tiyatro Okulu'na bu kez eğitmen olarak geri dönmüştür. 1963 yılında, bugün Dünya'nın en önemli tiyatrolarından sayılan, sahnesinde Vladimir Vısotskiy ve Alla Demidova gibi oyuncuları ağırlamış Taganka Drama ve Komedi Tiyatrosu'nu öğrencileriyle birlikte kurmuştur. 1980 yılında, Vısotskiy'in ölümünden sonra oyunları Sovyet Sansür Kurulu'nca yasaklanmaya başlamıştır. 1984 yılında da aralarında Aleksandr Soljenitsın'ın da bulunduğu aydınlarla birlikte Sovyet vatandaşlığından çıkarılmıştır. Perestroyka sonrası, 1989 yılında Sovyetler Birliği'ne geri dönmüş ve Taganka Tiyatrosu'nun yurtdışında gelişen kariyerini sağlamlaştırmıştır. Halen aktif olarak yönetmenlik yapan Lyubimov'un, Taganka Tiyatrosu'nda sahneye koyduğu oyunlar arasında "Usta ve Margarita", "Jivago, Doktor", "Karamazov Kardeşler", "Şaraşka", "Marat ve Marquois de Sade" ve "Yevgeniy Onegin" bulunmaktadır. Yönetmen 2006 yılında düzenlenen İstanbul Tiyatro Olimpiyatları'nda jüri olarak görev yapmıştır. Ayrıca, festival bölümünde kendisinin yönettiği "Medea" oyunu Taganka Tiyatrosu oyuncuları tarafından sahnelenmiştir. Buhar kulÃ¼besi Buhar kulübesi, Kuzey Amerika yerlileri (Kızılderililer) tarafından kullanılan törensel buhar banyosunun gerçekleştirildiği küçük yapıdır. Çeşitli stillerde yapılan buhar kulübeleri vardır. Kubbeli olanları kadar, Kızılderili çadırları ("tipi" ) gibi olanları hatta yerde açılmış basit bir çukur şeklinde olanları da bulunur. Kulübe dışında yakılan ateşte kızdırılan taşlar kulübenin ortasındaki bir deliğe yerleştirilerek kulübede yüksek sıcaklık sağlanır. Kızılderili ritüel ve gelenekleri bölgeden bölgeye, kabileden kabileye değişmekle birlikte ritüellerde genellikle dualar, davul çalma ve ruhlar dünyasına armağanlar sunma gibi unsurlar içerir. Buhar kulübesiyle ilişkili bazı ortak uygulamalar ve temel unsurlar şunlardır: Baskül köprü Baskül köprü, açılabilir kanatları olan ve kanatları açıldığında altından deniz taşıtlarının geçişine olanak tanıyan hareketli köprü tipi. Çalışması, genellikle köprünün ortasında yer alan köprü kanatlarının kontrollü şekilde açılması ve kapanması biçimindedir. Baskül tipi köprüler ilk ortaya çıktıklarında, kanatların açılması hidrolik sistemlerle gerçekleştirilirdi. Günümüzde, hidrolik sistemlerin yerini daha gelişmiş olan ve elektrikle çalışan sistemler almıştır. Baskül tipi köprüler, kanatlarının kısa zamanda açılması ve açıldıklarında az yer işgal etmeleri nedeniyle en çok kullanılan hareketli köprü türüdür. Baskül tipi köprünün dünya üzerinde pek çok örneği vardır. En ünlü örneklerinden biri, İngiltere'nin Londra kentinde Thames Nehri üzerinde yer alan Kule Köprüsü ("Tower Bridge")'dür. Kiriş köprü Kiriş köprü, en yaygın kullanılan köprü tipidir. Sözgelimi bir hendek üstüne yerleştirilmiş bir tahta, yalın bir kiriş köprü oluşturur. Tahta üstündeki yükün etkisi, kirişteki eğilme gerilmeleriye karşılanır. Yalın dayanıklı kiriş köprüde, yalnızca iki dayanak vardır ve üstündeki herhangi bir yük, kirişin alt tarafında çekme gerilmesi, üst tarafında basma gerilmesi doğurur. Bu gerilmeler, yükü kaldırmak için yeterli dengelemeyi sağlar. Kirişi düz tutan kuvvetle, statiğin temel yasasına göre, onu bükmeye çalışan yüke eşit olmalıdır. Bu nedenle, belirli miktarda gereçten yapılan kalın bir kiriş, ince bir kirişten daha dayanıklı olacaktır. Küçük köprülerin dışındaki kiriş köprüleri, ya I ya T profiller biçiminde ya da kutu biçiminde yapılır. Kefren Kefren ("Khaf-Ra"), Antik Mısır Firavunlarından biridir. Dördüncü Hanedanlık Dönemi'nde, başkent Memphis'te 24 ila 26 yıl hüküm sürdüğü düşünülen 6 Eski Krallık firavunundan biridir. Birçok Antik Mısır bilim adamı onun Keops'un kardeşi ve veliahtı olduğunu düşünmesine rağmen, daha sonra yapılan araştırmalar sonucunda, Keops'un veliahtının Radjedef olduğu ortaya çıkmış, Kefren ise Radjedef'ten sonra firavunluk yapmıştır. Eski Mısır dilbilimcileri tarafından isminin anlamı "Ra'ya benzeyen" demek olduğu belirtilen, Kefren "(Orj. Khaf-Ra)", Giza Platosundaki en büyük 2. piramiti, Sfenks'i, ve şu ana kadar Eski Krallık'tan günümüze kalmış olan tek tapınağı yaptırmıştır. Ayrıca Büyük Giza Sfenks'indeki yüzün Kefren'in yüzü olduğu tahmin edilmektedir. Kızılderili inançları Kuzey Amerika yerlileri veya diğer bir deyişle Kızılderililer farklı dil, gelenek ve ritüellere sahip pek çok kabileden oluştuğundan Kızılderili inançlarını tek başlık altında ele almak zordur. Bununla birlikte Kızılderili inançlarında bazı ortak unsurlara rastlamak mümkündür: Buhar kulübesi Kuzey Amerika yerlileri tarafından kullanılan törensel buhar banyosunun gerçekleştirildiği küçük yapıdır. Çeşitli stillerde buhar kulübeleri vardır. Kubbeli olanları kadar, Kızılderili çadırları ("tipi ") gibi olanları hatta yerde açılmış basit bir çukur şeklinde olanları da bulunur. Kulübe dışında yakılan ateşte kızdırılan taşlar kulübenin ortasındaki bir deliğe yerleştirilerek kulübede yüksek sıcaklık sağlanır. Kızılderili ritüel ve gelenekleri bölgeden bölgeye, kabileden kabileye değişmekle birlikte ritüellerde genellikle dualar, davul çalma ve ruhlar dünyasına armağanlar sunma gibi unsurları içerir. Dua, şükür vb. amaçlarla kullanılan buhar kulübesi bir arınma ayinidir, ayin öncesinde ve sırasında kimi kabilelerde oruçla ve/veya sessizlikle ayin icra edilir. TÄ±rtak Tırtak ("Delphinus delphis"), Bayağı yunus olarak da bilinir, yunusgiller (Delphinidae) familyasından Türkiye'nin bütün denizlerinde bulunan ve bütün dünyada büyük okyanusların farklı kısımlarında yaygın olan bir yunus türü. Tırtak Yunusgiller familyasının asıl örnek türüdür. Afalina türünün "Flipper" dizisi ile dünyaca ünlü olup insanların aklına örnek yunus türü olarak yerleşmesinden önce dünyaca en çok tanınan yunus türüydü. Sırtı siyah ya da kahverengi ve karın kısmı beyazımsıdır. Yanlarında açık sarı renkten gri renge geçen uzun alanlar vardır. Yöresel olarak renklerinde farklar olabilir; bazılarının yanlarındaki sarı-gri alanlar tamamen eksiktir. Tırtak yunusu bütün yunusların ve hatta bütün balinaların arasında en renklisidir. Boyu 1,70-2,40 m olur. Bütün yunuslar gibi tırtak da balıklar ve ara sıra mürekkep balıkları ile beslenir. Çok hızlı bir yunusdur ve gemilerin önlerinde oluşan "Bıyık" denilen dalganın içinde yüzmeyi sever. Diğer yunuslar gibi, çok gelişmiş bir sosyal sistemin içerisinde yaşar. Oluşturdukları sürüler bazen 1.000 yunustan oluşur. Yazın bu topluluk küçük gruplara bölünür. Yunuslarda birbirine yardım etmek çok doğal bir şeydir. Örneğin, hasta yunusların diğer yunuslar tarafından taşınılıp nefes aldırmak için su yüzüne çıkarıldıkları izlenilmiştir. Eğer bir yunus doğum yapacaksa diğer yunuslar onun etrafında bir çember oluşturup o yunusu olası köpek balığı saldırılarına karşı korurlar. Yavru yunuslar annelerinden ilk önce kuyrukları ile çıkar. Çünkü ilk önce kafası çıksaydı, iki saat süren doğum sırasında boğulurdu. Hemen doğumdan sonra anne, yavrusunu su yüzüne itekleyerek, yavrunun ilk kez nefes almasını sağlar. Yavru yunus bir yıl boyunca emzirilir ve toplam 3 yıl boyunca annesinin yanında yaşar. Eskiden dünyanın bazı yerlerinde tırtaklar insanlar tarafından avlanılmıştır. Örneğin geçmişte Peru'da ve Karadeniz'de çok tırtak avlanılmıştır. 1960'lı yıllarda Akdeniz ve Karadeniz'de tırtak populasyonunda feci bir azalma olmuştur ama bunun nedenleri bugüne kadar aydınlatılamamıştır. Ama tırtakların hala bugüne kadar süren en büyük sorunları şunlardır: Gemilerin pervanelerine çarparak ölmeleri, balık ağlarına takılarak su altında boğulmaları ve günden güne azalan balıklar ve kirlenen denizsuyu. Tırtak denilen yunusların sadece tek bir türden mi yoksa birkaç tür ya da alt türlerden mi oluştuğu konusunda farklı görüşler vardır. Bazı bilimcilere göre "Delphinus bairdii" ve "Delphinus tropicalis" gibi diğer türleri vardır ama bunlar bilimcilerin çoğunluğu tarafından tanınmaz. Bunlar gibi şimdiye kadar 20 tırtak türü ortaya koyulup sonra tekrar vazgeçilmiştir. 1990'lı yıllardan beri Tırtak türünün ikiye ayrıldığı yeni bir görüş şeklini kabul eden zoologların sayısı günle artmaktadır: Ama bunların iki ayrı tür mü, alt tür mü yoksa hatta sadece alttürlerin variyantları mı oldukları konusunda hala anlaşmazlıklar devam etmektedir. Asma köprü Asma köprü, geniş açıklıkların aşılmasında en çok tercih edilen köprü tipi. Asma köprüler geniş açıklıkların aşılmasını sağlayabilirler; ama ciddi bir sakıncaları vardır. Çok esnektirler ve trafik yükü (özellikle yükün açıklığı bir uçtan dörtte bir uzaklığa etkilediği durumlarda) büyük bir çökmeye yol açabilir. Bu yüzden, kablolara yardımcı olması için bir destek kirişi ya da bir kutu kiriş eklenir. Kablo tellerinin hem ucuz, hem de kiriş yapımında kullanılan çelikten daha dayanıklı olması, uzun açıklıklarda asma köprülerin yeğlenmesine neden olur. Orta uzunluktaki açıklıklardaysa, asma köprü yerine kuleleri ve gövdeyi birleştiren dayanakları bulunan kablo-askılı köprü yapılır.. Konakri Konakri, Gine Cumhuriyeti'nin baÅŸkenti. 2002 sayımına göre nüfusu 2 milyon civarındadır. 9°30' Kuzey, 13°40' Batı koordinatlarında bulunan, Atlas Okyanusu kenarında bir liman şehrdir. 1884 yılında Fransızlar tarafından Tombo adası ve Kalum yarımadası üzerine kurulmuştur. Fransız işgali döneminde 1893'te başkent ilan edilmiş, 1958'da gelen bağımsılık sonrasıda Konakri başkent olarak kalmıştır. Konakri, Gine'nin bağımsızlığının ardından sanayi ve madencilik alanlarında özellikle demir ve boksit üretimi ile ilerleme kaydetmiştir. Kemer köprü Kemer köprü, ters dönmüş bir asma köprü olarak düşünülebilir. Asma köprü gibi kemer köprü de, uç noktalara kirişten daha çok kuvvet iletir; ama bu durumda uçları çekmeye değil, itmeye çalışır. İtme kuvveti, zemini köprünün bir parçası haline getirir, böylece yapıda gereçten tasarruf sağlar. Ama bunun için, güvenilir temeller gerekmektedir. Bu tür yapımda, esneklik önemli bir sorun oluşturmaz. Orta nitelikli çelik kullanılır ve köprü, oldukça geniş bir kemer ya da bir kiriş biçiminde inşa edilerek, burkulmaya karşı dayanıklı olması sağlanır. GÃ¼lbeyaz Gülbeyaz, 2002-2003 arasında Kanal D'de yayınlanmış televizyon dizisi. Yönetmenliğini Özer Kızıltan'ın üstlendiği dizinin başrollerini Şevval Sam, Nejat İşler, Meral Çetinkaya ve Kamran Usluer oynamıştır. Dizi Karadenizli insanların yaşamını konu almıştır. Dizinin çekimleri Bartın'a bağlı Amasra kasabasında ve İstanbul'da geçmiştir. Dizinin müziklerini Kazım Koyuncu ve Gökhan Birben yapmıştır. TÃ¼rkiye Ermenileri Türkiye Ermenileri (Ermenice: Թուրքահայեր), nüfusu 40.000 ile 76.000 arasında değişen (Hemşinliler dahil edilmemiştir) ve çoğunluğu İstanbul'da yaşayan topluluk. Türkiye Ermenileri, diğer gayrimüslim cemaatlerde de olduğu gibi yurt dışına göçler, düşük doğum oranları ve daha yüksek ölüm oranlarından dolayı azalmaktadır. Büyük çoğunluğu bağımsız bir Hristiyan mezhebi olan Ermeni Apostolik Kilisesi mensubu, çok küçük bir bölümü ise Roma Katolik Kilisesi mensubudur. Tüm Türkiye Ermenileri 60 binin biraz üzerinden gösteren Uluslararası Azınlık Hakları Organizasyonu, bu nüfusun 60 binini Apostolik, 2 binini ise Katolik olarak belirtir ve az sayıda Protestan Ermeninin varlığını da bildirir. Ermeni Apostolik Kilisesi mensubu olanlar İstanbul Ermeni Patrikhanesi'ne bağlıdırlar. Lozan Antlaşması'na göre azınlık statüsünde sayılıp okul açabilirler, gazete ve dergi çıkarabilirler. Türkiye Ermenileri kabaca 3'e ayrılır. Bunlar; Türk vatandaşı olmayan ve nüfus olarak genel Ermeni nüfusu içinde yer almayan; ama Türkiye'de yaşayan Ermeni kökenli kaçak işçiler de ayrı bir grup olarak ele alınabilir. Nüfusları siyasi liderlerce farklı ve 100.000 gibi büyük sayılarla belirtilse de yapılan araştırmalar bu nüfusun 10-13 bin civarında olduğudur. Göçmenler Ermenistan'ı çok etkileyen 7,2 şiddetindeki Spitak Depreminden sonra ve Sovyet dönemi sonrası hâlâ süren ekonomik istikrarsızlık yüzünden Türkiye'ye gelmiştir. Gelenlerin çoğu kadındır ve ev işlerinde çalışmaktadırlar. Türkiye'nin 60 bin üzerindeki Ermeni nüfusunun yaklaşık 50 bini İstanbul'da yaşamaktadır. Bu topluluğun 30 bini ise sadece tek bir ilçede, Bakırköy'de yaşamaktadır. Bakırköy dışında Ermenilerin çoğunlukta olduğu diğer yerler ise; Kurtuluş, Samatya (Koca Mustafa Paşa) ve Yeşilköydür. Bir diğer önemli yerleşim yeri ise Hatay'a bağlı Vakıflı köyüdür. Nüfusunun tamamı Ermeni olan Vakıflı köyü, bu anlamda Türkiye'deki tek yerleşim yeridir. Cumhuriyet sonrasında çeşitli nedenlerle Türkiye'yi terk eden Ermeniler, farklı ülkelere göç etmişlerdir. Örneğin, Ermenistan milli takımında da forma giymiş olan, Türkiye doğumlu Hollandalı futbolcu Aras Özbiliz bu gruba örnektir. Türkiye'de Ermenice (Batı Ermenice lehçesi) bugünkü Ermeni toplumunda sadece küçük bir azınlık tarafından konuşulmaktadır. Ermeni toplumunun yüzde 82'si anadili olarak Türkçe konuşurken, Ermeni toplumunun sadece yüzde 18'i anadili olarak Ermenice konuşuyor. Bu oran gençler arasında daha da düşüktür, ve yüzde 92'si anadili olarak Türkçe konuşurken, sadece yüzde 8'i anadili olarak Ermenice konuşmaktadır. anadili olarak Türkçe Ermenice'nin yerini alıyor ve bu yüzden Türkiye'de Ermenice yok olma sürecine girmiştir. UNESCO, Türkiye'de Ermeni dilini Dünya yıllık "Atlas of the World's Languages in Danger" (Tehlikede olan Dünya Dilleri Atlası)na eklemiştir ve burada Türkiye'de Batı Ermeni lehçesini "definitely endangered language" (kesinlikle tehlikede bir dil) olarak tanımlanıyor. UluslararasÄ± Para Fonu Uluslararası Para Fonu ya da daha çok bilinen kısaltmasıyla IMF (International Monetary Fund), küresel finansal düzeni takip etmek, borsa, döviz kurları, ödeme planları gibi konularda denetim ve organizasyon yapmak, aynı zamanda teknik ve finansal destek sağlamak gibi görevleri bulunan uluslararası bir organizasyondur. 1944 yılında ABD'nin New Hampshire eyaletindeki Bretton Woods'ta kurulan ve 1947'de fiilen çalışmaya başlayan milletlerarası ekonomik meselelerle uğraşan bir teşkilattır. IMF "küresel para iş birliği, finansal istikrarı sağlamak, uluslararası ticareti kolaylaştırmak, yüksek istihdam ve sürdürülebilir ekonomik büyümeyi teşvik, ve dünya çapında yoksulluğu azaltmayı teşvik etmek için çalışan, 189 ülkenin üye olduğu organizasyondur. Kuruluşun belirtilen hedeflerinde, ödemeler dengesi ihtiyaçlarını karşılamak için üye ülkelerin mali kaynaklarını kullanılabilir hale de getirmekte dahil olmak üzere uluslararası ekonomik iş birliği, uluslararası ticaret, istihdam ve döviz kuru istikrarını teşvik edilmesi olarak tanımlanmaktadır. IMF'nin merkezi ABD'de, Washington, DC'de bulunmaktadır. Birinci ve İkinci Dünya Savaşlarından sonra milletlerarası ekonomik problemler karmaşık hale gelmiş, I. Dünya Savaşı'ndan sonra düşülen ekonomik buhranla savaş sonrası ekonomik depresyonlar da ekonomik ilişkileri tehdit eder bir vaziyet almıştı. Avrupa devletlerinin II. Dünya Savaşı sonrası bozuk ve depresyon içindeki ekonomik durumlarının aksine Amerika Birleşik Devletleri'nin savaş boyunca ihracatının altın stoklarının artması, ekonomik bakımdan yardım yapacak tek ülke durumuna gelmesine sebep oldu. ABD, Avrupa devletlerine doğrudan yardım yapmak yerine mali müesseseler kurarak yardım yapılması taraftarı oldu ve 1944 yılında Bretton Woods'ta 45 devletin iştirakiyle bir takım kararlar alındı. Bretton Woods Antlaşması'nda; birisi, Milletlerarası Para Fonu, diğeri, "Milletlerarası İmar ve Kalkınma Bankası" (IBRD) yahut kısaca Dünya Bankası isimleriyle iki ekonomik müessesenin kurulması kararlaştırılmıştır. IMF, Avrupa devletlerinin tediye bilançolarında ortaya çıkabilecek geçici (= kısa vadeli) ödeme güçlüklerinde kredi vererek milletlerarası ticaretin bu yüzden daralmasını önlemek; Dünya Bankası da uzun vadeli yatırım kredileri vermek suretiyle, Avrupa devletlerinin yeniden imarını sağlamak, tediye bilânçolarındaki bünyevî dengesizlikleri gidermek için kurulmuştur. Her iki müessesenin sermaye ve kaynaklarının önemli bir kısmı ABD tarafından temin edilmiştir. Bu müesseselere üye olan ülkelerin prensip olarak, içeride enflasyonu önleyici para politikaları takip etmeleri, dış ticareti ise tek taraflı devalüasyonlar ve ithal tahditleri yüzünden daraltmamaları, bilakis bu tehditleri mümkün mertebe kaldırmaları gerekecekti. IMF kendisini 185 üyeli bir organizasyon olarak tanımlar (Sırbistan-Karadağ 18 Ocak 2007 tarihi itibarıyla 185.inci üyesidir). Kuzey Kore, Küba, Andorra, Lihtenştayn, Tuvalu ve Nauru hariç bütün Birleşmiş Milletler üye devletleri IMF'ye doğrudan olarak katılır. Vatikan, Çin Cumhuriyeti (Taiwan), Filistin Otoritesi (IMF'nin teknik yardımını almasına rağmen) ve Sahravi Arap Demokratik Cumhuriyeti (Batı Sahra) Birleşmiş Milletler tam üyesi değillerdir. Bu gayeleri sağlamak için fona üye ülkelerin girmiş olduğu bazı taahhütler de şunlardır: IMF'nin, tediye bilançoları açık veya fazlalık veren ülkelere düzenleyici müdahale yapma imkânı vardır. Fonun en yetkili organı, üye ülkelerin mümessillerinden teşekkül eden "Güvernörler Heyeti" dir. Yılda bir toplanır. Bu heyet kendi arasından 12 kişilik bir "Müdürler Meclisi" seçerek yetkisini bunlara devreder. Güvernörler Heyetinde her üye ülke, sabit bir oy sayısı yanında fona iştirak hissesiyle oranlı bir oy sayısına da sahiptir. Buna göre en fazla oy hakkına sahip ülke, en fazla sermayeyle iştirak eden ABD'dir. Herhangi bir ülke mutlaka hem Milletlerarası Para Fonuna (IMF) ve hem de Dünya Bankası'na (IBRD) bir arada üye olmak durumundadır. Fona üye devletlerin hisselerine kota denmektedir. Kotaların % 25'i altın ile, kalan% 75'i milli para ile ödenmiş veya taahhüt edilmiştir. Başlangıçta 8 milyar dolar olan sermayesi diğer yıllarda çok artmıştır. Bunun yanında serbest dövizli ülkelerde tahvil satmak suretiyle fon ve kaynaklarını artırma imkânı da mevcuttur. Fon, her üyeye kotasının % 25'i tutarında krediyi talep vukuunda, otomatik olarak vermekle mükelleftir. Fonun verdiği kredilerde vade 5 yılı geçemez. Dünya Bankası'nın teşkilatı, IMF'nin teşkilatı gibidir. Başlangıçta 8 milyar dolar sermaye ile kurulan banka 1959 yılında bu sermayesini 20 milyar dolara yükseltmiş, daha sonraki senelerde bu miktar çok artmıştır. Banka, kredi açarken aşağıdaki şartları gözönünde bulundurmaktadır: IMF verilerine göre ("2006") fonun borç verme kaynağı 174 milyar dolar. Alacakları ise 75 ülkeden 34 milyar dolardır. 2010 verilerine göre IMF'ye en çok borcu olan ülkeler sıralaması şöyledir: Yunanistan (30 Milyar), Romanya (13,9 Milyar), Ukraine (12,66 Milyar), Macaristan(11.7 Milyar) dolardır. Bretton Woods enstitülerinin dünya ekonomisine özellikle soğuk savaş yıllarındaki etkisi çok tartışılmıştır. IMF'nin kasıtlı olarak Amerika ve Avrupa menşeli şirketlerle iyi ilişkiler kuran askeri diktatörlükleri desteklediği iddia edilmektedir. Hatta bazı eleştirmenler IMF'nin demokrasi, insan hakları, işçi hakları konularına olumsuz hatta saldırgan bir tutum sergilediğini iddia etmektedirler. Bu düşünceler dünyadaki küresellik karşıtı harekete ivme kazandırmıştır. IMF taraftarları ise IMF'nin asıl gücünün veya görevinin demokrasi değil ekonomik istikrar olduğunu, ekonomik istikrarın da demokrasinin temel taşı olduğunu iddia etmektedirler. IMF/Dünya Bankasına üyeyken Askeri Diktatörlüklerce yönetilen ülkeler(çeşitli kaynaklardan borçlanmalar - Milyar $): Dipnot: Rejim Başlangıcında ülke borcu; Dünya bankasının en eski kayıtlar 1970 yılından kalmadır. Pakistanda iki farklı dönemde askeri rejim iktidara gelmiştir. Bu tablo 1996 yılında hazırlandığı için son borç olarak 1996'yı baz almaktadır. Queer as Folk "Queer as Folk", aşağıdaki anlamlara gelebilir: Galatasaray teknik direktÃ¶rleri listesi Galatasaray Spor Kulübü teknik direktörleri listesi Galatasaray SK futbol takımının teknik direktör listesidir. Vicente del Bosque Vicente del Bosque González (d. 23 Aralık 1950, Salamanca, İspanya) İspanyol teknik direktör ve eski futbolcudur. 1999-2003 yıllarında Real Madrid'de görev aldığı dönemde kulübün son yıllardaki en başarılı dönemlerini geçirmiş, 2004-2005 sezonunun ilk yarısında Beşiktaş'ta görev almıştır. Del Bosque, futbol hayatına 1966'da 16 yaşındayken Salmantino takımının altyapısında başladı. 2 sene burada oynayan del Bosque daha sonra İspanya'nın en önemli takımlarından Real Madrid'in altyapısına girmeyi başardı ve yıllarca sürecek Real Madrid kariyeri başlamış oldu. 1969'da o zamanki adıyla AD Plus Ultra olan Real Madrid'in rezerv takımı olan Real Madrid Castilla'da forma giydi. İspanya'nın üçüncü ligi olan Tercera División'da 3.'lük yaşadılar. del Bosque 11 maçta 5 gol kaydedince 1970'te Real Madrid ile profesyonel sözleşme imzaladı. Ancak tecrübe kazanması için ikinci lig La Liga 2 takımlarından Castellón'a kiralandı. 13 maçta 4 gol kaydedip ligde 6. oldular. Sonraki sezon bu sefer La Liga tecrübesi kazanması için lige yeni yükselen Córdoba'ye kiralandı. Ligde tutunamayıp küme düşseler de 21 yaşındaki del Bosque 15'i ilk 11'de olmak üzere 19 maça çıkıp bir de gol kaydetti. 1972-73 yılında del Bosque, bir kez daha Castellón'a kiralanmıştı. 26 yıl sonra tekrar La Liga'ya çıkan takımda del Bosque 30 maç forma giyerek takımın en önemli ismi oldu. Ligde 5. olarak 1943'te aldıkları 4.'lük sonraki en iyi derecelerine ulaştılar. Asıl sürprizi ise Copa del Rey'de finale kadar çıkıp kupayı Athletic Bilbao'ya kaybettiler. Del Bosque, bu performansı sonrası Real Madrid takımında kaldı. del Bosque, 1973-74 sezonu ile birlikte Real Madrid'de oynamaya başladı. İlk sezonunda sadece 16 maçta forma giyen futbolcu, kariyerinin ilk Copa del Rey şampiyonluğunu bu senede yaşadı. 1974-80 arasında Real Madrid'in fırtına gibi estiği dönemlerde ise takımın değişmez isimlerinden biri haline geldi. 1975-80 arasında 9. oldukları bir sezon dışında 5 lig şampiyonluğu gördü. Bunun yanında iki kupa şampiyonluğuna yardım etti. Avrupa'da ise iki kez Şampiyon Kulüpler Kupası yarı finaline çıksalar da başarı gelemedi. Bu altın dönemde del Bosque millî takımda da yer almaya başladı. 1980'den sonra ise ligdeki başarılar geride kalmaya başlamıştı. 1980-81 sezonunda lig ve Avrupa ikincisi oluyorlardı. del Bosque, finalde 90 dakika forma giyse de Liverpool karşısında alınan yenilgiyi engelleyemedi. 1981-82'de ise del Bosque son kez Copa del Rey'i gördü. 1982'den itibaren del Bosque artık takımda eskisi kadar yer bulmamaya başladı. 82-83 sezonunda sadece 6 maçta forma giyen del Bosque'li Real Madrid, katıldığı her turnuvada ikinci olmayı başarıyordu. (La Liga, Copa del Rey, Lig Kupası, Süper Kupa, Kupa Galipleri Kupası). 1983-84'te de lig ikincisi olan takımda del Bosque sadece bir maçta ilk 11'de başlayıp, toplamda sadece 5 maçta forma giydi ve sezon sonunda 33 yaşındayken futbolu bıraktı. 1980 Avrupa Futbol Şampiyonası elemelerinde forma giyen del Bosque ilk ve tek millî golünü 13 Aralık 1978'te Kıbrıs'a kaydetti. İspanya, grup birincisi olarak şampiyonaya katılmaya hak kazandı. del Bosque, EURO 1980 kadrosuna teknik direktör Ladislao Kubala tarafından eklendi. del Bosque, ilk teknik direktörlük deneyimini Real Madrid Castilla'da yaşadı. Castilla'nın teknik direktörü Amancio Amaro'nun Real Madrid'in başına geçmesiyle boşalan koltuğa geçen del Bosque, 1990'a kadar takımın teknik direktörlüğünü yaptı. İkinci ligdeki takımı 1987-88 sezonunda lig üçüncüsü yaptı ancak Real Madrid'in La Liga'da olması nedeniyle birinci lige çıkma hakkını kazanamadılar. Bunun dışında iki kez Copa del Rey'de çeyrek finale kadar çıkma başarısını gösterdiler. 1989-90 sezonunda ise lig sonuncusu olan takım 3. lig Segunda División B düşünce del Bosque takımdan ayrıldı. 1970'lerden itibaren Real Madrid'in her kadamesinde görev alan Vicente Del Bosque, aktif futbolu tamamladıktan sonra genç takım antrenör ve yönetici olarak kulübe hizmet etti. İlk olarak 1994 sezonunda Benito Floro Sanz'ın kovulmasıyla kısa bir süre teknik direktörlük yaptı. Mayıs'ta ilk ve son kez düzenlenen İber-Amerikan Kupası'nda Real Madrid'in başında olan del Bosque, Boca Juniors ile yapılan iki maç sonunda toplamda 4-3 kazanarak kupayı müzeye götüren isim oldu. Mart-Mayıs arasında 11 maçta 5 galibiyet 1 beraberlik 5 mağlubiyet aldı. 1994'te yerine Jorge Valdano geçti. Ocak 1996'da kovulan Valdano'nun yerine bir maçlığına geçen del Bosque o maçtan da galibiyetle ayrıldı ve yerini Arsenio Iglesias'a bıraktı. 1999-2000 sezonunda kulüp yönetimi önemli masraflar yaparak yıldız oyunculardan kurulan takımı yöneten yabancı ve kariyer sahibi teknik direktörlerden beklediğini bulamayınca John Toshack'ı Kasım ayında kovup yerine del Bosque'yi tam yetkili olarak takımın başına getirdi. del Bosque'nin yardımıcı, eski takım arkadaşı José Antonio Grande'ydi. Kadroya Premier League'den eklenen Steve McManaman ve Nicolas Anelka'nın yanında Raúl González, Iker Casillas, Guti ve Fernando Morientes gibi altyapı oyuncuları, Roberto Carlos ve Hierro gibi eski nesil Real Madrid futbolcularıyla kaynaştı. del Bosque'nin bu dengeleri sağlaması zaman aldı ve ligde 5. olabildiler. Ancak del Bosque'li Real Madrid, 2000-01 UEFA Şampiyonlar Ligi'de finale çıktı. Paris'te oynanan finalde Real Madrid, Valencia'yı 3-0 yenerek Avrupa'nın en büyüğü oldu. Bu başarı del Bosque'nin kariyerindeki ilk kupa oldu. 2000-01 sezonu kulüp başkanı Perez'in Galaticos dönemini başlattığı yıl oldu. Luis Figo transfer rekorlarıyla kulübe katıldı. Ancak sezonun başında 2000 UEFA Süper Kupası finalinde Galatasaray'a kupa kaptırıldı. Sezon içinde Kıtalararası Kupa'da ikincilik, Şampiyonlar Ligi'nde ise yarı final geldi. Takımın forveti olan Morientes'in geçirdiği sakatlık takımı forvetsiz bıraksa da del Bosque'nin, Guti'yi forvete çekmesiyle bu sıkıntı da çözüldü. Ligde 14. hafta birinciliği kapan kadro 24 hafta boyunca liderliğini korudu ve RC Deportivo de La Coruña'nın 7 puan önünde lig şampiyonu oldular. 2001-02 sezonu Real Madrid'in 100. yılı olması nedeniyle çok önemliydi. Perez, bu sezonda ise yüksek transfer ücretiyle takıma Zinedine Zidane'ı kattı. Sezona İspanya Süper Kupası ile başlandı. Ligde ise takım ilk üç sıra arasına gidip geliyordu. Kupada da finale çıkan Real Madrid, finali kendi sahası Santiago Bernabéu Stadyumu'nda hem de 100 yıl önce kurulduğu tarih olan 6 Mart'ta Deportivo ile oynayacaktı. Hem ligde hem Avrupa'da fırtına gibi esen takımın, kupayı alacağı tahmin ediliyordu. Kupadan sonra Madrid'in 100. yılının kutlanması için her şey hazırdı ancak Real Madrid, maçı 2-1 kaybetti. del Bosque'de Real Madrid kariyerinde katılıp da alamadığı tek kupa olan Copa del Rey'i yine alamıyordu. Avrupa'da başarılı olan takım Şampiyonlar Ligi kupasını Glasgow'da, Bayer Leverkusen'i 2-1 yendikleri maçın sonrasında kaldırdı. La Liga'da ise 34. haftada liderliği kaybedip, ligi üçüncü olarak tamamladılar. Sonrak sezonda takıma kazandırılan yıldız Brezilya'lı Ronaldo oldu. 2002-03 sezonuna Real Madrid, Feyenoord'u 3-1 yenip UEFA Süper Kupası'nı kazanarak başladı. Bu Real Madrid tarihinin ilk Süper Kupası oldu. Sezon içinde takım Kıtalararası Kupa'yı da kazanmayı bildi ve del Bosque, daha önce kazanmadığı bir kupayı daha kazanmış oldu. Avrupa'da yarı finalde kalan takım, Real Sociedad ile çekişmeli geçirdiği ligi şampiyon olarak tamamladı. Ancak 2003'teki şampiyonluk sonunda beklenmedik bir şekilde Real Madrid, del Bosque'nin kontratını yenilemedi. Real Madrid başkanı Florentino Pérez ile del Bosque arasında ortaya çıkan fikir ayrılıkları bunun en büyük nedeni olarak gösterildi. del Bosque ile birlikte onun iyi anlaştığı Steve McManaman, Fernando Hierro ve Claude Makélélé de takımdan gönderildi. Sonuç olarak 2003-04 sezonunda İspanya Süper Kupası dışında Real Madrid bir kupa kazanamadı ve 4 senede 4 teknik direktör değiştirerek sarsıntılı bir dönem yaşadı. del Bosque, Real Madrid'deki son döneminde 233 resmi maçta 127 galibiyet almıştır. Toplamda 8 tane kupayı müzeye getirmiştir. 2000 ve 2002'de UEFA Kulüp Futbol ödüllerinde yılın en iyi teknik direktörü ödülünü kazandı. Real Madrid'de geçirdiği dört sezon içinde Del Bosque, modern futbolun en başarılı dönemini geçirdi. Bu dönemde Real Madrid, iki UEFA Şampiyonlar Ligi Şampiyonluğu, iki kez de La Liga Şampiyonluğu, 1 kez Supercopa de España, 1 kez UEFA Süper Kupası, 1 kez de Kıtalararası Kupa şampiyonluğu yaşadı. Başkan Florentino Pérez'in dünya futbolunun en önemli isimlerini büyük paralar vererek topladığı "Los Galacticos" döneminde sabırlı, değişik egoların çatışmasını önleyici tarzıyla dikkat çekti. Bu dönemde 186 maçta 104 galibiyetle büyük başarı kazandılar. 2004-05 sezonu başında Beşiktaş'ın başına gelen Yıldırım Demirören yönetimi tarafından Haziran 2004'te takımın başına del Bosque getirildi. Sezona üst üste transferlerle başlayan Beşiktaş, İbrahim Toraman, Çağdaş Atan, Mustafa Doğan, Murat Şahin, Veysel Cihan, Fatih Sonkaya, Okan Buruk, Ali Güneş, Berkant Göktan'ı alırken, del Bosque'nin etkisiyle yabancı olarak John Carew ve Juan Francisco García transfer edildi. 7 Ağustos 2004'te Beşiktaş, Malatyaspor deplasmanına giderek ilk resmi maçını oynadı. Ancak maçta 1-1'lik beraberlik 90. dakikada Ali Güneş'in attığı golle geldi. İkinci maçta ise Ahmet Yıldırım'ın kırmızı kartıyla 10 kişi kalan Beşiktaş, bu sefer Gençlerbirliği ile berabere kaldı. Ağustos ayını galibiyetsiz geçen Beşiktaş, Eylül'deki ilk maçında Sakaryaspor'u deplasmanda 4-1 yendi. UEFA Kupası macerasına başlayan Beşiktaş, Norveç ekibi FK Bodø/Glimt ile 86. dakikada Ahmed Hassan'ın attığı golle berabere kalabildi. İstanbul'da alınan 1-0'lık galibiyetle ise UEFA Kupası'nda gruplara kalınma sevinci yaşanıyordu. Ekim ayına Trabzonspor maçıyla başlayan Beşiktaş, iki kırmızı kart gördüğü maçı 1-0 kaybetti. Böylece Beşiktaş 8 haftada 6 puan toplayarak ligde 14. oluyordu. Üst üste alınan Diyarbakırspor, Ankaragücü ve Fenerbahçe galibiyetleri ile Beşiktaş'ta hem sorunlar diniyor hem de 8.liğe yükseliniyordu. Kasım ayına UEFA Kupası'nda alınan Athletic Bilbao galibiyetiyle başlandı. Ancak Konyaspor ve Rizespor karşısında alınan 2-2'lik beraberlikler Beşiktaş'ın lig zirvesinden uzaklaşması anlamına geliyordu. UEFA'daki ikinci maçta ise Steaua București karşısında 2-1'lik bir mağlubiyet alındı. Samsunspor karşısında alınan 4-2'lik galibiyette Beşiktaş yine kırmızı kart nedeniyle maçı 10 kişi tamamlıyordu. Aralık ayına Avrupa'da R. Standard de Liège beraberliği ile başlandı. Ligde ise yine 10 kişiyle tamamladıkları bir İstanbulspor maçını kazandılar. Ligin ilk yarısı Kayserispor ve Akçaabat Sebatspor galibiyetleriyle bitiyordu. del Bosque'nin Beşiktaş'ı lider Fenerbahçe'nin 13 puan gerisinde 5.ciydi. Ancak önce UEFA Kupası'nda alınan Parma mağlubyeti ile Avrupa macerası sonlandı. Bunun sonunda yönetim kurulundan istifalar gelmeye başladı. Bu sırada Beşiktaş'ın Türkiye Kupası macerası başlıyordu. İkinci Lig takımlarından Göztepe'yi 1-0 yenen Beşiktaş, 23 Ocak 2005'te yine 10 kişi tamamladığı Konyaspor maçını 3-1 kaybedip, Türkiye Kupası'ndan da elendi. Bu mağlubiyetten birkaç gün sonra del Bosque takımdan kovuldu ve yerine Rıza Çalımbay getirildi. del Bosque'nin Türkiye karnesi ligde 17 maçta 8 galibiyet, kupada 2 maçta 1 galibiyet, Avrupa'da ise 6 maçta 2 galibiyet oldu. del Bosque'ye Beşiktaş'ın Şampiyonlar Ligi gelirlerinden 7.961.767 € tazminat ödendi. 2008 Avrupa Futbol Şampiyonası sonrası teknik direktör Luis Aragonés, millî takımı bırakıp Fenerbahçe'ye transfer olunca, del Bosque İspanya Futbol Federasyonu tarafından İspanya millî futbol takımının başına getirildi. Vicente del Bosque'li İspanya, Dünya Kupası elemelerinde Bosna-Hersek, Türkiye, Belçika, Estonya ve Ermenistan'dan oluşan gruba düştü. İlk altı maçının altısını da kazan del Bosque'nin İspanya'sı 2009 FIFA Konfederasyonlar Kupası'na katıldı. Kupa öncesi hazırlık maçları yapan İspanya, 9 Haziran 2009'da Azerbaycan hazırlık maçını da kazandı. Böylece ilk 10 maçını da kazanan Del Bosque, Brezilya'nın eski teknik direktörlerinden João Saldanha'nın ilk 9 maçının dokuzunu kazanması rekorunu kırdı. del Bosque ilk turnuva sınavını Konfederasyon Kupası'nda verdi. İspanya, Güney Afrika, Irak ve Yeni Zelanda'nın grubunda 3 maçını da gol yemeden kazanarak yarı finale çıktı. Bu sonuçlarla del Bosque, hem 13 arka arkaya galibiyetle millî takımlar bazında bir dünya rekoru kırarken, Brezilya'nın 35 maçtır yenilmeme rekoruna ortak oldu. 24 Haziran 2009'da ise yarı finalde ABD'ye yenilerek bu seriye son verildi. İspanya, Güney Afrika'yı uzatmalarda yenerek turnuva üçüncüsü oldu. İspanya geri kalan Dünya Kupası eleme maçlarını da kazanıp 10 maçta 28 gol atıp 5 gol yiyerek, tüm maçlarını kazanarak 2010 FIFA Dünya Kupası'na katılma hakkı kazandı. Dünya Kupası öncesi, İspanya millî takımlar dünya sıralamasında ikinci sıraya çıkmıştı. Dünya Kupası'na 1-0'lık sürpriz İsviçre mağlubiyetiyle başlansa da Honduras'ı 2-0, Şili'yi ise 2-1 yendiler ve averaj ile grup birincisi oldular. Portekiz'i de 1-0'la geçip çeyrek finale kaldılar. Andrés Iniesta'nın golüyle Paraguay'ı 1-0 ile geçince 1950'den bu yana ilk kez son dörde kalmış oldular. Almanya'yı da Carles Puyol'un kafa golüyle 1-0 yenen İspanya, tarihinde ilk kez finale kaldı. Finalde Inesta'nın uzatma dakikalarındaki golüyle Hollanda'yı 1-0 yenerek tarihlerinde ilk kez Dünya şampiyonu oldular. Turnuvada 8 gol atıp 2 gol yiyen İspanya, hem en az gol atan hem de en az gol yiyen şampiyon oldu. Ayrıca turnuvanın son dört maçında gol yemeyen tek takım oldular. del Bosque, Marcello Lippi'den sonra hem Şampiyonlar Ligi hem de Dünya Kupası'nı kazanan ikinci teknik direktör oldu. Teknik adam, 17 Kasım 2010 itibarıyla 38 maçta 33 galibiyet 1 beraberlik ve 4 mağlubiyet almıştır.2012 Avrupa Futbol Şampiyonasında da İspanya millî takımının başında olmuştur ve İspanya finalde İtalyayı 4-0 mağlup ederek kupaya uzanmıştır. 2016 Avrupa Futbol Şampiyonası elemelerinde C grubuda yer aldılar ve dokuz galibiyet ile tek yenilgiyle grubu lider tamamlayıp, 2016 Avrupa Futbol Şampiyonası'na direkt olarak katıldılar. 2016 Avrupa Futbol Şampiyonası'nda D grubunda Türkiye, Hırvatistan ve Çek Cumhuriyeti ile eşleşti. İki galibiyet ve bir yenilgi ile ikinci turda İtalya'nın rakibi oldular. Maçı 2-0 kaybedince turnuvadan elenmiş oldular ve bunun üzerine Del Bosque görevinden istifa etti. RCD Mallorca Real Mallorca İspanya'nın Mayorka Adaları'nda bulunan futbol takımıdır. Maçlarını 23.000 kişilil Ono Estadi'de oynayan Real Mallorca 1916 yılında kurulmuştur. Şu anda La Liga 2'de mücadele etmektedir. Katalanca'nın konuşulduğu Mayorka adalarının temsilcisi kırmızı-siyah renklere sahiptir. Hakkâri Dağ ve Komando Tugayı 5. Komando Tugayı veya bilinen adıyla Hakkâri Dağ ve Komando Tugayı, Karargâhı Hakkâri'dedir.Irak sınırını kontrol ederek sınır ötesinde dağlık bölgelerde terörle mücadele etmekle görevlidirler.Çekiç Harekâtı ,Güneş Harekâtı gibi birçok önemli operasyona katılmışlardır. Tugay, Hakkârili gençlerin üniversite sınavlarına hazırlanmaları için "Mehmetçik Dershaneleri" ile adını duyurdu. Sahte KabadayÄ± Sahte Kabadayı, 1976 yapımı Türk filmi. Mafya babasının oğlu olan Kemal, babasından habersiz tren garlarında