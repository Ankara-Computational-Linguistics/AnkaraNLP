üyelerinden olan Hunter, bu kupanın tüm turlarından gol atma başarısını gösteren ilk ve tek futbolcudur. Hunter, 1890 Football League'de Everton'a karşı oynanan maçta bir kalp krizi geçirmiş ve bu maçtan sonra futbola geri dönememiştir. Futbolcu, dört yıl sonra Perry Barr'daki evinde 35 yaşında ölmüştür. Archie'nin abisi Andy de Villa için ter dökmüştür. Andy, Villa'nın Federasyon Kupası'nda attığı ilk golün sahibi olmasından dolayı Villa tarihinde önemli bir yere sahiptir. Büyük Han Büyük Han, Lefkoşa'da bir han. Sadece Lefkoşa'nın değil, Kıbrıs'ın en büyük hanlarından birisidir ve adadaki en gelişmiş mimarili eserlerin arasındadır. Kıbrıs'ta Osmanlı döneminden günümüze gelebilen iki handan biri olması nedeniyle de kültür tarihinde çok önemli bir yeri vardır. Lefkoşa'nın geleneksel ticaret merkezlerinden biri olan ve eskiden ""Buğday Pazarı"" adıyla bilinen Asmaaltı Meydanı'nın güneybatısındadır. Günümüzde pek çok dükkanın ve galerinin bulunduğu bir el sanatları merkezi olarak işlev görür. Büyük Han'ın inşası, Kıbrıs'ın Osmanlılar tarafından fethinden bir yıl sonra, 1572'de başladı. Kimi kaynaklara göre yapıyı Osmanlı Devleti'nin ilk Kıbrıs beylerbeyi olan Avlonyalı Muzaffer Paşa, her Kıbrıslıdan iki paralık bir vergi toplayarak yaptırmıştır. Kimi kaynaklarda ise Sultan Selim’in Ayasofya Camii'ne vakıf olarak yaptırdığı dükkânların Kıbrıs beylerbeyi Sinan Paşa tarafından yıktırılıp yerine kervansaray yaptırıldığı bilgisi yer alır. Yapımında Bursa'daki Koza Han örnek alınmıştır. Tıpkı Koza Han gibi, ortasında bir avlu, avlunun ortasında ise bir mescid ile abdest alanlar için bir çeşme mevcuttur. Köşk mescidinin güneybatısında ise bir mezar bulunur. Mezarın kime ait olduğu kesin olarak bilinmemekle birlikte, mescitte ibadet ederken vefat eden eşraftan birine ait olduğu sanılmaktadır. Yapı, başlangıçta ""Yeni Han"" adıyla anılırdı; özellikle Alanya'dan gelen tüccarların konaklama yeri olması nedeniyle ""Alanyalılar Han"" olarak da bilinmekteydi. Ancak 17. yüzyılda Asmaaltı Meydanı'na küçük ölçekli ""Kumarcılar Hanı""'nın yapılması üzerine, halkın kıyaslaması sonucu, ""Büyük Han"" adıyla anılmaya başladı. İnşa edildiği dönemde alt kat odaları ticarethane, üst kat odaları ise otel olarak kullanılmaktaydı. Asmaaltı meydanına açılan doğudaki ana giriş kapısının iki yanındaki revaklarda hayvanlara ait yem ve su yalakları bulunmaktaydı. 1878 – 1903 yılları arasındaki Birleşik Krallık hakimiyetinde ilk olarak hapishane, daha sonra ise fakirler için barınak olarak kullanıldı. 1903 – 1947 yılları arasında han olarak orijinal işlevini sürdürmüştür. 1947 – 1962 yılları arasında odaları yoksul ailelere kiralandığından küçük bir mahalleyi andırmaktaydı. 1963 yılında ik restorasyon çalışmaları Kıbrıs Cumhuriyeti Eski Eserler Dairesi tarafından başlatıldı ancak toplumlaraası çatışmaların başlaması nedeniyle yarım kaldı. Han, 1982 – 2002 yılları arasında restore edildikten sonra içinde pek çok dükkanın ve galerinin bulunduğu bir sanat merkezi olarak açıldı. Handa ayrıca birkaç lokanta, kahvehane ve hediyelik eşya dükkanı da mevcuttur. Dikdörtgen bir avlunun etrafında teşkilatlanmış iki katlı, revaklı bir yapıdır. Yuvarlak sütunlara dayalı sivri kemerler iki katlı olarak avluyu çevreler. Alt katta depo ve ahırlar; üstte ise önde kubbeler, yanlarda tonozlarla örtülü odalar yer alır. Bursa Koza Han'daki köşk mescit gibi avlunun ortasında sütunlara oturan kemerler üzerinde yükselen sekizgen planlı ve üzeri kubbe ile örtülü Köşk Mescit vardır. Bu tip han ve kervansaraylar genellikle tek bir ana kapıya sahip olmalarına rağmen, Büyük Han iki girişlidir. Büyük Han'ın hemen yanında bulunan Kumarcılar Hanı, plan itibarıyla Büyük Han'ı küçük ölçüde tekrarlamaktadır. Campobasso Campobasso (Campobasso lehçesi: "Cambuàsçe"), İtalya'nın güneyinde Molise bölgesinin başkenti olan ve aynı ismi taşıyan Campobasso ilinin merkezi olan bir komündur. Şehir Biferno Nehrinin yüksek vadisi içinde konumlanmış olup Sannio ve Mateşe dağları ile çevrili bulunmaktadır. Şehir ve civarında meyvecilik tarımı ve hayvancılık gelişmiştir ve armut üretimi ve özel bir peynir olan "scarmorza" peyniri imalatıyla ünlü olmuştur. Şehirdeki sanayi sektörü ağırlıklı olarak ticarete ve besin maddeleri işlemeye (besin maddeleri, içki, makarna) dayalıdır ve besin maddeleri üreten bazı orta ölçekli şirketlerin idare ve üretim merkezleri bu şehirde bulunur. Ayrıca şehirde geleneksel olarak el işçiliği ve ustalıkla 14. yüzyıldan beri belgelenmiş olarak metalden keskin bıçak ve makas üretilmektedir. Bir yüksek eğitim merkezi olan şehirde Molise Üniversitesi bulunmaktadır. Katolik Kilisesinin bürokrasisi içinde şehir Campobasso-Boiano Piskoposluğu merkezidir. Campobasso şu kentlerle kardeş şehir bağlantısı kurmuştur: Guru Angad Guru Angad Dev (31 Mart 1504 - 28 Mart 1552) on Sih gurusundan ikincisidir. Pencap'ta dünyaya geldi. Ailesi tarafından Bhai lehna adı konan Angad'ın babası Pheru, annesi Mata Ramo'dur. 1538'de Guru Nanak Dev tarafından ikinci Sih gurusu olarak atandı. Birinci guru tarafından başlatılan çalışmaları devam ettirdi. Angad 1520'de Mata Khivi ile evlendi ve iki erkek (Dasu, Datu), iki kız (Amro, Anokhi) olmak üzere dört çocuğu oldu. Gurmuki yazısını icat etti. "Adi Granth"ın pek çok bölümünü bu yazı ile kaleme aldı. Sanskrit dili yerine bölgenin kendi dili olan Pencapçanın yayılması için okullar açtı. Beden eğitiminin yaygınlaşması için çalıştı. Kast sistemine muhalif olarak sofra arkadaşlığını zorunlu kılan Guru ka Langkar'ın (gurunun mutfağı) gelişmesi için çaba harcadı. Senfonik ÅŸiir Senfonik şiir, müzikte bir konu, olay ya da şiirsel içerikli metinden kaynaklanan ve bu temel üzerine yazılmış orkestral bir formudur. Ludwig van Beethoven'ın Egmont, Cariolan ve 3. Leonore uvertürleri ile bunların daha çok ya da az dramatik ardılları senfonik şiirin ilk örnekleri sayılabilir. Felix Mendelssohn Bartholdy ve Hector Belioz'un konser uvertürleri de Franz Liszt'in senfonik şiirlerine önayak olmuştur. Bunlardan biri Hugo’nun “Ce qu'on entend sur la montagne” satırları üzerine yaratılmıştır ve Liszt’in 12 senfonik şiirinin ilkidir. (1848-58). Senfonik şiir, ilk kez Franz Liszt tarafından yazılmıştır. Geleneksel bölümlerden oluşan senfoni yerine, senfoniyi tek bir bölüm olarak düşünmüştür. Ses şiiri de denilebilir; çünkü amaç, dinleyiciye uzun ama anlatılmak isteneni yaşatacak şekilde, tek solukta bir hikâye anlatmaktır. Bu da sanatta romantik dönemin karakteristik özelliklerinden biridir. Senfonik şiir, Bohemya'da ve Rusya’da ulusalcı fikirler için bir araç olmuştur. Bedrich Smetana 1857’de edebi konular üzerine birkaç senfonik şiir yazdı ve bu eserler kesinlikle Liszt etkisi göstermektedir. Altı eseri kapsayan ve bölümlerinden birisi de “The Moldau” olan “My country” adlı eseri Çek tarihi ve kültürü üzerine yazılmış bir eserdir. Bu eserin başarısı bir yana ondan sonraki kuşak genç besteciler için büyük bir kaynak olmuştur, özellikle Antonin Dvorak ve Joseph Suk. Rusya’da Mikhail Glinka’nın “Kamarinskaya” sı (1848) Mily Balakirev’in senfonik şiirleri için de bir ön ayak görevini görür. Alexander Borodin ve Modest Mussorgsky ulusal konular, Peter İlyiç Çaykovski ise tersine “Romeo & Juliette”, Hamlet” ve “Francesca da Rimini” için edebi bir dile başvurdu. Senfonik şiir için en iyi örneklerden biri kabul edilen “Francesca da Rimini” büyük İtalyan yazar Dante’nin en önemli eseri “La Divinia Comedia” dan alıntı bir konudan bir bölümü işler. Cesar Franck, Liszt’ten önce Hugo’nun “Ce qu'on entend sur la montagne” adlı yapıtı üzerine orkestra için bir eser yazmıştı fakat bu eser 1870’lerde gündeme geldi, “The New Society National” tarafından desteklenerek. Camille Saint-Seans'ı ise “Le rouet d'Omphale” ve “Danse macabre” ile V. d'Indy ve Duparc takip etti ve 1876’da C. Frank senfonik şiir yazmaya tekrar başladı, önce “Les Eolides” sonra da “Le chasseur maudit” ile “Les Djinns” adlı eserlerini yazdı. Fransız senfonik şiirleri arasında Ducas’ın “L'apprenti-sorcier” adlı eseri parlak bir öyküsel yapıya sahiptir. Richard Strauß, senfonik şiir "'symphonic poem'" yerine ses şiiri "'tone poem"' terimini yeğledi. İlk senfonik şiirleri onun erken kariyeri için repertuvarına büyük katkıda bulundu. Bunlar Don Juan, Till Eulenspiegel, Also sprach Zarathustra ve Don Quixote adlı eserleridir. Bu eserlerinde orkestrasyon açısından bütün kabiliyetini kullandı ve eserlerini detaylı bir kontrapuan içinde ördü, kromatizm ve armoniyi kullanışı ve temaları geliştirimi nasıl becerikli bir besteci olduğunun kanıtıdır. Bu akımın pek tanınmayan kahramanlarından birisi de şüphesiz Polonyalı Mieczysław Karłowicz’dir. Son 6 eseri olan senfonik şiirleri onun Polonya’nın en büyük sanatçılarından biri olmasını sağladı. 1906-8 yılları arasında yazdığı “Stanisław i Anna Oswiecimowie” adlı en büyük eseri onun ne kadar parlak bir sanatçı kimliği olduğunun göstergesidir. Claude Debussy Antonín Dvořák Percy Grainger Franz Liszt Modest Mussorgsky Richard Strauss Sergey Rachmaninov Ottorino Respighi Camille Saint-SaÃ«ns Mieczysław Karłowicz Alexander Scriabin Dmitri Şostakoviç Jean Sibelius Crystal Palace Ulusal Spor Merkezi Crystal Palace Ulusal Spor Merkezi, Crystal Palace, Londra'da bulunan İngiltere'nin önemli spor merkezlerinden ve atletizm pistlerinden biri. Eski Kristal Saray'ın bulunduğu bölgede inşa edilmiş ve 1964 yılında kullanıma açılmıştır. İlk zamanlarda Sport England'a bağlı olan merkez, İngiltere'nin beş Ulusal spor Merkezi'nden biri idi. Daha sonrasında London Development Agency'e devredilen merkez şimdilerde Greenwich Leisure Limited tarafından işletilmektedir. Uluslararası atletizm karşılaşmalarına ev sahipliği yapan atletizm stadyumu, 15.500 kişilik kapasiteye sahip olmakla beraber uygun görüldüğü zamanlarda 24.000 kişilik koltuk kapasitesine çıkarılabilmektedir. Kompleks de 50 metrelik bir yüzme havuzu da bulunmaktadır. Kürtleştirme Kürtleştirme, Kürt olmayan bir kişi veya topluluğa Kürt kimliği kazandırma. Saddam Hüseyin döneminde yürütülen Araplaştırmaya karşı ortaya çıkmıştır. Kuzey Irak'ta bir Kürtleştime mevcuttur. Irak Türkmenlerine karşı bir Kürtleştirme mevcuttur. Saddam Hüseyin döneminden sonra Kerkük kenti halkı Kürtleştirmeye maruz kalmıştır. Bölgedeki Hıristiyanlar da Kürtleştirmeye maruz kalmaktadır. Gareth R. V. Stansfield'a göre, Kuzey Irak'taki Kürtleştirme hareketi Kürdistan Demokrat Partisi ve Kürdistan Yurtseverler Birliği tarafından yürütülmekte ve bu kapsamda Kürt olmayan aileler bölgeden taşınmaya zorlanmakta, bu da bölgede Türkmenler ve Kürtler arasında ciddi atnik problemlere sebep olmaktadır. Türkmenler Kürtleştirme nedeniyle işsizlikle karşı karşıya kalmıştır. Arap ve Türkmen politikacılara göre 2003'ten beri bölgeye yaklaşık 350 bin Kürt geri dönmüştür. Arap politikacılar, bölgeye geri dönenlerin arasında Kerkük'te hiç yaşamamış olanların olduğunu da iddia etmektedir. Sargon ve Ninos Donabed, Mardin bölgesinde Süryanilerin nüfusunun azalmasını Süryani Kırımı ve Kürtleştirmeye bağlamaktadır. Yeni Musavat gazetesinde çıkan bazı yazılara göre Azerbaycan Kürtlerin göç etmesi yoluyla Kürtleştirilmektedir. Tom Waring Tom Waring, İngiliz eski futbolcudur. Lakabı olan ""Pongo"" ismini dönemin popüler çizgi filminden alan futbolcu Aston Villa tarihinin unutulmaz oyuncularından birisidir. Kariyerinin ilk on iki sezonunda forma giydiği beş kulüpte toplam 363 maça çıkmış ve 243 gol kaydetmiştir. 1926 yılında kariyerine başladığı Tranmere Rovers formasıyla 24 maça çıkmış ve 23 gol atmıştır. Bu performansı ile Aston Villa'nın dikkatini çekmiş 1928'de 4.700£ karşılığında bu takıma transfer olmuştur. Waring, bu dönemde futbolun yanı sıra Aston'da The Hercules Motor ve Cycle Company'de işçi olarak çalışmıştır. Yedi sezon boyunca oynadığı Villa'da 216 maça çıkan Waring, 159 golü rakip kaleye göndermiştir. Ayrıca 1931 yılında First Division'da gol krallığı yaşamıştır. Gol krallığının ardından da İngiltere millî takımına davet edilmiştir. Villa tarihinin unutulmaz isimlerinden biri olan Waring kariyerinin son dönemlerinde istikrar sağlayamamış ve 1940 yılında New Brighton'da iken futbolu bırakmıştır. Aralık 1980'de 74 yaşında iken ölen futbolcunun külleri o dönemki adı Holte End olan Villa Park'a dökülmüştür. Swansea City AFC Swansea City Association Football Club, Swansea'de kurulmuş olan profesyonel Galli futbol kulübüdür. Premier League'de mücadele eden kulüp 1912'de kurulmuş, 1920'de ise English Football League'e katılmıştır. 2005'ten bu yana iç saha maçlarını oynadıkları Liberty Stadyumu'nu ragbi birliği takımı Ospreys ile ortak kullanmaktadırlar. 2005'ten önce ise Vetch Field'te maçlarını oynamakta idiler. Swansea City ve taraftarları 17. yüzyıldaki denizcilerden gelen bir gelenekle 'Jacks' olarak bilinir. Ayrıca logolarında bulunan kuğu figüründen ötürü 'Kuğular' olarak da bilinmektedirler. 2011-12 sezonu itibarıyla Premier League'e yükselme başarısı gösteren kulüp, böylece 100. yılında lig tarihindeki en büyük başarısını elde etmiştir ve 2013-14 sezonunda İngiltere Lig Kupasaını alakarak ilk üst düzey kupasını kazanmıştır . Ayrıca Swansea City, Premier League'de yer alan ilk Galler takımıdır. "PFA Yılın Takımı'na seçilen Swensealı futbolcular:" Vic Crowe Victor "Vic" Herbert Crowe, Galli eski futbolcu ve teknik direktÃ¶r. Crowe, Abercynon, Güney Galler'de doğmuş, fakat iki yaşındayken ailesi ile birlikte Handsworth, Birmingham'a taşınmıştır. Okuldan ayrıldıktan sonra West Bromwich Albion'ın küçükler takımında oynamış, 1951 yılında iken Aston Villa'ya geçmiştir. Danny Blanchflower 1954 yılında Tottenham Hotspur'a gidince sağ kanatta oynama fırsatı bulmuştur. 1957 Federasyon Kupası Finali'nde sakatlığından ötürü oynayamamış fakat 1960'ta Second Division ve 1961'de Lig Kupası'nı kazanan takımın önemli bir parçası olmuştur. Aston Villa'da gösterdiği performans ile Galler millî takımına seçilmiş ve on altı kez forma giymiştir. 1964'te Villa'dan ayrıldığında kulüp için 294 kez maça çıkmış ve 10 gol kaydetmiş değerli bir futbolcu idi. Villa'dan gittiği Peterborough United'da üç sezon oynamış, 56 maçta hiç gol atamamıştır. 1967'de gittiği Atlanta Chiefs de ise emekli olacağı 1969 yılında kadar 51 maça çıkmış ve 2 gol atmıştır. Enna Enna (Sicilyaca: "Ennaan", Grekçe: "Ἔννα (Henna)", Latince: "Henna" veya "Hennae", Arapça: "Kasr Yanna") İtalya'da Sicilya adası da kendi adını taşıyan Enna ili'nin merkezi olan bir komün ve şehirdir. Şehir Sicilya adasının hemen ortasında 931 m rakımlı bir tepenin üzerine kurulmuş olup etrafındaki bütün araziyi gözlem altında tutmaktadır. Enna İtalya'nın en yüksek rakımlı il merkezi olup "Belvedere dı Sicilia (Sicilya'nın panorama yeri)" ve "Ombelico di Sicilia (Sicilya'nın göbeği)" lakaplarını taşımaktadır. Enna şehrininin alanı 78.4 km²; nüfusu (31.7.2010 tahminleri itibarıyla) 27.918 kişi ve nüfus yoğunluğu 78,4 kişi/km². Şehrin nüfusunun nüfus sayımlarına gõre 19. ve 20.yyda gelişmesi şu gösterimde verilmektedir: Gölün etrafında "Autodromo di Pergua (Pergusa Otodromu)" adlı güney İtalya'da bulunan en tanınmış otomobil yarış pisti ve stadı da bulunmaktadır. Bu oto yarış pistinde uluslararası otomobil yarışları düzenlenmektedir. Pegusa Golü'nün bulunduğu vadide çok panoramik görüntüler sağlayan yeşil ve çok ağaçlıklı "Selva Pergusina (Pergusa'nın Korusu)" adlı bir orman bulunmaktadır. Pergusa Golü yanında çok önemli "Cozze Matrice" adı verilen bir arkeolojik alan bulunmaktadır. Burada MÖ 8000 yıllarında kaldığı iddia edilen antik bir etrafı surlarla kapalı bir köy, kutsal olduğu kabul edilen bir kale, çok sayıda antik mezar ihtiva eden antik mezarlık ve 2000 yıldan daha önce yapılıp Demeter tanrısına adanmış bir tapınak da bulunmaktadır. Antik mitolojide Pergusa antik Yunan tanrısı Demeter'in kızı olan "Presephone" miti ile çok yakın bağlıdır. Agira, Aidone, Assoro, Calascibetta, Caltanissetta (CL), Gangi (PA), Leonforte, Piazza Armerina, Pietraperzia, Santa Caterina Villarmosa (CL), Valguarnera Caropepe, Villarosa Enno sehrinin su kentlerle kardeş şehir baglantisi vardir: 1975 Football League Cup Finali 1975 Football League Cup Finali, 1 Mart 1975'te Aston Villa ve Norwich City arasında, Wembley'de oynanmıştır. Aston Villa, maçı 1-0 kazanarak ikinci defa Lig Kupası'nda mutlu sonra ulaşmıştır. Maçın tek golünü penaltı pozisyonundan bulan Ray Graydon, penaltıyı gole çevirememiş ve Kevin Keelan topun gol olmasını önlemiştir. Fakat kaleciden dönen topu takip eden Graydon, takımına galibiyeti getirmiştir. Norwich City ile 1973 yılında, Manchester City ile 1974'te kupa finaline kadar çıkan fakat kupaya erişemeyen Ron Saunders da Aston Villa ile ilk Lig Kupası şampiyonluğunu yaşamıştır. Esrarengiz Tarih Indiana Jones lise arkadaşınız olursa... Hayatının çoğunu farklı kültürlerle geçiren Henry Griffin'i heyecanlı bir şehir macerası bekliyor. Doğaüstü güçlerle başa çıkmak doğal olarak yetenek ister. Antropolog olan anne ve babasıyla dünyayı gezerken olağanüstü beceriler geliştiren, henüz lise çağındaki Henry ise bu yeteneklere sahip. Dünyanın en ücra köşelerine gidip yerel kültürleri tanımış, keşişlerden vücuduna hükmedebilmeyi öğrenmek için aylarca dağlarda yaşamış. Sık sık başını derde sokmaktan da alıkoyamıyor kendini. Onun bu delifişek halinden oldukça endişe duyan anne Jessica Griffin sonunda oğlunu Washington'da yaşayan erkek kardeşinin yanına göndermeye karar veriyor. Henry dayısının yanına taşınmadan önce, orada yaşayan çok sevdiği vaftiz babasının aniden öldüğünü öğreniyor. Kalp krizi geçirdiği ileri sürülen vaftiz babasının aslında bir cinayete kurban gittiğinden şüphelenen Henry, dayısının oğlu Jasper'la birlikte buldukları ipuçlarını değerlendirerek olayın perde arkasını öğrenmeye karar veriyor. 26 Eylül’de ilk bölümünü izleyeceğimiz Unnatural History aksiyonun hiç eksik olmadığı, postmodern gizemlerle dolu oldukça eğlenceli bir gençlik dizisi. Gothmog (Üçüncü Çağ) Gothmog (Üçüncü Çağ), J.R.R. Tolkien'in hayali orta dünya evreninde bir orktur. Orta Dünya'daki en yaşlı ve en çok savaşa katılmış olan bir orktur. Bir ayağı topal, bir eli felçli ve ten rengi sarıdır. Orta Dünya'daki tüm orklardan daha kötüdür. Bineği Wargtır. Witch-King Minas Morgul'u yaratmadan önce Gothmog, Mordor'da Sauron'a hizmet ediyordu. Witch-King Minas Morgul'u yarattığında Gothmog, bir grup ork ile birlikte Minas Morgul'a gitti ve Witch-King'e hizmet etmeye başladı. Birinci Osgiliath Kuşatması'nda en çok Gondor askerini Gothmog öldürdü. Ama ordusu yenilgiye uğradı ve geri çekildi. Witch-King Gothmog'u başarılarından dolayı Minas Morgul'un şefi yaptı. Minas Morgul'da Witch-King'den sonra en yetkili kişi oldu. İkinci Osgiliath Kuşatması'nda ise Faramir'in sağ kolu Madril'i öldürdü. Saldırı o kadar şiddetliydi ki Faramir ve Gondor askerleri geri çekilmek zorunda kaldılar. Osgiliath işgal edildi. Gothmog ise Minas Tirith'i kuşatacak olan ordunun Witch-King'den sonra 2. komutanı oldu. Kuşatma sırasında tüm emirleri Gothmog verdi, kuşatma başlarken Osgiliath kuşatmasında öldürülen Gondor askerlerinin kafalarını mancınıklarla şehre attırdı. Şehrin kapısı kırılamayınca Grond (Kurt Kafası)'u getirtti ve kapıyı kırdırttı. Şehre girilmesini ve herkesin öldürülmesini emretti. Ama tam o sırada Rohan ordusu geldi ve saldırıya geçti. Gothmog okçulara ateş emri verse de okçular Rohirrim'lerin çok azını öldürebildiler ve Rohirrim'ler ork ordusunun yarısından fazlasını öldürdüler. Geriye kalan orklar ve Gothmog geri çekilmek zorunda kaldılar. Tam o sırada Haradrim askerleri ve Mumakil'ler geldi. Rohirrimler ve Haradrim filleri çarpıştıktan sonra Gothmog, Eowyn'le dövüştü. Ama Eowyn, Gothmog'u ayağından yaraladı. Eowyn Witch-King'i öldürdükten sonra baygın haldeydi. Gothmog, Eowyn'i gördü ve ayağa kalkarak eline bir gürz aldı. Eowyn'i kovalamaya başladı. Eowyn yerde sürünerek bir Rohirrim askerlerinden birinin kılıcını almaya çalıştı. Ama başaramadı. Gothmog, Eowyn'in yanına ulaştı ve tam öldürecekken Aragorn tarafından öldürüldü. Turhan Gençoğlu Turhan Gençoğlu (1955) Türk iş adamı ve siyasetçi. Gençoğlu Holding'de ailenin ikinci nesil Yönetim Kurulu Başkanı'dır. Birleşmiş Milletler(BM) Sivil Toplum Örgütleri adına Türkiye Ulusal Koordinatörü'dür. İlk, orta ve lise öğrenimini Bursa Koleji'nde yaptıktan sonra, yüksek öğrenimini İngiltere’de University of Leicester'de tekstil ve kimya üzerine tamamlamış sonrasında ise University of Leeds'de işletme mastırı yapmıştır. Öğrenimini tamamladıktan sonra, İsviçre'de Filofibra şirketinde iki sene çalıştıktan sonra aile şirketlerinde tütün ve tekstil işlerinde iş hayatına başlamıştır. Meslek kuruluşlarından BUSİAD, TÜGİAD, TÜSİAD, AVRUPA BİRLİĞİ üyeliklerinde bulunmuş olup halen BTSO Bursa Ticaret ve Sanayi Odası Meclis Üyesi ve BUSEB Bursa Serbest Bölge Yönetim Kurulu Üyesi'dir. Bulgaristan’da yaşayan ve birçok sorunların çıkmasına neden olan zorunlu göçle sonuçlanan dönemde babası Mümin Gençoğlu tarafından 1985 yılında kurulan ve bugün Türkiye ile Bulgaristan arasında kurulu dostluk köprüsünün baş mimarı olarak adlandırılan BALGÖÇ Balkan Göçmenleri Kültür ve Dayanışma Derneği’nin Genel Başkanlığını yapmış olup ve Türkiye'de aynı amaçlarla kurulan bu ve benzeri dernekler ve federasyonların bir araya gelmesiyle kurulan, yüz binlerce göçmen Türk vatandaşını temsil eden B.R.G.K. Balkan ve Rumeli Göçmenleri Konfederasyonu'nun da Başkanlığını yürütmektedir. Ayrıca Bursaspor Yönetim Kurulu Başkan Vekilliği'nde de bulunmuş olan Turhan Gençoğlu halen daha Bursaspor Divan Kurulu Yönetim Kurulu Üyesi'dir. Nilgün Gençoğlu ile evli olup, Mümin ve Alihan adında iki erkek ve Nilhan adında da bir kız çocuk babasıdır. Arezzo ili Arezzo İli merkezî İtalya'da Toskana bölgesinin en doğudaki ili olup merkezi, ismini aldığı Arezzo şehridir. İlin alanı 3.232 km² olup bu ile bağlı olan 39 komün içindeki il nüfusu (30.04.2010 itibarıyla) 348.700 kişidir. Arezzo ilinin kuzeybatısında Emilia-Romagna Bölgesine bağlı Forlì-Cesena ili ve Rimini ili; kuzeybatısından Firenze ili; doğusunda Marche bölgesine bağlı Pesaro ve Urbino ili ve Umbria Bölgesine bağlı Perugia ili ve güneybatısında Siena ili bulunmaktadır. Arno Nehri, Tiber Nehri bu ilden geçmektedir ve bu il Chianti alanında bulunmaktadır. İlde en yüksek nokta Monte Falco (1658m) olmaktadır ve bu dağ ilin kuzeyinde Casenino suyunun vadisi kenarındadır. Tarihsel olarak Arezzo ili arazisi Floransa şehir devleti ve düklüğü ile Papalık Devleti arasında bulunduğu için bazen birine diğer dönemde diğerine ait olmuştur. 1814de il Toskana Grand Düklüğü'ne verilmiştir. 1860 ise İtalyanın birleştirilmesi ile İtalya Krallığına bağlanmıştır. Arezzo ili'nin en büyük nüfuslu komünleri şunlardır: Bunlardan Arezzo, Castıglion Fiorentino, Cortona, Monte San Savıno, Montevarchi ve Sansepolcro kent (cita) oldukları kabul edilmektedir. Korkut Korkut, Muş ilinin bir ilçesi. Muş Ovasında insan yerleşimleri günümüzden yaklaşık 10.000 yıl öncesine gitmektedir. Korkut kasabasına eski adını veren höyük yeterince incelenmemiş olmakla birlikte en azından Eski Bronz Çağına (MÖ 3000 dolayı) tarihlenebilir. MÖ 9. yüzyılda bölge bir süre Van merkezli Urartu devletinin hakimiyeti altına girmiştir. Muş Ovasına egemen olan Taron beyliği (veya krallığı) 4. yüzyıl ortalarından 9. yüzyıl başlarına dek Ermeni Mamikonyan (veya Mamigonyan) hanedanının yönetiminde bulunmuş, 825 yılı dolayında ise yine bir başka Ermeni bey sülalesi olan Bagratlıların (Pakraduni'lerin) egemenliğine geçmiştir. Til kasabasının bugünkü önemini söz konusu ikinci beylik döneminde kazandığı anlaşılmaktadır. 967 yılında Bizans İmparatorluğu Taron krallığının varlığına son vererek bölgede merkezi yönetimi kurmuş, bu tarihten yaklaşık yüz yıl sonra Alparslan’ın komutanlarından Seyit İbrahim Türk egemenliğini tesis etmiştir. Kasabanın eski adı olan "Til" ilk kez 11. yüzyıl ortalarında Ermeni tarihçi Stepanos Asoğik'in vekâyinamesinde kayda geçirilmiştir. Asoğik'in ifadesine göre 867 yılında Bizans imparatoru seçilen Ermeni kökenli I. Vasil (Basileios) aslen Til köylü idi. Esasen Aramice (yani Süryanice) bir sözcük olan Til, "höyük, insan yapımı tepe, tümülüs" anlamındadır. Ermenice, Kürtçe ve Arapça gibi bölge dillerinde aynı anlamda kullanılır. 19. yüzyılın son yıllarında Til köyünde 37 hane Ermeni ve 61 hane Kürt nüfus yaşadığı belirtilmektedir. 1914 tarihli bir başka kaynağa göre kasabada 52 hanede toplam 500 dolayında Ermeni ve 80 dolayında Çerkes nüfus yaşamakta, Ermenilere ait Meryemana ve Surp Mesrob adında iki kilise ile 36 öğrencisi olan bir ilkokul bulunmakta idi. Günümüzde kasaba nüfusunun tamamına yakını Kürtçe konuşmaktadır. Uzun süre Muş merkez ilçesine bağlı bucak statüsünde kalan Til 1964 yılında Korkut adını aldı. 09.05.1990 tarih ve 3644 Sayılı kanunla ilçe statüsünü kazandı. İlçe genelinde okuma-yazma oranı % 70'tir. İlçede Halk Eğitim Merkezi Müdürlüğü, 1 tane Çok Programlı Lisesi, Yari Açık Cezaevinden okula dönüştürülen 1125 kapasiteli Kümbet Yunus Emre YİBO, Korkut YİBO ve Altinova beldesinde hizmet veren Altinova YİBO, 9 tane II. Kademesi olan okul, 23 tane birleştirilmiş okul bulunmaktadır. İlçe genelinde branş öğretmeni 60, sınıf öğretmeni 62 toplam 122 kadrolu öğretmen mevcut olup ayrıca 36 tane sözleşmeli öğretmen, 71 tane ek ders karşılığı olarak görevlendirilen ve 22 tane usta öğretici öğretmen bulunmaktadır. Ekonominin temeli tarım ve hayvancılıktır. Sulu tarım olanakları az olduğundan gelir seviyesi düşüktür. 4000 dekar tarım alanını sulanmasını sağlayacak olan Korkut göleti ve sulama kanallarının bitmesi halinde tarım alanında gelir seviyesi yükselecektir. 109.108 dekar tarım alanından 18.926 dekar alan sulanmaktadır. 88.000 büyükbaş, 65.000 küçükbaş hayvan mevcuttur. İlçe de yetiştirilen baslıca ürünler buğday, arpa, nohut, fasulye, şeker pancarı, yonca, korunga, patates ve lahanadır. İlçede posta isleri Merkez Müdürlüğünce hizmet verilmektedir. İlçe Merkezde 808 kapasitede Dicle, Altınova Beldesinde 504 kapasite de Eli fitre 11, Kara kale Beldesinde 304 kapasitede Dicle, Güneyik Köyünde 504 kapasitede Dicle, Güven Köyünde 304 kapasitede Levent ve Taşlıca Köyünde 504 kapasitede Dicle santrali bulunmaktadır. 26 köyün 9 unda şebekeli sistem diğerlerinde ise çeşme sistemi ile su verilmektedir. 8 köyün yolu asfalt diğerlerinin stabilizedir. Korkut ilçesi 2 Belde 26 köy ve 13 mezradan teşkil etmiştir. İlçe merkezinde 3 Mahalle, Altınova Beldesinde ise 4 mahalleden oluşmuştur. Yeni kurulan Karakale beldesinde ise henüz mahalle teşkil edilmemiştir. Mahalli İdareler İlçe Özel idaresi Merkez, Altınova ve Karakale belediyeleri ile 26 köy, 13 mezra ve toplam 7 mahalleden oluşmaktadır. İlçede evler genellikle tek katlı kerpiçten veya taştan yapılmıştır. Çok çocuklu kalabalık aile yapısı hakimdir. Halk oyunları Aşırma, Koçeri, Botani ve Gerandi'dir. Evlilik öncesi evliliğe aile büyükleri karar verir. Kız isteme töreninden sonra "Şerbet İçme" de denilen nişan merasimi yapılır. Düğün ise genellikle Çarşamba günü erkek tarafının evinde toplanmayla baslar, Perşembe sabahı gelin alınmasıyla sona erer. Ölüm olaylarında, cenazeyi defin işlemini müteakip ertesi gün cenaze evinde taziye kabul edilir. Erkek ve kadın taziyeleri ayrı yerlerde yapılır. Kur'an'dan ayetler okunur ve başsağlığı dilenir. Kadınlar arasında "Sadu" denilen ağıtlar yakılır. Aynacıoğulları Ayaklanması Aynacıoğulları Ayaklanması Aynacıoğlu Rüştü (Ali), Aynacıoğlu Hasan (Haydar), Aynacıoğlu Mehmet ve Aynacıoğlu Deli Hacı lakaplı aile reisleri önderliğinde 1919-1920 yılları arasında TBMM güçlerine karşı ayaklanma başlatarak, Çiftlik Bucağı (Çamlıbel - Artova) ve Tokat, Yıldızeli, Mecitözü, Amasya, Çorum, Alaca, Sungurlu, Sorgun, Yozgat, Delice, Kırşehir, Maden, Karamağara, Haymana, Çiçekdağı, Akdağmadeni yörelerinde 300 ile 600 atlı arasında değişen kuvvetleri ile ayaklanma başlatmışlardır. Daha sonra ayaklanma Çerkes Ethem kuvvetlerince güçlükle bastırılabilmiştir. ANS Åžirketler Grubu ANS Şirketler Grubu, Azerbaycan'da haber ve televizyon yayıncılığı yapan kuruluştur. ANS; 1990 yılında gazeteci Vahid Mustafayev, Seyfulla Mustafayev ve Mirşahin Agayev tarafından kurulmuştur. Şirketin adı İngilizce Azerbaycan Haber Servisi anlamına gelen "Azerbaijan News Service" (ANS)'in kısaltılmış halidir. Ayrıca ANS, Sovyetler Birliği'ndeki ilk özel yatırımlı basın yayın kuruluşudur. Sovyetlerin son dönemindeki Çeçenya, Gürcistan, Osetya, Karabağ, Abhazya , Afganistan, İnguşetya gibi savaş ve anlaşmazlıklardaki haberleri ANS'ye ün kazandırmıştır. Bu röportaj ve haberler BBC, CNN, NBC, ZDF, ARD, VOX, RAI, TF, RTR, CBS, TBS gibi dünyaca ünlü, uluslararası yayın yapan kanallara satılmıştır. Bağımsız ve özel yatırımlı bir yayın organı olarak ANS Azerbaycan'da medyanın gelişmesinde önemli bir rol onamıştır. Günümüzde bu şirket ANS TV, ANS ChM, ANS Press ve ANS Kommers olmak üzere 4 alt şirkete sahiptir. Protohistorya Protohistorya, bazı arkeologlar ve tarihçiler tarafından tarihöncesi ("prehistorya") ile tarih arasında kalan dönemi adlandırmak için kullanılır. Tarihöncesi ile protohistorya arasındaki ayrım pek net değildir. Bazı kullanımlarda, bu dönemdeki kültür ya da uygarlıklar henüz yazıyı geliştirmemiştir ama başka kültürler onun varlığını kendi yazılarında belirtmişlerdir. Örneğin, Avrupa'da, Keltler ve Cermen kabileler, Yunan ve Roma metinlerinde kendilerinden bahsedildiği için, "protohistorik" olarak kabul edilebilirler. Protohistorya ayrıca, bir toplumda okuryazarlığın ortaya çıkmasıyla ilk tarihçilerin yazıları arasındaki döneme de işaret edebilmektedir. Hayri GÃ¼r Hayri Gür (d. 1912, Limni, Yunanistan - ö. Nisan 2010, Trabzon), Türk eğitimci ve spor adamı. Gerçek adı; Hayrettin'dir. Trabzon-Pelitli'de bulunan ve Trabzonspor Basketbol'un maçlarını oynadığı spor salonu, onun adını taşımaktadır. Limni'de doğan, Gür; Yunanistan ile Türkiye arasında yapılan nüfus göçüyle birlikte İzmir-Foça'ya yerleşti. Gür'ün babası; Limni'nin son belediye başkanı Hülkü Gür'dü. Daha liseyi öğretmen okulunda yatılı okuyup; Gazi Beden Eğitimi Bölümü'nden mezun oldu. Almanca da öğrenen Gür; Trabzon'a öğretmen olarak atandı. Trabzon Lisesi’de Beden eğitimi öğretmenliğinin yanında müzik, Almanca ve coğrafya öğretmenliği de yaptı. Trabzon'a atanmadan önce Ege Manevrası ödülünü bizzat Atatürk'ün elinden almıştı. Birçok spor dalıyla ilgilendi ve Trabzon'da Güneşspor gibi futbol takımlarında oynadı, teknik direktörlük ve antrenörlük yapıp; Trabzonspor'un ilk teknik direktörü oldu. Gür, 2010 Nisan ayında 98 yaşındayken ölene dek; Trabzonspor'un en yaşlı divan kurulu üyesi unvanını taşıdı. Bu özelliği nedeniyle, ölmeden birkaç ay önce zamanın Trabzonspor teknik direktörü Şenol Güneş onu evinde ziyaret etti. Gür'ün öldüğü hafta Trazonsporlular, Beşiktaş ile oynadığı maça kollarında siyah kurdele ile çıktı. Hayri Gür'ün kabri Trabzon merkeze bağlı Bahçecik Köyü Mezarlığı'ndadır. Ayrıca, Gür'ün eşi olan Hacer Gür; 25 Temmuz 2011'de vefat edene dek; Trabzonspor Divan Kurulu üyesi olarak kulübe hizmet etmiştir. Kim Kyu-Sik Kim Kyu Sik(, 28 Şubat 1881 - 10 Aralık 1950) Koreli bir politikacı, bağımsız aktivist ve eğitimcidir. Mart 1919, Kore Cumhuriyeti Geçici Hükümeti Dışişleri Bakanı, Ağustos Kore Cumhuriyeti Geçici Hükümeti'nde, Eylül 1919 tarihinde Birleşik Eğitim Sekreteri, Kore Cumhuriyeti Geçici Hükümeti 1933 Eğitim Bakanı, 1940-1948 tarihlerinde Kore Cumhuriyeti Geçici Hükümeti Başkan Yardımcısı olarak görev aldı. Ayton Sert Ayton Sert (d. 25 Mart 1936; Ordu - ö. 1997; İstanbul), Türk dizi ve sinema oyuncusu, seslendirme sanatçısı. Ayton Sert aslen Ordu'lu olup, yaptığı seslendirmelerle eski Türk filmlerinde birçok oyuncuya sesiyle hayat vermiştir. Ortaoyuncular Derneği'nin verdiği "Geleneksel İsmail Dümbüllü Ödülü" 1986 yılında "Yalınayak Sokrates" oyunundaki kompozisyonundan dolayı Ayton Sert'e verilmişti. "Bizimkiler" adlı dizide Davut Usta'nın dükkanına hurda taşıyan "Gariban" tiplemesini canlandırmıştır. 1993 yapımı TV Filmi "Terzi Baba" 'da "Hayyat Vehbi" karakteriyle dikkat çeken oyuncu 1997 yılında beynindeki tümör nedeniyle yapıalan ameliyet sırasında yaşamını yitirmiştir. 2010 Stockholm bombal覺 sald覺r覺s覺 2010 Stockholm bombalı saldırısı, 11 Aralık 2010 günü İsveç'ın başkenti Stockholm'un şehir merkezinde gerçekleşen iki bomba patlaması. Patlamada saldırgan hayatını kaybetti ve iki kişi yaralandı. İsveç Dışişleri Bakanı Carl Bildt ve İsveç Güvenlik Servisi, saldırının terörist bir saldırı olduğunu açıkladı. Saldırının Irak doğumlu bir İsveç vatandaşı olan Taymur Abdülvahap el-Abdali tarafından düzenlendiği düşünülmektedir. "Norveç Yayın Kurumu", eylemi Nordik ülkelerdeki ilk İslami intihar saldırısı olarak niteledi. İlk patlama, yerel saatle saat 16:48'de, bir arabada meydana geldi. İtfaiye servisine göre arabada sıvılaştırılmış petrol gazı bulunmaktaydı. Araba patlamasının meydana geldiği bölgede bulunan iki kişi, hafif yaralarla hastaneye kaldırıldı. İkinci patlama ise, yerel saatle saat 17:00'de meydana geldi. Patlamanın olduğu yerin hemen yanında karnında patlama sonucu oluşmuş yaralar bulunan bir adam cesedi bulundu. Polis, adamın kendi kendisini havaya uçurduğunu açıkladı. Görgü tanıkları adamın bombayı patlatmadan önce "Arapça bir şeyler bağırdığı"nı söyledi. AralarÄ±nda asal Aralarında asal matematikte sayılar teorisinde kullanılan bir terimdir. "a" ve "b" birer tam sayı (sıfır hariç) olmak üzere, eğer "a" ve "b" nin 1'den başka ortak böleni yoksa (yani "a" ve "b" nin EBOB'u 1 ise) "a" ve "b" sayıları aralarında asaldır. Örneğin 8 ve 15 sayıları aralarında asaldır, çünkü 1'den başka ortak bölenleri yoktur. Oysa 15 ve 21 aralarında asal değildir, çünkü 3 her iki sayıyı da kalansız bölebilmektedir, yani 15 ve 21'in ortak bölenlerinden biridir. Aralarında asal sayıların EKOK'u çarpımlarına eşittir. Ardışık iki tam sayı aralarında asaldır ya da bu tam sayılardan biri sıfıra eşittir. Aralarında asal matematikte sayılar teorisinde kullanılan bir terimdir. a ve b birer tam sayı (sıfır hariç) olmak üzere, eğer a ve b nin 1'den başka ortak böleni yoksa (yani a ve b nin EBOB'u 1 ise) a ve b sayıları aralarında asaldır. Örneğin 8 ve 15 sayıları aralarında asaldır, çünkü 1'den başka ortak bölenleri yoktur. Ali HoÅŸfikirer Ali Hoşfikirer (5 Mart 1944, Adana - 19 Mart 2012; Yüreğir, Adana) Türk teknik direktör. Türk ve Güney futboluna teknik direktör olarak büyük hizmetler etmiş olan bir spor adamıdır. 1980'lerden beri birçok Süper Lig ve 1. Lig ekiplerini çalıştırdı.Profesyonel antrenörlük kariyerine Coşkun Özarı'nın yardımcısı olarak Adana Demirspor'da başladı ve faal teknik direktör olarak gene en son Adana Demirspor'u çalıştırarak başladığı yerde bitirmiş oldu.Özellikle 1980'li yıllarda oldukça başarılı oldu. 1986-1987 sezonunda Adana Demirspor'u 1. Lig Şampiyonu yaparak Süper Lig'e yükseltti. Aynı başarıya bir sezon sonra 1987-1988 sezonunda Adanaspor'uda şampiyon yaparak Süper Lig'e yükseltmiştir. 1990-1991 sezonunda Adana Demirspor'u bir kez daha 1. Lig şampiyonu yaparak Süper Lig'e yükselti. Diğer 3 Şampiyonluğunu ise o zaman Türkiye 3. Futbol Ligi olan şampiyonluk durumunda şimdiki 1. Lig'e yüksenilen statüde önce 1985-1986 sezonunda Reyhanlıspor'u 3. Ligden 1. Lig'e yükseltirken, 1992-1993 sezonunda ise Hatayspor'u 3. Ligden 1. Lig'e yükseltti ve en son olarak 1994-1995 sezonunda Şanlıurfaspor'u 3. Ligden 1. Lig'e yükselterek son şampiyonluğunu yaşamış oldu. 1993-1994 sezonunda İnegölspor'da ise 1. Lig'e Yükselme Play-Off Final maçında Kahramanmaraşspor'a penaltı atışlarıyla elenerek şampiyonluğun kapısından döndü. 1996-1997 sezonunda ise Konyaspor'da görev alırken Adana Demirspor'la aynı Klasman Grubunda liderlik mücadelesi verirken,'Adana Demirspor'u geçerek Klasman grubu birincisi olarak takımına play-off'a katılma vizesi aldı,fakat Antalya'da oynanan Süper Lig'e çıkma Play-Off müsabakalarında çeyrek finalde bir başka Adana takımı Adanaspor'a elenmiştir.Bu başarılarıyla Türk futbol tarihinde birçok rekora sahip ya da ortak olmayı başarırken,futbol kamuoyu tarafından "ŞAMPİYON ALİ" unvanına layık görüldü. Teknik direktörlüğünü yaptığı Adana Demirspor'la Beşiktaş'a karşı 15 Ekim 1989 tarihinde oynanan Süper Lig müsabakasında 10-0 gibi bir skorla yenilerek Süper Lig tarihindeki en farklı yenilgiyi almıştır..Ayrıca 1995-1996 sezonunda Adana Demirspor'u çalıştırırken bugünkü 1. Lig statüsünde olan Türkiye 2. Futbol Ligi B Klasman'ında Gündüz Tekin Onay'ın çalıştırdığı Adanaspor'la aynı grupta yer almış,27.08.1995 tarihinde oynanan Çukurova Derbisinde rakibini 5-1 gibi tarihi bir skorla yenerek unutulmaz Adana Demirspor-Adanaspor derbileri arasında resmi maçlarda oynanan en farklı galibiyetin alınmasında baş mimar olmuştur... Ali Hoşfikirer'in başarıları sadece yurt içinde değil,yurt dışında da fark edilmiştir. Fas'ın ünlü takımı Raya Casablanca kendisine transfer teklifi götürmüş,görüşmeleri o dönem Raya Casablanca'nın menajeri Yüksel Yeşilova yürütmüş, fakat o dönem görev yaptığı Sidespor'da yöneticiler Ali Hoşfikirer'in görevde kalması için yoğun uğraşlar vermesiyle,görevine devam etmiş, teklifi kabul etmemiştir.Böylelikle o yıl itibarıyla yurt dışında takım çalıştıracak ilk Türk Teknik Direktör olma unvanına sahip olamamıştır..Profesyonel Liglerde çalıştırdığı takımlarda 6 Şampiyonluk yaşayarak Türkiye Liglerinde en çok Şampiyonluk yaşayan Teknik Direktör olma unvanına sahiptir. Teknik direktör olarak en son 1999-2000 sezonunda Adana Demirspor'u çalıştırdı. Daha sonra ise Türkiye Futbol Federasyonu'nda 2003 yılından itibaren Doğu-GüneyDoğu Anadolu Bölgeler Baş Antrenörü olarak göreve başlarken, 2009 yılında Fatih Terim'in talimatıyla oluşturulan Bölgeler millî takımlar Departmanlığında Adana Bölge millî takımlar Sorumlusu olarak görev yaptı,daha sonra ise Guus Hiddink'in göreve gelmesiyle oluşan yeni millî takım yapılanmasında A millî takım Maç ve Oyuncu İzleme Antrenörü olarak görev yaparken vefat etmiştir.Aynı zamanda Türkiye Futbol Antrenörleri Derneği kısaca TÜFAD Adana Şube Başkanlığını 18 yıl aralıksız yapmıştır. Ayrıca TÜFAD Adana Onursal Şube Başkanlığı unvanını da elde etmiştir.. Ali Hoşfikirer Dünya Spor Yazarlığı Birliği dünyada AIPS olarak bilinen AIPS kartınıda sahiptir. Kardeşi Cengiz Hoşfikirer de Adana yöresinde farklı takımlarda antrenörlük ve teknik direktörlük yapmıştır. Bazı dönemlerde kardeşi Cengiz Hoşfikirer, Ali Hoşfikirer'in yardımcı antrenörlüğünü yapmıştır. Ali Hoşfikirer'in vefatı sebebiyle TFF, Trabzonspor, TRT Spor, Konyaspor, Şanlıurfaspor, Fethiyespor, Adanaspor, Adana Demirspor, web sitelerinden başsağlığı mesajı yayınlamışlardır... Ali Hoşfikirer için 2011-12 Türkiye Kupası 4. Turda oynanan tüm müsabakalarda 1 dakikalık saygı duruşunda bulunulmuştur.>.. Cenazesine katılamayan eski TFF Başkanı Haluk Ulusoy, Mahmut Özgener, Fatih Terim, Şenol Güneş, Hasan Arat, TFF Başkanvekili Ufuk Özerten, Mehmet Atalay, Fatih Uraz, Sinan Engin, Hasan Şaş, Ümit Karan, Faik Çetiner, Rıdvan Dilmen, Güntekin Onay, Erman Toroğlu, Ümit Özat, Hasan Okan Gültang, Mehmet Kulaksızoğlu, Gökhan Keskin, Yılmaz Vural, Celal Kıbrızlı, Osman Özdemir, Bahattin Güneş, Levent Eriş, Cezmi Turhan, Yılmaz Özlem, Özcan Kızıltan, Nurettin Yıldız, Abdullah Avcı gibi isimler başsağlığı dileklerinde bulunmuşlardır. Ali Hoşfikirer isminin ölümsüzleştirilmesi için Adana'da kamuoyunda bir takım çalışmalar yapılmıştır. Bunlardan en somutu Adana Milletvekili Necdet Ünüvar'ın Spor Bakanı Suat Kılıç'ı arayarak Ali Hoşfikirer isminin geçmişine ve temsil ettiği değerlere yakışacak şekilde Adana'da bir spor tesisine verilmesi için teklif götürdüğü,Bakan Suat Kılıç’ın bu öneriyi memnuniyetle karşıladığını ve bakanlık olarak Necdet Ünüvar’ın bu önerisine destek vereceklerini belirtmiştir...Adana Büyükşehir Belediye Başkanvekili Zihni Aldırmaz'da Ali Hoşfikirer isminin mutlaka layıkıyla en uygun projede hayat bulacağını söylemiştir. Temmuz ayında ise Adana Büyükşehir Belediyesi; Eski Baraj Çamlığında bulunan daha önceden revize edilip stadyum haline getirilen futbol sahalarına Adana Büyükşehir Belediyesi Ali Hoşfikirer Spor Kompleksi ismini vermiştir;fakat tesisin şu an faal açılışı yapılmamıştır. Ali Hoşfikirer'in naaşı ise 20 Mart 2012 tarihinde ilk olarak TÜFAD Adana Şubesine,daha sonra kurucu üyesi olduğu Çukurova Gazeteciler Cemiyeti'ne ve en son olarak Adana Demirspor kulüp binasına getirelerek kendisi için bu yerlerde törenler düzenlenmiştir. Ali Hoşfikirer'in cenaze merasimine yoğun bir katılım olmuş spor ve bürokrasi dünyasının ünlü isimleri: Samet Aybaba, Lütfi Arıboğan, Yücel İldiz, Hikmet Karaman, Metin Türel, Kemal Kılıç, İsmail Dilber, Nevruz Şerif, Ahmet Ziya Yüce, Bayram Akgül, Ayhan Akman, Bülent Bölükbaşı, Tolgahan Acar, Adana Büyükşehir Belediyesi Başkanvekili Zihni Aldırmaz, Adana Valisi Hüseyin Avni Coş, Yıldıray Arıkan, Mahmut Çelikcan, Şevki Adalı, Mehmet Ali Bilici gibi daha da sayamayacağımız kentin önde gelen isimleri katılarak son görevlerini yapmışlardır. Mezarı Adana Kabasakal Mezarlığındadır. Symposion (Platon) Symposion (Antik Yunanca: Συμπόσιον), Platon tarafından yazılmış diyaloglardan biridir. Aşkı konu alan ve aşka övgüler içeren konuşmaların yer aldığı diyalog, adını dönemin ünlü tragedya yazarlarından Agathon’un bir yarışmada elde ettiği birincilik üzerine düzenlediği Symposion’dan alır. Kelimesi kelimesine çevrildiğinde “ birlikte içme” anlamına gelen Symposion, Yunan kültürüne ait bir toplumsal olgudur. Eser antik yunandaki yaşam ile ilgili tarihe ışık tutmaktadır. Apollodoros Sokrates’e hayran, felsefi konuşmalar yapan ve onları yücelten biridir. Sokrates’in son yıllarında onunla beraberdir. Felsefeden anlamayan dostlarına, yine Sokrates’e hayran ve onun hep yanında olan Aristodemos’un anlattıklarına dayanarak Agathon’un evinde düzenlenen Symposion’daki aşkla ilgili yapılan konuşmaları anlatır.Aristodemos’tan işittiği bazı şeyleri Sokrates’e sorup doğrulattığını söyler, amaç anlatılacaklar üzerinde okuyucunun güvenin pekiştirilmesidir. Konuşmalar, Agathon’un Sokrates’in yanına gitmek için kalktığında bir sürü sarhoşun kapılara dayanması ve düzeni bozmaları ile sonlanır. Birçok misafirin ayrılmasına karşın sabah hala Sokrates, Agathon ve Aristophanes sohbetlerine devam eder ve Sokrates Agathon’la Aristophanes’i bir tek kişinin hem tragedya hem de komedya yazabileceğine ikna etmeye çalışır. Agathon ve Aristophanes’in uyumasıyla birlikte Sokrates ayrılıp Lykeion’a gider yıkanır, sıradan bir gün geçirip akşam da evine gidip yatar. İsaakios Komnenos (I. Aleksios'un oğlu) İsaakios Komnenos ya da Comnenus (, "Isaakios Komnēnos"; 16 Ocak 1093 - 1152'den sonra), Bizans İmparatoru I. Aleksios (1081-1118 arası hükümdar) ile İrini Dukena'nin üçüncü oğlu. İmparator II. İoannis ile tarihçi Anna Komnini'nın erkek kardeşidir. Babası tarafından kendisine Caesar unvanı verilmiştir. 1118 yılında II. İoannis'in imparator olması sırasında, İsaakios ağabeyini, Annesi İmparatoriçe İrini Dukena ile ablası Anna'ya karşı desteklemiştir. II. İoannis, İsaakios'u "sebastokratōr" makamına yükseltmiştir. Bu makam, onu neredeyse İmparatora eşit hale getirmiştir. Kardeşinin tersine, beste yapan, şiir yazan, üç tane felsefe kitabı yazmış birisidir. Bu kitapların bir tanesi Proclus, diğer ikisi Homer üzerine eleştiridir. Yaklaşık 1130 yıllarında, (1112 kadar erken olma ihtimalide var), İoannis ile İsaakios'un arası bozuldu. İsaakios, iddia edilen bir komplo suçlaması ile oğulları ile beraber Konstantinopolis dışına sürgüne gönderildi. Melitene'de bulunan Danişmendliler meliği Melik Gazi'nin sarayına sığındı, aynı zamanda Kutsal Topraklar'a hac yaptı. Sürgünde, kardeşine karşı diğer hükümdarlarla beraber geniş bir iş birliği aramıştır. Bu hükümdarlar, Selçuklular, Trabzon'un bağımsız prensi Konstantinos Gavras, Kilikya Ermeni Kralı ve Latin Kudüs Kralıdır. Bu koalisyon fiiliyata dönüşmemiş ama 1136 yılında erkek kardeşinin onun ile uzlaşmasına neden olmuştur. 1139 yılında, İsaakios'un en büyük oğlu İoannis Çelepes Komnenos, tekrar Türklere kaçmıştır. Bu noktada ya da kısa bir süre sonra, İsaakios, Heraclea Pontica'ya sürgün edilmiştir. 1143 yılında, II. İoannis, ölümünden hemen önce, dördüncü ve en geç oğlu Manuil'i, üçüncü ve yaşayan en yaşlı oğlu sebastokratōr İsaakios'a rağmen velihat ilan etti. Sonuçta Manuil'in tahta geçmesi kesin değildi. Bu taht kavgasında, amca İsaakios, yeğen İsaakios'u destekledi ama tacı Manuil elde etti. Bu yenilgiye rağmen, İoannis Kinnamos'a göre, 1145-1146 yıllarında, Manuil'in yaşadığı zorluklardan faydalanarak İsaakios tacı elde etmek için yeniden teşebbüs etmiştir. 1050'den sonra, Manuil amcasını kamu görevlerinden emekli olması için zorladı ve 1151-1152 yıllarında, İsaakios, "Kosmosoteira" isimli bir manastır kurmuştur. Manastır, onun yaşaması ve ebedi istirahtgarı olarak inşa edildi. Manastıra Trakya'de geniş emlaklar bıraktı. İsaakios, Konstantinopolis'te bulunan Kariye Kilisesi'nin yeniden inşasına katılmıştır. Kariye Kilisesi aynı zamanda mezarının ilk yeridir, kabri sonra "Kosmosoteira" manastırına taşınmıştır. İsaakios Komnenos, muhtemelen bir Rus prensesi olan İrene ile evlendi. Çocukları: Asti Asti, İtalya'nın kuzey kesiminde, Piyemonte yönetim bölgesindeki Asti ilinin merkezi olan bir komündür. Şehir dünya şarap kültüründe çok ünlü olan, "Langhe" ve "Montferrat" bölgeleri arasında bulunan tepelerde bulunmaktadır. Astı ve etrafındaki tepelerde dünyaca ünü olan tatlı şaraplar yapılmaktadır. Özellikle "Muscat Blanc" ve "Muscat Caneli" adlı üzüm çeşitlerinden yapılan tatlı ve yemek bitirildikten sonra içilmesi tavsiye edilen köpüklü şarap, "Astı-Spumate" adı ile, çok ünlüdür. Asti Torino şehrinin 60 km güney doğusunda "Tanaro Nehri" vadisinde konumlanmıştır. Bu nehir, kolları olan Borbore, Valbrenta ve Versa çayları katıldıktan sonra, belediyenin güney sınırını oluşturur. Yakındaki bazı belde ve şehirler şöyle gösterilebilir: Asti'nin belediye sınırları içinde nüfusu (14.1.2011 itibarıyla) 76.534 kişidir. 19. yüzyıl ve 20. yüzyılda Asti'nin nüfusunun komün sınırları içinde gelişmesi şu gösterimde izlenebilir: Asti şehrinin antik çağlardan kalan şehir surlarının bazı kısımları şehrin kuzeyinde bulunmaktadır. 20. yüzyılda yapılan inşaat çalışmaları ise günümüzdeki şehrin ortasında, antik Roma surlarının bir kısmının bulunduğunu ortaya çıkartmıştır. Şehrin kuzeybatı kesimleri, şehir merkezi ile şehir Katedrali arasında bulunan bölgede, Orta Çağ'dan kalma birçok saray, konak ve zengin tüccar evi bulunmaktadır ve bunlardan pek çoğunda sus olmak üzere kuleler bulunmaktadır. Asti eskiden "100 kuleli şehir" olarak bilinmekteydi ve bu bile hatalıydı çünkü 120 kule olduğu saptanmıştır. Bu kulelerin bazıları günümüze kadar gelmiştir. Bunların en eski Roma İmparatoru Augustus zamanında yapılmış "Rossa di San Secondo"'dur. Diğer iyi biline kuleler 13. yüzyıldan kalma "Comentini Kulesi", sekiz köşeli "Torre de Regibüs" ve "Torre Troyana" dır. Diğerleri arasında "Solara Kulesi", "Natta Kulesi" ve sarayı ve "Monte Roero Kulesi" bulunur. Şehirde birkaç eski kilise bulunmaktadır. Bunlardan bazılar şunlardır: Her Eylül ikinci haftasında Asti'de "Festival Delle Sagre" adlı bir yiyecek ve içecek festivali yapılır. Bu festival döneminde Asti ilinde bulunan beldelerin hemen hepsi Asti'de bulunan "Campo del Palio" büyük meydanında beldelerinin tipik ünlü yiyecek ve içeceklerini gösterirler ve tattırırlar. Bu haftanın sonunda Pazar günü herkes eski geleneksel tarım için hazırlanmış geleneksel kıyafetlerine bürünerek şehirde bir yürüyüş yaparlar ve ikinci bir festival olan "Astı Palio"'ya bu kıyafetleri ile giderler. "Asti Palio" her Eylül'ün üçüncü haftasında yapılan bir eğersiz at yarışıdır. Yarışmacılar Astı şehrinin eski iki mahallesi ("Rioni" ve "Borghi") temsilcieri ve şehrin yakınlarında bulunan diğer belde temsilcileridir. Bu yarış 13. yüzyıldan beri neredeyse devamlı her yıl yapılmıştır. Rekor olarak 1967'de bu yarıs 100.000 seyirci çekmişti ve 14 mahalle, köy ve belde yarışçı olarak katılmıştı. 1988'den itibaren "Asti Polio" üçgen bir saha olan şehir ortasında bulunan "Campo del Palio" meydanında yapılmaktadır. Asti komününe bağlı semt/köyler şunlardır: Bramairate, Bricco Fassio, Bricco Roasio, Ca' dei Coppi, Caniglie, Carretti, Casabianca, Castiglione, Madonna di Viatosto, Mombarone, Mongardino Stazione, Montemarzo, Migliandolo, Poggio d'Asti, Portacomaro Stazione, Quarto, Quarto superiore, Revignano, Rioscone, San Grato di Sessant, San Marzanotto, San Marzanotto Piana, San Vito - Poggio, Santo Spirito, Serravalle, Sessant, Torrazzo, Trincere, Vaglierano Alto, Vaglierano Basso, Valenzani, Valfea, Valgera, Valle Tanaro, Valle Andona, Valmaggiore, Valmairone, Valmanera, Variglie. Asti komünü şu komünlerle sınır komşusudur: Azzano d'Asti, Baldichieri d'Asti, Calliano, Castagnole Monferrato, Castell'Alfero, Castello di Annone, Celle Enomondo, Chiusano d'Asti, Cinaglio, Cossombrato, Isola d'Asti, Monale, Mongardino, Montegrosso d'Asti, Portacomaro, Refrancore, Revigliasco d'Asti, Rocca d'Arazzo, San Damiano d'Asti, Settime, Tigliole, Vigliano d'Asti Asti şu kentlerle kardeş şehir bağlantısı kurmuştur: HacÄ±dere, Ukrayna Hacıdere ya da Ovidiopol (, çeviri yazımı: "Ovidiopol"; , çeviri yazımı: "Ovidiopol' ") Odessa Oblastı, Ukrayna'da bir kıyı kasabası ve Ovidiopol rayonunun merkezidir. Dimitri Kantemiroğlu'na göre şehir adını Romalı şair Ovid'den alır; rivayete göre Bilhorod-Dnistrovski yakınlarındaki, şehrin doğu kıyısına kurulduğu göl (muhtemelen Dinyester Limanı'nın kendisi), Romanca "Lacul Ovidului" ("Ovid Gölü") olarak anılmıştır. Bilhorod-Dnistrovski Bilhorod-Dnistrovski (tarihi Akkerman), Ukrayna'nın güneybatısında, tarihi Basarabya bölgesinde (bugünkü Odessa Oblastı)' nda bulunan Belgorod-Dnestrovsky Rayon (yönetim)unun merkez şehridir. Dinyester nehrinin Karadenize ulaştığı noktada oluşan haliçin sağ kıyısında yer almaktadır. Bilhorod-Dnistrovskyi Ukraynaca Bilhorod-Dnistrovsky veya Bilhorod-Dnistrovskyy olarak da anılır. "Dnistrovsky" daha sonraları, Sloboda Ukrayna'da bulunan ve benzer bir isim taşıyan Bilhorod'dan ayırt etmek için eklenmiştir. Şu anki yerleşim alanında daha önce kurulan yerleşimler Antik Yunanlar tarafından Ophiusa (Οφιούσα) ya da Tyras (Τύρας) (aynı zamanda Dinyester nehrinin de adıydı) olarak anılmıştı. Romalılar ise Album Castrum ("ak kale") dediler. Bizans kalesi ilk başta Asperon olarak adlanmıştır. Bu ad, beyaz deniz kabukları dolu dik kıyısı nedeniyle, yerel Türk dillerinden Peçenekce "ak" sözcüğüne dayanır. "Ak" sözcüğü bugüne dek şehrin adının temel anlamı olagelmiştir. Şehrin adı çeşitli dillerde "ak şehir" ya da "ak kaya"nın tercümesi şeklindedir: Bulgarca Белгород Днестровски ("Belgorod-Dnestrovski"), Gagauzca "Akerman", Lehçe "Białogród nad Dniestrem", Macarca "Dnyeszterfehérvár", İbranice עיר לבנה ("Ir Levana") ve Almanca konuşan yerliler tarafından genellikle "Akkerman" kısmen de "Walachisch Weißenburg". Şehrin isminin Yunanca biçimleri Leukopolis (Λευκόπολις, "ak şehir"), Asprokastron (Ασπρόκαστρον, "Asperon"dan) ve Maurokastron (Μαυρόκαστρον, ironik olarak "kara kale") olmuş, bu sonuncusu Latinceye Maurocastrum ve Moncastrum olarak geçmiş ve daha sonra, İtalyanca Moncastro ya da Maurocastroya dönüşmüştür. 1503-1918 ve 1940-1941 arasında şehir Akkerman (, Türkçe "Ak Kale") olarak anıldı. 1918-1944 arasında (1940-1941'deki kısa değişiklik hariç), şehir Romanca adıyla Cetatea Albă ("white citadel") ya da Bolgrad olarak adlandırıldı. 1944-1991 arasında şehir en çok Rusça adıyla Belgorod-Dnestrovskiy (Бе́лгород-Днестро́вский, "Dinyester'in beyaz şehri") olarak bilindi. Şu anda şehrin en yaygın kullanılan adı Ukraynaca ile aynı olarak "Bilhorod-Dnistrovs’kyi"dir. MÖ 6. yüzyılda Miletli koloniciler bugünkü Bilhorod-Dnistrovski'nin bulunduğu yerde Tyras yerleşimini kurdular. 14. yüzyılda şehir kısa bir süre için Cenevizliler ve Macar kralı Louis I tarafından kontrol edildi. Sfântul Ioan cel Nou ("yeni Saint John"), Moldova'nın azizi, 1330'daki bir Nogay saldırısında şehit düştü. 1391'de "Cetatea Albă" yeni kurulan Moldova'nın Dinyester üzerindeki son şehriydi ve sonraki yüzyılda ikinci büyük kenti, en önemli limanı ve önemli bir kalesi olarak kaldı. II. Bayezid' in "Boğdan Seferi" sırasında 11 Ağustos 1484 yılında Osmanlı topraklarına katıldı. Fetihten sonraki dönemde yerleşim sancakbeyliği haline getirildi. Osmanlı döneminde Akkerman Kalesi stratejik olarak büyük bir öneme sahipti. 1789 yılında Rus kuvvetlerince ele geçirildi ancak 1792 yılında imzalanan Yaş Antlaşması ile Osmanlı' ya iade edildi. 1806'da yeniden Rus işgaline uğradı. Bükreş Antlaşması (1812) ile Rus İmparatorluğu topraklarında kaldı. 1918'de Romanya Krallığı'nın idaresine geçen ve Cetatea Albă adını alan Akkerman 1940 tarihinde Sovyetler Birliği tarafından ilhak edildi. Ancak 1941-1944 arasında yeniden Romanya'nın egemenliğinde kaldı. 1944 yılında Kızıl Ordu tarafından ele geçirildi. 1946 yılında ismi "Belgorod-Dnestrovskiy" olarak değiştirildi. Akkerman 1991 yılında Sovyetler Birliği' nin dağılmasıyla Ukrayna topraklarında katıldı. Olcay Gülşen Olcay Gülşen ya da OJ Gulsen olarak bilinir (d. 20 Temmuz 1980 Waalwijk, Hollanda) Türk asıllı Hollandalı moda tasarımcısı ve SuperTrash moda markası sahibi. Hollandalı eski futbolcu Edgar Davids ile nişanlıdır. 2002 yılında, Olcay Gülşen, İnsan Kaynakları bölümünden mezun oldu. 21 yaşındayken ilk şirketi olan, Chill Ajans adlı İnsan Kaynakları Yönetimi ajansını kurmak için Türkiye'den Amsterdam'a taşındı. Daha sonra, uluslararası moda markalarının ürünlerini ithal eden ikinci şirketi 2Stepzahead'i kurdu. Bu şirket ona, üçüncü projesi olan SuperTrash adlı moda markasını oluşturması için büyük bir fırsat vermiş oldu. Avrupa pazarı için lisanslar alarak işe başlayan Gülşen, yaygın bir marka bilinirliği ve geniş bir perakende ağı oluşturarak başarılı bir iş yaptı. Supertrash markasını daha da genişletmek isteyen Olcay, 2009 yılında bütün markayı devraldı. Gülşen, marka farkındalığı sağlamak amacıyla sosyal medyayı kullanması ve diğer markalar ile işbirliği yapmasıyla tanınmaktadır. 2010 yılında, Supertrash Avrupa ve Amerika'da toplam 24 ülkede satıldı. 2011 yılı Temmuz ayından Gülşen, 'Olcay Gulsen' adıyla şık ve sade gece elbiseleri üreten kendi markasını yarattı. Supertrash markası lüks, uygun fiyatlı giyim alanında uzmanlaşmıştır. 2009 yılında yüksek topuklu ve çekici bir ayakkabı serisini koleksiyonuna eklendi. Aynı yıl içinde Supertrash'a bir kardeş marka ortaya çıkarıldı: STenim adında bir kot markası. 2010 yılında, Hollanda'nın çeşitli yerlerinde (Utrecht - Lahey - Laren - Maastricht - Eindhoven) beş mağaza ve İbiza'da bir mağaza açıldı. 2011 yılında da diğer iki büyük şehir Amsterdam ve Rotterdam'da yeni mağazalar açılması planlanıyor. AIMA kehaneti AIMA kehaneti, Bizans İmparatoru, I. Manuil'un hükümdarlığında duyulmuş bir kehanettir. Komninos Hanedanı'nın imparatorluğunun isimlerinin ilk harflerinden oluşan "aima" () kelimesi Yunancada "kan" anlamına geliyordu. İmparatorlar, sırayla, Aleksios I (A, alpha), Ioannes II (I, iota), and Manuil I (M, mu) idi (Manuil'in iktidara gelmesi Ioannes II'nin dördüncü oğlu olarak beklenmiyordu). Manuil'in bu inancı nedeniyle, ardılının isminin alpha (A) ile başlamalıydı. Manuil, kızı Maria'nın ilk nişanlısı Béla'nın adını Aleksios olarak değiştirtmiş ve en az bir ya da muhtemelen iki gayrı meşru çocuğuna Aleksios ismi vermiştir. En sonunda ikinci evliliğinden olan meşru çocuğu Aleksios'a da bu ismi verdi. Aleksios'un hükümdarlığı, kuzeni I. Andronikos tarafından tahtan indirilip, öldürülmesine kadar sadece üç yıl sürdü. Böylece AIMA serisi yeniden başladı. Bu durumda Andronikos'un ardılının isminin iota (I) ile başlaması gerekmekteydi. Bu nedenle Andronikos, yerine bir diğer kuzeni İsaakios Komnenos'un gelmesinden korktu. Ancak Andronikos 1185 yılında, II. İsaakios tarafından öldürüldü ve kehanet sona erdi. Kredi Kartı-Vak’aaa Kredi Kartı-Vak'aaa, Cüneyt Çalışkur'un yazdığı ve ilk kez 2009 yılında İstanbul Devlet Tiyatrosu tarafından sahnelenen tek perdelik tiyatro oyunudur. Tek perdede iki ayrı oyundan oluşan oyunun ilk bölümünde kendisini düzenli olarak taciz eden banka temsilcileriyle telefonda "şuh" konuşmalar yapan adam aracılığı ile bankacılık sistemi alaya alınır; ikinci yarıda aynı adamın kendi "Vakkaa"sının neden psikiyatrının çıkardığı kitapta yer almadığı takıntısı işlenir. Çalışkur bu oyunla, 2010 yılında verilen 14. Afife Tiyatro Ödülleri kapsamında o yıl ilk defa sahnelenmiş en başarılı yerli oyuna verilen Cevat Fehmi Başkut Özel Ödülü'nü kazanmıştır. Windows Odyssey Windows Odyssey, 1999 yılı için Windows işletim sistemi kod adıdır. Windows 2000'in yapım aşamasındaki halidir. Windows Neptune'le birlikte geliştirildi ve daha sonrasında Windows 2000 çıktı. Windows XP Media Center Edition Windows XP Media Center Edition, Microsoft'un 2004 yılında geliştirmeye başladığı 2005 yılında ise tam sürümünü yayınladığı bir Windows işletim sistemidir. Windows XP'nin bir sürümü olan Media Center Edition daha çok eğlence, TV izleme gibi fonksiyonlara yoğunlaşmıştır. XP'nin diğer sürümlerinden daha gelişmiş özelliklere sahip olmasıyla birlikte pek fazla kullanılmamaktadır. Bu sürüm Media Center'ın ilk örneğidir. İsaakios Komnenos (II. İoannis'in oğlu) İsaakios Komnenos ya da Comnenus (, "Isaakios Komnēnos"; yaklaşık 1113 - 1154'den sonra), Bizans İmparatoru II. İoannis ile Macaristanlı İrini'nin üçüncü oğludur. 1143 yılında, ölümünden hemen önce, II. İoannis velihatı olarak üçüncü oğlu İsaakios hala hayatta olmasına rağmen dördüncü oğlu Manuil'i seçti. İsaakios, babasının ölümünü öğrenmeden önce, Manuil, "Megas Domestikos" ("Bizans ordusu komutanı") İoannis Aksuh ile güçlü bir şekilde dönüp, başkenti kontrol altına almıştı. Aksuh, II. İoannis'in arzularına saygılı olmasına rağmen, ölmek üzere olan imparatoru İsaakios'un daha bir aday olduğu konusunda ikna etmek için uğraştığı kaydedilmiştir. Bazı din adamları, askerler ve saray çevresi, İsaakios'un hükümdarlığa daha iyi uyduğunu düşünseler de, İsaakios kardeşine karşı taht yarışından çekildi. 1145-1146 yıllarında, Manuil, İsaakios ile beraber Selçuklulara karşı sefer düzenlemişlerdir. Kardeşler arası ilişki kolay olmasa da, aralarında açık bir ihtilaf yoktu. İsaakios, saray unvanı ""sebastokratōr"" olmaktan memnundu. İsaakios'un evliliklerinden doğan kızları, Manuil için dış politika için yararlı araçlar olmuştur. İlk karısı, Theodora'dan beş çocuğu vardı: İkinci karısı, İrini Synadene'dan iki kızı vardı: Ä°saakios Komnenos İsaakios Komnenos şu anlama gelebilir: John Devey John Henry George "Jack" Devey, özellikle Aston Villa'da kariyerini sürdürmüş olan İngiliz eski futbolcudur. Birmingham doğumlu olan Devey, ileride uzun yıllar kaptanlığını yapacağı Aston Villa'ya Mart 1891'de imza attı. Forvet mevkiinin sağ ve orta bölgelerinde oynama yeteneklerine sahip olan futbolcu 2 kez İngiltere forması giydi ve bir de gol kaydetti. 1893–94 sezonunda Championship de 20 gol atarak Aston Villa'yı sırtlayan ve şampiyonluğa erişmesinde en önemli rolü oynayan futbolcu oldu. Sekiz yıl boyunca kaptanlığını yaptığı Villa ile beş kez lig şampiyonluğu yaşadı ve 1895 ile 1897 yıllarında olmak üzere iki kez Federasyon Kupası kazandı. 1896–97 sezonunda ise Duble yaptı. Jack Devey, 1894 ve 1907 yılları arasında Warwickshire isimli kriket takımda da oynamıştır. Devey, Nisan 1902'de emekli oldu ve 1940 yılında da öldü. Devey'in kardeşleri de profesyonel sporcudur. Ted ve Will, Small Heath için oynarken Harry ve Bob da aynen John gibi Aston Villa'da oynadı. Ailenin bir diğer üyesi olan Abel ise Staffordshire takımının kriket oyuncusu oldu. IC 2149 IC 2149, Arabacı takımyıldızı yönünde yaklaşık 3,600 ışık yılı uzaklıkta bulunan küçük ve parlak bir gezegenimsi bulutsu. Williamina Fleming tarafından 1906 yılında keşfedilmiştir. Tayfsal sınıfı O7.5 olan merkezi yıldız, birçok Fe iyonlarını gösteren zengin bir yelpazeye sahip dikkat çekici bir nesnedir. 1977 Football League Cup Finali 1977 Football League Cup Finali, Aston Villa ve Everton arasında oynanan ve Aston Villa'nın mutlu sona eriştiği maçtır. Finalin ilk maçı 12 Mart'ta Wembley'de oynanmış ve golsüz sonuçlanmıştır.Sheffield'daki Hillsborough'da 16 Mart'ta oynanan rövanş ise uzatmalar sonucunda 1-1 beraberlikle sonuçlanmıştır. Kupanın galibinin belirlemesi için oynanan üçüncü maç ise Old Trafford'da 13 Nisan'da oynanmıştır. Bu maç, Villa futbolcusu Chris Nicholl maçta kaydettiği unutulmaz gol ile de hafızalarda yer edinmiştir. Nicholl'un golü 2010'da yapılan bir ankette Lig Kupası tarihihnde atılan en güzel 25 gol arasında yer almıştır. Mick Lyons ve Bob Latchford'un Everton adına attığı goller ile maç 2-2 devam ederken ikinci yarının uzatma dakikalarında Villalı Brian Little gol kaydederek maçı takımının kazanmasını sağlamıştır. Pavlus'un Romalılara mektubu Pavlus'un Romalılara mektubu, Elçi Pavlus'un yaptığı bir Yeruşalim yolculuğu sırasında Pavlus'un mektuplarından birisidir. Pavlus'un Kudüs'e yaptığı bu yolculuğun amacı, imanlılardan toplanan bağışları Kudüs'te bulunan yoksul imanlılara dağıtmaktır. Bu mektup, büyük olasılıkla Korint'ten yazılmıştır. Daha önce Roma'da müjdeyi yaymasına rağmen, Pavlus Roma'da bulunan imanlıların bir çoğunu daha önceden tanıyordu. Yaydığı Müjde'yi, Tanrı'nın kendisini duyurmaya çağırdığı bildiriyi bu mektupta açıklamaktadır. Mine Sunar Tamara Mine Sunar (d. 1933, Tokat - Nisan 2015) Türk heykeltıraş. İngiltere Kraliyet Heykel Akademisi'nin tek yabancı sanatçısı. TBMM 10. Dönem Tokat Milletvekili ve Şekerbank'ın eski genel müdürü Ömer Sunar'ın eşi olan Mine Sunar'ın Türkiye'de bulunan bir eseri Çankaya'da Pembe Köşk bahçesinde bulunan 4,5 metre boyunda ve 3 ton ağırlığındaki İnönü Heykeli'dir. Londra ve Viyana'da heykelleri bulunmaktadır. Nisan 2015'te Istanbul'da Özel Göksu Dinlenme ve Huzurevi'nde vefat etmiştir. Graham Turner Graham Turner (d. 5 Ekim 1947, Ellesmere Port), İngiliz eski futbolcu, teknik direktör. Oğlu Mark da futbolcudur. 1964 yılında Wrexham'da kariyerine başlayan Turner, 4 sezon forma giydiği takımda 77 maça çıkmıştır. 1968'de ise 218 kez Chester City'ye geçmiştir. Bu takımda 5 sezonda 5 gol kaydetmiştir. 1973'te ise 19 yıllık profesyonel futbol kariyerinin 10 yılını geçireceği ve emekli olacağı Shrewsbury Town'a transfer olmuştur. Kariyeri boyunca 650 kez maça çıkan Turner 27 kez de rakip takımın filelerini havalandırmıştır. Teknik direktörlük kariyerine henüz aktif futbolu bırakmadan 1978 yılında başlayan Turner, Shrewsbury Town'da 6 sezon oyuncu-menajer olarak görev almış, 1 sezon da yalnızca teknik direktörlük yaptıktan sonra ayrılmıştır. İlk teknik direktörlük senesinde Third Division'ı kazanma başarısı göstermiştir. 1984'te Aston Villa'ya geçmiş ve iki sezon boyunca takımın başında yer almıştır. İlk sezonunda küme düşme hattına yakın bir derecede yer almasından, ertesi sezon ise alınan kötü sonuçlar üzerine takımdan kovulmuştur. 1986 ile 1994 yılları arasında Wolves'da çalışan Turner bu takımın başında yer aldığı 383 karşılaşmanın 164'ünü kazanarak %42 oranında galibiyet yüzdesine ulaşmıştır. Bu takımda da birçok kupa kazandıktan sonra 1995'te Hereford United'ın başına geçmiştir. 14 sene çalıştırdığı takımın başında 730 karşılaşmaya çıkmış ve önemli başarılara imza atmıştır. 2010'da başına geçtiği Shrewsbury Town'ı 3,5 yıl kadar çalıştırdı. 2014'ün Ocak ayında buradaki görevinden ayrıldı. İdmangücü İdmangücü ya da İdman Gücü, 1924'te kurulan Trabzon, Türkiye merkezli spor kulübü. Renkleri yeşil-beyaz'dır. Kulüp, günümüzde futbol, basketbol, atletizm, hentbol ve yüzme dallarında etkinlik göstermektedir. Kulübün futbol takımı en başarılı şubesi olup, ulusal ligler kurulmadan önce Trabzon'daki yerel kümede birçok şampiyonluk kazanmıştır. İdmangücü Futbol Takımı, 2012-13 sezonunda Bölgesel Amatör Lig 3.Grupta mücadele etmektedir. İdmangücü kulübü, 1924'te bir futbol kulübü olarak Trabzon'da kuruldu. Takımın renkleri, yeşil-beyaz olarak belirlendi. Kulüp, kurulduktan sonra İdman Ocağı ile büyük bir rekabete girişti. Ulusal liglerin henüz kurulmadığı bu dönemde, Trabzon Futbol Ligi'nin en önemli iki takımından biri haline gelen İdman Gücü; 1935-1942 yılları arasında art arda yedi yıl şampiyon olarak çok büyük bir başarı yakaladı. İlerleyen yıllarda, II. Dünya Savaşı'ndan etkilenen kulüp, savaşın bitişiyle yeniden başarılı bir dönem yaşamaya devam etti. Kent takımlarının kurulmaya başlamasıyla, en büyük rakibi olan İdman Ocağı ile birleşmesi gündeme geldi. Bu birleşme uzun süre gerçekleşemedi. Ancak daha sonra uzlaşan bu iki kulüp; Martıspor ve Karadenizgücü takımlarıyla da birleşerek Trabzonspor'u kurdu. Kurucu kulüp olması vasfıyla, İdmangücü'nün logosu Trabzonspor'un tesislerinde ve Hüseyin Avni Aker Stadyumu'nda Trabzonspor logosunun yanında yer almaktadır. Basketbol gibi branşlarda özellikle alt yaş kategorilerinde şampiyonlukları bulunan ve yaz aylarında basketbol okulları açan kulübün futbol şubesi Bölgesel Amatör Lig'de mücadele etmektedir. WebKit WebKit, web tarayıcılarına web sayfalarını işlemesine izin vermek için tasarlanmış bir web tarayıcı motorudur. Webkit motoru penceredeki web içeriğini görüntülemek için bir sınıflar kümesi sağlar ve aşağıdaki bağlantılar gibi kullanıcı tarafından tıklandığı zaman tarayıcı özellikleri gerçekleştirir. Greatest Hits (Queensryche albümü) Seattle'lı progressive rock grubu Queensryche'ın 27 Haziran 2000 tarihinde yayınladığı ilk toplama albümdür. Bu çalışma, grubun 1981-1997 yılları arasında yayınladığı albümlerde başarılı olmuş Queen Of The Reich, Take Hold Of The Flame, Walk In The Shadows, I Don't Believe In Love, Eyes Of A Stranger, Empire, Silent Lucidity, I Am I, Sign Of The Times gibi şarkıları kapsar. Ayrıca, albüme bonus olarak eklenmiş iki şarkı da bulunmaktadır. Bunlar "Promised Land" albümü kayıtları sırasında kaydedilen "Someone Else (full band version)" ile "Hear In The Now Frontier" albümü kayıtları sırasında kaydedilen "Chasing Blue Sky" isimli şarkılardır. İsaakios Komnenos (Kıbrıslı) İsaakios Komnenos ya da Comnenus (, "Isaakios Komnēnos"; yaklaşık 1155 – 1195/1196), 1184 yılından Üçüncü Haçlı seferi sırasında I. Richard tarafından fetih edildiği 1191 yılına kadar Kıbrıs yöneticisi. Komninos Hanedanının ikincil üyesidir. İmparator II. İoannis'un oğlu sebastokratōr İsaakios Komnenos ile ilk karısı Theodora'nın kızı İrini Komnini ile isimsiz Doukas Kamateros'un oğludur. Anne tarafından büyük babası ve adaşı İsaakios, İmparator II. İoannis öldüğünde yaşayan en büyük oğul olmasına rağmen genç kardeşi I. Manuil lehinde tahtan feragat etmişti. Hayatı hakkında temel kaynak, Bizanslı tarihçi Nikitas Honiatis'tır. İmparator Manuel, İsaakios'u İsauria ve Tarsus valisi olarak atamıştır. Burada İsaakios, Kilikya Ermeni Krallığı ile savaşa başlamış ve düşman tarafından ele geçirilmiştir. Esir alındığı 1180 yılında aynı zamanda İmparator Manuel ölünce, hiç kimse İsaakios'un kaderi ile ilgilenmedi ve uzun zaman esir kaldı. Kıbrıs'ta Ermeni bir prenses ile evlendiği düşünülürse esaretinin çok zor geçmediği kabul edilebilir. Sonunda I. Andronikos ile aşk ilişkisi olan teyzesi Theodora Komnini, imparatoru ikna ederek, serbest kalmasını sağlamıştır. 1185 yılında İsaakios serbest kalınca, imparatorluk hizmetinden emekli oldu ve kalan parası ile tuttuğu paralı askerler ile Kıbrıs'a yelken açtı. Tahrif edilmiş bir imparatorluk mektubunu yerel yöneticilere göstererek, kendisine itaat edilmesini istedi ve adada hükümdar olarak yerleşti. AIMA kehaneti gereği, I. Andronikos'un ardılının isminin iota (I) ile başlaması gerekmekteydi. Bu nedenle Andronikos, yerine bir diğer kuzeni İsaakios'un gelmesinden korktu. Bu arada İsaakios birçok Romalıyı görev vermişti. Kıbrıs'ta bağımsız bir patrik oluşturdu ve 1185 yılında imparator olarak tac giydi. Nikitas Honiatis'a göre kısa bir süre sonra Kıbrıs'ı yağmalamaya başladı. Kadınlara tecavüz edildi, suçlulara acımasız cezalar verildi, ahalinin mal varlığı çalındı. Konstantinopolis'teki bir ayaklanma sonucu II. İsaakios tahta geçti. 70 gemilik bir donanma ile Kıbrıs'ı geri almak için harekete geçti. Donanma, İoannis Kontostephanos ve Aleksios Komnenos (I. Manuil ile metresi Theodora Vatatzina'nın çocuğu) idaresi altındaydı. İoannis oldukça yaşlı ve Aleksios, I. Andronikos tarafından kör edilmişti. Kıbrıs'a indiklerinde, donanmalarının bir kısmını oluşturan ve Sicilya Kralı III. William hizmetinde bulunan korsan Brindisili Margaritus onları ve gemilerini esir aldı. İsaakios, Sicilyalıları yollayıp kalanları Kıbrıs'ta esir aldı. Böylece İsaakios, Bizans'a karşı zafer kazanmış oldu. 1191 yılında, I. Richard'ın nişanlısı ve kızkardeşi Kıbrıs açıklarında geçirdikleri bir deniz kazası sonucu İsaakios'a esir düştüler. Richard'ın misillemesi, adayı feth etmek oldu. İsaakios, Adanın en kuzey ucu olan Karpaz Yarımadası'nda bulunan Zafer Burnu (Cape Andreas) mevkinde esir düştü. Efsaneye göre, Richard demir parmaklıklar altında esir tutmayacağına dair söz verdiği için, gümüş zincirlerle esir edilmiştir. I. Richard, Üçüncü Haçlı seferi'nden Avrupa'ya dönerken, Avusturya Dükü V. Leopold ve Kutsal Roma İmparatoru VI. Henry tarafından esir alındı. I. Richard'ın fidye anlaşmasının bir parçası olarak, İsaakios ve kızı V. Leopold'un himayesinde serbest kaldılar. V. Leopold, İsaakios'un akrabası II. İoannis'in oğlu Andronikos Komnenos'un kızı Theodora Komnini'nin oğludur. İsaakios, yeni Bizans İmparatoru III. Aleksios'a (1195-1203 yılları arası hükümdar) karşı destek toplamak için, Anadolu Selçuklu Devleti'ne gitti. İsaakios'un bu çabası boş çıktı, 1195 ya da 1196 yıllarında zehirlenerek öldü. İsaakios, çabuk sinirlenen zalim bir insan olarak tanımlanır. Niketas onu "ateşteki çaydanlık gibi öfke ile fokurdardı" diye tanımlamaktadır. Ancak I. Andronikos ile karşılaştrılarak ona bu zalimliği izafe etmektedir. Adayı elinde tutmasına yardım eden Sicilya Kralı III. William ve Selahaddin Eyyubi ile iyi ilşkileri vardı. İsaakios'un adı günümüze ulaşmamış kızı (genellikle Kıbrıslı Damsel olarak adlandırılır), babası esir edildikten sonra, I. Richard'ın sarayına katılıp, deniz yoluyla, Richard'ın kızkardeşininde dahil olduğu hanımlarla İngiltere Krallığına gitmiştir. 1194 yılında I. Richard'ın fidye anlaşmasının bir parçası olarak uzak akrabası V. Leopold'un himayesinde serbest kaldı. Sonra, 1199 yılında Kont VI. Toulouselu Raymond ve Joan Plantagenet ile karşılacağı Provence'da yaşadı. Joan Plantagenet, Raymond ile evlenmiş ve ikinci çocuğuna hamileydi. Çift aniden ayrıldı ve Raymond, İsaakios'un kızı ile aşk ilişkisi yaşamaya başladı (Bazıları evlendiklerini söyler). Çift, 1204 yılında Marsilya'dan Dördüncü Haçlı Seferi'ne katılmaya niyetli bir konvoyla denize açıldılar. Kıbrıs'a ulaştıklarında İsaakios'un varisleri olarak adada hak iddia ettiler. Teşebbüs başarısız oldu ve onlar Ermenistan'a kaçtılar. Operation: Mindcrime II Seattle'lı progressive rock grubu Queensryche'ın 4 Nisan 2006 tarihinde yayınladığı dokuzuncu stüdyo albümüdür. Albüm, grubun 1988 yılında yayınladığı efsanevi konsept albüm Operation Mindcrime'ın devamıdır. İlk albümde cevaplanmayan birçok soru bu albümde cevap bulmuştur. 1988'de yayınlanan ilk bölümde Dr. X, dönemin ABD'de hükümetine karşı komünist bir darbe hazırlığı yapmaktadır. Ayrıca uyuşturucu bağımlısı olan Nikki'yi kullanarak ülke içinde çeşitli suikastler yaptırmıştır. Ancak Dr. X'e göre kendisi ve planları için tehlike olarak gördüğü ve eskiden Dr. X'in örgütüne bağlı olarak çalışan Mary'nin ve Peder William'ın da öldürülmesi gerekmektedir. Fahişe olan Mary, kaçıp kiliseye kapanır. Peder William, Mary'ye sahip çıkar gibi görünür, fakat sadece kendisi ile cinsel ilişkiye girerse geçmişteki günahlarının affolunacağını söyler. Böylece Peder William, Rahibe Mary'ye sürekli tecavüz eder. Dr. X'in tuttuğu suikastçi Nikki de Rahibe Mary'ye aşık olur. Bu yüzden Mary'yi öldüremez. Bunun üzerine Dr. X, kiliseye giderek hem Peder William'ı, hem de Rahibe Mary'yi öldürür. Ardından Nikki'ye ihaneti yüzünden tuzak kurar ve polise cinayetleri ihbar edip Nikki'nin tutuklanmasını sağlar. Nikki de sevdiği kadın olan Mary'nin öldürüldüğünü görünce hafızasını yitirir. Sorgulamada önceleri hiçbir şey hatırlamasa da yavaş yavaş hafızasında birkaç kelime ve bazı hayali yüzler belirmeye başlar... 2006'da yayınlanan ikinci bölümde bu sefer Nikki hapisten çıkmıştır. Dr. X ise 18 yıl içinde gün geçtikçe daha da zengin ve güçlü olmuştur. Nikki'nin artık tek amacı vardır. Adım adım Dr. X'in izini bulup onu öldürmek. Nikki bütün sokakları arar, herkese Dr. X'in resmini gösterir ve onun hakkında bilgi toplamaya çalışır. Ve sonunda Dr. X'in izini bulur. Nikki, ilk fırsatta sevgilisi Rahibe Mary'nin katili olan ve tuzak kurup kendisinin hapse girmesine neden olan Dr. X'i öldürür. Ardından kendisi de yeni bir bunalıma girer. Sürekli karşısında Rahibe Mary'nin hayalini görür. Mary, Nikki'yi çağırmaktadır. Sevgilisi Mary'ye kavuşmanın tek yolunun intihar etmek olduğunu anlayan Nikki, elindeki silahı şakağına dayar ve tetiği çeker. Hikâyenin sonunda Nikki'nin ve Mary'nin ruhları sonsuza dek birleşir... "Operation: Mindcrime II"de Rahibe Mary'yi, birincisinde de olduğu gibi Pamela Moore seslendirmiştir. Dr.X'i ise, efsanevi heavy-metal vokalisti Ronnie James Dio seslendirmiştir. "Queensryche", "Operation: Mindcrime II" albümünden I'm American ve The Hands adlı şarkıları tekli olarak yayınlamış ve bu şarkılara video klip çekmiştir. Coevorden Hollanda'nın Drenthe şehrine bağlı idari bölge. Ülkenin kuzeydoğusunda yer alan Coevorden, 296.68 km²'lik bir arazi üzerine kuruludur. Kentte nüfusun 1 Ocak 2007'de, 36,043 olduğu tespit edilmiştir. 1408 yılında kurulan Coevorden, 17. yüzyılda yeniden inşa edilmiştir. İslam hâkimiyeti altındaki Yahudilerin tarihi İsrail ve Yahudiye toprakları dışında kalan Orta Doğu bölgelerinde Yahudiler en azından Babil Sürgünü'nden (MÖ 597) beri 2600 yıldır yaşamaktadır. Arapların ve diğer Müslümanların Arap Yarımadası'ndan bütün Orta Doğu'ya yayılmasıyla Yahudiler, Hristiyan ve Zerdüştler ile birlikte zimmi statüsüne getirildiler. Sözleşme gereği kendilerine haklar tanındı ve Ortaçağ Avrupası'ndaki gibi dini inançları sebebiyle zulme uğramadılar; fakat yerli Müslümanlara tanınan ayrıcalıklar azınlıklara verilmedi. Tam olarak hangi dönemlerde olduğu bilinmemesine rağmen, Yahudiler, Arap Yarımadası'nda uzunca bir süre yaşadılar. Tarihçilere göre bölgedeki Yahudi nüfusu bir ara 80,000'e kadar yükseldi. Birinci Tapınağın yıkılmasıyla Yahudiler, hali hazırda Yahudi nüfusu bulunan Heyber vahasına ve ticari koloniler olan Medine ve Mekke'ye göç ettiler; burada Yahudi mezarlıkları bulunmaktadır. Bazı teorilere göre ise Yahudiler Bizans zulmünden kaçıp bu bölgeye yerleşmiştir. Geliş sebepleri ne olursa olsun, Arap tarihçilere göre 20 Yahudi kabilesi bulunmaktaydı ve bunların ikisi Kohen kabileleriydi. Hicretten kısa bir süre sonra yazılan Medine Sözleşmesinde İslami bakış açısına göre şehirde yaşayan Yahudi cemaatlerinin sivil ve dini durumlarına değinilmiştir. Örneğin sözleşmede Yahudiler "kendi dinlerini icra edecekler, Müslümanlar kendilerinkini" ve onlar "kendi masraflarından sorumlu, Müslümanlar kendilerinkinden" maddeleri bulunur. Yahudiler bu özgürlüklerden nadiren faydalandılar. Bedir Muharebesinden sonra Yahudi kabilesi olan Banu Kaynuka için Muhammed'in sözleşmesine karşı geldiği iddia edildi. Bunu bir savaş sebebi sayan İslam peygamberi kabileyi kuşattı. Kabile teslim olduktan sonra kovuldu. Ertesi yıl, başka bir Yahudi kabilesi olan Banu Nadir, peygamber Muhammed'i öldürmekle suçlanıp kovuldu. Banu Nadir'in düşüşünden kısa bir süre sonra Banu Kureyze'nin surları Müslümanlar tarafından kuşatılıp kabile yok edildi; bu olay Kur'an'ın 33:25-27 ayetlerinde de aktarılmıştır. Hicri takvimin 20. yılında (MS 641) Muhammed'in ardılı halife Ömer, peygamberin sözleri olan "Arabistan'da iki din olmasın"ı baz alarak Arap Yarımadasının güney ve doğusunda yaşayan Hristiyan ve Yahudilerin buralardan çıkarılmasını emreden bir fetva çıkardı. Soru işareti yaratan iki grup ise kuzeydeki Heyber vahasındaki Yahudi nüfusu ve Necren'deki Hristiyanlardı. Başka kaynaklara göre ise Yahudi ve Hristiyanların Arap Yarımadasından kovulmaları 634 yılında başlayıp 650'ye kadar sürmüştür. Bu noktadan itibaren gayrimüslümlerin Hicaz'ın kutsal topraklarına girmeleri yasaklandı. Sadece "dini karantina bölgesi" olan Kızıldeniz'in Jedda limanında bazı Yahudi tüccarlar yaşıyordu. Müslüman hakimiyeti altındaki İber Yarımadasında Yahudiler matematik, astronomi, filozofi, kimya ve filolojide ilerleme kaydettiler. Bu dönem bazen "İspanya'daki Yahudi kültürünün altın çağı" olarak adlandırılır. Leon Poliakov'a göre, İslam'ın ilk yıllarında Yahudiler kendilerine sunulan ayrıcalıklardan faydalandı ve cemaatleri zenginleşti. Ticari aktivitelerini engelleyen yasal veya sosyal engeller bulunmuyordu. Birçok Yahudi, Müslümanlar tarafından fethedilen yeni yerlere yerleşip cemaatler kurdular. Bağdat veziri sermayisini Yahudi bankerlere emanet etmişti. Bazı deniz ve köle ticaretinin başına Yahudiler getirilmişti. 10. yüzyıldaki halifeliğin ana liman şehirlerinden biri olan Siraf'ın valisi bir