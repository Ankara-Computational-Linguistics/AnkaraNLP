hiçbirinden beklediği verimi alamadı. Vietnam deneyimleri neticesine, Soğuk Savaşta farklı coğrafyalarda yakın hava desteği sağlayabilecek bir uçak ihtiyacı olduğu saptandı. Northrop Grumman YA-9 ve Fairchild Republic A-10 arasından A-10 seçildi ve 715 adetlik sipariş verildi. Tek kişilik olan A modeli 10 Mayıs 1972'de, iki kişilik eğitim amaçlı olan B modeli de Mayıs 1974'te ilk uçuşunu gerçekleştirdi. İlk servis A-10 uçağı Eylül 1975'te Arizona/Davis-Monthan Hava Üssü'nde göreve başladı. Mart 1984'te son A-10'un teslimatı da tamamlandı. 1978'de FAC (İleri Hava Kontrolü) için bazı A-10 uçakları OA-10 standardına getirildi. Makinalı top kaldı ancak hedef için beyaz dumanlı roketler ve daha sonra da lazer işaretleyiciler takıldı. A-10 ile OA-10 arasındaki temel fark OA-10'un kendini hava tehdidine karşı korumak için AIM-9 Sidewinder havadan-havaya füze taşıyabilmesidir. A-10'un A, B ve C versiyonları vardır. B modeli eğitim versiyonudur ve az sayıda (30) üretilmiştir. Modernizasyon sonrası ortaya çıkan C modeli ilk uçuşunu 20 Şubat 2005'te gerçekleştirmiştir. A-10C geliştirilmiş nişan alma teknolojileri sayesinde JDAM (Müşterek Doğrudan Taarruz Mühimmatı) ve rüzgar etkisi düzeltilmiş mühimmat dağıtıcılar gibi önceki versiyonlarda bulunmayan akıllı silah sistemlerini kullanma yeteneğine sahiptir. Datalink ve glass (dijital) kokpite sahip olan A-10C geliştirilen yetenekleri sayesinde hem her türlü hava koşulunda daha etkin silah donanımı ile yakın hava desteği (CAS) görevlerinde daha etkin olabilecek, hem de daha değerli hedeflerin vurulmasında görev yapabilecektir. En güncel modernizasyon paketini oluşturan Hassas Angajman Programı Aralık 2006'da Arizona Davis-Monthan Hava Kuvvetleri Üssü’nde tanıtılmıştır. Bu program dahilinde sensörlerin tam entegrasyonu, veri bağlantısı ve hedefleme podu başta olmak üzere, birçok geliştirmeye tabi tutulacak olan yeni nesil A-10'lar, bu çalışmaların sonucunda, daha yüksek irtifalardan ve daha uzun menzilden taarruz yapabilecek. Program çerçevesinde uçağın kokpiti de iki adet yeni çok-fonksiyonlu renkli gösterge ve yeni bir HOTAS arayüzünün sisteme eklenmesi ile geliştirilecek. Bu yenilikler pilotun durumsal farkındalığını ve görev performansını arttıracaktır. A-10, iki adet General Electric TF34-GE-100 turbofan motoru taşımaktadır. Bu motorların her biri 9.565 libre gücündedir. Motorlar gövde üstündedir ve birbirinden ayrılmıştır. Böylece yerden gelebilecek saldırılarda hasar görmemesi amaçlanmıştır. Motorlardan birisi isabet alsa dahi diğer motor göreve devam edebilir. Motor sesi çok değişiktir, hafif bir ıslık sesini andırır. Bu da uçağın saldırı anında erken fark edilmemesini sağlar. Motorlar düşük sıcaklık yaydıklarından stinger gibi yerden atılan ısıya duyarlı füzelerin takibini zorlaştırır. Uçağın radar izi oldukça yüksektir, radar emici malzeme kullanılmamıştır. Soğuk Savaş döneminde T-62 tanklarının zırhlarını orta irtifadan delmek için geliştirilen 30 mm'lik GAU-8/A Gatling Makinalı Topu uçağın en etkili silahıdır. Top, 7 namluludur ve 0.43 kg-0.75 kg ağırlığında 1.350 adet mermi kullanır. 6500 metreden tank imhası yapabilir, pilotun seçimine göre dakikada 2100-4200 mermi atabilir. Gatling topunda seyreltilmiş uranyumlu mermiler kullanılır, mermi çekirdeklerinin içinde seyreltilmiş radyasyonlu uranyum çubuklar bulunmaktadır. Bu uranyum çubuklar merminin ateşlenmesi ile ısınarak kimyasal ve atomik bir reaksiyona girer. Hedefi vuran mermi bir bomba etkisi yaparak patlar. Dakikada 3900 mermi havadan yağan bomba yağmuru gibidir. Uçak, dahili top cephanesi ve 11 adet harici silah istasyonunda azami 16.000 libre (7.260 kg), tam dahili yakıtla 12.000 libre azami harici silah yükü taşıyabilmektedir. Uçakta kullanılan diğer mühimmatlar; AGM-65 Maverick, AIM-9L Sidewinder (Sadece OA-10 modelinde), GBU-10 Paveway II, GBU-12 Paveway II, GBU-16 Paveway II ve GBU-24 Paveway III Lazer güdümlü bombalar, Mk-20 Rockeye, BLU-1, BLU-27/B Rockeye II, BL-755, CBU-52/58/71/87/89/97 Demet bombaları, Mk-82/83/84 Genel maksat bombaları, Mk-77 Yangın bombası (Napalm), JDAM (Sadece A-10C modelinde), CBU-105 WCMD (Sadece A-10C modelinde), LAU-68 Hydra 70 mm (2.76 inç) ve 127 mm (5.0 inç) Roket podları taşıyabilmektedir. A-10 ayrıca ALQ-131 elektronik önlem (ECM) podu ve LITENING AT/Sniper XR hedefleme podları (Sadece A-10C modelinde) da taşıyabilmektedir. NVIS (Gece Görüş Sistemi) de Thunderbolt'un sahip olduğu sistemlerden biridir. Bu sistemle uçaklar gece karanlığında da yer hedeflerine saldırı düzenleyebilmektedir. A-10, I. Körfez, Kosova, Afganistan ve II. Körfez Savaşlarında görev yapmıştır. En büyük başarısı deniz seviyesindeki düz arazide gerçekleşen I. Körfez Savaşı'dır. Uçağın üretim amaçlarına uygunluk gösteren bir coğrafya olan Irak'ta 144 adet A-10 uçağı toplam 8.100 sorti yaptı. % 95.7 göreve hazırlık oranıyla bu filo, tüm savaşta harcanan AGM-65 Maverick'lerin % 90'ını ateşledi. Hedefleri arasında; zırhlı araçlar, personel taşıyıcılar, ikmal konvoyları, Scud lançerleri yer aldı. A-10'lar 987 Irak tankını, 1.200 topçu bataryasını, 9 SAM lançerini, 96 radar istasyonunu ve 2.000 kadar kamyon & taşıyıcı vs aracı tahrip ettiler. Ayrıca Kuveyt sınırında iki adet Mi serisi Irak helikopteri 30 mm Gatling topu ile düşürüldü. I. Körfez Savaşında bir A-10 sağ motoruna 45 adet, sol motoruna ise 20 adet 20 mm lik uçak savar mermisi isabet etmesine rağmen, patlamış iniş takımlarıyla üssüne dönebilmiş ve sorunsuz bir iniş gerçekleştirmiştir. I. Körfez Savaşı'ndan sonra ABD Hava Kuvvetleri kuvvet yapısında standartlaşma istemekteydi. A-10 uçaklarının bir kısmının müttefik devletlere transferleri ve yerlerine yakın hava desteği için düzenlenmiş F-16 (A-16) uçaklarının hizmete girmesi planlandı. Türkiye'ye de NATO Güney Kanat Yardımı kapsamında 50 adet A-10 uçağının satışı teklif edildi. Türk tarafının yaptığı incelemeler sonunda bu uçakların yaş ve açık depolama sonucu kullanılabilir hale getirilebilmesinin zor ve pahalı olduğu ve standartların dışında (30 mm makinalı top, motorlar) parçalarının olması gerekçesiyle teklif kabul görmedi. Teklifin kabulü durumunda hizmet ömrünü yarılamış 2 filoluk bir kuvvet için Türkiye'de büyük bir altyapı yatırımı yapılması gerekecekti. Ayrıca, uçakların Hava Kuvvetlerinde mi yoksa Kara Kuvvetlerinde mi görev yapacağı tartışması da yaşanmıştı. Yakın Hava Desteği uçağının önemini iyi kavrayan ABD Hava Kuvvetlerini, A-10'ların yerine F-16'ları zırhlı hedeflere saldırı ve yakın hava desteği öncelik alınarak modernize edip "A-16" adıyla göreve katmayı planlıyordu. Fakat 1990'ların ikinci yarısında gövde altında 30 mm Gatling toplu F-16 uçaklarıyla yapılan denemelerde problemlerle karşılaşıldı. F-16'nın serbest uçuşlu bomba atışında isabet yüzdesi A-10'dan daha yüksekti fakat yakın hava desteği için yapması gereken düşük irtifa/düşük hızda manevraların uçağın kritik aksamında yüksek oranda yıpranma yaptığı belirlendi. Böylece bu plandan vazgeçildi ve A-10'un modernize edilmesi kararlaştırıldı. Modernizasyon sonucu bu uçakların 2040'a kadar hizmette kalması planlandı. Modernize edilmeyen uçakların Güney Kore, Japonya, Suudi Arabistan gibi müttefik devletlere yardım kapsamında transferi düşünüldü fakat bu ülkeler saldırı helikopteri tedarikini tercih ettiler. A-10'un tek kullanıcısı ABD'dir. ABD Hava Kuvvetleri (USAF) ve Ulusal Hava Muhafızları (ANG) birliklerine bağlı 150+ A-10A, 100+ OA-10A ve 95 A-10C (Ocak 2008 yılı tahmini verileri) aktif olarak görev yapmaktadır. Çeşitli modernizasyon programları ile bu uçakların 2040'lı yıllara kadar hizmette tutulması planlanmaktadır. Jeofizik Mühendisleri Odası Jeofizik Mühendisleri Odası (JFMO) Türk Mühendis ve Mimar Odaları Birliği‘nin bir üyesi olan Jeofizik Mühendisleri Odası, 1986 yılında kurulmuştur. Odanın teknik ve bilimsel geçmişi 1961 yılında kurulmuş olan Türkiye Jeofizikçiler Derneği‘ne (TJFD) dayanmaktadır. Gunumuzde 11 üniversite ve 5426 aktif üyeye, 485 SMM ve 447 Tescilli Bürosuna hizmet vermektedir. 6235 sayılı Kanun ile kurulmuş yasal bir organizasyon olarak, JFMO jeofizik meslek disiplininin resmi olarak hükûmet nezdinde temsil edilmesinden sorumludur ve üyelerine bu husularda tavsiyelerde bulunmakta ve temsilcileri vasıtasıyla ilgili komisyonlarda fikir ve görüşlerini sürekli kamuoyuna açıklamaktadır. Odanın amaçları JFMO Ana Yönetmeliği'nde tanımlanmıştır. Jeofizik bilimi ile ugrasanlar ilk orgutleri olan "Türk Jeofizik Derneği"‘ni 25 mayıs 1955'te kurmuşlardır. Daha sonra, 1956 yilinda, orgut adini "Türk Jeofizikçiler Derneği" olarak değiştirmiştir. Dernek, ilk genel kurulunu 26 Aralık 1958‘de yapmıştır. Derneğin ilk süreli yayını "Jeofizik" 1959 yılından yayinlanmıştır. Orgut, 1959 yılında "Türkiye Jeofizikçiler Birliği" ve 1961 yılında da "Türkiye Jeofizikçiler Derneği" adını almıştır. Dernek, 1980 yılındaki askeri darbe donemine kadar varligini surdurmustur. Takip eden yıllarda ise Jeofizik mühendisleri çoğunlukla Maden Mühendisleri Odası bünyesinde örgütlülük çalışmalarını yürütmüşlerdir. 1986 yılında da tum Jeofizik Mühendislerini çatısı altında toplayan "TMMOB Jeofizik Mühendisleri Odası" kurulmuştur. Jeofizik Mühendisleri Odası yurtdışında; (Society of Exploration Geophysicists), (European Association of Geoscientists & Engineers) üyesidir. JFMO; EAEG‘nin kurucu üyelerinden ve EAGE‘nin ilgili kuruluşlarından biridir ve bu iki organizasyonun Avrupa Yerbilimcileri ve Mühendisleri Derneği EAGE olarak tek bir çatı altında toplanmasından önce her iki organizasyonun konseylerinde resmi olarak temsil edilmiştir. Balkan, Doğu Avrupa ve BDT ülkeleri ile yakın ilişkiler kuran JFMO, 1993 yılında BGS (Balkan Geophysical Society)‘nin kurulmasına öncülük etmiş ve 1997-2000 yılları arasında da başkanlığını yürütmüştür. JFMO tarafından her yıl "Türkiye Uluslararası Jeofizik Kongre ve Sergisi" düzenlenmektedir. Kongreye katılan çok sayıda Türk ve yabancı delege, Türkiye‘de ve dünyada jeofizik alanındaki son gelişmeleri teknik oturumlarda tartışma ve sergide izleme olanağı bulmaktadır. Petrol Jeologları Derneği ve Petrol Mühendisleri Odası ile birlikte iki yılda bir " IPETGAS Türkiye Uluslararası Petrol ve Doğalgaz Kongre ve Sergisi" ortaklaşa düzenlenmektedir. Ayrıca , , , TJFD ve Kazakistan Jeofizik Derneği ile ortaklaşa Uluslararası Kongre ve sergiler duzenlemektedir. JFMO üç süreli yayına imza atmaktadır. "Jeofizik Dergisi" bilimsel - teknik içerikli Türkçe ve İngilizce olarak yılda iki sayı basılmaktadır. "Jeofizik Bülteni" ise Odanın Türkçe olarak yılda üç kez yayınlanan ve üyeleri arasında aktif iletişimi sağlayan bültenidir. "Journal of the Balkan Geophysical Society" "Balkan Jeofizik Birliği (BGS)" nin Oda tarafından yayınlanan bilimsel ve teknik içerikli dergisidir. JFMO ayrıca Türkiye‘de jeofizik biliminin gelişmesine katkıları yadsınamayacak teknik içerikli kitaplar da yayınlamaktadır. Her iki yılda bir yapılan secimlerle görev alan başkanlar; Merkezi Ankara‘da bulunan JFMO; 11 şube (Adana, Antalya, Bursa, Denizli, Eskişehir, İstanbul, İzmir, Kocaeli, Sakarya, Samsun ve Trabzon), 5 bölge temsilciliği (Diyarbakır, Elazığ, Erzurum, Gaziantep ve Nevşehir), 57 il, 7 İlçe temsilciliği ile 6 yabancı ülkede (3‘ü ABD olmak üzere, İngiltere, Kanada ve Almanya‘da) temsil edilmektedir. ReasÃ¼rans Reasürans, sigorta şirketlerinin üstlerindeki riskleri tekrar sigortalatarak kendilerini güvence altına alması. Reasürans işinde uzmanlaşan şirketlere ve bu şirketlerde çalışan reasürans konusunda uzman kişilere reasürör denir. Reasürans sayesinde, sigorta şirketleri, kendi mali kapasitelerinin çok üzerindeki risklere teminat verebilir. Reasürörlere devredilen riskler, dünyanın her tarafında reasürans yapan şirketlere dağılır. Böylece, özellikle büyük risklerin etkileri bölünür ve uluslararası mali piyasalara dağılarak karşılanabilir hale gelir. Sigorta şirketleri, reasürans işinde genellikle riski veren taraf olmakla birlikte, bazen risk kabulü de yaparlar. Sigorta şirketlerinin reasürans işi kabulü, çoğu kez "havuz"lar (pool'ler) yoluyla olur. Sigorta şirketleri, risklerin tümünü reasürörlere devretmez, bir kısmını kendileri üstlenir. Sigorta şirketlerinin kendilerinde kalan bu riske "saklama payı" (veya "konservasyon") denir. Sigorta şirketleri, devrettikleri riskler karşılığında reasürörlere "prim" öderler. Reasürörler ise, sigorta şirketlerine, üstlendikleri risklerden kaynaklanan "hasar tazminatları"nı ödedikleri gibi, kendilerine devrettikleri riskler için ayrıca bir de "komisyon" ödemesinde bulunurlar. Başlıca reasürans yöntemleri şunlardır: Sigorta şirketinin reasürörle anlaşarak belli bir dönem içinde (çoğu kez bir yıl boyunca) kabul ettikleri tüm poliçelerin sigortalanmasını sağlamasıdır. Bu durumda sigortacı ve reasürör bir anlaşma (trete) imzalarlar. Zorunlu reasürans anlaşmalarında sigortacı üstlendiği her riski anlaşma kapsamına girdiği sürece reasüröre devretmek zorundadır. Buna karşılık reasürör de kendisine devredilen her riski kabul etmek zorundadır. Reasürans anlaşmaları, riskin paylaşılma yöntemine göre çeşitli gruplara ayrılır. Sigorta şirketlerinin seçtikleri riskleri, risk bazında reasüröre devretmesi durumudur. Genellikle tretelerin üst teminat sınırlarının da üzerine taşan çok büyük riskler için kullanılır. Bu riskler, parça bazında sigortalanır. Reasürörler, çoğu kez ihtiyari reasürans için sigorta şirketinden risk hakkında ayrıntılı bilgi ve belge isterler. Reasürör şirketlerde ihtiyari risk kabulünde uzmanlaşmış kadrolar, bu bilgileri inceleyerek risk kabulü konusunda karar verir. Zorunlu ve ihtiyari reasüransın bir karışımıdır. Bu tür reasürans anlaşmalarında sigortacı istediği riski reasüröre devretmekte serbesttir. Buna karşılık reasürör, kendisine anlaşma kapsamında devredilen her riski kabul etmek zorundadır. Reasürörlerin kendi üstlerindeki riskleri sigortalaması durumudur. Böylece riskler daha da dağıtılmış olur. Bir retrosesyonda riski devreden taraf reasürördür. Riski kabul eden ise (reasüransta olduğu gibi) bir diğer reasürör, bir sigorta şirketi veya bir pool olabilir. Sadece retrosesyon işi yapan şirket yoktur. Retrosesyon anlaşmasında riski kabul eden şirkete "retrosesyoner", devreden şirkete "retrosedan" denir. Retrosesyon işindeki önemli bir risk, devredilen risklerin sigorta piyasasında dönüp dolaşıp yine devreden şirkete gelmesidir. Bu duruma "spiral" denir. Spiral oluşması halinde, retrosesyoner şirket, farkına varmadan fazladan risk üstlenmiş olacaktır. Özellikle felaket hallerinde, bu risk önemli boyutlara ulaşır. 1980'lerde Londra sigorta piyasası spirallerden etkilendi. Bazı reasürörlerin iflas etmesi sonucunda, bunlara risk devreden sigorta şirketleri de etkilendi ve teminatsız kaldı. Bu nedenlerle, retrosesyoner şirketler risk kabul ederken spiral oluşmaması için özellikle dikkatli davranır. Risk bonoları, özellikle felaket hasarlarına verilen teminatların bonolar haline getirilerek mali piyasalarda satılması yoluyla yapılır. Bonoları alanlar, dönem sonunda gerçekleşen hasar miktarına göre kazanç elde eder ya da kayba uğrarlar. Türkiye’de Reasürans 2019 itibarıyla Türkiye Sigorta ve Reasürans Şirketleri Birliği'ne kayıtlı dört reasürans şirketi vardır. Bunlardan ilki olan Milli Reasürans, Türkiye İş Bankası iştiraki ile 19 Temmuz 1929 tarihinde faaliyete başlamıştır. Geçmişte Destek Reasürans, İstanbul Reasürans gibi şirketler kurulmuş, ancak sektördeki konsolidasyon ve dış rekabet nedeniyle faaliyetlerini sürdürememiştir. Halk Reasürans, uzun süre risk kabulü yapmadan tüzel kişiliğini korumuş, daha sonra Artı Reasürans A.Ş. adıyla yeniden kurulmuş, ancak yeni kurulan şirket henüz faaliyete geçmemiştir. Türkiye’de reasürans alanında faaliyet gösteren diğer bir şirket ise VHV Allgemeine Versicherung Inc.’nin (VHV Almanya) iştiraki olan VHV Reasürans A.Ş.'dir. Son olarak 6 Eylül 2019 tarihinde Türk Reasürans A.Ş. faaliyete geçmiştir. Türk Reasürans, sigorta sektörü odağında yerel reasürans kapasitesini artırmak ve bu doğrultuda kaynak verimliliği sağlamak amacıyla Hazine ve Maliye Bakanlığı tarafından kurulmuştur. Sermayesinin tamamı Hazine ve Maliye Bakanlığı tarafından karşılanan Türk Reasürans A.Ş., Yeni Ekonomi Programı kapsamında ve Türk sigortacılık sektörü odağında “Ekonomik Dengelenme” ve “Sağlıklı ve Sürdürülebilir Büyüme” hedeflerine katkı sağlamayı amaçlamaktadır. Türk Reasürans’ın faaliyete geçmesi ile yurt içi reasürans kapasitesi artmış ve Türk sigorta sektörünün gelişimine katkı sağlanmıştır. Ä°sabeyli George Clooney George Timothy Clooney (d. 6 Mayıs 1961, Kentucky) Amerikalı yönetmen, yapımcı, senarist ve oyuncu. 3 yıl Kuzey Kentucky Üniversitesi'nde öğrenim gördükten sonra kuzeni Miguel Ferrer aracılığıyla oyunculüğe ilk adımını attı. Oscar ödülü sahibi olan Clooney aynı zamanda Milton Katselas'dan oyunculük eğitimi aldı. 1982 yılında Los Angeles'a taşındıktan sonra filmlerde ufak tefek roller almaya başladı. Asıl çıkışını ER adlı televizyon dizisiyle gerçekleştiren oyuncu, Ocean's Eleven adlı sinema filminde başrol aldıktan sonra yıldızı iyice parladı. George Clooney Hollywood Birleşmiş Milletler'in yardım kampanyalarında sık sık görünmektedir. En son Afrika'da görülen Clooney yaptığı bağışlar nedeniyle "humanitarian" olarak medyada yerini almıştır. Kimyasal savaÅŸ Kimyasal savaş, kimyasal silahların kullanıldığı saldırılara verilen isimdir. Kimyasal silahlar, insan üzerinde fiziksel ya psikolojik tahrip etkisi yapmak üzere kimyevi maddelerin zehirleyici özelliklerinden yararlanılarak üretilmiş olan maddelerdir. Bu maddeler, cansız olmaları nedeniyle, çoğalmaları veya insandan insana veya diğer canlılara bulaşmaları söz konusu değildir. Ancak içerdikleri kimyevi maddeler nedeniyle insan üzerinde tahrip edici etkileri vardır. Kimyasal savaş maddelerinin savaş alanında kullanımı, ilk defa I. Dünya Savaşı sırasındadır. Almanlar tarafından Klorin gazının bulunduğu bidonların kapaklarının açılması ve rüzgara bırakılarak gazın dağılması yöntemi ile Kimyasal savaş başlamıştır. Hemen arkasından Fransızlar 1915'te Fosgen gazını cephane içine koymuşlar ve bu şekilde Alman mevzilerine atmışlardır. Bu kullanım, sonrasında, kimyasal silahların kullanımına temel oluşturmuştur. Haziran 1917'de ise yine bir ilk olarak Almanlar, kusturucu bir gaz olan Difenilkloroarsin (DA) maddesini Hardal gazı ile eş zamanlı olarak kullandı. Difenilkloroarsinin Hardal gazı ile birlikte kullanılmasının sebebi olarak; bu gazın, gaz maskesinin çıkarmasına neden olması ve dolayısıyla Hardal gazının daha etkili olmasını sağlaması gösterilmektedir. I. Dünya Savaşı süresince bu gazlar, her iki tarafın da çok önemli kayıplar vermesine neden olmuştur. 1925 yılında imzalanan Cenevre Protokolü ile Kimyasal Gazların savaş sırasında kullanılması yasaklandı. Bu anlaşmada, içinde Amerika Birleşik Devletleri'nin de bulunduğu bazı ülkeler, kendisine karşı Gaz kullanılması durumunda misilleme hakkını kullanmak üzere çekince koydular. Cenevre Protokolü'nü imzalamalarına rağmen, İtalya, Etiyopya'da ve Japonya, Mançurya ve Çin'de kimyasal savaş maddesi kullandı. II. Dünya Savaşı süresince her iki tarafın elinde büyük miktarda bulunmasına rağmen kimyasal silah kullanılmamıştır. Sinir gazları, Almanlar tarafından 1930 yılında bulunmuş ve II. Dünya Savaşı esnasında geliştirilmiştir. 1936'da Alman Kimyageri Gerhad Schrader, böcek ilacı üzerinde çalışırken tabun (GA) gazını buldu. Gerhad Schrader iki yıl sonra daha da zehirli olan Sarin (GB) gazını keşfetti. Almanların elinde çok büyük miktarda Tabun doldurulmuş cephane bulunmasına rağmen bunları kullanmak yolunu seçmemişlerdir. Galipler, II. Dünya Savaşı'nın ardından sinir gazları ile ilgilendiler. İngilizler özellikle bir miktar Sarin (GB) gazını ele geçirdi ve bunu inceleme olanağı buldu. Sovyetler ise Almanların Sarin (GB) üretim fabrikalarından birini ülkelerine taşıdı. ABD, Sarin (GB)`nin parçacıklı bomba ile kullanımını ve bunun cephaneye uyarlanmasını tasarladı. Topçu roketleri, mermiler ve püskürtme tankları üretildi. Fransa, İngiltere ve Kanada, Sarin (GB)`nin test amaçlı üretimine başladılar. ABD Sarin (GB) için büyük ölçekli üretime girdi. Sovyetler ABD'ye göre daha küçük ölçekte aynı tip üretime girişti. Ruslar, Soman (GD) üretimine de başladılar. 1950'lerde, İngiliz bilim adamları sinir gazının diğer bir kategorisini oluşturan V gazını buldular. ABD ve İngiltere değişik işlemlerle V maddesinin diğer formu olan VX'i üretti. 1960'larda ise toplum hareketlerini önlemeye yönelik, ancak öldürücü olmayan gazların geliştirilmesine devam edildi. CS ile tanımlanan göz yaşartıcı bu maddeler, mukozaya yüksek derecede zarar veren maddelerdir. CS maddesi ilk defa İngiltere tarafından üretilmiş ve kullanılmıştır. Aynı yıllarda öldürücü olmayan bir diğer madde olarak uyuşturucu maddeler ortaya çıktı. Bunların standart tipi BZ olarak tanımlanmıştır. Yakın tarihte kimyasal silahların kullanımını, 1982-1987 yılları arasında İran-Irak Savaşı sırasında, Irak'ın güney bölgesinde İran kuvvetlerine karşı görülmüştür. Irak ayrıca kimyasal silahlarını Halepçe'de sivil Kürt halkına karşı da kullanmıştır. Japonya'da Aum Shinrikyo adlı mezhebin Tokyo metrosuna karşı giriştiği saldırı ise, kimyasal silahların terörist amaçla kullanımına yakın tarihimizden bir örnektir. Kullanılan kimyasal savaş maddelerini mümkün olan en kısa sürede saptayarak, kişisel korunma önlemlerini zamanında alabilmek amacıyla, sinir gazları ve yakıcı gazları için tespit cihazları geliştirilmiştir. Kişisel korunma; gaz maskeleri, özel elbiseler, botlar, eldivenler, Atropin iğne ve koruyucu merhem gibi kişisel tedaviler ile sağlanmaktadır. Dekontaminyason hizmetleri, kimyasal savaş maddeleri ile kirlenmiş elbise, malzeme ve araçların temizlenmesi için son derece önemli bir işlemdir. Berberiler Berberiler (Berberi dilleri: ⵉⵎⴰⵣⵉⵖⵏ Imaziɣen, tekil ⴰⵎⴰⵣⵉⵖ Amaziɣ; Arapça: البربر‎‎ Al-Barbar, الأمازيغ Amazigh), bugünkü Mısır, Libya, Tunus, Cezayir ve Fas'ı içine alan Kuzey Afrika'nın bilinen en eski yerli halkıdır. Bazı mağara resimlerinin bulunmuş olması, Berberiler'in bu paleolitik toplulukların soyundan gelmiş olabileceği tezini güçlendirmektedir. Bu geniş coğrafyada göçebe ya da yarı-göçebe olarak yaşayan eski kabilelerdendir. Kuzey Afrika’ya egemen olan Fenike, Kartaca, Roma, İslam ve Osmanlı kültürlerinden farklı biçimlerde etkilenmiştir. Berberilerin berberice adını verdikleri bir dile sahiptirler. Bu dilin alfabesi İbraniceye oldukça benzemektedir. Berber kelimesinin kökeni olarak Latince "barbarus" ve Yunanca "barbaros" gösterilmektedir. Roma dönemi askerî raporlarında Numidyalılardan "barbarlar" olarak bahsedilir. "Berberi" teriminin Vandal istilası sırasında yaygın olarak kullanıldığı görülmüştür. 8. yüzyıldan itibaren Emevilerin İspanya'yı ele geçirmesiyle beraber tüm Müslümanlara yanlış bir şekilde Morolar denilmeye başlanır. Berberi gruplarının kendilerine de Amazigh, Tizzit dedikleri bilinmektedir. Berberiler, tarih öncesinden bu yana Kuzey Afrika'da yaşarlar. Berberiler arasında, Libya'daki Nasomonlar ve Psyller, Sahra Garamantları, Eski Afrika Numidialıları, Gaetulları ve Mağripliler sayılabilir. Mağrip'in geniş toprakları ve dağlık engebelerin dağınık bir yapıda olması Berberiler'in bölgeye bağımsız ve kimi zaman birbirlerine düşman kabileler halinde yayılmalarını sağladı. Bu, aynı zamanda toplumsal örgütlemenin temelini oluşturan unsurdu. Bununla birlikte, İbn-i Haldun'un iki büyük halk topluluğuna ( El-Berani ve El-Butr) böldüğü Berberiler, dıştan gelen istila tehditlerine karşı koymak için her zaman birlik içinde hareket ettiler. Önce Numidya sonra da Moritanya kralı olan Masinissa'nın gerçekleştirdiği Berberi topluluklarının birliği kısa sürdü. Romalılar bu devletleri illere ya da protektoralara dönüştürdüler; ancak daha çok ovalarda etkin olan Romalılar, ne Sahra ve Moritanya kıyısındaki yüksek ova halklarına, ne de dağlılara boyun eğdirebildiler. İmparatorluk üzerindeki Roma etkisi azaldıkça, Berberiler'in ayaklanmaları giderek sıklaştı: Tacfarinas (17-24); Firmus ve Gildon başkaldırıları, çeşitli kavimler ve Berberi ırgatlarının ayaklanmaları Berberiler'in bağımsızlığa olan düşkünlüklerini gösterir. Bunun ortaya çıkmasında sert dinsel tartışmaların ve 4. yüzyıldaki Donatusçuluğun da etkisi vardır. Bu karışıklıklar Vandallar'ın ülkeyi istila etmesini kolaylaştırdı: ancak Vandallar ülkenin tümünü ele geçiremediler. Avras, Kabiliye, Moritanya ve Tripolitanya'ya girmediler. Doğu İmparatorluğu'na karşı direniş (533-642) daha güçlü oldu; Bizans ancak Byzakene, Tunus (eski Afrika ili) ile birkaç kenti ve müstahkem mevkiyi denetim altında tutabildi. Araplar, VII. yy 'ın ortasına doğru Berberiler ile ilişki kurdular. Başlangıçta Berberiler gerilere sürüldüler. Kuseyle, Avras ve Tunus ile Konstantin 'in yüksek yaylalarının bir bölümünü kapsayan bir Berberi krallığı kurdu (687- 690). Berberi kadın kahraman el-Kahine'ye ün kazandıran Avras direnişine karşın, Araplar'ın yeni saldırıları karşısında berberi krallığı yıkıldı. Berberiler kitle halinde müslümanlığı kabul ettiler ve Arap ordularına katıldılar. Kendilerine çok şey öğreten bir uygarlığın etkisinde kalmakla birlikte Berberiler bağımsızlıktan vazgeçmiş değillerdi; kısa süre sonra, büyük çoğunluğu sünnilikten ayrılıp, kendi liberal geleneklerine daha yakın olan Haricilik mezhebini kabul etti. 740'ta bütün Berberi Mağrib ayaklandı; Kayravan'dan sürülen Araplar, Berberiler'i ancak 761 'de Suriye birliklerini yardıma çağırdıktan sonra yenmeyi başardılar. Daha sonra Abbâsîler Doğu Mağrib'i ele geçirmek ve halkları Berberilerden oluşan, yönetim açısından kendilerine bağlı, bağımsız krallıklar (Tahert, Tilimsan, Fas, Kayveran Aglebiler krallığı) kurdabilmek için 40 yıl mücadele ettiler. Berberiler ile Araplarlar arasındaki bu uzlaşma hiçbir zaman tam olmadı ve uzun sürmedi. Sünniliğe tepki olarak Berberiler IX. yy'da, Haricilikle ters düşmesine karşın, Şii öğretilerini kabul ettiler. Fatımiler Abbasiler'e karşı koyabilecek yeterli güce erişince, Berberilerin büyük çoğunluğunca desteklendi; buna karşılık küçük bir kesim, Zenateler, özerkliklerini ilan ederek Endülüs Emevî'lerine katıldılar. Fatımiler Mısır'a yerleşince Mağrib'de karışıklıklar başladı. Ziri Hanedanını kuran Sanhaca Berberileri Doğu'da iktidarı ele geçirdiler; Zenateler Doğu Mağrib'i önce Emevîler adına yönettiler, sonra kendi hanedanlarını kurdular. 11. yüzyıl'daki Hilali istilalarından sonra, dinsel bir reform hareketinden güç alan iki Berberi hanedanı, Murabıtlar ve Muvahhidler büyük imparatorluklar kurdular. Birinci imparatorluk Fas'tan Becaye'ye kadar uzayan alanca kuruldu; ikincisi tüm Mağrib'i ve Tripolitanya'yı içine aldı. Bu imparatorlukların yıkılmasından sonra, Berberiler Merini, Abdülvadi ve Hafsi krallıklarını kurdular; ancak bu krallıklar güçsüzlükleri yüzünden 14. yy'dan itibaren, yan yana dizilen, birbirinden kopuk birçok kent ve kabileden oluşan bir toplumsal yaşam biçimi egemen oldu. Mağribi kapsamamakla birlikte, önce Osmanlı egemenliği (XVI. yy - XIX. yy), daha sonra Fransız Sömürgeciliği (XIX. yy. - XX. yy) Kuzey Afrika ülkelerini Arap ve Müslüman devletlere dönüştüren evrimi hızlandırdı; buna rağmen Berberiler, Rif ve Sahra arasında Avras ve Büyük kabiliye dağlarına sığınarak dillerini ve geleneklerini günümüze kadar korumayı bildiler. Kuzey Afrika bölgesinde Berberilerle Araplar arasında süregiden bir uzlaşamama sorunu vardır. Özellikle Arap milliyetçiliğinin hakim olduğu rejimlerde Berberilerin baskı altına alındığı örnekler görülmüştür. 20. yüzyılın ikinci yarısıyla beraber sömürge konumlarına karşı mücadele başlatan Afrika halklarının mücadelesi Kuzey Afrika'da da görülmüştür. Bağımsızlıklarını kazanan ülkelerde sömürgecilerin kullandığı Fransızca, İspanyolca ve İtalyanca yerine Arapça hakim olmuştur. Berberiler Arapça öğrenmek zorunda kalmış, okullarda anadillerini konuşmak için 21. yüzyılı beklemek durumunda kalmışlardır. Bağımsızlığın ardından Berberilerden gelen varlıklarını tanıma talepleri özellikle Fas ve Cezayir'de karşılık bulmuş, anayasal olarak Berberi varlığı tanınmıştır. Günümüzde Cezayir'de Berberi dili tanınan ulusal bir dildir ve Berberi yoğunluğu yüksek olan bölgelerde seçmeli dil olarak öğretilmiştir. Fas'ta ise 2011 yılı anayasal reformun ardından Berberi dili resmî dil ilan edilmiş ve bölgenin etnik bileşiminden bağımsız olarak zorunlu dil olarak öğretilmektedir. Kuzey Afrika ülkelerinde Berberi kökenliler sosyal hayatta en üst seviyelere gelebilmiştir. Buna en iyi örnekler olarak Cezayir Başbakanı olmuş olan Liamine Zeroual ve Fas Başbakanı olmuş olan Driss Jettou sayılabilir. Libya'da ise Berberiler Libya İç Savaşı sırasında Muammer Kaddafi rejiminin devrilmesinde aktif rol almıştır. Dış istilalara karşı Berberiler, özellikle kırsal kesimlerde, özgün bir geleneksel sanatı korumayı başardılar; ancak bu sanatta Berberilere özgü ögeleri belirlemek de oldukça güçtür. Taraçalı evin, Kaid'lerin "dar"'ı ya da "ksar"'ının ve özellikle Atlas kalelerinin ("tigremt") üzerinde İslam sanatının etkisi oldukça azdır. Ayrıca, Berberi özellikleri, elde yapılmış ev eşyalarında da kendini gösterir. Gereçler çoğunlukla kabadır (seramik toprakları); süslemeler çok eski simgeleri andırır. Arap üslubundan uzak bu simgelerde üçgenler, eşkenar dörtgenler, kafesler gibi yalın geometrik biçimler, yalın ve uyumlu renkler egemendir. Berberi dilleri Afro-Asyatik dillernin bir kolunu oluşturur. Berberi dillerinin hangi bölgeden kaynaklandığı konusunda akademik çevrelerde üzerinde uzlaşılmış bir görüş yoktur. Berber dilleri Afrika'da yaklaşık 30 ila 40 milyon insan tarafından konuşulmaktadır. Yoğun olarak kullanılan bölgeler sırasıyla Fas, Cezayir, Mali, Nijer ve Libya şeklindedir. Mısır ve Burkina Faso sınırları içinde Berberi dillerini konuşan küçük gruplar mevcuttur. Çoğu Mağripli Berberi kökenli olmasına rağmen, sadece bazı dağınık etnik gruplar modern zamanlarda Berberi dilini korumaya başarmıştır. Aşağıdaki tablo bu grupları özetlemektedir. Kuzey Afrika bölgesinin tarihteki Arap fethinin ardından günümüzde Berberilerin çoğu Sünni İslam esaslarına bağlıdır. Sahara'daki Mozabitler ise İbadilik mezhebine mensuptur. Daha önceki dönemlerde Berberilerin dini inançları çoktanrıcılık ve animizm bileşimidir. Zaman içinde temas edilen diğer Afrika, Antik Yunan, Musevilik dinlerinden etkilenmiş ve yerel olarak farklılık göstermiştir. Berberilerin içinde azımsanmayacak bir Yahudi toplamı olmasına rağmen, Fransa ve İsrail'e yaşanan göçlerle bu sayı gözle görülür seviyede azalmıştır. Ayrıca özellikle son dönemde Cezayir topraklarındaki Hristiyan Berberi sayısında artış görülmüştür. Berberi topluluklarda geleneksel olarak erkekler hayvancılıkla uğraşır. Mevsimsel olarak otlakların ve sulak bölgelerin durumuna göre göç ederler. Hayvancılıkla uğraşıldığı için yün, pamuk ve boya için kullanılan bitki kökleri çok miktarda bulunur. Kadınlar aileye bakmakla yükümlüdür, ayrıca el işiyle uğraşırlar. En bilinen örneği kilim olan bu ürünler önce kendi kullanımları için artan miktarlar da yerel pazarda satılmak üzere değerlendirilir. Berberi toplumu kabile yapısında örgütlenmiştir. Her kabilenin bir lideri vardır. Tarihte kadın kabile liderlerinin olduğu da görülmüştür. Kabileler anaerkil veya ataerkil olabilmekte, buna göre evliliklerde erkek veya kadın seçici konumunda olabilmektedir. Epitez Epitez, Anglo-Sakson literatüründe maksillofasial protezlerin (çene-yüz protezleri) yüz ile ilgili olanlarıdır. Travma, konjenital malformasyon ve tümör rezeksiyonları gibi çeşitli nedenlerle oluşan yüz defektlerinin rehabilitasyonu için yapılan protezlerin genel adıdır. Millî Reasürans Millî Reasürans TAŞ (kısa adı Milli Re), Türkiye merkezli faaliyet gösteren bir reasürans şirketi. 1929 yılında, reasürans primlerinin yurt dışı şirketlere devredilmesini önlemek amacıyla milli iktisat siyaseti çerçevesinde bir Türkiye İş Bankası iştiraki olarak kuruldu. Şirketin kurulmasından sonra 1160 sayılı yasayla reasürans tekeli başlatıldı ve Türkiye'de faaliyet gösteren sigorta şirketlerinin, yazdıkları primlerin bir kısmını Millî Reasürans'a devretmeleri zorunlu kılındı. Haksız rekabet yaratan bu uygulama eleştiri toplasa da, Türk sigortacılığının gelişiminde Millî Reasürans'ın önemli katkıları oldu. Zorunlu reasürans devri, 1990'lardan sonra kademeli olarak kaldırıldı ve 31 Aralık 2001'de tümüyle son buldu. Bu tarihten sonra Millî Reasürans, yabancı reasürans şirketleriyle eşit koşullarda rekabet etmek zorunda kaldı. Zorunlu deprem sigortalarını yürütmek üzere 2000 yılında kurulan Doğal Afet Sigortaları Kurumu (DASK) poolunun ilk idarecisi oldu, bu görevi beş yıl süreyle üstlendi. 2005 yılında, Millî Reasürans, Türkiye'deki ikinci büyük reasürans şirketi ve yine bir Türkiye İş Bankası iştiraki olan Destek Reasürans ile birleşti. Şirket, böylece uluslararası rekabet gücünü artırmayı ve özellikle Orta Asya ile gelişmekte olan piyasalara açılmayı hedeflemekteydi. Bu dış piyasalara açılma hedefi çerçevesinde, Millî Reasürans, A.M. Best uluslararası kredi derecelendirme (rating) kuruluşu tarafından derecelendirilmek üzere başvurdu ve 2006 yılında B+ notu aldı. Ofis açmak üzere Singapur hükümetine başvuran Milli Re, 22.10.2007'de bu izni aldı. A.M. Best, 13.12.2007 itibarıyla şirketin kredi derecesini B++'ya yükseltti. Şirket'in yöneticiliğini yaptığı pool'ler şunlardır: Millî Reasürans, halkla ilişkiler alanında etkin bir şirkettir; oda orkestrası ve sanat galerisi ile sanata destek vermektedir. Ayrıca Türk sigortacılığına katkıda bulunmak amacıyla eğitim faaliyetleri düzenlemekte ve Türk Sigorta Enstitüsü Vakfı'na destek sağlamaktadır. Beyaz kitap Beyaz kitap, bir çeşit yönergedir. Asıl olarak devletler tarafından resmi olarak yayımlanırlar. Son zamanlarda, iş dünyasında da müşterileri eğitmek, piyasa eğilimlerini belirtmek ya da alış kararlarına yardımcı olmak için de kullanılmaya başlanmıştır. Kurum ve kuruluşların oluşturacakları resmi belgeler için bir taslak olan, hızla boş beyaz sayfalara yazılan dokümanlara "Beyaz Kitaplar" ismi verilmiştir. Modern İngiliz ve İrlanda terminolojisinde de resmi doküman olarak yerini alır. İngiliz Milletler Topluluğu Ülkeleri ve Avrupa Birliği'nin de terminilojisine geçmesiyle birlikte "Beyaz Kitaplar" terimi dünya haritasında yaygın bir şekilde kullanılmaya başlanmıştır. Yeni olan bir teknoloji ya da ürünün piyasada oluşturabileceği olumsuz görüşleri en aza etmek amacıyla şirketler tarafından yazdırılan dokümanlardır. Şirketler beyaz kâğıtları, tüketicilerin ve sektörün diğer üyelerinin daha kolay algılaması için pazarlama, satış teknikleri gibi konularda uzman olan kişilere yazdırırlar. Bu da ürünü kamuoyuna sunarken yaşanacak tüm gelişmelere kontrollü bir zemin hazırlamaktadır. KÄ±rma Kırma, iki ırkın çiftleşmesiyle oluşan ve her iki ırkın özelliklerini taşıyan ya da birinin daha baskın diğerinin özelliklerinin ise daha çekingen kaldığı yeni ırktır. İnsan ırkında kırma için Fransızca bir kelime olan Métis kullanılır. Camiel Eurlings Camiel Eurlings, 16 Eylül 1973 Valkenburg - Houthem doğumlu Avrupa Parlamentosu üyesi, Hristiyan demokrat, Hollandalı politikacı. AB - Rusya İşbirliği Komitesi başkanı, aynı zamanda Türkiye'nin Avrupa Birliği sürecinde Avrupa Parlamentosu Türkiye raportörüdür. Hollandalı Hristiyan demokrat üye Camiel Eurlings tarafından kaleme alınan Türkiye raporu Avrupa Parlamentosu Genel Kurulu'nda 27 Eylül 2006'da onaylanmıştır. Raporda, Türkiye'nin Avrupa Birliği sürecinde Türkiye'den ifade özgürlüğünü kısıtlayan yasaları kaldırıp reformları sürdürmesi, Kıbrıs'a limanlarını açması ve Ermenistan ile ilişkilerini geliştirmesi gibi çağrılar yapılmıştır. Eylül ayı başında, Dışişleri Komisyonu tarafından görüşülen rapora genel kurulda 80 kadar değişiklik önergesi verilmiştir. Dışişleri Komisyonu'nun rapora eklediği; Türkiye'nin üye olmadan önce Ermeni soykırımını tanıması talebi, genel kurulda rapordan çıkarılmıştır. sosyalist, liberal ve Yeşil parlamenterlerin bu konuda verdikleri değişiklik önergesi, 282'ye karşı 320 "evet" oyuyla kabul edilmiştir. Bununla birlikte nihai raporda, Ermenistan ile diplomatik ilişki başlatılmasında Türkiye'nin ön koşulsuz olarak adım atması ve sınır kapısını bir an önce açması istenmiştir. Ayrıca, "Önceki parlamento kararlarında da ifade edildiği gibi Parlamento, Türkiye'nin Ermeni soykırımını tanıması çağrısını yineler." denmiştir. Dışişleri Komisyonu'nda rapora giren Süryani ve Pontuslu Rumlara soykırımın da tanınması şeklindeki talep de rapordan çıkarılmış, bunun yerine Ermenilerle ilişkilerin geliştirilmesi istenen bölümde aynı tutumun Pontuslu Rumlar ve Süryaniler gibi diğer azınlıklara da uygulanması istenmiştir. Eurlings tarafından hazırlanan ve bağlayıcı özelliği olmayan tavsiye niteliğindeki rapor, Türkiye'ye reform sürecini hızlandırma çağrısında bulunmuştur. Bu bağlamda öne çıkarılan alanlar, ifade özgürlüğü, dini haklar ve azınlık hakları, sivil-asker ilişkileri, kadın hakları, sendikalar, kültürel haklar, yargının bağımsızlığı ve reformların uygulanması olmuştur. Hükümetin hazırladığı dokuzuncu reform paketinin memnuniyetle karşılandığı ifade edilen raporda, yeni terörle mücadele yasasının temel hak ve özgürlükleri kısıtlayıcı unsurlar içermemesi talep eidlmiştir. Türkiye'nin limanlarını Rum gemilerine açması da talep edilen raporda, "Kıbrıs dahil tüm AB üyelerinin tanınması, müzakere sürecinin zorunlu parçasıdır." denilmiştir. Taslak raporda, PKK sert bir dille kınanırken, Başbakan Recep Tayyip Erdoğan'ın geçen yıl yaptığı "cesaretlendirici açıklamanın ardından Türk hükümetinin Kürt sorununa demokratik çözüm araması" çağrısına yer veriliyor. Raporun "İnsan Hakları ve Azınlıkların Korunması" başlığı altında, AP'nin son raporundan bu yana dini özgürlükler bağlamında ilerleme sağlanmamış olmasından "esef duyulduğu" belirtilirken, Türkiye'ye dini azınlıkların ruhbanlarını eğitmede ve mülk edinmede karşılaştıkları sorunları ortadan kaldırması çağrısı yapılmıştır. Raporda, Alevilerin tanınması ve korunması istenirken, cem evlerinin de dini merkezler olarak tescil edilmesi, dini eğitimin gönüllülük esasına göre düzenlenmesi ve sadece Sünni inancını yansıtmaması gibi talepler yer almaktadır. Karahöyük EGM EGM, aşağıdaki anlamlara gelebilir: İllüstrasyon İllüstrasyon, (Fransızca: "illustration") resimleme, bezeme. Basılı, el yazması veya dijital yayınların (dergi, kitap, gazete vb) içinde yer alan bir metinle ilgili, onu açıklayan, somutlaştıran, süsleyen resim, desen. İllüstrasyon sanatını icra edenlere İllüstratör denir. Antik mağara resimlerinden, günümüzde gazetelerde çizilen karikatürlere kadar farklı illüstrasyon örnekleri vardır. Grafik sanatların bir koludur. MickaÃ«l Landreau Mickaël Vincent André-Marie Landreau (; d: 14 Mayıs 1979, Machecoul), Fransız eski millî kaleci. Pozisyonları önceden sezmesiyle, etkili refleksleri ve kurtardığı penaltılarla bilinen Landreau, kariyeri boyunca şu ana kadar tam 39 penaltı kurtardı. 1996 yılında 17 yaşında Nantes'ta profesyonelliğe adım atan Landreau, kariyerindeki ilk maçına; sonraki yıllarda formasını giyeceği takım olan Bastia karşısında çıktı ve Ľubomír Moravčík'in penaltısını kurtararak gelecekte iyi kaleci olacağının sinyallerini vermeye başladı. 2001 yılında takımıyla lig şampiyonluğu ve 1999 ile 2000 yıllarında kupa şampiyonluğu yaşayan Landreau, 2006 yılına kadar kalesini koruduğu takım olan Nantes'tan ayrıldıktan sonra Paris SG'ye transfer oldu ve burada üç yıl geçirdi. 2009 yılında Lille'e transfer olan Landreau, 2011 yılında Lille forması altında lig ile kupa şampiyonluğu yaşadı. 2012'nin sonlarında Lille ile sözleşmesini karşılıklı olarak fesheden Landreau, 2013 yılının başında ise Bastia'ya transfer oldu ve aynı yılın sonlarında kariyerindeki 603. lig maçına çıkarak Jean-Luc Ettori'ye ait olan "ligde en fazla forma giyen fubolcu" rekorunun da sahibi oldu. Landreau, Fransa'nın çeşitli yaş kategorilerinde birçok kez forma giydi ve 1997 yılında Toulon Turnuvası'nda şampiyonluk yaşadı. Fransa formasını ise ilk kez 2001 yılında giyerken, millî forma altında iki kez FIFA Konfederasyonlar Kupası şampiyonluğu ile bir kez FIFA Dünya Kupası'nda final sevincini yaşadı. Landreau, 2001 yılından beri Fransa formasını 11 kez giyme başarısı gösterdi ve şu an Fransa'nın üçüncü kalecisi konumunda olup millî maçlar için kadroya çağrılmaktadır. 14 Mayıs 1979 tarihinde; Fransa'nın Loire-Atlantique ilinin içinde yer alan Machecoul şehrinde, marangozcu olan babası Maurice ile ev hanımı olan annesi Odile'nin dördüncü ve son çocuğu olarak dünyaya geldi. Bunun dışında; Vincent adında bir erkek kardeşi ve Béatrice ile Véronique adlarında da iki kız kardeşi vardır. 1996 yılında Nantes takımında profesyonel olan Landreau, ilk sezonunda, başta takımın kalecileri; Eric Loussouarn ile Dominique Casagrande'nin arkasında kalsa da; 2 Ekim 1996 tarihinde sonraki yıllarda formasını giyeceği takım olan Bastia karşısında kariyerindeki ilk maçına çıktı ve Ľubomír Moravčík'in penaltısını kurtararak maçın 0-0 bitmesini sağladı. O sezon, o maçtan beri sezon sonuna kadar kaleyi korumayı başardı. Nantes, ayrıca o maça kadar ligde 18. sıradaydı. Landreau, eldivenleri devraldığından beri Nantes sadece bir maç kaybetti. O da; ligin son haftasında 2-1 yenilgiyle biten Monaco maçıydı. Nantes, o sezon ligi 3. sırada tamamladı. Landreau, 1998 yılında daha 19 yaşındayken takımın kaptanı oldu. Takımıyla sonraki yıllarda; 1999 ve 2000 yıllarında Coupe de France şampiyonluğu yaşadı. 2001 yılında ise takımıyla Ligue 1 şampiyonluğu yaşadı. Landreau, Nantes'da gösterdiği performans ile Barcelona, Monaco, Roma, Juventus, Marseille, Manchester United ve Celtic takımlarının transfer listesine girmeyi başardı. Fakat bu transferler gerçekleşmedi ve Landreau, takımıyla ile olan sözleşmesini 2006 yılına kadar uzattı. Landreau, 11 Ekim 2003 tarihinde eklem diskinden önemli bir sakatlık geçirdi. Bu sakatlıktan sonra Landreau'nun futbol hayatı tehlikeye girse de o sahalara; 22 Kasım 2003 tarihinde 3-1 kazandıkları maçta yine Bastia karşısında çıktı. 2004 yılında Coupe de la Ligue'de finalde, normal süresi ve uzatmaları 1-1 biten maçta, Sochaux karşısında, penaltı atışlarında Landreau, panenka penaltısı attı ancak Sochaux kalecisi Teddy Richert bu penaltıyı kurtardı. Ondan sonra Sochaux'dan Benoît Pedretti penaltıyı gole çevirdi ve Nantes'dan Pascal Delhommeau penaltıyı kaçırınca Sochaux kupanın sahibi oldu. Landreau, maçtan sonra böyle penaltı atmak istediği ama atamayıp da kupayı kazanamdıkları için çok pişman ve üzgün olduğunu söyledi. Nantes, 2004-05 sezonunda ligde çok zor dönemler geçirdi. 37. haftada ligde 18. sıradaydı ve ligde kalabilmesi için kendisinin Metz'i yenip, Caen'in Istres'e, Bastia'nın ise Strasbourg'a yenilmesi gerekiyordu. Nantes, Metz'i 1-0 yenince; Caen, Istres'e 3-2 yenilince; Bastia ise, Strasbourg'a 2-0 yenilince; Nantes ligi 17. sırada tamamladı ve 43 puanla son anda ligde kalmayı başardı. 2005-06 sezonundan sonra Nantes, Landreau ile sözleşme yenilemek istese de Landreau, takımı ile sözleşme yenilemeyeceğini açıkladı. Bu açıklamadan sonra Arsenal ile Milan, Landreau'yu almaya çalışsalar da başaramadılar. Nantes forması altında, evindeki son maçına; 6 Mayıs 2006 tarihinde 1-0 kaybedilen maçta Bordeaux karşısında çıktı. Maçtan sonra Nantes taraftarları, Landreau'ye pankartlarla sevgi gösterisinde bulundu. Nantes forması altındaki son resmî maçına ise; 13 Mayıs 2006 tarihinde, 3-1 kaybettikleri maçta, Lens karşısında çıktı ve 13 yıldır mücadele ettiği Nantes'tan ayrıldı. Nantes, sonraki sezon ligi sonuncu sırada tamamlayarak, 1963 yılından beri mücadele ettiği Ligue 1'e veda etti ve Ligue 2'ye düştü. Landreau, 15 Mayıs 2006 tarihinde Paris Saint-Germain ile dört yıllık sözleşme imzaladı. Sözleşmeden sonra 2006 FIFA Dünya Kupası turnuvası için Fransa'nın kadrosuna çağrılan Landreau, turnuva bittikten hemen sonra PSG ile antrenmanlara başladı. Landreau, PSG formasını ilk kez; 5 Ağustos 2006 tarihinde, 3-2 kaybettikleri maçta, Lorient karşısında giydi. 2008 yılında takımıyla Fransa Lig Kupası'nı kazandı. 2008 yılında itibaren Grégory Coupet'in PSG'ye geleceği ve takımın birinci kalecisi olacağı hakkında haberler çıktı fakat Charles Villeneuve, Landreau'nun takımda kalacağını ve takımın birinci kalecisi olacağını söylese de kulübün başkanı Sébastien Bazin, bu haberi doğruladı. Landreau'nun 2008-09 sezonunun devre arasında Real Madrid'e gideceği ve Iker Casillas'ın yedeği olacağı haberleri çıktı. PSG forması altındaki son maçına; 30 Mayıs 2009 tarihinde 0-0 biten maçta Monaco karşısında çıktı. PSG'de geçirdiği üç sezon boyunca (2006-07, 2007-08 ve 2008-09) bütün lig maçlarında forma giydi fakat PSG o sezonlarda istediğini elde edemedi. Landreau, takımdan ayrıldığı dönemlerde PSG, Coupet'i transfer etti. Landreau, 28 Haziran 2009 tarihinde, Lille ile 2 milyon € karşılığında sözleşme imzaladı. Landreau, Lille ile sözleşme imzaladıktan beş gün sonra çapraz bağlarında kopma meydana geldi ve altı ay sahalardan uzak kaldı. Sezon başladığında, Lille'de kaleyi; Ludovic Butelle koruyordu. Landreau, iyileştikten sonra Lille forması altındaki ilk maçına; UEFA Avrupa Ligi mücadelesinde, 22 Ekim 2009 tarihinde, 3-0 kazandıkları maçta, Genoa karşısında çıktı. Lille forması altındaki ilk lig maçına ise; 31 Ekim 2009 tarihinde, 2-0 kazandıkları maçta, Grenoble karşısında çıktı. Landreau, Lille ile; 2010-11 sezonunda hem Ligue 1 şampiyonluğu yaşadı, hem de Fransa Kupası şampiyonluğu yaşadı. O sezon ve 2011-12 sezonunda, bütün lig maçlarında da forma giydi. Landreau, 7 Kasım 2012 tarihinde; UEFA Şampiyonlar Ligi mücadelesinde, Bayern Münih karşısında altı gol birden yedi ve maç; 6-1 Lille'in yenilgisiyle bitti. Lille'deki son maçına; 1 Aralık 2012 tarihinde, 0-0 biten maçta, yine Bastia karşısında çıktı. 7 Aralık 2012 tarihinde; Landreau'nun Lille ile olan sözleşmesi karşılıklı olarak fesheldildi ve Lille kulübü de bu haberi doğruladı. Landreau, 23 Aralık 2012 tarihinde Korsika kulübü Bastia ile altı aylık sözleşme imzaladı. Landreau, sözleşme imzaladıktan sonra; Bastia'ya gelmekten mutlu olduğunu ve emekli olmaya hiç niyetli olmadığını söyledi. Landreau, Bastia forması altındaki ilk maçına; 13 Ocak 2013 tarihinde 2-1 kazandıkları maçta Reims karşısında çıktı. Bastia formasıyla 2012-13 sezonunun ikinci yarısında çok iyi bir performans sergileyen Landreau hem Bastia'nın ligde kalmasını sağlayan en önemli isimlerden biri oldu, hem de "ligde yılın kalecisi" ödülü adaylarında kendine yer buldu. 2013-14 sezonuna da iyi başlayan Landreau, 14 Eylül 2013 tarihinde 1-1 biten Guingamp maçında Mustapha Yatabaré'nin penaltısını kurtardı. 1 Aralık 2013 tarihinde ise 2-0 kazandıkları Evian maçında, Ligue 1'deki 602. maçına çıkarak Jean-Luc Ettori'nin sahip olduğu "ligde en çok maça çıkan futbolcu" rekorunu egale etti. 4 Aralık 2013 tarihinde ise o rekoru; Korsika derbisi mücadelesinde 1-1 biten maçta Ajaccio karşısında kırdı. Landreau, 8 Şubat 2014 tarihinde 3-0 kaybettikleri Marseille maçının 52. dakikasında sağ dizinden sakatlandı ve yerini Jean-Louis Leca'ya bıraktı. Yapılan kontroller sonucunda Landreau'nun sahalardan 1,5 ay uzak kalacağı öğrenildi. Bu sakatlığı atlatan Landreau; 22 Mart 2014 tarihinde 2-0 kazandıkları maçta Reims karşısında sahalara geri döndü. Kariyerindeki son maçına ise; 11 Mayıs 2014 tarihinde, kariyerindeki ilk maçında sahaya çıktığı Stade Armand Cesari'de ve yine ilk maçına o formayla çıktığı Nantes karşısında giydi. Maç, yine ilk maçında olduğu gibi 0-0 bitti ve Landreau, kariyerindeki 618. lig maçına çıkarak Bastia'dan ayrıldı. Landreau, Nantes'taki başarısıyla, 1997 ile 2002 yılları arasında Fransa yaş kategorilerinde 43 kez forma giydi. Fransa formasını ise ilk kez; 3 Haziran 2001 tarihinde, FIFA Konfederasyonlar Kupası mücadelesinde, 4-0 kazandıkları maçta, Meksika karşısında giydi. Fransa ise o turnuvada şampiyonluğa ulaştı. Bundan iki sene sonra; yani 22 Haziran 2003 tarihinde yine FIFA Konfederasyonlar Kupası mücadelesinde Yeni Zelanda karşısında ikinci kez Fransa formasını giydi. Fransa ise o dönem yine bu turnuvayı kazanmayı başardı. Bu başarılardan sonra 2004 yılında o zamanki teknik direktör Jacques Santini tarafından 2004 Avrupa Futbol Şampiyonası için 23 kişilik kadroya çağrılan Landreau, 2006 yılında ise Santini'den sonra teknik direktör olan Raymond Domenech tarafından 2006 FIFA Dünya Kupası için 23 kişilik kadroya çağrıldı ancak bunların ikisinde de Fabien Barthez ile Grégory Coupet'in bu kadrolarda olmasından dolayı Fransa'nın üçüncü kaleci konumundaydı. Landreau, 12 Eylül 2007 tarihinde 1-0 kaybettikleri ve kendisinin sekizinci kez millî formayı giydiği İskoçya maçına kadar millî forma altında 693 dakika gol yememe başarısı gösterdi. Millî formayı son kez ise; 16 Kasım 2007 tarihinde, 2-2 biten maçta, Fas karşısında giydi. Bu maçtan sonra günümüzde de dahil, arada bir millî takım maçlarına çağrılsa da hiçbirinde forma giymeyi başaramadı. 2008 Avrupa Futbol Şampiyonası için Fransa'nın 30 kişilik eleme kadrosunda yer alan Landreau, sonrasında 23 kişilik turnuva kadrosunda kendine yer bulamadı. Domenech tarafından 2010 FIFA Dünya Kupası için yine Fransa'nın 30 kişilik eleme kadrosunda yer alan Landreau, sonrasında yine 23 kişilik turnuva kadrosunda kendine yer bulamadı ve yerine Cédric Carrasso kadroya dahil edildi. İki yıldan fazla bir süre boyunca Fransa'nın hiçbir maçı için kadroya çağrılmayan Landreau, şu an Fransa'nın teknik direktörü olan Didier Deschamps tarafından 2014 FIFA Dünya Kupası elemeleri mücadelesinde, 7 ile 11 Eylül 2012 tarihlerinde oynanacak olan Finlandiya ile Belarus maçları için kadroya çağrıldı.. 2014 FIFA Dünya Kupası için kadroya çağrılan Landreau, bu turnuvada hiç forma giyemedi ve Fransa, turnuvaya çeyrek finalde elendi. Landreau ise bu turnuvadan sonra futbolculuk kariyerini sonlandırdı. Landreau, millî formayla; bir Avrupa Futbol Şampiyonası, iki FIFA Dünya Kupası ve iki FIFA Konfederasyonlar Kupası turnuvalarında mücadele etti. İki kez FIFA Konfederasyonlar Kupası şampiyonluğu yaşarken, bir kez de FIFA Dünya Kupası'nda ikincilik yaşadı. Landreau, şu ana kadar Fransa kalesini 11 kez korudu. Landreau, Haziran 2012'de beIN Sport'ta 2012 Avrupa Futbol Şampiyonası için yorumculuk yaptı. Aralık 2013'ten beri ise Canal+'da İngiltere Premier Ligi için yorumculuk yapmaktadır. 26 Aralık 2013 tarihinde ise West Ham United - Arsenal maçında spiker Eric Huet ile birlikte kariyerindeki ilk maçını anlattı. Landreau, 2002 ile 2006 yılları arasında kadın tenisçi Anne-Gaëlle Sidot ile evliydi. Haziran 2009'dan beri ise, bir zamanlar Star Academy'de oynayan Lennie Marshall ile evlidir. Kladistik Kladistik canlılar arasında "kalıtsal" benzerliklere dayalı evrimsel ilişkileri belirleyen bir biyoloji dalıdır. Canlılar arasında evrimsel ilişkileri inceleyen çok sayıda filogenetik sistematik öğretilerinden en ünlüsüdür. Kladistik, inceleme konusu yapılan canlıların sinapomorflar olarak da adlandırılan "ortak kalıtsal özellikleri" kullanılarak yürütülen, çok titiz bir analiz yöntemidir. Kladistik analiz, canlıları evrimsel ilişkilerine göre gruplamayı amaçlayan, birçok çağdaş biyolojik sınıflandırma düzenlemeleri için temel oluşturmaktadır. Buna karşılık, fenetik canlıları dış benzerliklerine göre gruplamaktadır, ancak geleneksel olarak bu yöntemin benimsenmesi kısıtlı sayıda anahtar karakterlere bağlı kalma eğilimini doğurmaktadır. "Kladistik" terimi Antik Yunanca "", "klados", "dal" sözcüğünden türetilmiştir. Kladistik bir analizin sonucu olarak, canlı gruplar arasındaki kalıtsal bağlara ilişkin farklı kuramları gösteren kladogramlar çizilir. Kladistik analizde kullanılacak veri miktarı ve niteliği araştırmacının isteğine bağlı olarak değişiklik gösterebilmektedir. Günümüz sistematik çalışmalarında, morfoloji, biyokimya, moleküler biyoloji alanlarına ait konuları içine alan çok çeşitli bilgilere yer verilmektedir. Washington Wizards Washington Wizards, Washington, ABD merkezli NBA'de mücadele eden profesyonel basketbol takımıdır. 1961 yılında Chicago'da kurulan takım daha sonraki yıllarda Washington kentine taşınmıştır. Şu anda takımın koçluğunu Randy Wittman yapmaktadır. Maçlarını 20.300 kişi kapasiteli Verizon Center'da oynamaktadır. Takımın 1978'te olmak üzere sadece bir kez NBA şampiyonluğu, 4 kez de konferans şampiyonluğu bulunmaktadır. NBA'in gelmiş geçmiş en büyük oyuncusu Michael Jordan'da kariyerinin son 2 yılında bu takımda forma giymiştir. NBA En Değerli Oyuncu NBA Finalleri MVP NBA Yılın Çaylağı NBA En Çok Gelişme Gösteren Oyuncu NBA Yılın Koçu NBA Yılın Yöneticisi NBA Yılın Birinci Beşi NBA Yılın İkinci Beşi NBA Yılın Üçüncü Beşi NBA Yılın Birinci Savunma Beşi NBA Yılın İkinci Savunma Beşi NBA Yılın Birinci Çaylak Beşi NBA Yılın İkinci Çaylak Beşi Edward Coke Sir Edward Coke, (d. 1 Şubat 1552, Mileham, Breckland, Norfolk, İngiltere, Britanya İmparatorluğu - ö. 3 Eylül 1634, Mileham, Breckland, Norfolk, İngiltere, Britanya İmparatorluğu), İngiliz hukukçu ve siyaset adamı. Stuartların kraliyet ayrıcalıklarına karşı gelip, hukukunun üstünlüğünü ileri düzeyde savunarak İngiliz hukuku ve İngiliz Anayasasının gelişimine büyük katkıda bulunmuştur. Norwich'te ve Cambridge Üniversitesi'ne bağlı Trinity College'da öğrenim gördükten sonra Inner Temple'a geldi ve burada hukuk okudu. Baroya kabul edilip, kısa sürede büyük ün kazandı. Norfolk papazı Edwani Dennv'nin Lord Cromvveli'yle yönettiği davada avukatlık yaptı. I. Elizabeth'in bakanı Lord Burghleymn yardımıyla hizmetine girdi ve hızla yükseldi. 1589'da Parlamento'ya seçildi. 1592'de Londra başsavcı yardımcısı ve yargı kayıtları sorumlusu oldu. 1593'te Avam Kamarası başkanlığına getirildi. Kraliçe Elizabeth'in politikası doğrultusunda Avam Kamarası üyelerinin kiliseyle ilgili konuları tartışma çabasını ustalıkla önledi. 1593'te başsavcılık makamının boşalmasından sonra Essex kontunun desteğiyle bu göreve gelmek isteyen Francis Bacon ile tartışmaya başladı. 1594'te bu göreve atanınca, bazı kaynaklara göre Bacon'ın başsavcı yardımcısı olmasına engel oldu. İlk karısı Bridget Paston'ın ölümünden (1598) dört ay sonra Bacon'ın da aşık olduğu Lady Elizabeth Hatton ile evlendi. Başsavcılık döneminde tahtın ve taht ayncalıklannın savunucusu oldu. Birçok önemli ihanet davası açarak Essex ve Southampton kontları (1600-01), Sir Walter Raleigh (1603) ve 1605'te Barut Komplosu'na katılan suikastçılar hakkındaki soruşturmaları yürüttü. Bu davalar sırasında aşırı sert yöntemlere başvurduğu biliniyor. 1606'da Gelenek Hukuku Üst Mahkemesi başyargıçlığına atandı. Bu sırada Başpiskopos Richard Bancroft, gelenek hukuku mahkemelerinin kilise mahkemeleri üzerindeki denetimini kırmak için uğraşıyordu. Bu çatışma, Edward Coke'un gelenek hukukunun üstünlüğünden hareketle kralın herhangi bir davayı mahkemelerden geri çekme yetkisi bulunmadığını ve ""kralın kişisel olarak hiçbir dava hakkında karar veremeyeceğini"" öne sürerek I. James'in öfkesini üzerine çektiği Fuller Davasi'nda (1607-08) doruğuna çıktı. 1610'da kraliyet konseyi önünde kralın gelenek hukukunun hiçbir bölümünü değiştiremeyeceğin, ve daha önceden suç olmayan bir davranışı bir bildirge ile suç sayamayacağını söyleyerek bir kez daha kralla karşı karşıya geldi. Aynı yıl Kraliyet Kilise Divanı zina suçları için hapis cezası verme hakkı olmadığını savundu ve James'in 1611'de kendisini bu mahkemeye atama önerisini geri çevirdi. James, dürüst ve saygıdeğer bir kişi olarak gelenek hukukunun simgesi haline gelen Edward Coke'la baş edeyeceğini görünce. Ağustos 1613'te onu susturmak için "satın almak" yoluna gitti. Tahtı gözeteceği düşüncesiyle Coke'u Kraliyet Yargı Kurulu başyargıçlığına ve Özel Danışma Kurulu üyeliğine atadı. İngiltere başyargıcı unvanını kullanmaya başlayan Coke, yeni görevlerinde de güçlü konumunu koruyarak, gelenek hukukunun Parlamento dışında bütün kişi ve kurumların üzerinde olduğunu savunmaya devam etti. James'in, mahkeme üzerindeki etkisini kırmak amacıyla Peacham Davası'nda yargıçlardan tek tek görüş alma yöntemine başvurmasını protesto etti. Ama 1615'te Adalet Bakanı Ellesmere'in, Uyuşmazlık Mahkemesi'nin başkanı olarak, gelenek hukuku mahkemelerinin kararlarına karışma ve dolaylı olarak bu kararları iptal etme yetkisi olmadığı konusunda başlattığı mücadelede yenik düştü. Court of King's Bench kararma karşı Court of Chancery'ye başvuran bazı davacıları cezalandırma girişiminde başarısızlığa uğraması ve bir saray entrikasına kurban olan Sir Thomas Overbury ile ilgili cinayet davasında yüksek yerlerdeki kişilere üstü kapalı suçlamalarda bulunması konumunu daha da sarstı. Ardından kralın din adamlarına birden çok arazi geliri bağlama yetkisinin olmadığını öne sürerek I. James ile yeni bir çatışmaya girdi. Kralın görüsünü almadan, bu yetkiye ilişkin bir davaya bakılmaması yolundaki kraliyet emrine öteki yargıçları da yanma alarak uymadı. Bunun üzerine Court of King's Bench üyeleri kralın ve kraliyet konseyinin önüne çıkanlarak emre uymalan konusunda uyarıldılar. Öteki yargıçların boyun eğmesine karşın, Coke dürüst ve adil bir yargıcın yapması gerekeni yapacağını bildirdi. Haziran 1614'te Bacon'ın kışkırttığı Özel Danışma Kurulu, Coke ile ilgili üç ayrı suçlamada bulundu. Bunların ilki hiçbir zaman kanıtlanamayan dayanaksız bir rüşyet iddiasıydı. Öteki suçlamalar Court of Chancery'in yetki alanına karışması ve birden çok arazi geliri konusunda kralın emrini dinlememesiyle ilgiliydi. Davalara girmesi yasaklandı ve Reports adlı yapıtında yer alan "yanlışlıkları" düzeltmesi istendi. Ardından 14 Kasım 1616'da görevden alındı. Bunun üzerine etkili bir dost kazanma düşüncesiyle kızını Buckingham dükünün kardeşi Sir John Villiers'le evlendirmek istedi. Karısı, Bacon'ın da desteğiyle buna karşı çıktı ve henüz 14 yaşında olan kızı sakladı. Coke kızını zorla kaçırdı ve gönülsüz olmasına karşın Villiers ile evlendirdi. Bu evlilikten sonra yeniden kamu yaşamına dönerek, 1617'de Özel Danışma Kurulu'na ve Star Chamber Mahkemesi'ne girdi. 1620'de kral yandaşı görünerek Cornwall ilçesinden Parlamento'ya girdi. Ama Taşra Partisi'nin önde gelen üyeleri arasında yer aldı. Prens Charles'ın bir İspanyol prensesi ile evlendirilmesine karşı çıktı. Bacon'a karşı öne sürülen rüşvet suçlamalannda önemli rol oynadı. 1621'de Parlamento'nun hakları konusundaki konuşmalanndan dolayı dokuz ay hapis tutulduysa da, hakkında dava açılmasını sağlayacak hiçbir kanıt bulunamadı. Konusmalannda savunduğu görüşler 1628'de yayımlanan Haklar Dilekçesi'nin temelim oluşturdu. Magna Carta gibi eski örneklerden yola çıkarak kralın ayrıcalıklarım sınırlandıran bir özgürlük bildirgesi kaleme aldı ve aynı yıl emekliye ayrıldı. Ölümünden sonra bütün yazılı belgelerine hemen el kondu ve aralarında vasiyetnamesinin de bulunduğu bazı belgeler bir daha ele geçirilemedi. Davranışlarındaki bazı aşırılıklara karşın, Coke'un hukuk bilgisi eşsizdi. Ortaçağın teamüllerim ustalıkla yorumlayarak 17. yüzyıl gelenek hukukunun dayanağı haline getirdi. "Reports" adlı yapıtında mahkeme karartan arasında bağlantılar kurarak ve çeşitli yorumlar yaparak ingiliz hukukunun ilkelerini sistemleştirdi. Öteki yapıtlanın en ünlüsü dört ciltlik "İngiltere Yasalarının Temelleri" idi. 1. 2. Asya Oyunları Uluslararası Olimpiyat Komitesi'nin desteğinde, Asya Olimpiyat Komitesi tarafından düzenlenen bölgesel yarışmalar.İlki 1951'de Yeni Delhi'de yapıldıktan sonra, 1954'ten beri de her dört yılda bir yapılmaktadır.1980'li yıllar kadar Japonya madalya sıralamasında birinci olurken, 1982'den beri düzenlenen yarışmalarda üstünlük Çin'in elindedir. Reasürans anlaşması Reasürans anlaşması (trete), sigorta şirketleri ile reasürörler arasında yapılan ve risk devir esaslarını belirleyen anlaşma. Bir reasürans anlaşmasının iki tarafı vardır: Reasürör ve sigortacı. Sigortacı, anlaşma bağlamında risk devri yaptığı için "devreden" ("sedan") taraf olarak bilinir. Reasürör, sigortacı tarafından kabul edilen ve anlaşmadaki tanıma uyan tüm riskleri devralmak, sigortacı da bunları devretmek zorundadır. Bu nedenle, anlaşma yoluyla yapılan reasüransa "zorunlu reasürans" da denir. Reasürans anlaşmaları, riskin paylaşılma yöntemine göre çeşitli gruplara ayrılır. Bölüşmasiz anlaşmaların başlıca türleri "hasar fazlası" ("excess of loss") ve "stop loss" 'tur. Reasürans anlaşmalarının üst sınırlarını aşan büyük tutarlı poliçeler düzenlenmesi gerektiğinde, sigorta şirketleri "ihtiyari reasürans" arayışına giderler. (bkz. reasürans maddesi) İhtiyari reasürans ile zorunlu reasüransı birleştiren ve "zorunlu-ihtiyari" ("facob") adı verilen bir anlaşma türü de vardır. "Zorunlu-ihtiyari" anlaşmalarda, reasürör, kendisine devredilen riskleri kabul etmek zorundadır. Ancak sigortacı, her ürettiği poliçeyi reasüröre devretmek zorunda değildir. Cook Dağı Cook Dağı ya da Aoraki, Yeni Zelanda'nın en yüksek dağıdır (3724 m). Yeni Zelanda Alpleri'nde Güney Adası üzerindeki Mackenzie Distrikt'inde (idari yapı) Canterbury Bölgesi'nde bulunur. Cook Dağı, 1953 yılında düzenlenen 70.696 hektar araziyi ve 2000 m yükseklikte 140 dan fazla dağı kapsayan Mount Cook Milli Parkı'nın merkezindedir. Parkın %40'ı buzullar altında olup, bunların en ünlüsü Cook Dağı'nın yamaçlarındaki, 27 km uzunluğa sahip Tasman Buzulu'dur. Dağ, İngiliz kâşif James Cook'un adını almıştır. Adını, 1851 yılında çevrenin katografisini çıkaran Captain Stokes verir. Stokes dağı, 1769 yılında, Yeni Zelanda Adaları'nın çevresini ilk olarak dolaşan ve bunları Büyük Britanya için alan James Cook'un adıyla adlandırır. Buna karşın Aoraki adı Maori Dili'ndeki Ngāi Tahu Dialekti'nden gelir. Maori Dili'nde dağın adı Aorangi'dir (Türkçe: "Gökdelen"). Birçok Yeni Zelanda yöresinin adlandırmasında rol oynayan dil tartışmalarında, dağın resmi olarak "Aoraki/Mount Cook" olarak adlandırılmasında uzlaşılmıştır. Cook Dağı, 1992 yılında toprak kayması sonucu, buz ve çakıl kitlesinin vadiye kaymasıyla, zirvesinden 20 m. kaybeder. İlk tırmanış denemesi 1882 yılında başarısızlıkla sonuçlanan iki İsviçreli tarafından gerçekleştirilir. 1894'te 3 Yeni Zelandalı dağcı zirveye kadar ulaşmayı başarır. İsviçreli Matthias Zurbriggen bir yıl sonra dağa tek başına tırmanmayı başarır. 1948 yılında Yeni Zelanda'nın milli kahramanı Edmund Hillary de Cook Dağı'na tırmanır. Cook Dağı'na şu ana kadar yirmiden fazla rota üzerinden, her yanından tırmanılmıştır. Bugünkü önemli rotalar şunlardır. Nusret Nusret, I. Dünya Savaşı Çanakkale Deniz Savaşlarında büyük bir başarı göstermiş olan mayın gemisidir. Malatya Arapgirli Cevat Paşa'nın emriyle Osmanlı Donanması ve Türk Deniz Kuvvetleri'nde hizmete giren mayın dökücü gemi. Asıl ismi "Nusrat" olan ama zamanla "Nusret" olarak kullanılan gemi, 1911 yılında Almanya'nın Kiel şehrinde kızağa çekildi ve 1913 yılında Osmanlı Donanması'na katıldı. 1915 ilkbaharında uzun süredir Boğaz'ın girişindeki tabyaları bombalayan, keşif uçuşlarıyla ve mayın temizleme gemilerinin faaliyetiyle saldırıya geçeceği kesinleşen Müttefik Donanması artık saldırı için gün sayıyordu.Müstahkem Mevkii Komutanlığı 26 mayını Karanlık Liman'a dökme kararı aldı. 7 Mart'ı 8 Mart'a bağlayan gece Nusret mayın dökücü gemisi Yüzbaşı Tophaneli İsmail Hakkı Bey ve Müstahkem Mevkii Mayın Grup Komutanı Yüzbaşı Hafız Nazmi (Akpınar) Bey komutasında düşman gemilerinin projektörlerine aldırmadan Anadolu yakasındaki Erenköy'deki Karanlık Liman'a mayınlarını bıraktı. Geminin çarkçı başısı ön yüzbaşı Çarkçı Ali Yaşar ( Denizalp) efendidir. Ertesi günlerde İngilizler deniz ve hava keşifleri yapmış ama bu mayınları bulamamışlardır. "Nusret" 'in döşediği mayınlar 18 Mart 1915'te Çanakkale harekatının kaderini değiştirmiş, ona "dünyanın en ünlü mayın gemisi" unvanını kazandırmıştı. "Nusret" 'in mayınları 639 kişilik mürettebatıyla "Bouvet", onun ardından HMS Irresistible ve HMS Ocean zırhlılarını sulara gömmüştü. İngiliz Generali Oglander'in "Çanakkale-Gelibolu Askerî Harekâtı" ("Military Operations Gallipoli, Official History of the Great War") adlı eserinin 1. cildinden: ""Pek uygun başlamış olan gün bu meçhul mayın hattının olağanüstü ve ortalığı kırıp geçiren başarısı yüzünden, tam bir başarısızlıkla sona erdi. Bu yirmi mayının seferin talihi üzerindeki etkisi ölçülemez."" Ccolyen Corbet'in, "Deniz Harekatı" adlı eserinin ikinci cildinden:" "Felaketlerin hakiki sebebi keşif ve tayin olununcaya kadar çok geçmedi. Gerçek şu idi ki, 8 Mart gecesinde Türkler, haberimiz olmadan Erenköy Koyu'na paralel olarak 26 mayın dökmüşler ve keşif gemilerimiz, aramaları esnasında bunlara rastlamamışlardı. Türkler bu mayınları özel amaçla manevra sahamıza koymuşlar, gösterdiğimiz bütün ihtiyata rağmen baş döndürücü bir zafer kazanmışlardır."" Bahriye Nazırı Winston Churchill 1930'da "Revue de Paris" dergisinde olayı şöyle yorumlamıştır: "Birinci Dünya Harbi'nde bu kadar insanın ölmesine, harbin ağır masraflara mal olmasına, denizlerde onca ticaret ve savaş gemisinin batmasına başlıca neden, Türkler tarafından o gece atılan o incecik çelik halat ucunda sallanan yirmi altı demir kaptır." Gemi 1962'de özel kişilerce satın alınmış, "Kaptan Nusret" adıyla kuru yük gemisi olarak hizmet vermiştir. 1990 yılında Mersin açıklarında alabora olmuştur. 1999 yılında bir grup gönüllü tarafından su yüzüne çıkarılan "Nusret", 2003 yılında Tarsus Belediyesi tarafından, Çanakkale Savaşları ile ilgili heykellerin de yer aldığı bir çevre düzenlemesi ile anıt haline getirilmiştir. 2011 yılında İstanbul Tersanesi Komutanlığında inşa edilen Nusret Mayın Gemisi’nin bire bir ölçülerindeki "tıpkı yapımı" bugün de Çanakkale Deniz Müzesi Komutanlığında sergilenmektedir. Nusret Mayın Gemisi'nin 100. yıl anma töreninde(8 Mart 2015), gemi temsili olarak yeniden suya indirilmiştir. Sabah 06:15'te denize açılan gemi, 100 metre aralıklarla denize temsili iki mayın bırakmıştır. Samsara Samsara ya da saṃsāra (Sanskrit: संसार; Tibetçe: "khor wa"; Moğolca: "orchilong") Sanskrit kökenli modern dillerde birincil olarak "dünya" anlamında kullanılır. Hinduizm, Budizm, Jainizm, Sihizm dinlerinde reenkarnasyon ya da yeniden doğum döngüsünü anlatan bir kavramdır. Bu dinlerdeki genel anlayışa göre, ölümün gerçekleştiği sırada karmik hesap kişinin yeniden doğduğu sıradaki duruma aktarılır. Bir kişi sayısız miktardaki yaşamların ardından tanrılardan biri haline gelebilir. Bir tanrı ise daha önceki hayatlarında yaptığı iyiliklerden elde ettiği hikmeti tükenene kadar doğaüstü güçleri kullanabilir. Samsara'nın sonsuz ölüm ve yeniden doğum zincirinden nasıl kurtulunulacağı Budizm ve Hinduizm'de esas konulardan biri olmuştur. Budizm bodhi (aydınlanma) cevabını verirken, Hinduizm'de ise mokşa'dır. Önemli Hint dinlerinin ortak tanımı olan samsara yaşamın döngüsünü, ölümü ve yeniden doğuşu, var oluşu ve yok oluşu tanımlar. Budizm geleneğinin amacı bu döngüyü terk etmektir. Samsara, cehennemden tanrıya kadar insanoğlunun bildiği varlığın bütün tabakalarını içine alır. Bütün varlıklar kendini yaşamın döngüsünde bulur. Buna “Karma” felsefesinde istek ve arzular yoluyla kendini bulan eylem, düşünce ve hisler de dâhildir. Bu döngüden ayrılmak, ilk olarak Karma felsefesine ait bu elemanların tanınması ve anlaşılması ile mümkün olur. Mahayana felsefesinde ise Samsara ve Nirvana’nın kimlik teorisinden daha fazlası ortaya çıkmıştır. TÃ¼rk Loydu Türk Loydu Vakfı, başlıca kuruluş amacı Türkiye'de gemi sınıflandırma ve belgelendirme olan, bunun yanı sıra başka alanlardaki standartlarda da belgelendirme yapan bir vakıf. 1962'de Gemi Mühendisleri Odası ve Türkiye Sigorta ve Reasürans Şirketleri Birliği tarafından, Avrupa'da gemi sınıflandırması yapan benzeri örneklerden hareketle kuruldu. Uzun süre yaptığı sınıflandırmaların uluslararası kabul gören bir akreditasyon kuruluşunca onaylanmaması nedeniyle hizmet alanı sınırlı kaldı. Vakıf halen Türk Akreditasyon Kurumu tarafından çeşitli standartlarda akredite edilmiştir. Vakıf, belgelendirme dışında denetim, danışmanlık, eğitim hizmetleri vermekte, gemicilik ve standartlaştırma konusunda yayınlar yapmaktadır. Kızkapan, Keşan Kızkapan, Edirne ilinin Keşan ilçesine bağlı bir köydür. Köyün adının bir kız kaçırma olayından geldiği ve bunun bir öyküsü olduğu rivayet edilmektedir. Köyün tamamı türktür drama bölgesinden göç etmişlerdir Edirne iline 128 km, Keşan ilçesine 18 km uzaklıktadır. Mâlik (anlam ayrımı) Mâlik ile aşağıdakilerden herhangi biri kastedilmiş olabilir: Mirabilis Mirabilis ile aşağıdakilerden biri kastedilmiş olabilir: Mirabilis (ÅŸirket) Mirabilis, İsrail bazlı olan ve ünlü mesajlaşma programı ICQ'yu üreten internet şirketiydi. Bununla birlikte şirket 1998 yılında AOL tarafından satın alınmıştır ve bugün Time Warner bünyesinde bulunmaktadır. Şirket 1996 yılında Arik Vardi, Yair Goldfinger, Sefi Vigiser ve Amnon Amir isimli dört İsrailli tarafından kurulmuştur. Şirketin ana yatırımcılarından biri de Arik Vardi'nin babası Yossi Vardi idi. 1999 Türkiye genel seçimleri 1999 Türkiye genel seçimleri, 18 Nisan 1999 tarihinde yapılan ve TBMM 21. dönem milletvekillerinin belirlendiği genel seçim. Türkiye'nin 80 ilindeki 84 seçim çevresinde, %10 ülke barajlı d'Hondt sisteminin uygulanarak gerçekleştirilen seçimlerde 550 milletvekili TBMM'ye girmiştir. Haziran 1998'de ANASOL-D Hükûmeti olarak bilinen 55. Hükûmet'in Başbakanı Mesut Yılmaz ile bu hükûmeti dışarıdan destekleyen Cumhuriyet Halk Partisi (CHP) Genel Başkanı Deniz Baykal arasında yapılan görüşmeler sonunda varılan mutabakatla, Aralık 2000'de yapılması gereken milletvekilliği seçiminin yerel seçimlerle birleştirilerek 18 Nisan 1999 tarihinde yapılması kararlaştırıldı. 30 Temmuz 1998 tarihinde TBMM Genel Kurulu, erken genel seçimlerle yerel seçimlerin 18 Nisan 1999 tarihinde birleştirilerek yapılmasına karar verdi. Oylamaya katılan 497 milletvekilinden 486'sı kabul, 11'i ise ret oyu kullandı. Seçim kararının alınmasından kısa süre sonra patlak veren Türkbank Skandalı'yla CHP, ANASOL-D Hükûmeti'nden desteğini çekti. 25 Kasım 1998 tarihinde, CHP, Fazilet Partisi ve Doğru Yol Partisi'nin verdikleri gensorunun TBMM Genel Kurulu'nda kabul edilmesiyle Cumhuriyet tarihinin en uzun ömürlü azınlık hükûmeti olan ANASOL-D Hükûmeti düştü. Mesut Yılmaz istifasını Cumhurbaşkanı Süleyman Demirel'e sundu. Yaklaşık 1,5 aylık bir süreçten sonra, 18 Nisan seçimlerine kadar görev yapacak olan Bülent Ecevit başkanlığındaki 56. Hükûmet kuruldu. 1968 yerel seçimleriyle birlikte Cumhuriyet Senatosu için 24 ilde yapılan kısmi birleşik seçim dikkate alınmazsa, yerel seçimlerle bir arada yapılan ilk genel seçimlerdir. 80 ildeki 84 seçim çevresinde düzenlenen seçimlerde, 37.495.217 kayıtlı seçmenden 32.656.070'i sandık başına gitti. 20 partinin katıldığı 18 Nisan 1999 genel seçimleri, 1950'den sonra yapılan serbest seçimler arasında katılan siyasi parti sayısının en fazla olduğu seçimdir. Yüzde 10'luk seçim barajını aşan 5 siyasi partiden Demokratik Sol Parti 136, Milliyetçi Hareket Partisi 129, Fazilet Partisi 111, Anavatan Partisi 86 ve Doğru Yol Partisi 85 milletvekilliği kazandı. Bunlara ek olarak, 22 yıl aradan sona bağımsız adaylar da TBMM'ye seçilmeyi başardı (Mehmet Ağar-Elazığ, Ahmet Özal-Malatya, Bekir Gündoğan-Tunceli). Yine 22 yıl aradan sonra ilk kez bir merkez sol partinin birinci olduğu seçimlerde, seçim barajını aşamayan Cumhuriyet Halk Partisi tarihinde ilk defa TBMM dışında kaldı. DSP'nin oylarını yaklaşık yüzde 50 oranında artırarak birinciliğe yükseldiği bu seçimlerde, bir önceki seçimde yüzde 10 barajını aşamayarak TBMM'ye giremeyen MHP ise oylarını yaklaşık yüzde yüz oranında artırarak ikinci parti durumuna geldi. Seçime katılan diğer büyük partilerden, Refah Partisi'nin devamı olarak kurulan FP, ANAP, DYP ve CHP'nin oyları geriledi. TBMM'ye seçilen kadın vekil sayısı 1995 seçimlerine göre 13'ten 23'e yükseldi. 80 ilden 27'sinde DSP, 25'inde MHP, 11'inde HADEP, 9'unda FP, 5'inde DYP, 2'sinde bağımsızlar ve 1'inde de ANAP birinci oldu. 18 Nisan 1999 Genel Seçimlerinden sonra hükûmeti kurma görevi 9. Cumhurbaşkanı Süleyman Demirel tarafından Demokratik Sol Parti (DSP) Genel Başkanı Bülent Ecevit'e verildi. Ecevit, DSP, Milliyetçi Hareket Partisi (MHP) ve Anavatan Partisi (ANAP) ile 28 Mayıs 1999 tarihinde üçlü koalisyon hükûmetini kurdu. Böylece Türk siyasi yaşamında 17. koalisyon hükûmeti kurulmuş oldu. Bu hükûmetle, MHP 21 yıl sonra hükûmete girdi. Mayıs 2002'de Başbakan Bülent Ecevit'in rahatsızlanması ve ilerleyen yaşının etkisiyle sağlık durumunun düzelememesi iddiası ile görevine devam edip edemeyeceği yönünde tartışmalar başladı. Tartışmaların Demokratik Sol Parti'nin (DSP) içine de yansımasıyla temmuz ayı içinde DSP grubunun sayısı, Ecevit'in görevden çekilmemesine tepki gösteren milletvekillerinin istifasıyla yarı yarıya düştü. Bu gelişmeler sırasında koalisyon hükûmetinin ikinci büyük ortağı Milliyetçi Hareket Partisi'nin (MHP) Genel Başkanı Devlet Bahçeli, 7 Temmuz 2002 günü, partisinin Bursa İl teşkilatının Keles ilçesinde düzenlediği 11. Kocayayla Türkmen Kurultayı'nda yaptığı açıklamada 3 Kasım 2002 tarihinde erken seçim yapılmasını istedi. 16 Temmuz 2002'de koalisyon hükûmetini oluşturan üç partinin genel başkanları arasında yapılan zirve toplantısında 3 Kasım'da erken seçim yapılması kararı alındı. 31 Temmuz 2002'de TBMM Genel Kurulu'nda yapılan oylamada, erken seçim önergesi oylamaya katılan 514 milletvekilinden 449'unun kabul oyuyla kabul edildi. 1999 genel seçimlerinin sonuçları: İllere göre 18 Nisan 1999 genel seçim sonuçları; (Not: Aşağıdaki tabloda oy sayıları doğru olmakla birlikte oranlar hatalıdır. Oranlar hesaplanırken yuvarlama hatası yapılmıştır.) Otel Otel, belirli bir ücret karşılığında yolcu ve turistlere konaklama ve yemek hizmeti veren tesis. Oteller; yapısı, teknik donanımı, konforu ve bakım koşulları gibi maddi, sosyal değeri, personelin hizmet kalitesi gibi moral elemanlarıyla tercih edilebilir nitelikte geçici konaklama ve kısmen beslenme ihtiyaçlarını bir ücret karşılığında hizmet olarak kabul eden ekonomik, sosyal ve sosyal disiplin altına alınmış işletmelerdir. Akışkan Akışkan, sıvıları, gazları, plazmaları ve bazı durumlarda plastik katıları (eriyik) kapsayan, maddenin hallerinin bir altkümesidir. Akışkanlar, kayma gerilmesi altında sürekli biçim değiştirir (akar). Akışkanlar, akma kabiliyetinin bir sonucu olarak bulundukları kapların şeklini alır. Bu özellikler, tipik olarak durağan denge halinde kayma gerilmesine dayanamamanın bir sonucudur. Bir katıda, gerinme, zorlanmanın fonksiyonu iken, bir akışkanda, gerinme zorlanma oranının fonksiyonudur. Yani katı cisim kayma gerilmesine mağruz kaldığında şekil değişimine uğrar ve bu şekil değişimi katının elastik şekil değişimi ile sınırlıdır. Akışkan ise kayma gerilmesine uğradığı sürece şekil değişimine (yani akmaya) devam eder. Bu davranışın sonucu, akışkanın durum karakteristiğinde basıncın rolünün önemini gösteren Pascal yasası’dır. Akışkanlar özelliklerine göre ikiye ayrılabilir: Akışkanların davranışı, kütlenin korunumu, çizgisel momentumun korunumu, açısal momentumun korunumu ve enerjinin korunumu yasalarına dayanan bir kısmî diferansiyel denklem sistemi olan Navier–Stokes denklemleriyle tanımlanır. Akışkanlar, gazlar ve sıvılar içerisinde de sınıflandırılmışlardır. Sıvılar serbest yüzey formundadır (yani, yüzey bulunduğu kap tarafından şekillendirilmemiştir), gazlar ise değildir, tüm hacmi kaplar. Katılar ve akışkanlar arasındaki fark, bazen çok açık değildir. Fark maddenin viskozitesinin saptanması ile oluşur; örneğin, silikon plastik farklı zamanlarda hem katı, hem de akışkan olarak tanımlanabilir. Akışkanların özelliklerini inceleyen çalışmalar, akışkanlar mekaniği olarak adlandırılır. Akışkanlar mekaniği de akışkanın hareket haline bağlı olarak, akışkanlar dinamiği ve akışkanlar statiği olarak alt bölümlere ayrılır. Barack Obama Barack Hussein Obama (4 Ağustos 1961), Amerika Birleşik Devletleri'nin eski devlet başkanı. İlk olarak 4 Kasım 2008'de yapılan 2008 ABD başkanlık seçimlerine ABD'nin 44. devlet başkanı seçilmiş ve 20 Ocak 2009 tarihinde bu görevi George W. Bush'tan devralmıştır. 6 Kasım 2012 tarihinde yapılan 2012 ABD başkanlık seçimlerinde Mitt Romney karşısında seçimi kazanmış ve Amerika Birleşik Devletleri Başkanlığına ikinci kez seçilmiştir. Demokrat Parti'nin adayı olan Obama, ABD tarihindeki ilk ve tek Afroamerikalı devlet başkanıdır. Başkanlık görevinden önce; 2005'ten 2008'e kadar Illinois senatörü ve 1997'den 2004'e kadar da Illinois eyalet senatörü olarak görev yaptı. ABD'nin Hawaii eyaletindeki Honolulu kentinde Kapiolani Tıp Merkezi'nde dünyaya gelir. Kendisiyle aynı adı taşıyan babası Kenya'nın Siaya Bölgesi'ndeki Nyang’oma Kogelo yerleşim yerinde doğmuş ve büyümüş bir Kenyalıdır. Annesi Ann Dunham ise Kansas eyaletinin Wichita kentinde doğmuş ve büyümüş bir Amerikalıdır. Barack Obama'nın anne ve babası, babasının yabancı öğrenci olarak geldiği Hawaii'de tanışır ve evlenir. Yeni evli çift Obama 2 yaşındayken boşanır. Babası Boston'a gider. Harvard Üniversitesi'nde doktora yapar ve 1965 yılında Kenya'ya geri döner. Annesi ise yine bir yabancı öğrenci olan Endonezyalı Lolo Soetoro'yla ikinci bir evlilik yapar. Obama'nın hem babası, hem de üvey babası Müslüman kökenli ailelerden gelen fakat fazla dindar olmayan kişilerdir. Annesi ve üvey babasıyla birlikte Endonezya'ya taşınan Obama, 6-10 yaşları arasında Cakarta'da ilkokul öğrenimi görür. Sonra Honolulu'ya geri dönerek 1979 yılında liseyi bitirinceye kadar anneannesi ve dedesiyle yaşar. Liseden sonra Los Angeles'teki Occidental College'de üniversitenin ilk iki sınıfını okur. Sonra New York'taki Columbia Üniversitesi'ne geçiş yapar ve 1983 yılında Siyasal Bilimler bölümünden mezun olur. 1988 yılında Harvard Üniversitesi Hukuk Fakültesi'ne girer. Harvard Üniversitesi'ndeyken öğrenciler tarafından yayınlanan prestijli "Harvard Law Review" dergisinin yayın işleri müdürlüğünü yapan ilk Afroamerikan olur. 1991 yılında avukatlık diplomasını alarak başarı kazanır. Obama anne ve babası boşandıktan sonra babasını sadece bir kez Amerika Birleşik Devletleri'ne olan ziyareti sırasında 1971 yılında görür.Babası hayatının geri kalan kısmını Kenya'da geçirir ve Ruth Ndesandjo ile evlenir ve 1982 yılında Nairobi'de bir otomobil kazasında ölür. Annesi ise 1972 yılında ikinci eşinden ayrılarak Endonezya'dan ABD'ye geri döner. 1992 yılında Hawaii Üniversitesi'nde antropoloji dalında doktora kazanır. 1995 yılında yumurtalık kanseri'nden ölür. Barack Obama'nın anne tarafından 1 tane üvey kardeşi, baba tarafından ise 7 tane üvey kardeşi vardır. Barack Obama 1989 yılında Michelle Robinson'la tanışır. 3 Ekim 1992 tarihinde Michelle Robinson'la evlenirler. 1998 ve 2001 yıllarında doğan iki kız çocuk sahibi olurlar. 1964 doğumlu Michelle Obama eşi Barack Obama gibi Harvard Üniversitesi Hukuk Fakültesi mezunu bir avukattır. Obama çifti Protestan Hristiyandır ve United Church of Christ mezhebine üyedirler. Obama avukatlık diplomasını aldıktan sonra 1992 yılından itibaren 12 yıl süreyle Chicago Üniversitesi Hukuk Fakültesinde Anayasa hukuku dersleri verdi. Avukatlık firmalarında çalıştı,