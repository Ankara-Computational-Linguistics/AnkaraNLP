iki rakip yönetim ortaya çıkmış oldu.Başkan Franklin Pierce kölelik karşıtı yönetimi ayaklanmacı olarak suçladı ama Temsilciler Meclisi 3 Temmuz 1856'da Kansas'ın Topeka Anayasası temelinde eyalet olmasını kararlaştırdı.Kansas, 1861'de Birlik'e kabul edilinceye değin kanlı çatışmalara sahne oldu. Atlasjet'in 4203 sefer sayılı uçuşu Atlasjet 4203 sefer sayılı uçuşu, İstanbul Atatürk Havalimanı'ndan Isparta Süleyman Demirel Havalimanı'na yapılması planlanmış, tüm yolcular ve mürettebatın ölümüne yol açan bir kazayla sonuçlanan Atlasjet seferidir. Atatürk Havalimanı'ndan Isparta'ya 29 Kasım 2007 günü saat 23:20'de havalanması gerekirken, Priştine seferinden geç dönmesi nedeniyle 30 Kasım'da saat 00:51'de toplam 50 yolcu ve 7 mürettebat ile İstanbul'dan kalkan KK4203 sefer sayılı uçak, saat 01:36'da Süleyman Demirel Havalimanı'na inişe geçtiği sırada Isparta'ya 18 km mesafedeki Keçiborlu'da düştü. Atlasjet Hava Yolları başkanı Tuncay Doğaner kazadan kimsenin sağ kurtulamadığını açıkladı. Atlasjet'in World Focus Hava Yolları'ndan kiralamış olduğu uçak bir McDonnell Douglas MD-83 idi. Uçak kaza esnasında World Focus Hava Yolları pilotları tarafından kumanda edilmekteydi. Isparta Süleyman Demirel Üniversitesi'ndeki bir fizik konferansına katılmak üzere uçakta bulunan nükleer fizikçiler Engin Arık, Fatma Şenel Boydağ ve yanlarında bulunan 4 akademisyen kazada hayatını kaybedenler arasındaydı. Yerel görevlilerin ve gazetecilerin açıklamalarına göre uçak Keçiborlu ilçesine bağlı Çukurören ve Kılıç köyleri arasındaki 1.830 metre rakımlı Türbetepe'de, orman gözetleme kulesine yakın bir yerde bulundu. Uçak bulunduğunda iki parçaya ayrılmış, gövdesi ve arka kısmı ayrı yerlere düşmüş durumdaydı. Bir kanadı ve motoru bir tepenin üzerinde iken gövdesi 150 metre aşağıda bulunmaktaydı. Kaza sonucu kokpit kısmı da gövdeden ayrılmıştı. Bagajlar, cesetler ve enkaz geniş bir alana dağılmış ve polis tarafından kordonla çevrilmişti. Isparta Valisi Şemsettin Uzun, yaptığı bir açıklamada uçağın enkazının bulunduğu yerin havalimanına iniş rotası üzerinde bulunmadığını belirterek "Uçak oraya nasıl indi anlamak mümkün değil. Sırtın öbür tarafına düşmüş" dedi. McDonnell Douglas MD-83 tipi uçak, 53185 imalat numarası ile 1994'te üretildi. TC-AKM tescil işaretli uçak, World Focus Hava Yolları'ndan önce 1994-1999 arasında Amerikan Reno Air, 1999-2001 arasında American Airlines, 2001-2005 arasında Türk Free Bird Hava Yolları'nda uçtu. World Focus Hava Yolları tarafından 20 Mayıs 2005'te kendi filosuna katılan uçak, bir dönem Türk Hava Yolları'na da kiralandı. 29 Temmuz 2007'de uçuş ekibiyle birlikte Atlasjet'e kiralandı. Bölgede yapılan incelemede öğleden sonra uçağın uçuş bilgisini ve kokpit seslerini kaydeden iki kara kutu (ses kaydı yapan CVR ve uçuş bilgilerini kaydeden FDR cihazları) bulundu. Hava şartları olumluydu ve uçağın bilinen bir teknik sorunu yoktu. Sivil Havacılık Genel Müdürlüğü, 3 Aralık 2007 tarihinde, uçağın kuleyle yaptığı son konuşmadan sonra rotasından saptığının kesinleştiğini, ancak bunun nedeninin henüz bilinmediğini açıkladı. Aynı açıklamada, hava koşullarının uçuş için uygun olduğu, havaalanındaki cihazların normal çalıştığı, uçağın motorlarının çarpma anına kadar faal ve iniş takımlarının açık olduğu belirtildi. Karakutular çözümlenmek üzere Almanya'ya gönderildi. Gelen ilk haberler, karakutularda tüm kayıtların bulunduğu, verilerin pilotaj hatasına işaret ettiği yönündeydi. Buna göre, pilotlar, başlangıçta kurallara uygun olarak 2.600 m'ye kadar alçalmışlardı. Daha sonra uçağın rotasından sapmasının nedeni, pilotların yön tayinlerinin bozulmuş olmasıydı. Tepeye yaklaştıklarını fark ettiklerinde uçağı düzeltmeye çalışmışlardı, ancak bu manevranın sonucu olarak kuyruk kısmı tepeye çarpmıştı. Ancak düşen uçakta bazı avukatlar adına üç saat kadar araştırma yapan Kanadalı uzman Max Vermij, düzenlediği basın toplantısında pilotaj hatasını yeterli bir açıklama olarak görmediğini ve uçağın donanımında bir arıza olduğuna inandığını belirtti. Vermij, yaklaşık 2.000 m yükseklikte ve iniş yönünde olmayan uçağın iniş takımlarının açık olmasının teknik bir arızanın varlığına işaret ettiğini belitti. Aynı basın toplantısına katılan Amerikalı avukatlar, uçakta bir arıza olması halinde uçağı üreten Boeing firmasının kazazede ailelerine tazminat ödemesi gerektiğini, bu tazminatın 200 ila 300 milyon doları bulabileceğini, bunun için şimdiden ailelerin yarısına ulaşıp vekâlet aldıklarını belirttiler. Avukatlar, başlangıçta ailelerden ücret almasalar da, davanın başarılı olması halinde tazminat tutarının %20'si ila %30'u kadar ücret talep edeceklerini belirttiler. Ulaştırma Bakanlığı'nın Kasım 2008'de onayladığı ve adli soruşturmayı yürüten Keçiborlu Savcısı'na gönderdiği kaza raporu basında yer aldı. Raporda, kazanın sebepleri arasında pilotların yorgun ve deneyimsiz olmaları, "alçalma planındaki usulleri doğru kullanmamış" ve "karşılıklı çapraz kontrol sağlamamış" olmaları gösterildi. Uçağın uçuş güvenliği ile ilgili 1 Ocak 2005 tarihinden itibaren uçaklarda kullanılması mecburi ekipmanlarından olan yer yaklaşım ikaz sisteminin (EGPWS) de arızalı olması nedeniyle pilotun sistem tarafından ikaz edilemediği ve kör uçuş yaptığı, bunun sonucu olarak da uçağın kuyruğunun Türbetepe'ye çarpmasına mani olamadığı açıklandı. Saat 23:35'te Isparta havalimanı trafik kontrol kulesinden iniş izni istendikten 10 dakika 23 saniye sonra kule tarafından cevap verilmesi hava trafik kontrolündeki aksaklık olarak gösterildi. Bir diğer teknik eksiklik, Isparta Havaalanı'na yaklaşmayı kolaylaştıracak haritanın uçağa yüklenmemiş olmasıydı. Rapora göre, pilotların geç karar vermesinden kaynaklanan bu olay bir kontrollü uçuşta yere çarpma kazası (CFIT) idi. Rapora göre inişe geçerken uçağın flapları açılmamıştı, bu da pilotların dikkatini dağıtmış olabilirdi. 223° istikametinde seyreden uçak, 30° sola dönmesi gerekirken hata sonucu 30° sağa dönmüş, 253°'deki bu yeni istikamet, uçağı Türbetepe'ye yöneltmişti. EGPWS sistemi arızalı olan uçaktaki pilotlar yere yaklaşmakta olduklarını anlamamışlardı. Ayrıca, zemin karanlık olduğundan pilotların yer-gök ayrımını yitirdikleri "kara delik etkisi" adı verilen yanılgının da oluşmuş olabileceği üzerinde duruldu. Pilotların hata yapmasına neden olabilecek diğer etkenler olarak, daha önce Isparta Havaalanı'na hiç uçmamış olmaları ve MD-83 model uçakla uçmakta tecrübeli olmamaları gösterildi. Yapılan otopside pilotların alkollü olmadıkları belirlendi. Raporda ayrıca, Türkiye'de ulaştırma kazalarını incelemek üzere ABD ve Avrupa'daki örneklere benzer bir "Ulusal Taşımacılık Emniyet Teşkilatı" kurulması tavsiye edildi. Uçağın düşmesinin hemen ardından, bir sabotaj neticesi düştüğü iddiası ortaya atıldı. Bu yönde maddi bir kanıt bulunmamasına rağmen, uçakta Süleyman Demirel Üniversitesi'ndeki bir konferansa gitmekte olan beş fizikçinin bulunmasının, sabotaj iddiasını güçlendirdiği öne sürüldü. Kazada hayatını kaybeden Engin Arık'ın Türkiye'de CERN benzeri bir parçacık hızlandırma laboratuvarı kurma projesinde çalışması vurgulandı, bu projenin Türkiye'ye büyük teknolojik atılımlar yaptıracağı öne sürüldü. Üstü kapalı olarak, Türkiye'nin bu var olacağı iddia edilen gelişmeyi istemeyen düşmanları ve "uluslararası nükleer lobisi", bilim adamlarına sabotaj düzenlemekle itham edildi. Sivil Havacılık Genel Müdürü Ali Arıduru, uçağa sabotaj yapıldığına dair herhangi bir kanıt olmadığını açıkladı. Kaptan Pilot Ferhat Özdemir, 2. Pilot Tahir Aksoy, Kabin Amiri Çağatay Şirin, Hostes Mana Topçu, Hostes Sinem Hatice Vurgun, Hostes Mümine Bulut, Teknisyen Alaattin Gürtürk. Nuri Tığlı, Bahri Öndürücü, M.Rafi Taşkent, Muhsin Öndürücü, Şakir Özsoy, Ayşe Şentürk, Kasım Muhammet Saygılı, Perihan Kutlu, Sinem Kutlu, Aysun Fatime Balcı, Mustafa Zengi, Davut Demirkurt, Hayri Tokgöz, Tevfik Büyükçaylı, Mehmet Yiğitbaşı, Zeliha Yiğitbaşı, Özgen Berkol Doğan, Engin Abat, Engin Arık, Sibel Uysal, Mehmet Yılmaz, Necati Kartal, Saniye Kartal, Hakan Ulutaş, İskender Hikmet, Senel Fatma Boydağ, Fahrettin Oğurlu, Özcan Oğurlu, Hakan Yakup Pullu, Alp Tezcan, Oğuz Cafer Çiftçi, Yusuf Çiftçi, Nazire Kurnaz, Gözen Polat, Mustafa Fidan, Doğan Göktaş, Hazal Kaynak, İsa Çobankaya, Saniye Çobankaya, Yaşar Çobankaya, Burhan Tepebaşı, Ruşen Mustafa Hamza Hemreli, Ceren Ceylan, Fuat Güler, Mustafa Çalışkan, Kenan Büyük, Süleyman Hilal, Melike Ceylan, Sadettin Baysal, Özlem Karataş. Enkaz kaldırma çalışmaları 7 Aralık'ta başladı. Enkaz parçalara ayrılarak traktörlerle yakındaki Yeniköy'e götürüldü. Yolun karla kaplı olması, çalışmaları yavaşlattı. Isparta İl Genel Meclisi, 3 Aralık 2007'de kazanın olduğu tepeye bir anıtmezar yapma kararı aldı. Atlas Jet, 14 Aralık 2007'de, kazazedelerin ailelerine yirmi beşer bin dolar "ön ödeme" yapacaklarını açıkladı. 2009 Aralık ayında halen kazaya sebebiyet verenler hakkında Isparta Ağır Ceza Mahkemesinde süren duruşmalarda uçağa EGPWS cihazını Eritre'de taktıran teknisyen Reşit Atalay'ın "taksirle birden fazla kişinin ölümüne sebebiyet verme" suçundan yargılanmasına karar verildi. Savcılık EGPWS cihazının arızalı olduğunu iddia etmekteydi. Bu nedenle EGPWs cihazının üreticisi Honeywell firmasından cihazın durumu ile ilgili rapor istenmiştir. Açılan dava neticesinde World Focus Hava Yolları ortağı Yavuz Çizmeci, aynı hava yolu şirketinin Genel Müdürü Aydın Kızıltan ve çalışanı İsmail Taşdelen ’taksirle birden fazla kişinin ölümüne sebebiyet verme’ suçundan önce on dörder yıl hapis cezasına çarptırıldı. Sanıkların cezası on birer yıl sekizer aya indirildi. World Focus Hava Yolları teknisyeni Fikri Zafer Dinçer, aynı suçtan 7 yıl hapis cezasına çarptırıldı. Dinçer'in cezası 5 yıl 10 aya düşürüldü. Dönemin Sivil Havacılık Genel Müdürü Ali Arıduru ve Genel Müdür Yardımcısı Oktay Erdağı, ’taksirle birden fazla kişinin ölümüne sebebiyet verme’ suçundan beraat ederken, ’görevi kötüye kullanma’ suçundan ikişer yıl hapis cezası aldı. İki sanığın cezasının birer yıl sekizer aya indirildiği dava kararı 11 Mart 2016 tarihinde Yargıtay tarafından bozuldu. Ali Sururi Ali Alim Sururi, (d. 18 Ocak 1913 - ö. 11 Mart 1998), Türk tiyatro ve sinema oyuncusu. İstanbul'da dünyaya gelen oyuncu, birçok tiyatrocu yetiştirmiş Sururi ailesinin bir ferdidir. Gülriz Sururi'nin amcasıdır. Uzun yıllar İstanbul Tiyatrosu'nda görev almış, kendisi gibi oyuncu olan eşi Alev Sururi ile burada tanışmıştır. Tiyatro kapandıktan sonra eşi ile birlikte Bodrum, Torba'ya yerleşen Ali Sururi'nin mezarı Torba'dadır. Troyka Troyka (Rusça: "üç", "üçlü"), yan yana koşulan üç atın çektiği çoğunluıkla ayaklı bir kızak, bazen de tekerlekli bir araba biçimindeki araç. Eskiden Macaristan ve Rusya'da şık giysili sürücülerin yönettiği troykaların toplumsal statünün simgesi sayılır ve özellikle soylular tarafından kullanılırdı. Koşumları oldukça hafif olan ve özenle hazırlanan atlardan ortadaki "tırıs", yanlardakiler ise bir "çılgınca", öbürü de "cilveli" biçimde dörtnala koşu düzenlerinde koşardı. Üç atın arasında oluşan açıdan ötürü, bir yelpazeyi andıran etkileyici bir görünüm ortaya çıkardı. Rusça'da döneminde triumvirlik anlamına gelecek şekilde, bir siyasal yapıda karar verme mekanizmasında olan üç kişiyi tanımlamak için kullanılmıştır. Örneğin kimi sovyet liderleri üçlü görev mekanizmasıyla "troyka" olarak adlandırılır. Sirto Sirto (Syrtos, Sirtos, Syrto), Yunanca: Συρτός Yunanistan'ın ulusal dansı ve müziği olarak bilinir. Sirto tüm Yunanlar tarafından farklı formlarda yapılır. Sirto kelimesi Yunancada sürüklemek, kaydırmak kelimesinden gelmektedir. 2/4 ya da 4/4 ritme sahiptir. Sirtolar Kıbrıs'ta çok sevilen oyun türleri arasında yer almaktadır. "Sirto" sözcüğü, Türkçe bir sözcük olmasa da ezgilerinde ve hareketlerinde Türk motifleri açıkça görünmektedir. Bugün çok sevilen ve oynanan Aziziye Sirto (Hicaz Sirto) oyununun ezgisi Sultan Abdülaziz'e aittir. Rumlarda da bu oyun Azizies Sirtos olarak adlandırılmıştır. Sirto oyunlarının her birinin ayrı ayrı isimleri vardır: Bal Gangadhar Tilak Bal Gangadhar Tilak (23 Temmuz 1856-1 Ağustos 1920), Hint bilim insanı, hukukçu, matematikçi, düşünür ve milliyetçi önder. 1914'te Hint Yönetsel Özerklik Birliği'ni kurarak başkanlığını üstlenmiş, 1916'da Muhammed Ali Cinnah'la bağımsızlık mücadelesinde Hindu-Müslüman birliğini sağlayan Lucknow Paktı'nı imzalamıştır. Orta sınıftan kültürlü bir Brahman ailesinin oğluydu.Üniversiteyi bitirince hukuk okuduysa da daha sonra Puna'daki bir özel okulda matematik öğretmenliği yaptı. 1884'te halkı eğitmeyi, özellikle de İngilizce öğretmeyi amaçlayan Dekkan Öğretim Derneği'ni kurdu. Ardından öğretmenlik yaptığı özel okulu geliştirerek üniversiteye bağlı bir yüksekokula dönüştürdü. Marathi dilinde "Kesari" ve İngilizce "Mahratta" adlı haftalık iki gazete aracılığıyla halkta siyasi bilinç uyandırmaya çalıştı. Marathi dilini kullanması, kendilerine okunan Kesari'yi topluca dinleten köylüleri çok etkiledi. Böylece İngiliz yönetimini olduğu kadar ılımlı toplumsal reformcuları da şiddetle eleştirmesiyle ünlenen Tilak, Batı'yı örnek alan toplumsal reformların bağımsızlık için siyasal mücadeleyi zayıflatacağı görüşündeydi. Tilak o dönemde daha çok yüksek sınıflarla sınırlı olan milliyetçi hareketi halk arasında yaygınlaştırmak için Hindu dinsel simgelerinden ve geçmişte Marathaların Müslüman yönetime karşı yürüttüğü mücadele geleneğinden yararlanmaya çalıştı. Bu amaçla 1893'te Genaşa, 1895'te de Şivaci şenliklerini düzenledi, ama milliyetçi hareketi yaygınlaştırırken Müslümanlar arasında tedirginliğe yol açtı. Çok geçmeden İngiliz yönetimi tarafından ihanetle suçlandı ve yargılanarak 1897'de hapse atıldı.Bu olaydan sonra "Lokamanya" (Halkın Sevgili Önderi) lakabıyla anılmaya başladı.1905'te Hindistan genel valisi Lord Curzon'un Bengal'i bölmesi üzerine kararın iptalini isteyen Bengal halkını bütün gücüyle destekledi; İngiliz mallarını boykot etme çağrısı çok geçmeden bütün ülkeyi etkiledi. Ertesi yıl Yeni Partinin Hedefleri diye tanınan pasif direniş programını açıklayan Tilak bu programla İngiliz yönetiminin uyuşturucu etkisini ortadan kaldırmayı ve halkı bağımsızlık uğruna katlanılıcak zorlukları hazırlamaya çalıştı. Başlattığı bu boykot ve pasif direniş eylemleri sonradan Mohandas Gandhi tarafından sürdürüldü. Hindistan Ulusal Kongresi (INC, Kongre Partisi) ılımlı kanada göre aşırı bir yaklaşımı benimseyen Tilak küçük çaplı reformlara karşı çıkarak "svarac" (bağımsız, özerk) yönetimi savundu. Kongre'yi kendi mücadele programına kazanmaya çalıştı. Kongre'nin 1907'de Surat'ta yapılan toplantısında ılımlılarla bu konuda çatıştı ve milliyetçi güçler arasındaki bölünmeden yararlanan İngiliz yönetimi tarafından yeniden ayaklanma ve terörizmi teşvikle suçlanarak altı yıllık hapis cezasını çekmek üzere Birmanya'ya Mandalay'a gönderildi. Hapishanede Hinduların en kutsal kitabı üzerine özgün bir yorum olan "Bhagavadgita Rahasya" (Bhagavadgita'nın Sırrı) adlı büyük yapıtını yazdı. Yapıtında Bhagavadgita'nın her şeyden el çekmeyi öğrettiği yolundaki geleneksek yoruma karşı çıkarak kutsal kitabın bencillikten uzak bir insanlığa hizmet çağrısında bulunduğunu savundu. I. Dünya Savaşı'nın hemen öncesinde serbest bırakılan Tilak yeniden siyasete dönerek "Svaracya" (Sanskrit dilinde "sva": öz ve "racya": yönetim) doğuştan hakkımdır ve onu elde edeceğim, sloganını ortaya attı ve Annie Besant'la birlikte Yönetsel Özerklik Birliği'nin kurucuları arasında yer aldı. 1916'da yeniden Kongre'ye katıldı ve Pakistan'ın gelecekteki kurucusu Muhammed Ali Cinnah'la Hindular ve Müslümanlar arasındaki tarihsel Lucknow Paktı'nı imzaladı. 1918'de Hindistan Yönetsel Özerklik Birliği'nin başkanı olarak İngiltere'ye gitti. İşçi Partisi'nin İngiliz siyasi yaşamında yükselmekte olduğunu kavrayarak parti önderleriyle sıkı ilişkiler kurdu.Gerçekten de Hindistan 1947'de İşçi Partisi iktidarı sırasında bağımsızlığını kazandı.Hintlerin yabancı yönetimle işbirliği yapmaktan vazgeçmesi gerektiğini ileri süren ilk önderlerinden biri olan Tilak hiçbir zaman şiddeti özendirmediğini belirtti. 1919'da Kongre'nin Amritsar'daki toplantısına katılmak üzere ülkesine döndüğünde, Gandhi'nin, Montagu-Chelmsford reformları arasında yer alan yasama konseyleri seçimlerini boykot politikasına karşı çıkacak kadar yumuşamıştı. Bölgesel yönetime Hintlerin de belli ölçüde katılmasını sağlayacak reformların gerçekleştirilmesi için temsilcileri, önerdiği yanıtlayıcı işbirliği politikasını izlemeye çağırdı. Ama reformlara kesin bir yön veremeden öldü.Gandhi'nin "Çağdaş Hindistan'ın Kurucusu" dediği Tilak, Cavaharlal Nehru tarafından da "Hint Devriminin Babası" diye anıldı. EHF Kupası EHF Kupası, Avrupa Hentbol Federasyonu'nun (EHF) düzenlediği ve hentbol sporunda Avrupa'nın 2 numaralı kupası. İlk olarak 1981-82 sezonunda Uluslararası Hentbol Federasyonu'nun (IHF) adıyla IHF Kupası olarak düzenlenen kupa, 1992-93 sezonunda isim değiştirerek EHF Kupası adını aldı. Kupaya EHF üyesi ülkelerin Şampiyonlar Ligi'nin arkasında kalan takımlar katılır. Ülke puanı Şampiyonlar Ligi'ne yetmeyen üyelerin şampiyon takımları da bu kupada yer alır. 2007-08 sezonunda kupada mücadele eden toplam takım sayısı 56'yı bulmuştur. 2012-13 sezonundan itibaren bu kupa, EHF Kupa Galipleri Kupası ile birleştirilmiştir ve ülkelerin kupa şampiyonları da bu kupada mücadele etmektedir. Son dönemde Alman takımlarının büyük üstünlüğünün olduğu kupada, son 12 şampiyonluğun 10'u bu ülkenin temsilcileri tarafından kazanıldı. Tüm maçlar çift maçlı eliminasyona göre oynanır. 2. turdan itibaren EHF Şampiyonlar Ligi ön elemesinden gelen takımlar da eşleşmeye girer. Larry Flynt: Skandalın İsmi Larry Flynt: Skandalın İsmi (özgün adı:"The People vs. Larry Flynt") 2 Akademi Ödülüne aday gösterilmiş ABDli dergi çıkaran Larry Claxton Flynt Jr.'ın gerçek hayat hikâyesini ve Hustler isimli pornografik dergi üzerine verdiği hukuk mücadelesini anlatan Milos Forman yönetmenliğinde (film ile Akademi Ödülüne aday oldu), Woody Harrelson (film ile Akademi Ödülüne aday oldu),Courtney Love ve Edward Nortonun başrollerini paylaştığı biyografik dram filmidir. Larry Claxton Flynt Jr. (Woody Harrelson) Hustler Go-Go isimli bir kulübü işleten, cinselliğe ve kadınlara düşkün ve pek parası olmayan bir adamdır. Şimdi Larry ve kardeşi Jimmy Flynt (Brett Harrelson, Woody Harrelson'un küçük kardeşi). Kulübündeki her kadınla ilişki yaşamış olan Flynt tanıştığı Althea Leasure (Courtney Love) ile yakınlaşır ve o da "Hustler" dergisine yardım eder. Hustler isimli dergi çıkarmak isteyen Jimmy ve Larry dergiyi çıkartdıklarında First Lady olan Jackie Kennedy Onassis dahil aşırı çıplak resimlerle dolu bir dergi çıkarırlar. Pornografik dergi bir süre sonra dava edilir. Çünkü dergi aşırı derecede pornografik olmasının yanı sıra çocukların kolayca girip-çıkabildiği yerlerde satılmaktadır ki, derginin kapaklarıda pek normal değildir. Karısının kendisine tuttuğu avukatla (Edward Norton) Larry Flyntin hukuk mucadelesi başlar. Ancak yakında karısının AİDSe yakalancağı, bazı davalarda kayb edeceği ve en önemlisi silahla vurulup, bel altından felç kalacağından haberi yoktur ve gittikçe Larry çılgına dönecektir. Film aşırı cinsellik ve çıplaklık içeren sahneler (ayrıca konuşmalar),bazı küfürler ve şiddet içeren sahnelerden dolayı 16 yaş ve üzeri yaş grubundan aşağı izleyici kitlesinin izlemesi zararlıdır. Film "Rotten Tomatoes"'da %94 pozitif eleştiri almış ve "Fresh" olarak değerlendirilmiştir. Birçok yüksek profilli eleştirmen filme %100 pozitif yorum vermişlerdir. Berlin Film Festivali'nde Altın Ayı ödülü alan, iki Akademi Ödülü'ne aday olmuş, gişede de yeterli bir başarı getirmiştir. Film Rolling Stone, "Playboy","Chicago Sun-Times", "USA Today" ve "Newsday"den çok iyi yorumlar almıştır. Gerçek hayat ve film arasındaki değişikliklerden bazıları ise: Bolvadin Muharebesi Bolybotum Muharebesi, Polybotum Muharebesi, Bolvadin Muharebesi, Anadolu Selçuklu devleti ile Bizans İmparatorluğu arasında 1116 yılında yapılan Selçukluların galibiyeti ile sona eren savaş. Selçukulular, İran yoluyla Anadolu'ya gelmeye başlarlar. Tuğrul Bey ve Alparslan döneminde daha da geniş çaplı olmaya başlayan hareketler, özellikle Emir Afşin, 1068'de Torosları geçerek orta Anadolu'ya girer. Bizanslarla Anadolu Selçukluları arasında başlayan mücadele. Anadolu'nun önemli anayolları üzerinde bulunan Bolvadin'de çatışmalara neden olur. Müizzeddin Melikşah'ın Komutanı Emir Mengücek ile Bizans İmparatoru I. Aleksios arasında Bolvadin ovasında Bolvadin savaşı cereyan eder ve Emir Mengücek, Konstantinopolis yolunu Bizanslılara kapatır. Bizans ordusunu batıya çeker. Yapılan Bolvadin Antlaşmasıyla Bizansların bu bölgelere dönmesi mümkün olmadığı için Anadolu'nun müslümanlaşması ve Türkleşmesinde bu antlaşmanın önemi büyüktür. Cool Blue (film, 1988) Cool Blue 1988 yapımlı kadrosunda Sean Penn (küçük rol) ve Woody Harrelson (başrol, Dustin karakteri) gibi isimlerini kadrosunda barındıran direkt-video filmidir. Küçük rollerin birinde Christopher Mcdonald'ın da göründüğü 87 dakikalık romantik komedi/gerilim filmi olan Cool Blue 17 yaş ve üzeri yaş grubu içindir. Sean Penn'in ismi film bittiğinde geçmemektedir ve kendisi bar sahnesinde görünmektedir. Trans World Entertainment tarafından dağıtımı başlanılmıştır. Yönetmenliğini Mark Rullin ve Richard Shepherd'in yaptığı film pek bilinmemektedir. Ely Pouget ve Hank Azaria diğer başrolleri paylaşmaktadır. Film, Dustin isimli bir ressamın Christine isimli bir kadını çok sevmesi fakat kadının kendisini kandırması sonucu onun peşine düşmesini konu almaktadır. Osmanlı Sosyalist Fırkası Osmanlı Sosyalist Fırkası (OSF), Osmanlı İmparatorluğu'nda 1910 yılında kurulmuş olan ilk Türk sosyalist siyasi partisidir. Partinin kurulmasından önce, sosyalist partiler ya da gruplar sadece Selanik merkezli Yahudi Sosyalist İşçi Federasyonu ve Halkın Federatif Partisi (Bulgar Kısmı) adındaki Bulgar sol partisi gibi Osmanlı İmparatorluğu azınlıkları arasında var olmuştur. Diğer yandan İstanbul Rum Sosyalist Merkezi, Sosyal Demokrat Hınçak Fırkası ve Ermeni Devrimci Federasyonu da mevcuttu. Osmanlı Sosyalist Fırkası asıl desteğini meclisteki Bulgar ve Ermeni gruplardan almıştır. Osmanlı Sosyalist Fırkası modern tarzda gerçek bir siyasi parti olmaktan çok bir aydınlar topluluğuydu. Jön Türklerin muhalefete karşı aldığı zorlayıcı tedbirler sonrasında parti, muhalefeti desteklemeye başlamıştır. Eylül 1911'de uluslararası işçi hareketi ile irtibat kurabilmek adına partinin uluslararası örgütü, Dr. Refik Nevzat tarafından Paris'te kurulmuştur. Buna rağmen partinin eylemleri sınırlı kalmıştır ancak Hüseyin Hilmi, Jean Jaurés ile yazışmayı başarmıştır. Fakat parti, İkinci Enternasyonal'e kabul edilmeyi başaramamıştır. Jön Türklerin 1913'teki askeri darbesinin ardından muhalefet geniş çapta baskı altında tutulmaya başlandı ve Osmanlı Sosyalist Fırkası adına zorlu bir süreç başladı. Hüsyin Hilmi tutuklandı ve 1918 yılına kadar hapis ve sürgün edildi. Bu durum partinin sonunu getirdi. Başkanı, 26 Şubat 1919'da yayınlanmaya başlayan sosyalist İştirak dergisinin de kurucusu olan, gazeteci Hüseyin Hilmi'ydi. Diğer öncü isimleri Avnullah Kâzımî, Namık Hasan, Pertev, Tevfik, İbnil Tahir ve Hamid Suphi'dir. Jön Türk yönetiminin düşmesinin ardından parti 1919'da tekrar Hüseyin Hilmi ve Mustafa Fazıl'ın öncülüğünde Türkiye Sosyalist Fırkası (TSF) adı altında faaliyete geçmiştir. Parti ilk olarak İkinci Enternasyonal ile irtibata geçmiş ve Bern, Amsterdam ve Cenevre'de temsil edilmiştir. Ayrıca İstabul'da, genelde Rum, Bulgar ve Yahudiler gibi azınlıklardan oluşan Uluslararası İşçi Derneği de bulunmaktaydı. Eylül 1919'da Dr. Şefik Hüsnü (Deymer) tarafından, Üçüncü Enternasyonal yönelimli Türkiye İşçi ve Çiftçi Sosyalist Fırkası'nın kurulmasının ardından TSF'den ayrılmalar başlamıştır ve bu parti eylem olarak 1920'deki büyük grev dalgasına öncülük etmiştir. Kısa bir sürede parti, sendika faaliyetleri düzenleyerek işçiler arasında üne kavuştu. Öte yandan Hüseyin Hilmi, İstanbul'daki İngiliz garnizon komutanlığı ile Fransız şirketleri arasındaki çatışmadan faydalandı. Böylece, İstanbul'daki İngiliz otoritesinin desteğini kazandı. Fransız ve İngilizler arasındaki sürtüşmelerin azalması ve partinin uluslararası şirketler için tehdide dönüşmesinin ardından TSF, gücünü kaybetmiştir. Şirketlerce, Amele Sıyanet Cemiyeti gibi karşıt sendikalar kurulmuş ve desteklenmiştir. 1922'deki zorunlu üyelik durumu, tramvay işçileri grevinin başarısızlıkla sonuçlanmasındaki en önemli nedendi. Bu olayın ardından Hüseyin Hilmi tutuklanmış ve partisi kapatılmıştır. Ardıl parti olan Müstakil Sosyalist Fırkası herhangi bir başarı kaydedememiştir. Türkiye Sosyalist Fırkası sadece İstanbul'da örgütlenmiş ve Anadolu'nun işgaline karşı duran Kemalistler ve işçi örgütlerini birleştirmeye çalışan Komünistler ile arasındaki mesafeyi korumuştur. TSF bir siyasi parti olmaktan öte bir sendikaydı. Millî Demokratik Devrim Millî Demokratik Devrim, 1960'ların ikinci yarısında Türkiye İşçi Partisi (TİP) içindeki bölünmenin yönlerinden biridir. Özellikle Mehmet Ali Aybar'ın liderliğindeki TİP çevresi, "Millî Demokratik Devrim" ile "Sosyalist Devrim"i birbirinden ayrılamaz olduğunu savunup doğrudan bir sosyalist devrimi tercih ederken, Mihri Belli'nin kavramlaştırdığı Millî Demokratik Devrim ise Türkiye'ye daha uygun bir devrim olarak ikinci bir grup tarafından tercih edilmiştir. Bu gruptakilere göre devrim, iki aşamalı olmalıdır. Önce Millî Demokratik Devrim "askeri darbe" şeklinde "genç subayların" önderliğinde gerçekleşecek, sonra da "proleter devrim" şiddete dayanmadan kesintisiz bir şekilde işçi sınıfının hakimiyetini kuracaktır. Çünkü MDD ile sosyalist devrim farklı türde çelişkilerin çözümünü içermekte, dolayısıyla farklı hedef ve ittifaklara dayansalar da birbirlerini tamamlamaktadırlar. Belli ve ekibi kendilerine yakıştırılan MDDciler ismini reddetmiş ve kendilerini "proleter devrimciler" olarak tanımlamayı tercih etmişlerdir. Fevzi Karakoç Fevzi Karakoç (d. 1947, Çankırı), Türk ressam ve öğretim üyesi. İlkokulu Çankırı'da tamamladı. İlköğreniminin ardından girdiği sınav sonucunda altı yıllık Ankara Hasanoğlan İlköğretmen Okulu'nda yatılı okumaya hak kazandı. Yeteneğe yönlendirme uygulamasından yararlanarak öğretmen okulunun üçüncü sınıfından dördüncü sınıfa geçerken; ders notlarının aritmetik ortalamasının yüksek oluşuna paralel resim yeteneğinin öğretmenleri tarafından keşfi ile 1965 yılında yetenek sınavıyla İstanbul Ortaköy İlköğretmen Okulu resim seminerine girdi. Sanat eğitimcileri Selahattin Hüsnü Taran ve Hamdi Dicle'nin öğrencisi oldu. 1968 yılında öğretmen olarak bu okuldan mezun olan Karakoç, öğretmenlik yapmayarak, 1968 - 1972 yılları arasında İstanbul Tatbiki Güzel Sanatlar Yüksek Okulu (Marmara Üniversitesi Güzel Sanatlar Fakültesi) Grafik Bölümü'nü bitirdi. 1979'da Uluslararası Salzburg Yaz Akademisi, 1983 yılında Özgün Baskı Resim dalında "Sanatta Yeterlilik" alarak 1986'da doçent, 1993 yılında da profesör oldu. 2002 Ocak ayına kadar Marmara Üniversitesi Güzel Sanatlar Fakültesi'nde çalıştı. Güzel Sanatlar Akademisinin Grafik bölümünde serigrafi ve gravür atölyelerinin kuruluşu sağlandıktan sonra ve bu atölyelerden yetişen sanatçılar arasında dikkat çeken Alaettin Aksoy, Aydın Ayan, Hüseyin Bilgin, Gören Bulut, Gül Derman, Devrim Erbil, Güngör İblikçi, Gündüz Gönlönü, Mehmet Güler, Ali Teoman Germener, Süleyman Saim Tekcan, Zahit Büyükişleyen, Erol Deneç, Nail Peyza, Ergin İnan, Utku Varlık, Mustafa Plevneli, Hasan Pekmezci, Hayati Misman, Hüsamettin Koçan, Atilla Atar, Ali İsmail Türemen, Kadri Özayten'in, kişiliği olan Türk özgün baskı sanatının oluşmasında çaba sarf ettikleri görülmüştür. 2002 Şubat ayından itibaren Yeditepe Üniversitesi Güzel Sanatlar Fakültesi'nde öğretim üyeliğine devam etmektedir. Osmanlı Dram Kumpanyası Osmanlı Dram Kumpanyası, Mınakyan Tiyatrosu olarak da bilinen, Mardiros Mınakyan'ın kurduğu ve yönettiği tiyatro topluluğudur. Kumpanya, Türk tiyatrosu'nun gelişmesinde önemli rol oynamıştır. Güllü Agop'un Gedikpaşa Tiyatrosu'nu bırakmasından (1880) sonra aynı yerde 1884'te (bazı araştırmacılara göre 1882'de) kuruldu. Bu tiyatro yıkılınca kumpanya Şehzadebaşı'na taşındı. Dönemin en nitelikli tiyatro topluluğu olarak nitelendirilebilecek Osmanlı Dram Kumpanyası 1908'e değin etkinliğini sürdürdü ve Güllü Agop'tan devraldığı batı tarzı tiyatro anlayışını Darülbedayi'ye (sonradan İstanbul Şehir Tiyatrosu) devretti. Aynı dönemdeki tiyatro toplulukları tuluata dayanır ya da kadrolarında kantocular bulundururken, Osmanlı Dram Kumpanyası ağır başlı oyunlar sergiliyordu. Arada metne dayanan (tuluat olmayan) komediler de oynanıyordu. Osmanlı Dram Kumpanyası'nın oyunları profesyonelce yürütülen uzun ve disiplinli provalarla hazırlanıyordu. Bu yerleşik kadrolu ciddi çalışmalar, 1908 sonrası özgürlük ortamında ortaya çıkan yeni tiyatrocu kuşağını yoğun biçimde etkiledi. Kadrosunda Mınakyan ve Ahmed Fehim dışında Kınar, Siranuş, Eliza Binemeciyan gibi kadın oyuncularla Ahmet Necip, H. Aleksanyan, Rupen Binemeciyan, Hekimyan, Hulusi, Matosyan, Sancakçıyan, Şahinyan, Vahram Papazyan gibi erkek oyuncular uzun süre topluluğun yerleşik kadrosunu oluşturmuşlardı. Bu oyuncuların dışında çok sayıda oyuncu da sahneye çıkmıştı. Kuruluşundan 1908'e değin 150 dolayında oyun sahneleyen topluluk 1893-95 yıllarında Ermenice oyunlar da oynamıştır. Ramiz Aydın Ramiz Aydın (D. 1937, Espiye, Giresun), Türk ressam ve öğretim üyesi. 1961 yılında Gazi Eğitim Enstitüsü Resim Bölümü'nü bitirdi. 1982-2004 yılları arasında İstanbul Atatürk Eğitim Enstitüsü ile Marmara Üniversitesi Atatürk Eğitim Fakültesi Güzel Sanatlar Eğitimi Bölümünde sanat eğitimciliği ve Resim Ana Sanat Dalı Başkanlığı yaptı. 1987'de doçent, 1995 yılında profesör oldu. 40'ın üzerinde kişisel sergi açtı. 2004 yılında emekli oldu. Halen İstanbul'da resim çalışmalarına devam etmektedir. Film yönetmeni Remzi Jöntürk'ün kardeşidir. Osmanlı İhtilal Fırkası Osmanlı İhtilal Fırkası, İttihat ve Terakki Cemiyeti içindeki bazı üyelerin oluşturduğu ihtilalci kanat. Jön Türk hareketinin gelişmesinden ve Osmanlı İttihat ve Terakki Cemiyeti çalışmalarının hızlanmasından sonra, örgüt içinde başını Tunalı Hilmi'nin çektiği bir grup kısa sürede bir darbe girişiminde bulunulmasını önerdi. Darbeciliğe karşı olan Ahmed Rıza ve çevresinin ağırlığını koymasıyla bu öneri reddedildi. Ama grup üyeleri örgüt içinde kalma koşuluyla Osmanlı İhtilal Fırkası adında bir kanat oluşturma yoluna gittiler (1896). Tunalı Hilmi'nin Şubat 1897'de Cenevre'de yayımlamaya başladığı "Ezan" gazetesi örgüt görüşlerinin savunuculuğunu yaptı. Ülkenin pek çok yerine ihtilalci bildiriler dağıtan örgüt Ermeni komiteleriyle de ilişki kurmaya çalıştı. Ama ortaya bir eylem koyamadığından kısa süre içinde dağıldı. Engelli koşu Engelli koşu, atletizmde koşu mesafesinin içine yerleştirilen engellerle zorlaştırılmış bir sprint koşusudur. Bundan dolayı atletizm dalları içinde en çok koordinasyon, teknik iş birliği isteyen dallar arasında sayılır. Yalnızca kadın sporcuların yarışlarındaki mesafedir. 10 engel bulunur. Başlangıç çizgisinden ilk engele kadar olan mesafe 13 metre olup, engeller arası 8,5 metredir. Günümüzde kadınların ve erkeklerin koştuğu uzunluktur.10 engel bulunur. 1. engele kadar 7-8 adımda ulaşılır, engeller arası 3 adımda geçilir. 10 adet engel vardır. İlk engele kadar 45 metre vardır. Engeller arası 35 metredir. Son engelden sonra 40 metre koşulur. Dünya çapındaki atletlerden bazıları iki engel arası 12 adımda kat edebilirler. 7 adet sulu 28 adet kuru engel vardır. İlk engele kadar 220 metre, engeller arası mesafe 78 metre son engelden sonra 70 metre bulunur Olimpik hendekli koşusu 3000 metre koşulan, kadınlar ve erkekler branşlarında yapılan bir yarışmadır. Hendek yarışının parkurunda 28'i kuru, 7'si sulu 35 engel bulunur. Yarışmacılar engellerin üzerine basıp geçebilirler ya da atlayabilirler. Engellerin arası ortalama 78 m. olup, yüksekliği 91.1-91.7 cm.,genişliği 3.66 m., ağırlıkları ise 80–100 kg.'dır. Çarpıldıklarında yıkılmayacak biçimde olup, en içteki üç kulvara yerleştirilmişlerdir. Her iki uçlarında 120–140 cm. arası tabanlar vardır. Başlangıç noktasından itibaren 270m.'ye kadar hendek yoktur. Her turda 5 engel bulunur. Bunlardan dördü kuru, biri suludur. Su hendeğinin genişliği ve uzunluğu 3.66 m., engele en yakın su derinliği ise 70/75 cm.'dir. Yarışmacılar su engelini aşarken engelin üstüne basabilir. Su hendeğinin önündeki engel, kımıldamayacak biçimde hendeğe yerleştirilmelidir. Bir hendek koşucusu; engelin yanından geçerse, su engelinin üzerinden veya içinden geçmezse, ayağını veya bacağını engelin yanından geçirirse diskalifiye olur. Kısa mesafe engelli koşular 4 bölümde incelenir. Teknik açıdan kısa mesafe engelli koşularda başarı, alçak çıkışın uygulanış şekline, 1. engele kadar olan mesafe içindeki süratlenmeye, tekrarlanan engel geçişlerinin kalitesine (her engel geçmede-engel adımı kaybedilen çok az bir zaman kaybı ile, engeller arası koşuya en yüksek süratle geçişe, engeller arası koşunun şekline ve bitiriş koşusunun şekline bağlıdır. Kısa mesafe engel koşularda sürat, süratte devamlılık, çabuk kuvvet ve sıçrama, hareket çabukluğu, koordinasyon ve denge, ritim duygusu, eklem hareketliliği, boy ve hırs gereklidir. OsmanlÄ± Donanma Cemiyeti Heyet-i Temsiliyesi Osmanlı Donanma Cemiyeti Heyet-i Temsiliyesi, Balkan Savaşından (1912) sonra Osmanlı Donanma Cemiyeti' ne yeni gelir kaynakları sağlamak amacıyla 1913' te kurulan tiyatro topluluğu. Harp Okulu'da edebiyat öğretmeni olan Ziya Bey Donanma Cemiyeti'ne müdür olduktan sonra bir tiyatro topluluğu kurarak dernek yararına gösteriler yapmayı düşünmüştü. Ziya Bey'e Süleyman Sudi, Salah Cimcoz, Hüseyin Suat, İbnürrefik Ahmet Nuri (sekizinci) gibi isimlerin de yardımcı olmalarıyla kurulan topluluk perdesini Şehzadebaşı'ndaki Millet Tiyatrosu'nda açtı. O günlerde kendi tiyatrosu bulunmayan Mardiros Mınakyan topluluğun genel yönetmenliğini, Nurettin Şefkati müdürlüğünü ve 'facia' bölümü yönetmenliğini, Ahmet Fehim ise 'komedya' bölümü yönetmenliğini yaptılar. Yeni Tiyatro Cemiyet-i Edebiyesi adıyla bir de edebi kurul oluşturuldu. Osmanlı Donanma Cemiyeti Heyet-i Temsiliyesi, İbnürrefik Ahmet Nuri'den "Tecdid-i Nikah" ve Hüseyin Kazım'dan "Midilli'de Bir Facia" gibi oyunlar sahnelendi. Aznif, Kınar, Zabel, Mari, Virjin, Agavni Necip, Bercuhi, Luiz, Cevheryan, Eliza Binemeciyan gibi kadın oyuncularla Fikret Sadi, Saffet, Dülgeryan, Binemeciyan, Emin Rıfat, Süleyman, Muvahhit, Hakkı Necip, Çobanyan, Ahmed Fehim, Nurettin Şefkati, Saadettin, Muhsin gibi erkek oyuncuların yer aldığı topluluk oyunlarını 1915'e değin sürdürdü. OsmanlÄ± Tiyatrosu Osmanlı Tiyatrosu veya Tiyatro-i Osmani, Güllü Agop'un Gedikpaşa Tiyatrosu'nda kurduğu ve adı bu yapıyla özdeşleşmiş tiyatro topluluğudur. Repertuvarlarında Türkçe ve Ermenice olmak üzere iki dilli oyunlar sergileyen ekip 1870 yılından itibaren genellikle Türkçe oyunlar sergilemişlerdir. Batı edebiyatından Türkçeye çevrilmiş eserler ilk defa burada temsil edilmişlerdir. 1870’te Güllü Agop’a, on yıllık müzikli ve suflörsüz oyunlar dışında Türkçe oyun oynatma tekel imtiyazı Sadrazam Âli Paşa’nın desteği ile verildi, böylece Güllü Agop rakipsiz kaldı.Güllü Agop’a verilen bu imtiyaz, hicri takvimle 15 sefer 1287 ve 16 Mart 1870 tarihli Şûra-i Devlet Umumî tezkeresi ve şartname metni Başbakanlık Arşivi Şura-yı Devlet Belgeleri 777 numaradadır. Topluluk, Gedikpaşa Tiyatrosu, Güllü Agop Tiyatrosu, Tiyatro-i Osmani ya da resmi adıyla Deraliyye'de Gedikpaşa'da Vaki Güllü Agop Efendi'nin Taht-ı İdaresinde Bulunan Osmanlı Tiyatrosu adlarıyla da anılıyordu. Döneminde hem tiyatro yapısı, hem de topluluğu için aynı adlar birlikte kullanılmıştı. Ahmed Fehim'in kurduğu topluluklardan biri de "Osmanlı Tiyatrosu" adını taşıyordu. Miss Turkey 2001 Miss Turkey 2001, 10 Nisan 2001'de Lütfi Kırdar Uluslararası Kongre ve Sergi Sarayı'nda gerçekleştirildi. Yarışmaya katılan 20 finalist arasından Tuğçe Kazaz Türkiye güzeli seçildi. Kırgızistan Havayolları Kırgızistan Havayolları (Kırgızca: Кыргызстан Аба Жолдору). Kırgızistan'da bir havayolu şirketi. 1992 yılında kurulmuştur. Dolma kalem Dolma kalem, su bazlı mürekkep haznesi olan uçlu bir kalem olup, halefi divite (hokkadaki mürekkebe batırılarak yazı yazan) benzer, ancak ondan farklı olarak mürekkep haznesine sahiptir ve mürekkebe batırılması gerekmez. Kalem mürekkebi hazneden bir kanal aracığıyla geçirerek uca ve de yer çekimi ve kılcallık sayesinde sayfaya yazar. Hazneyi mürekkep ile doldurmak, ya elle ya da piston işlevi gibi dahili bir doldurma mekanizmasıyla emilerek sağlanır. Modern dolma kalemi 1884 yılında L.E. Waterman (1837–1901) icat etmiştir. Savaş sonrası yıllarında, tükenmez ve keçe kalem günlük yaşantıda daha fazla kullanılır olmuştur. Mürekkepli kalemler, başlıca üç türe ayrılır: Tükenmez kalemde bir tüp vardır. Bu tüpün içinde özel bir mürekkep ucunda da bilye bulunur. Dolma kalemlerin bazıları kartuşludur. Ama çoğunda bir kovan bir uç bir besleme yeri, bir depo ve bir dolma mekanizması bulunur. Keçeli kalemde, liflerden yapılmış bir uç bir emme-taşıma ve bir mürekkep deposu bulunur. http://www.bilgilersitesi.com/dolma-kalemin-icadi.html Paco de Lucía Paco de Lucía, gerçek adıyla Francisco Sanchez Gomez (d. 21 Aralık 1947, Algeciras, Cádiz, İspanya -ö. 25 Şubat 2014, Cancún, Meksika) İspanyol gitarist ve bestecidir. Flamenko müziğinin en önemli gitaristlerinden biri olduğu kabul edilir. Lucía, caz, funk, klasik müzik ve yöresel müzik alanlarında da eserler vermiştir. Beş erkek kardeşin en küçüğü olarak İspanya'nın güney ucunda, Cádiz iline bağlı Algeciras'da dünyaya geldi. Müzisyen bir aileden geliyordu: Babası flamenko gitaristi Antonio Sánchez, abilerinden biri flamenko şarkıcısı Pepe de Lucía, diğeri flamenko gitaristi Ramón de Algeciras'dı. Paco de Lucía adını Portekizli annesi Lucía Gomes'in şerefine edindi. 1958'de, on bir yaşında ilk defa radyoya (Radio Algeciras) çıktı. Bir yıl sonra prestijli Jerez flamenko yarışmasında özel ödül aldı. 1961'de dansçı José Greco'nun flamenko grubuyla turneye çıktı, çeşitli ülkelerde konserlere katıldı. New York'ta kendisini etkileyen müzisyenlerden gitarist Sabicas'la tanıştı. İspanya'ya döndükten sonra, 1964'te ailesiyle birlikte Madrid'e taşındı. Madrilenian gitaristi Ricardo Modrego ile üç albüm kaydetti: "Dos guitarras flamencas", "Dos guitarras flamencas en stereo", ve "Doce canciones de Federico García Lorca para guitarra". 1966'da kardeşi Ramon ile birlikte üç albüm kaydetti. 1967'de ilk solo albümünü yayımladı: "La Fabulosa Guitarra de Paco de Lucía". 1968 ile 1977 arasında dostu ve Yeni Flamenko müzisyeni Camarón de la Isla (Camaron) ile verimli bir işbirliği gerçekleştirdi. İkili birlikte on albüm doldurdu. De Lucía, 1970'lerin sonlarından itibaren caz fusion'a ilgi duymaya başladı. Al Di Meola'nın 1977'deki "Elegant Gypsy" albümünde yansıttığı bu tarz, saf flamenkocuların tepkisine yol açmadı. De Lucía, 1979'da, John McLaughlin ve Larry Coryell ile "Gitar Üçlüsü" kurdu ve kısa bir Avrupa turuna çıkarak Londra'da Royal Albert Hall'da "Ruhların Buluşması" adlı bir video kaydı yaptılar. İlerleyen zamanda Al Di Meola, Coryell'in yerini aldı. 1981'den itibaren bu üçlü üç albüm kaydetti. De Lucía'nın kardeşleri Ramón ve Pepe'nin de dahil olduğu kendi grubu, "Paco de Lucía Sextet" de kendi çıkaracakları üç albümden ilkini aynı yıl yayımladı. De Lucía, kendi başına geleneksel ve modern flamenko stillerinde çeşitli albümler çıkardı. Geniş repertuvarıyla yeni bir flamenko anlayışı yarattı, gitarın teknik ve müzikal sınırlarını aştı. 23 Mart 2007'de Cadiz Üniversitesi, de Lucía'nın müzikal ve kültürel katkılarını kendisine fahri doktora (Doktor Honoris Causa) payesi vererek ödüllendirdi. De Lucía'nın bir rasgueado ve picado ustası olduğu kabul edilir, klasik gitarı son derece hızlı kullanabilir. 1991'de Joaquín Rodrigo'nun "Concierto de Aranjuez" 'ini yorumlaması istenene kadar de Lucía nota okumayı bilmemekteydi. De Lucía, daha sonra, Concierto'yu yorumlarken klasik gitarcıların önem verdiği tonal sadakatten ödün vererek ritmik doğruluğa önem verdiğini belirtti. Ayrıca Levent Yüksel tarafından seslendirilen, sözleri Sezen Aksu'ya ait olan "Tuana" isimli parça bir Paco de Lucia bestesidir. Paco de Lucía, 25 Şubat 2014 günü çocuklarıyla kumsalda oynarken geçirdiği kalp krizi sonucu 66 yaşında hayatını kaybetmiştir. Kambriyen patlaması Kambriyen patlaması, Kambriyen dönemin başlangıcında (yaklaşık 542 milyon yıl önce) Dünya'daki canlı çeşitliliğinde yaşanmış ani artıştır. Patlamadan kasıt canlı sayısındaki hızlı artıştır. İlk canlıların ortaya çıkışı olan 3.6 milyar yıl öncesinden, 542 milyon yıl öncesine kadar geçen yaklaşık 3 milyar yıllık bir süreçte —ki bu süre Dünya tarihinin yaklaşık %67'sini kapsar— Dünya'daki canlı çeşitliliği mikroskobik boyuttaki tek hücreli canlılardan öteye geçememiştir. Fakat 542 milyon yıl öncesinden itibaren canlı çeşitliliğinde hızla bir artış yaşanmaya başlamıştır. Öyle ki 542 milyon yıl önce başlayan bu hızlı süreç sırasında gezegende bitkiler, hayvanlar ve mantarlar gibi gözle görülebilir çok hücreli canlı türleri ortaya çıkmıştır ve 542 milyon yılda —yani Dünya tarihinin yaklaşık %12'lik bir zaman diliminde— bu canlılık günümüz haline kadar evrimleşmiştir. Kambriyen'in başlangıcından sonraki 20 milyon yıl (Dünya tarihinin %0.4'ü) içerisinde günümüzdeki filumların (hayvan şubelerinin) neredeyse hepsi bu kısa zaman diliminde ortaya çıkmıştır. Muamele vergisi Muamele vergisi, gelirin harcanması sırasında alınan vergidir. Vergi, üretimden pazarlamaya kadar çeşitli aşamalarda mal ve hizmet satış fiyatları üzerinden alınır. 1927 yılında 2430 sayılı kanunla yürürlüğe girmiş olup, 1934 yılında yapılan kanun değişiklikleriyle vergi denetimi konusunda örgütlenmeye gidilmiştir. 2 çeşit muamele vergisi vardır.Bunlardan ilki "Yayılı Muamele Vergisi" ve diğeri de "Toplu Muamele Vergisidir". Yayılı Muamale vergisinde bir ürün üretimden dağıtıma tüketime kadarki her aşamada ayrı ayrı vergilendirilmektedir. Fakat; sonrasında fiili ve kanuni vergi oranı arasında büyük farklar olmaktadır. Yayılı Muamele Vergisi çok riskli olduğundan dolayı 1985 yılında katma değer vergisi uygulanmaya başlanmıştır. Büyükada, Karaburun Büyükada veya Sahip Adası, İzmir'in Karaburun ilçesinin kuzeyinde yer alan bir ada. Adada keçilerin yaşadığı bilinmektedir. Keçilerin ihtiyacı olan taze su ilçenin balıkçıları tarafından bidonlarla taşınmaktadır. Adanın doğal yaşamında, Ege Bölgesi'nde görülen kırlangıç kuşları ve kekik bitkisi en önemli yeri oluşturur. Ahmet Atan Ahmet Atan, (1959 - 13 Temmuz 2019) Türk ressam ve öğretim üyesi. İlk, orta ve lise öğrenimini Hatay Kırıkhan'da tamamladıktan sonra, 1977'de yetenek sınavını kazanarak girdiği Bursa Eğitim Enstitüsü (Uludağ Üniversitesi Eğitim Fakültesi) Resim-İş Bölümü'nden 1980 yılında mezun oldu. Dört yıl liselerde resim öğretmenliği yaptıktan sonra, "Öğretim Görevlisi" olarak başladığı Dicle Üniversitesi Eğitim Fakültesi'nde "Resim Bölümü"nü kurarak bölüm başkanlığını üstlendi. 1987 yılında Gazi Üniversitesi, Gazi Eğitim Fakültesi'nde lisans tamamladı. 1991'de Yrd. Doç, 1999'da Doçent oldu. Gazi Üniversitesi Mesleki Eğitim Fakültesi Uygulamalı Sanatlar Eğitimi Bölümü'ne atandıktan sonra 2006 yılında Profesör oldu. 58.Devlet Resim ve Heykel Yarışması'nda bir eseri "Büyük Ödül"le değer görüldü. Türkiye Cumhuriyeti Millî Eğitim Bakanlığı Resim Yarışması'nda Juri Özel Ödülü de alan Atan, aynı fakültenin Grafik Sanatlar Anabilim Dalı Başkanı olarak görevini sürdürmekteydi. 2013 Gezi Parkı protestolarında Twitter'da attığı mesajlar tepki topladı. “Yahudi, Ermeni ve Rum’sanız Gezi Eylemlerinde Aktif Rol Almanızı Anlayışla Karşılıyorum. Lütfen Soyunuzu Araştırın” mesajı nefret söylemi olarak yorumlandı. 13 Temmuz 2019'da hayatını kaybetti. Kırıkhan ilçesi Kodallı mahallesindeki aile mezarlığına defnedildi. Tony Jaa Jaa Panom Yeerum (d. 5 Ocak 1976, Surin, Tayland), dövüş sanatları aktörü ve yönetmen. Tony Jaa, dört çocuğun üçüncüsüdür. Panom'un anne ve babası fil çobanıdır. Panom çocukluğunda tıpkı ebeveynleri gibi fil sürdü. Zaman zaman fillerle oynadı. Ama çocukluk yaşamı bütünüyle huzurlu ve sakin değildi. O, bir çocuk olarak fillerle oynarken Kamboçya sınırında savaş çıkacak korkusu içerisindeydi. Panom 11-12 yaşlarında evlerine televizyon girince Bruce Lee ve Jackie Chan filmlerini izlemeye başladı. Bu filmleri izlemeye başladıktan sonra kendi kendine şöyle dedi: "Ben bir dövüş sanatı film yıldızı olmayı istediğimi fark ettim ve bunu gerçekleştireceğim". Ama onlar Çin Kung Fu'su yapıyorlardı. Bunun üzerine küçük Jaa kendi Thai sanatı olan Muay Thai öğrendi ve filmlerde uygulamak istedi. Film hayatını ise babası yönlendirdi. Boyu 1.72 m dir. Tony Jaa'nın en dikkate değer işi Mortal Kombat Annihilation'da Liu Kang karakteri için dublörlük yapmasıydı. Tony başlangıçta 14 yıl boyunca dublörlük yaptı, Muay Thai Dublörü olarak birçok Panna filmin de görüldü. Sammo Houng için dublörlük yapan Dövüş sanatları aktörü, enerji içeceği reklamı için bir filin dişlerini kavraması ve filin üstünden atlaması gerekiyordu. Ayrıca bir Thai televizyon serisi olan Insee Daeng(Kırmızı Kartal)'de çifte dublörlük yapmıştır. GÃ¶ksel diskografisi Türk pop müziği sanatçısı Göksel'in diskografisi. Göksel kariyerinde 9 solo albüm yayınlamıştır. Torpil Taksim Belediye Gazinosu Taksim Belediye Gazinosu 1938 yılında, mimar Rüknettin Güney tarafından projelendirilen, 1939 yılı Temmuz ayında inşaatına başlanılan yapı, 1940 yılında kullanıma açıldı. 1940 yılı Cumhuriyet Bayramı'nda kullanıma açılan Taksim Belediye Gazinosu, halka ucuz eğlence sağlamak amacı ile gerçekleştirilmişti. Açık mekanlarında dans yarışmaları, kapalı mekanlarında ise Cumhuriyet balosu gibi gibi yarı-resmi etkinlikler ve resmi yemekli toplantılara ev sahipliği yapan gazino, her gün Taksim – Taşkışla – Beşiktaş istikametinde yürüyen İstanbullulara güçlü bir imge sağlamaktan öte anlamlar içeriyordu. 1930'un ikinci yarısında bir imar operasyonuyla dönemin İstanbul Belediye Başkanı Lütfi Kırdar'ın da desteğiyle İtalyan mimar Henri Proust tarafından yapılan ilk geniş çaplı planlamalarından biri olarak, Taksim - Maçka - Dolmabahçe arasındaki geniş vadide, Taksim Gezisi adı altında düzenlenmiştir. Sağ tarafından Boğaziçi manzarasına bakan, sol tarafında da ise havuzlu geniş bir bahçe barındıran yapıya, bu bahçenin içerisinden geçilerek ulaşılır. Giriş holünde vestiyer ve müdür odalarını barındıran gazinonun kütlesini "belirleyici" eleman büyük salonu, "betimleyici" ise dairesel formu ve camlı cephesi ile küçük salon olur. Manzaraya yönelen büyük salon "bilhassa şehir namına verilen balolar için" düşünülür ve bir çatı fenerliği, ya da Güney'in deyimi ile "kubbe" vasıtasıyla aydınlatılır. Büyük salonun en "hakim" tarafında konumlanan "yuvarlak salon" ise gösteri mekanı olarak düşünülür. Mekan günün ihtiyacı olan yarı-kamusal mekanı sağlamış olmalıdır ki, pek çok önemli kongre ve toplantıya da mekanlık eder. Örneğin 1948 yılı Türkiye İktisat Kongresi, Taksim Belediye Gazinosu'nda gerçekleştirilir. Ayrıca bu betonarme yapı "Avrupa'daki pek çok emsaline üstün" görülür; "Türk mimarı, Türk mühendisi ve Türk işçisi"nin ürünü olarak dönemin hakim ulusalcı havasında daha da çok benimsenir. Fakat gazinonun karşıladığı ihtiyaç, yerini zamanla kaçınılmaz olarak farklı kentsel ihtiyaçlara bırakır. İstanbul büyümektedir ve taşra toplantıları yerlerini uluslararası ticaret toplantılarına, yerel dans müsabakaları ise belki de uluslararası güzellik yarışmalarına bırakacaktır. Karşı karşıya olunan istihdam olanağı ile turistik ve ticari potansiyel, kent hafızasını korumaya ve bir Cumhuriyet yapısının anlattıklarına üstün gelecektir. Aslen eski gazinonun yerinde inşa edilen Taksim Belediye Gazinosu 1965 yılında yıkılır ve 1968'de, dönemin Başbakanı Süleyman Demirel tarafından, İstanbul'un uzunca bir süre en lüks ve önemli oteli olarak anılacak Sheraton Hotel'in temelleri atılır. Bugün ise Sheraton Otel'e ait bina, geçirdiği restorasyon ve yenilemelerin ardından Ceylan Intercontinental olarak hizmet vermektedir. By the Sea (film, 1915) By the Sea, (Deniz Kenarında), Charles Chaplin'in yazdığı, yönettiği ve rol aldığı 1915 yapımı sessiz bir filmdir. Chaplin' in Essanay Studios' daki 7. filmidir. Charlie rüzgârlı bir günde plajda dolaşırken, karısını beklemekte olan bir adama rastlar. Rüzgâr nedeniyle uçuşan şapkalar birbirine karışır ve sinirlenen iki adam kavgaya etmeye başlar. Charlie bir taraftan adamı dövüp bayıltırken bir taraftan da o esnada yanından geçen ve durumu fark eden Edna' yla flört etmeye çalışır. Diğer adamın ayılmasıyla yeniden başlayan bu kavgadan sıkılan Edna, ordan ayrılır ve iri yarı kocasını beklemek için parka gider. Kavga etmekten yorulan iki adam ise birlikte dondurma yemeye karar verirler. Bu sefer de ikisi de dondurmayı diğerinin ısmarlamasını isteyince aralarında yeni bir kavga başlar. Onlar birbirine dondurma fırlatmaya başladığında oraya yeni gelmiş olan Edna'nın kocası da kavgaya karışır. Polisin gelmesiyle ordan sıvışan Charlie parka gider ve yeniden rastladığı Edna' ya kur yapar ama kocası gelince ordan kaçıp plaja gider. Bu sefer de sürekli kavga ettiği adamın karısına rastlayıp onunla flört etmeye çalışır. En sonunda sinirli iki adam onu yakalar fakat oturdukları banktan hep birlikte düşerler. İrfan Balkanlıoğlu İrfan Balkanoğlu (d. 1960 Sungurlu Türkiye), Türk bürokrat. 1960 yılında Çorum ilinin Sungurlu ilçesinde doğmuştur. 1983 yılında İstanbul Üniversitesi Hukuk Fakültesinden mezun olmuştur. Bir yıl hakim adaylığı yaptıktan sonra, 1985 yılında naklen atandığı Kırklareli Kaymakam Adaylığından sonra İpsala ve Ulus kaymakam vekilliğinde bulunmuştur. Daha sonra Aslanapa (Kurucu İlk Kaymakam), Malazgirt, Refahiye, Sındırgı, Uzunköprü, Bağcılar kaymakamlıkları yaptı. Kaymakamlık yaptığı dönemlerde yılın idarecisi seçildi ve kendisine 10 Ocak 2005 Türk İdareciler Gününde "Vali Galip Demirel Başarı Ödülü" verildi. 1989-1990 yıllarında ABD'de incelemelerde bulunmuştur ve lisan eğitimi almıştır. 18 Aralık 2007 - 3 Ocak 2011 tarihleri arasında Bingöl Valiliği görevinde bulunmuştur. 4 Ocak 2011 tarihinde Afyonkarahisar valiliğine atanmıştır. 23 Mayıs 2014 tarihinde Resmî Gazete'de yayımlanan valiler kararnamesi ile Ordu valiliğine atanmıştır. 21 Haziran 2017 tarihinde Resmî Gazete'de yayımlanan valiler kararnamesi ile Sakarya Valiliğine atanmıştır. 2018 yılı Ekim ayında yayınlanan kararname ile mülkiye başmüfettişliğinde görevlendirildi. İrfan Balkanlıoğlu evli ve iki çocuk babasıdır. Piri Keşif Gemisi Piri Keşif gemisi, birinci kişi perspektifinden "işaretle ve tıkla" tarzıyla oynanan, 3 boyutlu bir macera oyunudur. Dünyaca ünlü Türk denizcisi ve haritacısı Pîrî Reis’in dönemini konu edinmiştir. Sebit firması tarafından, Piri the Explorer Ship adıyla Amerika'da satışa sunulan oyun, daha sonra Piri Keşif Gemisi adıyla Türkiye'de de piyasaya sürüldü. Yaşlı bir kaptan, oyuncuyu, Piri Reis'in 1513 tarihli haritası ile ilgili olarak, daha önce hiç kimseye sözünü etmediği sırrı bulmaya davet eder. Oyuncu bu daveti kabul ettikten sonra gizemlerle dolu ve bir o kadar da heyecanlı serüvene adım atmış olacaktır. Marmara'dan başlayan yolculuk, Sevilla'dan Córdoba'ya, Dakar'dan Rio de Janeiro'ya kadar birçok yere uzanacaktır. Uğranılan limanlar ve rastlanılan gemiler, oyuncuya Piri Reis'in sırrına yaklaşması için yepyeni bilgiler verecektir. Philip Seymour Hoffman Philip Seymour Hoffman (23 Temmuz 1967 - 2 Şubat 2014), Oscar ödüllü Amerikalı oyuncu. 1989'da New York University'ye bağlı Tisch School of the Arts'ın tiyatro bölümünden mezun oldu. Henüz 22 yaşındayken alkol ve uyuşturucu bağımlılığından kurtulmak için rehabilitasyon merkezinde tedavi gördü. Bağımlılıktan kurtulan Hoffman kendini tamamiyle oyunculuğa verdi. Önce New York ve Chicago sahnelerine çıktı. İlk büyük sinema rolü Kadın Kokusu filmindeki George Willis Jr. rolüydü. The Big Lebowski ve Magnolia filmlerinde önemli roller aldı. Edward Norton'un da desteğiyle 25. Saat ve Kızıl Ejder filmlerindeki yardımcı rolleriyle sinemaseverlerin gözündeki yerini iyice sağlamlaştırdı. 2005 yılında Capote filmindeki Truman Capote performansı ile En İyi Erkek Oyuncu Akademi Ödülü'nı kazanmıştır. 2007 yılında, 65. Altın Küre Ödülleri'nde ise En İyi oyuncu-Müzikal/Komedi ve En İyi Yardımcı oyuncu olmak üzere iki dalda ödüle aday olmayı başarmıştır. Charlie Wilson's War ile yardımcı erkek oyuncu dalında Oscar'a aday gösterilmiştir. 2012 yapımı Paul Thomas Anderson filmi The Master'daki performansıyla bir kez daha Oscar ve Altın Küre adaylıkları kazandı. 2008 yılında Charlie Kaufman'ın yazıp yönettiği Synecdoche, New York filminde ve Meryl Streep, Amy Adams ile birlikte Doubt filminde rol almıştır. 2013 yılında Açlık Oyunlarının 2. filmi olan Ateşi Yakalamak ve 2014 yılında ise 3. filmi olan Alaycı Kuş filminde Plutarch Heavensbee karakterini oynamıştır. 2 Şubat 2014 tarihinde New York'taki evinde ölü bulundu. Yetkililer hâlâ ölüm nedenini araştırmaktadır. The New York Times'ın haberine göre ismi açıklanmayan bir emniyet görevlisi Hoffman'ın ölüm sebebinin yüksek dozda uyuşturucu olduğunu belirtmiştir. Cenazesi ise yakılmıştır. Otopsi raporu sonucunda Hoffman'ın intihar amacı olmadığı, yanlışlıkla yüksek dozda aldığı da belirtildi. Sebahattin Öztürk Sebahattin Öztürk (d. 1 Temmuz 1962; Çaykara, Trabzon), Türk bürokrat, eski Türkiye İçişleri Bakanı. 1 Temmuz 1962'de, Sariye ve Abdullah Öztürk'ün oğlu olarak Çaykara, Trabzon'da doğdu. İstanbul Üniversitesi Siyasal Bilgiler Fakültesi Kamu Yönetimi Bölümünden 1986 yılında mezun oldu. 1987 Yyılında açılan Kaymakamlık sınavını kazanarak 19 Haziran 1987 yılında Kaymakam Adayı olarak mesleğe girdi. İngiltere Brighton da yabancı dil eğitimini aldı. 1990 yılında Kaymakamlık kursunu başarı ile bitirip Kaymakam olarak atandı. Meslekte 19. yılını çalışmakta olup Osmangazi Kaymakamı olarak görev yapmaktayken 30 Kasım 2007 tarihli Valiler kararnamesi ile Niğde valisi olmuştur. 4 Ekim 2009 tarihli Resmî Gazetede yayımlanan Bakanlar Kurulunun 2009/15479 Sayılı Kararnamesiyle Erzurum Valiliği görevine atanmıştır. Bakanlar Kurulunun 2013/4699 sayılı vali atamaları hakkındaki kararının 9 Mayıs 2013 tarihli Resmî Gazete’de yayınlanmasıyla Antalya valiliğine atanmıştır. 15 Eylül 2014 tarih ve 6780 nolu müşterek kararname ile İçişleri Bakanlığı müsteşarlığına atanmıştır. 7 Mart 2015 tarihi itibarıyla Efkan Âlâ'nın yerine İçişleri Bakanlığına atandı. 29 Ağustos 2015 tarihine kadar İçişleri Bakanı olan Öztürk, 23 Ekim 2015 - 18 Aralık 2015 tarihinde İçişleri Bakanlığı Müsteşarı görevini yürüttü. 18 Aralık 2015 - 20 Haziran 2017 tarihleri arasında İçişleri Bakanlığı Bakan Yardımcılığı görevinde bulundu. Öztürk, evli ve iki çocuk babasıdır. Şaban Piriş Şaban Piriş (d. 1965, Kayseri), Türk yazar. 1965'te Kayseri'nin Hisarcık beldesinde doğdu. İlkokulu ve ortaokulu Kayseri'de, liseyi İstanbul'da bitirdi. Lisans eğitimine Marmara Üniversitesi Fen-Edebiyat Fakültesinde Tarih Bölümünde başladı; İstanbul Üniversitesi Edebiyat Fakültesi Arap Dili ve Edebiyatı Bölümünde tamamladı. Erciyes Üniversitesi Orta Çağ Tarihinde doktora yaptı. Hanif Yayıncılık, Bahar Yayınevi ve Arz Yayıncılık'ta yayın editörlüğü yaptı. Çeşitli dergi ve gazetelerde yazıları yayınlandı. Kayseri Atlas Eğitim Kurumlarında genel müdürlük ve Safa Eğitim Kurumlarında Din Kültürü ve Ahlak Bilgisi ve Arapça öğretmenliği yaptı. Halen MEB'de Arapça öğretmeni olarak görev yapmaktadır. Evli ve 3 çocuk babasıdır. Aşk Engel Tanımaz Notting Hill ("Türkçe: Aşk Engel Tanımaz"), 1999 yılı Birleşik Krallık yapımı romantik komedi-dram filmidir. Will Thacker (Hugh Grant) Notting Hill'de seyahat kitapları satan bir kitabevi sahibidir. Boşanma sürecini pek idare edemeyen Will, Spike (Rhys Ifans) adında Galli ile ev arkadaşıdır. Bir gün dünyaca ünlü Hollywood oyuncusu Amerikalı "Anna Scott" (Julia Roberts), dükkâna Türkiye hakkında bir kitap satın almaya girer. Kısa bir süre sonra, ikisi sokakta birbirlerine çarpmasıyla Will'in elindeki portakal suyu her ikisinin üstüne dökülür. Will Anna'yı evine üstüne değiştirmesi için tam yolun karşısındaki evine davet eder. Anna teklifi kabul eder. Anna üstünü değiştirirken Will mutfağın dağınıklığını toplar. Anna'nın sürpriz öpücüğü karşılıklı etkileşimin tohumlarını ekmiştir. Günler sonra Will Spike'a herhangi bir telefon mesajı olup olmadığını sorar. Spike Will'e gelen mesajları not etmekte ve hatırlamakta güçlük çeker ama "Anna adında bir Amerikalı kız" çağrışımı yapmıştır. Anna takma bir adla Ritz'te oturmakta olup Will'i davet etmiştir. Vardığında Anna'nın odası basın mensuplarıyla dolmuş ve Will de kendisini sahte bir basın mensubu olarak kendisini bulmuştur. O anki panikle masada duran Horse & Hound dergisini görerek kendisini o dergiden geldiğini söylemiştir. Anna'nın yeni filmi Helix'i görmemiş olmasına rağmen tüm film ekibiyle söyleşi yapmak zorundadır. Anna ile konuşabilme fırsatını yakalayan Will, kızkardeşi Honey'nin doğumgününe Anna'yı davet eder. Max ve Bella'nın (Gina McKee) evinde Anna, Will'in arkadaş çevresiyle ve ortaya sunulan 'son brovni' bahsiyle evinde gibi hisseder. Anna, Will'i otel odasına davet eder ve beklenmedik bir şekilde Anna Amerikalı erkek arkadaşıyla karşılaşır. Bir süre sonra Anna, Will'in kapısının basamaklarına dayanıp Will'e çok zor durumda olduğunu çünkü onu küçük düşürtecek fotoğraflar basına sızdığını söyler. Çok zor durumda olduğunu ve saklanabileceği tek yerin Will'in evi olduğunu belirtir. Böylece birbirlerine tekrar bağlanırlar ve Will Anna'ya yeni filminin repliklerini ezberlemesinde ona yardım eder. Ancak sabah, kapısının önüne doluşmuş izdihamda kapıyı açarak afallamıştır. Will'in bir Henry James filmi yap tavsiyesi üzerine Anna İngiltere'ye dönmüştür. Anna, film setine Will'i davet etmiştir ve Will de sette replikleri kulaklıktan dinlemektedir. Will'in Anna'nın başrol oyuncularından birine Will'in "neden burada olduğunu bilmediğim bir adam" dediğini duymasıyla oradan ayrılır. Sonraki gün Anna bağlarını yeniden kuvvetlendirmek amacıyla kitabevine bir hediye çerçeveyle uğrar ama Will onu reddeder. Bu olaydan sonra Will arkadaşlarına doğru mu yanlış mı yaptığı konusunda danışır. Arkadaşları ilk başta verdiği kararı doğru bulsa da, sonra Will'in dünyadaki en büyük hatasını yaptığını ona söylerler. Hemen harekete geçip Max'in arabasıyla Londra'da Anna'yı deli gibi aramaktadırlar. Anna'nın Amerika Birleşik Devletleri'ne gitmeden önce yaptığı basın toplantısına yetişirler ve Will başarılı bir şekilde Anna'nın İngiltere'de onunla kalmasına razı eder ardından evlenirler ve çocukları olur . Notting Hill Notting Hill, Batı Londra'da yer alan, kozmopolit bir nüfusa sahip Londra'nın prestijli semtlerinden biri. Semt, adını her yıl Ağustos ayında düzenlenen "Notting Hill Festivali", ikinci el giysi ve antika eşyaların satıldığı "Portobello Road Market" olarak bilinen sokak pazarı ve 1999 yılı yapımı "Notting Hill" filmiyle duyurmuştur. Büyük Victoria evleri ve pahalı restoranlarının yanı sıra özel butikleriyle bir moda semti olarak bilinmektedir. Denis BÃ©langer Denis 'Snake' Bélanger Kanadalı heavy metal grubu Voivod'un vokalistidir. Grubun 1982 yılında kuruluşunda bulunmuş ve 9 albümde yer almıştır. 1991 yılında gruptan ayrılmış, 2001 yılında geri dönmüştür. Gruptan ayrı olduğu zamanda ise kendi grubu Union Made'i kurmuş ve Dave Grohl ile çalışmıştır. Muhteber DemirtaÅŸ Muhteber Demirtaş, (d. 1952, Ordu) Türk ressam ve Sanat Eğitimcisi. İlköğrenimini tamamladığı 1965 yılında sınavını kazandığı şimdiki adıyla Beşikdüzü Anadolu Öğretmen Lisesi olan altı yıllık Beşikdüzü Kız İlköğretmen Okulu’na girdi. Dönemin "İlköğretmen Okulları"nın ideal yönlendirmelerinden nasibini alarak; resim öğretmenlerinin gördükleri resim yeteneğini değerlendirdi ve diğer derslerdeki başarıları da göz önünde bulundurularak 1968 yılında İstanbul Ortaköy İlköğretmen Okulu’nun şimdiki "Anadolu Güzel Sanatlar Liseleri"nin sınıf bazı olan "Resim Semineri"ne yetenek sınavını kazanarak kayıt yaptırdı. Üç yıl boyunca sanat eğitimcileri Selahattin Hüsnü Taran ve Hamdi Dicle’nin öğrencisi olarak resim eğitimi gördü. 1971 yılında öğretmen olarak mezun olan Demirtaş, dört yıl yaptığı öğretmenlik görevinden sonra, 1974 yılında yetenek sınavını kazandığı şimdiki adı Gazi Üniversitesi Gazi Eğitim Fakültesi olan dönemin Gazi Eğitim Enstitüsü Resim- İş Bölümü’ne girdi. 1980 yılında mezun oldu. Değişik illerin ortaokul ve liselerinde aralıksız olarak sanat eğitimciliği görevinde bulunan sanatçı, 1988 yılında mezun olduğu üniversitenin resim ana sanat dalında lisans tamamladı. 1971 yılında açtığı ilk kişisel resim sergisinden sonra aralıklarla kişisel sergi açan Muhteber Demirtaş 2008 yılında Ankara Çayyolu Batıbirlik Sanat Galerisi'ndeki resim sergisi ile 13 kişisel sergi açmış oldu. 1997 yılında kendi isteği ile emekli olan Demirtaş, "Birleşmiş Ressamlar ve Heykeltıraşlar Derneği" ile "Grup Palet"in üyesi olup; halen Ankara’da kendisi gibi ressam, sanat eğitimcisi ve grafik sanatçısı eşi Yusuf Demirtaş ile birlikte kendi atölyelerinde resim çalışmalarına devam etmektedir. Othmar Pferschy Othmar Pferschy (d. 16 Ekim 1898, Graz - ö. 7 Nisan 1984, Münih) Cumhuriyet Türkiyesi'ni fotoğraflarıyla ilk kez çok yönlü olarak belgeleyen ve tanıtan Avusturyalı fotoğrafçıdır. Çocukluğu Avusturya-Macaristan İmparatorluğu sınırındaki Fürstenfeld'de geçti. I. Dünya Savaşı'nda Avusturya-Macaristan ordusunda askerlik yaptı ve İtalya cephesinde savaştı. 1926'da İstanbul'a geldi. Burada Pera'nın tanınmış fotoğrafçılarından Photo Français adlı fotoğrafhanenin sahibi "Jean Weinberg"'in yanında çalıştı. Daha sonra 10 Temmuz 1931'de Beyoğlu'nda ilk stüdyosunu açarak çalışmalarını bağımsız olarak sürdürdü. 11 Haziran 1932'de Türkiye Büyük Millet Meclisi'nde 2007 sayılı Türkiye'de 'Türk Vatandaşlarına Tahsis Edilen Sanat ve Hizmetler Hakkında Kanun' adlı bir yasa kabul edilince, Türk vatandaşı olmayanların fotoğrafçılık gibi bazı meslekleri icra etmesi yasaklandı. Bu yasa sonucunda birkaç aylığına İskenderiye'ye gitti. 1935'te Matbuat Umum Müdürlüğü'nde (Basın Yayın Genel Müdürlüğü) sözleşmeli tanıtma fotoğrafçısı olarak çalışmaya başladı ve arşiv düzenlemekle görevlendirildi. Beş yıl boyunca bütün Türkiye'yi dolaşarak yaklaşık 16 bin fotoğraf çekti. "Genç Türkiye'nin bir çeşit gözü olan" Othmar Pferschy, yıllarca kent ve mimari fotoğraflarında; devasa binaları, modern fabrikaları, okulları, üniversiteleri, sağlık kuruluşlarını, sokakları, caddeleri, stadyumları, parkları, meydanları görkemli biçimde görüntüledi. İnsan ve yaşama ilişkin fotoğraflarında ise 19 Mayıs törenlerini, mutlu köylüleri, köylü çocukları, işçileri, ata binenleri, tenis oynayanları, eskrim yapanları, laboratuvarda çalışanları, daktilo yazanları, piyano çalanları vb. büyük bir titizlikle saptanmış anlarda, kusursuz bir teknik ve geometrik düzenle, mükemmel bir estetikle yansıttı. Bunları Münih'te basılan ve Türkçe, Fransızca, İngilizce ve Almanca açıklamalar içeren "Fotoğrafla Türkiye" adlı albümde topladı. Yapıtları ayrıca, Türkiye'yi uluslararası alanda tanıtmak amacıyla yayımlanan "La Turquie Kemaliste" dergisinde yer aldı. Mustafa Kemal Atatürk ve İsmet İnönü'nün yanı sıra bazı devlet adamlarının da fotoğraflarını çeken Pferschy'in bazı fotoğrafları pullara basıldı. Öbür bazı çalışmaları ise kartpostallarda ve kâğıt paralarda kullanıldı. 1939-40'ta New York kentinde düzenlenen "New York Dünya Fuarı" için hazırladığı, fotoğraflardan oluşan bir albümle çeşitli broşürler Türkiye'nin tanıtılmasına yardımcı oldu. Othmar Pfershy, Türkiye'de çeşitli yöreleri dolaşarak ve Basın-Yayın Fotograf Bölümünün kuruluşunda önemli görevler yüklenmişti. Ozan Sağdıç, ifadelerini kullanarak Othmar'dan övgü ile bahseder. Tiflis Ãœniversitesi Tiflis Üniversitesi (Gürcüce: თბილისის ივანე ჯავახიშვილის სახელობის სახელმწიფო უნივერსიტეტი Tbilisis İvane Cavahişvilis Sahelobis Sahelmtsipo Universiteti / Tiflis İvane Cavahişvili Devlet Üniversitesi), 8 Şubat 1918'de Gürcistan'da devlet tarafından kurulmuş üniversitedir. Üniversitede yaklaşık 30.000 öğrenci öğrenim görektedir. Üniversitede Hukuk, Ekonomi, Beşeri bilimler, Sağlık ve Doğal Bilimleri Fakültesi bulunmaktadır. Paşaköy, Altıeylül Paşa , Balıkesir ilinin Altıeylül ilçesine bağlı bir mahalledir. Mahallenin halkı yerliler olarak bilinen Manavlar iken sonradan Bulgaristanlı muhâcirler köye iskân edildi. Sarıalan, Altıeylül Sarıalan, Balıkesir ilinin Altıeylül ilçesine bağlı bir mahalledir. Yağcı Bedir yörüklerinden olan mahalleye Ahmed Vefik Paşa oturma emri verdiğinde Işıklar çiftliği yol çatının olduğu yere oturmuştur. Düzoba, Hisaralan, Beyköy, Dereköy, Dallı Mandıra, Bahçedere, Yüncüören ve Yaren olmak üzere bu 8 mahallenin Oymak beyi olan Beyköyden Oymakbeyi Bostan Bey eski ismi ile Ergama olan Gökçeyazı halkının hayvanları senin halkına zarar verir düşüncesiyle sen buraya oturma Halil Ağa diyerek şu anki yeri olan sarı çiçekli yaylaya oturma izni vermiş. O günkü kara Halil Dede 12 oğlan ve 1 kız ile 5000 hayvan ile buraya gelip yerleşmiştir. Yağcı Bedir oymağı, Osmanlı arşiv vesikalarına göre Avşar boyuna mensuptur. 16. Yüzyılda Çukurova yöresinde yaşayan Bedirli Avşarlarının bölgeye gelmiş bir koludur. Bunlar devlete Yay imal ettiklerinden dolayı Yaycıbedir olarak anılmışlardır. Yaycı sözü daha sonra Yağcı sözüne dönüşmüştür. Mahallenin iklimi, bozulmuş Akdeniz İklimi etki alanı içerisindedir. Köy, Balıkesir Merkez'e 25 km. uzaklıktadır. Selimiye, Altıeylül Selimiye, Balıkesir ilinin Altıeylül ilçesine bağlı bir mahalledir. Selimiye Köyü'nün adı, halkının, göç esnasında Edirne'de bulunan Selimiye Camisi külliyesinde konaklatılmalarından gelmektedir. Mahallenin ilk yerleştiği ve şu an İkizcetepeler Barajı altında kalmış olan topraklar yoğun kalsiyum içerdiği için beyaz renktedir ve bundan dolayı, bu bölgeye "Bozyer"de denilmiş, aynı zamanda mahallenin gayriresmî adı olarak kullanılagelmiştir. Selimiye Köyü halkı, Bulgaristan göçmeni, muhacirdir. Tarihte 93 Harbi olarak geçen 1877-1878 Osmanlı Rus Savaşı sırasında, günümüzde Bulgaristan sınırları içinde yer alan Kırcaali'nin Hasköy isimli bir mahallesinden göç etmişlerdir. Köy sakinlerinden bir kısmının Osmanlı İmparatorluğu zamanında Konya-Beyşehir ya da Karaman civarından Balkanlar'a göç ettirildiği de söylenmektedir. Balıkesir merkezine 18 km. uzaklıktadır. Sıvatpınar, Altıeylül Sıvatpınar, Balıkesir ilinin Altıeylül ilçesine bağlı bir mahalledir. Mahallenin iklimi, bozulmuş Akdeniz İklimi etki alanı içerisindedir.Köy, Balıkesir Merkez'e 23 km. uzaklıktadır. Yenice Ä°skender, Karesi Yeniiskender, Balıkesir ilinin Karesi ilçesine bağlı bir mahalledir. Balıkesir Merkez'e 25 km. uzaklıktadır. Ä°skender Bey İskender Bey (, , Skënderbeu, "Skënderbej"; 1405 veya 1403-1404 - 17 Ocak 1468, Leş), Arnavutların ulusal kahramanı. Arnavutluğun feodal hanedanlıklarından Kastriyota Hanedanı'ndandır. Babası Con, Gergi'yi Osmanlı sarayına rehin olarak gönderdi. Edirne'de II. Murad'ın hizmetinde bir içoğlanı eğitimi gören Gergi Müslüman oldu ve İskender adını aldı. Osmanlı sarayına alındığı zaman 18-19 yaşlarındaydı. Osmanlı'da önemli askerî hizmetlerde bulundu, Anadolu ve Rumeli seferlerine katıldı. 1443 yılında Morava Muharebesi sırasında kaçıp sancak beyi olduğunu ilan eden sahte bir fermanla Kroya kalesini ele geçirdi. 1468'de ölümüne kadar Osmanlı Devleti'nin Arnavutluk'ta yerleşmesine karşı mücadele etti. Osmanlıca kaynaklarda Yuvan oğlu İskender Bey olarak bilinirdi. İskender Bey, çok sayıda Latin ve Bizans kaynağında "Georgius Castriotus Scanderbegh" olarak anılmaktadır. Soyadı ise "Kastrioti", "Castriota", "Castriottis" veya "Castriot" olarak değişmektedir. Bu isim, Kuzey Arnavutluk'un Debre bölgesindeki Kastriot kentinden gelmektedir. Osmanlı döneminde kendisine verilen İskender Bey ismi çeşitli dillerde dönüşerek farklı şekillerde söylenmiştir. 1405 yılında büyük babasının mülkiyetindeki iki köyden birisi olan Sinë'de dünyaya geldi. Hristiyan-Katolik olan babası, Arnavutluk topraklarında derebeyi olan Gjon Kastrioti idi. Hakim olduğu bölgeler arasında Mat, Merdita ve Debre bölgeleri bulunmaktaydı. Hristiyan-Katolik annesi ise, bugün Kuzey Makedonya toprakları içinde bulunan Polog bölgesinden gelme bir prensestir. Dokuz kardeşin en küçüğü olan İskender'in ağabeyleri Stanişa, Repoş ve Kostandin, ablaları ise Mara, Yelena, Ancelina, Vlayka ve Mamitsa'dır. Arnavutluk topraklarındaki Akçahisar bölgesini denetimi altında tutan Con Kastrioti, 1421 yılında Osmanlı Padişahı II. Murat'a yenildikten sonra Osmanlı egemenliğini kabul eder. Bu dönemde Kastrioti ailesinin bağlılığını sağlayabilmek için ailenin oğulları rehine olarak Osmanlı Sarayı'na verilir. İskender Bey, en az üç yıl Osmanlı sarayında rehine olarak bulunmuştur. Arnavutluk topraklarındaki varlığına dair ilk yazılı bilgi 1426 yılına aittir. 1430 yılında Con Kastrioti Osmanlı hakimiyetine baş kaldırsa da Evrenosoğlu İshak Bey komutasındaki Osmanlı birliklerine yenilir ve toprakları iyice küçülür. 1431 yılında ise İskender Bey, II. Murat komutasındaki seferlere sipahi olarak katılmaya başlar. 1437 yılında subaşı rütbesiyle Akçahisar zeametinin yöneticisi olur. Bu dönemde dokuz köylük bir tımar sahibidir. İskender Bey, savaş alanında gösterdiği başarı sayesinde yükselerek vali oldu. Bu sıralarda 5.000 kişilik bir süvari birliğine sahiptir. Arnavutluk topraklarında Osmanlı Valisi olarak bulunduğu zamanda babasının eskiden hakim olduğu toprakla temasını koparmayarak Arnavut asilleriyle ilişkisini sürdürdü. İskender Bey, kardeşi Repoş (1431) ve babası Con'un (1437) ölümünün ardından hayatta kalan kardeşi Stanişa ile birlikte Kastrioti bölgesindeki toprakları miras yoluyla devraldı. İtalya'daki Denizci cumhuriyetler Ragusa ve Venedik ile iyi ilişkiler kurmaya çalıştı. 1432-36 yıllarında bölgedeki diğer Arnavut asillerinin Osmanlı egemenliğine karşı düzenlediği ayaklanmaya katılmayarak padişaha bağlı kalır. 1443 yılına kadar özellikle Hünyadi Yanoş'a karşı Osmanlı Avrupa seferlerine katılır. Bu dönemde Debre'ye sancak beyi atanır. 1443 yılında İskender Bey, II. Murat egemenliğine Niş Muharebesi sırasında baş kaldırmayı uygun görmüştür. İçinde bulunduğu Osmanlı ordusunun Hünyadi Yanoş komutasındaki Macar ordusuna yenildiğini gören İskender Bey, beraberindeki 300 kişilik Arnavut birliğiyle savaş meydanından ayrıldı. Doğrudan Akçahisar'a giderek 28 Kasım 1443 tarihinde sultandan Akçahisar valisine gönderilen bir mektupta tahrifat yaparak şehrin denetimini ele aldı. Civar bölgeleri de topraklarına katmak için Đurađ Branković ve Stefan Crnojević'in hakimiyetindeki topraklara saldırdı. Bölgede hatırı sayılır sayıda kale ve geniş toprak sahibi olduktan sonra İskender Bey, İslamiyeti reddettiğini ve ailesi ile ülkesinin intikamını almak için başkaldırdığını ilan etti. Ayaklanmanın sembolü olarak da üzerinde çift başlı kartal olan kızıl bayrağı seçti. 2 Mart 1444 tarihinde İskender Bey, bölgedeki tüm Arnavutluk prenslerini bir araya getirerek Leş Birliği'ni kurmayı başarır. Arnavutlar arasında bu dayanışma sayesinde İskender Bey hem bölgedeki egemenliğini artıracak, hem de nispeten büyük bir ordu meydana getirip kaleler inşa edebilecektir. İskender Bey, Osmanlılara karşı gerilla taktikleriyle saldırarak dağlık bölgeyi kendisi için bir avantaja çevirir. Hakimiyetinin ilk yıllarında yaklaşık 10.000 ila 15.000 askere komuta etse de tüm Arnavut topraklarında sarsılmaz bir denetimi bulunmaktadır. 29 Haziran 1444 Debre bölgesinde yaşanan Torvioll Muharebesi'nde İskender Bey komutasındaki Leş Birliği ordusu 25.000 kişilik Osmanlı ordusuyla karşı karşıya gelir. İskender Bey bu muharebede kazandığı zaferle hem bölgedeki varlığını sağlamlaştırdı, hem de Osmanlı tehdidiyle karşı karşıya olan Avrupa devletlerine kendisini tanıtmış oldu. İzleyen iki yıl boyunca Leş Birliği orduları 1445 yılında Prizren yakınlarında savaşılan Mokra Muharebesi'nde ve 1446 yılında savaşılan Otonete Muharebesi'nde Osmanlı Ordularını yenecektir. Arnavutluk ayaklanması sırasında Venedik Cumhuriyeti İskender Bey'i desteklemiştir. Venediklilerin desteğinin ardındaki sebep, Arnavutluk bölgesinin Osmanlılarla aralarında tampon bölge olması ve Venedik topraklarına saldırıları engellemesidir. Leş Birliği'nin kurulduğu topraklar eskiden Venedik denetiminde olmasına rağmen birliğin varlığı Venedik tarafından onay görmüştür. Ancak İskender Bey'in giderek güçlenmesi ve Venedik topraklarını tehdit etmesi, iki ülke arasındaki ilişkileri gerginleştirir. Danye Kalesi'nin mülkiyeti üzerine çıkan çatışma, 1447-1448 Arnavutluk-Venedik Savaşı'nın patlak vermesine yol açar. Venedikliler, İskender Bey'i tahttan düşürmeye veya öldürmeye çalışsalar da başarılı olamazlar. Aynı zamanda iki cephede hem Venedik, hem de Osmanlılarla savaşmak zorunda kalan İskender Bey yenilmez ve Venedik, barış önermek durumunda kalır. 4 Ekim 1448 tarihinde imzalanan antlaşma sonrasında Danye Kalesi Venediklilerde kalsa da Drin Nehri çevresindeki bölgeler Arnavutluk topraklarına katılır. Ayrıca antlaşmaya göre Venedik, İskender Bey'e 1400 düka altın vergi verecektir. Bu dönemin ardından İskender Bey, Kosova bölgesindeki Hünyadi Yanoş birliklerine destek vermek üzere yola çıkar. Venedik ile mücadelesi sırasında İskender Bey, kendisi gibi Venedik düşmanı olan Aragon kralı V. Alfonso ile yakın ilişkiler kurar. İskender Bey, 1448 yılındaki II. Kosova Muharebesi'ne katılmamıştır. Bu dönemde II. Murat ile müttefik olan Đurađ Branković tarafından engellenmiştir. Kaybedilen muharebenin ardından İskender Bey kuvvetleri, Osmanlı tarafında yer alan Branković'in topraklarını yağmalamıştır. 1448 yılında V. Alfonso, hakimiyeti altındaki Napoli Krallığı'nda çıkan ayaklanmayı bastırmak için güvenilir birliklerine ihtiyaç duyar. Bunun üzerine yardım için İskender Bey'e başvurur. İskender Bey, Demetrios Reres komutasında bir Arnavut birliğini bölgeye gönderir. Ayaklanmayı kolayca bastıran Arnavut kuvvetleri İtalya'ya yerleşir. Reres ise Kral Alfonso tarafından Calabria bölgesine vali olarak atanır. Bir yıl sonra 1449 yılında başka bir Arnavut birliği, adanın işgal edilmesine karşı Sicilya'ya gönderilir. 1448 yılında Osmanlı padişahı II. Murat ve oğlu II. Mehmed komutasındaki ordu, Kocacık (Svetigrad) kalesini kuşatır. Kaledeki Arnavut garnizonu Osmanlı saldırılarına dayanırken İskender Bey komutasındaki diğer birlikler de kuşatmayı sürdüren birlikleri rahatsız etmeye çalışır. Uzun süren kuşatma ve düşman topraklarındaki Osmanlılara karşı başarıyla uygulanan yakıp yıkma taktiği sonucu savaşan taraflar yenişemez. Sonuçta yapılan antlaşmaya göre kale Osmanlılara terk edilecek, ancak kaledeki birliklerin Arnavut topraklarına geçmesine izin verilecektir. Svetigrad'ın alınmasından iki yıl sonra 1450 yılı Temmuz ayında II. Murat, yine oğlu II. Mehmed ile birlikte bölgeye gelerek 100.000 kişilik bir orduyla Akçahisar'ı kuşatır. İskender Bey, yine yakıp yıkma taktiğiyle Osmanlıları erzaksız bırakır ve levazım birliklerine saldırır. Kuşatma altındaki Arnavut kalesi başarıyla Osmanlı saldırılarını püskürtür ve büyük kayıp verilmesine sebep olur. Kuşatma sırasında Osmanlı ordusuna yiyecek ve iaşe sağlayan Venedikli tacirlere yapılan Arnavut saldırısı, iki ülke arasındaki ilişkileri daha da gerer. Venediklilerden iaşe sağlayamayan Osmanlılar, Eylül ayına gelindiğinde hâlâ kaleyi ele geçirememiş durumdadır. Kaleyi düşürümeyeceğini anlayan II. Murat Ekim ayında kuşatmayı kaldırarak Edirne'ye döner. Birkaç ay sonra Şubat 1451'de ölecek ve yerine 1481 yılına kadar tahtta kalacak olan II. Mehmed geçecektir. İskender Bey, Osmanlı hükümdarı II. Murat'ın saldırılarını püskürtmüş olsa da yakıp yıkma taktiği ve hasatın verimsiz olmasından dolayı Arnavut topraklarında açlık baş göstermekteydi. İskender Bey bu durum karşısında V. Alfonso'dan yardım talep edecek ve iki taraf arasında 26 Mart 1451 tarihli Gaeta Antlaşması imzalanır. Antlaşmaya göre Osmanlı tehlikesine karşı Alfonso'nun desteğini alan İskender Bey Aragon hanedanının bir vâsalı olur. İskender Bey Arnavutluk toprakları üzerinde ailesinden gelen ayrıcalıklarını koruyacak ve Alfonso'dan yıllık 1500 düka altın almaya devam edecektir. İskender Bey 21 Nisan 1451 günü Ortodoks Ardenitsa Manastırında Donika Kastrioti ile evlenir. Donika, önemli Arnavut asillerinden Cerc Arianiti'nin kızıdır. 1450 yılındaki Akçahisar kuşatmasını izleyen beş yıl boyunca Arnavutluk toprakları sakindir. Yeni Osmanlı padişahı II. Mehmed Bizans İmparatorluğunun geriye kalan kısımlarını ele geçirmekle meşguldür. Ancak buna rağmen 1452 yılında bir çarpışma yaşanmış ve Arnavut topraklarına gönderilen Osmanlı Ordusu İskender Bey tarafından püskürtülmüştür. İskender Bey ile Dukagin ailesi arasında süregelen çatışmalar ise Papa V. Nicholas tarafından sonlandırılır, iki taraf uzlaştırılır. 1455 yılında yaşanan Berat Kuşatması yeni Osmanlı sultanıyla İskender Bey arasındaki ilk karşılaşma olarak değerlendirilebilir. Kuşatma Leş Birliği için mağlubiyetle sonuçlanacaktır. İskender Bey Berat Kalesini aylarca kuşatmış ve Osmanlı garnizon komutanıyla teslim şartları üzerinde anlaşmıştır. Bundan sonra İskender Bey kuşatmayı gevşetecek ve bölgeden ayrılacaktır. Osmanlılar kuşatmanın zayıflatıldığını görünce İshak Bey komutasında bir destek süvari birliği gönderecektir. Bu taktik hata sonrasında Arnavut kuşatmacıların neredeyse tamamı öldürülecektir. Berat başarısızlığı bazı Arnavut asillerinin Leş Birliğine dair olumsuz tutum almalarına yol açmıştır. Bunlardan Moisi Arianit Golemi Osmanlı tarafına geçmiştir. 1456 yılında 15 bin kişilik bir Osmanlı Ordusunun başında Arnavutluk'a dönse de Oranik Muharebesinde mağlup olur. İskender Bey'den af dileyen Moisi Arianit Golemi yeniden Arnavutluk saflarına geçer. 1457 yılında diğer bir Arnavut asili ve İskender Bey'in yakın akrabası olan Hamza Kastrioti Osmanlı saflarına geçer. Aynı yıl 70 bin Osmanlı Ordusu Arnavutluk ayaklanmasına tamamen son verme umuduyla harekete geçer. İshak Bey komutasındaki Osmanlı Ordusunda Hamza Kastrioti de bulunmaktadır. Osmanlı Ordusu günümüzde Kurbin ilçesinde bulunan Laç kenti yakınlarında kamp kurar. Sürekli geri çekilen ve düşmanın Arnavut topraklarını yağmalamasına izin veren İskender Bey Osmanlı kampına 2 Eylül günü baskınla saldırır. Osmanlılara ağır zayiat verdiren bu saldırı sonucunda yaklaşık beş yıl boyunca sürecek barış dönemine girilir. Hamza Kastrioti esir edilerek Napoli'ye gönderilir. Albulena Muharebesindeki zaferden sonra İskender Bey ile Papa III.