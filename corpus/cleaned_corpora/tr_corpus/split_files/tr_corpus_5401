'Sadizm'in fikir babası olmuştur. Erotizm ve şiddetle ilgili kitapları yaşadığı dönemde epey yadırganmış hapse atılmıştır. Ancak yazdıkları başka yazarlara ilham kaynağı olmuştur. Birçok edebiyat kalıbını hiçe sayan yeraltı edebiyatı, Charles Bukowski'yi (1920-1994) tanımamıza neden olmuştur. 'Factotum', 'Kasabanın En Güzel Kadını' (The Most Beautiful Woman in Town), 'Pulp', 'Postane'(Post Office) eserlerinden sadece birkaçı. Özellikle de 'Factotum' yazarı daha iyi tanımamıza yardımcı olmakta. Bukowski, hayatının bir dönemini Henry Chinaski olarak ortaya sermekte çünkü. Yazar kitabında; çeşitli serseriliklerini, sürekli iş değiştirmesini ve kadınlarla olan ilişkilerini anlatırken kendisinin de bir yeraltı kahramanı olabileceğinin sinyallerini vermektedir. Son yıllarda daha hızlı gelişme kaydeden edebiyat, Chuck Palahniuk'un 'Dövüş Kulübü' (Fight Club) adlı eserinden 1999 yılında sinemaya taşmıştır ve hayran kitlesini arttırmıştır. Günümüzde edebiyatın beslendiği kaynaklardan biri de yeraltı kültürüdür. Yeraltı etkilerinin 18. yüzyıldan itibaren Gotik Edebiyat ile edebiyat sahasına yansımaya başladığı bilinmektedir. Gotik Edebiyat, insanın en temel ve ilkel duygularından biri olan korkuya dayanmaktadır. Korku ve kötülük, yeraltı kültürünün vazgeçilmez iki öğesi konumundadır. Edebiyatın yüzyıllardır süren serüvenine bakıldığında, “kötülük” kavramından da oldukça yararlandığı görülür. Edebiyat, uzun yıllar iyilik/kötülük karşıtlığını temel almış ve iyilikten yana mesajlar vermiştir. Ancak Yeraltı Edebiyatı ile kötülük başat öğe haline gelmiş, muhalif ve anarşist kahramanlar aracılığı ile kötülük kavramı yeniden sorgulanmaya başlanmıştır. Yeraltı Edebiyatı anlayışında kötülük artık iyiliğin zıddı değil, yeni bir yaşam biçimidir. Yeraltı edebiyatının kapitalizmin gelişmesiyle birlikte ortaya çıktığını ileri sürmek yanlış olmaz. Her ne kadar tarihin eski dönemlerinde Thomas De Quincey, W.Black gibi hem istisnai hem rastlantısal sayılabilecek ve yeraltının sesleri olarak nitelenebilecek yazarlar varsa da bu edebiyatın ortaya çıkış tarihinin en çok 19. yy.’ın ortalarına kadar geri götürülebileceğini söyleyebiliriz. 20. yy.’ın başında, kapitalizmin güç ve iktidar kazanmaya başlamasıyla, kapitalist dünya görüşünün, yaşam biçiminin ve ahlakının egemen olmasıyla ve dünyayı ve dahi insan yaşamını kendi kuralları uyarınca düzenleyip temsil sistemlerini oluşturmasıyla birlikte bu dünyaya, yaşam biçimine, ahlakına ve temsil sistemine karşı duran, kendine ‘anlamlı’ ve ‘sahici’ bir yer bulamayan yazarlar yerin altına çekilip, kapitalizmin yanıltıcı ışığının aydınlattığı dünyanın ve gerçekliklerin dışında başka dünyalar ve gerçeklikler de olduğunu ileri sürüyorlar. Bataille bu isimlerin en önde gelenlerinden biridir. Türkiye’de yeraltı edebiyatının gelişmiş olduğunu söylemek zor. Bu edebiyatın ilk önemli örnekleri 1990’lı yıllardan sonra verildi. Bilindiği gibi ‘80’lerden sonra kapitalizmin ekonomik ve kültürel yaptırımlarına, baskısına maruz kaldı Türkiye. ‘90’larla birlikte globalleşme edebiyatımızda popülerleşmeyi, aktüaliteye yaslanmayı, etliye sütlüye dokunmayan temaları egemen kıldı. Bunun doğal sonucu karşıtının ortaya çıkmasıydı. Bu karşıt da yeraltı edebiyatı demekti. Bu minvalde küçük İskender akla gelebilir örneğin. Bir ara Stüdyo İmge Yayınları Türk edebiyatının yeraltı edebiyatı olarak değerlendirilebilecek metinlerini art arda yayımladı ve bir yer altı edebiyatı yayınevi kimliğine büründü. Bu yayınevinden Ayça Sezen Ural ve Sibel Torunoğlu gibi yazarlar edebiyat ortamına aşılandı. Sibel Torunoğlu’nun ”Travesti Pinokyo” adlı kitabının gerçekten uysal topluma rahatsızlık veren, tam anlamıyla sapkın bir eser olduğunu söyleyebiliriz. Bu eserler toplumda yeterince ilgi de uyandırdı. Kendisi de yeraltı edebiyatına dahil edilebilecek romanlar yazan Hikmet Temel Akarsu, Hürriyet Gösteri Dergisi’nde yayımlanan bir yazısında Yusuf Atılgan’ı, Vüs’at O. Bener’i, hatta ve hatta Sait Faik’i bu edebiyatın ülkemizdeki öncüleri olarak nitelemişti. Yusuf Atılgan ve Vüs’at O. Bener daha çok ‘avantgarde’ olarak nitelenebilecek yazarlardır. Bir de Oğuz Atay örneği var. Oğuz Atay’ın eserlerinin gerek şaşırtıcı ve sert üslubuyla, gerek ele aldığı temalarla yeraltı edebiyatının öncü temsilcilerinden biri olduğu ileri sürülebilir. DaMarcus Beasley Elvis Beasley (d. 24 Mayıs 1982, Indiana), Glasgow Rangers forması giyen Amerikalı orta saha oyuncusu. MLS'in en değerli oyuncularından biri olarak kariyerine başlayan "Beasley", daha sonra Hollanda ekiplerinden PSV'in yolunu tuttu. Buradan Manchester City'ye kiralandı ve kendini göstererek İskoçya şampiyonu Glasgow Rangers'ta forma giymeye başladı. Şampiyonlar Ligi'nde de oynadı ve birçok Amerikan oyuncudan daha fazla maç ve gol istatistiğine sahip oldu. "Beasley", ilk olarak Florida'da ülkesinin futbol federasyonunun oluşturduğu IMG Soccer Academy adlı altyapıya katıldı ve başarılı olarak mezun oldu. Daha sonra MLS Ligi'ndeki takımlardan Chicago Fire'de 4 yıl geçirdi. Amerikalı oyuncu, Avrupa kulüplerinin dikkatini çekmesinin ardından "700.000£" değerindeki ücretle Hollanda şampiyonu PSV'ye transfer oldu. Derhal Manchester City'ye kiralandı. Şu sıralar da, İngiltere'de geçirdiği bir yıldan sonra Glasgow Rangers'a gitti. "Elvis Beasley", ilk olarak 27 Ocak 2001 tarihinde ABD millî formasını giydi. Aynı zamanda 2001 yılında "u-20" takımı için de Arjantin'deki şampiyonada görev yaptı. A takımda da 2002 FIFA Dünya Kupası'nda kadroda yer alma başarısını göstermiştir. Genç oyuncu toplam 72 maça çıkıp, 15 gol atmıştır. Sadeddin KÃ¶pek Sadeddin Köpek (Arap harfleriyle: سعد الدين كوبك بن محمد) (ö. 1239) Anadolu Selçuklu Devleti devlet adamı ve baş mimarı. I. Alaeddin Keykubad ve II. Gıyaseddin Keyhüsrev dönemlerinde görev yapmış ve devlet yönetiminde büyük söz sahibi olmuştur. Pervane kısa adlı Sa'd al-din Kopek ile Cacaoğlu Nureddin'in eski Zazalar ve Deylemlilerle ilişkisi olduğu görüşü bulunmaktadır.Çok etkili rol üstlenmesinden ötürü döneme Pervane Dönemi adı verilmiştir.Doç. Dr. Nejat Kaymaz tarafından P"ervane Mu’-inü’d-Din Süleyman" adındaki yapıtı, özellikle işlediği bu dönemi, dönemin bir numaralı ismi Daylam kökenli Pervane’yi merkeze koyarak ele almaktadır. Adı geçen bu dönem, Selçuklu Devleti’nin iplerini elinde tutan Pervane Dönemi’dir. Sinop ve havalisinde egemen olan Pervaneoğulları Beyliği, isminden de anlaşılacağı üzere Pervane ve ailesinin elinde bulunuyordu.Hz. Muhammed'in amcası Abbas'ın soyundan gelenlerce kurulan ve 750-1258 arasında egemen olan Abbasiler Devleti vezirleri Bermekiler örneğinin bir benzeri ile Selçuklularda karşılaşmaktayız. Zira 1238-1244/1245 tarihleri arasındaki dönemde Sahib Mühezzibü’d-Din Ali adındaki Anadolu Selçuklu veziri Pervane’nin babasıdır. Moğollarla yapılan barış görüşmelerinde çalışmaları yürüten kişi de odur. Anadolu Selçuklu Devleti’nin yönetim birimlerinde bu aileden ve bunlar gibi Daylam ve İran kökenli olan çok sayıda önemli görevler üstlenen isimler bulunmaktadır. Sadeddin Köpek' in hayatının ilk yılları hakkında yeterli bilgi bulunmamaktadır. Ancak baba ve annesinin Konya' nın saygın ailelerine mensup olduğu ve annesinin adının Şehnaz Hanım olduğu yönünde iddialar bulunmaktadır. Gerçek adı "Köpek bin Muhammed", lakabı ise Sadeddin'dir. I. Alaeddin Keykubad döneminde emirlik görevinde bulunmuştur. Tarihçi İbn Bîbî tarafından emîr-i şikâr, nakkaş ve mimar olarak bahsedilmiştir. 1226 yılında I. Alâeddin Keykubad’ın Harput civarında Eyyûbîlerle yaptığı savaşta Selçuklu ordusunun sol kanat kuvvetlerinin kumandanlığını yaptı. Beyşehir Gölü yakınlarındaki Kubadabad Sarayı'nın mimarı olan Sadeddin Köpek, 1235-1236 yılları arasında Konya ve Aksaray şehirleri arasında bulunan ve günümüze kadar ulaşabilen Zazadin Hanı'nı da inşa etmiştir. I. Alaeddin Keykubad'ın ânî ölümünden (1237) sonra oğulları arasında çıkan taht kavgalarında II. Gıyaseddin Keyhüsrev'in tarafını tutarak onun tahta çıkmasını sağladı. İbn Bîbî gibi dönemin tarihçilerine göre I. Alaeddin Keykubad'ın zehirlenerek öldürülmesinde ve veliahdı İzzeddin Kılıç Arslan'ın tahta çıkmasının engellenmesinde önemli rol oynadığı belirtilmektedir. II. Gıyaseddin Keyhüsrev'in tahta çıkmasından sonra Sadeddin Köpek tarafından sultanın kardeşinin tarafını tuttuğu gerekçesiyle Anadolu'ya yerleşmiş olan Harzemşahların önemli liderlerinden Kayır Han'ı tutuklatıp ve sonrasında öldürtmesiyle Harzemşah beyleri Anadolu'da geçtikleri yerleri yağmalayarak Harran, Urfa, Rakka ve Suruç gibi yerleri ele geçirerek buralara yerleştiler. Daha sonra devlet yönetiminde iyice güçlenen Sadeddin Köpek, kendisi için tehdit gördüğü önemli devlet adamlarını ve kişileri çeşitli sebeplerden öldürtmeye başladı. Atabey Şemseddîn Atunapa, Tâceddîn Pervâne, saltanat naibi Kemâleddîn Kâmyar gibi önemli devlet adamlarını öldürttü ve Hüsâmeddîn Kaymerî, Celâleddîn Karatay gibi devlet adamlarını da görevlerinden uzaklaştırttı. Saltanat naipliği ve pervanecilik görevlerine getirildi. Gücünü kanıtlamak amacıyla Melikü’l-Ümerâ unvanıyla çıktığı seferde Eyyubiler'in denetiminde olan Samsat kalesi ile diğer bazı kaleleri ele geçirdi ve bütün bu başarılarından sonra Anadolu Selçuklu tahtına geçmeyi düşünen Sadettin Köpek, tahtta hak iddia edebilmek için I. Gıyaseddin Keyhüsrev'in gayrimeşru çocuğu olduğu yönünde hikâye ortaya attı. Kendisini Selçuklu şehzadesi olarak kabul ettirmeye çalışan Köpek, isyan etti. Çıkan isyanda birçok devlet adamı Sadettin Köpek tarafından öldürtüldü. Saadeddin Köpek'in gücünün aşırı derecede artmasından endişelenen II. Gıyaseddin Keyhüsrev, 1238 yılının sonbaharında Sadeddin Köpek'le birlikte Kubadabad Sarayı'na geldi. Sultan Keyhüsrev burada verdiği bir ziyafet sonrasında Sivas subaşısı Hüsamettin Karaca'nın yardımıyla Sadeddin Köpek'i 1239 yılında öldürttü. Cesedi demir bir kafes içerisine konulup kale duvarına asılarak halka gösterildi. 2014-2019 yılları arasında TRT 1 de yayınlanan dizisinde Murat Garipağaoğlu tarafından canlandırılmıştır. Matapan Muharebesi Matapan Muharebesi 19 Temmuz 1717 tarihinde Yunanistan'ın güneyinde bulunan Mora Yarımadası sahilinde Matapan Burnu yakınlarında meydana geldi. Bu savaş Venedik kumandanı Diedo komutası altındaki birleşik deniz kuvvetlerinden oluşan Venedik, Portekiz, Papalık Devletleri ve Malta filosu ile Kaptan-ı Derya İbrahim Paşa komutasındaki Osmanlı filosu arasındaki bir deniz savaşıdır. Bu muharebede Osmanlı 14 gemi, müttefiklerse 3 gemi kaybetti. Yine de müttefikler bu savaştan stratejik bir üstünlük elde edemedi. Diedo'nun seyir halindeki 24 savaş gemisi, Pisani'nin 24 kadırgasıyla karşılaşır ve Malta lideri Belle Fontaine'nin 9 Portekiz-Malta gemisi 2 Temmuz'da matapan Burnu yakınındadır. Türklere karşı avantajlı yer bulmak için birkaç haftalık çalışmadan sonra ara sıra kara ve denizin uygun durumuna sahip olunca birleşik güçler "Cranea" ya, Matapan Körfezi üst taraf yakınına gittiler. Bu kadar çalışmalarına karşın rüzgâr onlara karşı idi. Ve körfezde olduklarından risk altındaydılar. Kadırgaların seyir halindeki gemileri çekmiş olmasına rağmen, orada yeterince kadırga yoktu. Ve Türkler 52 gemilik bir filo ile (yaklaşık 44 adedi savaş gemisi) ve 4 adet kadırgaları da olduğu halde güneyde körfezin batı girişi tarafında görüldüler (19 Temmuz). Güney-güney doğudan hafif esen rüzgârlar ile. Bunu anlamı Osmanlı filosu avantaja sahip olmuştu. Diedo, Türklerin batı tarafına seyredemeyecekti, körfezin karşısına doğru yavaşça seyir etmeye karar verdi. Filo dört kısma ayrılmış idi: Diedo öncüydü, ki onun ikinci kumandanı Correr tarafından yönetiliyordu, üçüncü arka kısma Dolfin kumanda ediyordu, dördüncü kısım Bella Fontaine tarafından kumanda ediliyordu. İbrahim Paşa, yaklaşık saat 6 da arka kısma altı gemi ile saldırdı. Geri kalan filosu da ileri yöne gitti ve öncü kısım ile merkeze hücum etti. Yaklaşık saat 12 de filo körfezin doğu tarafına yaklaşıyordu. Ve kısa bir zaman sonra klavuzluk yapan gemiler dönüyordu. Rüzgâr güney doğudan dönmüştü. Bu durum öncü Venedik gemilerini ilk defa bazı Türk gemilerinin rüzgâr önüne koyuyordu. Bu avantajı alan Diedo hücuma geçti. Ve savaşı devam ettirmeyi düşünüyordu. Yaklaşık saat 3 de, düşman gemileri Matapan Burnuna seyir halinde iken Türkler'de Cervi-Cerigo'ya seyir halinde idiler. Her iki taraf da savaşa devam etmek istemiyordu. Venedikliler hastane gemisi olarak kulanılan bir savaş gemisi ve patlayıcı yüklü diğer bir savaş gemisini kaybetmişlerdi. Pek çok gemi de kötü bir şekilde zarar görmüştü. Kayıpları 223 ölü ve 357 yaralıydı. Türkler'in ise savaş gemisi kaybı yoktu. "Madonna della Salute" (Correr) "Madonna dell' Arsenal" 70/80 "Costanza" 76/80 "Trionfo" 70/80 (bayrak) "San Pio V" 70/80 "Aquila Valiera" "Leone Trionfante" 80 "San Francesco" 60? "?" (ateş gemisi, kaptan Trivisan) - dibi delinerek battı "San Andrea" 60 "Sacra Lega" 60 "Valor Coronato" 54 "Nettuno" 50/60 "San Lorenzo Giustinian" 70/80 "Rosa" 60 "Fenice" 56 "Fede Guerriera" 56 "Corona" 70/80 "Columba d'Oro" 70/80 "Terror" 70/80 "Aquileta" 50/60 "San Pietro Apostolo" 60? "Gloria Veneta" 70/80 "Grand Alessandro" 70/80 (Dolfin'in arka bayrağı) "Conceição" 80 "Nossa Senhora do Pilar" 84 "Assunção" 66/70 "Nossa Senhora das Necessidades" 66 "Santa Rosa" 66/70 "Rainha dos Anjos" 56/58 "São Lourenço" 56 "Fortuna Guerreira" "Santa Caterina" 70 "San Raimondo" 46 "Nostra Signora del Rosario"/"Madonna del Rosario" (60'tan çevrildi? hastane gemisine) - battı 13 Venedik 5 Malta 4 Papalık 2 Tuscan 52 seyir halindeki gemi, yaklaşık 44 savaş gemisi içeriyor 4 kadÄ±rga Yassı Çemen Muharebesi Yassı Çemen Muharebesi, 1230 yılında Erzincan yakınlarında Türkiye Selçuklu Devleti - Eyyubiler ittifakı ile Harezmşahlar arasında yapılan muharebe. Harezmşahlar 12. yüzyıl boyunca günümüzdeki Türkmenistan, Özbekistan ve Afganistan ülkelerinin topraklarında kuvvet kazanmış, İran ve Azerbaycan'ı da etki alanında bulunduran bir Türk devletiydi. 1220 yılında Cengiz Han'ın Orta Asya'ya saldırıya geçmesi sonucu Harezmşahlar Moğol istilasıyla karşı karşıya kaldılar. Semerkant, Buhara ve Urgenç kentlerini ellerine geçiren Moğollar Harzemşah Devleti'ne son verdiler. Harezmşahların başına geçen Celaleddin Harzemşah ordusuyla birlikte Hindistan'a doğru kaçmaya başladı. Ancak yetişen Moğollar İndus Nehri boylarında Harezmşahları tekrar yenilgiye uğrattılar. Bu sefer Celaleddin Harzemşah en yakın kumandanlarıyla birlikte Doğu Anadolu'ya yöneldi. 1229 yılında Celaleddin Harezmşah Ahlat kentini kuşattı. 8 aylık bir kuşatmadan sonra şehri ele geçirdi ve yağmaladı. Bu olay üzerine Türkiye Selçuklu Devleti ile Harezmşahlar arasında bir savaş kaçınılmaz hale geldi Moğolların Harezmşahları yenmesi üzerine Harezmşahlar, Türkiye Selçuklu Devleti'yle birleştiler. Moğollar Selçukluların kendilerine karşı tehdit unsuru oluşturacağını anladılar ve Harzem askeri görüntüsü altında bazı Selçuklu köylerini talan ettiler. Bunu Celaleddin Harzemşah'ın yaptığını zanneden Selçuk Sultanı; Celaleddin Harzemşah'ın köyleri talan etmediğini bildiren mektubuna inanmadı, bir süre sonra da aralarında soğuklaşma ve ayrılma konusu olmuştur. Bu esnada eski Ahlat Valisi Hacip Ali de kaybettiği Ahlat Kalesi'ni yeniden ele geçirmişti. Bunu duyan Celaleddin Harzemşah, Ahlat Kalesini tekrar almak için Ahlat'ı kuşatınca Hacip Ali'nin dostluğunu kendi menfaatleri için ilerlettiği Selçuk Sultanı; Celaleddin Mengü Berti'den Ahlat kuşatmasını kaldırmasını istedi. Sultan Celaledddin Ahlat Kalesi'nin zaten kendisinin olduğunu, Hacip Ali'nin orayı işgal ettiğini söylediyse de Selçuk Sultanı onu dinlemedi. Bu mevzuu hakkında aralarında geçen sert mektuplar yüzünden aralarında savaş rüzgarları esmeye başlamıştı. 1230 yılında Türkiye Selçuklu Sultanı I. Alaeddin Keykubad Doğu Anadolu Bölgesi'ndeki Harezmşahların üzerine yürüdü. İki ordu Erzincan yakınlarında Yassı Çemen mevkiinde karşılaştılar. Selçuklular Harezmşahları büyük bir yenilgiye uğrattılar. Yenilen Celaleddin Harzemşah kaçtı. Bazı kaynaklarda kaçarken öldürüldüğü belirtilse de, genel kabul sonradan hırsızlar tarafından öldürüldüğü yönündedir. I. Alaeddin Keykubad bu zaferden sonra devletin sınırlarını Tiflis’e kadar genişletti. Ahlat, Bitlis, Van, Adilcevaz, Malazgirt gibi şehirleri ele geçirdi. Ancak bu başarı aradaki Harzemşahları ortadan kaldırarak Selçukluları Moğollarla karşı karşıya getirdi. Baycu Noyan kumandasındaki Moğollar Anadolu'ya girerek saldırılara başladılar. 1243 yılındaki Kösedağ Savaşı'nda Moğollar, Selçukluları yenilgiye uğratarak Anadolu'yu istila ettiler. Justin Henry Justin Henry "(d. 25 Mayıs 1971)" Oscar adayı olmuş Amerikalı oyuncu . Kramer Kramer'e Karşı filminde Dustin Hoffman ve Meryl Streep'in canlandırdıkları karakterin oğlu rolünde yer almış ve En İyi Yardımcı Erkek Oyuncu Akademi Ödülü'ne aday gösterilmiştir. 8 yaş 276 günlük iken Oscar'a aday olarak bu ödüle en genç aday gösterilmiş kişi olmuştur. İzzettin Ökte İzzettin Ökte (d. 1910, İstanbul - ö. 26 Mayıs 1991, Çınarcık), Türk tanbur sanatçısı. Babası ûdî Nail Ökte'dir. Kendi kendini yetiştirdi. Genç yaşta Cumhurbaşkanlığı Fasıl Heyeti'ne öğretmen oldu. Ardından yeni kurulan Ankara Radyosu'na tanbûrî olarak girdi. (Daha sonra İ.T.Ü. Devlet Konservatuvarı'na dönüşecek olan) İstanbul Belediye Konservatuvarı'nda görev yaptı. Münir Nurettin Selçuk'a da konserlerinde eşlik etti. Tanbûrî Cemil Bey'den sonra 20. yüzyılın en önemli ve üslûp sahibi tanbûrîlerinden biriydi. Tanburu daima 43 perdeli olarak çaldı ve tok bir ses elde etmek için mızrabı biraz kalınlaştırdı. Aynı ustalıkla çaldığı yaylı tanburda da ilk kez alt telleri birleştirdi ve viyolonsel benzeri bir ses elde etti. Ercüment Batanay ve kendi öğrencisi Sadun Aksüt en çok etkilediği tanbûrîlerdir. Geçirdiği felç dolayısıyla hayatının son on yılını tanbur çalamayacak derecede hasta olarak tamamladı. Yaptığı taksim kayıtları Nevzat Atlığ ve Sadun Aksüt tarafından toplanarak iki CD hâlinde yayınlandı. Tanınmış neyzenlerden Burhanettin Ökte (1904-1973) ağabeyidir. 21 Gram 21 Gram (Özgün adı:21 Grams), Alejandro González Iñárritu'nün yönetmenliğini yaptığı Oscar'a aday gösterilmiş dram filmi. Başrollerinde Sean Penn, Naomi Watts ve Benicio Del Toro vardır. Geçmiş, gelecek ve şimdiki zaman aralığında geçen film, üç farklı insanın başına gelenleri konu almaktadır: Paul Rivers (Sean Penn) sigara bağımlısı olan, karısı zamanında kendisininden bebek beklemiş fakat ardından kürtaj yaptırmış şimdi ise tekrar ondan bebek isteyen bir matematik profesörüdür. Ancak şimdi ölümle yaşam arasında kalmış ve kalp nakli için beklemektedir ta ki ona uygun bir kalp bulunursa. Cristina Peck (Naomi Watts) kocası ve iki çocuğu olan uyuşturucuyu bırakmış şimdi hayatına yol vermeye çalışan bir annedir. Çocukları da kocası da kendisini çok sevmektedir. Jack Jordan (Benicio Del Toro) zamanında başı beladan kurtulmayan, uyuşturucu ve alkol kullanmış bir adamdır. Onun da iki çocuğu ve kendisini çok seven karısı vardır. Zaman zaman garip davranışlar sergilese de artık her şeyi düzeltmeye karar vermiş ve dindar bir insan olmuştur. Bir gün Paul artık hayatta kalmaya dayanamazken, Jack Jordan işten atılır ve kendi doğum günüdür. Arabayı sürerken bir anda iki çocuk ve babaları önüne çıkar ve kendisi arabayı durduramaz, onlara çarpar. Ne yapacağını şaşıran Jack Jordan, ordan son sürat kaçar ama sonra büyük bir vicdan azabı duyar ve polislere teslim olur. Hayatında tam her şey doğruya gidecekken bu olay başına gelir. Çarptığı baba ve çocuklar ise Christina'nın kocası ve çocukları idi. Üçü de hayatını kaybeder ve kocasının kalbi Paul'a takılır. Paul artık ilişkisine son noktayı koymuş, kendisine kalbini veren adamı araştırmaktadır. Hapishaneden avukat sayesinde çıkan Jack eve geldiğinde küçük oğlu tarafından pek hoş karşılanmaz, Christina tekrar uyuşturucuya başlar ve tanıştığı Paul Rivers ile çıkmaya başlar. Paul ile Jack'in karşılaşmaları olacak gün ise artık karmakarışık işler daha da karışacaktır. Film uyuşturucu, alkol, aşırı cinsellik, bazı konuşmalar ve kısa şiddetten dolayı 17 yaş ve üzeri yaş grubuna hitap etmektedir. Tahmini olarak 20 milyon dolarlık bütçe ile çekilen film Türkiye'de ilk haftasında $66,700 para getirdi. ABD çapında $16,248,701 olarak getirmişdir. Mickey's 60th Birthday Mickey's 60th Birthday Walt Disney karakteri Mickey Farenin 60-cı doğum gününü konu alan NBCde Kasım, 1988de yayınlanan TV filmidir. Cheers gibi (Ted Danson, Woody Harrelson) bazı dizilerin oyuncularının yanı sıra Michael J. Fox gibi komedyenler de filmde rol almışlardır. Film TVnin ardından videoya piyasaya sürülmüş ancak pek bulunamamaktadır. Animasyon içeren Mickey Mouse filminde Donald Duck, Minnie Mouse ve Roger tavşan gibi karakterler var. Mickey's 60th Birthday Anniversary Shorts Programme ismiyle video piyasasında görünmüştür. John Malkovich Olmak John Malkovich Olmak (İngilizce özgün adıyla "Being John Malkovich"), 1999 yapımı film. Senaryosunu Charlie Kaufman yazmış, yönetmenliğini Spike Jonze yapmıştır. Film En İyi Yardımcı Kadın Oyuncu, En İyi Yönetmen ve En İyi Özgün Senaryo dalında Oscar'a aday gösterilmiştir.Cameron Diaz ise bu filmdeki rolü ile Satellite, Screen Actors Guild, Altın Küre ve BAFTA'ya aday gösterilmiştir. Filmin konuk oyuncusu Charlie Sheen ise, gerçek hayatta yaşadığı alkol problemini filmde mizahi olarak gösterilmiştir. Kuklacılıkla uğraşan Craig karısının baskıları ile daha elle tutulur bir meslek edinmeye karar verir. Bir şirkette işe girer, Maxine ile tanışır, ona yavaş yavaş aşık olmaya başlar. Günün birinde tesadüfen şirketteki dosya dolabının arkasında esrarengiz bir tünel bulur. Bu tünel oyuncu John Malkovich'in beynine açılmaktadır. İş arkadaşı Maxine bunu anlatır. Maxine'le bunu pazarlamaya başlarlar. His Musical Career (film, 1914) His Musical Career, Charles Chaplin' in yönettiği ve başrolde yer aldığı 1914, ABD yapımı sessiz ve kısa bir komedi filmdir. Chaplin'in Keystone Studios ile yaptığı 31. filmdir. Charlie, piyano taşıyıcısı olarak işe girer. O ve arkadaşı Ambrose, bir katırın çektiği at arabasıyla 666 numaralı evden bir piyano alacak ve 999 numaralı eve ise yeni bir piyano götüreceklerdir. Bu esnada piyano ağır olduğu için ara sıra araba arkaya çökmekte ve arabayı çekmesi gereken katır havaya kalkmaktadır. Numaraları karıştıran taşıyıcılar 666 numarada oturan ve taksitlerini ödeyemediği için piyanosuna haciz gelmesini bekleyen yaşlı adamın evine yanlışlıkla yeni bir piyano götürürler; buna karşılık 999 numarada yeni piyanosunu bekleyen zengin adamın evinden eski piyanosunu zorla alırlar. Film, taşıyıcıların kendilerini kovalayan zengin adamdan kaçarken piyanoyla birlikte göle düşmeleriyle son bulur. Ahmet Saraçoğlu Ahmet Y. Saraçoğlu (d. 20 Eylül 1975, Ankara), Türk tiyatro, sinema ve dizi oyuncusu. Müjdat Gezen Sanat Merkezi'nde eğitim gören sanatçı, Sadri Alışık Kültür Merkezinde çalışmasının ardından, 1995 yılında kamera karşısına geçerek sinema ve dizi filmlerde de rol aldı. 2005 yılında bir grup sanatçıyla birlikte İstanbul Kraliyet Tiyatrosu'nu kurdu. Halen çalışmalarını sürdürmektedir. Vatanım Sensin dizisinde İsmet İnönü'yü canlandırmıştır. Serpil Oppermann (TunÃ§) Serpil Oppermann (Tunç); Hacettepe Üniversitesi Edebiyat Fakültesi İngiliz Dili ve Edebiyatı Bölümü profesörlerindendir. Akademik unvanını Hacettepe Üniversitesi'nden sırası ile 1989'da yardımcı doçentlik, 1994'te doçentlik, 2000 yılında da profesörlük alarak ulaşmıştır. İngiliz Edebiyatı, Hacettepe ÜniversitesiTürkiye ve yurtdışında aldığı eğitimlerin ardından Postmodern kuramların Türkiye ve dünyada tanınan isimlerinden biri haline gelmiştir. Uzmanlık alanlarının başında Postmodern Edebiyat ve Postmodern Tarih Kuramları gelmekle birlikte, üniversite kürsüsünde, lisans ve liansüstü düzeyinde "Edebi Teoriler" ve "Çağdaş Felsefe Akımları" dersleri vermektedir. Oppermann, Edebiyat ve Çevre Araştırmaları Derneği () ASLE üyesidir, Avrupa Birliği Edebiyat, Kültür ve Çevre Çalışmaları Birliği (), EASLCE danışman yönetim kurulu üyesidir, ve Dünya Eko- külter derneği () kurucu üyesidir. Raymond Federman, Leslie Fiedler gibi postmodern edebiyatın yaratıcılarının öğrencisi olan Oppermann hala Hacettepe Üniversitesi'nde görev yapmaktadır. 2006 yılında basılmış ("Postmodern Tarih Kuramı", İstanbul, Phoenix-Türkçe Yayınevi, 1982, ISBN 979-994-493-1112) incelemesi bulunmaktadır. Ä°stanbul Kraliyet Tiyatrosu İstanbul Kraliyet Tiyatrosu, İstanbul'da yerleşik bir tiyatro topluluğudur. 2005 yılında Ahmet Saraçoğlu ve arkadaşları tarafından kuruldu. Bir komedi tiyatrosu olan topluluk, "Royal Shakespeare Academy"’den yola çıkarak İstanbul Kraliyet Tiyatrosu adını aldı. Topluluğun oyunlarını Saygın Delibaş ve Fethi Kantarcı yazmaktadır. Topluluk, Ferhan Şensoy'un ""Haneler"" adı eserinden yola çıkarak skeçlerden oluşan bir televizyon dizisi hazırlamış ve ekip üyeleri bu programla tanınmıştır. İlk oyunu, muayenehanesine gelen dört hastanın ve bir psikoloğun trajikomik hikâyesini anlatan "Hastasıyız" adlı iki perdelik müzikal komedidir. Bu oyunu Beyoğlu'nda minik bir sahnesi olan bir barda sergileyen topluluk, tiyatroya girişte biletle birlikte bir içki kuponu vererek Türkiye'de ilk kez, içki ve sigara içilebilen bir bar - tiyatro uygulaması başlattı. Beş yıl boyunca bu oyunu sergilemeyi sürdürdü. İkinci oyunu ""Denizaltında Altı Tahammülfersa""'yı, 2010 yılında Ses Tiyatrosu'nda sahnelemeye başladı. Yazan - YÃ¶neten Dekor Teknik Endonezce Vikipedi Endonezce Vikipedi ("Wikipedia bahasa Indonesia") Vikipedi'nin Endonezce sürümüdür. 7 Kasım 2007'de başlayıp, Endonezce Vikipedi 31 Mayıs 2005'te 10,000 maddeye sahipti. tarihi itibarıyla, Endonezce Vikipedi'nin maddesi, kullanıcısı ve hizmetlisi bulunmaktadır. Endonezce Vikipedi sitesi SÃ¼leyman Aydan Belen Süleyman Aydan Belen (d. 1957, İstanbul), akademisyen, Seramik ve Cam Tasarımı alanında profesör. 2005'ten beri Mimar Sinan Güzel Sanatlar Üniversitesi Seramik ve Cam Tasarımı Bölüm Başkanlığını sürdürmektedir. 1976’da Ankara Yükseliş Koleji’nden mezun oldu. 1982’de İDGSA Seramik Bölümü’nden mezun oldu. 1989’da Mimar Sinan Üniversitesi Sosyal Bilimler Enstitüsü Uygulamalı Sanatlar ASD Seramik-Cam Programı’ndan, “Kamusal Çevre Sıhhi Tesisat Gereçleri Üzerinde Araştırma, Yeni Tasarım, Uygulama Önerileri” adlı Sanatta Yeterlik Çalışması ile mezun oldu. 1995'te doçent, 2002’de profesör oldu. 2005'ten bu yana Seramik ve Cam Tasarımı Bölüm Başkanlığını sürdürmektedir. 1974'ten bugüne, yaptığı fotoğraf çalışmalarını kısa bir dönem İFSAK üyesi olarak sürdürdü. Fotoğrafları yurt içi ve yurt dışında sergilendi ve yayınlandı. 1981’den bugüne, İstanbul Üniversitesi Edebiyat Fakültesi Prehistorya Ana Bilim Dalı tarafından yürütülen arkeolojik kazılarda, seramik restoratörü ve fotoğrafçı olarak görev almaktadır. His Trysting Place (film, 1914) His Trysting Place, 1914, ABD yapımı kısa bir komedi filmidir. Charles Chaplin' in yazıp yönettiği filmin başrollerinde Mabel Normand ve Chaplin vardır. Film Chaplin'in Keystone Studios' daki 32. filmidir. Bu film aynÄ± zamanda Family House, His Trysting Places, The Henpecked Spouse, The Ladie's Man ve Very Much Married gibi adlarla da bilinir. Clarence (Chaplin) ve Mabel ( Mabel Normand ) evlidir, bir de çocukları vardır. Mabel'ın çocuğa biberon alması için dışarı yolladığı Clarence, eve dönmeden önce yemek yemek ve içki içmek için bir bara uğrar; fakat orada karşılaştığı Ambrose (Mack Swain)ile tartışır. Çıkan kargaşa nedeniyle bardan ayrılırken yanlışlıkla kendi paltosu yerine Ambrose' unkini alır. Yarı sarhoş eve dönen Clarence, Mabel tarafından pek hoş karşılanmaz. Mabel'ın, paltonun cebinde biberon yerine aslında Ambrose'a ait olan bir aşk mektubunu bulmasıyla olaylar gelişir. Karısının şiddetli öfkesinden nasibini alan Clarence evden kaçıp parka gider, Mabel da onu takip eder. Orada Ambrose ve karısı ile karşılaşırlar. Bu esnada kocasının cebinde biberon bulan ve onun gayr-i meşru bir çocuğu olduğunu sanan Ambrose'un karısı (Phyllis Allen) da çok sinirlidir. Durumu kavrayan kocalar paltoları değiştirir, durumu açıklayıp karılarını sakinleştirirler. Mabel kocasına haksızlık ettiği için üzgündür. Fakat Clarence' ın Ambrose' a ait olan aşk mektubunu geri vermesi ile henüz yeni rahatlamış olan Ambrose' un karısı çileden çıkar ve çift arasında yeni bir kavga başlar. Grafik Grafik, görüntünün bir yüzey üzerinde temsil edilmesidir. Fotoğraflar, çizimler, diyagramlar, haritalar ve diğer resimler birer grafiktir. Grafikler genelde yazı, illüstrasyon ve renkten oluşur. Kelimenin öz Türkçesi Çizge dir. Ancak pek fazla kullanılmamaktadır. İnşaat İnşaat, bina, altyapı, endüstriyel sanayi yapıları gibi insan ihtiyaçlarına karşılık gelen, üretime dayalı herçeşit yapının amacına uygun inşa etme sürecidir. İnşaat tipik olarak bilinen bir müşteri için yerinde gerçekleşirken, imalattan imalata farklı olarak, belirlenmiş bir alıcı olmadan benzer ürünlerin seri üretimini gerektirir. Sanayi yapıları gelişmiş ülkelerdeki gayri safi yurt içi hasılanın %6 ile 9'unu oluşturur. İnşaat planlama, tasarım ve finansman ile başlar; ve proje inşa edilene ve kullanıma hazır oluncaya kadar devam eder. Büyük ölçekli inşaatlar birden fazla bölüm arasında iş birliği gerektirir. Bir mimar veya inşaat mühendisi işi yönetir. Bir tasarım mühendisi veya proje yöneticisi onu denetler. Bir projenin başarılı bir şekilde yürütülmesi için etkili bir planlama şarttır. Söz konusu altyapıyı tasarlama ve yürütmeyle uğraşanlar, imar gereksinimlerini, işin çevresel etkilerini, başarılı çizelgeleme, bütçeleme, şantiye güvenliği, yapı malzemelerinin ulaşılabilirliği ve nakliyesi, lojistik, halka verdikleri rahatsızlıklara kadar tüm detayları düşünmelidirler. İnşaat, belli bir bölgedeki bina, altyapı, havaalanı, baraj gibi geniş anlamda yapı veya yapı çevresinin oluşturulma aşamasıdır. İnşaat aslında pek çok işin aynı anda yürütüldüğü bir süreçtir. Normalde iş , tasarım mühendisi, proje mimarı, inşaat mühendisi, mimar, peyzaj mimarı, iç mimar tarafından denetlenir, ve bütün işler proje yöneticisi tarafından yönetilir. İnşaat, Arapça (ﺍﻧﺸﺎﺁﺕ) """inşā" fiili ile Arapça çoğul eki "-āt" ile �türetilmiştir. Duvarlar ya da sütunlar üstüne oturtulmuş bir çatısı bulunan, insanların, hayvanların ve malların barınması ya da başka gereksinmeleri karşılamaları amacıyla yapı, yapım işlerini tabir eden bir terimdir. Tarihte ilk olarak kulübe ve sığınma evleri elle veya basit aletlerle inşa edildi. Bronz çağında şehirler büyüdükçe, tuğla ve marangozlar gibi profesyonel ustaların bir sınıfı ortaya çıktı. Bazen inşaat faaliyetleri için köleler kullanılıyordu. Ortaçağda, bunlar loncalar halinde organize edildi. 19. yüzyılda, buharla çalışan makineler ortaya çıktı ve daha sonra, vinçler, ekskavatörler ve buldozerler gibi dizel ve elektrikli araçlar. Hızlı raylı imalat 21. yüzyılda gittikçe daha popüler hale geldi. Bazı tahminler, inşaat projelerinin% 40'ının hızlı yol yapımı olduğuna işaret ediyor. İnşaat, hem Amerika Birleşik Devletleri'nde, hem de Avrupa Birliği'nde iş kazaları bakımından diğer sektörlere kıyasla daha tehlikeli bir sektördür. 2009'da ABD'deki inşaat işçileri arasındaki ölümcül mesleki yaralanma oranı, toplam çalışanlar arasındakine oranla yaklaşık üç kat fazladır. Düşmeler, inşaat işçileri arasında ölümcül ve ölümcül olmayan yaralanmaların en yaygın nedenlerinden biridir. Koşum takımları ve korkuluk gibi uygun emniyet ekipmanları ve merdivenleri sağlamlaştırma ve iskele teftişi yapma gibi prosedürler inşaat sektöründe meslekî yaralanma riskini azaltabilir. İnşaat sektöründe ölümlerin diğer önemli nedenleri arasında elektrik çarpması, ulaşım kazaları ve hendek mağaraları bulunmaktadır. İnşaat sektöründeki işçiler için diğer güvenlik riskleri, yüksek gürültüye maruz kalma, kas-iskelet sistemi hasarı, kimyasal zehirlenmelere maruz kalma ve yüksek düzeyde stres yüzünden işitme kaybını içerir. İnşaat sektörü, genel olarak üç ana kola ayrılır. Bina inşaatı genellikle konut ve konut dışı olarak sınıflandırılır. (ticari/kurumsal). Altyapı genellikle büyük kamu işleri, barajlar, köprüler, otoyollar su/atıksu ve şebeke dağıtımını içerir. Endüstriyel sanayi yapıları rafinerileri, proses kimyasını, elektrik üretimini, değirmenleri ve üretim tesislerini kapsar. sektörü sektörlere veya pazarlara ayırmanın başka yollarıda vardır. Engineering News-Record (ENR) inşaat endüstrisi için bir ticaret dergisidir. ENR her yıl tasarım ve inşaat şirketlerinin büyüklüğü hakkındaki verileri derlemekte ve raporlamaktadır. Birleşik Devletlerdeki en büyük şirketlerin bir listesini (Top-40) ve aynı zamanda en büyük küresel firmaların listesini yayınlıyorlar (kendi ülkelerinin dışında yaptıkları iş miktarlarına göre En iyi-250). 2014'te ENR verileri dokuz pazar bölümünde derledi. Bunlar; Nakliye, Petrol, Bina, Enerji, Sanayi, Su, İmalat, Kanalizasyon/atık, Telekom, tehlikeli atık artı diğer projeler için onuncu katagoriye bölmüştür. İlk 400'e ilişkin raporlarında nakliye kanalizasyon, tehlikeli atık ve su hakkında firmaları ağır yükleniciler olarak sıralamak için kullandılar. Standart Endüstriyel Sınıflandırma ve daha yeni Kuzey Amerika Endüstri Sınıflandırma Sistemi, yapımı gerçekleştiren veya yapımda bulunan diğer şirketler için bir sınıflandırma sistemine sahiptir. Bu sektördeki şirketlerin farklarını anlamak için üç alt sektöre ayrılmıştır; bina inşaatı, ağır ve inşaat mühendisliği inşaatı ve özel ticaret müteahhitleri. İnşaat hizmeti firmaları(örneğin; mühendislik, mimarlık) ve inşaat yöneticileri (inşaat projesinin tamamlanması için doğrudan mali sorumluluk almadan inşaat projelerini yönetmekle yükümlü olan şirketler) için kategorilerde vardır. Bina inşaatı gerçek mülkiyete veya binaların inşasına yapı ekleme sürecidir. İnşaat inşası işlerinin çoğunluğu, bir oda eklenmesi veya bir banyo yenilemesi gibi küçük yeniliklerdir. Çoğu zaman, mülkün sahibi, tüm proje için emekçi, ödeme memuru ve tasarım ekibi gibi davranır. Bina inşaat projeleri tipik olarak tasarım, finans, tahmin ve yasal hususlar gibi çeşitli ortak öğeleri içermesine rağmen, çeşitli ebatlarda birçok proje, yapısal çöküş, maliyet aşımı ve / veya dava gibi istenmeyen olumsuz sonuçlara ulaşmaktadır. Bu nedenle, arazide tecrübeli olanlar, proje boyunca detaylı planlar yapıyor ve dikkatli bir şekilde gözetim altında tutarak olumlu bir sonuç elde etmenizi sağlıyor. Ticari bina inşaatı maliyet tahmini, sabit teklif, müzakere fiyatı, geleneksel, yönetim sözleşmesi, risk altındaki inşaat yönetimi, tasarım ve inşa etme ve tasarım-köprü kurma gibi çeşitli dağıtım metodolojilerini kullanarak özel ya da kamuya tedarik edilmiştir. Konut inşaatı uygulamaları, teknolojileri ve kaynakları, yerel inşaat otoritesi yönetmeliklerine ve uygulama kodlarına uygun olmalıdır. Bölgede kolaylıkla temin edilebilen malzemeler, genellikle kullanılan yapı malzemelerini belirler (örneğin taşa karşı taş ve kereste). Konutlar için metrekare başına inşaat maliyeti, alan koşullarına, yerel yönetmeliklere, ölçek ekonomilerine (genellikle özel olarak tasarlanan evlerin inşa edilmesi daha pahalı) ve nitelikli esnafın kullanımına bağlı olarak çarpıcı şekilde değişebilir. Konut konstrüksiyonu (ve diğer tüm inşaat türleri) çok fazla israf yaratabilir, burada tekrar dikkatli planlama yapılması gerekiyor. Tek ailelik veya küçük aile evi için tipik inşaat adımları şunlardır: Tasarımlar ve Projeler; Kat planları geliştirilir ve tahminler için bir malzeme listesi elde edilir (daha yakın zamanda yazılım tahminiyle yapılır) İdareden binanın proje onayı alınır. Şantiye temizlenir.(varsa mevcut yapılar kaldırılır.) Zeminin kazısı; zemin etüd raporlarına, altbilgilerine göre hafriyat yapılır. Onaylı statik Projeye göre Temel betonu ve yalıtımı yapılır. Kaba yapı taşıyıcı sistem çatıya kadar devam ederken diğer taraftan bazı katlarda ince inşaat başlar. Dış duvarları ve çatıyı OSB veya kontrplak ve suya dayanıklı bir bariyerle örtülür. Düz çatılar için çatı parmaklıkları veya diğer kaplamaları takılır. Duvarları siding, genellikle vinil, ahşap veya tuğla kaplama ama muhtemelen taş veya diğer malzemelerle örtülür. Pencereler takılır. Dahili sıhhi tesisat, klima, elektrik ve doğalgaz tesisatları eklenir. Yapı denetim tarafından her aşama denetlenir. Yalıtım ve iç mekan alçıpan panelleri (ıslak alanlar için çimento levha) ve duvarlar ve tavanları tamamlamak için montajlar yapılır. Banyo armatürlerini takılır. İç duvarlar ve tavanların sırt üstü, asal ve boya yapılır. Banyo ve mutfak backsplash gibi ıslak alanlar için çimento levha üzerine ilave fayans yapılır. Yer döşemesi, halı veya ahşap döşeme gibi nihai zemin kaplamalarını takılır. Büyük cihazları kurulur. Orijinal sahipleri ev inşa etmedikçe, bu noktada genellikle satılır veya kiralanır. İnşaat yapı ya da yapı çevresinin, altyapının projenin oluşturulma, montaj işlemidir. Büyük ölçekli inşaatlar kapsamlı birçok görevler içerir. İnşaat, belli bir bölgedeki bina, altyapı, havaalanı, baraj gibi geniş anlamda yapı veya yapı çevresinin oluşturulma aşamasıdır. İnşaat aslında pek çok işin aynı anda yürütüldüğü bir süreçtir. Normalde iş , tasarım mühendisi, proje mimarı, inşaat mühendisi, mimar, peyzaj mimarı, iç mimar tarafından denetlenir, ve bütün işler proje yöneticisi tarafından yönetilir. İnşaat, her durumda bilinen anlamda bina yapımı anlamına gelmemektedir. Bina, yapı inşaatının yalnızca bir alt sınıfını teşkil etmektedir. Toplumların bireysel gündelik ihtiyaçlarının yanında yine toplumsal refahı arttıracak birçok tesis ve tesislendirme inşaatın kapsamında yer alır. Barajlar, su depoları, kanallar, açık ve kapalı su hatları, kaldırım taşları, altyapı, çevre düzenlemeleri(peyzaj mimarlığı), karayolları, demiryolları, havaalanları, meydanlar, parklar, sosyal donatılar gibi insanlığa hizmette kullanılan tesisler belli hizmet dönemleri için inşa edilirler.Mimarlık, inşaat mühendisliği, peyzaj mimarlığı, iç mimarlık projeleri, çalışmaları içinde inşaat önemli bir yer almaktadır. Otoyol inşaatı diğer örneklerdir. Aynı zamanda diğer meslekler için inşaat kavramı zaman zaman kullanılmaktadır. Örneğin makine mühendisliği çalışmalarında bir makine nin üretiminden sonra sanayi tesisine monte edilmesi gerekir. Kullanım aşamasına gelmesi sürecide bir inşaattır. Günümüzde yapıların taşıyıcı sistemlerini oluşturan belli başlı yapı malzemeleri, betonarme, prefabrike beton ve yapısal çelik olarak ifade edilebilir. Betonarme yapı çeliği ile betonun birlikte davranmasının aderans ile sağlanması ile elde edilen bir yapı malzemesidir. Betonarmenin içindeki bileşenlerden donatı(çelik vb.) çekmeye, beton ise basınca çalışır. Donatı Yapı elemanının içerisine yerleştirilmiş betonun mukavemetini arttıran çelik çubuklara denir.Betonun çeliği iyi bir şeklilde sarması için kalıplar ile çelik arasına pas payı denilen aralıklar bırakılmalıdır. Betonarme Çeliği Betonarmede kullanılacak çelikler ise şöyle sıralanabilir: Betonarmenin AvantajlarÄ± Sakıncaları Hamdibey, Yenice Hamdibey, Çanakkale ilinin Yenice ilçesine bağlı bir köy. Köyün adı 1550 yılı kayıtlarında Ağonya, 1902 yılı kayıtlarında ise Koyuneli olarak geçmektedir. Kasaba adı 20. yüzyıldan önce Koyuneli olarak değiştirilirken, nahiye adı olarak 1946'ya dek Ağonya kullanılmıştır. Daha sonra köye 1920 yılı Şubat ayında Biga'da şehit edilen Kuvâ-yi Milliye Grup Komutanı Köprülülü Hamdi Bey'in adı verildi. Hamdi Bey'in köyde heykeli bulunmaktadır. 1975 yılında, Karabey ve Kurtlar köyleri de dâhil edilerek kurulan Hamdibey belediyesinin merkezi olan köy, beldeye dönüştürüldü. 2008 yılında Ahiler Köyü de belediye sınırları içine mahalle olarak alındı. kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Yenice ilçe merkezine 17 km uzaklıktadır. Avunya Avunya, (Osmanlıca: آ غو نيه; Ağunya) Çanakkale'nin Yenice ilçesinden Balıkesir'in Gönen ilçesine kadar olan ve Kazdağları’nın arkasındaki bölgeye verilen isim. Avunya bugünkü Kayatepe eski adıyla Engeci olan köyden başlamaktadır. Bunun için oraya Avunya kapı adı da verilmektedir. Avunya adının tam kaynağı ve anlamı bilinmemektedir. Bu adın Antik dönemden kaldığı ve Lidyalılara dayandığı tahmin edilmektedir. Antik Yunancadaki "Agonia" (Αγονια) sözcüğü kısırlık ve çoraklık anlamına gelmektedir. Fakat bu sözcük Anadolu kökenli bir adın Antik Yunancaya uydurulmuş biçmi de olabilir. Ayrıca Avunya, Alman coğrafyacı Heinrich Kiepert'in Granikos Vadisi'nde buluduğu bir yazıtta adı geçen antik "Ageanoi" köyünün güneydoğu yakınlarındadır. Avunya; Agunya, Ağunya ve Agonya olarak da bilinmektedir. İyonyalılar tarafından kurulan Avunya, İyonyalı kumandan Neleus (Nelee) kumandasında buraya gelen İyonyalılarca kurulmuş Çanakkale'den İzmir'e kadar olan On iki İyon Kolonisi'nin merkezi olmuştur. İleriki devirlerde bölge, Karesi Beyliği'ne ve ardından 1363 tarihinde Osmanlı'ya ilhak olmuştur. Osmanlı döneminde bölgenin Serdar ve Voyvoda unvanlı kişilerce yönetildiği mezar taşlarından bilinmektedir. Yine böyle bir taş 1763-1764 (Hicri 1177) tarihli Avunya Serdarı Elhac Ali Ağa'ya aittir. Ayrıca Dilaver Paşa tarafından 1830'lu yılların sonunda Avunya'ya Köseler cemaatinden bir grup yerleştirilmiştir. Eski Osmanlı teşkilâtında Avunya, Biga Sancağı'na bağlı bir nahiyedir. Tanzimat'tan sonra 1846 yılında Karesi Sancağı'na bağlı bir kaza yani ilçe olmuştur. Avunya Kazası ise yapısal olarak bir bölgesel kazadır. Yani kaza bölgedeki önemli bir yerleşim yerinin adını almak yerine, ilgili köy ve nahiyeleri topyekûn içine alan Avunya bölgesinin adını almıştır. 1864 yılında yeniden nahiye yapılarak Edremit Kazası'na bağlanmıştır. 1881'de Karesi, vilayet olmuştur. Fakat Avunya'nın yönetiminde hiçbir değişiklik olmamıştır. 1888'de de durum böyledir. 1909'da da Karesi, bağımsız sancak olmuş, Avunya'nın yönetiminde yine değişiklik olmamıştır. Yine aynı yıl Avunya nahiyesine Karaaydın, Mizaç, Çukuroba ve Armuduk köyleri bağlanmıştır. Türk Kurtuluş Savaşı'nda Avunya kuzeyindeki dağlarla Biga ve Yenice gibi isyan bölgelerinden ayrıldığı için güvenliydi. Avunya halkı Yakup Tütüncü önderliğinde işgallere karşı "Agonya Müdafaa-i Hukuk Heyeti"'ni kurmuştur. Zaten I. Dünya Savaşı ve Balkan Savaşları'nda Avunya birçok şehit vermiştir. Çanakkale Savaşı'nda yine Avunya'ya bağlı Koyuneli köyünden 80 kişi şehit olmuştur. Edremit Kaymakamlığı, Agonya Müdafaa-i Hukuk Heyeti başkanı Yakup Tütüncü'den Ayvalık Cephesine 50-60 gönüllü göndermelerini istemiştir. Avunya bu çağrıya 400 kişi göndermiştir. TBMM daha sonra Yakup Tütüncü'ye kırmızı şeritli İstiklâl madalyası vermiştir. Avunya'dan giden gönüllüler cephede savaşırken Avunyalılar Anzavur, Edincikli, Bacak Hasan çeteleri ve Yunanların zulümlerine uğramıştır. Cumhuriyetten sonra Balıkesir ilinin Edremit Kazası'na bağlı Avunya Nahiyesi, 1936 yılında dağıtılmış, nahiyenin bulunduğu topraklar Çanakkale iline verilmiştir. Kaz dağları ve diğer dağlar bölgenin yer şekillerini oluşturmaktadır. Dağlarda özellikle çam ve meşe ağaçları vardır. Gönen Çayı'nın bu yöredeki kısmına Agonya Çayı ve Koca Çay denir. Avunya'da tütüncülük bunun yanında buğday ekimi ve biber tarımı da gelişmiştir. Avunya'nın Kurtuluş Savaşı döneminde 36 köyü vardır. Bu köylere Büyük Avunya, Yenice civarındaki köylere Küçük Avunya denilmektedir. Avunya'da bulunan köyler şunlardır; Tahtakuşlar Etnografya Müzesi Tahtakuşlar Etnografya Müzesi Alibey Kudar isminde bir İlkokul Öğretmeni tarafından kurulan Güre Belediyesi sınırları içerisindeki Tahtakuşlar Köyü'ndeki özel etnografya galerisi. Galeride, Orta Asya'dan Türkiye'ye göç eden Konar - Göçer Türk boylarının ilginç ve özgün kültür varlıkları ve Kazdağı (eski adı İda Dağı) efsaneleri sergilenmektedir. Ayrıca özel sanat eserlerinin sergilendiği bir sanat galerisi de bulunmaktadır. Edremit’e 17 km Akçay’a 5 km Balıkesir Çanakkale E-24 karayoluna 2 km. uzaklıkta asfalt yolla bağlı, doğal güzellikler içinde kurulmuş, Türkiye’nin ilk Özel Etnoğrafya Müzesi ile 10 Haziran 1991 yılında açılan ve Türkiye’de ilk kez bir köyde kurulan etnografya galerisidir. Alibey Kudar isminde bir ilkokul öğretmeni tarafından kurulan Galeri'de Orta Asya'dan Türkiye'ye göç eden Konar-Göçer Türk boylarının ilginç ve özgün kültür varlıkları, giyim eşyaları, aletleri, halıları ve çadırları; sanat galerisinde her tür sanat yapıtları yıl boyunca sergilenmektedir. Tahtakuşlar Köyü ve Kazdağı Türkmenleri: Oğuz boylarının Salur boyundan olan 'Ağaç Eri'ler, 13. yüzyılda Moğol baskısından kaçarak Hazar Denizi'nin kuzeyine göç etmişler. Önce Horasan'a, ardından Irak'a uzanan bu göç öyküsü, Toroslar'a kadar devam etmiş. Tahta işlemedeki ustalıkları nedeniyle, onlara "Tahtacı Türkmenleri", kısaca "Tahtacılar" denmiş. Fatih Sultan Mehmet, İstanbul'u almayı kafasına koyduğu zaman, kullanacağı gemi ve kızakların kerestelerinin İda Dağı'ndaki ağaçlardan işlenmesini emretmiş. İşin 'erbabları'nın Toroslar'da yaşadıkları anlaşılınca, Tahtacı Türkmenleri'ne yeni bir göç yolu gözükmüş. Padişahın fermanı üzerine develerini yükleyip Kazdağı'nın yolunu tutan Tahtacılar, burada Midilli İsyanları'nı bastırmada da kullanılan 67 adet geminin yanı sıra, birçok ahşap malzeme de yapmışlar. Fetih sonrasında yöreyi terk etmeyip, Türkmen geleneklerini sürdüren köyler kurmuşlar. Ã‰ric Rohmer Éric Rohmer (asıl adı Jean-Marie Maurice Scherer, 4 Nisan 1920, Tulle - 11 Ocak 2010, Paris), Fransız yönetmen ve senarist. Savaş sonrası Yeni Dalga akımı sinemasının kilit isimlerinden biri kabul edilir. Aynı zamanda Fransız sinema dergisi "Cahiers du cinéma"nın eski editörüdür. Takma adı olan Éric Rohmer'i, aktör ve yönetmen Erich von Stroheim ile Fu Manchu serisinin yazarı Sax Rohmer'den etkilenerek aldı. Fransız Yeni Dalgasının son temsilcilerindendi. "Cahiers du cinéma" 'dan arkadaşları olan ve aralarında Jean-Luc Godard ile François Truffaut'nun da olduğu bazı yönetmenler uluslararası sinema arenasında seslerini duyurmaktayken Rohmer, 1957 - 1963 yıları arasında bu derginin editörlüğünü yaptı. 1970 yılında "Ma nuit chez Maud" (Maud’daki Gecem) adlı filmiyle, En İyi Özgün Senaryo Akademi Ödülü'ne aday oldu. 1986'da The Green Ray / Le Rayon vert filmiyle Altın Aslan'ı kazanan Rohmer ayrıca 1983'te Pauline à la plage filmiyle Berlin Film Festivali'nde en iyi yönetmene verilen Gümüş Ayı ödülünü kazanmıştır. Ragnarok (dizi) Ragnarok, 31 Ocak 2020'de gösterime giren, Norse mitolojisinden esinlenilen bir Norveç dili fantastik drama dizisidir. Seri, Danimarkalı yapım şirketi SAM Productions tarafından üretildi. Dizi iki sezon boyunca yenilendi. Senaryo, iklimsel felaketlerin Dünya'yı kasıp kavurduğu bir dönemde geçiyor. Konu Edda isimli bir Norveç kasabasına odaklanıyor. Bu felaketler yaşanırken kasabada yaşayan bir grup genç doğaüstü güçlere sahip olduklarının farkına varıyor. Ramazan Bey Ramazan Bey, Evronos Bey tarafından 1390 yılında Kayılar, Kırımşa'ya getirilen Hacı İlbey'in soyundan, Koca İyas'ın oğlu olduğu bilinen Ramazan Bey, Kırımşa bölgesinde direnişe fiili katıldığı, babasının liderliğindeki kalabalık bir grup ile pek çok eylem yaptığı bilinmektedir. Türk ordusunun Trakya'ya girmesi ve rahatça ilerleyebilmesi için yapılan bu eylemler neticesi Yunan tarafı hem Anadolu'da hem de Trakya'da çatışma mecburiyetinde kalmış ve Lozan'da Ankara hükümetinin elini güçlendirerek Doğu Trakya'nın savaşsız terk edilmesini sağlamıştır. Ancak aynı zamanda Kayılar ve Kırımşa'da Yunan askerleri, direnişi kırmak için bilinen direnişçilerin mallarını yağmalamış, hayvanlarına el koymuş ve işbirliği yapmayan eli silah tutabilecek yaştaki erkekleri tutuklamış ya da öldürmüştür. Dağda kalan Kırımşalı çetecilerin akıbeti meçhuldür. Ramazan Bey'in annesi ve üç küçük kardeşi nüfus mübadelesi ile Türkiyeye göçmüştür. Atatürk'ün özel ilgisiyle, aile, Başkonak, Canik'de iskan edilmişlerdir. Adı yeğeninde yaşatılmaya çalışılan Ramazan Bey'in ailesi "Alaca" soy ismini almıştır. Harmanlanmış öğrenme Karma öğrenme, hibrid öğrenme, karışık öğrenme olarak da bilinen harmanlanmış öğrenme en sade tanımıyla geleneksel eğitim metodunun çevrimiçi (online) eğitim materyalleriyle zenginleştirilmesi yani harmanlanması olarak tanımlanmaktadır . Kullanılan teknolojilerin yanı sıra farklı eğitim felsefelerinin geleneksel öğrenme ortamında birlikte kullanılması da harmanlanmış öğrenme olarak tanımlanmaktadır . Online : Bu kısım daha çok öğrenmeye yönelik ilk kısımlardır ki bunlar bilgi ve kavrama olarak düşünülebilir. Ayrıca bilginin kazanılması, tekrara ve bilgiye yönelik egzersizlere bağlı olduğu söylenebilir. Yüz yüze : Bu kısım ise öğrenmeye yönelik daha ileri basamakları kapsamaktadır. Sentez, analiz ve değerlendirme öğrenmenin ileri basamakları olarak sayabiliriz. Bu kısım etkileşimlerle desteklenmelidir. Harmanlanmış Öğrenme : Harmanlanmış öğrenme geleneksel eğitimi desteklemek amacıyla teknolojik materyallerin kullanılması olarak düşünülmemelidir. Harmanlanmış öğrenmedeki denge çevrimiçi ağırlıklı eğitim veren bir kurumun verimliliği arttırmak amacıyla çevrimiçi eğitime ek olarak yüz yüze ders vermesi olarak da düşünülebilir. Keller, Gagné, Bloom, Merrill, Clark ve Gery’ nin teorilerine bakarak harmanlanmış öğrenme yönteminin 5 temel bileşeninin şunlar olduğu söylenmektedir: Tüm öğrencilerin aynı anda kullanabileceği “sanal sınıflar” bu kategoriye örnek gösterilebilir. Sanal sınıf uygulaması için öncelikle bir sunucu üzerinde ad alınması gereklidir. Sanal sınıfa üye başvurularının kontrolü öğretmen tarafından yapılabildiği gibi bir sunucusu üzerinde sanal sınıf açan bir eğitim kurumu için hocanın kontrolüne gerek kalmadan, kayıt kabul işleri tarafından da yapılabilir. Katılımı ve sanal sınıfta yapılacak tartışmaların kalitesini dolayısıyla dersin kalitesini artırmak amacıyla tartışma konuları önceden belirlenip, öğrencilere sene başında iletilen ders içeriklerinde tartışma zaman aralığı da belirtilerek bildirilebilir. Sanal sınıfta tartışmalara katılım gerçek sınıf ortamından daha fazla olmaktadır. Uygulama sonucundaki avantajlar özetlenecek olursa sanal sınıf uygulaması: Öğrencinin kendi zamanını ve hızını kendisinin ayarlayabileceği etkinlikler bu kategoriye dâhildir. Örneğin; etkileşimli internet tabanlı eğitim ya da eğitim CD-leri. Genel amaç doğrultusunda hazırlanan bu programın yaklaşımları şunlardır; Harmanlanmış öğrenmede, uygulamalar için hazırlanan çevre öğrencilerin birbirileri ile iletişim kurmalarına imkân vermelidir. Bunu gerçekleştirmek için e-posta, tartışma grupları veya çevrim içi sohbet imkânları kullanılabilir. Bu yöntemle, kendi hızında öğrenme deneyimleri işbirliği imkânlarıyla daha verimli olmaktadır. İşbirliğine dayalı öğrenme ortamları sosyal birer canlı olan öğrencilerin geleneksel bilgi sunuş yöntemlerinde sahip olamadıkları avantajlar sunmaktadır. Çünkü; grup, bir kişinin tek başına gösterdiği performanstan daha fazlasını gösterebilecektir. Harmanlanmış öğrenme uygulamalarında öğretmen ve öğrencilerin eş zamanlı olarak internet üzerinden sohbet etme, tartışma odalarında bilgi paylaşma veya e-posta aracılığı ile işbirliği yapmalarına imkân verilmelidir. İşbirliği yapma öğrenci-öğrenci ve öğrenci-danışman arasında olabilmektedir. Öğrencinin konu hakkında bilgisi olup olmadığını sınayan ön değerlendirme ve öğrenme aşaması sonrasında yapılan değerlendirmeler bu kapsamdadır: quizler gibi. Harmanlanmış öğrenme de değerlendirmeyi 4 başlık altında toplayabiliriz. Birincisi öğrencilerin tepkilerinin değerlendirilmesi, öğrencilerin tatmin seviyelerini ortaya çıkarır. Bunun iki önemli nedeni vardır. Birincisi; öğretmenlerin genellikle öğrencilere fikirlerini sorarak onların daha etkin çalışabilmeleri için nelere ihtiyaç duyduklarını öğrenip, gelen görüşler doğrultusunda eğitim ile ilgili kararlar alması, ikincisi; Katılımcıları öğrenmeye teşvik etmek ve öğrenme ile ilgilenmelerini sağlamaktır. İkincisi öğrenmenin değerlendirilmesi olarak sayabiliriz. Burada eğitim süreci içerisinde bilgi düzeyinin arttırılması, yetenek ve davranışların geliştirilmesi ile ilgili değişmeler değerlendirilir. Davranışların değerlendirilmesi bir diğer başlıktır. Bu aşamada iş performansınının değerlendirilmesi yapılmaktadır. Öğrencilerin öğrendiklerini, ne oranda işinde uygulayabildiğini ölçmeye çalışmaktadır. Son olarak sonuçların değerlendirilmesi öğrenme durumunun yüksekliği, daha yüksek oranda verimliliğe ulaşması, eğitim süreci ile oluşacak sonuçların ölçümü yapılır. Öğrencinin öğrendiklerini pekiştirebileceği ya da öğrenmesine yardımcı olabilecek materyaller bu gruba dahildir. Harmanlanmış öğrenme metodunun kullanılması beraberinde birtakım zorlukları da getirmektedir. Şöyle ki; başlangıçta karşılaşılacak temel problemlerdendir . Teknolojinin ilerlemesiyle birlikte ortaya çıkan yeni sistemler var olan geleneksel eğitim sistemini ister istemez etkilemiştir. Önceleri geleneksel eğitim metodu ve çok uzak geçmişe sahip olmayan uzaktan eğitim sınırları keskin çizgilerle çizilmiş iki yöntem olsalar da her iki sistemdeki eksikliklerden dolayı sistemler birbirinin tamamlayıcısı durumuna gelmiştir. Şöyle ki, uzaktan eğitim ilk zamanlarda yazı tabanlı (mektup) olduğundan yüz yüze eğitimdeki canlılığın ve etkinliğin eksikliği duyulmuştur. Diğer taraftan da yüz yüze eğitimde bireysellik arka planda kalmıştır. Karşılıklı eksiklikler iki sisteminde pozitif yönlerin kullanıldığı daha net bir ifadeyle harmanlandığı yeni bir öğrenme modeli oluşturmuştur . Ayrıca 1990’lardan beri uzaktan eğitimde gelişmeler olmasına rağmen birçok kurum harmanlamış öğrenme metodunu tercih etmiştir. Uzaktan eğitim alan öğrencilerin toplumdan soyutlanması yani öğrenme sürecinde etkileşimden yoksun olmaları harmanlamış öğrenmenin daha da önem kazanmasına yol açmıştır. Avrupa Birliği Socrates programı, Avrupa’da en az konuşulan dillerin konuşulmasını hedefleyerek harmanlanmış öğrenme dersleri için yatırım yapmaktadır. Geliştirilen projeler arasında TOOL (Tool for Online and Offline Language Learning) ve ALL (Autonomous Language Learning) projeleri var. Bu projeler sırasıyla EuroEd Vakfı tarafından Iasi, Romanya’ya ve CNAI Vakfı tarafından Pamplona, İspanya’ya kuruldu.Her bir proje harmanlanmış öğrenmeyi, A2 (Orta seviye) seviyesi ile CEFR (Common European Framework of Reference) tanımlayıcı yeterliliği ile uyumluluğu amaçlamaktadır. Projenin dahil olduÄŸu diller Proje sonucunda çıkan program dil okulları ve yüksek öğrenim kurumları içindir. Projenin hedefi ALL ve TOOL programlarının içindeki dillerin öğrenimi ve öğretimi için, diğer dillerin de öğretimi ve öğrenimine uyarlanabilecek, çevrimiçi ve çevrimdışı materyaller ile karma öğrenim sistemi oluşturmaktır. Karma öğrenim metodu oldukça yeni sayılır. Bu yöntem öğrenim ve öğretimi; geleneksel sınıf öğretimin mantığıyla ve internet aracılığıyla eğlenceli ve esnek bir yapı kazanmıştır. Bu da programın motive edici yönünü ortaya çıkartıyor. Harmanlanmış öğrenme metodunun uygulanması için genel geçer kurallar yoktur. Fakat yapılan çalışmalar dikkat edilmesi gereken bazı önemli noktalar olduğunu göstermektedir. Verilecek eğitimin amaçlarının ve kazanımlarının belirlendiği aşamadır. Kullanılacak olan materyallerin belirlendiği aşama olarak da adlandırılır. Verilecek eğitimin ne kadar süreliğine verileceğinin önceden saptanarak gerekli içerik düzenlemelerinin yapıldığı aşamadır. Yapılan düzenlemelerin gerektiğinde değiştirilebilecek nitelikte olması da diğer önemli bir unsurdur. İnsanla birebir etkileşiminin kurs boyunca ne kadar gerekli olduğunun diğer bir deyişle kursun ne kadarının uzaktan ne kadarının yüz yüze yapılacağının düzenlenmesidir. Bu düzenleme de kullanılacak teknolojilerin hangileri olacağının belirlenmesinde yardımcı olacak ve böylece maliyet hesaplaması yapılabilecektir. Bu aşama öğrencilerin hazırlanan materyalleri ne şekilde kullanacağının belirlendiği aşamadır. Öğrencilerin hazırlanan içeriğe erişiminin sürekli mi yoksa süre sınırlı mı olup olmayacağı ve öğrencilerin içeriği grup olarak mı yoksa bireysel olarak mı kullanacağının belirlenmesi gerekir. Bu önemli noktalar uygulamanın hazırlık aşamasını oluşturmaktadır. Harmanlanmış öğrenme metodunun uygulamaya geçirilmesi hiç şüphesiz teknolojik araçların desteğiyle olmaktadır. Aşağıdaki seçenekler harmanlanmış öğrenmeyi mümkün kılmaktadır. Harmanlanmış öğrenmenin uygulama aşamasını daha iyi anlamak amacıyla sanal sınıfların içeriğine göz atmakta fayda var; internet tabanlı bu uygulama türünde sınıflar teknolojik araçlar kullanılarak düzenlenmektedir. Bu uygulamada yüz yüze eğitime ek olarak sınıfta anlatılan ders video aygıtları kullanılarak kaydedilir ve internet aracılığıyla öğrenciye iletilir. Geleneksel eğitim metodunun vazgeçilmezi beyaz tahtada yapılan çizimler web tabanlı ortamda öğrencilerle buluşabilmektedir. 1990’ların başında çevrimiçi (online) öğrenme çok büyük bir önem kazanmıştır. Çevrimiçi öğrenme kavramıyla beraber harmanlanmış öğrenmenin önemi günden güne artmaktadır. Harmanlanmış öğrenme çevrimiçi öğrenmeye olan ilgi ve ihtiyacın artmasıyla gelecekte çok büyük önem kazanacak ve çevrimiçi öğrenme kavramının yerini alacaktır. Bu değişimin en önemli sebeplerinden birisi de çevrimiçi öğrenme yapısı ile ilgilidir. Çevrimiçi öğrenme içinde kullanılan yöntemlerin artmasıyla harmanlanmış öğrenme biçimine dönüşmektedir. Öğrenmedeki farklılıklardan oluşan açığa karşı eğitimcilerin harmanlanmış öğrenmeye ihtiyacı günden güne artmaktadır . Öğrenme ortamının kalitesinin arttırılmaya ihtiyacı olduğunu düşünürsek harmanlanmış öğrenmenin gelecekteki önemini kolaylıkla fark edebiliriz. Uzaktan eğitimin yaygınlaşması harmanlanmış öğrenmenin gelecekteki öneminin artacağını gösteren bir başka bulgudur. Harmanlanmış öğrenme metodunun ne düzeyde uygulandığı ve ne hızda ilerlediğiyle ilgili çalışmalar yapılmaktadır. Aşağıdaki araştırma sonuçları lise düzeyinde harmanlanmış öğrenme metodunun kullanımının ne düzeyde olabileceğini göstermektedir. Şöyle ki, yapılan araştırma sonuçlarına göre araştırmaya katılan % 20'lik grup 2013 yılı itibarıyla harmanlanmış öğrenme metodunun liselerdeki eğitimin %81-%100' üne hakim olacağını öngörmüşlerdir. Harmanlanmış öğrenmenin gelecekte ne gibi özelliklere sahip olacağıyla ilgili birtakım değerlendirmeler bulunmaktadır.Harmanlanmış öğrenme aşağıdaki özelliklerin birçoğuna şimdiden sahip olduğundan, gelecekte kullanılabilirliğinin artacağı düşünülmektedir. Teknolojinin gelişmesiyle birlikte taşınabilir aygıtların kullanılması harmanlanmış öğrenmenin uygulanmasını daha da kolaylaştırmıştır. Özellikle cep telefonları, kablosuz internet bağlantısının yaygınlaşması harmanlanmış öğrenme ortamlarını zenginleştirmiştir. gibi görsel öğelerin kullanılmaya başlanması harmanlanmış öğrenme ortamlarını zenginleştirmiştir. Harmanlanmış öğrenme geleneksel öğrenme metodundan farklı olarak bireyselliğin önem kazanmasına sebep olmuştur. Harmanlanmış öğrenme ortamları teknolojinin gelişmesine paralel olarak zenginleşmekte ve bu da öğrencinin kendine uygun olan materyali seçerek, kendi çalışma yöntemini kendisinin seçmesine yardımcı olmaktadır. Harmanlanmış öğrenme insanları, olayları, aktiviteleri birbirine bağlayarak global yapının oluşmasını sağlamaktadır.Bilginin paylaşılabileceği ortamlar sayesinde grup çalışmaları farklı boyut kazanmaktadır. Forum gibi ortamlarla da bilgi birçok açıdan kolaylıkla ele alınarak değerlendirilebilmektedir. Harmanlanmış öğrenme uzaktan eğitimde kullanılan simülasyon, problem tabanlı öğrenme modellerinin yaşama geçirilmesini sağlamaktadır. Ayrıca çağın gereksinimlerine cevap verecek nitelikleri taşıdığı için talep edilmektedir. Harmanlanmış öğrenme sayesinde öğrenci bir yandan çalışırken diğer taraftan bu aktif süreci teknolojik materyallerle zenginleştirebilmekte, çalışmalarını rapor edebilmektedir. Harmanlanmış öğrenmenin kullanılabilirlik ve ulaşılabilirlik özellikleri sayesinde öğrenciler uygulamalar yardımıyla iş ve öğrenmeyi birleştirebilmektedirler. Geleneksel öğrenme metodunda dönemlere ayrılan eğitim süreci, harmanlanmış öğrenmede daha esnek bir yapıya kavuşmuştur.Bilgiye teknoloji sayesinde istenilen zamanda ulaşılabilmektedir. Harmanlanmış öğrenme tekniğini kullanan bir kurs tasarımında 5 ana öğe bulunmaktadır. Bunlar: Harmanlanmış öğrenme metodunda öğretmene olan ihtiyaç azalmamakta aksine artmaktadır. Geleneksel öğrenme metodundan farklı olarak öğretmen; danışman, rehber rolünü üstlenmektedir. Ayrıca teknolojik gelişmelerle birlikte kendini yenileme ve dinamizm klasik öğretmen profilini ortadan kaldırmaktadır. Harmanlanmış öğrenme metodunun teknolojiyle iç içe olması diğer bir deyişle sürekli değişim içinde olması bu alanda uzmanlaşmayı gerekli kılmaktadır. Bhumibol Adulyadej Bhumibol Adulyadej (Tayca: ภูมิพลอดุลยเดช) (5 Aralık 1927 - 13 Ekim 2016), Asya ülkesi Tayland'da 1946 yılından hayatını kaybettiği 2016 yılına kadar kral olarak tahtta bulunmuştur. Bhumibol, 2006 yılından sonra, kötüleşen sağlığı nedeni ile Siriraj Hastanesi]]'nde uzun dönemler geçirdi. Kendisinden önceki Kral Ananda Mahidol'un henüz 20 yaşında ölmesinden sonra 9 Haziran 1946'da yeni Tayland Kralı olan Bhumibol, hayatını kaybettiği 2016 yılına kadar aralıksız 70 yıl boyunca tahtta kalması ile birlikte dünyanın en uzun süre tahtta kalan kral olma özelliğini elde etmiştir. Kral Bhumibol uzun süredir yaşadığı sağlık sorunlarının ardından 13 Ekim 2016 tarihinde 88 yaşında hayatını kaybetmiştir. August: Osage County August: Osage County Tracy Letts tarafından kara komedi tarzında yazılmış özgün bir tiyatro oyunudur. Oyunun dünya prömiyeri Chicago'daki Steppenwolf Theatre Company'de 28 Haziran 2007'de oynandı. Bu gösterim 26 Ağustos 2007'ye kadar sürdü. Broadway gösterimi 4 Aralık 2007'de Imperial Theater'da başlayan oyun 29 Nisan 2008'den itibaren Music Box Theatre'da sahnelenmeye başladı. Oyun 2008 yılında en iyi oyun dalında Tony ve drama dalında Pulitzer ödülleri kazandı. Üç perdelik oyun aralar dahil yaklaşık 3 saat 20 dakika sürer. Oyun boyunca şu konular ele alınır: ilaç bağımlılığı, alkolizm, intihar, ölüm, aile içi geçimsizlik, cinsel taciz, yaşlanma, kuşak çatışması, ırkçılık, ensest, ihanet ve aşk. Oyun ilk defa, yazarının da bağlı olduğu Steppenwolf Theatre Company tarafından Şikago'da Downstairs Theatre'da sahnelendi. Broadway prodüksiyonunun ön gösterimleri Imperial Theatre'da 30 Ekim 2007'de, Broadway'deki pek çok oyunun geçici olarak kapanmasına sebep olan ve 10 Kasım'da başlayan sahne çalışanları grevinden birkaç gün önce yapıldı. Oyunun resmi açılışı, grev sebebiyle 20 Kasım'dan 4 Aralık'a alındı. İlk programa göre 17 Şubat 2008'de sona erecek olan gösterim, grevin bitmesiyle birlikte önce 9 Mart'a, ardından 13 Nisan'a kadar uzatıldı. Steppenwolf ve Broadway prodüksiyonlarının ikisini de Anna D. Shapiro yönetti. Sahne tasarımını Todd Rosenthal, kostüm tasarımını Ana Kuzmanic, ışık tasarımını Ann G. Wrightson, ses tasarımını Richard Woodbury, özgün müziği David Singer, dramaturjiyi Edward Sobel, şive danışmanlığını Cecille O'Reilly ve dövüş koreografisini Charles Coyl yaptı. Oyunun, Jean Doumanian ve The Weinstein Company'nin yapımcılığını üsteleneceği bir film uyarlaması hakkında görüşmeler sürmektedir. Oyun 2008 yılında aşağıdaki ödülleri kazandı. Kahveci GÃ¼zeli Kahveci Güzeli şu anlamlara gelebilir: Kompulsiyon Kompülsiyon ya da zorlantı. Obsesyonlar kişinin iradesi dışında zihninde beliren uzaklaştırılamayan sıkıntı verici ve tekrar eden düşüncelerdir. Kompülsiyon ise, obsesyonların verdiği sıkıntıyı azaltmak için yapılan çoğu zaman mantıksız olan hareket veya düşüncelerdir. Mesela; eli paraya değen kişinin elinin kirlendiği düşüncesi obsesyon, bu düşünceden kurtulmak için elini defalarca yıkaması kompülsiyondur. Kişi kompülsiyonların mantıksız olduğunu bilir ancak kendini yapmaktan alıkoyamaz. Yapmadığı takdirde kişide bir iç sıkıntısı belirir. Bu hareket ve düşüncelerin sayısı ve sıklığı zamanla artar ve günlük işlerinde büyük zaman kaybı olmasına yol açar. Thaksin Shinawatra Thaksin Shinawatra (Tayca: ทักษิณ ชินวัตร) (d. 29 Temmuz 1949, San Kamphaeng, Chiang Mai), Çin asıllı Tayland eski başbakanı, politikacı ve iş adamıdır. Thaksin Shinawatra 9 Şubat 2001'de başbakan olarak göreve gelmiş olup 19 Eylül 2006'de Askeri Darbe nedeniyle görevden alınarak yapılan askeri darbede devrildi. Partisi yasadışı ilan edildi ve siyasi faaliyetlerden men edildi. 5 yıl boyunca siyaset yapması yasaklandı. Thaksin o zamandan beri 2008'de Tayland'a yaptığı kısa süreli bir ziyareti dışında sürgünde yaşamaktadır. Gıyaben iktidarı kötüye kullanmaktan iki yıl hapse mahkûm edilmiştir. Küçük kız kardeşi Yingluck Shinawatra, 2011-2014 yılları arasında Tayland başbakanıydı. Thaksin Shinawatra, 21 Haziran 2007 tarihinde, 81.5 milyon pounda İngiltere'nin Premier League takımlarından Manchester City FC hisselerinin % 75'ini satın alarak otomatik olarak kulübün başkanı durumuna geldi. Eylül 2008'de, Abu Dabi Birleşik Grubu yatırımcılarına £ 200 milyona kulübü sattı. Manchester City Futbol Kulübü satış sonrası, Thaksin'in "onursal başkan" olduğunu ancak herhangi bir idari sorumluluğunun olmadığını açıkladı fakat daha sonra kaçak olduğu gerekçesi ile onursal kulüp başkanlığı görevinden alındı. 2008'de ülkesinden kaçan Thaksin Shinawatra ile ilgili 26 Şubat 2010'da Yargıtay, kendisini anormal zenginlikten suçlu bulduktan sonra, donmuş varlıklarından 46 milyar Tayland Bahtını ele geçirmiştir. Thaksin Shinawatra'nın Karadağ pasaportu bulunmaktadır. 2009 yılında Thaksin Shinawatra'nın Karadağ'ın ekonomik vatandaşlık programı aracılığıyla Karadağ vatandaşı olduğu açıklandı. Tayland hükûmeti sahip olduğu Tayland pasaportunu 2009'da iptal etmiş daha sonra 2011'de tekrar iade etmiştir. Karadağ'da yatırım imkanlarını araştırdığını söyleyen devrik Tayland Başbakanı, "Artık burası benim ülkem. Ben şimdi Karadağlıyım." şeklinde konuşmuştur. Shinawatra'nın Karadağ'ın Sveti Nikola adasını satın almayı düşündüğü söylenmektedir. Thaksin'in Çin, Bahamalar, Nikaragua ve Güney Amerika ve Afrika diğer birçok ülkede olduğu bildirildi. Raporlar, Shinawatra'nın Bahamalar ve Nikaragua tarafından kendisine fahri vatandaşlık verildi ve Çin'de 5,5 milyon sterlin değerinde ev inşa ettiğini belirtti. Mayıs 2009 tarihi itibarıyla, Dubai'de yaşadığı bildirildi. Bir sözcü Thaksin'in altı pasaport ile gezdiğini iddia etti. Aralık 2008'de Thaksin, Almanya'da ikamet izni elde ettiğini, daha sonra Alman hükûmeti farkına varınca 28 Mayıs 2009'da düzenlemenin geri çekildiğini açıkladı. Thaksin daha sonra Nikaragua diplomatı olarak statü elde etmiştir. Alman dışişleri bakanı Guido Westerwelle, Thaksin'nin partisinin seçim zaferinden sonra 15 Temmuz 2011 tarihinde Almanya'ya girmesini yasaklayan seyahat kısıtlamasını kaldırıldığını açıkladı. Bir Kasım 2009'da yapılan röportajda ve Times gazetesine verdiği demeçte, Thaksin'in Dubai'de yaşadığını, hala Tayland dışında 100 milyon $ erişimi olduğunu ve altın madenleri, elmas parlatma ve çeşitli ülkelerde piyango lisansları yatırımı yaptığını belirtti. Nedim Hazar Silikozis Silikozis, silika (SiO) adı verilen maddenin uzun süre solunması sonucu gelişen kronik bir pneumoconiosis (pnömokonyoz) tablosudur. Önemli bir meslek hastalığıdır; zımpara işleri, mermer ve granit işleri, seramik, porselen ve kaolin işleri, metal döküm işleri, kumaş aşındırma (taşlama) emekçilerinde görülür. Kum fırtınalarının sık olduğu yörelerde yaşayanlarda da saptanabilir. Maden işçileri arasında bir dönem "Dul Bırakan Hastalığı" olarak anılmıştır. Bir işçinin kot taşlama işinde altı ay çalışması bu hastalığa yakalanması için yeterli bir süre olup nefes darlığı, yorgunluk gibi belirtilerle ortaya çıkar. Ancak toza maruz kalma ortadan kalksa bile hastalığın ilerlemesinin önüne geçilemez. Klinik ve patolojik bulguları açısından 2 tip silikoz vardır: Demir ve silikat tozları karışımının solunmasıyla “siderosilikozis” tablosu ortaya çıkar. Soluma ile silika tozları, akciğer interstisiyumuna gider ve alveoler makrofajlarca fagosite edilir. Fakat fagositozu takiben kısa süre içinde makrofajlar ölürler. Başka makrojafların silika tozlarını fagosite etmesi devam eder. Bu fagositozu sağlayan makrofajlar bir süre sonra fibroblastların çoğalmasını sağlayan Growth Factorleri salgılarlar ve böylece fibrozis stimüle edilmiş olur. Çünkü her ne kadar fagosite etseler de hücreler ölecektir ve organizma buna bir nevi "Dur" demek adına bu oluşumu tetikler. Silika kristallerinin kollagenler ile sarılması ve bu esnada tozları solumayı izleyen süreçte "fibrotik hiyalinize nodüller (silicotic nodules)" oluşur. Nodüller alveolleri doldurmaya başlamıştır. Silikozis oluşum ve sonuçlanma bakımından tıpkı siroza benzer. Mekanizma bağ doku üremesi ve bunun önüne geçilememesidir. Maden işçileri, kot taşlama işçileri, oto boya çalışanları, çimento fabrikası çalışanları, cam endüstirisi çalışanları, diş teknisyenleri ve teknikerleri başlıca risk grubunu oluşturur. Silika kedi kumu adı altında piyasada satılan kedi kumlarını kullanmak durumunda olan kediler göz önünde bulundurulursa, bazı ev hayvanlarının da risk grubu dahilinde olduğu söylenebilir. Bilinen bir tedavisi yoktur. Sadece profilaktik (koruyucu) önlemler alınarak hastalığın önüne geçilmesi mümkündür. Su mokaseni Su mokaseni ("Agkistrodon piscivorus"), Birleşik Devletler'in doğusunda bulunan zehirli bir Yeni Dünya engereği türüdür. Acı veren ve potansiyel olarak ölümcül bir ısırığa sahip büyük bir yılandır, ancak saldırganlığı konusunda haketmediği bir şöhrete sahiptir. Bu tür dünyanın tek yarı sucul engereğidir. Genellikle su yakınlarında dingin, sığ göllerde ve akarsularda bulunur. Bu yılan çok iyi bir yüzücüdür. Tehdit hissettiğinde olduğu yerde davetsiz misafire doğru ağzını açıp içteki beyaz yüzeyi açığa çıkarır. Yaygın isimlerinin çoğu yılanın bu özelliğini işaret eder (pamuk ağız vb.). Türün diyeti çoğunlukla balık ve kurbağalara dayanır, ancak başka bakımlardan diyet yüksek ve eşsiz bir şekilde çeşitlidir. Leş yediği dahi rapor edilmiştir. Agkistrodon piscivorusun adı Latince piscis (balık) ve "voro" (yemek) kelimelerinden türetildi. Türün tanımlanmış üç tane alt türü bulunur. Su mokaseni, "Agkistrodon" cinsindeki en büyük türdür. Erişkinler genellikle 80 cm'yi aşarlar ve erkekleri dişilerden daha fazla büyür. Nadiren bazı bireyler özellikle doğu kısımda 180 cm'yi aşabilir. Gloyd ve Conant'a (1990) göre A.p. piscivorusun kaydedilmiş en büyük örneği Dismal Swamp bölgesinde yakalanıp Philadelphia Zoological Garden'a verilen 188 cm uzunluğundaki yılandı (Conant, 1975). Ancak yılanın yakalanırken yaralandığı ve birkaç gün sonra da öldüğü ve ölçümün bu esnada yılanın düz bir hal alıp gevşemiş olduğunda yapıldığı belirtilmelidir. Hubert Gorbach Hubert Gorbach (d. 27 Temmuz 1956, Frastranz) Avusturyalı siyasetçi. BZÖ üyesidir. Siyasetçi olmadan önce, bazı şirketlerde çalıştı. II. Schüssel Hükûmeti iktidardayken Şansölye Yardımcısı ve Altyapı Bakanı'ydı. Temmuz ayının sonunda, siyasetten çekildiğini açıkladı. Görevinden çekildikten sonra da özel sektörde çalıştı. 1972'de Billboard Hot 100'da bir numara olan single'lar listesi Bu liste, 1972 yılında Billboard dergisi tarafından 1 numaraya yükselen şarkıları içerir. 1973'te Billboard Hot 100'da bir numara olan single'lar listesi Bu liste, 1973 yılında Billboard dergisi tarafından 1 numaraya yükselen şarkıları içerir. Kara antilop Kara antilop ("Antelope cervicapra"), boynuzlugiller (Bovidae) familyasından Hindistan'ın kuru ovalarına özgü bir antilop türü. Kara antilobun boynuzları 1 ila 4 defa, nadiren daha fazla kıvrılır ve 70 cm uzunluğa ulaşabilir. Kara antilobun boynuzları 45 cm'yi aştığı zaman değerli hale gelir. Erkeğinin, üst kısımları siyah ya da koyu kahverengi, ve karnı ile gözünün etrafı beyazdır. Dişi antilobun ise üst kısımları açık kahverengi, karnı ile gözünün etrafı beyaz olup, genelde boynuzu yoktur. Kara antiloplar genelde açık geniş ovalarda 15 ila 20 hayvandan oluşan ve bir erkek tarafından yönetilen sürüler halinde yaşarlar. Kara antilop avlamak Hint soylularının en sevdiği spor olmuştur. Saatte 80 km'ye ulaşan hızlarından dolayı avcılar bu hayvanları av köpekleri yerine evcil çitalarla avlarlar. Ali Ekber Şah'ın bu amaçla 1000 çita yetiştirdiği söylenir. Günümüzde ise Hindistan'da çok az çita kaldığından artık çitalar Afrika'dan getiriliyor. 1974'te Billboard Hot 100'da bir numara olan single'lar listesi Bu liste, 1974 yılında Billboard dergisi tarafından 1 numaraya yükselen şarkıları içerir. 1975'te Billboard Hot 100'da bir numara olan single'lar listesi Bu liste, 1975 yılında Billboard dergisi tarafından 1 numaraya yükselen şarkıları içerir. Gemsbok Gemsbok ("Oryx gazella") Oryx cinsinden iri bir antilop türüdür. Adı Afrikaner dilinde çengel boynuzlu keçi anlamına gelir. Aradaki bazı benzerliklere rağmen (örneğin yüzdeki siyah beyaz çizgiler), iki tür akraba değildir. Gemsboklar, bir erkeğin yönettiği 10 ila 40 hayvandan oluşan sürüler halinde gezerler. Genelde zebra, ceylan ve başka antilop türleriyle kaışık sürüler oluştururlar. Dişinin boynuzu az da olsa arkaya kıvrık ve erkeğinkinden daha uzun, erkeğinki ise dümdüz ve dişininkinden daha kalındır. Erkek bir gemsbok boynuzlarıyla bir aslanı bile öldürebilir. Gemsboklar genelde çöllerde yaşarlar ve çok fazla suya gereksinim duymazlar. Bir gemsbokun omuz yüksekliği 120 cm ve ağırlığı 200 kilodur. KÍ Klaksvík KÍ Klaksvík , Faroe Adaları 'nda bulunan bir futbol takımı. Kulüp Faroe Adaları 'nın Klaksvík şehrinde, 24 Ağustos 1904 tarihinde kuruldu. Faroe Adaları 'nın en üst ligi olan Effodeildin'de mücadele etmektedir. Maçlarını ise 3,000 kişilik KÍ Stadı 'nda oynamaktadır. Kulüp HB 'den sonra 18 şampiyonlukla Effodeildin 'de en fazla şampiyon olan ikinci takımdır. Avrupa Kupalarında oynadığı 16 maçta 1 galibiyet, 1 beraberlik, 14 de mağlubiyet almıştır. G: Galibiyet, B: Beraberlik, M: Mağlubiyet, AG: Attığı Gol, YG: Yediği Gol Silici Silici; "(Orijinal İngilizce adı: Eraser)" 1996 yılı ABD yapımı aksiyon filmi. Arnold Schwarzenegger, Vanessa Williams ve James Caan'ın başrollerinde oynadığı filmin yönetmenliğini Charles Russell yapmıştır. Film 1996 yılında En İyi Ses Kurgusu Akademi Ödülüne aday gösterilmiştir. Filmde, John "Eraser (Silici)" Kruger (Arnold Schwarzenegger) adlı ajanın hikâyesi anlatılmaktadır. Kruger, Federal Tanık Koruma Programı nedeniyle Dr. Lee Cullen'ı (Vanessa L. Williams) programa yerleştirmekle görevlidir. Cullen, Cyrez Şirketi'nde bir bilim insanıdır ve şirketin geliştirdiği son derece tehlikeli "ses dalgası tüfeği" hakkında bilgi sahibidir. Arabistan oriksi Arabistan oriksi ("Oryx leucoryx"), "Oryx" cinsinden bir antilop türüdür. Arabistan oriksi Arap Yarımadası'ndaki çöllerde yaşar. Nesli tehlikede olan Arabistan oriksinin 1962 yılından önce tamamen tükendiği sanılıyordu. O yıl son kalanları yakalanıp, insan eliyle çoğaltıldı ve yeniden doğal ortamına salındı. Arabistan oriksi 1 metre omuz yüksekliğine ve 70 kg ağırlığa sahiptir. Arabistan oriksinin postu yüzünün bazı yerleri ve dizden aşağısı dışında tamamen beyazdır. Bir sürü 2 ila 15 hayvandan oluşabilmektedir. Arabistan oriksinin tek doğal düşmanı kurttur. Arabistan oriksinin ömrü 20 ile 25 yılları arasındadır. Pazarbaşı, Üsküdar 1097de Haçlı ordusu Pazarbaşı bölgesini geçiş güzergâhı olarak kullanmıştır. Birçok devletin topraklarına katılmıştır, bunlar şöyle sıralandırılabilir: Üsküdar'ın sırtlarında, çok merkezi bi konumda yer alır. Kadıköy, Altunizade, Acıbadem ve çevresinin hemen hemen bütün nüfusunun ortalama 2-3 günde bir geçmek zorunda kaldığı yerdir. Batısında Murat Reis Mahallesi, doğusunda Barbaros Mahallesi, kuzeyinde Bağlarbaşı güneyinde ise Zeynep Kâmil Hastahanesi ve ardında Karacaahmet Mezarlığı yer alır. Nüfusu 75.000 kişiden fazladır. Komşu kurumlar şunlardır: Burhan Felek Spor Tesisleri, askerlik şubesi, Zeynep Kâmil Hastahanesi ve Capitol alışveriş merkezi. Çok sayıda cami ve türbe barındırır, bunların başlıcaları şunlardır: Kartal Baba Camii, Fenai Ali Camii, Pazarbaşı Camii, Bağdadi Türbesi. Versay'ın Gülü bölümleri listesi Bu liste, Riyoko İkeda'nın "Versay'ın Gülü" adlı manga serisinden uyarlanan animenin bölümlerini içermektedir. 41 bölümden oluşan anime Japonya'da Nippon TV kanalında 10 Ekim 1979'da yayınlanmaya başlanıp 10 Eylül 1980'de sona ermiştir. Animenin 1'den 18'e kadar olan bölümlerinin yönetmenliğini Tadao Nagahama yapmış, gerisini Osamu Dezaki üstlenmiştir. Entelijansiya Entelijansiya (, ), "aydınlar topluluğu" anlamına gelen terim. Genellikle kültürel ve siyasal etkinliğe sahip entelektüel topluluk anlamında kullanılır. Rusça kökenli bir terim olan entelijansiya, sosyal bilimciler tarafından Rusya'da, özellikle 19. yüzyılda ayrı bir sınıf veya sosyal tabaka olarak aydınlar topluluğunu tanımlamakta kullanılmıştır. Rüştü Asyalı Rüştü Asyalı (d. 1947, Ankara), Türk tiyatro, sinema oyuncusu, yönetmen, rejisör, senaryo yazarı ve seslendirme sanatçısı. Lise yıllarında Ankara Halkevleri Genel Merkezi'nde açılan tiyatro kurslarına başladı. 1963 yılında Ankara Radyosu Çocuk Saati ekibinde "temsil kolu sanatçısı" olarak yer aldı. Ankara Devlet Konservatuvarı tiyatro bölümü sınavını kazandı. Mezun olduktan sonra 1970 yılında Devlet Tiyatroları sanatçısı olarak profesyonel oyunculuk yaşamına başladı. Ankara Radyosu'nda Çocuk Saati programında canlandırmaya başladığı "Keloğlan" oyunları ile dinleyicinin beğenisini kazanmasının ardından film yapımcılarının önerisiyle sinemaya ilk adımı attı. 1971-1975 yılları arasında dört "Keloğlan" filminde rol aldı. Ardından çalışmalarını "Yaman Delikanlı" ve "Dangalak" adlı filmlerle sürdürdü. Ankara'da "Oyuncular Birliği" özel tiyatro topluluğunun kurucuları arasında yer aldı. 1970 yılından günümüze kadar Devlet Tiyatroları'nda oyuncu ve yönetmen olarak görev yaptı. "Keşanlı Ali Destanı", "Fil Adam", "Düşler Yolu" ve "Azizname" adlı oyunlardaki rolüyle büyük başarı sağlayan sanatçı, "Kanlı Nigar", "Ah Şu Gençler", "Ölümsüzler", "Yunus Diye Göründüm" ve "Soruşturma" adlı oyunların yönetmenliğini yaptı. Özel tiyatrolarda da konuk yönetmenlik çalışmaları yapan "Rüştü Asyalı", Pamukbank Çocuk ve Gençlik Tiyatrosunda "Masal Var-Masalcık Var", "Ah Şu Gençler", Nisa Serezli-Tolga Aşkıner Tiyatrosunda "Ah Şu Gençler" isimli eserleri gerçekleştirdi. Ankara Ekin Tiyatrosunda Nazım Hikmet için yazılmış "Hasret" adlı oyunun rejisörlüğünü üstlendi. Sanatçı, bu oyunda Nâzım Hikmet rolünü oynadı. 1963 yılından bu yana televizyon dizileri, tiyatro oyunları ve sanat, kültür programlarıyla radyo ve televizyonda çeşitli projelere büyük katkılarda bulundu. "İki Öküz", "Bir Varmış Bir Yokmuş" ve "Türkülerle Oyunlar" adlı dizilerin senaryo yazarlığı, yönetmenliği ve oyunculuğunu yaptı. "Atatürk Anlatıyor" isimli belgeselde Mustafa Kemal Atatürk'ü canlandırdı. Son çalışması "Ben Bir İnsan" isimli yapıt, Devlet Tiyatroları sahnesinde oynandı. Dil Derneği ve Konak Belediyesi tarafından ortaklaşa kitap ve yoğunteker (CD) olarak yayımlanan Şiirlerle Atatürk'ü Anlamak adlı şiir seçkisindeki şiirleri seslendirdi. Sanatçı çeşitli tarihlerde Devlet Sanatçıları Birliği genel sekreterliği, Devlet Tiyatroları Yönetim Kurulu üyeliği, Devlet Tiyatroları Vakfı başkanlığı ve Devlet Tiyatrosu Sanatçıları Derneği genel başkanlığı görevlerini, ayrıca Seslendirme Sanatçıları Birliği genel başkanlığı ve Sanat Kurumu yönetim kurulu üyeliğini sürdürdü. 9 Temmuz 2008'de Devlet Tiyatroları başrejisörlüğü'ne getirildi, 2012 yılının Mart ayında Başrejisörlük görevinden emekliye ayrıldı. 12 yıldır Başkent İletişim Bilimleri Akademisi'nde, Diksiyon, Spikerlik ve Sunuculuk, Seslendirme