yatağa yatırır. Laurie'nin diğer arkadaşı Lynda Van Der Klok (P. J. Soles), erkek arkadaşı Bob Simms ile Wallace ailesinin evine gelir. Annie'nin evde olmadığını anlarlar ve birlikte olurlar. Bir süre sonra Bob mutfağa gider. Burada Michael tarafından boğularak duvara çivilenir. Yatak odasında Michael, Laurie ile konuşmakta olan Lynda'yı telefon kordonuyla boğar. Laurie telefondan gelen sesleri duyunca kaygılanır. Ne olup bittiğini anlamak için Wallace'ların evine gider. Orada üç ceset ve Judith Myers'ın kayıp mezar taşını bulur. Bu sırada Laurie, merdivenin sonunda dururken Michael'ın saldırısına uğrar ve basamaklara düşer, fakat diğer eve kaçmayı başarır. Myers bir şekilde eve girer. Laurie boynuna örgü şişi sapladıktan sonra çocukları kontrol etmek için hemen üst kata çıkar, bir taraftan da Michael onun arkasından gelir. Çocuklara kaçmalarını ve polis çağırmalarını söyler, dolaba saklanır. Michael dolabın kapağını kırar. Bu esnada Laurie elbise askısının telini onun gözüne batırarak bıçağını düşürmesine sebep olur. Ardından bıçağı onun göğsüne saplar ve Michael yere düşer. Laurie de dolaptan çıkar. Öte yandan Loomis, çocukların panik içinde evden çıkıp koştuklarını fark eder. Michael ise yerinden kalkarak Laurie'ye arkadan saldırmıştır. Loomis evin içine girer ve ona altı el ateş eder. Michael balkondan aşağı düşer. Loomis, Laurie'yi teselli eder. Balkondan aşağı baktığında Michael'ın cesedinin orada olmadığını görür. 19 Ekim 1957 Haddonfield, Illinois'de doğan Michael, 6 yaşında bir cadılar bayramı gecesi ablasının kendi evlerinde bir erkekle sevişmesini görür. Hemen mutfağa gider ve bir mutfak bıçağını eline alıp yüzünü de palyaço maskesiyle kapatır. Daha sonra yukarı çıkar ablasının erkek arkadaşı orada yoktur, ablasını orada bıçaklar ve elindeki kanlı bıçakla dışarı çıkar. O sıra anne ve babası onu o halde görür ve Michael, hemen hastaneye yatırılır. Bu hastanede psikiyatrisliğini Dr. Sam Loomis yapmıştır. Fakat Michael 15 yıl boyunca tek bir kelime bile etmemiştir. 15 yılın sonunda bir Cadılar Bayramı gecesi hastaneden kaçar ve daha sonradan kardeşi olduğu ortaya çıkan Laurie Strode'nin peşine düşer. Carpenter'ın "Assault on Precinct 13" (1976) adlı filminin Milan Film Festivali'nde gösterilmesini müteakiben bağımsız film yapımcısı Irwin Yablans ve sermayedar Mustafa Akkad, Carpenter'ı arayıp bularak ondan çocuk bakıcılarını takip eden psikotik bir katil hakkında film çekmesini istemişlerdir. Yablans, "Fangoria" dergisine verdiği röportajda şöyle demiştir: ""Korku türünde neyin anlamlı olacağını düşünüyordum, istediğim şey Şeytan (1973) ile aynı etkiye sahip bir film yapmaktı."" Öte taraftan Carpenter ve o zamanlar kız arkadaşı olan Debra Hill, "The Babysitter Murders" yani "Çocuk Bakıcısı Cinayetleri" adını taşıyan bir senaryo taslağı hazırlamıştır. Carpenter'ın "Entertainment Weekly"'e anlattığına göre Yablans, filmin Cadılar Bayramı gecesinde geçmesini ve adının "Halloween" yani "Cadılar Bayramı" olmasını önermiştir. Akkad filmin bütçesi için 320.000 dolar ayırmıştır. O dönemde bu paranın az olduğu düşünülmüştür. Bunun yanında Carpenter'ın önceki filmi "Assault on Precinct 13"'in bütçesi ise yalnızca 100.000 kadardır. Aynı zamanda Akkad, dört aylık sıkışık iş programı, düşük bütçe ve Carpenter'ın bir film yapımcısı olarak yeterli deneyiminin olmayışından ötürü endişelenmiştir. "Fangoria" ile yaptığı röportajda şu sözleri sarf etmiştir: ""İki şey karar vermemi sağladı. İlki, Carpenter'ın bana hikâyeyi neredeyse karesi karesine, merak ve gerilim yaratarak sözlü bir şekilde anlatmasıydı. İkincisi, bana herhangi bir ücret istemediğini söylemesiydi. Bu onun bu projeye inandığını gösteriyordu."" Carpenter; çekim, senaryo yazımı ve müzik için sadece 10.000 dolar almıştır. Ayrıyetten elde edilecek kazancın yüzde 10'unu alacaktı. Bütçenin düşük olmasından dolayı gardrop ve aksesuar ihtiyacı, ucuza satılan veya eldeki mevcut eşyalardan karşılanmıştır. Oyuncuların çoğu kendi kıyafetlerini giymiş, J.C. Penney'den satın alınan Curtis'in gardrobunun fiyatı da yüz dolar kadar tutmuştur. Carpenter; yapım tasarımcısı, sanat yönetmeni, mekân araştırma görevlisi ve yardımcı editör olarak Tommy Lee Wallace'yi kiralamıştır. Wallace, 1,98 dolara satın alınan Kaptan Kirk maskesinden, Michael Myers'ın film boyunca yüzünde taşıdığı maskeyi tasarlamıştır. Carpenter'ın anımsadığına göre, Wallace maskeyi spreyle mavimsi beyaza boyamış ve göz deliklerini genişletmiştir. Ayrıca filmin senaryosunda Michael Myers'ın maskesinin solgun yüz hatlarına sahip olduğu yazıyordur ve maske hakikaten korkutucudur. Tommy işini bitirdikten sonra, maske William Shatner'a benzemekten çıkmıştır. Hill ise konuyla ilgili olarak şunları eklemiştir: ""Fikir, onu neredeyse tamamen duygusuz ve suratsız (insana hem benzeyen hem benzemeyen solgun bir surat) yapma fikriydi."" Sınırlı bütçe, çekim yerleri ve iş programının süresinde zorlamaya neden olmuştur. Film, 1978 senesinin ilkbaharında Kaliforniya'ya bağlı South Pasadena ve Sierra Madre'deki mezarlıkta 21 günde çekilmiştir. Kiliseye ait terk edilmiş bir ev, Myers'ların evi olarak; Hollywood'daki Sunset Bulvarı yakınındaki Orange Grove Caddesi'nde bulunan iki ev, Laurie ve Annie'nin çocuk bakıcılığı yaptığı ev olarak kullanılmıştır. Mevsim bahar olduğundan ekip balkabağı bulmada sıkıntı yaşamıştır ve yapay dökülmüş yapraklar birden fazla sahnede kullanılmıştır. Çekim bölgesinde yaşayan aileler de şeker isteme sahneleri için çocuklarına cadılar bayramı kostümü giydirmişlerdir. "Fangoria"'nın Ağustos 2006'da bildirdiğine göre Synapse Films filmin kesilmiş sahnelerinin negatiflerinin bulunduğu kutuları elde etmiştir. 1981 olarak numaralandırılan kutulardan birinde filmin televizyon versiyonu için gerekli sahneler vardır. Synapse şirketinin sahibi Don May konuyla ilgili şöyle bir açıklama yapmıştır: ""Elimizde Carpenter'ın Halloween filmine ait kullanılmamış orijinal kamera negatifleri var. Çok şükür ki Billy (Kirkus), bunları zarar görmeden önce bulabildi. Elimizdeki negatiflerde bulunan hikâye uzun olanı. Onu herhangi bir şekilde yayınlamak için saklayacağız. Kirkus'ın korku filmlerin kutsal kasesini kurtardığı için tebrik edilmesi lâzım."" Daha sonra Sean Clark filmin son hâlinde yer almadığı için bu sahnelerin sessiz olduğunu beyan etmiştir. Yablans ve Akkad, filmin tasarımı konusunda bütün kontrolü Carpenter ve Carpenter'ın yapımcı olmasını istediği Hill'e bırakmıştır. Yablans yine de filmle ilgili çeşitli önerilerde bulunmuştur. Bununla ilgili olarak Hill, Fangoria'da şöyle demiştir: ""Yablans radyo şovunu andıran bir senaryo istiyordu."" Hill senaryonun üç haftada tamamlandığını ve Samhain Festivali gibi Kelt geleneklerinden esinlenilerek yazıldığını açıklamıştır. Velakin filmde Samhain'den bahsedilmemiştir. Hill konuyla ilgili şunlara değinmiştir: Hill kadın karakterlerin diyaloglarını yazarken, Carpenter Loomis'in Michael Myers'ın kötülüğü hakkındaki konuşmalarını kaleme almıştır. Senaryodaki detayların çoğu Carpenter ve Hill'in gençlik dönemi ve kariyerinin ilk yıllarından alınmıştır. Kurgusal Haddonfield kasabasının adı, Hill'in büyüdüğü New Jersey'e bağlı aynı isimli kasabadan ve filmdeki sokak isimlerinin çoğu Carpenter'ın bir dönem yaşadığı Kentucky'nin Bowling Green şehrinden alınmıştır. Laurie Strode Carpenter'ın eski kız arkadaşının adı, Michael Myers ise Yablans ile birlikte "Assault on Precinct 13" filminin Avrupa'daki çeşitli film festivallerinde yayınlanmasında emeği geçen bir İngiliz yapımcısının adıdır. Carpenter, Tommy Doyle karakterini "Arka Pencere" (1954) filmindeki Dedektif Teğmen Thomas J. Doyle (Wendell Corey) karakterinin adıyla tesmiye etmiştir. Dr. Loomis'e "Sapık" filmindeki Marion Crane (Janet Leigh)'in erkek arkadaşı Sam Loomis (John Gavin)'in adını koyarak Alfred Hitchcock'u yâd etmiştir. Şerif Leigh Brackett ise bir senaryo yazarının adını taşımaktadır. Filmin oyuncu kadrosunda deneyimli aktör Donald Pleasence ile o vakitler henüz tanınmayan Jamie Lee Curtis gibi isimler vardır. Bütçe yüzünden filmde fazla ünlü oyuncuya yer verilmemiştir. Oyuncuların çoğu rolleri için az bir ücret almıştır. Ücreti en fazla olan Pleasence'a 20.000 dolar, Curtis'e 8.000 dolar ve Nick Castle'a günlük 25 dolar ödenmiştir. Dr. Sam Loomis rolü için önce Peter Cushing ve Christopher Lee'ye teklif gitmiş; ne var ki ikisi de ödenecek paranın az oluşundan dolayı teklifi geri çevirmiştir (Lee daha sonra Carpenter'a kariyerindeki en büyük hatanın bu teklifi kabul etmemek olduğunu söyleyecektir). Carpenter'ın üçüncü tercihi olan İngiliz aktör Pleasence, başrolde oynamayı kabul etmiş ve filmdeki rolünden dolayı bazı kesimlerce "John Carpenter'ın büyük seçimi" diye anılmaya başlamıştır. Ayrıca Amerikalılar, Pleasence'a bir James Bond filmi olan "İnsan İki Kere Yaşar" (1967)'daki Ernst Stavro Blofeld isimli kötü karakterden aşinadır. Carpenter yaptığı bir söyleşide şunları söylemiştir: ""Jamie Lee, Laurie için ilk tercih değildi. Kim olduğu hakkında da bir fikrim yoktu. 19 yaşındaydı ve bir televizyon şovunda yer alıyordu. Fakat ben televizyon izlemezdim."" Carpenter önceleri Laurie Strode rolü için "Lassie"'de oynayan June Lockhart'ın kızı Anne Lockhart'ı düşünmüştür. Fakat Lockhart'ın yer alacağı başka film ve televizyon projeleri vardır. Hill, Curtis'in Janet Leigh'in kızı olduğunu öğrenince şöyle demiştir: ""Jamie Lee'nin kadroda yer alması film için iyi bir tanıtım niteliğinde olacaktı. Çünkü annesi Sapık filminde yer aldı."" "Yabancı", Curtis'in oynadığı ilk uzun metrajlı filmdir ve çığlık kraliçesi olmasını sağlamıştır. Bir diğer tanınmayan aktris Nancy Kyes, Laurie'nin arkadaşı ve Haddonfield Şerifi Leigh Brackett'ın (Charles Cyphers) kızı Annie Brackett rolündedir. Kyes daha önce "Assault on Precinct 13" filminin başrollerinde yer almıştır. Film çekilirken sanat yönetmeni Tommy Lee Wallace ile bir dönem ilişki yaşamıştır. Carpenter, Laurie'nin diğer arkadaşı olan ve "tamamen" sözcüğünü sık kullanmasıyla tanınan Lynda rolü için P. J. Soles'u seçmiştir. Soles, özellikle "Günah Tohumu" (1976)'ndaki yardımcı rolü ve "Plastik Tüpteki Çocuk" (1976)'taki küçük rolüyle tanınmaktadır. Bir kaynağa göre Carpenter, onun 70'lerdeki umursamaz genç kız havasını taşıdığını fark etmiştir. Michael Myers'ı canlandıran Nick Castle, Carpenter'ın Güney Kaliforniya Üniversitesi'nden arkadaşıdır. "Yabancı"'dan sonra "The Last Starfighter" (1984), "The Boy Who Could Fly" (1986), "Afacan Dennis" (1993) ve "Major Payne" (1995) gibi filmlerin yönetmenliğini üstlenmiştir. Tarihçi Nicholas Rogers'a göre film eleştirmenleri Carpenter'ın çekimi ve kamera çalışmasının filme büyük başarı kazandırdığını iddia etmektedir. Roger Ebert şöyle demiştir: ""Şiddeti ekrana getirmek kolaydır. Zor olan bunu iyi yapabilmektir. Carpenter tuhaf bir şekilde becerikli. Mesela kompozisyonun ön planının kullanımı hakkında. Gerilim sevenler bilir, ön plan çok önemlidir..."" Siyah bir zemin üzerinde kabaktan yapılmış bir fenerin bulunduğu açılış jeneriği, kurduğu atmosferi filmin tamamına yaymıştır. Bir yandan ana jenerik müziği çalarken, kamera yavaşça fenerin sol gözüne yaklaşmaktadır. Kamera tamamen yaklaştıktan sonra fenerin ışığı söner. Film tarihçisi J.P. Telotte'ye göre açılış sahnesi filmin, kişilerin kendilerini, başkalarını nasıl gördüklerine ve algılama biçimlerine yönelik olacağını göstermektedir. Konu tasarımı yapılırken Yablans şu gibi öneriler getirmiştir: ""İzleyiciler hiçbir şey görmemeli. Neyin onları korkuttuğunu düşünüyorlarsa o olmalı."" Carpenter Yablans'ın önerisine tam anlamıyla uymuştur. Sahnelerin çoğunu Michael Myers'ın görüş noktasından çekmiş ve seyirciyi filme ortak etmiştir. Bununla birlikte Carpenter bu yönteme veya steadicam kullanımına yer veren ilk yönetmen değildir. Örneğin "Sapık"'ın ilk sahnesinde de röntgenleme olayı vardır. Telotte ana karakterin gözünden yapılan bakış açışı yüzünden seyircilerin, kendilerini birbirini izleyen olayların içinde gibi hissettiklerini belirtmiştir. "Black Christmas" (1974) ile birlikte "Yabancı" da olayları izleyiciye katilin gözünden sunmuştur. Michael'ın röntgencilik yaptığı ilk sahne, Michael'ın palyaço maskesinin göz deliklerinden görülen Judith Myers cinayetidir. Bir eleştirmene göre katilin bakış açısını göstermek için kullanılan birinci şahıs kamerası, filmin başarısında önemli rol oynamıştır. Ayrıca film izleyicileri failin saldırgan bakışını benimseye ve derin soluk seslerini ile ayak seslerini duymaya davet etmiştir. Carpenter'ın, Alfred Hitchcock'un "Sapık" (1960) filminden aldığı diğer bir teknik gore ve kan kullanımına kısıtlama yapılmasıdır. Hill filmin kanlı olmasını istemediklerini bizzat dile getirmiştir. Film analizcilerinin "false startle" diye tabir ettikleri bir teknik filmde kullanılmıştır. Bu tekniğe göre katiller, takipçiler veya canavarlar aniden seyircinin görüş alanına girer ya da karakterlerden birine yavaşça yaklaşır. Carpenter, korkunun doğuracağı etkiyi yaratmak için film ekibiyle birlikte çalışmıştır. Curtis, sahnelerin sırasına göre çekilmeyişi ve kendisinin hangi sahnede ne seviyede korkması gerektiğini bilmeyişi yüzünden Carpenter'ın bir "korku metre" yaptığını aktarmıştır. Bu sayacın gösterdiği değere göre Curtis, yüz ifadesini ve çığlığının tonunu değiştirmiştir. Filmin 22. yıldönümü için hazırlanan DVD'deki "Halloween Un-masked" adlı belgeselde John Carpenter, Nick Castle'a cesedi izliyormuş havası vermesi için başını birkaç kez yana eğmesini söylediğini ifade etmiştir. Ayrıca ev içinde çekilen bu sahnedenin aydınlatması yapılırken "Çin Mahallesi" (1974) filmindeki aydınlatmadan esinlenildiği söylenmektedir. "Yabancı"'nın başarısının ardında yatan nedenlerden bir diğeri de filmin orijinal müzikleri, özellikle de ana tema müziğidir. Senfonik eserlere yer verilmezken filmin müziklerinin tamamı, yönetmen John Carpenter'ın 5/4'lük ölçü kullanarak bestelediği piyano melodilerinden müteşekkildir. Eleştirmen James Berardinelli, filmin müziklerini oldukça kolay ve sade olarak nitelendirse de filmin artıları arasında değerlendirmiştir. Carpenter bir röportajda şöyle demiştir: ""Bütün klavyeli çalgıları çalabilirim, fakat bir notayı ne okuyabilir ne de yazabilirim."" Carpenter, müzikleri bestelediği için kapanış jeneriğinde kendisi için "Bowling Green Filarmoni Orkestrası" adını kullanmıştır. Halbuki San Jose Eyalet Üniversitesi'nden müzik profesörü Dan Wyman, müzik konusunda Carpenter'a yardımda bulunmuştur. Laurie, Tommy Doyle'un yanına gitmek için Annie'nin arabasına bindiğinde Carpenter ve The Coupe DeVilles isimli bir grup kuran arkadaşları tarafından bestelenen isimsiz bir şarkı çalmaktadır. Klasik rock grubu Blue Öyster Cult'ın "(Don't Fear) The Reaper" isimli parçası da filmde kullanılmıştır. Filmin müzik albümü, ilk kez Ekim 1983'te ABD'de Varèse Sarabande tarafından yayınlanmıştır. CD olarak 1985'te, ardından 1990 ve 2000'de tekrar yayınlanmıştır. Film ilk kez 25 Ekim 1978 tarihinde Kansas City'de -Missouri'ye mi yoksa Kansas'a mı bağlı olan bilinmiyor- vizyona girmiştir. Kısa bir müddet sonra da Chicago ve New York'taki sinema salonlarında oynamıştır. Pittsburgh'da 22 Kasım 1978'de gösterime sunulmuştur. Film ABD'de 47 milyon dolar ve dünya çapında 8 milyon dolar kazanarak toplamda 55 milyon dolar, bugüne kadar da 176 milyon dolar kâr elde etmiştir. ABD'deki sinema takipçileri sayesinde büyük bir başarı kazanan "Yabancı", 1979'dan sonra uluslararası çevrelerde ilk kez gösterilmiştir. Fransa, Birleşik Krallık, Batı Almanya, İtalya, İsveç, İrlanda, Hollanda, Norveç, Portekiz, Yugoslavya ve İzlanda gibi Avrupa ülkelerinde gösterime sunulmuştur. Filmin giriş izni için Batı Almanya'ya 750.000, İsveç'e 118.606 ödenmiş ve İsveç'ten 2.298.579 kron gelir sağlamıştır. Ayrıca Kanada, Avustralya, Japonya, Meksika, Singapur, Peru, Filipinler, Arjantin ve Şili'de de sinemalarda gösterilmiştir. "Yabancı", Avustralya'da 900.000 dolarlık bir kazanç getirmiştir. Bu para Avustralya'da bir filmin sağlayabileceği gişe hasılatının oldukça üzerindedir. Hong Kong'da ise 450.139 dolar kâr etmiştir. Film Türkiye'deki sinemalarda Ocak 1982'de özgün adının Türkçe karşılığıyla değil de "Yabancı" adıyla gösterilmiştir. Film Pop Filmcilik filmin sinemalara dağıtımını gerçekleştirmiştir. Bir de Türkiye'deki yayını için hazırlanan sinema afişine "danıştay kararıyla" ibaresi eklenmiştir. Türkiye'deki savcılıklar 1970'lerden itibaren ilgili hükümlere dayanarak uygun bulmadıkları filmlerin yayınlanmasını yasaklamışlardır. O dönemlerde idare mahkemeleri henüz kurulmadığı için sinemacılar direkt olarak TC Danıştay Başkanlığı'na başvurmuşlar, filmler de Danıştay'ın kontrolünden geçtikten sonra bu ibareyle yayınlanmıştır. 1980 yılında NBC, "Yabancı"'nın yayın haklarını 4 milyon dolara satın almıştır. Sansür hakkında yapılan Carpenter, Hill ve NBC'nin Standartlar ve Uygulamalar departmanı arasındaki görüşmeden sonra film ilk kez televizyonda yayınlanmıştır. Film Türkiye'de de sinemalardan sonra televizyon ekranlarına gelmiştir. Özellikle 1990'lı yılların ortalarında sıkça yayınlanmış, bu durum hakkında eleştirmen Sina Koloğlu Milliyet gazetesindeki Rating Canavarı adlı köşesinde 26 Ekim 1996'da kaleme aldığı "Bu şiddet karşılıklı" başlıklı yazısında şöyle bir yorumda bulunmuştur: ""Sabah uyanır uyanmaz çizgi film izleme umudu ile düğmeye basan küçükler, karşılarında geceyarısı yayınlanacak Halloween'in (etkileyici bir korku filmi) en sapkın sahnelerini gördüklerinde şiddeti, sabah kahvaltısı niyetine yapmıyorlar mı?"" Filmin televizyon versiyonu mevcuttur. İki saatlik zaman dilimini kapsaması için "Halloween II" yapım aşamasındayken Carpenter tarafından çekilen yeni sahneler 12 dakikadan ibarettir. Bunlardan birinde Dr. Loomis hastane heyetiyle görüşür ve Smith's Grove'da 6 yaşındaki Michael ile konuşur, ona ""Onları kandırdın, değil mi Michael? Ama beni değil."" der. Ayrıca Dr. Loomis, Michael kaçtıktan sonra Smith's Grove'daki hücresini inceler ve kapıya kazınarak "kız kardeş" yazıldığını görür. Bir diğer sahnede Lynda, Laurie evden ayrılmadan önce Laurie'nin evine onun ipek bluzunu ödünç almak için gelir. Tam bu sırada da Annie, aynı bluzu ödünç almak için telefon açar. Laurie'nin saçları havluyla sarılmıştır. Bunun nedeni ise saçlarının 1978'deki hâlinden daha kısa olmasıdır. "Yabancı" sinemadan sonra VHS, lazer disk, DVD, UMD ve Blu-Ray HD formatlarında yayınlanmıştır. VHS kasedinin çıktığı ilk sene, ABD'de kasetlerin kiralanmasından 18.500.000 dolar kazanılmıştır. VHS versiyonunu piyasaya çıkaran ilk şirket Media Home Entertainment'tır. Blockbuster Video, 1995'te filmin anısına bir başka sürümü piyasaya sürmüştür. Anchor Bay Entertainment filmin restore edilmiş versiyonunu VHS ve DVD olarak yayınlamıştır. 2007 yılında yayınladığı tek disklik baskının görüntü ve ses kalitesi yükseltilmiştir. 2007 yılında film, ilk kez Blu-ray olarak satışa sunulmuştur. Filmin bu sürümü de restore edilmiş durumdadır. Daha önce üretilen DVD versiyonunun geliştirilmiş hâli olmasına karşın Divimax'in 25. yıl dönümü için hazırladığı çift disklik DVD'si daha çok rağbet görmüştür. Bunun başlıca sebeplerinden biri Divimax'ın ürününün daha fazla bonus özelliklere sahip olmasıdır. Çift disklik sürümde "Halloween: A Cut Above the Rest" adlı belgesel ile Carpenter, Hill ve Curtis'in konuşmaları yer almaktadır. Türkiye'de filmin video kasedi merkezi İstanbul'un Maslak ve Gayrettepe semtlerinde bulunan Video Market şirketi tarafından "Korku Gecesi" adıyla piyasaya sürülmüştür. Filmin 2001 yılında Palermo ve Pinema şirketlerince "Cadılar Bayramı" adıyla VCD'si çıkarılmıştır. VCD kabının üzerinde film için hazırlanan tanıtım afişleri yerine serinin 1996 tarihli altıncı filmi "Ölüm Çığlığı"nın posteri vardır. "Yabancı" için yapılan tanıtım faaliyetleri düşük düzeydedir ve genel olarak ağızdan ağza yapılan reklamlara dayanmaktadır. Bu duruma rağmen film başarılı olmuştur. Yine de eleştirmenlerin birçoğu filme karşı ilgisiz kalmış veyahut filmi hafife almıştır. Pauline Kael, "The New Yorker"'daki sert bir dille yazdığı yazısında düşüncelerini şöyle açıklamıştır: ""Carpenter'ın sinema dışında bir hayatı yok gibi gözüküyor. Görülebileceği gibi filmde kullanılan fikirler kaynağını Hitchcock, Brian De Palma gibi yönetmenlerden ve Val Lewton yapımlarından almaktadır... Bir korku filmi dilsiz kalarak korkutucu olmak dışında her şeyi es geçiyor ve korku türünün eski bir örneğini (bir tımarhane kaçkınını) diriltmekte sakınca görmüyorsa, ancak izleyicinin bir kısmını sofistike korku filmlerinin yaptığından daha basit ve çocuksu bir şekilde memnun edebilir."" Film birçok kez "Sapık" ile kıyaslanmıştır; ancak "TV Guide", bu karşılaştırmaları saçma ve asılsız olarak nitelendirmiştir. İlk olumlu eleştiri Kasım 1978'de "The Village Voice" gazetesinde çalışan ünlü eleştirmen Tom Allen'dan gelmiştir. Allen filmin sosyoloji yönünden alakasız olduğunu, fakat Carpenter'ın kamera çalışmasının aldatıcı ve düşük bütçeli bir film yapmak için iyi bir yol olduğunu ifade etmiştir. Ayrıca filmin "Sapık" ve George A. Romero'nun yönettiği "Yaşayan Ölülerin Gecesi" (1968) ile üslup benzerliği gösterdiğine dikkat çekmiştir. Ertesi ay yine aynı gazeteden Andrew Sarris, kült filmler üzerine kaleme aldığı inceleme yazısında Allen'ın "Yabancı" hakkındaki düşüncelerinden bahsetmiştir. Buna ilaveten filmin 1978 yılının kült filmi olabileceğini ve filmin doruk noktası bölümünde seyircilerin çığlıklarının duyulduğunu belirtmiştir. Amerikalı eleştiri yazarı Roger Ebert, "Chicago Sun-Times"'taki 1979 tarihli yazısında film için benzer sözler kullanmış, filmi 1978 yılının en iyi on filminden biri olarak değerlendirmiştir. Olumsuz yorumlarda bulunan eleştirmenler, Carpenter'ın kullandığı kamera açısı ve müzik yüzünden bu yargıya varmışlardır. Kan, gore ve grafik şiddet kullanımındaki kısıtlama şaşkınlık yaratmıştır. Filmin prömiyerinden neredeyse on yıl sonra Mick Martin ve Marsha Porter, önceleri övgü alan ve sonraları "Friday the 13th" (1980) filminde olduğu gibi slasher filmi yönetmenlerince bolca kullanılan birinci şahıs kamerası ile yapılan çekimleri eleştirmiştir. Katil ile seyirciyi özdeştirdiğini belirten Martin ve Porter, şunları eklemiştir: ""Kamera çığlıklar koparan kurbana saldırmak için yaklaşıyor, bıçağına bakıyor ve onu kurbanın göğsüne, kulağına veya gözüne saplıyor. İşte bu çok kötü."" Gösteriminden 30 yıl sonra "Yabancı", klasik bir film olarak ün yapmıştır. Bununla beraber birçok kesim filmi 1978 yılının en iyi filmlerinden biri olarak göstermektedir. 1980'lerin sonu ile 1990'ların başında bazı eleştirmenler, zamanla sadizm ve kadın düşmanlığına dönüştüğünü düşündükleri slasher alt türünün ortaya çıkmasında rolü büyük olduğu için filmi suçlamışlardır. "Yabancı" ve diğer slasher filmlerine yönelik eleştirilerin çoğu postmodern akademik kesimden gelmiştir. Tarihçi Nicholas Rogers'a göre bazı feminist eleştirmenler, "Yabancı"'da hardcore pornografide olduğu gibi kadınlar kesin bir şekilde aşağılandığı için bu filmden itibaren slasher filmlerini takip etmeye başlamışlardır. John Kenneth Muir ve bazı eleştiri yazarları, Laurie Strode gibi kadın karakterlerin iyi bir plan kurduklarından veya becerikli olduklarından değil de şanslı olduklarından ötürü kurtulduklarına dikkat çekmiştir. Strode katil ile çoğu kez mücadelede bulunmasına karşın devam bölümünde de olduğu gibi filmin sonunda Dr. Loomis tarafından kurtarılmıştır. Öbür yandan, Carol J. Clover gibi bazı feminist bilim insanları, kadına yönelik şiddeti ekrana getirmesinin yanında slasher filmlerinin kadın kahramanlara yer verdiğini belirtmiştir. "Yabancı" öncesi korku filmlerinde kadınlar yardıma muhtaç durumda olup erkeksi bir kahraman tarafından kurtarılana kadar tehlike altındadır. Clover, Loomis Strode'u kurtarsa da filmde "final girl" diye tabir edilen ve filmin sonunda katilden kurtulan bir çeşit esas kıza yer verildiğini vurgulamıştır. Strode Myers ile savaşarak onu yaralamıştır, hatta saldırıları Myers'ı normal bir insanmışcasına öldürecektir. Ne var ki hikâyenin erkek karakteri Loomis, tabancasıyla kısa bir mesafeden ateş etmesine rağmen Michael'ı öldürememiştir. Diğer eleştirmenler, "Yabancı" ve devamındaki slasher filmlerinde daha derin bir sosyal eleştirinin olduğunu düşünmektedir. Vera Dika'ya göre 1980'lerin filmleri Reagan Amerikası'nda yaşayan muhafazakâr aile değerleri savunucularına hitap etmektedir. Tony Williams, Myers ve diğer slasher katillerinin 1960 kuşağının çocuklarını özellikle cinsel ilişki ve içki gibi suç teşkil edecek davranışlarda bulundukları vakitler öldüren ataerkil değerlerle sahip "intikamcı" kimseler olduğunu söylemiştir. Eleştirmenler Myers'ın şeytani ve insanüstü bir canavar olarak tanıtılmasının muhafazakârlar arasındaki etkisini sınırladığını düşünmüşler, dolayısıyla da bu yorumun üzerinde fazla durmamışlardır. Carpenter, "Yabancı"'nın bir ahlak oyunu olduğu yönündeki fikirleri onaylamamış ve yalnızca bir korku filmi olduğunu savunmuştur. Carpenter eleştirmenlerin durumu kavrayamadığının altını çizdikten sonra sözlerine şöyle devam etmiştir: ""Cinsel açıdan en büyük sıkıntıyı yaşayan bu kız katili uzun bir bıçak ile bıçaklıyor. Cinsel açıdan en sinirli olan o. Bakire olduğundan değil, bastırdığı cinsel enerji yüzünden. Bütün fallik sembolleri katil üzerinde kullanıyor."" "Yabancı" 1979'da Bilim-kurgu, Fantezi & Korku Filmleri Akademisi tarafından En İyi Korku Filmi Saturn Ödülü'ne aday gösterilmiş, fakat ödülü "Gizemli Ada" (1973)'ya kaptırmıştır. 2001'de Amerikan Film Enstitüsü'nün düzenlediği "100 Yıl... 100 Gerilim listesi"nin 68. sırasında ve Bravo'nun en korkunç 100 film sahnesinin 14. sırasında yer almıştır. Chicago Film Eleştirmenleri Birliği tarafından tüm zamanların en korkunç 3. filmi seçilmiştir. 2006'da film, ABD Kongre Kütüphanesi tarafından kültür, tarih ve estetik açısından önemli olduğu için Ulusal Film Arşivi'nde korumaya alınmıştır. 2007'de AOL tarafından en iyi korku filmi ve 2008'de "Empire" dergisi tarafından tüm zamanların en iyi 500 filminden biri olarak gösterilmiştir. "Total Film" 2010'da filmi tüm zamanların en iyi 100 filminden biri olarak değerlendirmiştir. "Yabancı"'nın 1980'lerin başından ortasına kadarkiler başta olmak üzere sayısız korku filmi üzerinde etkisi olmuştur. "Yabancı" sayesinde Bob Clark tarafından yönetilen "Black Christmas" (1974) adlı Kanada yapımı korku filminde kullanılan teknikler ve konu unsurları ün kazanmış ve 1980'lerdeki slasher filmi çılgınlığı start almıştır. Filmde belirgin olarak kullanılan birinci şahıs kamerası perspektifleri, sıradan dekorlar ve kadın kahramanlar slasher türünün vazgeçilmezi haline gelmiştir. Kadın kahramanların neredeyse tümü masum ve bakire olarak tanıtılırken diğerleri madde bağımlısı ve rastgele cinsel ilişki yaşayan kimselerdir. Slasher çılgınlığının bir diğer kaynağı olan Tobe Hooper'ın yönettiği "İnsan Eti" (1974) filmde kullanılan teknikleri daha önceden kullandığı düşünülmektedir. Zira "The Texas Chain Saw Massacre" kendisinden beş sene sonra yayınlanan "Yabancı" ile ortak yanlar taşımaktadır. Örneğin bu filmde bir grup genç eli silahlı maskeli sadist bir katilin (Deri Surat) eline düşer, bunların yanında bir kadın kahraman vardır. Ayrıca film "Yabancı" gibi birçok korku filmini etkilemiştir. "13. Cuma" ve "Elm Sokağında Kâbus" gibi film serileri benzer temaları işleyerek popülerlik kazanmıştır. Filmden esinlenen sayısız slasher filmi de başarısını "Yabancı"'ya borçuludur. Hayatta kalan karakterin iffetli ve ılımlı olması slasher filmleri için genel bir kural olagelmiştir. 1981 tarihli komedi filmi "Student Bodies" bu durumu tiye almıştır, örneğin karakterler cinsel ilişkide bulunacakları sırada öldürülürler. Wes Craven'nın yönetmenliğini üstlendiği "Çığlık" (1996) filminde sağ kalmak için gereken kurallardan bahsedilmektedir. "Yabancı"'nın temel örnek olarak alındığı filmde kurallar şöyle sıralanmıştır: Seks yok, alkol yok, uyuşturucu yok ve asla ""Hemen döneceğim"" deme. Filmin Curtis Richards tarafından roman hâline getirilmiş kitle pazarına sürülen ciltsiz kitabı 1979 yılında Bantam Books tarafından "Halloween" adıyla yayımlanmıştır. Kitap ikinci baskısını 1982'de gerçekleştirmiştir ve bu baskısı da tükenmiştir. Romanda Samhain lanetinin kökenleri ve Michael Myers'ın Smith's Grove Sanitarium'daki hayatı gibi filmde yer verilmeyen olaylara değinilmiştir. Mesela kitabın başlangıcı şöyledir:"Dehşet, Kelt ırkının doğuşu sırasında Kuzey İrlanda'daki sisli bir vadide Samhain gecesinde başladı. Bir kere başladı mı büyük bir şiddetle aniden ve çabucak vahşet yaratarak dünyayı sonsuza dek kontrolü altına aldı." 1983'te "Yabancı" Wizard Video tarafından Atari 2600 için video oyununa uyarlanmıştır. Oyundaki karakterlerin tamamı isimsizdir. Amaç genç bir çocuk bakıcısını yöneterek isimsiz eli bıçaklı bir katilden mümkün olduğu kadar çocuk kurtarmaktır. Oyun yeterli rağbeti görmemiştir. Çoğu Atari 2600 oyununda olduğu gibi bu oyunun grafikleri oldukça basittir. Bunun yanında paradan tasarruf etmek için kasetlerin üzerine tanıtım etiketi konulmamış, sadece "Halloween" yazılı bir şerit eklenmiştir. Ayrıca oyun filmden daha fazla gore içermektedir. Örnek olarak bebek bakıcısı öldürüldüğünde kafası kaybolur ve boynundan kan fışkırır. Oyunun filme olan benzerliklerinden biri ise oyunda katil belirdiği anda filmin ana tema müziğinin çalmasıdır. "Yabancı"'ya yedi tane devam filmi çekilmiştir. "Halloween" (2007) isimli yeniden çevrimi ile onun devam bölümü olan "" (2009) mevcuttur. Bu filmlerden senaryosunu Carpenter ve Hill'in kaleme aldığı tek film olan "Halloween II" (1981) tam olarak "Yabancı"'nın sona erdiği yerden başlamakta olup Michael Myers ve Laurie Strode'un hikâyesine bir nokta koyacaktır. Film çekildiği yıl olan 1981'in en kârlı korku filmi olmuştur. Serinin diğer filmlerinin yönetmen koltuğunda oturmayan Carpenter, serinin konusu ile alakasız olan "" (1982)'in yapımcılığını üstlenmiştir. Ayrıca Alan Howarth ile birlikte ikinci ve üçüncü filmin müziklerini bestelemiştir. Filmin devam bölümleri daha çok şiddet ve gore içermektedir. Bu da eleştirmenlerin olumsuz tutumuna neden olmuştur. Devam bölümlerinin bütçesi de fazladır. Örneğin "Yabancı"'nın 320.000 dolarlık mütevazı bir bütçesine karşılık "Halloween II"'nin bütçesi 2,5 million dolar ve "Korku Bayramı 2" (2002)'nin bütçesi 15 milyon dolardır. Sermayedar Mustafa Akkad seri ile yakından ilgilenmiş, 2005 Amman intihar saldırılarında ölene kadar serinin bütün filmlerinin idari yapımcılığını üstlenmiştir. "Halloween III" dışındaki tüm devam filmleri Michael Myers karakteri ve Samhain teması üzerine yoğunlaşmıştır. Üçüncü film hesaba katılmadığında serinin filmleri konu bazında devamlılık arz etmektedir. Bazı kaynaklar bunu her filmde değişen senarist ve yönetmenlere bağlamaktadır. 10 filmlik "Cadılar Bayramı" serisinde toplam sekiz yönetmen görev almıştır. Bunlardan sadece "Halloween II" ve "Korku Bayramı 2"'yi yöneten Rick Rosenthal ile "Halloween" ve ""'ı yöneten Rob Zombie iki kez yönetmen koltuğuna oturmuştur. Grand Theft Auto: San Andreas karakterleri listesi 2004 yılının Ekim ayında piyasaya çıkan "" oyununun karakterleri listesidir. Oyunda afroamerikan karakterler ağırlıktadır. Carl Johnson oyundaki yönettiğimiz karakterdir. 1987 yılında küçük kardeşi Brian Johnson'un ölümünü unutmak için Liberty City'e gitti. 5 yıl Liberty'de kaldıktan sonra 1992 yılında annesinin ölümü üzerine Liberty City`den Los Santos`a döndü. Grove Sokağı yakınlarında C.R.A.S.H onu yakalar alıp biraz dolaştırır ve Jefferson'a bırakır. Daha sonra Grove sokağında bulunan annesinin evine gider. Evde Big Smoke ile karşılaşır ve Big Smoke ile birlikte annesinin cenazesi için mezarlığa giderler. Cenazede kardeşleri ve yakın arkadaşı Ryder vardır. Cenazede Ballas onlara saldırır ancak sağ sağlim Grove Sokağı'na dönmeyi başarırlar. Bir süre çete için çalışır çete içinde saygınlık kazanır. Daha sonra bir çete savaşı ile Glen Park'ı Ballas'tan alır ve Little Weasel'i öldürür. Mulholland Intersection'da Ballas ile yapılan çete savaşında kardeşi Sweet yaralanır. Olay yerine gelen polisler onları tutuklar. Ancak C.R.A.S.H onu kendi aracına bindirir ve Angel Pine adındaki küçük bir kasabaya bırakır. Sweet ise kurşun yaralarından dolayı tedavi altına alınır. Bu sırada Grove Street Families dağıtılır. Bir süre Los Santos dışında yaşamını sürdürür, Catalina ile tanışır. Sonra San Fierro'ya geçer, arabalar ve garaj işlerinde çalışır. Oradan da Las Venturas'a geçer ve kumarhane işleri ile ilgilenir. Sonra Los Santos'a geri döner. Birkaç gün sonra kardeşi Sweet hapisten çıkar ve tekrar çete işine geri döner. Grove Street Families çetesinin lideridir. Carl'ın ve Kendl'ın erkek kardeşidir. Carl'a her zaman sadık kalmıştır. Fakat kardeşleri Brian ve şimdi de annelerinin ölümü üzerine Los Santos'ta olmayıp, Liberty City'ye kaçtığı için Carl'ı suçlamaktadır. CJ Los Santos'a döndüğünde çeteyi birlikte güçlendirirler. Ballas Grove Street'e saldırdığı sırada bölgeyi birlikte savunurlar. Mullholland Kavşağı'nda Ballas çetesi ile girdiği çete savaşında ağır yaralanır. Daha sonra CJ'in olay yerine gelmesi ona biraz vakit kazandırır. Sonrasında olay yerine gelen polislerce tutuklanır ve bir hapishane hastanesinde kurşun yaralarından dolayı tedavi görür. Tedaviden sonra bir hapishane hücresine konulur. Bir süre hapis yattıktan sonra 'nun yardımıyla hapisten çıkar ve dağıtılmış olan Grove Street'i kardeşi Carl ile birlikte tekrar kurar. Amacı sokakların kontrolünü ele geçirmek ve Los Santos'taki uyuşturucu satışına son vermektir. Los Santos Polis Teşkilatı'na bağlı bir memurdur. Aynı zamanda meslektaş arkadaşı Eddie Pulaski ve Jimmy Hernandez'in de bulunduğu "C.R.A.S.H" adı ile bilinen hain polislerin lideridir. Yaşanan çete ilişkilerinden dolayı kendisine şantaj ve tehditle çıkar sağlar. Gangster ve çete işlerinden nefret eder. Carl'ı kendi işlerini yapmaya zorlar. Meslektaşları ve dostları olan Eddie Pulaski ve Jimmy Hernandez'le birlikte sürekli Carl'la uğraşıp onu tehdit ederler ve bundan zevk alırlar. Güç ve para düşkünü olan Tenpenny, Los Santos'ta kontrolü ele geçirmek istemektedir. Şehre o kadar zararlı biridir ki neredeyse Los Santos'taki kimse onu sevmez. Son görevde Carl'dan itfaiye aracı ile kaçarken köprüdeki koruluklara çarpar ve koruluklar kırılır ve İtfaiye aracı ve Frank Grove Street'e düşer ve Tenpenny o trafik kazası sonucunda ölür. Grove Street Families'in önemli üyelerindendir, Sweet'in sağ koludur, midesine çok düşkündür. Ancak kendisi Grove Sokağı'nda değil, Idlewood mahallesinde oturmaktadır. Bunun sebebinin ise Idlewood mahallesindeki evinin teyzesinden kendisine kaldığını, bu yüzden de o evde yaşamakta olduğunu söyler. Grove Sokağı Ailesi'nin uyuşturucuya karşı bir çete olmasına rağmen, Sweet'e artık uyuşturucu işine girmelerini, böylece karlı çıkabileceklerini söyleyerek sürekli baskı yapar. Ancak Sweet, "uyuşturucu aileyi yok eder" kişiliğini ortaya koyarak uyuşturucunun çeteyi mahvedeceğini söyler, her zaman uyuşturucuya karşı tepkisini dile getirir. Carl, Liberty City'den Los Santos'a döndüğünde Smoke, Carl'a annesinin katillerine yaptıklarının bedelini ödeteceklerine dair söz verir. Fakat Frank Tenpenny ile iş birliği içine düşerek Ryder ile birlikte Grove Street'e ihanet eder. Para ve güç isteği onu Balla'ların tarafına çeker. Big Smoke, Los Santos'da büyük bir uyuşturucu imparatorluğu kurar ve üç eyaletide kendine bağlar. Los Santos Vagos, San Fierro Rifa, Ballas gruplarının liderleri öldükten sonra hepsi Big Smoke'a bağlanır. Son görevde saklandığı uyuşturucu laboratuvarında Carl Johnson tarafından öldürülür. Big Smoke ilk olarak "Big Smoke" görevinde görülür. Beta sürümünde görünüşü daha farklıydı (Bu görünüm laboratuvarındaki bir heykelde yer almaktadır.) Carl'ın ve Sweet'in kız kardeşidir. Erkek arkadaşı Varrios Los Aztecas'ın lideri Cesar Vialpando'dur. Sweet onun erkek arkadaş edinmesine hep karşı olmuştur. Sweet ile anlaşamadığı için eşyalarını toplayıp Cesar'ın El Corona'daki evine taşınır. Sweet hapse girdikten sonra Carl ve Cesar ile birlikte hayatlarını kurtarmak için San Fierro'ya gitmiştir. Daha sonra kardeşi Carl ile birlikte Los Santos'a geri dönmüştür. Big Smoke gibi Ryder da çetenin önde gelen isimlerinden biridir. Carl Johnson'ın çocukluk arkadaşıdır. Genellikle Big Smoke ile işbirliğindedir. Oldukça kaçık bir kişiliği vardır ancak bir o kadar da cana yakındır. Çoğu zaman Carl'la atışır. Carl'ın, çeteyi ve ailesini yüzüstü bırakıp Liberty City'ye gitmesine kızdığından ve Carl'ın güzel araç kullanmasını kıskandığından dolayı sürekli Carl'a sataşıp, şakasına da olsa Carl'ı küçük düşürmekten zevk alır. Uyuşturucu bağımlısıdır ve hep sigara içer. Carl ve Sweet, uyuşturucuya karşı olmalarına rağmen Ryder'ın uyuşturucu kullanmasına müsaade etmektedir zira Ryder aşırı derecede bağımlıdır. Carl çoğu zaman uyuşturucudan uzak durması konusunda onu uyarır ancak Ryder bildiğini okumaya devam etmektedir. Carl'ın Los Santos'a yeniden dönmesiyle, eski gücünü kaybeden çetede yaşanan silah sıkıntısı konusunda Carl ile birlikte askeri ordu gibi birkaç yerden çete için silah ve mermi çalmaktadır. Çetenin önemli adamlarındandır. Ancak Big Smoke ile birlikte çeteye ihanet eder. Grove Street Families çetesinin ezeli düşmanları Ballas çetesiyle gizliden gizliye bağlantıya geçmiştir. Big Smoke'la şehirde uyuşturucu ticareti yapmaktadır. İlerleyen zamanlarda Loco Syndicate suç örgütüne katılır. Pier 69 görevinde tekne ile kaçmaya çalışırken Carl Johnson tarafından öldürülür. Asıl adı Wu Zi Mu'dur. San Fierro'daki Mountain Cloud Boys (San Fierro Triads) mafyasının lideridir. Kör olmasına rağmen araba kullanabilir, çatışmaya girebilir, video oyunu oynayabilir.Kör olmasının nedeni adamları tarafından “Triad’ların laneti” olarak açıklanır.Bir gün yasadışı bir yarış sırasında Carl Johnson ile tanışır. Carl yarışı kazanınca ondan etkilenir ve ona San Fierro'daki adresini verir. Carl'ın yolu San Fierro'ya düşünce ona birkaç işini yaptırır. Triadların rakip çetesi Da Nang Boys ile olan savaşında Carl'ın çok yardımı olur. Carl'ın başarısı onu etkiler ve çok samimi olurlar. O da Carl'ın yardımlarından dolayı Loco Syndicate suç örgütünü çökertmesinde adam göndererek ve isthbarat sağlayarak Carl'a yardımcı olur. Carl'ı başarılarından dolayı Las Venturas'taki Four Dragons Casino'ya davet eder ve kumarhanede ortaklık teklifi eder. Carl ve kendi adamları ile rakip kumarhane Caligula's Casino'yu soyar. Carl'ın yardımlarından dolayı Madd Dogg'un malikanesini Los Santos Vagos'tan almak için Carl'ın yanına birkaç adam vererek malikaneyi geri alır. Los Santos sokaklarında C.R.A.S.H olarak bilinen hain polislerden biridir. Frank Tenpenny onun amiridir. Beraber birçok suça karışırlar. Carl Johnson'a kendi çıkarları için pis işlerini yaptırır. Ne zaman Carl'ı öldürmek istese Tenpenny buna engel olur.Daha sonra Hernandez yüzünden haklarında soruşturma açılır. Tenpenny ile birlikte Jimmy Hernandez'i öldürür ve sonrasında araba ile kaçmaya çalışırken Carl Johnson tarafından öldürülür. C.R.A.S.H olarak bilinen hain polislerden biridir. Frank Tenpenny ve Eddie Pulaski onu yanlarına çeker. Tenpenny ve Pulaski onu polis memuru Ralph Penderbully'i öldürmesi için zorlar. Çünkü Penderbully onların işlediği kirli işleri biliyordur ve Tenpenny'i bu konuda tehdit ediyordur. Tenpenny ve Pulaski'nin baskılarına dayanamaz ve tetiği çekerek Penderbully'i öldürür. Aslında The C.R.A.S.H.'i sevmemektedir. Bu yüzden gizli olarak resmi makamlara bilgi vermektedir. İlerleyen zamanlarda Tenpenny ihanetinin farkına varır. Las Brujas adlı terkedilmiş bir kasabada Tenpenny kafasına kürek ile bir tane geçirir ve Hernandez bayılır. Daha sonra ayılır ve Pulaski'ye saldırmaya çalışır fakat Pulaski ona ateş eder ve Hernandez CJ'in kazdığı mezara düşer ve ölür. Grove street Çetesine mensuptur. Çete için önemli bir şey yapmamıştır. Bu yüzden gerçek bir gangster değildir ve çete içinde ona pek saygı duyulmaz. Ayrıca fiziksel kabiliyeti olmadığı için Grove Street'e alınmaz. Adını herkese duyurmak için hapse girmek ister. Türlü Türlü suçlar işler ve en sonunda hapse girmeyi başarır. Onun hapse girmesi sokaktaki itibarını artırır, gerçek bir gangster olur ve çete içinde OG Loc adını alır. 1992 yılında hapisten çıkar ve bir hamburgercide temizlikçi olarak işe başlar. Daha sonra işten kovulur. Hayali bir gangsta rap yıldızı olmaktır ama kendi sözlerini yazamayacak kadar kötü bir rapçi olduğu için CJ'den Maddogun ritim kitabını çalmasını ister. CJ onun için 'un beste kitabını çalar ve Madd Dogg'un menajerini öldürür. Böylece Madd Dogg]]'un rap kariyeri biter ve Madd Dogg'un yerini o alır. Ancak ilerleyen zamanlarda işler değişir. CJ, Madd Dogg'un yeni menajeri olur ve Madd Dogg'un beste kitabını ondan geri alır. Böylece Madd Dogg tekrar rap kariyerinde yükselir. OG Loc ise ününü kaybeder. Varrios Los Aztecas çetesinin lideridir. Kendl Johnson'ın erkek arkadaşıdır ve CJ'in kayınbiladeridir. CJ, Cesar ile tanışmadan önce Grove Street ile Varrios Los Aztecas'ın çekişmeleri vardı. CJ ile Cesar tanışınca Cesar, CJ'e Varrios Los Aztecas'ın Grove Street ile ittifak kurması için bir teklifte bulunur ve Varrios Los Aztecas ile Grove Street Families dost bir çete olur. The Green Sabre görevinde Cesar, CJ'i Verdant Bluffs'taki garaja çağırır. CJ ilk başta şaşırır fakat olayı iyice anladıktan sonra Ryder, Big Smoke ve Tenpenny'nin ona ihanet ettiğini anlar. Sweet hapse girer, Grove Street çetesi gibi Varrios los Aztecas çetesi de dağılır. CJ, Angel Pine köyündeyken Cesar telefonla CJ'i arar ve nerede olduğunu sorar. CJ yeri söyledikten sonra Cesar CJ'in yattığı yerde Kendl ile konuşmaya başlar ve o anda CJ gelir. CJ, Cesar'ın dediğini yapar ve birlikte kurtulmak için The Truth sayesinde San Fierro'ya kaçarlar. CJ'e çok fazla yardımı dokunmuştur. CJ sürücü kursunu geçip ehliyet alınca Cesar onu Doherty'deki garaja çağırır ve biraz sürüş testi yaparlar. Ve Mike Toreno sayesinde CJ ile birlikte Los Santos'a geri dönerler. Tenpenny'nin hapse atılmaması karşılığında Los Santos'ta isyan başlar ve geldiklerine pişman olurlar fakat çetelerinin çöktüğünü hatırlayınca hemen işe koyulurlar. Grove Street ile Varrios los Aztecas, ortak düşmanları Vagos ve Ballas'a birleşirler ve Varrios los Aztecas El Corona ve Little Mexico'yu geri alır. Los Santos'ta ünlü bir rap sanatçısıdır. Los Santos'taki Vinewood tepelerinde büyük bir mansiyonu vardır. Bir gün mansiyona gizlice giren CJ, OG Loc için onun ritim kitabını çalar. Sonraları onun menajeri CJ tarafından öldürülür. Onun rap kariyeri bitmiş ve yerini artık OG Loc almıştır. Sonraları Los Santos Vagos çetesinin lideri Big Poppa ve adamları ile mansiyonu ele geçirir. Her şeyini kaybetmiştir. Konser vermek için gittiği Las Venturas'a eli boş gider. Çok içer sarhoş halde intihar etmek için bir çatıya çıkar. Oradan geçmekte olan CJ onu görür ve onun boş karton kutulara düşmesini sağlayarak ağır yaralanmasını engeller, sonra onu hastaneye götürerek hayatını kurtarır. Sonraları hastaneden çıkar. CJ, triadlar ile birlikte mansiyonu Vagoslardan geri alır. CJ ve Kent Paul onun menajerliğini yaparlar. İlerleyen zamanlarda başarılarından dolayı altın plak ödülü kazanır. Adı muhtemelen ünlü rapçi Snoop Dogg'dan özenilmiştir. Eskiden bir devlet ajanıydı. Bir çiftliği ve Mothership adını verdiği bir karavanı vardır. Genelde anlamsız şeyler söyler. Frank Tenpenny sayesinde Carl Johnson ile tanışır. İlerleyen zamanlarda Tenpenny ona ihanet ederek onun uyuşturucu tarlasını ekiplere ihbar eder. O da Carl Johnson ile birlikte tüm tarlayı aleve verir ve saklanmak için CJ ile birlikte San Fierro'ya kaçar. ilerleyen zamanlarda CJ'ye Area 69 adındaki bir askeri bölgede saklanan 60 milyon dolarlık bir proje olan jetpack'ı çalmasını ister. CJ istediğini yapıp jetpack'ı çalar ve The Truth'a verir. Daha sonra Truth CJ'e bir iş yaptırır ve jetpack'ı ona verir. Varrios Los Aztecas çetesi lideri Cesar Vialpando'nun kuzenidir. 1992 yılında Cesar'ın tavsiyesi üzerine Carl Johnson ile tanışır. Beraber birkaç soygun yaparlar. İlk soygundan sonra Carl'a âşık olduğunu itiraf eder. Bir süre beraber soygunlar yaparak kazandıkları paraları bölüşerek geçimlerini sağlarlar. Carl'dan beklediği ilgiyi görmemek onu çıldırtır ve bu yüzden Carl Johnson'a olan platonik aşkından vazgeçer ve Carl'ı kıskandırmak için Claude Speed adında biriyle çıkmaya başlar. İlerleyen zamanlarda Claude ile Liberty City'e taşınır ve 2001 yılında Claud'a ihanet ettiği için Claude tarafından öldürülür. Bir devlet ajanıdır. Bir şekilde Loco Syndicate suç örgütüne sızmıştır.Loco Syndicate örgütü Carl Johnson tarafından çökertilirken onun burnu bile kanamaz. Carl onun içinde olduğunu sandığı helikopteri roketatar ile düşürmüştür ancak o sırada o, helikopterde değildir. Daha sonra kendini Carl'a gösterir ve Carl'ı şaşırtır. Ama kendini öldürmeye çalıştığı için Carl'dan intikam almaz. Onun yerine Carl'a birkaç işini hallettirir. Carl'ın pilotluk eğitimi almasını sağlar. Carl'ın yardımları karşılığında Carl'ın kardeşi Sweet'i hapisten çıkartır Sindacco mafyasının önemli bir üyesidir. Yatırımları birleştirmek için Salvatore Leone'a Caligula's Casino'da ortaklık teklifi eder. Salavtore ikna olur ve kumarhanenin başına tarafsız bir adam diye Ken Rosenberg geçirilir. Sindaccolar aynı zamanda Woozie'nin işlerine zarar vermektedir. Bir gün iş makinelerine zarar verirken Woozie'nin adamlarına yakalnır. Sonra Carl Johnson bilgi almak için onu korkutur. İlerleyen zamanlarda Ken Rosenberg ve Carl onu ziyarete gittiklerinde o, Carl'ı tanır ve kalp krizi geçirerek ölür. Eskiden Vice City'de bir avukattır ancak uyuşturucu kullandığı için barodan ihraç edilir. Uyuşturucu bağımlılığından kurtulmak için Las Venturas'daki bir rehabilitasyon merkezinde tedavi görür. 1992 senesinde taburcu olur ancak bir işe ihtiyacı vardır. Eski dostu Tommy Vercetti'den de beklediği yardımı göremez. Sonunda Salvatore Leone ve Johnny Sindacco onu Caligula's Casino kumarhanesinin başına geçirir. Grove Street'in eski üyelerinden olan B-Dup, bir uyuşturucu satıcısıdır. Uyuşturucu satmaya başladığı için Sweet tarafından çeteden atılmıştır. Çetenin diğer eski üyesi Big Bear'ı da uyuşturucuya alıştırarak adeta kölesi etmiştir ve zavallı Big Bear'a uyuşturucu satarak onun parasını sömürmektedir. Carl ve Ryder, B-Dup'a beraber mahallelerinin etrafındaki Ballas çetesinden uyuşturucu satıcılarını ortadan kaldırma teklifi eder ancak B-Dup bunu reddeder zira B'Dup, Grove'dan ayrıldıktan sonra Ballas çetesine geçmiştir ve artık Ballas'lı bir uyuşturucu satıcısıdır."Beat down on B-Dup" görevinde Sweet'i öldürmek için bir kadın gönderir, ama CJ'in olaya karışması yüzünden başarısız olur. Sonra saklandığı yere gidip onunla kavga ederler en son Big Bear yüzüne bir yumruk atar ve B-Dup yere yığılır. Bir sokak yarışçısıdır. Düzenlenen bir yarışta ile tanışır. Catalina aslında onu sevmiyordur. Sadece Carl'ı kıskandırmak için onunla beraber olmuştur. Bir gün Catalina'yı etkilemek için Carl Johnson ile bir yarışa girer. Eğer Carl kazanırsa San Fierro'daki garajın tapusunu Carl'a verecektir. Carl ile girdiği yarışı kaybeder ve San Fierro'daki garajın tapusunu Carl'a vermek zorunda kalır. Yarıştan sonra Catalina ile birlikte Liberty City'e taşınır.Claude Speed Grand Theft Auto 3 adlı diğer serinin ana karakteridir Grove Street üyesidir. Los Santos Vagos çetesine ait bir evde çıkan yangında evde mahsur kalır. Daha sonra Carl Johnson tarafından yanan evden çıkarılır. Ondan sonra Carl Johnson'ın kız arkadaşı olur. San Fierro Rifa çetesinin lideridir, San Fierro'nun en büyük torbacılarından biridir, Loco Syndicate suç örgütünün bir üyesidir ve örgütün kas gücüdür. Meksika asıllı bir uyuşturucu satıcısıdır.Carl ve Cesar'ın kara listeye aldığı Loco Syndicate Örgütündeki uyuşturucu üretimini ve satış işini ayarlamaktadır. Carl ve Cesar, Loco Syndicate'in Los Santos'a ve Grove çetesine uyuşturucu sattığı için bu örgütü çökertmek üzere örgütün üyeleriyle bağlantıya geçmektedir. Carl bu işe de ilk olarak örgütün üyeleri olan Jizzy B. ile T-Bone'dan başlamıştır. T-Bone'un örgütten kazandığı kâr %40’dır. San Fierro'daki Pier 69 iskelesinde Cesar Vialpando ve Carl Johnson tarafından öldürülür. San Fierro'nun en büyük kadın satıcısıdır, Battery Point'teki Pleasure Domes Club'ün sahibidir. Ayrıca Loco Syndicate suç örgütünün üyesidir. Carl Johnson onun güvenini kazanarak Loco Syndicate örgütüne sızar. Carl Johnson, Loco Syndicate'i çökerteceği zaman da kulübünde onu kıstırır. Jizzy B kaçmaya yeltenir fakat Carl tarafından yakalanıp öldürülür. Görünüşünden dolayı ona Big Bear (Büyük Ayı) denmektedir. Grove çetesinin eski üyelerinden biridir. Bear, çetenin önde gelen isimlerinden biriydi ancak sonraki yıllarda gangsterliği ve çeteyi bırakmıştır. Çeteyi bıraktıktan sonra uyuşturucuya başlayan Bear, tam bir uyuşturucu bağımlısı olmuştur. Bu bağımlılığından dolayı da çok zayıflamış, hayatı çöküşe uğramıştır. Çetenin diğer eski üyelerinden olan uyuşturucu satıcısı B Dup'ın adeta esiri olmuş, sırf birkaç uyuşturucu satın alabilmek için B Dup ne isterse onu yapacak duruma düşmüştür. Bu uyuşturucu bağımlılığı yüzünden çoğu zaman Ballas çetesinin eline dahi düşmektedir. Carl ve Sweet, Bear'ın bu bağımlılığını yenmesi ve eski günlerdeki gibi tekrar Grove çetesine dönmesi için ona yardım elini uzatmaktan çekinmez. Leone mafyasının lideridir. Las Venturas'ta bulunan Caligula's Casino adlı kumarhaneyi Sindacco ailesi ve Leone ailesi birlikte yönetiyordu. Kumarhaneyi tarafsız birinin yönetmesi için kumarhanenin başına Ken Rosenberg getirilir. Ancak Johnny Sindacco'nun ölümüyle kumarhaneyi Leone'lar tek başına yönetmeye başlar. Carl Johnson, onun güvenini kazanmak için verilen işleri halleder. Bu şekilde Carl dikkat çekmeden soygun yapmak için kumarhaneyi keşfediyordu. Sonraları Carl; Woozie ve triadlar ile birlikte kumarhaneyi soyar. San Fierro'daki bir RC dükkânının sahibidir. Dükkân satılığa çıktığı zaman Carl Johnson tarafından satın alınır. Carl ona ezeli rakibi Berkley'i yenmesi konusunda yardım eder.Sonra Berkley ile bir iddiaya girerler. Kazanan San Fierro'da kalacak;kaybeden San Fierro'yu terk edecektir. Yapılan RC savaşlarında Berkley yenilir ve San Fierro'yu terk eder. İlerleyen zamanlarda Caligula's Casino'yu soyma konusunda da soygunculara koordinasyon verir ve soygun gerçekleşir. Ancak ağzını tutamadığı için operasyonu biraz tehlikeye atmıştır. Caligula's Casino'da çalışan bir görevlidir. Carl Johnson'ın Kumarhaneyi soyması için ondaki elektronik karta ihtiyacı vardır. Bu nedenle Carl, karta ulaşmak için onu evine kadar takip eder. Evinin önünde bekleyen Carl onun buluşacağı adamı öldürerek onun yerine geçer. Daha sonra onunla sevgili olur. Kartı aldıktan sonra Caligula's Casino'yu soyar. Carl, Sweet ve Kendl'ın küçük kardeşidir. Çeteyi ağabeyi Sweet ile yönetmekteydi ancak 1987 yılında öldürülmüştür. Bu ölümün arkasında Carl'ın bir ihmali yattığı için Sweet, Brian'ın ölümünden Carl'ı suçlamaktadır. Bu suçlamalara daha fazla dayanamayan Carl ise bu trajik olayı unutmak için Liberty City'ye yerleşir. Ancak beş yıl sonra annesinin ölümüyle Los Santos'a tekrar geri dönmesi gerektiğini anlar. Coxey'nin Ordusu Coxey'nin Ordusu, 1894 bunalımı sırasında iş adamı Jacob S. Coxey'nin önderliğinde Washington, D.C.'ye yürüyen bir grup işsize verilen addır. ABD başkentine doğru yola çıkan çeşitli heyetlerden yalnızca bu grup hedefine varabilmiştir. Yaklaşık 100 kişilik grup, 25 Mart 1894'te, Ohio'daki Massilon'dan yola çıktı. 1 Mayıs'ta Washington, D.C.'ye ulaştıklarında sayıları 500'e yaklaşmıştı. Coxey işsizlere iş sağlanması amacıyla, maliyeti dolaşımdaki para miktarının artırılmasıyla karşılanacak büyük bir bayındırlık programını Kongre'ye kabul ettireceğini umuyordu. Ama kamuoyunun gösterdiği büyük ilgiye karşın hükûmet politikasında etkili olamadı. Coxey ve bazı arkadaşlarının "Kongre binasının çimenlerine basmak" suçundan tutuklanmalarıyla girişim sona erdi. Henry Lincoln Henry Lincoln (d. 1930), İngiliz yazar, televizyon sunucusu, senarist ve eski yardımcı oyuncu. Fransız kültürü ve diline büyük ilgi duyuyordu. Çocukluğundan beri kendini Mısır konusundaki araştırmalara ve hieroplyhps hususundaki çalışmalara vermişti. Yirmi beş yıllık yazarlığı süresinde yüzden fazla televizyon metni ve manzumenin ana bölümünü yazmıştır. Kraliyet Drama Sanatlarında dersler aldı. Gerçek adı Henry Soskindir. "The Avengers and The Champions" televizyon dizisini yazdı, daha sonra yazarlığa yöneldi. "Not: Lincoln bazı zamanlar Henry Soskin veya Norman Ashby isimlerini kullanmıştır." Asya (1994) Asya (1994), Asya'nın Yaşar Plak'tan çıkan ilk albümünün adı. Bir Nilüfer prodüksiyonu olan albümde Onno Tunç ve Buğra Uğur gibi önemli müzisyenlerin besteleri yer almaktadır. Ayrıca orijinali Yunanca olan üç eser de Türkçe sözlerle Türk dinleyicisiyle buluşmuştur. "Neyleyim" isimli şarkının orijinali bir Haris Alexiou şarkısı olan "Di Efhon"'dur. Asya'nın ilk çıkış parçası olan "Vurulmuşum Sana" 1994 yılı müzik listelerinide birinci sıraya kadar yükselmiştir. "Yoksun Sen" ise günümüzde Türk pop müziğinin en iyi slow şarkılarından biri olarak değerlendirilmektedir. "Yoksun Sen" daha sonra Levent Yüksel tarafından da yorumlanmıştır. Asya (1994), Onno Tunç'un vefat etmeden önce üzerinde çalışmış olduğu son albümlerden birisi olma özelliğini de taşımaktadır. Asya (1996) Asya (1996), Asya'nın Yaşar Plak etiketli ikinci albümünün adı. Asya bu albümde Gökhan Kırdar, Mustafa Sandal, Burak Kut ve Boşnak müzisyen Deneb Pinjo gibi dönemin popüler isimleriyle çalışmıştır. Masum Masum, Asya'nın Yaşar Plak etiketli üçüncü albümünün ve bu albümündeki altı numaralı şarkısının adı. Albümde yer alan "Olmadı Yar"ın orijinali bir Anna Vissi şarkısı olan "Apolyto Keno"'dur. Bu şarkı Asya'dan sonra Müslüm Gürses ve Duman tarafından da yorumlanmıştır. Olmadı Yar isimli şarkıyı Asya, TRT Müzik kanalında 2010 Nisan ayında yayınlanan Saygıyla isimli programda Müslüm Gürses ile birlikte seslendirmiştir . Dönmem Yolumdan (Asya albümü) Dönmem Yolumdan, Asya'nın Sony Müzik Türkiye'den çıkan dördüncü albümünün ve bu albümündeki üç numaralı şarkısının adı. Albümde yer alan "Boşver Hayat Kısa"nın orijinali bir Mary Hopkin şarkısı olan "Those were the Days"'dir. "Sensiz Saadet" ise daha önce Ersan Erdura tarafından yorumlanmıştır. Asya albümünü; "Daha sosyal, daha dışa dönük, genel karakteri midtempo" olarak tarif etmiş, şarkılarını ise "Kendime ait, kendimi ifade edebildiğim, hikâyesi olan şarkılar" şeklinde anlatmıştır. Richard Leigh Richard Leigh, Amerikalı tarihçi ve yazar. 1943 yılında New Jersey'de doğdu. Tulf Üniversitesi ve Chicago Üniversitesinde öğrenim gördü. Doktorasını New York Devlet Üniversitesinde aldı. İngiltere ve Kanada üniversitelerinde dersler verdi. Richard Leigh kendi websitesi. Esra İçöz Esra Akdoğan İçöz, (d. 9 Ocak 1978, İstanbul), Türk Sanat Müziği şarkıcısı. İlk ve orta eğitiminden sonra lise eğitimini Burhan Felek Lisesi'nde tamamladı. 1994'te Üsküdar Musiki Cemiyeti'ne girdi. 5 yıl süreyle burada repertuvar,usul ve nazariyat dersleri aldı. 1996'da İstanbul Teknik Üniversitesi devlet konservatuvarı sınavlarına girerek iki bölümde okumaya hak kazandı. Ses eğitimi bölümünde eğitimine başladı. Alâeddin Yavaşça, Tülun Korman, Çetin Körükçü, Selahattin İçli, Rahmi Sönmezocak gibi değerli hocalardan ders aldı. Aynı yıl TRT İstanbul Radyosu'nun açmış olduğu amatör ses yarışmasında Marmara bölge birincisi seçildi. 1997'de yine TRT İstanbul Radyosu'nun yetişmiş ses sanatçı sınavını kazanarak bu kurumda görev yapmaya başladı. TRT'de birçok konser ve etkinliklerde yer aldı. 2001'de İTÜ Devlet Konservatuvarı Ses Eğitimi Bölümü'nden birincilikle mezun oldu, bir yıl müzik öğretmenliği yaptı. Türkiye'nin birçok yerinde bulunan Musiki Dernekleri'nin düzenlediği konserlere konuk sanatçı olarak davet edildi. 2004 yılında bestekâr Esma Karamancı'nın eserlerinden oluşan Yaşamın Sesi adlı albüm çalışmasında solist olarak yer aldı. 2005 yılında kurulan Cemal Reşit Rey İstanbul Türk Müziği Topluluğu'na katıldı. Hâlen bu topluluktaki çalışmalarına devam etmektedir. Michael Baigent Michael Baigent (27 Şubat 1948 - 17 Haziran 2013), Yeni Zelandalı psikolog, fotoğrafçı, tarihçi ve yazar. Babası Yeni Zelanda'da öğretmendi. Bir yıl psikoloji dersi verdi. 1973 yılında profesyonel fotoğrafçı olarak Laos ve Bolivya'ya gitti. 1976 yılında Tapınak Şovalyeleri'ni araştırmak için İngiltere'ye geldi. Rennes şatosunu inceledi. Babil'den Rönesans'a kadar politik konularda araştırmalarda bulundu. Tapınak Şovalyeleri hakkında araştırmalarında Henry Lincoln ve Richard Leigh ile birlikte hareket etti. Albigeois Haçlı Seferi Albigeois Haçlı seferi Albililer (Katharlar)'e yönelik yapılmıştır. 1209 yılında Kuzey Avrupa'dan 30.000 kişilik şövalyeler ve piyadelerden oluşan bir Haçlı Ordusu kasırga gibi, şimdiki Güney Fransa olarak bilinen Pirene dağlarının eteklerine indiler. Yapılan savaşta bütün topraklar ele geçirildi, ekinler yok edildi, kasaba ve şehirler yağmalandı, tüm ahali kılıçtan geçirildi. Bazı tarihçiler tarafından bu olay Avrupa tarihinde ilk soykırım olduğu ileri sürülmüştü. Sadece Beziers kasabasında 15.000 kadın erkek ve çocuk katledildi. Katliamların çoğu da kiliselerde yapıldı. Papalık temsilcisi Papa II. İnnocentius'a yazdığı mektubunda, "Kadın erkek çocuk ayrımı yapılmadan herkes öldürüldü. Tanrı hangisinin günahkar olduğunu kendi seçsin!" diyor. Beziers'ten sonra, tüm Languedoc bölgesi işgal edildi. Perpignan, Narbonne, Carcassonne, Toulouse düştü. İşgalciler arkalarında kan bıraktılar... Bu saldırı, Papa'nın emridir ve saldırıların urbalarında Haç işareti vardır. Ganimet elde etme ve günahlarından kurtulma amacıyla yola çıkan orduyu güneyin zenginlikleri kışkırtmıştı. Onlar Kathar kökenli bölgeyi günahkar buluyorlardı. Saldırı yapılan bölge, kültürel, bilimsel, ekonomik olarak Yukarı Fransa'ya benzemiyordu. Bölgede Yunanca, İbranice ve Arapça ders olarak okutuluyor ve Endülüslerle senkronize hareket ediliyordu. Kuzeydeki asiller isimlerini yazamazken buradakiler edebiyat ile uğraşıyorlardı. Bölge harap edildi, on binlerce insan kılıçtan geçirildi, canlarını kurtaranlar daha sonra Engizisyonda yargılanıp yakıldı. Avrupa üç yüz yıl daha geriye gitti. Iron Maiden'ın Dance of Death adlı albümünde yer alan Montsegur adlı şarkı, bu sefer sırasında yapılan katliamdan bahseder. Elie Wiesel Eliezer Wiesel, (d. 30 Eylül 1928 - ö. 2 Temmuz 2016), Romanya Yahudisi asıllı Amerikalı edebiyatçı ve Nobel Barış Ödülü sahibi. Romanya'da dört çocuklu bir Yahudi ailenin üçüncü çocuğu olarak doğdu. 19 Nisan 1944'te Naziler tarafından ailesiyle beraber Auschwitz-Birkenau toplama kampına gönderildi. Sol koluna dövmeyle A-7713 numarası işlendi. Annesi ve en küçük kardeşinin burada öldürüldüğü sanılıyor. 1944 yılının sonunda babası ile beraber Buchenwald Toplama Kampına nakledildi. Babası 28 Ocak 1945'te açlık ve hastalıktan öldü. O tarihe kadar babası ile beraber kalmayı başardı. Kamplarda çalıştırılarak geçirdiği bir yılın ardından, 11 Nisan 1945'te Buchenwald kampının Amerikan Ordusu tarafından ele geçirilmesiyle, özgürlüğüne kavuştu. Savaştan sonra bir Fransız yetimhanesine yerleştirildi ve hayatta kalmayı başaran iki kızkardeşiyle bir araya geldi. 1948'de Sorbonne Üniversitesi'nde felsefe öğrenimine başladı. Hayatını gazetecilik yaparak kazandı. 1952 yılında François Mauriac'la tanışana kadar, savaş sırasında yaşadıklarıyla ilgili yazmayı reddetti. Daha sonra yakın arkadaşı olan Mauriac, onu yazmaya ikna etti. Bunun üzerine ilk kitabı "Gece"'yi yazdı ve 1958 yılında yayımlattı. Yahudi Soykırımı'ndan kurtulmuş olan Avusturya doğumlu yazar Marion Esther Rose ile evlendi. 1972'de oğulları Shlomo Elisha doğdu. Amerika Birleşik Devletleri'de yaşadığı yıllarda 40'tan fazla kitap yazdı ve birçok edebi ödül aldı. 1986 yılında şiddete ve ırkçılığa karşı duruşuyla Nobel Barış Ödülü aldı. Zbtb7 Zbtb7, orijinal ismi ile Pokemon, kanser için ana anahtar görevi görebildigi düşünülen bir gendir. Memorial Sloan-Kettering Kanser Merkezi'nde (MSKCC) geni bulan grubun başındaki genetikçi Pier Paolo Pandolfi, genin kanser oluşturabilmesi için başka bir onkogene ihtiyaç duyduğunu belirtmiştir. Genin bulunuşu ilk defa Nature dergisinin Ocak 2005 sayısında yayımlandı. Orijinal ismi -muhtemelen çizgi karakter Pokémon'na atfen- "Pokemon", "POK eritroid miyeloid ontojenik faktör"'ün "(POK erythroid myeloid ontogenic factor)" kısaltmasıdır. Nintendo'nun alt kolu Pokémon şirketi, kanser yapan bir genle anılmak istemediğinden Aralık 2005'te kanser merkezini mahkemeye vermekle tehdit etti ve merkez genin ismini Zbtb7 olarak değiştirdi. Nicor Nicor, AŞ. (NYSE: GAS), bir enerji ve ticaret filosu şirketidir. Merkezi Amerika Birleşik Devletleri'nin Naperville, Illinois kentinde bulunur. Nicor Gas adında doğal gaz dağıtma şirketi Nicor'un en büyük yan kuruluşudur. Şirket, Illinois'in kuzeyinde Chicago şehrinin dışındaki hizmet bölgesinde iki milyonu aşkın müşteriye hizmet eder. Nicor'un sonraki en büyük yan kuruluşu, Tropical Shipping filosudur. Florida'nın limanında merkezi olan Tropical Shipping filosu, Karayip bölgesi ve Bahamalar'da en büyük konteyner kullanılan kargo taşıyıcılarının biridir. Tropical Shipping filosu, sahip olduğu 11 kabın bir filosunu çalıştırır. Ayrıca, pazar koşullarının değiştirdiği esnekliğe ayak uydurmak için konteyner kiralar. Şirket, Bahamalar, Virgin Adaları, Cayman Adaları, Dominik Cumhuriyeti, doğu Karayip ve Guianas'ta limanlara hizmet eder. Petre Dumitrescu Petre Dumitrescu (d. 18 Şubat 1882; Dobridor, Dolj - ö. 15 Ocak 1950; Bükreş), II. Dünya Savaşı esnasında Doğu Cephesinde Sovyetler Birliği'ne karşı Romanya 3. Ordusuna komuta eden Rumen Üst-orgeneral. Dumitrescu, Dobridor'da doğdu. 1901'de Topçu Mühendis Subaylar Okuluna girerek askerî eğitimi görmeye başladı ve 1903'te Teğmen rütbesiyle mezun oldu. 1906'da Üsteğmenliğe ve beş yıl sonra Yüzbaşılığa terfi ettirildi. 1911'de Bükreş'teki Harp Akademisine girip 1913'te mezun oldu. I. Dünya Savaşı başladığında Binbaşı olan Dumitrescu, savaştan sonra askeri hiyerarşide daha da yükselerek 1920'de yarbaylığa, 1930'da Albaylığa yükseltildi. 1930'li yılların başlarında Paris askerî ataşeliğine atandıktan sonar 1931'de Romanya Kralı II. Carol'un yaveri oldu ve 1931 - 1932 yılları arasında Brüksel askerî ataşeliğine getirildi. 1937'de Tümgeneralliğe yükseltirerek Tümen kumandanı oldu ve Kasım 1940'ta 1. Ordu kumandanlığına atandı. Haziran 1941'den 29 Ağustos 1944'e kadar 4. Kolordu, Dağcı Kolordusu ve Süvari Kolordusu olmak üzere 3 kolodudan teşkil edilen Romanya 3. Ordu'nun kumandanı olarak Doğu Cephesinde savaştı. Genelde Nazi Almanyası'nın Güney Ordular Grubu (Heeresgruppe Süd) ile birlikte hareket etti ve Stalingrad Muharebesine da katıldı. Ancak 19 Kasım 1942'de Kızıl Ordu'nun başlattığı Uranüs Operasyonu'nun karşısında Romanya 3. Ordu imha edildi. Daha sonra 3. Ordu yeniden kuruldu ve kurmay başkanlığına Walther Wenck atandı. 1944'te Ordular Grubu A (Heeresgruppe A)'ya bağlanmış Dumitrescu Ordular Grubu'nu komuta etti. 23 Ağustos 1944'te Ion Antonescu yakalandıktan sonra açığa alındı ve savaş bittikten sonra 1946'da yargılanarak hapsedildi. Lorenzo Bellini Lorenzo Bellini (d. 3 Eylül 1643, Floransa — ö. 8 Ocak 1704, Floransa), İtalyan doktor ve anatomist. Yirmi yaşında araştırmalarına başlamış olduğu zaman ve (Bellini'nin boruları hem de olarak bilinen) böbreklerin yapısındaki papillary borularını tanımlamıştı. 1662'de Exercitatio Anatomica de Structura Usu Renum'u yayımlamıştı. Pisa'da Eczacılık profesörü seçildi ama daha sonra anatomini kürsüsüne transfer edildi. Pisa'da otuz yıl harcadıktan sonra Floransa'ya davet edildi ve görkemli Dük Cosimo III'e doktor olması kararlaştırıldı. Çalışmaları, 1708'de Venedik'te toplu bir formda yayımlandı. FINSIA Avustralasya Mali Hizmet Enstitüsü (FINSIA), Avustralya ve Yeni Zelanda'da mali sanayide pratisyenler için profesyonel bir enstitüdür. FINSIA, (AIBF) bankacılık sistemi ve maliyenin Avustralya tarafından birleştirilmesi ile 2005'te oluşturuldu. Brian Tuzcusu'nun CEO'luğunu yaptığı FINSIA, 20.000 üye ve 19.000 öğrenciye sahip bulunmaktadır. Kurum, bölgedeki en büyük mali hizmet organizasyonlarından biridir. Ultras Ultras, endüstriyel futbola karşı olan taraftarların oluşturduğu, Avrupa ve Güney Amerika'da yaygın olarak bulunan taraftar gruplarıdır. Genel olarak bu gruplar Che Guevara, orak çekiç ve anarşinin sembolü olan "A" harfi gibi sembolleri ve renk olarak da (anarşizmi simgeleyen) siyah, (sosyalizmi simgeleyen) kırmızı renklerini kullanırlar. Bu ultras gruplarına örnek olarak Livorno'nun Brigate Autonome Livornesi, AC Milan'ın Fossa dei Leoni, AC Arezzo'nun Fossa, AC Pisa 1909'nun Ultras, Olympique de Marseille'ın Curva-Massilia, Adana Demirspor'un Şimşekler Grubu, Fenerbahçe'nin Genç Fenerbahçeliler ve Boğaz Holiganları grubu, Galatasaray'ın ultrAslan, Trabzonspor'un Trabzonlu Gençler, Beşiktaş'ın Çarşı Bursaspor Teksas, Konyaspor'un Nalçacılılar grubu, Antalyaspor'un 07 Gençlik (taraftar grubu), Rizespor'un 53.Kolordu (taraftar grubu) örnek olarak gösterilebilir. Bazı ultras grupları da politik propagandanın dışında kalmayı tercih ederler, bunlardan birkaçı olarak; AS Roma'nın Boys Roma ve TDR, Paris Saint-Germain FC'nin Boulogne Boys, Real Madrid'in Ultras Sur, Dinamo Zagreb'in Bad Blue Boys, Hajduk Split'in Torcida grubları sayılabilir. Genellikle kale arkası tribünlerinde bulunur ve yaptıkları koreografilerle dikkat çekerler. Taraftar Kelime anlamı bir olayda veya spor dalında bir taraftan veya takımdan olmaya denir. Daha çok futbol takımlarının senpatizanlarına verilen isimdir. Gündelik yaşantımızda siyasette partizan anlamında da kullanılır. Futbolda, taraftar her iki takımdan birini destekleyen bireylere verilen isimdir. Taraftarlar takımı desteklemek için taraftarı oldukları takımın renginde forma giyerek o takımı desteklediklerini gösterirler. John P. O'Neill John P. O'Neill (6 Şubat 1952 Atlantic City, New Jersey, ABD - 11 Eylül 2001 New York, ABD), FBI ajanı, terörle mücadele uzmanı, güvenlik şefi. O'Neill Atlantic City, New Jersey 1952 yılında doğdu. Genç yaşlarından itibaren hep FBI ajanı olmayı hedefliyordu. O'Neill'in çocukluk döneminde bile en beğendiği televizyon şovları arasında "The FBI" gibi büroyu anlatan şovlar ve programlar vardı. Bir suç dramı dosyası oluşturan O'Neill bunun çözmek için çabalar ve çoğunda başarılı olurdu. 1971 yılında koleje gitti ve buradan Washington, DC'daki 'ne birincilikle giriş yaptı. Henüz üniversite eğitimi sırasında FBI'da "parmak izi alma memuru" olarak çalışmaya başladı. Üniversite sonrasında FBI'da çalışmaya başlayan O'Neill, ilk görev olarak araştırma asistanlığı yaptı, daha sonra üst derece seviyesine birincilikle geçti. Ayrıca 'nde adli tıp alanında yüksek lisans eğitimi aldı. "" kitabının yazarı Lawrence Wright'a göre 1990'lar boyunca eş zamanlı olarak üç kadınla ciddi ilişkiye girdiği ve her birine evli olmadığını, yakında boşanacağını ve onunla evlenmek istediğini söylediği iddia edilmiştir. Olay ortaya çıktığında, resmî olarak kınama cezası aldı. 1999 yazında ise, "güvenli ev"e kız arkadaşının girmesine izin vermesi ile ilgili bir olay nedeniyle on beş günlük maaş indirimi cezası aldı. Kız arkadaşlarına sık sık hediyeler vermesi, meslektaşları ile birlikte cömert harcamalarını içeren yaşam tarzı ve zengin arkadaşlarından da önemli miktarda borç almasıyla maaşını idare etmekte zorlanmıştı. Bu dönem önemli miktarda kredi kartı borçlarıyla sonuçlandı. O'Neill, El-Kaide örgütü hakkındaki detaylı çalışmalarına 1993 Dünya Ticaret Merkezi saldırısı ile başladı. Bu eylemin faili ve aynı zamanda lider planlayıcısı olan Remzi Yusuf'un yakalanmasına yardımcı oldu. Fakat, O'Neill sonradan yaptığı araştırmalarında Remzi Yusuf'un El-Kaide Militanı olduğu ve El-Kaide'nin liderinin Usame bin Ladin olduğununu ortaya çıkarttı. O'Neill, 1996 yılında Suudi Arabistan'daki El-Huber Kuleleri saldırısı ve 2000 yılında Yemen'deki USS Cole saldırısına ilişkin araştırma görevinde bulundu. Dünya Ticaret Merkezi güvenliğinin şefi olmak için FBI'dan ayrıldı. 11 Eylül saldırılarında 49 yaşındayken hayatını kaybetti. 2002 yılında "Bildiğim Adam" adında bir araştırma raporuna konu oldu. FBI'da üstlendiği görevler içerisinde örnek haline gelen görevlerinden birisi de Remzi Yusuf'un yakalanmasıydı. El-Kaide Terör Örgütü lideri Usame Bin Ladin konusunda uzmanlaşan O'Neill, El-Kaide'nin eylemlerini en iyi bilen uzman ajanlardan birisiydi. Sırasıyla; görevlerini almıştır ve aldığı tüm bu saldırılarla ilgili araştırma görevleri, El-Kaide ile ilişkilidir. John P. O'Neill, 11 Eylül New York saldırıları sırasında Dünya Ticaret Merkezi'nde güvenlik müdürü olarak görevine yeni başlamıştı. Kulelerin yandığı esnada paniğe kapılmamış ve binaların hızlı bir şekilde tahliye edilmesini, New York İtfayesi ekipleri ile birlikte organize etmiştir. O'Neill, kulelerin ani çöküşü sırasında dışarı çıkamamış ve hayatını kaybetmiştir. Aradan geçen yıllara rağmen, O'Neill halen Amerika Birleşik Devletleri'nde New York yetkilileri ve çalışma arkadaşları arasında bir kahraman olarak anılmaktadır. Serap Aksoy Serap Aksoy (kimi yerlerde Serap Aksoy Gürkan) (d. 24 Haziran 1964), Türk tiyatro, sinema ve dizi oyuncusu ve eski bakan Aydın Güven Gürkan'ın eski eşi. "C Blok", "İki Kadın" ve "Piano Piano Bacaksız" filmlerinde başrol oynamıştır. İstanbul Devlet Konservatuvarı Bale bölümü mezunu olan sanatçı, Münih Müzik Akademisi'nde bale, Devlet Opera ve Balesi'nde profesyonel dansçılık eğitimleri almış ve bale yapmıştır. Sinema filmleri ve TV dizilerinde rol almakta ve sunuculuk yapmaktadır. Serap Aksoy ÇASOD üyesidir. Politikacı Aydın Güven Gürkan'la, Gürkan'ın ölümüne dek evli kalmıştır. Yer Demir Gök Bakır (anlam ayrımı) Yer Demir Gök Bakır aşağıdaki anlamlara gelebilir: Otogaz Otogaz, bütan ve propan gazlarının belirli oranda birleşiminden oluşan ham petrol ve doğalgazdan elde edilen LPG (liquefied petrolium gases) sıvılaştırılmış petrol gazının araçlarda yakıt olarak kullanılan formuna verilen isimdir. Benzin ve motorin gibi petrol kökenli diğer yakıtlara göre emisyon seviyesi çok düşüktür ve çevreci bir yakıttır. Ä°terasyon İterasyon, tekerrür, tekrarlama, yineleme ve mükerrer icrâ, ardışık işlem anlamlarına gelen iterasyon (iteration), programlamada bir dizi işlemin döngüler kullanarak yazılmasıdır. Matematikte, fonksiyon yenileme işlemini ifade eder. Örneğin, bir fonksiyonu yineleyerek uygulama, bir tekrardaki çıkışı sonrakinin girişi olarak kullanma gibi. Normalde basit bir fonksiyonun iterasyonu (tekrarı), karmaşık davranışlar ve zor problemler üretebilir. Collatz sanısı ve hokkabaz dizilerine bakınız. İterasyonun matematikteki diğer kullanımı, yaklaşık sayısal çözümlerden kesin matematiksel problemler elde etmek için kullanılan tekrarlama yöntemleridir. Newton yöntemi tekrarlama yöntemine bir örnektir. Bilgisayardaki iterasyon, bir yazılımdaki tekrarlama işlemidir. Hem genel formda hem de eşzamanlı tekrarla kullanılabilir ve tekrarlanan özel formu sabit durumda tutabilir. İlk anlamıyla kullanıldığında, özyineleme iterasyonun örneği olur. Fakat bir "özyineleme gösterimi" kullanılırsa, ki normali budur, iterasyonun nedeni olmaz. Bununla beraber, ikinci bir anlamıyla kullanılırsa (daha sınırlı), iterasyon, zorunlu programlama dillerinde kullanılan programlamanın sitilini açıklar. Özyinelemeli bu sabitler daha fazla bildirim sağlarla. Burada zorunlu sözde kodta bir örnek görülüyor: Bu program fragmanında "i" değişkeninin değeri, 1, 2 ve 3 değerlerini alarak zamanla değişir. Bu değer değişimi—veya "kararsız durum"—tekrarın karakteristiğidir. Diğer bir örnekte PHP dilinde bir dizimiz olduğunu varsayarak aşağıdaki kullanımı gerçekleştirmek mümkündür. Yinelemesiz (Ä°terasyonsuz) yerine --> Yinelemeli (Ä°terasyonlu) Her iki kullanımda da alacağımız çıktısı aşağıdaki gibi olacaktır. Bununla beraber Yineleme (iterasyon) sadece dizilere mahsus bir kullanım değildir. Mesela aşağıdaki JavaScript kodu ile yineleme için bir değişken oluşturup bunu belirlediğimiz sınır sayısına kadar artırmasını ve yazmasını sağlayabiliriz. Bu kullanım sonrasında alacağımız çıktısı şu şekilde olacaktır. Görüldüğü gibi codice_7 değişkeni bir dizi olmadığı halde yineleme aracılığıyla kendisine 1 eklenerek yazdırılmaktadır. Bununla beraber codice_8 isimli dizinin değerlerini kendisine atanan sayı sırasına göre dizi içerisinden çekerek yazdırmaktadır. Elektrik santrali Elektrik santralı, elektrik üretecek bir fabrikayı meydana getiren tesislerin tümü. Bir elektrik santralı, jeotermik, hidrolik, nükleer, termik, rüzgâr ve gelgit enerjileri gibi değişik doğal enerjiler kullanan motorların çalıştırdığı alternatörlerle elektrik üretir. Hangi türde olursa olsun, her elektrik santralı, bir enerji kaynağı, bir motor, bir alternatör ve bir transformatör merkezinden oluşur. Transformatör, alternatörün ürettiği akımın gerilimini, ulusal veya uluslararası genel bağlantı şebekesinin füderlerini beslemek üzere uygun bir değere yükseltir. Elektrik santral tipinin seçimi, kilowatt/saatin maliyetini belirleyen ilk yatırıma, işletme ve bakım masraflarına bağlıdır. Termik santralın kuruluş masrafları, aynı güçteki hidroelektrik santrala oranla iki veya üç kat daha düşüktür. Buna karşılık, hidroelektrik santralın işletme masrafı çok azdır, termik santralda ise, daima pahalı yakıt kullanıldığından işletme masrafı çok yüksektir. Hidroelektrik santralda amortismanın yüksek olmasına rağmen kilowatt/saat, termik kilowatt/saate oranla daha ucuza malolur. Bugün, nükleer termik santralın ilk kuruluş masrafı, yaklaşık olarak hidroelektrik santral için yapılacak yatırıma eşittir. Hidroelektrik santralın işletme masrafları ihmal edilebilirse de bir nükleer santralın bakım ve işletme masrafları, neredeyse kuruluş masrafı daha düşük olan bir termik santral kadar yüksektir. Nükleer santralları, bugünden inşa etmek gerekiyorsa, bunun nedeni, verdikleri enerji fiyatının ucuz oluşu veya yakın bir gelecekte ucuzlama ihtimali değildir. Bu girişim, yirmi yıl sonra, hidroelektrik santral kurulabilecek yerlerin biteceği, zamanla tükenen kömür, petrol ve doğal gaz gibi klasik yakıt üretimini yeterince çoğaltmanın mümkün olamayacağı düşüncesine dayanır. Hava jeneratörlü santral, rüzgâr enerjisinden yararlanılarak elektrik üretilen elektrik santralı türüdür. Bugün için, rüzgârla üretilen elektrik enerjisi, maliyet fiyatı yüksek olan sınıfa girer ve ancak kentten uzak olan çiftçiler, bağımsız radyoelektrik istasyonları, deniz fenerleri vb. yerlerde kullanılır. Gerçekten büyük hava jeneratörlü santrallar için rüzgâr, ancak belirli bir hızdan sonra elverişlidir. Elde edilebilen enerji, yaklaşık olarak rüzgâr hızının küpüyle orantılıdır. Saniyede 6 m, yani saatte 21,6 Km'den daha düşük hızlarda rüzgâr enerjisi çok zaman yetersiz kalır. Özel ihtiyaçlar için, akümülatörlerle düzenlilik verilen küçük hava jeneratörleriyle elektrik üretme tekniği nispeten isteneni verir. Fakat, 10 Kw'ı geçen makinelerin üretimini elverişli şekilde düzenleme çaresi henüz bulunamamıştır. Jeotermik santral, yeraltı kaynaklarının sahip olduğu ısı enerjisinden yararlanılarak elektrik üretilen elektrik santralı türüdür. Jeotermik santral, doğrudan doğruya, yeraltı kaynaklı termik enerjiye baş vurur. Yer çekirdeği, pratik bakımdan tükenmez bir enerji kaynağıdır. Bununla birlikte kullanılması güçtür. Bu enerji, yanardağların püskürmesinde en belirgin şekilde ortaya çıkar, fakat kullanılması için yapılan her girişim başarısızlıkla sonuçlanmıştır. Buna karşılık, sönmek üzere olan yanardağ bölgelerinde kayalarda arta kalan ısıdan faydalanılabilir. Bu ısı, debisi az olan sıcak yeraltı sularında ortaya çıkar. Toscana (İtalya) bölgesinde Larderello tesisleri dünyada tektir ve sıcaklığı 200 °C olan yeraltı buharlarından yararlanır. Birkaç yüz bin kilowatt üreten turbo-alternatörler, doğal buharı ısı değiştiricisi olmaksızın doğrudan doğruya alır. Buharın yoğunlaşmasıyla oluşan suya kimyasal işlemler uygulanarak borik asit elde edilir. kaynak yer altı olarak kabul edilir.Isı ve sıcaklık yer altı kabuğundan gelir. Güneş enerjisi, güneşin çekirdeğinde yer alan füzyon süreci ile açığa çıkan ısıma enerjisidir, güneşteki hidrojen gazının helyuma dönüşmesi şeklindeki füzyon sürecinden kaynaklanır. . Dünya atmosferinin dışında güneş enerjisinin şiddeti, aşağı yukarı sabit ve 1370 W/m değerindedir, ancak yeryüzünde 0-1100 W/m değerleri arasında değişim gösterir Bu enerjinin dünyaya gelen küçük bir bölümü dahi, insanlığın mevcut enerji tüketiminden kat kat fazladır. Güneş enerjisinden yararlanma konusundaki çalışmalar özellikle 1970'lerden sonra hız kazanmış, güneş enerjisi sistemleri teknolojik olarak ilerleme ve maliyet bakımından düşme göstermiş, güneş enerjisi çevresel olarak temiz bir enerji kaynağı olarak kendini kabul ettirmiştir. Hidroelektrik santral, yüksek bir noktadan düşen hareket halindeki suyun kinetik enerjisinden yararlanılarak elektrik enerjisinin üretildiği elektrik santralı türüdür. Hidroelektrik santral, düşen su kütlesinin kinetik enerjisinden yararlanılarak bir türbin çalıştırılır. Elektrik enerjisi isteği kış aylarında maksimumudur. Bu devrede, nehirlerde su çekildiğinden hidroelektrik enerji üretimi en düşük seviyeye iner. Enerji isteğinin yüksek, üretimin az olması yüzünden yaz mevsiminde elde edilecek enerji büyük önem taşır. Diğer yandan enerjisinin değeri, geceleri gündüze, pazar günleri iş gününe oranla daha düşüktür. Hidroelektrik bir tesisin değeri, yalnız üretilen enerji miktarına değil, bu