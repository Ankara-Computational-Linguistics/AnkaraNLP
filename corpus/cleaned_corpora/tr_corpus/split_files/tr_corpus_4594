ve son yüzyıllarda bu türlü şarkıcılar ortadan kalktığı için bu erkek rollerinin kadın mezzosopranolar tarafından oynanılmakta ve bu da seyirciler tarafından yadırganmaktadır. Buna rağmen son yıllarda bu eser yine birkaç defa modern opera sahnelerinde konulmuştur. Mozart'ın orijinal notaları şu çalgıları kapsayan bir orkestra için hazırlanmıştır. Resitatiflerde basso continuo iÃ§in klavsen ve viyolonsel. Tahttan indirilmiş sabık imparator Vitellıus'un kızı olan, Vitellia bunun öcünü almak için Roma İmparatoru Titus aleyhinde bir komplo hazırlamaktadır. Bunun için İmparator'un arkadaşı olan ve Vitellia'ya aşık olan Sesto'u be komploda başrolü oynaması için imparator aleyhine kışkırtmaya çalışmaktadır. Vitellia kendisini kıskandığı imparatoriçe "Klikyalı Berenice"in Titus tarafından Kudüs'e geri gönderildiğini duyunca Sesto'dan bu komployu uygulamayı geciktirmesini ister. Vitellia kendinin Titus tarafından imparatoriçe olarak seçileceğini ummaktadır. Fakat Titus Sesto'un kız kardeşi Servilia'yı imparatoriçe olarak seçer. Titus tarafından bilinmeyen bir gerçek, Annius ve Servilla'nın birbirlerine aşık olmalarıdır ve Titus'un bu seçimi her ikisini de gayet mutsuz yapar. Servilla bu gerçeği Titus'a itiraf etmeye karar verir, ama eğer Titus buna rağmen kendiyle evlenmek isterse İmparator'un isteğine boyun eyeceğini bildirir. Servilia'nın itirafını duyan Titus Servilia'nın dürüstlüğü dolayısıyla tanrılara şükürler sunar ve hemen Annius ve Servilia arasına girmekten vazgeçtiğini açıklar. Bu sırada Titus'un Servilia'ya gösterdiği yakın ilgiyi çok kıskanan Vitellia Titus aleyhindeki komplo planlarına uygun olarak Sesto'u Titus'a karşı suikast yapıp öldürmesini ister. O da bu operanın en ünlü aryalarından "Parto, parto" aryasını söyleyip suikast yapmayı kabul eder. Fakat onun ayrılmasından hemen sonra Annius ve imparatorluk muhafızları komutanı Publius gelip Vitellia'ya Titus'un kendisini eşi olarak seçtiği haberini verirler ve onu refakatlerinde İmparator huzuruna götüreceklerini bildirirler. Vitellia Sesto'ya verdiği komplo ve suikast rolü ve şimdiki imparatoriçelik rolü arasında büyük bir ikilemle karşılaşmıştır. Bu sırada, Sesto Roma idaresi merkezi olan Kapitol'a gitmiş ve diğer komplocularla birlikte bu binayı ateşe vermiştir. Titus dışındaki diğer karakterler birer ikişer girerek Kapitol'ün ateşe verilmesi gerçeğinden duydukları dehşeti ifade ederler. Sonra Sesto sahneye girerek Titus'un öldürüldüğünü gördüğünü ilan eder. Fakat bu ölümde kendinin suikastçı olduğunu daha ilan etmeden Vittelia tarafından durdurulur. I. Perde diğerlerinin Titus'un ölümü nedeniyle söyledikleri yavaş acıklı bir matem şarkısı ile sona erer. Bu sahne Annius'un Sesto'ya İmparator Titus'un hayata olduğunu ve ortalıkta göründüğünü söylemesi ile başlar. Yangın dolayısıyla ortaya çıkan duman ve kargaşalıkta Sesto bir başka kişiyi Titus sanıp bıçaklamıştır. Biraz sonra Publius, Sesto'yu tutuklamak için gelir ve Sesto tarafından bıçaklanan, fakat ölmeyen, kişinin Sesto'nun komplosuna katılan ve bu nedenle Titus'un elbiselerini giymiş olan bir kişi olduğunu haber verir. Senato Sesto'yu yargılamaya başlar. Titus, arkadaşı Sesto'nun suçsuz olup beraat edeceğinden emin olmakla beraber yargının sonucunu sabırsızlıkla beklemektedir. Senato Titus'un beklemediği bir şekilde yargıya vararak Sesto'yu suçlu bulur. Titus'un, hiç istemediği halde, bu suçun cezası olan Sesto'nun idamı hükmünün infaz kararını imzalaması gerekmektedir. Titus önce Sesto'yu huzuruna çağırır ve bu komplonun ayrıntılarını ondan öğrenemeye çalışır. Sesto bu suçun bütün kabahatinin tek başına kendinde olduğunu iddia eder ve bu nedenle idam edilmesinin haklı olacağını da kabul eder. Titus öyle ise idamını beklemesini söyleyip, onu huzurundan dışarı gönderir. Fakat Titus'un vicdanı bu idamı doğru bulmamaktadır. Sonunda Titus, idam hükmünü imzalamadan yırtıp atar. Eğer dünya ve tarih Titus'un bu hareketini hatalı bulursa, bunun kendinin bir öcalıcı bir ruha sahip olmadığını ve bu nedenle büyük bir merhamet gösterdiği nedeniyle olduğunu bilmelerini ister. Bu sırada Vitellia da utanç ve pişmanlık hisleri ile dolu olup, hazırladığı komplonun tüm içyüzünü Titus'a açıklamaya karar verir. Böylece ünlü "Non piu di fiori" adlı rondoyu söyleyerek imparatorluğun birinci kadını olma umutlarını sona erdirir. Suçlu görülenler (bu arada Sesto) suçun infazı için vahşi hayvanlara atılmak üzere arenaya getirilirler. Titus tam merhametini gösterip bütün hepsini af ettiğini ilan edecekken Vitellia komplonun kendi tarafından ortaya atıldığı itirafını Titus'a yapar. İmparator bundan söke olmuştur. Fakat bu genel af kapsamının içine Vitellia'yı da koyar. Opera bütün Romalı tebaların İmparatorları olan Titus'un çok büyük merhametini övmeleri ile sona erer. Bu övgü sırasında Titus da eğer kendisi her Romalı'nın refahını korumaktan ayrılırsa tanrılardan kendini çarpıp öldürmelerini diler. Bu operanın televizyon için şu video kaydı uyarlamaları bulunmaktadır: Youssouf Djaoro, Aziza Hisseine, Khayar Oumar Defallah, Djibril İbrahim, Hadje Fatime N'Goua, Garba İssa, Abderamane Abakar San Francisco Days San Francisco Days, Chris Isaak'ın 1993'te çıkardığı dördüncü albümüdür. Albüm Louie Beeson'a ithaf edilmiştir. Tüm şarkılar Chris Isaak tarafında yazılmıştır. Forever Blue (albüm) Forever Blue, Amerikan rock ve roll şarkıcısı olan Chris Isaak'ın 1995'te çıkardığı beşinci albümüdür. Albümde bulunan "Baby Did a Bad, Bad Thing" Stanley Kubrick'nin filmi olan "Eyes Wide Shut"ta çalan şarkılardandır. Tüm şarkılar Chris Isaak tarafında yazılmıştır. Türev piyasası Türev piyasaları; standartlaştırılmış türev işlem sözleşmelerinin vadeli alınıp satıldığı, gerçekleştirilen takasların bir kurum tarafından garanti edildiği, borsa bünyesinde işleyen piyasalardır. Adını, finansal yatırımcıların ihtiyaçlarından türedikleri için almışlardır. Türev piyasaları; Forward, Swap, Futures ve Opsiyon işlemlerini içermektedir. Türev piyasalarının en temel görevi yatırımcıyı doğabilecek riske karşı korumak ve spekülasyonu (kâr elde etme amacı) sağlamaktır. Riske karşı korunma yöntemleri riski tamamen ortadan kaldırmaz ancak riske karşı belirli bir korunma sağlar ve riski yönetilebilir bir hale getirir. Kûfî Kûfi, Küfi veya Kufi, (, ) Arap yazısının düz ve köşeli çizgilerle yazılan eski bir biçimi veya İslamiyetin ilk yüzyıllarında "Himyerî" yazısının değişmesiyle oluşan; dik, sert, köşeli bir yazı türü olarak tanımlanır. Arapça hat sanatında yaygın olarak kullanılan bir yazı türüdür. Özellikle erken dönemden daha yuvarlak hatlara sahip örneklerine rastlanan kûfi yazısı Kur'an yazmalarında ve yapıların cephelerinde de sıklıkla kullanılmıştır. İslam hat sanatının en eski bilinen yazı türü olan kûfi, ismini Kufe'den almıştır. Düz kûfî yazı türü, Özbekistan Batarkurgan'da minare'de, Kazakistan Türkistan'da Hoca Ahmed Yesevi Türbesinde, Semerkand'da Gūr-e Amīr, Bakü'de Mescit-i Muhammed (Senikkale), Nahçıvan'da Yusuf b. Kuşayyer ve Moʾmena Ḵātūn türbelerinde bulunur. Süslenmiş kûfî yazı türü ise, Kırgızistan Özgön'de türbenin güney ana kapısında ve Safidbolan'da Şah Fazıl türbesinde bulunur. August Thiele August Thiele (26 Ağustos 1893 - 31 Mart 1981), II. Dünya Savaşı sırasında Kriegsmarine amirali ve Ağır Kruvazör DKM Deutschland'ın komutanıydı. Contentpolis-Ampo Contentpolis-Ampo, ("UCI kodu: GNM") İspanyol kıtalararası profesyonel eski bisiklet takımı. Takımın asıl adı Contentpolis-Murcia'ydı. Eski adı ise Grupo Nicolas Mateos-Murcia'ydı. Gines Garcia takımın menajerliğini yapmaktaydı. Takım, yol disiplininde yarışmaktaydı. 8 Åžubat 2008 verileriyle. Esma Recepova Esma Recepova Teodosievska () (8 Ağustos 1943- 11 Aralık 2016) , Dünyaca ünlü Makedon şarkıcı-şarkı yazarıdır. Eşi Stevo Teodosievski ile 30 ülkede 8000’den fazla konser vermiştir. Sanat hayatı boyunca 108 single, 20 albüm ve 6 filme imza atmıştır. Sanatçı kişiliğinin yanında dünyanın pek çok ülkesinde ırkçılığa karşı yapılan çalışmalara önderlik etmiştir. 48'ini evlat edindiği 52 çocuğu vardır. Ayrıca pek çok çocuğun daha bakımını üstlenmiştir. Recepova, İsveç'in Malmö şehrinde gerçekleştirilen 2013 Eurovision Şarkı Yarışması'nda Makedonya'yı Vlatko Lozanoski ile birlikte "Pred da se razdeni" adlı şarkıyla temsil etmiştir. Esma Recepova, 8 Ağustos 1943 tarihinde Makedonya’nın başkenti Üsküp’te çok kültürlü bir ailede dünyaya gelmiştir. Annesi bir Müslüman olan Recepova'nın büyükannesi Yahudi, büyükbabası ise Katolik'ti. Ailesinin altı çocuğundan en küçük ikinci çocuğu olan Recepova'nın ailesi fakir bir hayat sürüyordu. Babası geçimlerini sağlamak için hamallık, şarkıcılık, davulculuk, sirk göstericiliği ve ayakkabı boyacılığı yapmıştır. Esma Recepova ağabeylerinden biri tarafından yerel bir Roman müzik organizasyonunda tanıtılmış ve zor ritimleri çabuk bir şekilde öğrenmesiyle dikkat çekmiştir. Annesi Esma’ya müzikle ilgili hediyeler alarak onu bu konuda cesaretlendirmiştir. Daha sonra Esma Recepova ve ağabeyi okul folklor grubuna katılmıştır. 1957 yılında, 14 yaşında iken Üsküp Radyosu’nun düzenlediği okullar arası bir yetenek yarışmasında şarkı söylemesi için davet edilmiştir. Bu yarışmada 57 okulu geride bırakarak 9000 Yugoslav Dinarı tutarında bir ödül kazanmıştır. Bu yarışma onun için bir dönüm noktası olmuştur. Ailesinden izin alan Esma Recepova içinde bir elbise bulunan tek bir bavulla turnelere çıkmaya başlamıştır. Zamanla ünü tüm Balkanlara yayılan Esma Recepova dünyadaki Romanların idolü haline gelmiştir. Dünyada Romanların ünlü şarkısı olarak bilinen "Đelem đelem" adlı şarkıyı derleyerek müzik dünyasına tekrar kazandırmıştır. Seslendirdiği en ünlü şarkı "Čaje Šukarije"dir. 2004 yılında Eurovision Şarkı Yarışmasında Makedonya’yı temsil eden Toşe Proeski ile "Magija" adlı şarkıda düet yapmıştır. Esma Recepova, 11 Aralık 2016 sabahı Üsküp şehrinde 73 yaşında vefat etmiştir. 28 Aralık 2012'de MRT, Otomatik Seçim sistemi'nde Makedonya'yı İsveç'in kenti olan Malmö'de Vlatko Lozanoski ile temsil etmesi için görevlendirmiştir. Çimeliyeniköy, Aksaray Çimeliyeniköy, Aksaray ilinin Merkez e bağlı bir köydür. Aksaray il merkezine 17 km, uzaklıktadır. Asteriks Britanya'da Asteriks Britanya'da. René Goscinny ve Albert Uderzo'in kitabıdır. 1986'da animasyon olarak sinemaya uyarlandı. 2012'deyse Asteriks ve Normanlar albümüyle birleştirilip Asteriks ve Oburiks Gizli Görevde adıyla canlı aksiyon olarak sinemaya uyarlandı. Asteriks ve Normanlar René Goscinny ve Albert Uderzo'in kitabıdır.2006'da Asteriks Vikinglere Karşı adlı çizgi uyarlaması yapıldı.2012'deyse Asteriks Britanya'da ile birleştirilip Asteriks ve Oburiks Gizli Görevde adıyla canlı aksiyon olarak sinemaya uyarlandı. Video on demand Video on Demand (İngilizce "talebe bağlı video", kısaca 'VoD' veya 'VOD') televizyon sistemleri, set-top-box kutuları ile gerçek zamanlı video dizileri izleme imkânı vermektedir. Bunun dışında bilgisayar, dijital video kayıt ediciler, taşınabilir medya oynatıcıları ile VoD sistemlerinin sunduğı içerik izlenebilir. Kablolu televizyon veya telco televizyon içerik sağlayıcılarının çoğunluğu VoD sistemlerinin yanı sıra "izlediğin kadar öde" (izleyici filmi satın alır veya bir televizyon programını seçebilir) seçeneği de sunarlar. Bu sayede arşivdeki filmler veya programlar içerik sağlayıcı firmanın kullanıcılara kiraladığı DVR cihazlarına ileriki bir zamanda izlemek üzere kaydedilebilir. İnternet televizyonculuğu da video on demand için örnek gösterilebilir. Bazı havayolu firmaları koltukların arkasına yerleştirdikleri sistemlerle kullanıcıların sesli veya görüntü medya izlemelerine imkân tanımaktadırlar. Bu sistemlerde yolcular video veya sesli medyayı oynatabilir, durdurabilir, ileri veya geri alabilir. Disk bölümlendirme Bölümlere ayırma, bilgisayarda sabit disk üzerinde işletim sistemlerine özgü mantıksal formatlamaya izin veren mantıksal bölümlerin oluşturulması, bilgisayar mühendisliğinde sabit disk sürücüsünün bölümlere ayırılması ile gerçekleştirilir. Diskin bölümlere ayrılması mantıksal hacim yönetiminin önünü açan bir tekniktir. Bölümlere ayırma işlemi, çoklu dosya sistemlerinin tek bir hard disk üzerinde gerçekleştirilebilmesine olanak sağlar. Bu işlemi gerçekleştirme nedenleri: Windows'da standart bölümlere ayırma yöntemi, işletim sistemi, veriler ve programların yer aldığı tek bir C: sürücüsü olacak şekilde tek bölüm ayrılmasıdır. Ancak bir bölümde işletim sisteminin bulunduğu diğerlerinde ise veri ve uygulamaların tutulduğu çoklu bölümlerin oluşturulması salık verilir. Mümkünse, farklı bir bölüm takas dosyası (paging file) için ayrılmalıdır. Önceden yapılan bölümlere ayırma işlemi ile C: sürücüsüne işletim sistemi yüklenmelidir. Ayrıca C: sürücüsünün olmadığı konfigürasyonlar tanımlanabilir. Bu durum, kötü tasarlanmış virüslerin ve trojanların sistem dosyalarını değiştirerek sistemi ele geçirmelerine engel olur. "Benim Dosyalarım" klasörü veya özel bir kalsör tüm bir bölümü kaplayacak şekilde de tanımlanabilir. Unix tabanlı ve Unix türevi Linux gibi işletim sistemlerinde bölümlere ayrılma işlemi /, /boot, /home, /tmp, /usr, /var, /opt ve swap gibi farklı bölümler oluşturur. Bu durum bir dosya sistemi bozulduğunda, diğer bölümlerde kayıtlı verilerin bozulmasını engeller ve veri kaybını minimuma indirir. Sürücünün değiştirilemez boyutlu küçük bölümlere ayrılmasının dezavantajı da vardır: Örneğin bir kullanıcı /home bölümünü doldurabilir ve diğer bölümlerde kullanılmayan yerler olmasına rağmen hard diskte kullanabileceği yer kalmaz. Kullanıcının önceden ne kadar kullanacağını ön görmesi gerekir ki bu da bazı durumlarda kolay olmaz. Tipik masaüstü sistemleri tüm dosya sistemini içeren ve ayrı bir swap bölümü tanımlayan "/" root bölümünü kullanır. /home bölümü, diğer verilere dokunmadan yeni bir Linux dağıtımının kurulmasına olanak sağlaması açısından faydalıdır. SPAD S.XIII SPAD S.XIII, tanınmış havacı Louis Blériot'nun sahibi olduğu Société Pour L'Aviation et ses Dérivés (SPAD) tarafından, son derece başarılı önceli SPAD S.VII uçağından geliştirilmiş çift kanatlı I. Dünya Savaşı Fransız avcı uçağı. Savaşın, en yetenekli ve ana firma ile birlikte sekiz diğer Fransız üretici tarafından 8472 adet ile en çok üretilen avcı uçaklarından biridir. Yaklaşık 10,000 civarında yapılması planlanmışken Ateşkes'in ilanı ile üretim iptal edilmiştir. S.VII, Eylül 1916'da hizmete girdi ama 1917 yılının başlarında en son Alman uçakları karşısında başarısız olunca Fransız hava ası Georges Guynemer önderliğinde, geliştirilmiş bir versiyonu için kulis yapılmaya başlandı. Bunun sonucunda SPAD tasarımcısı Louis Béchéreau ilk olarak sınırlı bir başarı gösteren S.XII ve nihayetinde S.XIII modelini üretti. S.XIII, daha geniş kanatlar ve dümen, hız azaltan dişli tertibatlı bir şanzımana sahip saat yönünde dönen daha güçlü Hispano-Suiza 8B motoru ve ilave ateş gücü için pervane palaları arasından atış yapan ikinci bir 7.7 mm çapında 400 atımlık mermi ile beslenen Vickers makineli tüfek eklenmesi gibi ayrıntılar ve birçok aerodinamik özelliklerle önceki uçaklardan farklıydı. Savaş sırasında görev yapan birçok avcı uçağının radyal motorlar kullanmasına karşın SPAD sonraki yıllarda avcı uçakları için standart güç kaynağı haline gelecek daha güçlü ve etkili sıvı soğutmalı sıralı düz motor kullanan ilk uçak olmuştur. Bütün bu gelişmeler uçuş ve muharebe performansında büyük artışlara yol açtı. Bu model, emsalleri olan İngiliz Sopwith Camel ve Alman Fokker D.VII uçaklarından daha hızlıydı ayrıca sağlamlığı ve pike yeteneği ile de ünlendi. Yine de manevra kabiliyeti, özellikle düşük hızlarda yetersizdi. Zayıf süzülme özellikleri ve çok keskin stol ("stall" = uçağın taşıma yüzeylerinin yarattığı kaldırma kuvvetinin uçağın ağırlığından az olması, uçağın uçmamaya başlaması) durumu nedeniyle acemi pilotlar için güvenli inişi zor bir uçak olmuştur. İlk uçuşunu 4 Nisan 1917 tarihinde yaptı ve ertesi ay Fransız Hava Servisi'ne ("French Air Service") teslim edildi. Diğer Müttefik kuvvetleri de bu yeni savaş uçağını filolarına eklemekte gecikmediler. Fransızlara ilaveten İngilizler, Belçikalılar, Ruslar ve Amerikalılar tarafından da kullanıldı. SPAD XIII, savaş sırasında 92 Fransız, 2 İngiliz ve 5 Amerikan filosunda görev yaptı. Amerika Birleşik Devletleri Ordusu Hava Servisi ("United States Army Air Service"=USAAS) için satın alınan 893 uçaktan neredeyse yarısı 1920 yılında hâlâ hizmetteydi. Ayrıca, savaştan sonra Çekoslovakya, Japonya ve Polonya'ya da ihraç edildi. S.XIII, Georges Guynemer ve René Fonck gibi ünlü Fransız savaş pilotları tarafından uçuruldu. Ayrıca İtalyan Francesco Baracca ve ABD Ordusu Hava Servisi pilotu Eddie Rickenbacker bu uçaklarla uçan ve sırasıyla 34 ve 26 adet teyit edilmiş zaferleri olan hava aslarıdır. Osmanlı İmparatorluğu döneminde Türk Hava Kuvvetleri’nin I. Dünya Savaşı sırasında kullandığı üç adet SPAD S.XIII savaş uçağı düşmandan ele geçirilmiştir. İlk uçak Irak, Serme'de mecburi iniş yapan ve pilotu Araplar tarafından katledilen bir İngiliz uçağıdır. Diğer iki uçak ise Arabistan’da mürettebatıyla birlikte ele geçirilmiştir. SPAD XIII'lerin Türk Hava Kuvvetleri'ne resmi katılımı ise İstiklal Savaşı esnasında olmuştur. Büyük Taarruz öncesi uçabilecek durumda neredeyse hiç uçak kalmamışken gizlice yürütülen bir satın alma operasyonu ile 20 adet savaş eskisi SPAD S.XIII silahsız olarak, İtalyan tüccar Parakini aracılığı ile İtalya'dan satın alınıp Millî Kuvvetler’e katılmıştır. Gemi ile Mersin’e getirilen uçaklar Konya’ya nakledilmiş ve orada elden geçirilmiştir. Bu uçaklardan altı adedine Alman Paşa Bölükleri'nden kalan kullanılamaz durumdaki uçaklardan sökülen Alman Spandau makinalı tüfek takılarak Büyük Taarruz öncesi göreve hazır duruma getirilmiştir. Bu uçaklardan beş adedi Büyük Taarruz'da 1. ve 2. Tayyare Bölükleri'ne bağlı olarak Batı Cephesi'nde görev yapmıştır. Bu uçaklardan biri ile Yüzbaşı Fazıl 29 Ağustos 1922 günü bir Yunan Breguet XIV uçağı düşürmüştür. İstiklal Savaşı esnasında getiririlen SPAD’lar Bleriot Aeronautique yapımıdır. İlerleyen yıllarda eğitim uçağı olarak kullanılan SPAD S.XIII avcı uçakları 1926 yılına kadar hizmette kalmıştır. Genel Ã¶zellikler Performans Silah donanımı Azerbaycanlıların Soykırımı Günü Azerbaycanlıların Soykırımı Günü (), Azerbaycan'da 31 Mart günü Azerbaycanlıların Soykırımı Günü olarak kabul edilmektedir. Azerbaycanlıların Soykırımı, 200 yıl boyunca başta Ermeniler olmak üzere diğer halkların Azerbaycanlılara karşı giriştikleri katliamları ve Azerbaycanlılara karşı yürüttükleri acımasız siyaseti ifade eder. 26 Mart 1998 yılında, Cumhurbaşkanı Haydar Aliyev'in bildirisi ile her yıl 31 Mart 'Azerbaycanlıların Soykırımı Günü' olarak anılmaya başlanmıştır. 1813-1828 yılları Rusya ile İran arasında meydana gelen iki savaşın (1804-1813, 1826-1828) sonunda imzalanan Gülistan (12 Ekim 1813'te) ve Türkmençay (10 Şubat 1828'de) antlaşmaları Azerbaycan için kötü sonuçlar doğurmuş ve Azerbaycan'ın ikiye bölünmesine neden olmuştur. Azerbaycan'ın kuzeyi Rusya'nın, güneyi ise İran'ın yönetimine geçmiştir. Rusya İç Savaşı'nda Bolşevik - Ermeni Devrimci Federasyonu ile Müsavat Partisi - Dikaya Tümeni arasında meydana gelen ve Mart Olayları olarak bilinen çatışma sırasında 31 Mart 1918 tarihinde Bakü'de yaşanan sivillerin ölümlerine dayanmaktadır. Ermeni Devrimci Federasyonu, Bakü'nün denetimini elinde tutan Bolşeviklerin desteğiyle, Müsavat'a yönelik karşı devrimcileri bastırmak için askerî harekâtı başlatmıştır. Çatışma ve olayın sonucunda 3.000 - 12.000 kişi öldürülmüş ve kent içindeki cami, okul ve çeşitli mimari yapılar da büyük hasar görmüştür. Şamahı şehrinde 55.000 ve diğer şehirlerdeyse 35.000 Azerbaycanlı türlü işkencelere maruz kalarak katledilmiştir. (ölenlerin %70'i yaşlılar, kadınlar, ve çocuklar gibi savunmasız bireylerden oluşmaktaydı). Bakü'den sonra Guba, Şamahı, Gence ve diğer kent ve bölgelere de yayılan kıyım, Nuri Paşa komutasındaki Kafkas İslam Ordusu'nun bölgeye gelerek olaylara müdahale etmesiyle sona ermiştir. Havuzlu çıkarma gemisi Havuzlu Çıkarma Gemisi (İngilizce: "Landing Platform Docks" ya da LPD), amfibik (yüzergezer) askeri gemi sınıfına girerler. Bu tip gemiler görev ve harp durumlarında malzeme yükleme/boşaltma, taşıma sağladıkları gibi uçan askeri araçların konma ve konaklaması için tasarlanmıştır. Fırtınalı ve sorunlu sularda yüklerin diğer gemilere aktarılmasında vinç veya benzeri aktarma sistemlerinin kullanılamaması gibi durumlarda bu gemilerin havuzu sayesinde yükler diğer gemilere doğrudan aktarılabilmektedir. Yüksek savaş yetenekleri ile donatılmış bu gemiler, çok az sayıda ülke donanması için hizmet vermektedir. 22 Haziran 2005 tarih ve 273 sayılı Savunma Sanayii İcra Komitesi (SSİK) kararı ile başlatılan ve 26 Aralık 2013'te Savunma Sanayii Müsteşarlığı (SSM) tarafından teklif değerlendirme çalışmaları tamamlanandı. LPD Projesi kapsamında, Deniz Kuvvetleri Komutanlığı (DzKK) ihtiyacına binaen, asgari bir tabur (550-700 personel) büyüklüğündeki bir kuvveti ana üs desteği gerektirmeksizin, kendi lojistik desteği ile kriz bölgesine intikal ettirebilecek araçlar inşa edilecektir: AmbarlÄ± Heaven Chris Potter Christopher Marc Potter Britanyalı ses mühendisi ve müzik yapımcısı. En ünlü yapımları The Verve ve Richard Ashcroft ile birlikte yaptığı çalışmalarıdır. Potter kariyerine Londra'da kurulu Maison Rouge Stüdyolarında başladı. Bryan Adams, Atomic Kitten, Chris de Burgh, De La Soul, Flowered Up, Gabrielle, Killing Joke, Sarah McLachlan, Heather Nova, Blur, U2, Whale, Aaliyah, Tina Dico, The Orb, The Rolling Stones, Cranberries, Joe Cocker ile çalıştı. Uluslararası başarı yakalayan The Verve grubunun "Urban Hymns" albümü hazırladı. Richard Ashcroft'un tüm teklilerine imza attı. Sanatçının İngiltere'de 1 numaraya yükselen çalışması "Alone with Everybody" ve 3 numaraya yerleşen "Human Conditions" adlı çalışmasının yapımcılığını ve düzenlemesini yaptı. Bülbülyuvası Bülbülyuvası, Türk mutfağına ait bir hamur tatlısı. Adını yuvarlak biçimi ve ortasının çukur olması sebebiyle almıştır. Pişirildikten sonra üzerine ılık şerbet dökülür. Servis edilmeden önce ortası Antep fıstığı ile doldurulur. Ermeni Soykırımı'nı Anma Günü Ermeni Soykırımı'nı Anma Günü (Ermenice: Եղեռնի զոհերի հիշատակի օր), her yıl 24 Nisan tarihinde başta Ermenistan olmak üzere Kanada, Fransa ve Ermeni diasporası'nın yoğun olarak yaşadığı bölgelerde Ermeni Kırımı'nda hayatını kaybeden kurbanları anmak için düzenlenen ulusal törenler. Ermenistan'ın başkenti Erivan'da yüz binlerce insan Tsitsernakabert Soykırım Anıtı'na yürüyerek ziyaret eder ve ebedî aleve çiçekler koyar. 24 Nisan 1915'te İstanbul'daki Ermeni toplumundan 2234 kişinin tutuklanarak tehcir edilmesi nedeniyle Ermeni tehcirinin başlangıç günü olarak kabul edilmektedir. Ermeni Soykırımı'nın 100. yıldönümü () 24 Nisan 2015'te anılmıştır. Ülkede 23 Nisan 2011'de Ermeni Soykırımı'nın 100. yıldönümü anlamalarını koordine etmek amacıyla başkanlık kararnamesiyle bir komisyon kurulmuş ve başına Ermeni Soykırımı Müzesi müdürü Hayk Demoyan geçirilmiştir. Komisyonun ilk toplantısı 30 Mayıs 2011'de devlet başkanı Serj Sarkisyan'ın yönetiminde yapılmıştır. Ermenistan Dışişleri Bakanı Yardımcısı Şavarş Koçaryan, Haziran 2012'de "gösterilen çaba yalnızca ülkemiz ve diaspora için değil, tüm dünya için önemlidir. İnsanlığa karşı işlenmiş ve cezasız kalmış suçlar ve bunların inkarı bu tip olayların yeniden yaşanmasına zemin hazırlar." ve "soykırımı inkar ederek çağdaş Türkiye'nin liderleri, soykırım suçunu işleyen Osmanlı yönetimini temsil etmektedir." demiştir. 5 Temmuz 2013'te, Erivan'da Diaspora Bakanlığı'nın düzenlediği soykırım anmalarıyla ilgili avukatlara verilen bir forumda Ermenistan başsavcısı Aghvan Hovsepyan şunları söylemiştir: "ArmeniaNow" haber ajansı tarafından bu Ermenistan'ın Türkiye üzerinden resmi seviyede ilk toprak talebi olarak yorumlanmıştır. Erivan'daki Ermeni Devrimci Federasyonu (Taşnaksütyun) Uluslararası Sekreteryası Bürosu Müdürü Giro Manoyan'a göreyse bu olay üzerinden Ermenistan'ın Türkiye'den resmi toprak talebi yaptığını söylemek güçtür. Hovespyan'a yanıt olarak Türkiye Cumhuriyeti Dışişleri Bakanlığı 12 Temmuz 2013'te şu açıklamalarda bulunmuştur: 2013 başkanlık seçimlerindeki muhalefet adayı Raffi Hovannisian: 1998-2008 arası Ermenistan Dışişleri Bakanı Vartan Oskanian'ın 2013'teki bir konuşmasına göre: Lübnan kökenli Kilikya Katolikosu I. Aram Mayıs 2011'de 100. yıl dönümüne dair soykırım herhangi bir gün değildir ve Ermeni organizasyonları ve kurumları eylemlerimiz ve sözcüklerimiz hakkında etraflıca düşünmelidir demiştir. I. Aram ayrıca "davranışlarımızı değiştirmeliyiz" demiş ve Ermenistan'a şu çağrıda bulunmuştur: Katolikos şunları açıklayarak devam etmiştir: Temmuz 2013'te Ermeni Soykırımı'nı 1965'te ilk tanıyan Uruguay'ın başkenti Montevideo'da Ermeni Soykırımı Müzesi inşaatı başlamıştır ve bu müzeyle ülke Ermenistan'la birlikte devlet inisiyatifiyle açılmış soykırım müzesine sahip ilk ülke olacaktır. Uruguay Eğitim ve Kültür Bakanlığı ve ülkedeki Ermeni toplumunun inşaatı soykırımın 100. yılında bitirmesi beklenmektedir. Eylül 2013'te Pasaneda Kent Konseyi 24 Nisan 2015'te bitirilmesi beklenen bir soykırım anıtı inşası için bir önergeyi onaylamıştır. Amerika Birleşik Devletleri'nin başkenti Washington, DC'de 2015 yılı içinde Amerika Ermeni Soykırımı Müzesi açılması beklenmektedir. Bununla birlikte Kaliforniya'daki Montebello Soykırım Anıtı'nın 2015'te "tarihi simge" unvanı alması beklenmektedir. 23 Nisan 2015'te Ermeni Apostolik Kilisesi Eçmiadzin'deki Eçmiadzin Katedrali'nin dışında bir seremoni düzenlemiş ve Ermeni Soykırımı mağdurlarını aziz ilan etmiştir. Seremoni cinayetlerin başladığı gün başlamış ve yerel saatte 19:15'teki sembolik zamanda 100 kez çan çalınmasıyla sonlanmıştır. Bu tarih ve saatte tüm dünyadaki Ermeni Kiliselerindeki 100 kez çan çalma ayini yalnızca Türkiye'deki kiliselerde yapılmamıştır. Eçmiadzin'de 1.5 milyon insanın aziz ilan edilmesi kilise tarafından son 400 yılda yapılan ilk aziz ilan etme seremonisidir. Katolikos II. Karekin "soykırım şehitlerinin aziz ilan edilmesi hayata yeni bir nefes ve lütuf getirmiş ve ulusal ve dini yaşamımıza nimet getirmiştir. İsa adına ölen Ermeni şehitlerin kanı sarsılmaz inançta ve çöl kumundaki yurtseverlikte mühürlenmiştir" demiştir. Tarihin en büyük kutsamasındaki etkinliğe katılanlar arasında Ermenistan Devlet Başkanı Serj Sarkisyan da vardır. 15 Ocak 2014'te Türkiye Başbakanı Recep Tayyip Erdoğan, büyükelçilere hitap ettiği bir konuşmasında şunları söylemiştir: TÃ¼rk gazeteci Mehmet Ali Birand: Türkiye Yahudisi iş insanı İshak Alaton: Soykırımın ana suçlularından Cemal Paşa'nın torunu Hasan Cemal 2013'te "Türkiye devlet olarak Ermenilerden özür dilemelidir." demiştir. Ermenistan'daki törenlere 60 ülkeden 600'den fazla kişinin katılması bekleniyor. Buna Fransa, Kıbrıs, Polonya, Rusya ve Sırbistan başkanları ve heyetleri dahil. System of a Down Ermeni Soykırımının 100. yıl anma töreni için Ermenistan'ın başkenti Erivan'da Cumhuriyet Meydanı'nda sahne aldı. Konser yerel saat ile 19.15'te dünyadaki bütün Ecmiadzin kiliselerinde çanlarının 100 defa çalmasından sonra başladı. 37 şarkının söylendiği ve 3 parçadan oluşan konser yağmura rağmen 2,5 - 3 saat sürdü. Grubun solisti Serj Tankian katılımcılara şu konuşmayı yaptı: 43 ülkeden gelen 100'ün sütündeki sanatçı tarafından "Uyanış" isimli konser düzenlendi. Eyfel Kulesinin ışıkları Ermeni Soykırımın 100. yıl anması için kapatıldı. Roma'daki Kolezyum'um uşıkları Soykırımın 100. yıl anması için 15 dakika kapatıldı. İskenderiye Kıpti Ortodoks Kilisesi Papası II. Tawadros din insanları, gazeteciler ve Mısır'daki Ermenilerin bulunduğu 55 kişilik bir delegasyona başkanlık etmiştir. "Today's Zaman" gazetesine göre Ermeni Soykırımı'nın İsrail tarafından tanınması Ermenilerin 100. yıla dair en önemli hedeflerindendir. Ermenistan Ulusal Arşivleri görgü tanıklarının, arşiv dokümanlarının, haritaların ve fotoğrafların yer aldığı "Osmanlı Türkiyesinde Ermeni Soykırımı: Hayatta Kalanların Tanıklıkları" adlı üç ciltlik bir kitap yayınlamıştır. 2011'de Los Angeles'ta yerleşik Ermeni şarkıcı Flora Martirosian soykırımın 100. yılına adadığı "Never Again" (Bir daha asla) konser serisine başlamıştır. İlk konser 1 Kasım 2011'de Stevie Wonder, Arto Tunçboyacıyan, Eric Benét ve Alexia Vassiliou'nun katılımıyla Los Angeles'ta gerçekleşmiştir. AGM-65 Maverick AGM-65 Maverick, Amerikalı Hughes (Günümüzde Raytheon) firması tarafından geliştirilen yakın hava desteği, düşman hava savunmasının bastırılması, kritik düşman birimlerinin imhası gibi görevlerde kullanılan güdümlü bir havadan karaya taktik taarruz füzesidir. AGM-65 Maverick, özellikle tank ve zırhlı araçların, hava savunma sistemlerinin, her türlü kara ulaşım araçlarının, küçük ve orta tonajlı gemilerin, binaların ve yakıt depolarının yok edilmesinde kullanılmakta olup kullanıcısına stand-off saldırı kabiliyeti ile yüksek vuruş gücü sağlamaktadır. Bugüne kadar çeşitli versiyonlarda 40.000'den fazla üretilmiş ve bunlardan 1221 tanesi atış testlerinde kullanılmıştır. Testlerde % 86 gibi yüksek bir isabet oranına ulaşılmıştır. Tank büyüklüğündeki hedeflere yapılan atışlarda hedefi kaçırma mesafesi sadece 3 ft (0.91 m) olmuştur. Harp başlığı ikinci derecede infilak etkisi olan bir patlayıcı ünite olup hareketli veya sabit zırhlı araçlar, kamyonlar, toplar, SAM füze ve bunlara bağlı radar sistemi ile hangar ya da parkta duran çok çeşitli taktik hedeflere karşı etkindir. Füzenin harp başlığı arayıcının arkasındadır fakat arayıcıda bulunan bir tünel patlayıcıdan çıkan gaz jetinin dışarı çıkmasını sağlar. Füze ateşlendikten sonra katı yakıtlı roket motorunun verdiği ilk hızla bir süre belirli bir rota üzerinde uçar. Füzenin tüm versiyonları hemen hemen aynı atış zonuna sahiptir. Füze 60 dereceye kadar dalışlarda ateşlenebilir ve azami atış irtifaları da 10.000 - 12.000 m arasında değişebilir. Bu irtifalar üzerinde füze aerodinamik olarak dengesiz olmaktadır. Azami menzil ise uçağın irtifa ve süratine göre değişmekte olup 12.000 metre irtifa ve 1.2 mach süratte 30 km, alçak irtifa ve 0.5 mach süratte 13 km olur. Füzenin ateşlenmesi için belirli bir minimum irtifa yoktur fakat minimum ateşleme menzili uçağın patlayan harp başlığından kurtulması için gerekli mesafeye bağlıdır. AGM-65 Maverick füzesinin geliştirilmesine 1960'lı yılların ortalarında AGM-12 Bullpup füzesinin Güneydoğu Asya'daki çatışmalarda sergilediği başarısızlık sonucunda başlanmıştır. Hughes (Şu anki Raytheon) ve Rockwell firmaları ZAGM-65 adıyla çalışmalara başlamışlar ve 1968'de Hughes projenin ana yüklenicisi seçilmiştir. İlk güdümsüz XAGM-65A prototipi Eylül 1969'da denenmiş ve aynı yılın Aralık ayında ilk güdümlü prototipin denemesi gerçekleştirilmiştir. Çalışmalar tamamlanarak Ağustos 1972'de seri üretim ilk AGM-65A ABD Hava Kuvvetleri'ne teslim edilmiştir. AGM-65 ailesinin seri üretim ilk füzesi olan AGM-65A, Thiokol TX-481 (SR109-TC-1) çift-itkili katı yakıtlı motora ve Elektro-optik (E/O) güdüm sistemine sahiptir. Füzenin burnunda yer alan TV kamerasından elde edilen görüntü kokpitteki ekrana aktarılır. Pilot hedefi seçtikten sonra kokpit ekranında görünen TV imajını kullanarak hedefi nişangah noktası ile aynı hizaya getirip kilitler, TV imajı füzenin arayıcı hafızasına kaydedilerek füze ateşlenir. Füze ateşlendikten sonra AGM-65A hafızasına yüklenmiş görüntüyü yeni elde ettiği görüntülerle karşılaştırarak takip eder ve hedefe ulaşır. Çarpışmanın ardından fünye 57 kg ağırlığındaki WDU-20B patlatıcıyı ateşler ve hedef imha edilir. AGM-65A'nın yapılan testler sonucunda 1.5 m (5 ft) CEP oranı (Dairesel Hata İhtimali) olduğu belirtilmektedir. AGM-65B, güdüm sistemi olarak A modeliyle aynıdır fakat TV kamerasından elde edilen hedef imajı kokpit ekranında büyütülebilir ve daha detaylı gösterilebilir. Bu sayede pilot A modeline göre seçeceği hedefi daha kolay tespit ederek daha uzak mesafeden hedefe kilitlenme ve daha küçük hedefleri saldırı yeteneğine sahip olur. En büyük dezavantajı uçağın sabit kilitlenmeyi sağlamak için hedefi 8 saniye boyunca kilitte tutma mecburiyeti olmasıdır. 1978 yılında kadar TV güdümlü 25.000'den fazla AGM-65A ve AGM-65B üretilmiştir. AGM-65C, yarı-aktif lazer güdümüne sahip olup Amerikan Deniz Piyadeleri (US Marines) için geliştirilmiştir. Deniz piyadelerine yakın hava desteği sağlaması amacıyla hazırlanmıştır ve 113 kg'lık MK-19 patlayıcı başlığa sahiptir. Ocak 1977'de tasarım çalışmalarına başlanmış fakat proje maliyetinin çok yüksek olması nedeniyle çalışmalar iptal edilmiş ve neticede çok az miktarda AGM-65C üretilmiştir. Deniz piyadeleri daha sonraki yıllarda lazer güdümlü AGM-65E modelinden temin etmiştir. AGM-65'in ilk varyantları hedef yakalama ve kilitlenme için gereken zaman süreci nedeniyle tek kişilik uçaklar için uygun değildir. Kimi bölgelerde kötü görüş mesafesi koşulları hedef bulma mesafesini kısaltmakta ve yüksek süratli uçak pilotları silah sistemini kullanacak zaman bulamamaktaydı. Hughes çalışanları bu soruna çözüm olarak elektro-optik güdüm yerine kızılötesi (IR) güdümlü AGM-65D'yi ortaya çıkarmıştır. D modelinin çalışma prensibi A ve B tipine benzemekle birlikte bu tipte TV yerine kokpitte termal bir imaj görüntülenmektedir. AGM-65D, AGM-84E SLAM ve GBU-15(V)2/B bombalarında da kullanılan WGU-10/B kızılötesi görüntüleme IIR (imaging infrared) arayıcıya sahiptir. Bu arayıcı sayesinde füze gece ve kötü hava şartlarında da kullanılabilmekte ve AGM-65A varyantına göre neredeyse iki kat daha uzun menzile sahip olmaktadır. AGM-65D'nin tasarım çalışmalarına 1977'de başlanmıştır. İlk fabrikasyon ürün 1983'te ABD Hava Kuvvetlerine teslim edilmiş ve ilk operasyonel kabiliyete Şubat 1986'da erişilmiştir. AGM-65D ayrıca motor izi düşürülmüş Thiokol TX-633 motora sahip ilk varyanttır. Yüksek maliyeti nedeniyle AGM-65C üretiminden vazgeçilince ABD Deniz Piyadeleri ve Hughes firması lazer güdümlü daha ucuz bir varyant üzerinde çalışmalara başladı. Yapılan çalışmalar sonucunda WGU-9/B lazer güdüm sistemine ve 136 kg ağırlığındaki WDU-24/B patlayıcıya sahip olan AGM-65E ortaya konmuştur. AGM-65F, ABD Donanma Kuvvetleri tarafından kullanılan ve donanma uçakları için özel geliştirilmiş varyanttır. IIR güdüm sistemi AGM-65D ile harp başlığı ve güç kaynağı AGM-65E ile aynıdır. Füzenin uçuş özellikleri Su üstü hedeflere en uygun olacak şekilde düzenlenmekle birlikte kara hedeflerine karşı da kullanılabilmektedir. AGM-65G, ABD Hava Kuvvetleri için geliştirilmiştir. AGM-65D varyantı ile aynı IIR güdüm sistemine sahip olmakla birlikte daha uzun menzilden hedef bulabilmesi için bazı yazılım geliştirmeleri yapılmıştır. 136 kiloluk etkin bir HE PBX-AF harp başlığı bulunur. Operasyonel ilk AGM-65G füzesi 1989'da hizmete girmiştir. AGM-65K, 1200 adet B,D ve G versiyonu füzenin yeni bir elektro-optik tarayıcı ve yazılımlarla donatılmaları sonucu ortaya çıkan bir versiyondur. Eski görüntüleme arayıcıları CCD dijital elektro-optik tarayıcılar ile değiştirilmiş böylece pilotun 2-3 kat daha uzun aydınlatma menzilinden daha net görüntü alması sağlanmıştır. K versiyonu, termal görüş sağlayan FLIR (Forward Looking Infrared - Kızılötesi İleri Görüş) sistemi sayesinde gece de yüksek etkinlik gösterebilmektedir. AGM-65 füzeleri A-4, A-6, A-7, AV-8B, A-10, F-4, F-5, F-15, F-16, F/A-18, F-111, JAS-39, Tornado, Harrier, AMX, Ching-Kou, J-22, A-50 uçakları ve AH-1, SH-2G helikopterleri tarafından kullanılabilmektedir. Yüksek bakım ve idame masraflarına rağmen dış pazarda önemli bir yer edinen AGM-65'lerin üretimine 1999'da son verilmiştir. AGM-65 Maverick füzeleri ilk defa Vietnam Savaşı'nda çok sınırlı olarak kullanılmıştır. Operasyonel kabiliyetinin geliştirilmesi gerektiği düşüncesiyle beraber geleceğe yönelik olarak başarılı bulunmuştur. USAF jetleri tarafından fırlatılan 18 adet AGM-65A'dan 13'ü hedefe isabet sağlamıştır. 1973'teki Yom Kippur Savaşı'nda İsrail F-4'leri Mısır hedeflerine 50 adet AGM-65A fırlatmış, bunlardan 47'si isabet sağlamıştır. İsrail, 1982'deki Lübnan İşgali sırasında da 20 adet AGM-65 fırlatılmış ve hepsi hedefe isabet kaydetmiştir. 1980 ile 1988 arasında yaşanan İran-Irak Savaşı'nda İran F-4 ve F-5 uçakları tarafından AGM-65'ler yoğun şekilde Irak kara ve deniz hedeflerine karşı kullanılmış, önemli ölçüde başarı kaydedilmiştir. I. Körfez Savaşı'nda A-10, F-4E ve F-16 uçakları tarafından 5.296 adet AGM-65 fırlatılmış ve Irak hava savunması ile zırhlı birlikleri bu füzeler çökertmiştir. Anti-tank saldırılarında IR güdümlü versiyonlar % 85, lazer güdümlü versiyonlar % 66 isabet oranı kaydetmiştir. Bu savaşta AGM-65'ler ortalama 1.2 m CEP (Dairesel Hata Olasılığı) ile etkinlik göstermiştir. AGM-65'ler ayrıca 1989'da Panama'da, 1999'da Kosova'da, 2001'de Afganistan'da ve 2003'te Irak'ta kullanılmıştır. Türk Hava Kuvvetlerinin ihtiyaçları çerçevesinde ABD'den 550 adet AGM-65A/B ve 274 adet AGM-65G "(1991-1993 yılları arasında)" satın alınmıştır. Bu füzeler envanterdeki F-16 Fighting Falcon ve F-4 Phantom II uçakları tarafından kullanılmaktadır. G modeli füzeler suüstü hedeflere taarruz kabiliyetine de sahiptir. A/B modeli füzelerin bir kısmı raf ömrünü tamamlayarak hizmet dışına çıkarılmıştır. Ali Ãœnal Ali Ünal (d. 1955, Uşak), araştırmacı yazar, mütercim. Atatürk Üniversitesi Edebiyat Fakültesi İngiliz Dili ve Edebiyatı Bölümü'nü bitirdi. 19 Ocak 1955 doğumlu olan ve bir süre öğretmen ve öğretim görevlisi olarak çalışan Ünal 1980 yılında öğretmenliğe ara verdi. Öğretmenlik yaptığı yıllarda ve bu ara dönemde Yeni Devir adlı gazetede, Kitap ve Girişim dergilerinde yazılar yazdı. Bu arada İnsan Yayınları'nın kuruluşunda yer aldı. Bir yandan kitap yazarken, diğer yandan İngilizce'den Türkçeye çevirilerde bulundu. Kitapları o dönemde Pınar, Düşünce, Beyan, Kültür Basım-Yayın, İhya ve Seçkin Yayınları arasından çıktı. Risale İlimler Ansiklopedisi ve Şamil İslam Ansiklopedisi'ne maddeler yazdı. 1986 yılında tekrar öğretmenliğe döndü fakat tercüme ve yazı çalışmalarına devam etti. Sızıntı, Yeni Ümit ve Yağmur ile İngilizce The Fountain dergilerinde yazdı. dörder yıl süreyle Yeni Ümit ve The Fountain dergilerinde yayın yönetmeni olarak çalıştı. Türkçe ve Arapça'dan İngilizce'ye kitap çevirilerinde bulundu. Ali Ünal, özellikle Kur'an'da Temel Kavramlar ve hem İngilizce hem Türkçe Kuran meal tefsiriyle dikkat çekmiştir. Kitapları Nil, Işık, Kaynak ve The Light yayınevlerinden çıktı. Zaman ve Yeni Hayat gazetelerinde yazmıştır. Evli ve dört çocuk sahibi olup, İngilizce, Arapça ve orta düzeyde Farsça bilmektedir. Abha (spor kulübü) Abha FC 1966 yılında Suudi Arabistan'ın Abha kentinde kurulmuş bir futbol kulübüdür. Suudi Arabistan Birinci Ligi'nde mücadele etmektedir. Maçlarını 20,000 kişilik Prens Sultan bin Abdülaziz Stadyumu'nda oynamaktadır. Sebîlürreşâd Sebîlürreşâd, İslamcılık fikriyatını yaymak için 1908 Ağustos'unda Mehmet Âkif Ersoy'un desteği ile Eşref Edip Fergan Baş Yazarlığında "Sırat-ı Müstakim" adıyla çıkarılmaya başlanan ve Millî Mücadele yıllarında öncü yol oynayan dergi. İslamcılık hareketinin en önemli yayın organı olan derginin en büyük özelliklerinden birisi de "Safahat"ın tamamına yakınının burada yayımlanmış olmasıdır. 1925'te Takrir-i Sükun Kanunu ile kapatılan dergi, 1948'in Mayıs ayında tekrar, Türkçe alfabeyle neşredilmeye başlandı. 1966 yılında yayın hayatına son verildi. "Sırat-ı Müstakim", başyazarlığını Mehmet Âkif'in yaptığı ve İslamcılık düşüncesinin kendini kurduğu, İslamcılık hareketinin tezlerini oluşturduğu haftalık yayınlanan bir İslami dergiydi. 1908-1925 yılları arasında, 641 sayı yayınlanmış ve 183. sayıdan sonra "Sebilürreşad" adıyla yayımına devam edilmiştir. İstanbul’da çıkarılan dergi, Anadolu’nun birçok bölgesinde de yayınlanmış, ilaveten Rusya, Hindistan ve Orta Doğu Müslümanlarının da gündemini belirleyebilmiştir. Ebül’ula Mardin ve Eşref Edip'in kurduğu bu haftalık derginin yazarları arasında başta Mehmet Akif olmak üzere Abdülaziz Çaviş, Bereketzade İsmail Hakkı, Babanzade Ahmet Naim, Ferit Kam, Mehmet Fahrettin, İzmirli İsmail Hakkı, Tâhir'ül Mevlevî, Aksekili Ahmet Hamdi, Mehmet Şemsettin Günaltay, Manastırlı İsmail Hakkı, Bursalı Mehmet Tahir, Yusuf Akçura ve Ahmet Ağaoğlu vardır. Derginin genel politikası İslam birliği, İslam ahlakı, Kur'an ve Sünnete dönüş, Avrupa'nın sadece teknolojisinin alınması üzerinedir. "Sebîlürreşad", 50 yıl aradan sonra 14 Ağustos 2016 tarihi ile yeniden Ankara merkezli olarak gazeteci-yazar Fatih Bayhan'ın öncülüğünde yayın hayatına başlamıştır. Ankara'da gazeteci-yazar Fatih Bayhan öncülüğünde tekrar yayın hayatına başlayan "Sebilürreşad", 14 Ağustos 2016 tarihli 1008'inci sayısı ve "Allah'ın inayetiyle, devam..." manşetiyle okurlarıyla buluştu. Dergi, Şubat 2017'ye kadar her ayın 14. günü yayımlandı. Mart 2017'den itibaren her ayın 1'nden itibaren çıkmaya başlarken, sayfa sayısını da 56'ya yükseltti. Ayrıca yeni dönem "Sebîlürreşad"da her sayı 6 ile 8 Türkçe harici dillerde yazılmış makalelere yer verilmekte. "Sebîlürreşad"'ın Ocak 2017 sayısında 12. Cumhurbaşkanı Recep Tayyip Erdoğan'ın yazısı da ilk defa yer aldı. NGC 2080 NGC 2080 ("Hayalet Başı Bulutsusu") Kılıçbalığı takımyıldızı yönünde bulunan bir yıldız oluşum bölgesi. Bu bulutsu, Samanyolu gökadamızın uydu gökadası Büyük Macellan Bulutu içerisinde ve yaklaşık olarak 168,000 ışık yılı uzaklıktadır. NGC 2080, John Herschel tarafından 1834 yılında keşfedilmiştir. Yarı sucul yılan Yarı sucul yılan ("Natrix natrix"), Colubridae familyasından Avrupa'da görülen zehirsiz bir yılan türü. Vücut boyu 150 cm kadar olabilen bu türün boynu bariz şekilde incedir. Gözbebeğı yuvarlak sırt pulları karinalıdır. Sırt tarafı gri veya esmer kahverengi, nadiren tamamen siyah, ender olarak renkzisz (albino) fertlere de rastlanır. Sırtta iki açık renkli boyuna çizgilerin arasında ve yanlrada siyah lekeler bulunur. Başın arka yanlarında sarı ay şeklindeki lekeler genellikle barizdir. Gövde yanlarında da bir sıra siyah leke bulunur. Alt tarafı sarımsı beyaz sık veya seyrek siyah lekelidir Yakalandıkılarında ısırmayan bu zehirsiz yılan türü, çok kötü kokan gazla karışık bir sıvı salgılar. bazen sırt üstü yatıp, ağzını açarak ölü taklidi yapar. İnsanları asla ısırmaz. Daha çok suya yakın çayırlık ve taşlık kısımlarda yaşar. Durgun ve akarsularda, tarla ve bahçe araları ile evlerde bulunur. Deniz seviyesinden 2400 m yüksekliğe çıkabilir. Kış uykusuna birçoğu bir nehir kenarlarında araya gelerek yatar. Besinlerini kurbağa türleri, küçük balık ve kemiriciler teşkil eder. Dişiler bir defada 6-13 kadar yumurta bırakabilirler. 4-8 haftalık kuluçka döneminden sonra yumurtadan çıkan yavrular, iklim şartlarına göre 1-3 yıl içinde erginleşirler Yarı sucul yılan, Avrupa Orta Doğu ve Kuzey Afrika boyunca bulunur: Almanya, İsviçre, Avusturya, Fransa, Belçika, Hırvatistan, Slovenya, Bosna-Hersek, Karadağ, Makedonya, Sırbistan, İtalya, Çek Cumhuriyeti, Arnavutluk, Romanya, Bulgaristan,İsrail, Macaristan, Türkiye, Yunanistan, Kıbrıs, Rusya, Ukrayna, Ermenistan, Gürcistan, Azerbaycan, Irak, Suriye, Ürdün, Yemen, Mısır, Fas, Cezayir, Tunus, Libya. Türkiye`nin her tarafına yayılmıştır. Sevda Demirel Sevda Demirel, (d. 28 Nisan 1972, Langen, Almanya) Türk model, şarkıcı, sinema oyuncusu ve program sunucusudur. Aslen Gaziantep’lidir. Almanya’da lisede okurken basketbol takımında idi. 16 yaşındayken anne ve babası boşandı, aynı yıl İstanbul'a geldi ve mankenlik yapmaya başladı. Kuzey Irak da dahil çeşitli yerlerde 8 yıl sahnelerde şarkıcılık yaptı. Birkaç filmde oynadı. 1996 yılında Salih Güney ve Engin Koç ile birlikte “Otostop” filminin başrolünde oynadı. Silikonlarının patlaması ve Hande Ataizi'ye attığı tokat gibi sansasyonel olaylarla gündeme gelmiştir. "Sevda Gibi" (2002), "Sus" (2005) ve "Uyanma Vakti" (2007) adlı albümleri vardır. TÃ¼rkiye Voleybol Federasyonu Türkiye Voleybol Federasyonu, 1958 tarihinde kurulmuş, Türkiye'de voleybol faaliyetlerini özerk bir federasyondur. Merkezi Ankara'dadır. Uluslararası Voleybol Federasyonu ve Avrupa Voleybol Konfederasyonu'na üyedir. Vizyonu; Misyonu; Ji Yeon Ji Yeon, American Broadcasting Company'nin televizyon dizisi "Lost"un dördüncü sezonunun yedinci ve toplamdaki yetmiş dokuzuncu bölümüdür. Bölüm uygulayıcı yapımcılar Edward Kitsis ve Adam Horowitz tarafından yazıldı ve kıdemli "Lost" editörü Stephen Semel tarafından yönetildi. Bölüm ilk olarak ABD ve Kanada'da 13 Mart 2008 tarihinde yayınlandı. Harold Perrineau, ikinci sezonun son bölümünde adadan ayrıldıktan sonra ilk kez bu bölümde görünür. Zoë Bell de yardımcı oyuncu olarak ilk kez bu bölümde dizide yer alır. "Ji Yeon" yaklaşık olarak on iki milyon Amerikalı tarafından izlendi ve genel olarak pozitif tepkiler aldı. Dördüncü sezonun prömiyerinden önce "Lost"un başrol oyuncu kadrosu "Ji Yeon"'un ilk yedi bölümdeki en şok edici bölüm olduğunu belirttiler. Bölüm adını Sun'ın kızından alır ve bilgelik çiçeği anlamındadır. Bölümün hikâyesi evli çift Sun (Yunjin Kim) ve Jin Kwon'a (Daniel Dae Kim) odaklanır. Bölümün çekimleri 2007'de Ekim sonunda ve Kasım başında, öncelikli olarak "Lost"un çekimlerinin yapıldığı Oahu adasında yapıldı. Çekimlerin başlamasından birkaç gün önce Daniel Dae Kim alkollü iken araba kullanmak suçundan tutuklandı. Oyuncunun tutuklanması dizideki geleceği ile ilgili spekülasyonların yayılmasına sebep oldu. Dizide daha önce yardımcı oyuncu olarak yer alan Michelle Rodriguez (Ana-Lucia Cortez) ve Cynthia Watros (Libby) aynı suçtan tutuklandıktan sonra diziden ayrılmışlardı. Bölümde Sun'un da Oceanic Altılısı'ndan biri olarak açığa çıkması ile altı kişinin tamamı belli oldu. Dizinin uygulayıcı yapımcıları ve yazarları Carlton Cuse ve Damon Lindelof altı kişinin kimliğini tartışmaları kışkırtmak için bilerek saklı tutmuşlardı. "Ji Yeon" Harold Perrineau'nun ikinci sezonun final bölümü "Live Together, Die Alone"'dan beri, Michael Dawson rolüyle yer aldığı ilk bölümdür. Perrineau orijinal on dört kişilik kadrodan "Lost"un üçüncü sezonunda yer almayan tek oyuncudur. IC 444 IC 444 İkizler takımyıldızı'nda bulunan küçük bir Yansıma bulutsusu. IC 447 IC 447 Tekboynuz takımyıldızı'nda bulunan bir Yansıma bulutsusu. Júnior (1973 doğumlu futbolcu) Jenílson Ângelo de Souza ya da bilinen adıyla Júnior, (d. 20 Haziran 1973), defans pozisyonunda görev yapmış Brezilyalı millî futbolcudur. Profesyonel kariyerine 1994 yılında Vitória kulübünde başladı. Daha sonra sırasıyla Palmeiras'ta oynayıp 2000-2004 yılları arasında İtalya'ya transfer oldu. Parma ve Siena kulüplerinde forma giydikten sonra, 2004-2008 yılları arasında São Paulo'da, 2009-2010 sezonunda Atlético Minero'da ve son olarak 2010'da Goiás kulübünde oynayan futbolcu daha sonra futbolu bıraktı. Brezilya formasıyla çıktığı 22 uluslararası maçta tek golünü 2002 yılında Kosta Rika'ya atmıştır. Messier 78 Messier 78 (ayrıca M 78 veya NGC 2068 olarak da bilinir), Avcı takımyıldızı yönünde yaklaşık olarak 1.600 ışık yılı uzaklıkta bulunan bir yansıma bulutsusu. Pierre Méchain tarafından 1780 yılında keşfedilmiş ve Charles Messier tarafından aynı yıl kataloğuna eklenmiştir. M78; NGC 2064, NGC 2067 ve NGC 2071'in de dahil olduğu bir bulutsu grubu içerisindeki en parlak yansıma bulutsusudur. Bu grup, Orion Moleküler Bulut Kompleksi'ne ait olup Dünya'dan yaklaşık olarak 1.600 ışık yılı uzaklıktadır. M78, küçük bir teleskopla küçük bir yama olarak gözlemlenebilir ve 10 kadir parlaklığında iki yıldız içerir. Bu iki yıldız; "HD 38563A" ve "HD 38563B", M78'in toz bulutundaki ışık yansımasından sorumlulardır. M78 içerisinde, T-Tauri türü 45 değişen yıldız ve oluşum süreci devam eden genç yıldızların yanı sıra, 17 Herbig-Haro nesnesi bilinmektedir. Predatör (hayalî karakter) Predatör; ilk defa James Cameron tarafından çizilen, Stan Winston tarafından dizayn edilen ve John McTiernan tarafından 1987 yılında kendi ismiyle sinemaya uyarlanan uzaylı hayali karakter. Serinin ilk iki filminde Kevin Peter Hall tarafından canlandırılmıştır. Bir uçak gezisi sırasında James Cameron'ın çizmiş olduğu fantastik karakter üzerine senaryosu düşünülerek beyazperdeye uyarlanmış Stan Winston tarafından dizayn edilmiş ve büyük beğeni toplamıştır. Karakteri canlandırması için ilk önce Jean-Claude Van Damme ile anlaşılmış hatta deneme çekimleri bile yapılmıştır. Fakat Jean-Claude Van Damme ile yapımcı arasında daha sonra çıkan problemler nedeniyle Van Damme'ın yerine Kevin Peter Hall tarafından karakter hayat bulmuştur. Film yapım aşamasında olduğu dönemde çoğu kişi filmin Arnold Schwarzenegger yıldızı olduğu yeni bir aksiyon filmi olduğunu düşünmüştü, fakat kimse film gösterime girdikten sonra Arnold Schwarzenegger'in filmdeki varlığının ikinci plana düşeceğini tahmin edemezdi. Filme adını veren, kendine has bir onur ve etiğe sahip olan uzaylı avcı yaratık filmin asıl yıldızı olmuştu. Kendini izleyiciye çok sevdiren bu uzaylı karakterin karizması, özellikle filmin sonunda Arnold Schwarzenegger ile yaşadığı ölüm-kalım mücadelesi ikiye katlanmıştı. Bunun üzerine yapımcılar filmin ikincisini çektiler. Fakat bu filmde Arnold Schwarzenegger yerine Danny Glover yaratıkla başrolü paylaşmıştı. İkinci filmde bu uzaylı avcıyla mücadele, ilk filme nazaran bir ormanda değil,şehrin göbeğinde gerçekleşmişti. Bunun dışında Predatör karakteri; Alien Predator'e Karşı (film) ve filmlerindede boy göstermiştir. Predatör karakteri dünya dışında gelişmiş bir gezegenden gelen ve evrende yaşam formu bulunan gezegenleri tek tek gezerek avlanmaktadır. Predatör karakterinin özgeçmişi ile ilgili geniş bilgi, Alien Predatör'e Karşı filminde açıklanmıştır. Predatörler dünyayı ilk medeniyetlerin kurulmaya başlandığı sırada ziyaret etmiş ve insanlara başta Piramitler olmak üzere devasa eserleri inşa etmelerini öğretmiştir. Bunun karşılığında insanlar Predatörlere tapmış ve de her yüz yılda bir Dünyaya gelen Predatörler'e insan kurbanlar sunarak avlanmalarına yardımcı olmuşlardır.Predatörler can düşmanları olan Alien'ları insanların içine yerleştirerek üremelerini sağlamış ve böylece avı başlatmışlardır. Savaşı sürekli olarak Predatörler kazanmıştır.Fakat Predatörlerin son ziyaretinde Alien'lar kontrol dışı üreyerek onur nişanı için avlanan bütün Predatörleri yok etmiş,son kalan Predatörde Dünyaya yayılmamaları için Alien'ları yok etmek amacıyla kolundaki bomba mekanizmasını harekete geçirerek bütün Güney Kutbu'nun bugünkü buz haline gelmesine neden olmuştur. Ayrıca Dünyada ilk çağdan beri varolan büyü,batıl inanç gibi kavramlarında insanlara Predatörler tarafından empoze edildiği belirtilmiştir. Predatör karakteri yaşam formunun bulunduğu her gezegende güçlü varlıklar seçerek, bunları avlar. Avladığı varlıkların kafataslarını sökerek koleksiyonuna dahil etmektedir. Eğer bu savaşta kaybeden Predatör olursa, Predatörü yenen canlıya öldürdüğü Predatör'ün bir simgesi verilir ve hiçbir iz kalmaksızın Predatör kolunda bulunan mini atom bombası etkisindeki bir elektronik bomba ile bütün kanıtları yok edilmektedir. Predatörlerin avlanma sebebi gezegenlerinin onur nişanını almaktır. Bu onur nişanı için hiç çekinmeden her türlü tehlikeye atlayabilmektedirler. Predatör karakterinin bu kadar ilgi görmesine karşılık olarak; Sin City, , Desperado filmlerinin yönetmeni ve 2010′da gösterime girecek Red Sonja filminin yapımcısı Robert Rodriguez kısa süre önce yapmış olduğu basın toplantısında Predatör’ün remake’ini yöneteceğini açıkladı. Filmin henüz ne zaman çekileceği veya gösterime gireceğine dair bir açıklama yok. Fakat filmin adı Predators olacak, bu durumda birden fazla uzaylı avcının beyazperdeye yansıyacağını açıklanmıştır. NBA G League NBA Development League yani National Basketball Association Development League (D-League) (Türkçe:"NBA Gelişim Ligi") NBA'nin bir yan ligidir. Merkez, Güneybatı ve Batı gruplarında bulunan beşer takımla, NBA D-League'de toplamda 15 takım vardır. Ca' Rezzonico Ca' Rezzonico Venedik'te Büyük Kanal üzerinde bir saraydır. Ca' Rezzonico kanalın sağ kıyısında bulunur, bu noktada Rio di San Barnaba ile bağlanmaktadır. Bu yer önceleri Bon ailesine ait iki ev şeklinde kullanılıyordu, diğeri Venedik'in "patrician" ailesiydi. 1649 yılında ailenin reisi Filippo Bon, bu yerde geniş bir saray inşa ettirmeye karar verdi. Bu amaç için Venedik barok stilinin önde isimlerinden Baldassarre Longhena'yı görevlendirdi. Bu stil yavaşça çiçeksel gotik stilin yerini alıyordu. Maalesef, ne mimar ne de müşterisi sarayın tamamlanmasını gördü. Longhena 1682 yılında öldü. Filippo Bon parasal çöküşe uğradı Dizayn, ön yüzü kanala bakan üç katlı mermer yapıydı. Ana katlara iki sıra balkonun narin tasarımı binanın barok dizaynı ve dekorasyonunu aksettirmektedir. Saray bugün, gerçi mimarı Giorgio Massari tarafından 1756 yılına kadar bitirilmemesine rağmen bu formu takip etmektedir. Massari'nin, Longhena'nın orijinal planına bağlı kaldığı görülmektedir. 19ncu yüzyılda saray cizvit koleji haline geldi. Fakat karmaşık bir miras yapısı sonucunda saray Pindemonte-Giovanelli ailesinin eline geçti. 1832 yılında aile sarayın tüm mobilya ve koleksiyonlarını sattı. Sadece freskler yerinde kaldı (In situ). 1837 yılında Ca' Rezzonico, Kont Ladislao Zelinsky tarafından edinildi. Onun zamanında saray aristokratik bir aileden gelen kişiye kiralandı. 1880'lerde saray, ressam Robert Barrett Browning'in evi oldu. Ressamın babası ise bir şair olan Robert Browning olup, 1889 yılında bu sarayın asma katında ölmüştür. Bu zamanda Amerikan portre ressamı John Singer Sargent de sarayda bir atölyeye sahipti. 1906 yılında Browning, Alman İmparatoru II. Wilhelm'in teklifini görmezden gelerek binayı kont Lionello von Hierschel de Minerbi'ye sattı. Sanat aşığı Minerbi,kendinden önceki Bon ailesi gibi sarayda 1935 yılına kadar savurgan bir hayat sürdü ve parası tükendi. 1935 yılında genişçe bir görüşmeden sonra Ca' Rezzpnico 18nci yüzyıl büyük Venedik sanat koleksiyonunu göstermek için Venedik Şehir Konseyi tarafından elde edildi. Çünkü yer yetersizliği onun Correr Müzesi'nde teşhirini engelliyordu. Ca' Rezzonico, 1936 yılında halk müzesi olarak açıldı. Bugün Venedik'in en zarif müzelerinden biridir. Bu onun büyük ölçüde eşsiz karakterinden dolayıdır. Burada büyük saraylar için dizayn edilmiş objeler sergilenmektedir. Amfibi hücum gemisi Amfibi hücum gemisi, çoğunlukla Amfibiler, Amfibik ya da popüler adı ile "Timsah Taşıma Gemisi" olarak adlandırılan bu gemiler savaş gemisi sınıfına girerler. Bu tip gemiler kara kuvvetlerinin çıkarma yapması için kullanılırlar ve kara kuvvetlerine lojistik destek sağladıkları gibi denizde bahri operasyonlarda kullanılırlar. Bu vesile ile hem karada hem de denizden gerçekleşen amfibik çıkartma harekatlarında yoğun ihtiyaç duyulmaktadırlar. Bu tip gemilere Amerika Birleşik Devletleri Donanması tarafından birçok operasyonda görev verilmiştir. 1970'lerin "Tarawa" Klas gemiler yerini 1989'da daha yeni ve modern olan "Wasp" Klas gemilere bırakmıştır. Pieve Torina Pieve Torina İtalya'nın Marche bölgesinde Macerata iline bağlı, Macerata'nın 45 km güneybatısında ve Ancona'nın 70 km güneybatısında bir komündür (belediye). 31 Aralık 2010 itibarıyla nüfusu 1501 ve yüzölçümü 74.8 km². dir. Pieve Torina'ya komşu olan belediyeler şunlardır: Fiordimonte, Monte Cavallo, Muccia, Pievebovigliana, Serravalle di Chienti, Ussita, Visso. Triante Triante kuzeyinde bir bölge ise batı İtalya Monza kentinde, ve idari kentin İlçe 4 aittir. Bu toplam nüfusun% 27,88 ve ortalama yaş olan insanların İlçede 33.863 sakinleri olan 44 yıldır süre insanlar 65 yıl 22,51% yaşından oranı. İlçe 4 en Monza, San Biagio San Giuseppe ve San Fruttuoso ve komşu ilçe tüm ilçeleri kalabalık ve Villoresi Kanal çarpı işareti olduğunu. Küba İstihbarat Teşkilatı Küba İstihbarat Teşkilatı "(İspanyolcası: Dirección de Inteligencia, DI)", Küba hükümetinin asıl istihabarat birimidir. DI, 1959 Küba Devriminden sonra 1961 yılında Küba İçişleri Bakanlığının bünyesinde kurulmuştur. Teşkilat tüm yabancı istihbaratın toplanmasından sorumludur ve iki bölüme ayrılmıştır; Operasyon Bölümü ve Destek Bölümü. Teşkilatın ilk başkanı Manuel Piñeiro olmuştu. Teşkilatın önemli başkanlarından birisi de 1989 yılında yaşanan Ochoa Olayından sonraki tasfiye sonucu Ordu İstihbaratının başındayken Küba İstihbarat Teşkilatı başkanlığına getirilen General Jesus Bermudez Cutiño’dur. Teşkilatın başında şu anda General Eduardo Delgado Rodriguez bulunmaktadır. Teşkilatın Operasyon Bölümü, Siyasi ve Ekonomik İstihbarat olmak üzere iki ana kısma ayrılır. Bu kısımlar bölgesel olarak ayrılmıştır: Destek Bölümü ise iletişim, operasyonlar için gerekli belgelendirme ve analiz görevlerini yerine getirir. Teşkilatın yeni personeli çoğunlukla karşı-istihbarat alanında görev alır. Ayrıca üniversitelerin ikinci sınıflarındaki öğrencilerden istekli olanlar çeştli eğitim programlarına dahil edilmektedir. İstihbarat Akademisine de devam edebilen öğrencilerin özellikle filoloji, tarih, iletişim ve sosyoloji bölümlerinde eğitim görenleri tercih edilmektedir. Okullarını bitiren öğrenciler yaklaşık bir yıllık stajdan sonra teğmen rütbesiyle göreve başlayabilmektedir. Küba İstihbarat Teşkilatı ile KGB arasındaki ilişkiler zaman zaman oldukça yakın zaman zaman ise birbirine rakip şekilde gerçekleşmiştir. Sovyetler Birliği Küba’daki yeni devrimci hükümeti, Sovyet etkisinin çok az olduğu bölgelerdeki temsilcisi gibi görmek istemişti. KGB’nin Meksika’daki temsilcisi Nikolai Leonov, Fidel Castro’nun devrimci kişiliğindeki potansiyeli ilk olarak görerek üstlerine devrimci hükümetle derhal işbirliğine gidilmesini öneren olacaktır. Moskova, ABD’nin hemen yanıbaşındaki küçük Küba’nın özellikle Batılı aydınlar ve sol çevreler üzerindeki etkisinin büyük olduğunu fark etmişti. 1963 yılındaki Füze Krizinden sonra Moskova, aralarında Ernesto Che Guevara’nın da bulunduğu 1500 Kübalı istihbaratçıyı KGB’nin Moskova teşkilatına çağırmış ve istihbarat alanında eğitim vermiştir. Küba’nın Zaire ve Bolivya’daki operasyon denemelerinin başarısızlığa uğraması ve Küba’nın uluslararası operasyonlarının Moskova’nın kontrolünün dışına çıkmasıyla beraber Sovyetler Birliği Küba İstihbaratına şekil vermek için daha istekli davranacaktır. 1970 yılında Küba’ya gönderilen General Viktor Semyonov liderliğindeki KGB danışman heyeti Küba istihbaratındaki Sovyet karşıtı görevlilerin tasfiye edilmesini önerecektir. Küba İstihbaratındaki Sovyet etkisi ve atamalara müdahalesinden memnun olmayan Manuel Piñeiro görevden alınacak, yerine daha Sovyet yanlısı olan José Méndez Cominches getirilecektir. KGB bu sayede Küba istihbaratının özellikle Batı Avrupa’daki faaliyetlerine dahil olacaktır. Küba’nın özellikle tüm Sovyet diplomatlarının sınırdışı edildiği Londra’daki istihbaratçıları Moskova’ya çok önemli bilgiler iletecektir. 1962 yılında Sovyetler Birliği ülke dışındaki en büyük dinleme tesisi olan Lourdes Üssünü Küba’da açar. Havana’nın 50 km dışındaki tesis 73 km² alana yayılmakta ve 1000-1500 Sovyet ve Kübalı teknik personele ev sahipliği yapmaktaydı. Tesiste dinleme sistemleri, uydularla iritbat sağlayan devasa antenler ve her türlü muhabere dinlemesinin yapılabileceği teknik donanım mevcuttu. Kurulduğundan beri Küba İstihbaratı özellikle Orta Amerika, Güney Amerika, Afrika ve Ortadoğudaki devrimci hareketlere yardım etmiştir. Ayrıca Kuzey Vietnam tarafından Vietnam Savaşı sırasında esir edilen ABD askerlerinin sorgularına Kübalı istihbaratçıların katıldığı yönünde iddialar bulunmaktadır. Şili Devlet Başkanlığına Salvador Allende’nin Kasım 1970'te seçilmesinin hemen ardından Küba İstihbaratı Allende’nin yardımına koşacaktır. Teşkilat Allende’nin seçilmesinden sonra yeni hükümete destek örgütleyecek ve bu kapsamda ülkeye Sovyet, Çek, Kuzey Koreli askeri uzmanlarla İspanyol Komünist Partisi ve Portekiz Komünist Partisi üyeleri gelecektir. Grenada’da Maurice Bishop önderliğindeki Jewel Hareketinin kansız bir darbe sonucu iktidarı almasından sonra Küba Bishop’a yardım amacıyla adayla yakından ilgilenmeye başlayacaktır. Sovyetler Birliği, ülkeye askeri malzeme sağlaması için ikna edilir. Bishop’un öldürülmesi üzerine çıkan karışıklıkları fırsat bilen ABD’nin 1983 yılında Grenada’yı işgal etmesine kadar ülkede 780 Kübalı istihbarat ve askeri uzman görev yapacaktır. 1967 yılından itibaren Küba İstihbarat Teşkilatı Nikaragualı devrimcilerle temas etmeye başlar. Sovyetler Birliği ise Küba’nın kıtada KGB’nin yerini doldurmasından rahatsız olacaktır. 1970 yılına gelindiğinde Kübalılar yüzlerce Sandinista Ulusal Kurtuluş Cephesi FSLN üyesi gerillayı eğitmeyi başarmıştır, bu yüzden örgüt üzerinde büyük etkileri ve saygınlıkları bulunmaktadır. 1969 yılında ise hapisteki Sandinist lider Carlos Fonseca Küba İstihbaratının sayesinde kaçmaya çalışmış ancak kaçtıktan kısa bir süre sonra yakalanmıştır. Ancak Fonseca, örgütü FSLN tarafından United Fruit Şirketinin üst düzey yöneticilerini taşıyan uçağın kaçırılması sonucu yürütülen görüşmelerin ardından salıverilecek ve Küba’ya gitmesine izin verilecektir. Latin Amerika ülkeleri arasında Küba’nın en etkin faaliyet yürüttüğü ülke Nikaragua’dır. Ülkede Somoza rejiminin iktidardan devrilmesiyle birlikte başa geçen FSLN yönetiminde Küba’nın ayrı bir saygınlığı bulunmaktaydı. Gelişen Küba – Nikaragua ilişkilerinin göstergesi Havana’da 27 Temmuz 1979 günü yapılan ve ülkeler arasındaki diplomatik ilişkileri yeniden başlatan görüşmelerdir. Küba’nın Nikaragua’ya gönderdiği ilk elçi olan Julián López Díaz önde gelen bir Kübalı istihbaratçıdır. Kübalı istihabaratçı sayısı FSLN döneminde 2500 sayısına ulaşacak ve yeni yönetimin kurduğu ve içişleri bakanlığına bağlı istihbarat teşkilatı Kübalı danışmanların gözetiminde kurulacaktır. ABD yönetimi tarafından sol veya yurtsever birçok harketin bastırılması sonucunda Küba İstihbarat Teşkilatı gittikçe güç kazanan Porto Riko bağımsızlık hareketine yardım etmeye çalışır. Adanın bağımsızlığı için savaşan FALN örgütünün Kübalılarca eğitildiği iddia edilecektir. Porto Riko Sosyalist Partisi lideri Juan Mari Bras’ın 1974 yılında Havana’da Fidel Castro ile görüşmesi de özellikle ABD tarafından bağımsızlık hareketiyle Küba bağlantısının olduğuna dair sık kullanılan bir olaydır. Özellikle Eylül 1974'ten itibaren adadaki ABD şirket ve sosyal mekanlarının bombalanması olayları artacaktır. Bu aşırı uçtaki eylemlere rağmen adanın bağımsızlığı için dayanışma toplantılarından en büyüğü 1975 yılında Havana’da gerçekleştirilecektir. Küba İstihbarat Teşkilatının eğitim faaliyetleri için kullandığı Matanzas tesisleri Havana’nın dışında yer alır ve 1962 yılından beri faaliyettedir. Birçok farklı ülke devrimci hareket üyeleri burada eğitim görmüştür. Türkiye'de anayasal süreç Türkiye'de anayasal süreç, 1808 tarihinde ilan edilen Sened-i İttifak ile başlayıp günümüze kadar devam etmektedir. II. Mahmut döneminde, Alemdar Mustafa Paşa tarafından hazırlanan Sened-i İttifak, merkezî otoriteyi taşrada hâkim kılmak için Rumeli ve Anadolu âyanları ile Osmanlı Devleti arasında 29 Eylül 1808’de imzalandı. Osmanlı'da Sened-i İttifak ile Türk tarihinde ilk defa devlet iktidarı sınırlandırıldığından, bu belge Türk tarihinde ilk "anayasal belge" kabul edilmektedir. Abdülmecit döneminde 3 Kasım 1839 tarihinde Mustafa Reşit Paşa tarafından hazırlanan Tanzimat Fermanı ilan edildi. Bu ferman ile padişah, fermanda ilân edilen ilkelere ve konulacak kanunlara uyacağına yemin etti. Tanzimat Fermanı'nın tamamlayıcısı ve pekiştiricisi olan Islahat Fermanı, Abdülmecit tarafından 1856 yılında "ferman" olarak ilan edildi. Tanzimat döneminde yetişen ve Genç Osmanlılar olarak bilinen aydın ve yazarlar, Avrupa'dan etkilenerek meşrutiyet yönetimini savunmaya başladılar ve meşrutiyeti ilan ettirmek için Abdülaziz’i tahttan indirerek, yerine II. Abdülhamit’i getirdiler. 23 Aralık 1876'da Mithat Paşa’nın hazırladığı Kanun-i Esasi ilan edilerek meşrutiyete geçildi. Kanun-i Esasî, şekli kritere göre bir anayasa olarak kabul edilmektedir. Türk tarihinin ilk anayasası olan ve 12 bölüm ile 119 maddeden oluşan Kanun-i Esasî'nin 113. maddesi gereğince, padişah olağanüstü durumlarda Anayasa'yı askıya alabilirdi. II. Abdülhamit, 1877 yılında Rus savaşlarını (93 Harbi) neden göstererek Anayasa'yı askıya aldı. 1908 yılındaki askeri ayaklanma sonucu II. Abdülhamit, 1876 Anayasası'nı tekrar yürürlüğe koydu ve böylece II. Meşrutiyet dönemi başladı. 1909 yılında 31 Mart Vakası'nın meydana gelmesinden sonra tahttan indirilen II. Abdülhamit'ten sonra 1909 yılında Anayasa'da önemli değişiklikler yapıldı. Bu değişikliklerle 1876 Anayasası, meşruti bir parlamenter monarşi Anayasası haline geldi. Osmanlı Devleti'nin I. Dünya Savaşı'nda yenilmesinden sonra 16 Mart 1920’de İstanbul'un işgal edilmesiyle, Osmanlı Meclis-i Mebusan'ı 18 Mart 1920 son kez toplandı ve çalışmalarına ara verdi. Damat Ferit Paşa 11 Nisan 1920’de Meclis-i Mebusan'ı feshettirdikten sonra, 23 Nisan 1920’de ilk Büyük Millet Meclisi, Ankara'da toplandı. Meclis, 20 Ocak 1921 tarihinde Teşkilât-ı Esasîye Kanunu kabul etti. Türkiye Cumhuriyeti'nin tek yumuşak ve tek çerçeve anayasası olan Teşkilât-ı Esasîye Kanunu'nda yapılan değişikliklerle devletin rejimi, dini, dili, başkenti, başkanı gibi unsurlar belirlendi. 1876 Kanun-i Esasîsi resmen ilga edilmeyişi, 1921 Teşkilât-ı Esasîye Kanunu'nun da yeni bir devletin ihtiyaçlarını karşılayacak derecede ayrıntılı olmayışından dolayı, ikinci dönem Türkiye Büyük Millet Meclisi, yeni bir anayasa yapma sorunuyla karşı karşıya kaldı. Yeni Teşkilât-ı Esasîye Kanunu (1924 Anayasası), 20 Nisan 1924 günü kabul edildi. 1924 Anayasası, güçler birliği (yasama, yürütme, yargı) bakımından 1921 Anayasası'na göre daha esnek ve parlamenter rejime yönelik atılmış önemli bir adımdır. Bu anlamda 1924 Anayasası'nın kuvvetler birliği görevler ayrılığı ilkesini benimseyen meclis hükûmeti sistemi ile parlamenter sistem arasında karma bir hükûmet sistemi kurduğu söylenebilir. 1924 Anayasası, 1961 yılına kadar yürürlükte kaldı. 27 Mayıs 1960 tarihinde, Millî Birlik Komitesi adında bir grup subay yönetime el koydu. Yeni bir anayasa yapılması için Kurucu Meclis kurularak, yeni anayasa bu meclise hazırlatıldı. 9 Temmuz 1961 tarihinde halkoylaması yapıldı ve oylama sonucunda %61,5 ile 1961 Anayasası kabul edildi. Türkiye'de 1960’ların sonlarına doğru siyasal şiddet olaylarının artması ve bunların engellenememesi sonucu 12 Mart 1971 tarihinde Genelkurmay Başkanı ve Kuvvet Komutanları, dönemin başbakanı Demirel’i istifaya zorladılar. Demirel'in istifa etmesiyle ordu desteğinde bir "partiler üstü” hükûmet kuruldu ve Anayasa'da değişiklik yapıldı. 12 Mart muhtırasının beklenen sonuçları vermemesinden dolayı 12 Eylül 1980 yılında ordu yönetime el koydu. 29 Haziran 1981'de çıkarılan kanunla bir anayasa yapmak için "Kurucu Meclis" oluşturuldu. Millî Güvenlik Konseyi ve Danışma Meclisinden oluşan bu meclis, hazırladığı Anayasa'yı 7 Kasım 1982 yılında halkoyuna sundu. %91,37 ile anayasa kabul edildi ve yayımlandı. Rusçuk âyanı Alemdar Mustafa Paşa, III. Selim tahta tekrar çıkarmak istediği sırada III. Selim'in öldürülmesi sonucu tahta II. Mahmut'u çıkardı, ardından kendisi sadrazam oldu. Otoritesini taşrada kaybeden Osmanlı Devleti, merkezi otoriteyi tanımayan Rumeli ve Anadolu âyanlarıyla antlaşma yoluna giderek otoritesini taşrada tekrar güçlendirmek amacıyla 29 Eylül 1808 tarihinde Kâğıthane’de Osmanlı ve ayanlar arasında "meşveret-i amme” denilen büyük bir toplantı yapıldı. 7 Ekim 1808 tarihinde her iki taraf arasında "Sened-i İttifak” adı verilen bir belge imzalandı. İmzalanan belge, padişah tarafından onaylanarak yürürlüğe girdi. Bu belge, bir giriş, yedi şart ve bir zeyl (ek) kısmından oluşmaktadır. "Giriş" kısmında: Osmanlı devlet düzeninin bozulduğu, devlet otoritesinin sarsıldığı ve bu durumun taraflarca gözlemlenmesi üzerine, devletin kuvvetlenmesi (Devlet-i Aliyenin kuvvet-i kamilesi esbâbını istihsal) maksadıyla toplantılar yapıldığı ve sonunda bu ittifakın akdolunduğu bildirilmektedir. "Yedi şart" kısmında senedi imzalayanlar: padişahın devletin temeli olduğunu tanıyacaklarını; toplanan askerlerin, devlet askeri olarak tahrir olunması; hazinenin muhafazasına ve devlet gelirlerinin korunmasına riayet edeceklerini; sadrazamdan gelen her emri padişahtan gelen bir emir olarak kabul edeceklerini ve ona karşı gelmeyeceklerini; başkentte "fitne ve fesad hadis" olursa çağrılmadan başkente gelip ve ayaklananları bastıracaklarını; hanedanların idareleri altında bulunan kazalarda "fukara ve reayanın" vergilendirilmesinde adil davranacaklarını kabul ettikleri yazılmaktadır. "Zeyl" kısmında ise senedin devamlı olarak uygulanabilmesi için bundan sonra sadrazam ve şeyhülislâm olacakların makamlarına geçer geçmez bu senedi imzalamaları öngörülmektedir. Sened-i İttifak'ın önemi, Osmanlı padişahının ilk kez yetkilerini resmî bir belge ile kısıtlamış olması ve hükümdar ile ayanlar arasında yazılı bir anayasa denilebilecek anlaşma niteliğinde görülmesinden gelmektedir. Hukuk devleti anlayışına doğru atılan ilk adım olarak da kabul edilen bu belge, anayasal nitelikte olup şeklî olarak bir anayasa olmayışından dolayı "anayasal nitelikte olan bir belge" olarak kabul edilmektedir. 1215 tarihinde İngiltere'de imzalanan Magna Carta'ya benzetilen Sened-i İttifak, içerik olarak bu antlaşmaya benzemekte fakat hazırlanış ortamı açısından farklılıklar göstermektedir. "Magna Carta" antlaşması, baronların bir dayatması sonucu oluşurken Sened-i İttifak'ın taraflarından olan âyanların böyle bir dayatması, isteği yoktur. II.Mahmut'tan sonra tahta geçen sultan Abdülmecit, 3 Kasım 1839 tarihinde Mustafa Reşit Paşa'ya hazırlattığı, batılı hukuk kurallarına geçişin ilk aşaması olan Tanzimat Fermanı'nı (Gülhane Hatt-ı Hümayunu) Gülhane Parkı'nda ilan ettirdi. Fermanın ilan edildiği sırada padişah, nazırlar, devletin asker ve sivil üst yöneticileri, Rum ve Ermeni patrikleri, Yahudî hahamı, esnaf teşkilâtı temsilcileri ve elçileri dinleyici olarak bulunmuşlardır. Ferman, bazı zümrelerin baskı ya da halk ayaklanması sonucu ilan edilmemiştir. Fransız İhtilali ile Avrupa’ya yayılan inkılap hareketlerinin Osmanlı İmparatorluğu'ndaki ilk tepkisini temsil eden Tanzimat Fermanı, hukuki açıdan ceza hukuku, idare hukuku ve ticaret hukuku gibi çeşitli hukuk dallarında küçümsenmeyecek gelişmelere öncülük etmiştir. Fermanda devletin iyi bir şekilde idare edilmesi için yeni kanunların (kavanin-i cedide) çıkarılması gerektiği belirtilmektedir. Şart şart ya da madde madde bir içeriğe sahip olmayan bu ferman, Osmanlı halkına birçok temel hak ve özgürlük getirmesinin yanı sıra devlet iktidarının kullanılmasına ve sınırlandırılmasına ilişkin birçok ilkeyi de içinde barındırmıştır. Bu ilkeler şöyle özetlenebilir: Tanzimat Fermanı, getirdiği yenilik hareketleriyle Batı'nın anayasal gelişmelerini izleyebilen küçük bir aydınlar zümresi içinde bir anayasalcılık akımının doğmasını hızlandırmıştır. Genç Osmanlılar denen bu grup, ilerleyen dönemlerde meşrutiyetin ve ilk Türk anayasası olan Kanun-i Esasi'nin ilan edilmesinde etken rol oynadılar. Islahat Fermanı, Kırım Harbi'nin son yıllarında 28 Şubat 1856’da Bâb-ı Alî’de bütün bakanlar, yüksek memurlar, şeyhülislâm, patrikler, hahambaşı ve cemaat ileri gelenleri önünde okunarak ilân edildi ve Paris Antlaşması'nı hazırlayan devletlere bildirildi. Kırım Harbi'nde Rusya'ya karşı Osmanlı Devleti'nin tarafında olan İngiltere, Fransa ve Avusturya, bu desteğin bedeli ve Osmanlı İmparatorluğu'nun Avrupa devletleri ailesine katılmasının şartı olarak Avrupa devletleri bir takım şartlardan oluşan Islahat Fermanı'nın maddeleri, Ali Paşa ile İstanbul’daki İngiliz ve Fransız elçileri arasında kararlaştırıldı ve sultan Abdülmecit tarafından onaylandı. Hukukî anlamda Islahat Fermanı, misak değil bir fermandır ve anayasal belge özelliği taşımaktadır. Fermanın amacı, Osmanlı tebaası arasında eşitlik sağlamaktır. Fermanın uygulanma sorumluluğu sadrazam Mehmet Emin Paşa doğrudan sorumlu tutulmuştur. Fermanın ilk üç maddesi Mehmet Emin Paşa'ya hitap ve genel bir giriş şeklinde olup toplam 35 maddeden oluşmaktadır. Fermanın hükümleri, özetle şöyledir (ilk üç madde hariç): Ferman, içerdiği hükümler ile müslüman ve gayrimüslim halk arasında hukukî olarak birçok alanda eşitlik sağlamıştır. İbadethane, kendi okulunu açma, ekonomik yükümlülükler, mal-mülk dokunulmazlığı, memur olma ile ilgili uygulamalar bu eşitliği göstermektedir. Ferman,içeriği itibarıyla Tanzimat Fermanı ile birlikte Kanun-î Esasi’ye önemli bir dayanak sağlamış ve Tanzimat Fermanı’nı Kanun-î Esasi’ye bağlamıştır. II. Abdülhamit'in tahta çıktıktan sonra 23 Aralık 1876'da ilan ettiği Kanûn-ı Esâsî, ilk Osmanlı anayasasıdır. II. Abdülhamit'in gözetimi altında Mithat Paşa'nın başkanlığını yaptığı "Cemiyet-i Mahsusa" adındaki bir kurul tarafından hazırlanan Anayasa'nın oluşturulmasında, 1831 tarihli Belçika ile 31 Ocak 1851 tarihli Prusya anayasaları model alındı. Anayasayı hazırlayan kurulda iki asker, 16 sivil bürokrat (üçü Hıristiyan) ve ulemadan 10 kişi yer aldı. Yapılan çalışmalar sonucu hazırlanan tasarı, Heyet-i Vükelâ'dan geçti. 23 Aralık 1876 tarihinde padişahın bir yazısı ile (hatt-ı hûmayun) kabul ve ilân edildi. 119 madde ve 12 bölümden meydana gelen Kanûn-ı Esâsî, daha sonra beş kez değişikliğe uğrayarak Anayasa'dan bazı maddeler çıkarılmış ve değiştirilmiş, Anayasa'ya yeni maddeler eklenmiştir. Anayasa, devletin yapısını, organlarını ve bunlar arasındaki ilişkiyi; vatandaşların temel hak ve özgürlüklerini belirtilmesiyle Osmanlı Devleti'nin hukuksal durumu belgelenmiş oldu. Batılı devletler, Osmanlı Devleti'nden Sırbistan ve Karadağ Prenslikleri'nin savaş öncesi imtiyazlarına kavuşması, Bosna-Hersek'e özerklik verilmesini, Bulgaristan'da ıslahat yapılmasını istiyorlardı. Bu konuda hazırladıkları teklifi, Osmanlı Devleti'ne sunmuşlardı. Bu teklifi görüşmek üzere 200 kişilik bir meclis toplandı. Mecliste, Osmanlı Devleti'nin yalnız bir bölgesi için değil, ülkenin tüm insanlarına yönelik ıslahatların yapılması uygun görüldü. Bu dönemde tartışılan en köklü ıslahat anayasanın hazırlanması ve ilanıydı. Böylece oluşturulacak bir anayasa, Osmanlı tebaasının haklarını, özgürlüklerini güvence altına alacak, bireyler arasında birleşmeyi sağlayacak, adaleti egemen kılacak, toplumun refahı ve ilerlemesi hakkında açılımlar gerçekleştirecekti. Toplumun tüm kesimini ilgilendiren böyle bir belgenin hazırlanması için anayasaya karşı olan ulemanın ikna edilmesi gerekirdi ve Seyfeddin Efendi, bu kesimi ikna ederek anayasanın gerekliliğini gösterdi. Bu toplantıda alınan kararların padişaha iletilmesiyle bir anayasa hazırlanmak üzere genel meclisin toplanmasını öngören İrade-i Seiyye padişah tarafından yayınlandı. Bunun üzerine hükûmet çalışmalarını yoğunlaştırarak aldığı kararları 8 Ekim 1876'da sadrazam imzasıyla padişaha sundu ve hükûmet, bu kararlar içinde anayasayı oluşturacak komisyon için yirmi kişiyi padişaha önerdi. Padişah, hükûmetin saptadığı, bu isimleri onayladı ve komisyonun başkanlığına Mithat Paşa'yı getirdi. Komisyonda bulunan üyelerin sayısı zamanla arttı. Komisyon, çalışmaları sırasında çeşitli alt gruplara ayrıldı: yönetime ait düzenlemeler Cevdet Paşa'nın başkanı olduğu grup; basın yasası Server Paşa'nın başkanı olduğu grup; Kanun-i Esasi ve seçim yasası Ziya Bey'in başkanı olduğu grup tarafından üstlenildi. Komisyonun ağırlık görevi anayasayı oluşturmaktı ve İsmail Hami Danişmed'in belirttiğine göre komisyonda yirmiye yakın anayasa tasarısı hazırlandı. Komisyonda, uzun süre anayasayla ilgilenen Mithat Paşa'nın, Süleyman Paşa'nın ve Said Paşa'nın hazırladıkları anayasa tasarıları kabul edilmedi. Komisyondaki çalışmalar sonucunda 130 maddelik bir tasarı İsmail Hami Danişmed'in sı hazırlandı ve bu tasarı, sadrazama sunuldu. Heyet-i Vükelada incelenen tasarı padişaha sunuldu. Padişah ise çeşitli kişilerden oluşan komisyonlar kurarak, bu tasarının incelenmesini istedi. Tasarıyı inceleyen bürokratlar, bu konudaki düşüncelerini rapor halinde padişaha sundular. Damat Mahmut Paşa, 113. maddenin anayasa tasarısına konulmasını önerdi ve padişah da bu maddenin anayasaya konulmasında ısrar etmesiyle madde anayasa tasarısına kondu. 23 Aralık 1876'da Kanun-i Esasi, padişah tarafından imzalandı ve Anayasa'nın ilanı Bab-ı Âli'de yapıldı. Mahmut Celalettin Paşa, Hatt-ı okuduktan sonra önceden bastırılan anayasa metni ve Hatt-ı Hümayûn halka dağıtıldı. 23 Aralık 1876'da bir törenle ilan edilen Kanun-i Esasi, "Memâlik-i Devlet-i Osmaniye (1-7), Tebaa-i Devlet-i Osmaniye'nin Hukuk-ı Umumiyesi (8-26), Vükelâ-yı Devlet (27-38), Memurin (39-41), Meclis-i Umumî (42-59), Heyet-i Âyân (60-64), Heyet-i Mebusan (65-80), Mehakim (81-91), Divan-ı Âli (91-107), Vilayât (108-112), Mevad-dı Şetta (113-119) bölümleri olmak üzere toplam 11 bölüm ve 119 maddeden oluşuyordu. Parlamentonun oluşturulmasına karar verilmiş olmasına rağmen, henüz bir seçim yasası yoktu ve geçici bir yasa olan "Talimat-ı Mukavvate" komisyon tarafından hazırlandı. Bu yasaya göre, parlâmento üyeleri, halk tarafından seçilecek olan Meclis-i Mebusan ile üyeleri devlet memurları arasından seçilecek olan Meclis-i Ayan olmak üzere iki meclisten oluşacaktı. 14 Şubat 1878'de hükûmet, Kanun-i Esasi'nin Meclis-i Umuminin zamanından önce açılıp kapatılması, çalışma süresinin uzatılması konusunda padişaha yetki verdiğini belirterek Meclis-i Umuminin geçici olarak kapatılmasını padişaha önerdi. Padişah da bu öneriye uygun olarak bir İrade-i Seniyye imzalayarak Meclis-i Mebusana gönderdi. İrade-i Seniyye'de "bugünkü günde ahval-ı umumiyemizin kesbeleylediği şekil ve suret her devleti meşrutada mer'iyy-ül cereyan olan usul ve teamül ile dahi karîn-ı Vusuk olduğu üzere Meclis-i Umuminin tamamî-i cereyanı vezaifine müsaid olmadığından" söz eden padişah, o günden itibaren geçerli olarak Meclis-i Umumiyi kapattığını bildirmiştir. Kanun-i Esasi ile verilen tüm haklar askıya alınarak mutlak yönetim 1908 yılına kadar ülkede egemen oldu. Kanûn-ı Esâsî'de Osmanlı Devleti'nin monarşi (md. 3) ve üniter (md. 1) bir yapıya sahip olduğu, dininin İslam (md. 11), resmî dilinin Türkçe (md. 18) ve devletin başkentinin (payitaht) İstanbul (md. 2) olduğu belirtilti. Anayasada, 8. ila 26. maddelerinde "Tebaa-i Devlet-i Osmaniye’nin Hukuku Umumîyesi" başlığı altında Osmanlı tebaasının temel hak ve özgürlüklerini düzenlendi. "Vatandaşlık Hakkı, Kişi Hürriyeti, Kişi Güvenliği, İbadet Hürriyeti, Basın Hürriyeti, Şirket Kurma Hürriyeti, Dilekçe Hakkı, Öğretim Hürriyeti, Eşitlik İlkesi, Devlet Memurluğuna Girme Hakkı, Malî Güce Göre Vergi İlkesi, Konut Dokunulmazlığı, Kanunî Hâkim Güvencesi, Müsadere, Angarya Yasağı, Vergilerin Kanunîliği İlkesi, İşkence Yasağı, Seçme ve seçilme hakkı" bu temel hak ve özgürlükler içinde yer aldı. Meclis-i Mebusanın kapatılması, hakların kaldırılması, basına sansür uygulanması