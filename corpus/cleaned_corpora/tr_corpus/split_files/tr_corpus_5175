hayatı boyunca devam etmiştir. İş hayatına 1948 yılında başlayan "Ahmet Uzel", ilk şiirini aynı yıl yazmıştır, ilk bestesini de aynı yıl yapmıştır. 1961 yılında dünyaca ünlü Massey Ferguson traktörlerinin "Uzel Makine Sanayi A.Ş." olarak üretimine başlamıştır. 1962 yılında babası İbrahim Uzel’in vefatı üzerine Uzel Grubu’nun başına geçen "Ahmet Uzel", 1964 yılında "Perkins Engines Limited" ile lisans anlaşması imzalayarak dizel motor fabrikası girişimini gerçekleştirmiştir ve böylece Ahmet Uzel’in önderliğinde bir ilke imza atılmış olunur. Traktör üretiminin yanı sıra, otomotiv ürün yelpazesini de geliştirmiş olan Uzel firması, 1970 yılında ilk jant üretimini gerçekleştirmiştir. Bu yenilikleri 1971 yılında Uzel’in traktörler ve Anadol marka otomobiller için fren ve helisel yay üretimine başlaması izlemiştir. Firma 1976’da "Uzel Makina San. A.Ş." olarak tescil edilmiştir. Yapılan yeni anlaşmalarla beraber 1977 yılında Uzel, Ahmet Uzel’in başkanlığında Holdingleşmiştir. "Ahmet Uzel"’in iş hayatı, vefat ettiği 5 Ekim 1998 yılına kadar hiç durmaksızın 50 yıl sürmüştür. Bu süre zarfında "Uzel Makina" ve Uzel Holding ile bağlı kuruluşlarında Yönetim Kurulu Başkanı olarak görev yapmış olan "Ahmet Uzel", "Türk Sanayici ve İş Adamları Derneği" üyesi olmuştur. Ama bütün bu başarılara imza atarken, adı "Traktör Kralı" ya da "Otomotiv sektörünün duayeni" gibi sıfatlarla anılmışken, onun kalbi müzik için atmaya devam etmiştir. Edebiyat ve müzik alanında herhangi bir eğitim almamış olmasına rağmen tamamı kendisine ait olan güfteleri içeren 5.000’in üzerinde besteye sahiptir. Mütevazı bir kişiliğe sahip olan "Ahmet Uzel", 20 Ocak 1994 yılına değin bestelerini ve şiirlerini, çok yakın birkaç arkadaşı dışında gün ışığına çıkarmamıştır. Bu bestelerden TRT repertuvarında hâlen 300’e yakın eseri vardır. 40 yıllık eşi "Türkan Uzel"’den, 1 kız 2 erkek evladı vardır. Uzel Holding Uzel Holding, Hollanda'nın başkenti Amsterdam merkezli eski bir holding. Temelleri 1864 yılında atılan şirket, 2012 yılında iflas ederek kapatılmıştır. 1864 yılında Uzel Corporation'ın temelleri atıldı. Uzel Ailesi, Osmanlı İmparatorluğu'nun Rusçuk kentinde fayton üretmeye ve bu faytonların satışını gerçekleştirmeye başlar. Uzel imzalı, el yapımı faytonlar Osmanlı İmparatorluğu'nun dört bir yanında kullanılır. 1937’de Uzel Grubu'nun kurucusu ve ilk Yönetim Kurulu Başkanı İbrahim Uzel, Bursa'da bir şahıs firması kurar ve motorlu araçlar için yaprak yay üretimine başlar. 1961 yılında, İbrahim Uzel motorlu bir taşıt üretme hayalini gerçeğe dönüştürür ve tarım traktörü üretimine başlar. 1997’de Uzel hisselerinin %15'i Morgan Stanley'nin koordinasyonuyla İstanbul ve Londra borsalarında halka arz edilir. 2005 yılında Uzel, global rekabet şartlarına erişebilmek amacıyla genel merkezini Hollanda'ya taşır, kurumsal kimliğini yeniler. Avrupa'nın en köklü traktör üreticilerinden biri olan Holder Uzel Corporation bünyesine katılır. Tarım ekipmanlarında dünya pazarlarının güçlü isimlerinden Kverneland Grubu ile distribütörlük anlaşması imzalanır ve son teknoloji ürünü ekipmanlar Uzel-Kverneland markasıyla pazara sunulur. Ekipman ve biçerdöver üretim hattı açılır. 2006 yılında, Uzel traktör ve ekipman alanında 16 yeni modeli pazara sunar. 2006 yılında lansmanları yapılan Uzel Cottoncraft Pamuk Hasat Makinası ve Uzel Ön Yükleyici’ler çiftçilerce büyük ilgiyle karşılanır. Mirage motosikletleri pazara sunulur. Argentum Ventures N.V. Türkiye’de Century 21 Türkiye olarak gösterdiği başarılar ile 2006’da Almanya, Hırvatistan, Slovakya, Slovenya, Bosna Hersek, Sırbistan, Karadağ, Azerbaycan ve Macaristan için Cendant Global Services B.V. (NYSE:CD)’den Century 21 ana Franchise lisansını alarak Avrupa’da bir Türk şirketi olarak bir ilki gerçekleştirir. Uzel Holding, 2012 Haziran'ında iflas etti ve kapatıldı. Uzel Holding'in faaliyetleri 4 ünite altında toplanmaktaydı. Dünyanın en büyük 10 traktör üreticisinden biri olan müflis Uzel Traktörün yurt dışındaki firmasıdır. , 47–120 HP güç aralığında sekiz ana modelde 182 farklı tip Massey Ferguson ürün gamına sahiptir. Uzel, 2005'in Haziran ayı içerisinde Almanya'nın Metzingen şehri merkezli münfesih Max Holder şirketini satın almıştı. Aynı yılın Ağustos ayında Norveç merkezli Kverneland Group ile distribütörlük anlaşması imzalamış idi. İflas etmeden önce otomotivde 1,5 ton ve üzerindeki ticari araçlar konusunda uzmanlaşan Uzel Auto, süspansiyon sistemleri ve yedek parça üretmektedir. 2005 yılında savunma sistemleri konusunda da faaliyet göstermeye başlamış idi. Uzel bünyesinde satış sonrası hizmetler fonksiyonuna sahip bir yapı olarak konumlanmış bulunan parça birimi, 2005 yılında alınan karar doğrultusunda ayrı bir ünite olarak yapılanmış idi. Daha önce sadece Massey Ferguson traktörlerinin orijinal parçalarını temin etmekte olan Uzel Parts, sonradan tüm tarım makineleri marka ve modelleri bazında hedeflenen pazarlarda parça ticaretine başlamış ancak Uzel in iflası ile faaliyetlerini durdurmuştur. Uzel Grubu'nun hisselerinin yurt dışına satılması ile birlikte tamamen Önder Uzel'in kontrolüne girmiş olan Argentum, Uzel Capital adı ile 2006 yılında kurulmuş, ardından Argentum adını almıştır. 2006 yılında faaliyet alanları daha da genişleyen Argentum, o dönemde 4 ana başlık altında çalışmalarını yürütmekteydi: 2007 yılında Uzel Holding, Palladium Balanced Scorecard Hall Of Fame ödülüne layık görüldü. Ödül, Robert S. Kaplan tarafından Prag'da düzenlenen bir törenle verildi. Çömlek Çömlek, genellikle killi, yumuşak topraktan yapılıp bir fırında pişirilmek suretiyle üretilen mutfak aracı ya da pişirme kabı. Eski bir pişirme aleti olan çömlek, bakır ya da diğer madenlerden de yapılabilir. Türk, İspanyol ve Fransız mutfaklarında geleneksel olarak kullanımı yaygındır. Türkiye'de çömlekçiliği ile meşhur bazı yöreler bulunmaktadır. Bunlardan biri Bilecik ili Kınık köyü, diğeri ise Nevşehir ili Avanos ilçesidir. BeÅŸik kertmesi Beşik kertmesi, erkek ve kızın daha beşikte bebekken, gelecekte evlenmesine dair verilen karar. Dede Korkut Kitabı'nda geçer. Anadolu'da bu gelenek şöyle işler: Bir kızın doğum haberini alan ve bu kızın ailesiyle akraba olmak isteyen erkek ailesi, kızın ailesine bir beşik yollar ve söz kesilmiş olur. Beşik kırdı da denir. Ä°nce Minareli Medrese İnce Minareli Medrese, Konya ili, Selçuklu İlçesi'nde, Alaaddin Tepesi'nin batısındadır. Selçuklu Sultanı II. İzzeddin Keykavus devrinde Vezir Sahip Ata Fahrettin Ali tarafından, hadis ilmi öğretilmek üzere 663 H.(1264 M.) yılında inşa ettirilmiştir. Yapının mimarı Keluk bin Abdullah'tır ("Kölük bin Abdullah"). Darü-l Hadis Selçuklu Devrinin avlusu kapalı medreseleri grubundadır. Tek eyvanlıdır. Doğusunda yer alan taçkapı, Selçuklu Devri taş işçiliğinin en güzel örnekleri arasındadır. Giriş kemerinin iki tarafında yer alan üçer küçük sütun ve kemer kavsarası bitkisel ve geometrik motiflerle süslüdür. Taçkapıdan çapraz tonozlu mekâna geçilmektedir. Cepheden bakıldığında fark edilemeyen bu mekân, binanın esas eyvanı için simetri teşkil etmektedir. Bu mekânın yan duvarlarındaki iki adet niş mimariye estetik kazandırmıştır. Çapraz tonozlu giriş bölümünden divanhaneye girilir. Ortasında havuzu bulunan üzeri kubbeli, kare planlı avlunun güney ve kuzeyinde beşik tonozlu dikdörtgen planlı öğrenci hücreleri bulunmaktadır. Kubbeye geçiş pandantiflerle sağlanmıştır. Kubbe kasnağında kûfi yazı ile "El-Mülkü-Lillah" "Ayet'el Kürsi" yazılıdır. Yapı ışığını, mazgal ve dikdörtgen pencereler ile kubbede yer alan fenerden sağlamaktadır. Girişin karşısında avludan üç basamakla çıkılan basık tonozlu eyvan yer almaktadır. Eyvanın iki yanında kare planlı, kubbeli birer dershane odası vardır. Anıtsal yapının ön cephesi kesme taştandır ve yan duvarlarının dış cepheleri moloz taştan yapılmıştır. İç mekânlarda tuğla hem statik, hem de dekoratif amaçlı kullanılmıştır. Kuzeyinde yer alan mescitten bugün yalnız tuğla örgülü mihrabı kalmıştır. Yapıya adını veren minarenin kaide kısmı kesme taş kaplamalıdır. Beden kısmı tamamen tuğla örgülüdür. Bugün mevcut gövdesi sekiz köşeli olup, çeşitli formda bombeler halindedir. Minare turkuvaz renginde, beyaz hamurlu tuğlalarla örülmüştür. Minarenin orijinali iki şerefeli iken, 1901 yılında düşen yıldırım, iki şerefeden birini tahrip etmiştir. İnce Minareli Medrese 19. yüzyılın sonuna kadar faaliyetini sürdürmüştür. 1876-1899 yıllarında tamir edildiği bilinmektedir. Cumhuriyet Devrinde 1936 yılında başlayan çeşitli onarım çalışmalarından sonra, 1956 yılında Taş ve Ahşap Eserler Müzesi olarak hizmete açılmıştır. Müzede Selçuklu ve Karamanoğlu devrine ait taş ve mermer üzerine oyma tekniği ile yazılmış inşa ve tamir kitabeleri, Konya Kalesi'ne ait yüksek kabartma rölyefler, çeşitli ahşap malzemeye oyma tekniği ile yapılmış geometrik ve bitkisel motiflerle bezenmiş kapı ve pencere kanatları, ahşap tavan göbeği örnekleri ve mermer üzerine işlenmiş mezar şahidesi ve sandukalar teşhir edilmektedir. Başkenti Konya olan Selçukluların sembolü çift başlı kartal ve kanatlı melek figürlerinin en güzel örnekleri de bu müzede sergilenmektedir. Ahmet Yorulmaz Ahmet Yorulmaz (1932, Ayvalık - 31 Mart 2014, Gömeç), Türk gazeteci, yazar ve çevirmen. İzmir, İstanbul ve Ayvalık'ta gazetecilik yaptı. Edebi yaşamına Çağdaş Yunan edebiyatı çevirileriyle başladı. Önce kısa hikâye ve şiir, sonrasında çocuk kitapları ve roman çevirileri yaptı. Ayvalık'ta, ancak sekiz ay yaşatabildiği bir gazete çıkardı. 1963'te Geylan Kitabevi'ni kurdu. 33 yıl aralıksız kitapçılık yaptıktan sonra, yazabilmek ve çevirebilmek amacıyla emekli oldu. 'Ayvalık'ı Geziyorum' adlı turizm tanıtım kitabı başta olmak üzere çeşitli romanlarıyla tanınan, Yunanca çevirmenlik de yapan Ahmet Yorulmaz 27 Mart 2014 günü eşi Işık Yorulmaz'ı (76) kaybetti. Yaklaşık 3 yıl önce eşiyle taşındığı Gömeç ilçesine bağlı Dursunlu köyündeki evine geri dönen Ahmet Yorulmaz 31 Mart 2014 günü fenalaştı ve kaldırıldığı hastanede yaşamını yitirdi. Berdel Berdel , ailelerin karşılıklı olarak kızlarını birbirine gelin vermeleri ya da evlenecek iki erkeğin, ailelerindeki kızları karşılıklı olarak kendilerine eş olarak seçmeleri ile gerçekleşen bir evlilik yöntemidir. "Simetrik evlilik" ve "mübadele evliliği" olarak da isimlendirilmektedir. Berdel töresinin, bazen ikiden fazla aile arasında da yapıldığı ve üç aile arasında gerçekleşen uygulamalarının var olduğu ifade edilmektedir. Bu töre, aileler arasındaki kan davalarını ortadan kaldırmak için de bir yöntem olarak kullanılmaktadır. Trampa Berdel, ailelerin, erkek mensuplarını evlendirmek amacıyla, kız almayı hedefledikleri ailenin erkek fertlerine kendi kızlarını vermeleri olarak tanımlanabilecek berdel çeşididir. Aynı anda karar verilen ve aynı anda gerçekleşmesi beklenen ve tamamen eşitlik ve karşılıklılık üzerine inşa edilen bir evlilik türü ve töresidir. Başlık parası uygulamasının alternatifi olarak üretilmiş bir çözümdür. Tarım ve hayvancılıkla geçinen toplumlarda yaygın olan başlık parası uygulaması, evlenecek kızın ailesine, uğrayacağı iş gücü kaybının bir bedeli olarak yapılan bir ödemedir; eski Anadolu kültüründe ise evlenen kıza verilen önemin bir göstergesi olarak kadına verilen hediye şeklinde uygulanmıştır. Günümüzde dünyanın pek çok yerinde olduğu gibi Türkiye’de kırsal kesimde uygulanmaya devam etmektedir. Başlık parası ödemeye maddi durumları elvermeyen ya da başlık vermek istemeyen aileler, karşılıklı kızlarını değiştirmek suretiyle kolay ve ucuz yoldan evlenirler. kız kardeşlerin karşılıklı verilmelerinin yanında, evlenilecek kıza karşılık, kız kardeşlerden başka, bazen teyze çocuklarının bazen amca kızlarının ve bazen de bizzat evlenecek kişinin kendi kızını vermesi söz konusu olabilmektedir. Trampa berdel uygulamalarında her zaman aynı yaştan kızlar değiştirilmemektedir. Büyük yaşta olan kızın evlendirilip gönderilmesinden çok sonra, bebek ya da çocuk yaşta değiştirilen kız çocuğunun büyüyüp evlenebileceği yaşa geldikten sonra uygun bir erkekle evlendirildiği durumlar olmaktadır. Bir sebeple oluşan bir anlaşmazlık nedeniyle düşman olan aileler arasında akıtılan kanı durdurmak için ya da kan akmasını başlamadan bitirmek amacıyla yapılan berdeldir. Berdel töresinin bu biçiminin uygulanmasında, kan bedeli olarak ya da can teminatı olarak, aileler kızlarını karşı tarafa verirler. mensuplarından birisi ya da birileri öldürülmüş aileye, bu ölümlerin sebebi olan ailenin bir miktar para ödemesi ile kan davaları sonlandırılabilmektedir. Kan berdelinde akıtılmış olan kanın ya da verilmiş zararın bedeli olarak para yerine kız verilmesi de söz konusudur. Selahattin Ã‡olak Mehmet Selahattin Çolak, Türk siyasetçi. 1977-1980 ve 1989-1994 yılları arası Adana Belediye Başkanı olarak görev yaptı. 1977 yılında yapılan yerel seçimlerde Cumhuriyet Halk Partisi'nden Adana Belediye Başkanı seçilmiştir. 1980 yılına kadar görevde kalmıştır. 1989 yıllarında yapılan yerel seçimlerde ikinci kez Adana Büyükşehir Belediye Başkanlığı görevine seçildi ve 1994 yılına kadar bu görevi sürdürdü. Adana'ya Galleria Alışveriş Merkezi, Mimar Sinan Açıkhava Tiyatrosu, Mustafa Kemal Paşa Bulvarı, Küçüksaat Meydanı gibi eserleri kazandırdı. Çökekyazı, Hizan Çökekyazı, Bitlis ilinin Hizan ilçesine bağlı bir köydür. Köyün adının nereden geldiği bilinmemekle beraber Ermenice bir kelime olup geçmişi hakkında bilgi yoktur. Bitlis iline 50 km, Hizan ilçesine 14 km uzaklıktadır. Ali Ahmet Kelecek Ali Ahmet Kelecek (1930, Adana), Emekli Hava Tuğgenerali ve belediye başkanı. 2 Aralık 1981-28 Mart 1984 tarihleri arasında Adana Belediye Başkanlığı görevi yaptı. Kan davasÄ± Kan davası, aile bireyleri arasındaki ilişkilerin sıkı olduğu ve törelere önem verilen toplumlarda öç alma duygusundan kaynaklanan, misilleme biçiminde karşılıklı cinayetlerle süren aileler ve gruplar arası öldürme silsileleri durumu. Kan davasında silsileyi başlatan, farklı bir ifadeyle ilk katil kim olursa olsun, katile karşı sürekli katil çıkar, yıllarca, onyıllarca silsile halinde sürer. Bunun yanında, günlük dilde, yerine göre “namus”, “onur”, “saygınlık”, “şan” gibi kavramlarını da içeren şeref kavramı, kan davalarına neden olan ilk eylemde ve öç alma sürecinde faillerin en çok sığındıkları bir kavramdır. Sahip olunan toprağa el konulması, ailenin kadın veya kızlarından birine laf atılması, sarkıntılık, tecavüz veya kız kaçırılması, evlilik dışı bir kızın hamile kalması, aile fertlerinden birinin öldürülmesi, hakarete uğraması vb. günlük bütün ilişkilerde ailenin şerefine, saygınlığına herhangi bir zarar geldiğine inanıldığı durumlarda, halk arasında “leke” olarak adlandırılan bu durumlar genellikle kan davası ile “temizleme” yoluna gidilmektedir. Kan davası,hukuk kuralları içinde cezalandırmayı kabul etmeyip, cezalandırmayı kendi elleriyle yapan kişilerin davasıdır. Namus ve töre cinayetleri ile karışıktır ve siyasal, mezhepsel, bölgesel kan davaları da vardır. Kan davası kapsamında genellikle tek tek cinayetler işlense de, bazı bölgelerde kadın ve çocukların da içinde bulunduğu toplu kan davası cinayetleri görülmektedir. Bazı ülkelerin hukuk sistemlerinde idam cezası kaldırıldığından, bazen 12 yaşındaki çocuk bile kan davasının bir askeri olabilir. “Kan gütme”, “kan intikamı” olarak da isimlendirilen olgu, Türkiye’de ve bölgede daha çok “kan davası” kavramıyla tanımlanmaktadır. Yabancı literatürde “blood feud”, “blood revenge”, “blood vengeance feud”, “vendetta”, gibi kelimelerle ifade edilen kan davasının İngilizce'deki karşılığının bileşenlerinden biri olan “vengeance” ya da “revenge” ve Almanca’daki “rache”, “öç” anlamına gelmektedir. İtalyancadaki “vendetta” sözcüğü ise Latincede bir kimsenin kendisini savunması anlamına gelen “vindicta” sözcüğünden türemekte, İngilizcedeki yine bu kökten geldiği anlaşılan “vindicte” sözcüğü de, “kinci”, “intikamcı” anlamına gelmektedir. Osmanlıca'da da “kan gütme”, “öç” anlamına gelen Arapça kökenli “sar” kelimesiyle karşılanmaktadır. Konuyla ilgili literatürde değişik pek çok tanım yapılmıştır. Bir tanıma göre “cemaat tipindeki samimi ilişkilerin bulunduğu gruplar arasında her iki tarafın da şiddete başvurulacağını beklediği karşılıklı düşmanlık ilişkileri” olarak tanımlanmaktadır. Buna benzer bir tanımda ise, "Akrabalardan ve cemaat üyelerinden birini öldüren kimseyi ya da onun ailesinden, akrabalarından, cemaatinden birini öldürmek suretiyle öç alma" olarak tanımlanmaktadır. Türkiye'de, Türk Ceza Kanunu'nda kasten insan öldürme suçunun temel şeklinin cezası müebbet hapis cezası olarak öngörülmüştür. Buna karşılık kasten insan öldürme suçunun "kan gütme saikiyle" veya "töre saikiyle" işlenmesi halinde suçun nitelikli hali olarak verilecek ceza ağırlaştırılmış müebbet hapis cezasıdır (TCK. m.82/1-j,k). Nuri Korkmaz Nuri Korkmaz, (1940, Mecidiye), Türk asker ve siyasetçi. Kara Harp Okulu ve Kara Harp Akademisi mezunudur. Kara Harp Akademisi ve Millî Güvenlik Akademisi Öğretim Üyeliği, 6. Kolordu Kurmay Başkanlığı, Ege Ordusu Harekât Başkanlığı, 29 Eylül 1980-2 Aralık 1981 tarihleri arasında Adana Belediye Başkanlığı, Demokratik Sol Parti Kurucu Üyeliği, TBMM XVII. Dönem Adana Milletvekilliği yapmıştır. Evli ve üç çocuk babasıdır. Bakırcılık Bakırcılık bakırdan eşya yapma sanatıdır. Ev eşyası olarak üreticilik azalmış olup süs eşyası şeklinde yapılmaktadır. Kazan, testi, leğen, tas, tencere, tava, sahan, bakraç, mangal, ibrik, tepsi, saksılık ürünleri dövme ve sıvama tekniği ile yapılmaktadır. Sıvamacılık, sıvama makinelerinde yapılır. Kaplara şekil ve motif işlenmesinde kabartma yöntemi uygulanır. Bu işlemde keski kalemi ve darbe kalemi kullanılmaktadır. (Erşahin, 48)Anadolu'da geleneksel el sanatları bakır işlemeciliği birçok yörede hala sürmektedir. Bulunması tarih öncesine uzanan bakırın, alet ve silah yapımında kullanılan ilk maden olduğu bilinmektedir. İlk örneklerin Kaldea'da MÖ 4000'lerde yapıldığı sanılmakla birlikte bu tarihin daha da geriye gittiği bir gerçektir. Yenice, Pazarlar Yenice köyü, Pazarlar ilçesine 9 km uzklıkta, 250-300 haneye sahip bir köydür. Ege Bagatur Ege Bagatur (22 Şubat 1937 Adana; 16 Kasım 1990), Türk siyasetçi. İlk, orta ve lise tahsilini Adana'da yaptı. Ankara Üniversitesi Hukuk Fakültesi'nden 1961 yılında mezun oldu. Avukatlık stajını ve askerliğini yaptıktan sonra 1965 yılında Adana'da avukatlığa başladı. 1973 - 1977 yıllarında Adana Belediye Başkanlığı görevini yaptı. 1977-1990 yılları arasında avukatlık mesleğine devam etti. 16 Kasım 1990 tarihinde vefat etti. Beşir Fuad Beşir Fuad (Osmanlı: بشير فؤاد) (1852, İstanbul - 5 Şubat 1887, İstanbul), Türk asker, çevirmen, gazeteci ve fikir adamı. Tanzimat Dönemi’nde bilim, felsefe, edebiyat eleştirisi, biyografi alanlarında eser vermiş sıradışı bir Osmanlı aydınıdır. Sıradışılığı, romantizm akımının etkisindeki diğer Tanzimat aydınlarından farklı olarak edebiyatta realizmi ve natüralizmi ; felsefede pozitivizm ve materyalizmi benimsemesindendir. “"Türk edebiyatının ilk denemecisi"”, “"ilk Türk materyalist"”, “"ilk biyografici"”, “"ilk eleştirmen"” gibi sıfatlarla anılır. 35 yaşında bileklerini keserek hayatına son veren Beşir Fuad’ın bir bilimsel deney gibi gerçekleştirdiği intiharı, o zamana kadar intihar kavramına yabancı olan Osmanlı toplumunda ve basında geniş yankı bulmuş; İstanbul’da bir intihar salgını başlatmıştır. 1852’de İstanbul’da dünyaya geldi. Gürcü asıllı bir aileye mensuptur. Babası Maraş ve Adana mutasarrıflıklarında bulunmuş olan Hurşid Paşa, annesi Giresunlu Memiş Paşa 'nın kızı Habibe Hanım' dır. İstanbul Fatih Rüştiyesi’ni bitirdikten sonra öğrenimine babasının görevli olduğu Suriye’de, Halep Cizvit Mektebi’nde devam etti. Bu okulda çok iyi derecede Fransızca öğrendi. 1871’de İstanbul Askeri İdadisi’ni, 1873’te Mekteb-i Harbiye'yi bitirdi. Üç yıl Sultan Abdülaziz'in yaverliğini yaptı. 1876-1877 Osmanlı-Sırp Savaşı başlayınca gönüllü olarak savaşa katıldı. Ardından 1877-1878 Osmanlı-Rus Savaşı ‘nda ve Girit isyanlarının bastırılmasında gönüllü görev aldı. Girit'te birkaç yıl kaldı. Bu süre içinde İngilizce ve Almanca öğrendi. İlk evliliğini çok genç yaşta iken halayığı ile yapan ve bu evlilikten Mehmet Cemil adında bir oğlu olan Beşir Fuad kısa bir süre sonra eşinden boşanarak saray doktoru Kadri Paşa’nın oğlu Salih Paşa’nın kızı Şaziye Hanım ile evlendi. Bu evlilikten Namık Kemal ve Mehmed Selim adlı iki oğlu oldu. Beşir Fuad bilim ve felsefeye ilgi duyuyor; çok iyi derecede İngilizce, Almanca ve Fransızca bildiği için Batı’da gelişen fikir ve sanat akımlarını hızla ve yakından izleyebiliyordu. 1883 yılında Mustafa Reşid’in çıkardığı "Envâr-ı Zekâ" dergisine çeviriler yaparak yazı hayatına başlayan Beşir Fuad, 1884'te askerliği bıraktı. 1884'ten itibaren kendisini tamamen yazı ve yayın hayatına verdi. Gazetelerde bilimsel, felsefî ve askeri yazılar, tiyatro değerlendirme yazıları, dil öğrenimi hakkında yazılar, çeviri kitaplar yayımladı. Üç yıllık çalışması sonunda 16 kitap 200 makale yayımlayan Beşir Fuad, Osmanlı aydınlarına Emile Zola, Alphonse Daudet, Charles Dickens,Flaubert, Auguste Comte, Karl Georg Büchner, Herbert Spencer, Jean le Rond d'Alembert, Julien Offray de La Mettrie, Diderot, Claude Bernard, Gabriel Tarde gibi Batılı düşünür ve yazarları kitapları ve yazılarıyla tanıttı. 1884'te yazarlık ve gazeteciliğin yanı sıra dergiciliğe de başladı. Birkaç arkadaşıyla önce "Hâver" ardından "Güneş" dergisini çıkardı. Hâver dört sayı, fen ağırlıklı yazılar yayımlayan Güneş on iki sayı sonra kapandı. Bir buçuk ay kadar Ceride-i Havadis'in başyazılarını yazdı, Ceride-i Havadis kapatılınca Tercüman-ı Hakikat ve "Saadet"' gazetelerinde makaleler yayımladı. Edebi alanda eser vermese de edebi tenkit alanında dikkate değer görüşler ortaya koyan Beşir Fuad, devrinde pek çok edebiyatçı ile ters düştü; dönemin Romantizm’den etkilenmiş yazarlarına karşı fen ve felsefenin ve maddenin gücünü ve önemini savundu. Sanat ve felsefeyle ilgili düşüncelerini en açık şekilde Muallim Naci ile mektuplaşmalarını içeren “"İntikad"” adlı eserinde ortaya koydu. Menemenlizade Tahir ve Namık Kemal ile şiddetli polemiğe varan tartışmalara girişti. 1885’te Victor Hugo’nun ölümü üzerine onun hakkında bir küçük eser kaleme aldı. Bu eser, Türk edebiyat tarihinde yazılmış ilk tenkitli monografi sayılır. Voltaire hakkında kaleme aldığı diğer bir monografisinde pozitivizmi savundu. Bu kitapları “"Hakikatçiler-Hayalciler"” tartışmasını başlattı. Oğlu Namık Kemal’i bir buçuk yaşında iken 1885’te kızılcık hastalığından kaybeden Beşir Fuad, bu kaybın etkisini üstünden atamadı. Mart 1886’da annesinin paranoyaya kapılıp ölmesinin üzerine hastalığın genetik olduğu endişesiyle delirme korkusuna kapıldı. Gece hayatına ve metreslerine yöneldi. Fransız metresinden Feride adlı bir kız çocuk sahibi oldu. Eşi ve metresi arasında kalmanın sıkıntısını yaşadı. Tüm bu sıkıntılarının yanı sıra babasından kalan mirası tüketerek geçim sıkıntısına düştü ve kendini öldürmeyi planladı. 5 Şubat 1887’de Cağaoloğlu Yokuşu 12 numaralı evde bileklerini keserek intihar etti. Cenazesi Eyüp Mezarlığı’na defnedildi ancak mezarı daha sonra kaybolmuştur. Beşir Fuad, intiharı ile hayatını son vermenin yanı sıra ölüm sırasında hissedilenleri bilimsel bir gözlem olarak kaydetmeyi de amaçladı ve arkasında birkaç satırlık bir tasvir bıraktı. Bu metin ve intiharıyla ilgili mektupları Ahmet Mithat Efendi "Beşir Fuad" isimli eserinde yayınlamıştır. Beşir Fuad, cesedini kadavra olarak Tıbbiye'ye bağışladıysa da bu isteği yerine getirilmedi. Fuad’ın intiharının hemen ardından İstanbul’da bir intihar salgını başlaması üzerine 11 Mart 1887 tarihinde gazetelerin intihar haberlerini vermesi yasaklandı. Yasak altı ay sonra kalktı. Jean-Christophe Grangé Jean-Christophe Grangé (d. 15 Temmuz 1961, Boulogne-Billancourt) Fransız yazar, gazeteci ve senarist. Eserleri 30'dan fazla dile çevrilmiştir. Sorbonne'da edebiyat yüksek lisansını tamamladıktan sonra bir süre reklam yazarı olarak çalıştı. 28 yaşında fotoğrafçı Pierre Perrin ile tanıştı ve Perrin, Grangé'ı gazetecilik konusunda eğitmeye başladı. İkili, 1989'dan itibaren on yıl boyunca birlikte çalıştı ve dünyayı gezerek yazdıkları haber ve makaleleri çeşitli dergilere sattılar. Bağımsız çalışan ve yolculuklarını kendileri finanse eden ikili, 90'lı yıllarda birçok başarılı habere imza attı. Grangé, 1994'te ilk romanı "Leyleklerin Uçuşu"'nu yayımladı. Roman, eleştirmenler tarafından dikkate değer bulunsa da kamuoyunun dikkatini çekmedi. 1998'de yayımlanan ikinci romanı "Kızıl Nehirler" ise Fransa'da satış listelerinde bir numaraya yükseldi. Bu gelişme üzerine ertesi yıl yeniden basılan "Leyleklerin Uçuşu" da çok satan oldu. 2000 yılında "Kızıl Nehirler" beyazperdeye taşındığında yönetmen koltuğunda Mathieu Kassovitz, başrollerde ise Jean Reno ve Vincent Cassel yer aldı.Film, Fransa'da 3,5 milyon kişi tarafından izlendi. Grangé'ın üçüncü romanı "Taş Meclisi", Eylül 2000'de piyasaya çıktı ve Fransa'da kısa sürede 150.000 adet sattı. Türkiye'de Ağustos 2001'de yayımlandı. 2006 yılında Stéphane Cabel ve Guillaume Nicloux tarafından senaryolaştırılan kitap, Guillaume Nicloux yönetiminde sinemaya uyarlandı. Filmin oyuncu kadrosunda Monica Bellucci, Catherine Deneuve, Moritz Bleibtreu, Sami Bouajila, Elsa Zylberstein, Nicolas Thau, Tubtchine Bayaertu, Laurent Grévill gibi güçlü isimler yer aldı. 2001 yılında vizyonda yer bulan "Vidocq" filminin senaryosunu Pitof ile birlikte yazdı. 2003 yılında "Kurtlar İmparatorluğu"'nu yayımladı. Eser 2005 yılında Chris Nohan'ın yönetmenliğinde beyazperdeye aktarıldı. "Kurtlar İmparatorluğu"'nda Jean Reno'nun yanı sıra Emre Kınay da yer aldı. Kitabın Türkiye baskısı Temmuz 2003'te yapıldı. 2004'te "Kötülüğün Kaynağı" üçlemesinin ilk romanı "Siyah Kan" yayımlandı. Üçleme, 2007'de "Şeytan Yemini" ve 2008'de "Ölü Ruhlar Ormanı" ile tamamlandı. 2008'de aynı zamandı "Koloni"'yi yayımladı. 2011 yılında çıkan dokuzundu romanı "Sisle Gelen Yolcu" yayımlandı. 2012 yılında "Kaïken" ismiyle yayınlanan onuncu romanı çıktı. 2015'te "kökenleri karanlık Afrika ilişkilerine dayanan bir aile öyküsü"nün ilk bölümü olan "Lontano" yayımlandı. 2016'da ise "Kongo'ya Ağıt" ile bu öykü tamamlandı. Ayrıca 2004 "Zener'in Laneti" üç ciltten oluşan bir çizgi roman yazdı. Çizimleri Philippe Adamov tarafından yapılan "Zener'in Laneti", "Taş Meclisi"'nin öncülü niteliğindedir. Ä°stemi Yabgu İstemi Yabgu (Eski Türkçe: , İstemi Ķaġan, 室點密/室点密, Pinyin: shìdiǎnmì, Wade-Giles: shih- tien-mi, 室點蜜/室点蜜, 瑟帝米) d. ? - ö. 576 yılları arasında yaşamış, Göktürk Kağanlığı'nın kurucusu olan Bumin Kağan'ın kardeşi, kağan, yabgu ve elçidir. Bumin Kağan'ın yanında batı kanadını (sonraki Batı Göktürk Kağanlığı) yönetmiştir. İstemi Yabgu, Bizans İmparatorluğu ve Sasani İmparatorluğu ile diplomatik ilişkileri güçlendirmiştir. Kendisi ile ilgili Bizans arşivlerinde geniş bilgi bulunur. Bizanslılar tarafından 'Stembis Dizaboulos' olarak bilinir. Cücenlerin yönetimi altındaki Göktürklerin, Bumin Kağan önderliğinde ayaklanıp 552 yılında bağımsızlıklarını kazanmalarıyla kurulan Göktürk Kağanlığı'nın batı kanadı hakanı olan İstemi Yabgu, aynı zamanda Bumin Kağan'ın da kardeşiydi. Göktürk Kağanlığı'nın kısa zamanda güçlenmesinde büyük rol oynamıştır. Çin'e seferler düzenlemiş, Buhara Savaşı ile Akhunların elindeki İpek Yolu'nu ele geçirmek için Sasanilerle ittifak yapmıştır. Bu ittuifak sonucunda Akhunlara son verilmiştir. Ancak bir süre sonra Sasaniler'in İpek Yolu'na göz dikmesi üzerine Bizans İmparatorluğu ile ittifak yapmış ve Sasaniler'i zor durumda bırakmıştır. Güçlü Türk yabgusu İstemi Yabgu'nun zamanında devlet en geniş sınırlarına ulaşmıştır. 576 yılında İstemi Yabgu'nun ölümüyle yerine oğlu Tardu geçmiştir ancak Tardu Kağan'nın zamanında devlet iyi yönetilememiş ve çıkan isyanlar sonucunda ikiye ayrılmıştır (582). Devlet yönetimi sırasında ağabeyine saygılı davranmış, Bumin Kağan hükümdarlığına tepki göstermeyerek merkezi otoriteye sahip çıkmıştır. Tarihte ilk kez Türk kelimesini kendi isminde bulunduran Göktürk Kağanlığı onun zamanında en geniş sınırlarına ulaşmış, kurduğu düzenli ve başarılı otorite ölümünden sonra dağılmıştır. İstemi Yabgu ile ilgili Kül Tigin Yazıtı'nda: şeklinde İstemi Kağan'dan bahsedilmektedir. İstemi kelimesi Göktürk Türkçesi'nde "ataların ruhu" anlamına gelmektedir. Kurtlar İmparatorluğu Kurtlar İmparatorluğu (roman) Kurtlar İmparatorluğu, Fransız yazar Jean-Christophe Grangé'ın orijinal adı "L'Empire des Loups" olan polisiye gerilim türündeki kitabıdır. Türkiye'de Doğan Kitapçılık tarafından yayınlanmaktadır. Kitap, birtakım sağlık sorunları, hayaller ve kabuslar sonucu; bunların kaynağını araştırmaya başlayarak kendi geçmişi ve çevresinde dönen olaylar hakkındaki akıl almaz gerçekleri öğrenen bir kadını konu alıyor. Cinayet, uyuşturucu kaçakçılığı gibi öğelerle olaylar çok daha karmaşık bir hâl alıyor. Gerçek kimliğini öğrenmenin şokunu atlatamayan kadın, kendini bir kovalamacanın içinde buluyor. Aslen Türk olduğu tırnağındaki kına iziyle ortaya çıkan kadın, Nemrut Dağı'na kadar uzanan bir olaylar dizisinde yalnız bir psikoloğun eşliğinde hayatının taşlarını yerine koymaya çalışır. Sonunda anlar ki; kendine ait bir hayatı hiçbir zaman olmamıştır. Kurtlar İmparatorluğu (film) Kurtlar İmparatorluğu (L'Empire des Loups), Jean-Christophe Grangé'ın aynı adlı romanından kendisinin de içinde bulunduğu bir senaryo ekibiyle beyazperdeye uyarlanan, yönetmenliğini Chris Nahon'un üstlendiği, 2005 Fransa Türkiye ortak yapımı bir polisiye gerilim filmidir. Piotr Giza Piotr Giza (d: 28 Şubat 1980), Kraków'da dünyaya gelen Polonyalı bir futbolcudur ve Cracovia Kraków kulübünde forma giymektedir. 2002-2003 sezonundan beri bu kulüpte forma giyen Giza, Polonya Ligi'ndeki ilk maçı; 30 Temmuz 2004 tarihinde Zagłębie Lubin maçıydı. Giza, Polonya millî futbol takımında 4 maç oynadı. Glikosil Glikosil, bir monosakkaritin siklik biçiminden bir hemiasetal hidroksil grubunun çıkartılması sonucu kalan tek bağlı bir serbest radikal veya fonksiyonel gruptur. Oligosakkarit bağlanmış proteinler için "glikosile olmuş" deyimi kullanılır çünkü proteine bağlı olan şeker kalıntısı, glikosil bir grup gibi bağlanmıştır. Krosetin Krosetin doğal bir karotenoid dikarboksilik asittir, çiğdem çiçeklerinde bulunur. 285 °C'de ergiyen kırmızı kristaller oluşturur. Krosetin, safranın renginden sorumlu olan krosinin kimyasal yapısının merkezini oluşturur. Kara Ev Kara Ev, "(İngilizce orijinal adı: Black House)" Stephen King ve Peter Straub'un paydaş romanıdır. Jack Sawyer adındaki çocuğun, hasta annesini kurtarmak için bu dünya ile diğer dünya "Diyar" arasında yaptığı seyahati anlatan fantastik roman Tılsım'ın devamıdır. "Kara Ev"'de Sawyer büyümüş fakat küçükken başından geçenler tamamen hafızasından silinmiştir. Diyar, yani orta dünya ve dolayısıyla Kara Kule tehlike altındadır ve bu tehlikeyi önleyebilecek yegane insan Sawyer'dan başkası değildir. Honda CBR600RR Honda CBR600RR, Honda motosiklet sınıflarında süper sport kategorisinde yer alan bir modeldir. Motor hacmi 599 cm³ olup sıvı soğutmalı, 4 zamanlı, 16 sübaplı, 4 silindirli DOHC tipi motora sahiptir. 13.500 devir/dakikada yaklaşık olarak 120 beygir güç üretir. Bu model 2003 yılından beri üretilmektedir. Gentiobioz Gentiobioz, iki D-glükoz biriminden oluşmuş bir disakkarittir. Su ve sıcak metanolda çözünebilen beyaz bir kristal katıdır. Gentiobioz safrana rengini veren krosinin kimyasal yapısı içinde yer alır. Gentiobioz doğada serbest bir şeker olarak değil, glikozitler olarak bulunur. Luigi Denza Luigi Denza (d. 24 Şubat 1846 - ö. 26 Ocak 1922, Londra), İtalyan besteci. 1876'da Londra Royal Academy of Music müdürü, 1898'de aynı yerde şan kürsüsü profesörü oldu. Besteleri arasında birkaç romans ve napoliten şarkı çok tanınmıştır. Yamaha YZF R1 Yamaha motosikletlerinde süper sport kategorisinde yer almaktadır. Dört silindirli motoru 10.000 d/d'de 115,5 nm tork üretebilmektedir. Frenler de önde 310 mm'lik çift disk bulunurken, arkada 220 mm'lik tek disk bulunur. Lastikler de önde 120/70 ZR17 M/C arkada 190/55 ZR17 M/C lastikler bulunmaktadır. 18 litre yakıt tankı bulunan motor 6 vites olarak üretilmektedir. Ağırlığı 206 kilodur. Yamaha markası ayrıca MOTO GP'de 2008 sezonu markalar ve pilotlar şampiyonluğunu da almıştır. Valentino Rossi Yamaha takımında yarışmaktadır. İç Moğolistan İç Moğolistan, Moğolların iddiasına göre Güney Moğolistan ya da resmî adıyla İç Moğolistan Özerk Bölgesi (Basitleştirilmiş Çince: 内蒙古, pinyin: Nèi Měnggǔ), (Moğolca:Өвөр Монголын өөртөө засах муж) Çin'de özerk bölge. Ülkenin kuzey ve kuzeydoğusunda bulunur. Kuzeyde Moğolistan, doğuda Heilongjiang, Jilin ve Liaoning, güneyde Hebei, Şansi ve Şensi yönetim bölgeleri ile Ningxia özerk bölgesi, batıda da Gansu yönetim bölgesi ile çevrilidir. Yüzölçümü 1,183,000 km², yönetim merkezi Hohhot'dur. Nüfus; 23,840,000 (2004) İç (güney) ve Dış (kuzey; bugünkü Moğolistan) 17. yüzyıldan bu yana ayrı birimlerdir. İç Moğolistan, Çin'in kurulmasından (1949) iki yıl önce, bölgeyi denetimleri altında tutan komünistler tarafından özerk bölge ilan edildi. 1969'daki Çin Kültür Devrimi'nin hemen ardından bir düzenlemeyle sınırları değiştirilerek toprakları daraltıldı. Bu düzenleme 1979'da iptal edildi ve bölge tekrar eski sınırlarına kavuştu. İç Moğolistan'daki etnik gruplar (2000) Anomer Şeker kimyasında bir anomer, özel bir epimer tipidir. Halkalı halde bir sakkaritin stereoizomeridir (tam anlamıyla bir diastereomerdir), yalnızca hemiasetal (veya hemiketal) karbonunun biçimi farklıdır (bu karbon anomerik karbon olarak da adlandırılır). Eğer anomerik karbonun hidroksil grubu formula_1 grubuna göre "trans" konumundaysa, şeker bir alfa anomeridir. Eğer anomerik karbonun hidroksil grubu formula_1 grubuna göre "cis" konumundaysa, şeker bir beta anomeridir. Örneğin, glükozun halkalı biçimleri olan α--glükopiranoz ve β--glükopiranoz, iki anomerdir. İki anomerin birbiriine dönüşmesi için kullanılan terim mutarotasyondur. Anomerler birbirleriyle dinamik bir denge içindedirler. Bir şekerin tüm çözeltilerindeki α ve β anomer oranı, aynı sıcaklık, çözelti ve diğer şartlar için, aynıdır. İki anomerin farklı optik rotasyonları vardır. Örneğin α-D-glükoz'un optik rotasyonu +112 derece, onun anomeri β-D-glukoz'unki ise +19 derecedir. Haworth projeksiyonu Cevat Dereli Cevat Hamit Dereli (1900, Rize - 23 Temmuz 1989, İstanbul), Türk ressam. Cevat Dereli 1900'da Rize'de doğdu. Resimle 1907-1914 döneminde İstanbul'da tamamladığı ilk ve orta eğitim sırasında ilgilenmeye başladı. Ressam Nazmi Ziya Güran’ın yonlendirmesi ile daha ileri sanat eğitimi için 1915'te İstanbul'daki Sanâyi-i Nefîse Mektebi (günümüz Mimar Sinan Güzel Sanatlar Üniversitesi)'ne girdi. Önce Hikmet Onat atölyesinden çalıştı ve bir yıl sonra İbrahim Çallı'nın atolyesinde öğrenciliğe devam etti. Ogrenci iken "Osmanki Ressamlar Cemiyeti" sergilerine katildi ve diğer ressam arkadaşları ile birlikte 1922-1923'te "Yeni Ressamlar Cemiyeti"ni kurdu. 1924 yılında bu okuldan diploma aldı. Aynı yıl devlet yarışmasını kazanarak devlet bursu ile Paris'e gitti. 1924 ile 1928 yılları arasında Julian Akademisi'nde ve "Paul-Albert Laurens atölyesi"nde çalıştı. 1928'de Türkiye'ye dönüş yaptıktan sonra 1929'da Güzel Sanatlar Akademisi'nde Nazmi Ziya atölyesinde muallim muavini olarak görev aldı. Aynı yıl Paris'teki diğer Türk ressam arkadaşları ile birlikte kurduğu "Müstakil Ressamlar ve Heykeltıraşlar Cemiyeti"'nin Ankara'da açtığı resim sergisine katkıda bulundu. Bu sergiöler sonra İstanbul ve diğer şehirlerde de açıldı. 1932'de Cevat Dereli Akademi'deki görevinden ayrıldı. İstanbul Tıp Fakültesi'nde desinatörlüğüne geçti ve anatomik planlar çizdi. Léopold Lévy'nin 1936 yılında Türkiye’ye çağrılıp Ocak 1937'de Güzel Sanatlar Akademisi’nde "Resim Bölümü" başkanlığı görevini üstlenip giriştiği yenileştirme hareketleri sırasında Cevat Dereli tekrar göreve çağrılarak Güzel Sanatlar Akademisi’nde İbrahim Çallı atölyesinde resim öğretmenliğį görevini üstlendi. İbrahim Çallı'nın 1947'de emekliye ayrılmasından sonra atölye hocalığını tek başına yürüttü. 1937'de Cevat Dereli, CHP’nin düzenlediği yurt gezilerine de katıldı. İki grup halinde ressamlar gezilerde Anadolu'nun çeşitli illerine resimler yapmak üzere gönderildi. Cevat Dereli Sinop'a gonderildi. 1936'dan sonra bu birlik tarafından İzmit’te halkevinde düzenlenen "Müstakil Ressam ve Heykeltıraşlar Sergisi"’nde Sinop peyzajıyla birinicilik kazandı. CHP yurt gezileri ile ile birlikte düzenlenen Birinci Devlet Resim ve Heykel Sergisi'nde de Sinop'ta yaptığı peyzajla birincilik kazandı. 1933'te beş Türk ressam ve bir heykeltıraş tarafından kurulan D Grubu ressamları arasına sonradan katıldı ve onların karma sergilerine iştirak etmeye başladı. İkinci Devlet Resim ve Heykel Sergisi'nin birincilik ödülünü kazandı. Cevat Dereli bundan sonra yapılan her Devlet Resim ve Haykel Sergisi'ne katkıda bulundu. Cevat Dereli Türkiye içinde olduğu gibi dış ülkelerde de birçok karma sergiye katılmıştır. 1956 yılında Venedik Bienali'ne, Paris, Amsterdam, Moskova sergilerine katıldı. 1958'de Brüksel'de düzenlenen "50 Yıllık Modern Sanat Sergisi'ne, Türkiye'den Zeki Faik İzer'le birlikte seçilerek girdi. Belçika'daki "Sanat ve Çalışma" konulu uluslararası sergiye "Balıkçı" adlı kompozisyonu ile katildi. Avrupa'nın sanat merkezlerinde gezdirilen çağdaş Türk sanatı sergilerinde hazırladığı resim eserleri yer aldı. Sonradan İstanbul Resim ve Heykel Müzesi arşivine kaldırılan, 46 tane portre-desenden oluşan ilk kişisel sergisi Akademi salonlarında 1970 yılında düzenlendi. 1976'dan günümüze kadar İstanbul'da çeşitli kişisel sergiler açtı. 1977’de verilen ilk ve tek Sedat Simavi Plastik Sanatlar Ödülü’nü Zühtü Müridoğlu ile paylaştı. Atatürk’ün 100. doğum yılı nedeniyle Kültür Bakanlığı’nın 1981’de düzenlediği sergide Atatürk Devlet Armağanı’nı almıştır. İlk resimlerinde empresyonizmin etkileri görülür. Kendi sanatını Türkiye'ye döndüğü 1928 yılında yaptığı “Boğaziçi”, “Beylerbeyi Sırtlarından” gibi peyzajlar ile tanıtmaya başlamıştır. Bu yillardan sonra ta hayatının sonuna kadar Cevat Dereli'in işlediğį resim janrı olarak peyzaj resimleri yapıtları arasında baş yeri almıştır. Eserlerinde köy görünümleri ve köy yaşamı gibi genel konular yanında, Ürgüp, Kayseri, Sinop, Bursa, Gümüşhane gibi taşra şehirleri görüntüleri eserlerinde önemli yer tutmuştur. Ama ayni zamanda İstanbul'u da resimlerinde bulundurmuştur. Boğaz, Adalar gibi İstanbul’un doğal güzelliklerini figüratif anlayışta resimlerinde işlemiştir. Dolmabahçe, Beylerbeyi Sarayları gibi İstanbul'un anıtsal yapıları da Dereli'nin peyzaj resimlerinde yer almis konulardir. Fakat sonraki eserlerinde Türk minyatürlerinden de faydalanarak değişik bir üslûp kazandığı görülür. Bu eserlerde (Turgut Zaim ve Nurullah Berk gibi ressamlardan esinlenerek) Türk resim sanatının geleneksel çizgilerine dayanan bir resim anlayışı ve stili oluşturmaya gayret etmiştir. Cevat Dereli sanatı hakkında yapılan bir raportajda şahsi hayat bakışı hakkındaki bir soruya şu cevabı vermiştir: Ben konuşmam, resim yaparım. Yapacağım tek açıklama budur. Cevat Dereli 23 Temmuz 1989'da İstanbul'da ölmüştür. Osmanlı Bankası Osmanlı Bankası, 1856'da kurulan İngiliz sermayeli Bank-ı Osmani ("Ottoman Bank") ile 1862 istikrazını üstlenen Fransız mali grubu "Banque de Paris et des Pays-Bas" ortaklığıyla, 1863'te İstanbul'da Bank-ı Osmanî-i Şahane adıyla kurulan bankadır. 2001 yılında Garanti Bankası'na katılmasıyla varlığı sona ermiştir. Bank-ı Osmanî-i Şahane, uzun yıllar Osmanlı İmparatorluğu'nun resmî bankası ve hazinedarı olarak görev yaptı. İmparatorluk genelinde birçok altyapı yatırımını destekleyen Banka, yaygın şube ağı sayesinde piyasa ile ilişkilerini artırarak ticarî bankacılıkta kendisine önemli bir yer edindi. Para sisteminin sağlıklı hale getirilmesi ve Bank-ı Osmanî Şahane'nin kurulması, Tanzimat Fermanı'nın maliye alanındaki icraatlarının başında yer alıyordu. Banka, Osmanlı İmparatorluğu'na borç kaynağı yaratacak, borçlanmalarda aracı rolü üstlenecek ve devlet bankalarının en önemli imtiyazlarından biri olan para basma hakkını kullanacaktı. 17 Şubat 1875'te imzalanan yeni bir sözleşme ile banka, imparatorluğun hazinedarı konumuna getirildi. Böylece, artan malî desteğine karşılık, bütçenin hazırlanmasında ve uygulamasında söz sahibi olarak, hazine işlemlerinde de tekel durumuna geldi. Osmanlı İmparatorluğu'nun malî krize girmesi sonucunda, banka bu duruma çare olarak görülen Düyun-ı Umumiye İdaresi'nin 1881'deki kuruluşunda etkin rol aldı. Devletin borçlanma yükünün önemli bir kısmını Düyun-ı Umumiye'nin devralmasıyla yeniden yapılanma sürecine giren Bank-ı Osmanî-i Şahane, ticaret ve yatırım bankacılığına yöneldi. O yıllarda, Müşterek-ül Menfa Tütün Rejisi (1884), Rumeli Demiryolları bağlantıları (1885), Beyrut Limanı Şirketi (1888), Selanik-İstanbul Demiryolu bağlantısı, İzmir-Kasaba demiryolu'nun uzatılması (1894), Ereğli Kömür Madenleri (1896), Beyrut-Şam-Havran Demiryolu ve uzantısı 1892-1900 yılları arası ile 1903'te Bağdat Demiryolu yatırımlarına iştirak etti. Altyapı girişimlerinin yanı sıra giderek genişleyen müşteri portföyüne de kavuşarak, bir ticarî banka kimliğine bürünmeye başladı. Bu doğrultuda 1890 yılından başlayarak şube sayısını artırmaya önem veren banka, 1910'dan sonra iyice çoğalan şubeleri sayesinde piyasa üzerindeki etkisini daha da güçlendirdi. I. Dünya Savaşı, bankanın faaliyetlerini oldukça etkiledi. Osmanlıların savaşa girmesiyle, Fransa ve İngiltere'nin gözünde Osmanlı hukukuna bağlı bir şirket olarak "düşman kuruluş" niteliği kazanan banka, Osmanlı İmparatorluğu tarafından da İngiliz ve Fransız sermayesi sebebiyle aynı derecede güvenilmez kabul ediliyordu. Bu dönemde, Fransız ve İngiliz müdürlerin görevlerini bırakması ve para basma imtiyazından vazgeçilmesi şartıyla, bankanın faaliyetlerine devam etmesine izin verildi. Bank-ı Osmanî-i Şahane, savaştan sonra 10 Mart 1924 tarihinde imzalanan bir sözleşmeyle para basma imtiyazını Türkiye Cumhuriyeti'ne devrettiyse de, Türkiye Cumhuriyet Merkez Bankası'nın kuruluşuna kadar hazine işlemlerini sürdürmeye ve "Devlet Bankası" statüsünü korumaya devam etti. Bu dönemde, yeni siyasal rejime uygun olarak "Osmanlı Bankası" adını aldı. 1933 yılının Haziran ayında imzalanan sözleşmeyle özel bir ticaret bankası olarak yapılanan Osmanlı Bankası, 1952'de imzalanan bir başka sözleşmeyle, 1990'lara dek süren yeni statüsüne kavuştu. 1914 yılında, 37'si Anadolu'da, 11'i Suriye ve Filistin'de, 5'i Mısır'da, 3'ü İstanbul'da, 5'i Trakya'da, 6'sı Makedonya'da ve diğerleri Kıbrıs, Mezopotamya, Arabistan ve Arnavutluk'ta olmak üzere 80'i aşkın şubesi bulunan Osmanlı Bankası; gerek savaş boyunca, gerekse hemen sonrasında şubelerinin çoğunu kapatmak zorunda kaldı. 1920-1930 yılları arasında İngiliz sermayedarların isteği doğrultusunda, Orta Doğu'da hızlı bir şubeleşmeye gidildi. 1956 yılında Mısır şubelerinin millileştirilmesi ve el konulması sonucunda Ortadoğu'daki faaliyetlerinde önemli bir kayba uğradı. Aynı dönemde Kenya, Uganda, Tanzanya, Rodezya, Abudabi, Sudan ve Katar'da, İngiliz sermayedarlara bağlı olarak çalışmalarına devam etti. 1969 yılında ana sermayedar Grup Paribas'in isteği doğrultusunda; Avrupa, Ortadoğu ve Afrika'daki şubelerini Grindlays Bank'a devreden Osmanlı Bankası, bu tarihten itibaren yalnızca Türkiye sınırları içerisinde hizmet vermeye başladı. 1993'e gelindiğinde anonim şirket statüsüyle yeniden yapılanan Bankanın hisseleri, Haziran 1996'da Garanti Bankası'na ait Clover Investments tarafından satın alındı ve Banka, Doğuş Grubu'na katıldı. 31 Ağustos 2001 tarihi itibarıyla Doğuş Grubu bünyesindeki Körfezbank ile birleşen Osmanlı Bankası, 21 Aralık 2001'de ana hissedarı Garanti Bankası'nın bünyesine dahil oldu. Bankanın Karaköy de bulunan binası bugün müze olarak kullanılmaktadır. İstanbul, Karaköy, Bankalar Caddesindeki (Voyvoda Caddesi) bina tanınmış Fransız mimar Alexandre Vallaury tarafından 1890 yılında yapıldı. 27 Mayıs 1892'den 1999 yılına kadar Osmanlı Bankası'nın genel merkezi olarak kullanıldı. Bugün SALT Galata adı ile Osmanlı Bankası Müzesi ve Garanti Bankası'nın şubesine ev sahipliği yapmaktadır. İdare Kurulu giriş katında, Osmanlı Bankası arşivleri ve araştırma merkezi ise üst kattadır. Adam Walsh cinayeti Adam John Walsh (14 Kasım 1974- 27 Temmuz 1981) 27 Temmuz 1981'de Hollywood, Florida, ABD'deki Sears alışveriş merkezinden kaçırılmış bir Amerikalı erkek çocuğu. Sonradan ölü bulunmuştur. Ölümünden dolayı kimse hapse girmemiştir. Adam'ın ölümü babası John Walsh'ı çok etkiledi ve onun öldürülen çocukları anlatan America's Most Wanted adlı bir program yapmasına sebep oldu. Adam'ın annesi Revé, kendisi alışveriş yaparken, Adam'ı alışveriş merkezindeki video salonuna bıraktı. Revé lamba almaya gitmişti. Çocuklar video oynarken sesler çıkarıyorlardı. 17 yaşındaki bir güvenlik görevlisi de onları sessiz olmaları konusunda uyarıyordu. Revé işini bitirip, oğlu Adam'ı almaya geldiğinde şok oldu. Çünkü Adam ortalarda yoktu. Alışveriş merkezinin müdürüne ve görevlilere oğlunun kaybolduğunu söyledi ve çocuğun adını anons ettirdi. Ondan sonra oğlunu resepsiyonda beklemeye başladı. Bir süre sonra oğlunun resepsiyona gelmeyeceğini anladı. Adam ile annesi bir daha birbirlerini göremediler. Dedektifler, Adam'ın yanlışlıkla başlarına bir sürü bela açan bir grup büyük çocukların peşine takıldığını düşündüler. Ve çocuklar gittikten sonra Adam'ın kaçırıldığını düşündüler. Adam'ın kafası 10 Ağustos 1981 günü Vero Beach, Florida'daki bir kanalda bulundu fakat, vücudunun geri kalanı halen bulunamadı. Adam'ın ölümü, babası John'u National Center for Missing and Exploited Children (NCMEC) adlı bir dernek kurmaya ve America's Most Wanted adlı bir program sunmasına sebep oldu. Adam'ın anısına kurulan Code Adam adlı bir şirket de, alışveriş merkezlerinde kaybolan çocukları aramaktadır. Mahmutşevketpaşa, Beykoz Mahmutşevketpaşa, Beykoz'a bağlı bir mahalledir. İETT hizmeti vardır. Yolları asfaltlıdır. Mahallede sulama amaçlı küçük bir göl ve kanal vardır, kanaldan geçen su dereye dökülmektedir. Mahallenin içinden dere geçmektedir. Dikkat Şahan Çıkabilir Dikkat Şahan Çıkabilir, Şahan Gökbakar'ın hazırladığı ve sunduğu komedi programıdır. Skeçlerden oluşan bu program günlük olaylardan bahsetmektedir. Daha önce tv8'de yayınlanırdı. En ünlü karakterleri Engin Jurnal, Bülent Binbaş, Hayri Gülle, Süha Amca ile Masal Saati, Metin Tok, Recep İvedik ve Küçük Oskar'dır. 17 Eylül 2005'te atv'ye geçti. 6 Mayıs 2006 atv'de son bölümü yayınlandı. Küçük Oskar, Şahan Gökbakar'ın canlandırdığı hayali karakterdir. Bazı bölümler hariç Metin Tok'un keşfettiği küçük çocuklardır. Her skeçte benzer diyaloglar yaşanır. Sunucu, muhabir Metin Tok'a bağlanırken ses uydudan geç gelir. Bu esnada Metin Tok, kameramana el hareketleri yapar ve küfür eder. Her bölümde değişen anne, baba, dede ve ninesiyle bir göz odada yaşar. Küçük Oskar röportajdan önce etrafa tükürür, röportajın sonuna doğru 3 tane şarkı söyler. Şahan Gökbakar, Küçük Oskar karakterini, skeçlerde Metin Tok'un temsil ettiği Tayfun Talipoğlu'nun yaptığı bir röportajdan esinlenerek yaratmıştır. Derviş Osman Derviş Osman (17. yüzyıl, İlbasan), Mevlevî şairi. Hayatının büyük bir kısmını Galata Mevlevîhanesi'nde hizmetle geçirdi. Mevlevî büyüklerinden Ağazade ve Ankaravî'nin sohbetlerinde bulundu. "Gülşen-i İrfan" (İrfan Bahçesi) adlı ahlâki nasihatler kitabını kardeşi Kara Mustafa Paşa'ya ithaf etti. Esrar Dede tezkiresine, Derviş Osman'ın derviş mahâslı bir şiirini almıştır. Joseph Wallace Joseph R. Wallace (29 Temmuz, 1990-18 Nisan, 1993) üç yaşındayken annesi tarafından 18 Nisan 1993 Pazartesi günü Chicago, Illnois'taki evinde öldürülmüş bir Amerikalı çocuk. Joseph'in ölümü yaşadağı yerdeki insanları ve ailesini çok etkiledi. Joseph'in annesi Amanda, 1997'de çocuğunu öldürdüğünden dolayı teslim oldu. Amanda epilepsi (sara) hastasıydı ve kendisini ve oğlunu kontrol edemiyordu. Joseph, Chicago'daki Elgin Mental Health Center'da doğdu. 1989 ve 1992 arası Joseph üç kere kendi annesinden başka evlerde yaşadı. Bazen annesinin yanına döndü, çünkü Joseph kendi ailesiyle yaşamayı seviyordu. Joseph, evine dönmüştü çünkü misafir olduğu evdeki insanlar onu fiziksel ve duygusal yönden zedeliyordu. Ayrıca Joseph'in saçının bir kısmı yoktu, çünkü misafir olduğu evlerdeki insanlar sürekli onun saçını çekiyordu. 18-19 Nisan 1993 günü, sabahın erken saatlerinde annesi tarafından öldürüldü, çünkü annesi Joseph'i bir başbelası olarak görüyordu. Joseph, annesi onu metal sopayla dövüp, kapının önüne atmasından sonra öldü.Annesi Amanda,Joshua J. Wallace adında ikinci bir oğlan çocuğu dünyaya getirdi.Joshua şu an çok iyi bir aile ile yaşıyor. Latios Latios'un yeteneği; başındaki işaretle düşmanları farkedebilmektir. İnsan konuşmalarını anlayabilir. Saklanıcağı zaman telepatik güçleri ile etraftaki yerleri bulabilir. Diğer kişilerin duygularını anlayabilir. Latiosite eşyasını kullanarak Mega Latios'a evrimleşebilir. "Luster Purge" onun özel saldırısıdır. Latios bir ejder olarak çizilmiştir. "Yingyang" dan esinlenerek yapılmıştır. Adı Latince Lateo ( saklı-gizli ) den gelmiştir. -os erkek anlamındadır. Latias daki -as ise dişi anlamındadır. Good Morning Revival Good Morning Revival, Good Charlotte adlı punk rock grubunun 2007'deki albümü. Terpen Terpenler hidrokarbonların geniş ve çeşitli bir sınıfıdır, başlıca bitkiler, özellikle iğne yapraklılar, tarafından üretilmekle beraber bazı böcekler de (örneğin Papilionidae cinsindeki kelebekler) osmeteriyumlarında terpenler salgılarlar. Reçinenin ve ondan elde edilen terebentinin ana bileşkesidirler. Terpen sözcüğü "terebentin" sözcüğünden türetilmiştir. Terpenler kimyasal olarak değişime uğratıldıkları zaman, örneğin yükseltgenme veya karbon iskeletinin düzenlenmesi ile, meydana gelen bileşiklere genel olarak terpenoid olarak değinilir. Bazı yazarlar terpen sözcüğünü tüm terpenoidleri kapsayacak çekilde kullanırlar. Terpen ve terpenoidler, çoğu bitki ve çiçekteki esans yağlarının başlıca bileşkeleridir. Esans yağları gıdalara tatlandırıcı katkısı olarak, parfümeride, aromaterapide, ayrıca geleneksel ve alternatif tıpta kullanılırlar. Doğal terpenlerin sentetik değişiklikleri ve türevleri, parfümeri ve gıda tatlandırıcı katkı maddelerindeki çeşitliliği çok arttırmıştır. Terpenler biyosentetik olarak izopren birimlerden türetilirler, bu birimin kimyasal formülü CH olup terpenlerin temel moleküler formülleri de bunun katlarıdır, yani (CH) (n birleştirilmiş izopren birimlerinin sayısıdır). Bu, "izopren kuralı" veya "C5 kuralı" olarak bilinir. İzopren birimler baş-kuyruk şeklinde bağlanarak düz zincirler oluşturabilirler veya halkalar oluşturabilirler. İzopren birim doğada çok yaygın olarak kullanılan bir yapı taşıdır. İzoprenin kendisi bu yapı sürecine girmez, onun etkinleştirilmiş halleri izopentenil pirofosfat (IPP veya diğer adıyla isopentenil difosfat) ve dimetilalil pirofosfat (DMAPP veya diğer adıyla dimetilalil difosfat) bu biyosentetik yolda kullanılırlar. IPP ayrıca HMG-KoA redüktaz yolunda mevalonik asit aracılığıyla asetil-KoA'dan da oluşabilir. Bundan tamamen farklı olan, IPP'nin bir diğer oluşum yolu bazı bakteriler ve bitki plastitlerinde görülen MEP (2-Metil-D-erytritol-4-fosphat) yoludur, bu yol C5 şekerleri ile başlar. Her iki yolda da isopentenil pirofosfat izomeraz enzimi aracılığıyla IPP DMAPP'ye izomerleşir. İzopren birimlerinden oluşan zincirler büyüdükçe meydana gelen terpenlerinbüyüklüklerine göre sınıflandırması, sırasıyla, hemiterpenler, monoterpenler, sesquiterpenler, diterpenler, sesterterpenler, triterpenler, ve tetraterpenler şeklinde olur. Headbang Headbang, heavy metal kültürünün dans biçimidir. Kafanın müziğin ritmiyle şiddetli bir şekilde öne-arkaya ya da sağa sola sallanmasıyla yapılır. Yanlış uygulanması durumunda boyun fıtığı, omur kayması gibi olumsuz sonuçlar doğurabilir. Headbang, metal ve heavy metalde bir daire çizilecek şekilde, punk ve progessive rock akımında ise öne-arkaya yapılan bir dans tekniğidir. Küreselleşme Küreselleşme, ürünlerin, fikirlerin, kültürlerin ve dünya görüşlerinin alış verişinden doğan bir uluslararası bütünleşme sürecidir. Küreselleşme kavramının özelliklerinden biri, olası etkilerinin çok sayıda ve çeşitli olduğu izlenimini vermesidir. Küreselleşme, yalın toplumsal gerçekleri oldukça aşan spekülasyonlar, varsayımlar, güçlü toplumsal imgeler ve metaforlar üretme kapasitesiyle olağanüstü doğurgan bir kavramdır. Hatta, birçok düşünürün de belirttiği gibi bu kavramın çok boyutluluğu onu, sınırlarını çizme uğraşını bile zora sokmaktadır. Bu anlamda küreselleşme, sosyal bilimlerin her dalında yaygın kullanılan bir kavram olmakla beraber, genellikle bir "durum"dan, daha çok bir "akım"ı veya bir zihniyeti ima eder hale getirilmiştir. Tanımdan da anlaşılacağı gibi küreselleşme sadece sosyolojinin konusu değildir fakat sosyolojik açıdan toplumsal alandaki bir değişimi ifade etmektedir. Değişimi anlamak açısından Robertson şöyle demştir: "...Küreselleşme teması anlayışları aralarında farklılık göstermesine rağmen küreselleşme diye adlandırılan şeyi anlamanın en iyi yolunun, dünyanın "birleşik" hale geldiği, ama kesinlikle safdil işlevselci tarzda bütünleşmediği 'biçim sorunu' üzerinde yoğunlaşmak olduğunu düşünmektedir" Dünyanın birleşik hale gelmesi, tekdüze dinamikler ile oluşan bir süreç değildir. Çünkü küreselleşme, ekonomik olduğu kadar siyasal, teknolojik ve kültürel boyutlu bir süreçtir. Giddens’e göre küreselleşme, tek bir süreç değildir, karmaşık süreçlerin bir araya geldiği bir olgular kümesidir. Üstelik çelişkili ya da birbirine zıt etkenlerin devreye girdiği bir süreçtir. Çoğu insanın gözünde küreselleşme, basitçe gücün ya da etkinin yerel toplulukların elinden alınıp küresel arenaya aktarılmasından ibarettir. Bu sürecin toplumsal yaşama yönelik etkisi bağlamında Giddens, modernliğin sonucu olarak değerlendirdiği küreselleşmeyi, uzak yerleşimlerin birbiri ile ilişkilendirildiği yerel oluşumların millerce ötedeki olaylarla biçimlendirildiği dünya çapındaki toplumsal ilişkilerin yoğunlaşması olarak tanımlamaktadır. Ayrıca şunu da belirtmek gerekir ki, bu çok boyutlu kavram etki ettiği toplumsal gerçeklik türüne göre bireylerin kafasında da çeşitli anlamlar oluşturmaktadır. Bu anlamda bazıları için küreselleşme, kapitalizmin gücünü temsil ederken, bazıları için de, dünyanın batılılaşmasını ifade etmektedir. Bazıları küreselleşmenin yoğunluk ve artan melezleşmeyle birlikte heterojenlik yarattığını düşünürken, bir diğer grup homojenliği artırdığını düşünmektedir. Devletler odağında küreselleşme; siyasi, ekonomik ve sosyal ilişkilerin sıkılaşarak tüm dünyada yaygınlaşması, ideolojik farklılıklardan beslenen kutuplaşmanın çökmesi, toplumsal farklılıkların ve dini inanışların daha iyi tanınması, devletler arasındaki bağların güçlenmesi gibi farklı görünen fakat birbirleriyle ilişkili olan değerlerin ve olguların tüm dünyaya yayılmasıdır. Küreselleşme kavramı ortaya çıktığından beri devletlerin gelişme süreçlerinin her aşamasında önemli rol oynamıştır. Küreselleşme her zaman devletle etkileşimde bulunmuştur. Son yüzyıllarda toplumların sosyal, kültürel ve siyasi hayatlarına etki ederek dünyayı yönlendirme konusunda güç kazanmıştır. Devlet dışı sosyal organizasyonlar küreselleşmeyi, çevre hareketi, demokratikleşme ve insanileştirme gibi pozitif sosyal amaçları sağlayacak kaldıraç olarak görürken, iş adamları için artan kâr ve güç stratejisi ve hükümetler için de çok sık olarak devlet gücünde artış sağlamanın yerine kullanılmaktadır. Giddens, küreselleşmeyi, bir çeşit sadece veya kısmen Batılılaştırma olarak görür. Elbette Batılı ülkeler ve daha genelde sanayi ülkeleri, yoksul ülkelere kıyasla dünyadaki gelişmeleri hâlâ çok daha fazla etkileyecek güce sahiptirler. Ama küreselleşmenin başka bir boyutu, beraberinde giderek merkezsizleşmeyi; belli bir ülkeler grubunun denetiminin ortadan kalkmasını, büyük kuruluşlarının denetim gücünün iyice azalmasını da getirmesidir. Sonuç olarak bu küreselleşmeyi daha iyi anlayabilmek için bu kavramın toplumsal yaşama olan etkilerini ayrı ayrı başlıklar halinde ele alıp değerlendirmek gerekecektir. Ama unutulmaması gereken unsur bu etkileri ayırma çabasının sadece küreselleşmenin daha kolay anlaşılabilmesine yönelik olduğudur. Amerikalı ekonomist Timothy Taylor, küreselleşmeye karşı olan tepkilere karşın şunları ifade etmiştir: ""Küreselleşme, ne ulusal ekonomiyi hasta eden bir zehir ne de kâr amaçlı holdinglerin işçileri sömürmek ve çevreye zarar vermek üzere kullandığı bir araçtır. Küreselleşme, ne sömürgeciliğin dönüşü ne de dünya yönetimine erişim anlamındadır. En temel düzeydeki basit anlamıyla küreselleşme, imkân dahilindeki ticarî aktivitelerin sınırlarının genişlemesidir. Coğrafî, teknolojik ya da yasal engellerle kısıtlanmış, satış, satın alma, üretim, borç verme, borçlanma faaliyetleri, daha pratik hâle gelmektedir. Kürselleşmeyle birlikte ortaya çıkabilecek olanakları araştırmak ve çözümlemek, yıldırıcı bir çaba, esneklik ve değişimi gerektirmektedir. Çünkü küreselleşme, yeni ekonomik olanakların bu tür olağanüstü büyük bir düzen içinde yer alışını kapsamaktadır." Zygmunt Bauman'a ise şöyle ifade etmiştir: "Küreselleşme bazılarına göre onsuz mutlu olamayacağımız şey, bazılarına göre ise mutsuzluğumuzun nedenidir. Küreselleşme, ilk olarak sanayileşme ve ardından teknolojik gelişmelerle ilişkilendirilir. 1456'da ilk kitabın Gutenberg'in matbaasında basılması, 1896'da ilk modern olimpik oyunların yapılması ve 1965'te ilk geniş alanlı bilgisayar şebekesinin (günümüz internetinin yapıtaşı) ABD'de kurulması, dünyanın küreselleşmesini sağlayan olaylara örnek gösterilebilir. Çin Kültür Devrimi Büyük Proleter Kültür Devrimi ya da kısaca Kültür Devrimi (), Çin Komünist Partisi Genel Sekreteri Mao Zedong'un iktidardaki son 10 yılı içinde (1966-1976) Çin Devrimi'nin ruhunu yeniden canlandırmak için başlattığı hareket. Sovyetler Birliği'nde Nikita Kruşçev'in Sovyetler Birliği Komünist Partisi Genel Sekreteri olmasının ardından, daha önceki genel sekreter olan Stalin'i açıktan kınaması ve Marksist-Leninist ilkeleri "yumuşatır" görünmesi Çin Komünist Partisi ileri gelenlerinden bazılarına ilham ve cesaret vermişti. Bununla paralel olarak çıkan Çin-Sovyet ayrılığı sonucu ÇKP'nin bölünmesi ve bilhassa devlet başkanı Liu Şao Çi ve Pekin belediye başkanı Peng Çen'in muhalefete geçmesi Mao önderliğindeki kanadı endişelendirmişti. Çin'deki durumların Ekim Devrimi'nin amacından uzaklaştığı kanısına varan Mao ve ekibi, ülkesinin aynı yolu izlemesinin son derece tehlikeli olduğunu belirtmiş ve bu durumla mücadele etmeye başlamıştır. Bu kanatta önder isimlerden biri olan Savunma Bakanı Lin Piao, çeşitli broşürler ve makaleler yayınlayarak "Çinli revizyonistler" olarak tanımladığı bu kişileri kıyasıya eleştirmiş ve orduda bu görüşte olanları tasfiye etmiştir. Mao Zedong ve ekibi, SSCB'de var olduğunu iddia ettiği "bürokratik komünizm" anlayışının Çin'deki varlığını bitirmek amacıyla, 1966'dan 1976 yılına kadar sürecek olan Çin Kültür Devrimi'ni başlattığını duyurdu. Bu dönemde bütün okullar ve üniversiteler, radikal bir şekilde komünizm savunucusu Kızıl Muhafızlar aracılığıyla Mao'nun bildirilerini takip edecek şekilde organize edilmiştir. Bu örgütlenmede Lin Piao büyük rol üstlenmiştir. Bu örgütlenmeyle birlikte opera, tiyatro vb. kültür etkinliklerinde eski ve klasik eserler yasaklanmış, sadece "devrimci" eserlerin yer alması sağlanmıştır. Başlangıçta kültür ve sanat alanında bir reform olarak ortaya atılan Kültür Devrimi fikri, partideki tasfiyeler ve ordudaki hareketlerle genel bir siyasi hamleye dönüşmüştür. Bu kapsamda Çinli gençler üniversiteleri, kütüphaneleri, müzeleri basıp "eski toplumu" ve "eski alışkanlıkları" temsil eden eserleri tahrip etmişler, birçok ibadet yerini ateşe vermişler, mağazaları işgal edip buraları artık halk adına yöneteceklerini ilan etmişlerdir. Alman yazar Jürgen Dennert gördüklerinin bir bölümü şu şekilde aktarmıştır; Mao, şehirli gençleri Kızıl Muhafızlar adıyla kurulan organizasyona katılmaya teşvik etmiş ve güvenlik güçlerine Kızıl Muhafızlar'a müdahale etmemelerini emretmiştir. "Devrimci şiddet" adı verilen yöntemin kullanıldığı bu dönemde, Kızıl Muhafızlar arasında bir hiyerarşi veya herhangi bir liderlik durumu bulunmadığından dolayı, zaman zaman çeşitli fraksiyonlar ortaya çıkmış ve Çin'in bazı bölgelerinde iç savaşa varan durumlar baş göstermiştir. Bunu gören Mao, Kızıl Muhafızlar arasında ortaya çıkan hizipleri bastırmak; Kızıl Muhafızları yeniden Çin Komünist Partisi çerçevesinde bir araya getirme kararı almıştır. Geniş halk kitlelerinin radikal değişimini hedef alan Çin Kültür Devrimi, Çin Halk Cumhuriyeti'nin hem SSCB hem de Batı Bloku ile ilişkilerini olumsuz yönde etkilemiştir. Mao'nun ölümüyle birlikte sona eren Kültür Devrimi, batılı yazarlara göre bir neslin eğitimsiz kalması, halkın gruplaşması, milyonlarca insanın işinden ve konumundan olması ve ekonomik yavaşlama gibi çok ciddi sonuçları olmuştur. Bazı yazarlara göre; Kültür Devrimi'nin başlama amacının kitleler ilişkisi yoktu, söz konusu mücadele iktidara egemen olmak isteyen bürokrasinin iki kanadı arasında geçti. Buna göre; 1945'li yılların sonunda Mao Zedong, devlet başkanı unvanını korumasına rağmen gerçek iktidarın dışına itilmişti. Mao, iktidarı yeniden elinde toplayabilmek için çeşitli adımlar atmış fakat başarılı olamamıştır. Sonraki süreçte, 1966 yılının başında Mao, egemen bürokrasi içindeki mücadelesini Çin Komünist Partisi'nin dışına taşırmış, Mayıs ayında öğrencileri "ülkeyi diktatörce yöneten yerel ve ulusal liderliğe karşı ayaklanmaya" çağırmıştır. Bu çağrı sonrasında lise ve üniversite öğrencileri, Mao'nun bu çağrısına uymuşlar ve sokaklara çıkmışlardır. İlk hedef okulların yöneticileri olmuştur. Öğrenciler, okul yöneticilerini ve bir kısım yerel parti yöneticisini sokaklarda aşağılayarak dolaştırıp, geçmiş suçlarını ve hatalarını itiraf etmeye zorlamışlardır. Yine bu görüşlere göre; Mao'nun merkezden başlattığı bu harekete karşı, yerel yöneticiler de yerel "Kızıl Muhafız" grupları kurarak yanıt vermiştir. Bu kızıl muhafızlar çoğu zaman fabrika işçileri veya yerel yönetim memurlarıydı ve öğrenci hareketine kuşku ile bakıyorlardı. Çukçiler Çukçiler, Sibirya'nın kuzeydoğu ucunda, Rusya'ya bağlı Çukotka Özerk Okrugu'nda yaşayan halk. 1979 sayımında nüfusları 14.000 olarak tespit edilmiştir. Çukçi Yarımadası, Arktik Okyanusu ile Bering Boğazı kıyılarında yaşarlar. Yupiklerin ataları muhtemelen Sibirya'nın Bering Boğazı ve Arktik Okyanusu kıyılarında büyük bir alanda yaşıyorlardı ve Çukçi ve Koryak kabilelerinin kuzeye ilerlemesiyle birbirinden kopuk adacıklar halinde kıyılara hapsolunmuştu. Günümüzdeki Kıyı Çukçilerinin ("Anqallyt") büyük bir kısmı muhtemelen Çukçileşmiş Sibirya Yupikleridir. 1989 sayımına göre 15.000 Çukçi bulunur. Doğu Çukotka'da Kıyı Çukçileri ile Yupikler, Batı Çukotka'da ise Tundra (ya da Ren geyiği) Çukçileri yaşarlar. Barbaros, Urla Barbaros, İzmir'in Urla ilçesine bağlı bir mahalle. Her yıl yaz sonunda mahallede Barbaros Oyuk (Korkuluk) Festivali yapılmaktadır. Sexton (topçu) Sexton, Birleşik Krallık ve Kanada tarafından üretilen ve II. Dünya Savaşı sırasında kullanılan kundağı motorlu obüs sınıfında bir savaş aracıydı. Tasarımında Amerikalı yapımı tank gövdesi kullanılmıştır. 1942 yılında Amerikan Ordusu İngiliz ordusuna bağlı topçu birliklerine yeterli sayıda M7 Priest kundağı motorlu obüs aracıyla donatmıştı. İngilizler bu silahı Kuzey Afrika Cephesinde kullanmaktaydı. Çok başarılı görülen araç hareketlilik özelliği sayesinde topçu birliklerine bir tank gibi ilerleme şansı veriyordu. Buna rağmen araç üzerinde İngiliz yapımı 25 Pounder sahra topu yerine Amerikalılar 105 mm obüs kullanmıştı. Top farklılığından dolayı İngiliz Ordusuna ait bazı birlikler yeterli miktarda mühimmat ile donatılamıyordu. İngiliz Ordusu Amerikan Ordusundan Priest aracının üzerinde 25-pounder top ile üretmesini rica etti. Amerikan ordusu bunu yapmak istediğini ancak bu durumda kendi ordusu içerisinde karışıklıklar olacağı için böyle bir işe kalkışmayacağını bildirdi. Bunun üzerine İngiltere hükûmeti Kanada hükümetinden bunu rica etti ve olumlu yanıt aldı. Priest aslında Amerikan yapımı M3 Lee tank şasesi üzerine (bu tank halihazırda İngilizler tarafından "Grant" modeli olarak kullanılmaktaydı) kurulmuştu. M4 Sherman tankına başlanması sırasında M3 tankının modası geçmekteydi ve ona ait gövde zaten fabrikalarda hali hazırda bulunuyordu. Savaşın ilk dönemlerinde Kanada M3 şaseli kendisine ait Ram tankını üretmişti. Aynen M3 de olduğu gibi Ram tankınında modası geçmişti ve yeni tasarlanan kundağı motorlu obüs için şasesi uygundu. Böylece Kanada bu iş için M3 modelini kullanmaya başladı. 1943 ile 1945 yılları arasında Montreal Locomotive Works fabrikasında toplam olarak 2,150 Sexton araç Kanada ve İngiltere orduları için üretildi. Araçlar Eylül 1943 tarihinde servise girdi. Sexton araçları ilk olarak Normandiya Çıkarması sırasında görev aldı. Karmaşık yapılarına rağmen zaman içinde yapılan değişiklikler ile Sexton araçları İngiliz Ordusunda 1956 yılına kadar serviste kaldı. Nazi Almanyası ordusu Wehrmachtta, kundağı motorlu obüsler cephede en ön saflarda doğrudan çatışmaya giren araçlardı. Ancak İngiliz ve Kanada ordusu Sexton aracını sadece destek ateşi sağlamakla görevlendirdi. Sexton araçları cepheden uzakta tutuluyor ve ileri keşif araçlarının verdiği direktif doğrultusunda hadef üzerinde bunaltıcı bir ateş sağlıyorlardı. Vlade Divac Vlade Divac (d. 3 Şubat 1968, Prijepolje, Sırbistan SC, Yugoslavya SFC) Sırp eski basketbolcudur. Kariyeri boyunca bir guard gibi top sürebilme ve pas verebilme yetenekleriyle farklı bir pivot profili çizmiştir. Basketbol yaşantısına Yugoslavya'da "Partizan" takımında başladı. Daha sonra NBA'de Los Angeles Lakers takımı tarafından draft edildi. Burada ilerleyen yıllarda iyi bir performans sergiledi. Daha sonra Kobe Bryant karşılığında Hornets'e takas edildi. Kings'e geldikten sonra iyi performans gösteren Divac, burada yıldızlaşarak All Star oldu. 2004 yılında Sacramento'nun girdiği yapılanma süreciyle birlikte ilk takımı Lakers'a geri dönen Divac, kariyerinin son sezonunu kenar oyuncusu olarak geçirmiştir. 2005 yılında emekli olmuştur. NBA'de 13.000 sayı, 9000 ribaund, 3000 asist ve 1500 blok barajını geçen 3 oyuncudan biri olmuştur. Sacramento Kings tarafından 21 numaralı forması emekli edilmiştir. Osmancık İkinci Beyazıt Köprüsü Osmancık İkinci Beyazıt Köprüsü, Çorum'un Osmancık ilçesinde II. Bayezid tarafından inşa ettirilen köprüdür. Kızılırmak üzerinde inşa edilen İkinci Bayezid Köprüsünün uzunluğu 250 metre, genişliği ise 7,5 metredir. 15 gözlü küprünün en geniş gözünün açıklığı 16,35 metre, en dar gözünün açıklığı ise 9,20 metredir. Köprünün her iki yanında 60 santim yüksekliğinde taş korkuluklar vardır. Köprünün 5 satırlık Arapça bir kitabesi bulunmaktadır. Köprü üzerinden geçen yol, Koyun Baba türbesine ulaştığından bu köprüye Koyun Baba Köprüsü de denilmektedir. ”Yardımından dolayı Allah’a Hamd ve doğru yolun kılavuzu Muhammed ve onun yüce ailesine ve halkı doğru yola yönelten ashabına salat olsun. Dünya, ibret sahiplerinin nazarında hayır ve geçit köprüsüdür. Yaratıklar için sürekli hayat ve sevinç imkansızdır. Ne mutlu o başlangıç ve sonu düşünen kimseye ki, ahiret yolcuğuna devir için sevap edine. Sürüp giden sadaka ise, ne güzel sevaptır. Sadır ola bu yüce emir, bütün ülkelerde sürekli geçerli olsun. Ulu, adaletli, bilgin sultan ve yiğit, yüce hakan, milletlerin yönetimini elinde tutan, Arap ve Acem sultanlarının sultanı, gazi ve mücahitlerin efendisi, kafir ve müşrikleri kahreden, krallar sultanı ve denizler hakanı, ihsan ve kudret sahibi Allah’ın desteklediği “Sultan Ebül-Fetih Beyazıt bin Mehmet Han” Allah onun saltanatını gece ve gündüzler birbirini izledikçe sürdürsün. Kıyamet gününde sevaba ermek, üzerinden geçenlere ibret olmak, umum tarafından faydalanılmak amacıyla sürekli bir hayır olan bu değerli köprünün sağlam olarak yapılmasını emreyledi. Bu hayırlı eserin tesisi, 889 senesinin Şaban ayında başlandı ve 894 senesinde tamam oldu”. Köprü ismini Anadolu’nun tanınmış velilerinden Koyun Baba’dan almıştır. Koyun Baba ile ilgili yörede yaygın bir söylenti vardır. Koyun Baba bir gün Kargıya gitmiş, oradaki bir çeşmenin yanında otururken yaşlı bir kadın elindeki su güğümü ile gelerek su doldurmaya başlamıştır. Bunu gören Koyun Baba senin oğlun yok mu? Suyu neden sen taşıyorsun diye sormuştur. Kadın, vardı ama öldü diye soruyu yanıtlamıştır. Bunun üzerine Koyun Baba iki çocuğun olursa birini bana verir misin diye sormuştur. Bunun üzerine kadın ben yüz yirmi yaşındayım yanıtını vermiştir. Koyun Baba’da Allah her şeye kadirdir dedikten sonra ve kadına bir elma uzatmıştır. Bu elmayı kocanız ile beraber yiyin iki çocuğunuz olacaktır demiştir. Ama bu çocuklardan biri benim olacak diye sözlerine eklemiştir. Kadın elmayı almış evinde kocası ile beraber yedikten bir süre sonra hamile kalmış ve iki oğlan çocuk doğurmuştur. Bundan sonra hemen Koyun Baba’ya gitmişler; Koyun Baba’da çocuklardan birine Ahmet diğerine de Mehmet ismini takmış ve Ahmet’i alarak kendisine kardeş edinmiştir. Bu çocuğa Koyun Baba’nın kardeşi olduğu için Ahi Baba denilmiştir. https://web.archive.org/web/20130511072000/http://www.kenthaber.com/karadeniz/corum/osmancik/Rehber/kopruler/koyun-baba-koprusu Ottakringer Biraevi Ottakringer Biraevi (), Viyana’nın Ottakring ilçesinde bulunan bira fabrikası. Fabrika Ottakringer Brauerei AG şirketi tarafından işletilmektedir. Ottakringer Brauerei şirketinin en büyük ortağı % 81 hissesi Wenckheim (% 65) ve Menz (% 16) ailelerinin elinde bulunan Getränkeindustrie Holding AG şirketidir. Geri kalan hisseler Pfusterschmid ve Trauttenberg ailelerinin mülkiyetinde bulunmaktadır. Ottakringer Brauerei AG kardeş şirketi Ottakringer Getränkevertriebs GesmbH ile birlikte toplam 203 çalışana sahiptir. Şirketin yıllık cirosu 74,20 milyon euro tutarındadır. Pazar payı 2006 itibarıyla % 7,8 oranındadır. 11,8 derece ve % 5,2 alkol oranıyla firmanın en tanınmış ürünü Ottakringer Helles birasıdır. Şirketin diğer ürünleri Urban Ottakringer, Ottakringer Bock, Ottakringer Dunkles, Goldfassl Spezial, Goldfassl Pils, Ottakringer Schnitt, Ottakringer Radler, Ottakringer 16er Blech, Ottakringer Zwickl, Ottakringer Zwickl Rot ve alkolsüz Null Komma Josef biralarıdır. 1837 yılında değirmen ustası Rannersdorf’lu Heinrich Plank bira üretme izni ve Ottakring’de bir biraevi açma yetkisi aldı. Yerel tarihçi Franz Gaheis’e göre bölge 1800’lerde “Kutsal Roma Cermen İmparatorluğu’nun en büyük meyhanesi”ydi. O dönem bölgede bulunan 150 evin 102’sinin içki satma izni vardı. O zamanın Viyana’sının varoşlarında başka 44 tane daha birahane bulunuyordu. 1850 yılında Lundenburg/Breclav kökenli kuzenler Ignaz ve Jacob Kuffner biraevini satın aldılar. Kuffner’ler sadece biraevinin hızlı bir gelişme göstermesini sağlamadılar, aynı zamanda Ottakring’in önde gelen yardım severleri ve politikacıları oldular. Ignaz Kuffner bir hastane kurdurdu ve belediyenin mali güçlüklerinde yardımda bulundu ve 1869 yılında Ottakring belediye başkanı seçildikten sonra bir okul vakfı oluşturmak, işçiler için bir yemekhane açmak gibi birçok hayırsever girişimde bulundu ve 1878’de imparator 1. Franz Joseph tarafından kendisine asalet unvanı verildi. Ignaz Kuffner’in 1882’deki ölümünden sonra mirasçısı bir felsefeci, sanatsever ve gastronomiyi hobi haline getirmiş olan oğlu Moriz Kuffner oldu. Gallitzinberg’de kurduğu gözlemevi Avusturya-Macaristan İmparatorluğu’nun en önemli gözlemevlerinden biriydi. 1905’te Kuffner biraevini anonim şirkete dönüştürdü. Kendisi de biraevinin karşısında bulunan konağında Viyana’nın önde gelen politikacılarını, aydınlarını ve din adamlarını ağırladı. 1938 yılında Avusturya’nın Nazi Almanyası’yla birleşmesi üzerine o tarihte 85 yaşında olan Yahudi kökenli Kuffner şirketi görece ucuz bir fiyata (14 milyon şilin) Gustav Harmer’e sattı. Aynı zamanda maya üreticisi olan Stockerau’lu ispirto imalatçısı aslında sadece şirketin maya fabrikasıyla ilgileniyordu. 1945 yılında Viyana’nın Sovyet birlikleri tarafından kurtarılmasından sonra biraevinin yönetimi yedieminlik yönetimine geçti. 1946 yılında Harmer ailesi şirketi usule uygun yollardan satın aldıklarını ispatlayarak biraevinin yeniden sahibi oldular. Savaş döneminde hammadde darlığı nedeniyle üretilen 2,5 derecelik biradan sonra 1949 yılında yeniden 12 derecelik fıçı bira üretilmeye başlandı. 1949-1950 yıllarında Harmer ailesi 1939’da Zürih’te sürgünde ölen Moritz Kuffner’in ailesine yaklaşık 11 milyon şilin daha fark ödedi. 1962 yılında Gustav Harmer ve kayınbiraderi Engelbert Wenckheim şirket yönetime geldiler. 1967 yılında şirket Avusturya’nın ilk pils birası olan Goldfassl Pils birasını piyasaya sürdü. 1977 yılında şirket o zamana kadar mevcut bulunan bira tekelinden ayrıldı. 1986 yılında hisse senetleri borsada işlem görmeye başlayan şirket 1992’de çıkarttığı Null Komma Josef birasıyla alkolsüz bira piyasasının en büyük şirketi halini aldı. 1989 yılında satışla ilgili sorumluluğu üstlenen Siegfried Menz 2000 yılından beri Ottakringer Brauerei AG şirketinin yönetim kurulu başkanlığını yapıyor. Christiane Wenckheim aynı tarihten beri şirketin ikinci başkanlığı görevini üstlenmiş durumda. Ottakringer Brauerei resmi web sitesi Imprimatur Imprimatur, İtalyan yazarlar Francesco Sorti ve Rita Monaldi'nin yazdığı, II. Viyana Kuşatması sırasında Roma'da bir handa geçen olayların anlatıldığı kitap. 2002'de İtalya'da yayımlanmış ve ardından 20 dile çevrilmiştir. 17. yüzyılın önde gelen diplomatlarından Atto Melani'nin yaşamını konu almaktadır. Nasir Purpirar Nasir Purpirar (ناصر پورپیرار) İranlı bir yazardır. Purpirar bugünkü İranlıların eski Perslerle ilgisinin olmadığını iddia ediyor. İran milliyetçilerinin Darius ve Kuruş'u İran şahı gibi gösterdiklerini, ama onların aslında Slav olduğunu açıklıyor. Söz konusu kişilerin İran’la herhangi bir ilgisi olmadığını belirten Purpirar, onların Yahudilerin maddi olanaklarından ve idarecilik yeteneklerinden istifade ederek, ilk önce Mezopotamya’ya girdiklerini kaydediyor. Purpirar Araplardan para aldığını, İran'ın büyük ve iftiharlı temeddunun inkar ediyor. Çünkü İran Arapların hoşuna gitmiyor. Purpirar gençliğinde İran'ın komünist partisindeydi, ve orada para ogurluguna göre ihraç oldu. “12 Asır Sükut” eserinde çeşitli belgelerden yararlanan Purpirar, Tevrat’ta İran’ın tarihi ve medeniyeti ile ilgili birçok ipucu bulunduğunu kaydediyor. Purpirar’a göre, bugün İran diye adlandırılan ülkenin tarihini ve medeniyetini Farsların iddia ettiği gibi Persler yaratmadı. Purpirar, Fars milliyetçilerinin, uydurma bir tarih yazarak, üstünlük iddialarını kuvvetlendirmeye çalıştığını savunuyor. Purpirar’ın dört ciltlik ’12 Asır sessizlik’ adlı tarihi eseri , İran İslam Cumhuriyeti'nde infial uyandırmış , adeta yer yerinden oynamıştır. Gözaltına alınan ve sorgulanan Purpirar’a ağır işkence adilmiş ve hain ilan edilmiştir. Günümüzde İran'da bu yazarın kitaplarının basılması ve satışı yasaklandıktan sonra kitaplar Singapur ve başka ülkelerde de basılıp ve İran'da yayınlanıyor. Bonnie Wright Bonnie Francesca Wright (17 Şubat 1991, Londra), İngiliz oyuncu. Bonnie Wright, Gary ve Sheila Teague Wright'ın çocuğu olarak 17 Şubat 1991 tarihinde Londra, İngiltere'de doğdu. Lewis adında bir erkek kardeşi vardır. Bonnie Wright, Harry Potter filmlerinde Ronald Weasley'nin küçük kardeşi Ginny Weasley'yi canlandırdı. Bonnie, Harry Potter ve Felsefe Taşı'nda Weasley ailesiyle birlikte Ron'a hoşçakal demek için peron 9¾'deydi. Küçük bir rolü vardı fakat ardından gelen filmde karakteri Ginny ön plandaydı. Harry Potter ve Sırlar Odası'nda Voldemort'la karşı karşıya geldi ve ölümden son anda Harry Potter tarafından kurtarıldı. Daha sonra Harry Potter ve Azkaban Tutsağı ve Harry Potter ve Ateş Kadehi'nde de Weasley ailesi'nin tek kızı olarak yeniden karşımıza çıktı. 6. kitapta Quidich Kupası'nı kazandıklarında Harry'nin onu öpmesiyle Harry ile aralarında bir aşk doğar. Bu arada Bonnie, Hallmark Television'nın bir prodüksiyonu olan "Stranded" ve bir TV filmi olan "" adlı filmlerde de yer aldı. 168 cm boyunda kızıl kahve karışımı saçlı ve mavi gözlüdür. The Killers grubunu dinliyor, ayrıca saksofon, flavta ve piyano da çalıyor. Romain Rolland Romain Rolland (d. 29 Ocak 1866 – ö. 30 Aralık 1944), Fransız yazar. İlk kitabını 1902'de, 36 yaşında yayımladı. 13 yıl sonra, 1915'te edebiyat dalında Nobel Ödülü'ne layık görüldü. Nobelli üçüncü Fransız yazar oldu. Hayatını arayışlarla geçiren ünlü Türk mütefekkir Cemil Meriç (1916-1987), arayışlarını sürdürdüğü yaşamında karşılaştığı en önemli Avrupalı yazarın ya da etkilendiği ve ilk hocam oldu değiği, Romain Rolland olmuştur. Bu Türk aydını, arayışları sonucu tatmin olmadığı Avrupa kültüründen kaçmış ve aradığını Roman Rolland'ın eserlerinde tanıttığı Hint kültüründe bulduğunu belirtmiştir. Verner von Heidenstam Carl Gustaf Verner von Heidenstam (d. 6 Temmuz 1859 Olshammar, Örebro län; ö. 20 Mayıs 1940 Övralid, Östergötlands län) İsveçli şair ve yazar. Eserlerinde İsveç'teki günlük hayatı ve gelenekleri vatansever bir bakış açısıyla yansıttı. 1916'da edebiyat dalında Nobel Ödülü'ne layık görüldü. Karl Adolph Gjellerup Karl Gjellerup (2 Haziran 1857 - 13 Ekim 1919) Danimarkalı şair ve yazar. Eserlerinde Budizmin ve Hıristiyanlığın değerlerini ön plana çıkardı. Epigonos mahlasını kullandı. 1917'de, Henrik Pontoppidan ile birlikte edebiyat dalında Nobel Ödülüne layık görüldü. Åžile bezi Şile bezi, el tezgâhlarında, pamuk ipliğinden dokunan, tamamen Şile'ye özgü bir bezdir. Şile Bezi'nden çeşitli giysiler üretilmektedir. Vücut terini emme özelliğinden dolayı sağlıklı bir üründür. Şile Bezi rahat, hafif, ucuz, ter emici, sağlıklı doğal bir giysi olma özelliğiyle geniş kullanım alanı bulunmaktadır. Ayrıca kültürel ve sanatsal motif ve işlemelerle süsleme ve aksesuar olarak da kullanım alanı geniş bir üründür. İlk zamanlarda keten ipliğinden yapılan Şile Bezi taleplerin artmasıyla zamanımızda pamuk ipliği ve makineyle de dokuması yapılmaktadır. Özgün Şile bezinin ipliği 20 numara kıvırcık (bükümlü) iplikle yapılmaktadır. Kazan içinde kaynamakta olan suya uygun miktarda hamur atılır, iyice karıştırılarak kaynatılır. Hamurun erimesine müteakip çileler halinde pamuk ipliği alana kadar kazana atılmaktadır. İplik hamuru emene kadar karıştırma ve kaynama devam eder. Daha sonra çileler halinde çıkarılan iplik