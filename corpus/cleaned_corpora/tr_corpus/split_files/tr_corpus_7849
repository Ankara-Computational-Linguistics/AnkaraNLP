yerine, eserinin bestelendiği aynı dönemde bestelenmiş olan, Mozart'ın 32. Senfonisi kullanılır. Eserin diğer yazılmamış tarafları için yine bazen aynı zamanda Mozart tarafından bestelenmiş olan "Thamos, Mısır Kralı" adlı operanın müziği veya Mozart'ın konser parçalarından toplanmış bir pastiş kullanılır. Ayrıca modern zamanlarda Luciano Berio ve Chaya Czernowin adlı besteciler yazılmaması ek parçalar için kendi eklerini hazırlamışlardır. Kritikler Zaide'nin Mozart'ın bir ustalık eserine temel sağladığında hemfikirdirler. Özellikle çok duygusal "Ruhe sanft, mein holdes Leben" soprano aryası çok tutulmuştur. Zaide bir köle olan Gomatz'a aşık olur. Zaide'yi çok beğenen Sultan bunu çok kıskanır ve bu aşka çok canı sıkılır. Zaide yakalandıktan sonra Gomatz ile birlikte bağımsız yaşamayı Sultan'ın yanında rahat ve lüks hayata tercih etmiştir. Allazım Sultan'ın Gomatz'a karşı davranışının önü bir köle gibi görmeyip onu alelade bir kişi olarak kabul etme olmasını Sultan'a inandırır. Mozart'ın bitirdiği son dörtlü parçaya göre Zaide ve Gomatz'a ya bir ağır ceza verilecektir ya da ikisi de idam edileceklerdir. Mozart'ın hazırladığı eser müsveddesi burada bitmektedir. Fransız yazar Volter'in "Zara" (veya "Zaire") adlı oyunu ile Mozart'ın Zaide eserinin konuları arasında benzerlikler bulunmuştur. "Zara"'da Osman'ın bir cariyesi olan Zara bir Hristiyan köle olan Nerestan'a aşık olur. Yaşlı Lusığnan Zara ve Nerestan'ın kendi öz çocukları olduğunu anlar ve onları kaçırmak için planlar yapar. Bu kaçırma planları ortaya çıkarıldığı zaman Osman Zara'yı öldürtmüştür. Bu hikâyeyi tümünü öğrendiği zaman da Osman kendini öldürür. Mozart'ın eserinden kalmış birkaç aryaya bakarak Volter'in oyunu ile Mozart'ın opera eseri arasındaki bazı farkları bulmak imkâni olmaktadır. Mozart'ın operasının II. Perde'sinde Zaide ve Gomatz (olasılıkla Alazım) kölelikten kaçmaya denerler ama tekrar yakalanırlar. Mozeart'ın operasında Zaide, Gomatz ve Allazım'ın aynı ailenin üyesi olduklarına dair tek bir ipucu bile bulunmamaktadır. Volter'in oyunun son kısmı çok ciddi konulara değindiğinden Mozart'ın yaşadığı çağın zevklerine hiç uygun bulunmamaktadır. Mozart'ın bu eserini bitirmeden bir kenara bırakmasının bir nedeninin de Volter'in çok ciddi konulara eğilen yaklaşımının zamanının seyircisini hiç çekmeyeceği olduğu da iddia edilmiştir. Eserin orijinal partitür notaları hazırlandığında bu eseri çalacak orkestranın şu çalgıları ihtiva etmesi istenmiştir: yaylı çalgılar, 2 flüt, 2 obua, 2 fagot, 2 kornet, 2 trompet ve timpani. Depo Ticari değeri olan ürünlerin muhafazası amacıyla yapılmış özel yapılardır. Mamul mal üreticileri, ticari işletmeler, ithalat ve ihracat firmaları, toptan satıcılar, nakliye firmaları gibi pek çok sektör tarafından kullanılmakta olan depolar, daha çok şehirlerin endüstriyel bölgelerinde yer almaktadır. Depo ayrıca Demiryolu, deniz taşımacılığı ve hava yolu taşımacılığı bünyesinde yükleme ve boşaltma mekanları olarak da kullanılabilmektedir. İçerisindeki mevcut mal sirkülasyonunun sağlanabilmesi amacıyla vinç , forklift gibi araçlar ve buna yardımcı palet adı verilen genellikle ağaç hammaddeli altlıkların kullanımı önemlidir. Bell serisi Matematik'te, Bell serisi formal kuvvet serisi aritmetik fonksiyon özellikleri çalışmasında kullanılır. Bell serisi Eric Temple Bell tarafından geliştirildi. Verilen aritmetik fonksiyon formula_1 ve bir asal formula_2, ile formel kuvvet serisi formula_3, Bell serisi formula_1 modül formula_2 olarak adlandırılır: iki çarpım fonksiyonu olarak gösterilebilir,eşdeğeri Bell serisidir; Bu bazen "teklik teoremi" olarak adlandırılır. Verilen çarpım fonksiyonu formula_1 ve formula_8,dir ama sadece ve sadece formula_9 ise; bütün formula_2 asalları için iki seri çarpımı ( "çarpım teoremidir.") ; herhangi iki aritmetik fonksiyon formula_1 ve formula_8,formula_14 yazılırsa buna Dirichlet konvolusyon teoremi denir. her asal için formula_2 için,: Özelikle, bir Dirichlet ters önemsiz Bell serisi tarafından bulunur . Eğer formula_1 'tamamen çarpımsal ise; Bilinen bazı aritmetik fonksiyonların,bir tablo halinde ifadesi: Feargus Urquhart Feargus Urquhart, (d. 1970) bilgisayar ve video oyunu geliÅŸtiricisi. Urquhart en bilinen çalışmaları Intarplay Entertainment şirketindeyken Black Isle ekibininin başkanlığını yaparken çıkardığı oyunlardır. Bu ekib dönemin önemli oyurlarından olan Icewind Dale, , , ve Fallout 2 oyunlarını geliştirdi. Bir süre sonra fikir ayrılıkları nedeniyle Intarplay Entertainment şirketinden ayrılan ve Black Isle başkanlığını bırakan Urquhart, kendi şirketi olan Obsidian Entertainment'ı kurmuştur. Şu anda Obsidian'da Fallout New Vegas oyununu geliştiren ekibe başkanlık yapmaktadır. Ray Muzyka Ray Muzyka, Ukrayna asıllı bir Kanada vatandaşıdır. Kendisi BioWare şirketinin icra kurulu başkanıdır (CEO). Ray Muzyka Bioware şirketini Greg Zeschuk ile beraber Alberta Üniversitesi Tıp Fakültesinden mezun olduktan sonra kurmuşlardır. Muzyka 2001-2008 seneleri arasında Etkilleşimli Sanat ve Fen Bilimleri Akademesi (Academy of Interactive Arts & Sciences) başkanlığını yürütmüştür. Dream Within a Dream Tour Dream Within a Dream Tour, Britney Spears'ın "Britney" albümünü desteklemek amacıyla yaptığı 68 konserden oluşan turnesi. Turne 67 Kuzey Amerika ve 1 Japonya konseri içeriyor. Turnenin ismi ise Edgar Allan Poe'nun "A Dream Within a Dream" şiirinden geliyor. 2001 2002 *"Mystic Man" şarkısı 2002 yılındaki tüm konserlerde söylenmedi. Mira Krallığı Mira Krallığı Batı Anadolu'da Arzava Kralığının Hitit İmparatorluğu tarafından yıkılması ile ortaya çıkan yarı özerk yerel krallıklardan biri (yaklaşık MÖ 1315-1190). Başkentlerinin Apasa (sonradan Efes -"Ephesos, Ephesus"-) olduğu yakın geçmişteki bulgularla kesinleşmiş gibidir. Bu konuda Selçuk ilçe merkezinde yer alan ve uzun yıllar Efes antik kenti’nin son kurulduğu yer olarak bilinen Ayasuluk Tepesi’nde 1990 yılından beri Efes Müzesi Müdürlüğü/Pamukkale Üniversitesi işbirliği ile yürütülmekte olan kazılar özellikle önemli veriler ortaya koymuştur. Arzawa Krallığı'nın yıkılması ile ortaya çıkan diğer yönetimler arasında, Mira Krallığı'nın komşuları olan, Hapalla ("çeşitli kaynaklarda farklı transkripsiyonlar bulunmaktadır"), "Seha Nehri ülkesi" ("muhtemelen günümüzdeki Bakırçay veya Gediz Nehri havzası veya her ikisi") ve Wilusa ("muhtemelen sonradan Ilion veya Troad'a denk gelen Truva başkentli bölge") sayılmaktadır. Bu yönetsel oluşumların her birinin, varlığı süresince Arzawa Krallığı'nın çatısı altında da yer almış olmaları mümkündür. Mira Krallığı Anadolu'nun karanlık çağlarının başlaması (yaklaşık olarak MÖ 1200 sonrası) ile tarihe karışmış, bölgeleri Lidya Krallığı'nın Mermnadlar hanedanı yönetiminde Batı Anadolu birliğini sağlamalarına kadar tarihi kayıtların dışında kalmıştır. Mavi Saçlı Kız Mavi Saçlı Kız, 16 yaşında lösemi hastalığından dolayı ölen Burçak Çerezcioğlu'nun anılarını anlatan ve "Burçak Çerezcioğlu" yazar adıyla 2001 yılında yayınlanan bir biyografik romandır. Romanda Burçak'ın hastalık süresi içerisinde yaşadıkları ve cesareti anlatılmaktadır. Seri katil Seri katil, anormal kişisel bozukluklar sonucu, 30 günden daha uzun bir zaman diliminde ve arada bekleme dönemleri de olacak şekilde 3 veya daha fazla insanı öldüren kişidir. Genellikle, öldürme sebebi seksüel içerikli bir nedene dayanmaktadır. Kurbanlar sıklıkla aynı kurguda öldürülmekte ve benzer özellikleri taşıyabilmektedirler (örneğin mesleki, görünüş, cinsiyet veya yaş grubu gibi). Psikoz seri katiller arasında nadiren görülür. Ağır basan piskiyatrik tanı psikopatidir. Bu, antisosyal kişilik bozukluğu ile ilintili olarak, kişinin kişisel fonksiyon bozukluğundan dolayı ortaya çıkmaktadır. Psikopatlar empati ve suçluluk duygusundan uzak bir halde, ben merkezci ve itici, sosyal, ahlaki ve hukuki kabullere uymayan kişilerdir. Psikopatlar sıklıkla toplumun kabullendiği kurallardan çok, kendi yarattıkları ve benimsedikleri kurallara uymayı tercih ederler. Genellikle dışarıdan gözlendiklerinde normal, göze batmayan ve hatta toplumda saygı gören ve çekici kişiler olabilirler. Seri katillerde Macdonald üçlemesi— hayvanlara eziyet, ateş yakma takıntısı ve sürekli yatağı ıslatma durumu beş yaşını geçmiş çocukluk davranışları olarak gözlemlenmektedir. Seri katiller ile şölen katillerini birbirine karıştırmamak gerrekir. FBI'ın "Suç sınıflandırma kitapçığı"nda seri katilleri üç kategoriye ayırır: "organize", "organize olmayan" ve "karışık"—hem düzenli hem de düzensiz karakter gösteren saldırganlar. Bazı katiller cinayetlerine devam ederken düzenli halden düzensize geçiş yapabilmektedirler. Organize asosyal saldırganlar genellikle ortalamanın üzerinde bir IQ'ya sahiptirler (120>). Bu kategoride bulunan saldırgan tipleri genellikle cinayetleri methodik olarak planlarlar, sıklıkla kurbanlarını kaçırırlar, onları bir yerde öldürüp, bir başka yerde de cesetten kurtulurlar. Genellikle kurbanlarının acıma veya sempati duygularına dokunarak kandırırlar. Örneğin, Ted Bundy bayan kurbanlarını sahte bir alçı içinde kolunu sakatmış gibi göstererek arabaya bir şeyler taşımasına yardım etmeleri için kandırır, daha sonra metal bir sopa ile onları bayılıncaya kadar döver ve daha sonra da onları kaçırırdı. Diğer tipler ise gönüllü olmaları dolayısı ile özellikle fahişeleri hedef alırlar. Suç mahallinde ileri seviyede bir kontrolleri vardır ve genellikle adli tıp hakkında eksiksiz bilgiye sahiptirler. Bu bilgi sayesinde izlerini çok iyi yok ederler ve takip edilmeleri oldukça zorlaşır (örneğin cesedin bir göl veya nehre bir ağırlık aracılığı ile batırılması gibi). İşledikleri suçları medyada takibini iyi yaparlar ve bundan büyük bir projeymişçesine gurur duyarlar. Organize katiller genellikle sosyal olarak yetkindirler; arkadaş veya partnerleri vardır ve hatta bazen evli ve çocuklu da olabilirler. Yakalandıkları zaman komşu ve akraba çevresi ile yapılan görüşmelerde, katiller hakkında genelde zararsız ve kimseyi incitmeyecek kişi olarak bahsedilmiştir. Bazı seri katiller işledikleri cinayetlerin sırrının çözülmesini oldukça zorlaştırır. İntihar notları ile yanlış yönlendirmeler, cinayeti başkasına yükleyecek bazı tuzaklar, çete savaşına kurban olmuş süsü verme ve hatta doğal bir ölüm gibi gösterme en çok başvurdukları yöntemlerdir. Ted Bundy ve John Wayne Gacy organize seri katillere uygun birer Ã¶rnektirler. Organize olmayan asosyal saldırganlar sıklıkla çok zeki olmayan, ortalama altı düşük bir zekaya sahip (IQ <90) ve cinayetlerini düşünmeden ve planlamadan gerçekleştiren kişilerdir. Organize olan saldirganlar kurbanlarını öldürmek için plan yapıp tuzak hazırlarken, organize olmayan saldırganlar karşılarına bir fırsat çıktığı anda cinayet işleyebilirler ve cesedi yok etmek yerine de suçu işledikleri yerde bırakıp gitme yönünde hareket ederler. Genellikle kurbanlarının karşılarına aniden çıkarlar ve herhangi bir uyarı olmaksızın saldırılar. Saldırı ile kurbanın ölmesini müteakiben yapmak zorunda olduklarını hissettikleri ritüelleri gerçekleştirirler (nekrofili, kesip parçalama veya yamyamlık gibi). Nadiren izlerini gizlerler. İçlerine kapanık, sosyal olarak yetersiz ve az arkadaşı bulunan ve geçmişinde akıl rahatsızlıkları bulunması ihtimali olan kişilerdir. Richard Chase bu grup için uygun bir örnektir. Seri katillerin güdülerini dört ana kategoriye ayırabiliriz: "hayalperest", "görev güdümlü", "zevk düşkünü" ve "güç veya kontrol"; ancak, yine de herhangi bir seri katilin bu kategoriler dışında çok daha başka bir itici güçten tetiklenebileceği de başka bir gerçektir. Bu gruptaki katiller genellikle gerçeği yanılsamalı olarak algılarlar (Psikoz) ve bazen başka biri olduklarına veya cin/şeytan veya tanrı gibi varlıklarca öldürmeye zorlandıklarına inanırlar. Bu grubun en sık karşılaşılan iki alt grubu "şeytani güç güdümlü" ve "ilahi güdümlü"lerdir. Herbert Mullin, Vietnam Savaşında ölen Amerikalı askerlerin Kaliforniya'yı büyük bir depremden koruduğuna inanmaktaydı. Savaş sona erdikten sonra Mullin babasının kendisi ile teletapik ilişki kurarak ona "doğaya bir miktar insan kurban etmesini" ve bu sayede Kaliforniya'nın çok büyük ve yıkıcı bir deprem sonrası okyanusa gömülmesini engelleyeceğini iddia etmiştir. David Berkowitz ("Sam'in oğlu") şeytani güç güdümlülere örnek olarak verilebilir. Berkowitz'in iddiasına göre iblis ona komşusunun köpeği aracılığıyla öldürmesi için emirler gönderiyormuş. Görev güdümlü katiller tipik olarak kendilerini homoseksüeller, fahişeler, zenciler veya katolikler gibi kendilerince istenmeyen ilan ettikleri insanların dünyadan temizlemesine adamış olarak görürler; ancak, genel olarak psikotik değillerdir. Kendilerini daha çok insan ırkını sosyal hastalıklardan kurtarmaya adamış kişiler olarak görürler. Örneğin Ted Kaczynski ("Unabomber"), üniversiteleri ve havayolları endüstrisini hedef almıştır. Kendi yazıp basına dağıttığı bir bildiride, toplumun eski günlerine dönmesini, teknolojinin insanlığa tehdit olmadığı döneme dönmesini istediğini belirtmiştir. İddiası "Endüstriyel devrim ve getirdikleri insan ırkı için bir felaket olmuştur" şeklindeydi. Bu tip seri katiller heyecan peşindedirler ve öldürmekten zevk alırlar. İnsanları bu amaç uğruna harcanabilir birer hedef olarak görürler. Adli psikologlar bu zevk düşkünü katilleri üç alt gruba ayırmışlardır: "şehvet", "heyecan" ve "rahatlık". Şehvet grubundaki katillerin temel dürtüleri sekstir. Kurbanları ölsün veya ölmesin, cinayetlerinde fantezi büyük bir rol oynar. Seksten aldıkları zevk, kurbanlarına uyguladıkları işkence ve acı dolu sakatlama ayinlerinin fazlalığı ile doğru orantılıdır. Genellikle kurbanları ile yakın teması gerektirecek silahlar seçerler; bıçak veya çıplak el gibi. Şehvet güdümlü seri katiller cinayetlerine devam ettikçe öldürme frekansları artar veya uyguladıkları işkence ve şiddetin dozu artar veya her ikisi de birlikte görülebilir. Kenneth Bianchi, seksüel güdüleri giderek artan seviyede değişik tip işkence ve parçalama ihtiyacında olduğu için, değişik yaş, ırk ve görünümdeki kadın ve kızları öldürmüştür. Jeffrey Dahmer, mükemmel fantezi aşığını aramıştır — güzel, itaatkar ve sonsuza değin. Şehveti arttıkça alkol, uyuşturucu ve egzotik seks yöntemlerini denemeye başlamıştır. Giderek artan parçalama isteğini kurbanlarının başlarını ve genital organlarını kesip saklayarak dışa vurmaya başlamıştır. Kurbanlarının onun bir parçası olmasını garantilemek için yamyamlığı da denemiştir. Heyecan arayan katillerin ana amacı kurbanları üzerinde acı veren kurgular yaratmak veya onları korkutmaktır. Bu onları tahrik eder ve heyecan uyandırır. Adrenalin onlar için kurbanlarını avlanma veya öldürme ile peşinde oldukları bir tutkudur. bu gruptaki katillerin tek amacı öldürmektir ve bunun altında cinsel ihtiyaçlar veya işkenceden haz alma gibi dürtüler yatmaz, sadece sonuç önemlidir. Genellikle kurbanlar tanımadıkları kimselerdir ancak katil bir süre de olsa kurbanlarını takibe almıştır. Heyecan peşindeki katiller cinayetlerine uzun süre ara vererek cinayet yöntemlerini geliştirerek daha kolay öldürmek için planlarını geliştirip mükemmelleştirebilirler. Birçoğu "mükemmel cinayet"i işlemeye kendilerini adamışlardır ve asla yakalanamayacaklarını düşünürler. Robert Hansen kurbanlarını gizli bır yere götürür, onları orada salar ve daha sonra da avlayarak öldürürdü. Lee Boyd Malvo ve John Allen Muhammad, (Beltway keskin nişancı katilleri), tamamiyle rastgele kurban seçmişlerdir. Sıklıkla benzin istasyonları seçmişler ve arkalarında iz bırakmadan olay mahallini terketmişlerdir. "Zodiac Katili", "'San Francisco Bay Area" gazetesine gönderdiği bir yazısında "öldürmek bana bir kızla ateşli bir gece geçirmekten daha fazla heyecan veriyor" demiştir. 1982 yılı saldırılarında Coral Watts'ın elinden sağ olarak kurtulmayı başaran bir kurbanı Watts hakkında "heyecanlı, hiper aktif ve yerinde duramayan, heyecanından sesler çıkaran ve bu iş çok heyecanlı olacak şeklinde hareketler sergileyen" biri olarak bahsetmiştir. Parçalama, bıçaklama, asma, suda boğma, boğazını sıkma, havasız bırakma Watts'ın öldürme biçimlerindendir. Maddi kazanım ve rahat bir yaşam şekli bu gruptaki katillerin temel dürtülerindendir. Genellikle kurbanlar aile bireylerinden veya yakın arkadaş çevresindendir. Cinayet işledikten sonra katil, müfettişlerin veya aile bireylerinin kendisinden şüphelenmemesi için cinayetlerine bir süre zarfında ara verebilir. Zehir, özellikle de arsenik, kurbanlarını öldürmede en çok kullandıkları yöntemdir. Kadın seri katiller genellikle bu gruba girerler ama bu gruptakilerin hepsi kadın değildir. Dorothea Puente kiracılarını onların sosyal güvenlik ödemeleri yüzünden öldürmüş ve evinin arka bahçesine gömmüştür. H. H. Holmes da sigorta parası ve işyerinin kârı için öldürmüştür. Puente ve Holmes gibilerinin daha önceden hırsızlık, sahtekarlık, namussuzluk, borcunu ödememe, zimmetine para geçirme gibi aynı tabiata sahip suçlardan mahkumiyetleri vardır. Dorothea Puente en sonunda sahtekarlık suçundan şartlı tahliye edilmiş olduğu zamanda şartlarını bozduğu için tutuklanmıştır. Ana amaçları kurbanları üzerinde güç kullanmak ve güç kazanmaktır. Bu tip katiller bazen çocukken tacize uğramış ve bu olaylar onların yetişkin hale geldiklerinde güçten mahrum ve yetersiz olarak hissetmelerine sebep olmuştur. Birçok güç veya kontrol güdümlü katiller kurbanlarını seksüel olarak taciz eder, ancak bu noktada şehvet düşkünü katillerden ayrılırlar, çünkü esas amaçları şehvet güdüleri ile tecavüz etmek değil, kurban üzerinde hakimiyet kurmaktır. Ted Bundy tüm Amerika Birleşik Devletleri'nde gezerek kontrol edebileceği kadın aramıştır. Yaşam ve ölümün içindeki gücün patolojik etkisine ilgi duyan bazı kişiler tıbbi mesleklere ilgi duymaya eğilimlidirler. Bu tip seri katillerin sıklıkla "ölüm melekleri" veya "merhamet melekleri" olarak adlandırıldıkları görülmüştür. Buna bir örnek Harold Shipmandır. Kendisi İngiliz aile doktorudur ve kurbanlarını doğal yoldan ölmüş gibi göstermesi ile ünlenmiştir. 1975 ila 1998 yılları arasında en az 215 hastasını öldürmüştür; ki en az 250 kişi öldürdüğünden şüphelenilmektedir. Yine İngiliz olan Dr John Bodkin Adams ise 1957 yılında sadece bir hastasını öldürmekten ötürü temize çıkmış olsa da en az 163 hastasını öldürdüğü sanılmaktadır. Bazı tıbbi katiller hile ve düzenbazlık yoluna sapmışlardır.Örneğin, H. H. Holmes sıklıklasigorta dolandırıcılığı ve bilirkişi hilelerine başvurmuştur. Harold Shipman daha önce bu suçlardan hüküm giymiş ve £600 para cezasına çarptırılmıştı. Katil, ancak sahtekarlığı ortaya çıktıktan sonra yakalanabilmiştir. Kriminoloji uzmanları uzun süren çalışmalar sonucunda birçok seri katiller ve seçtikleri kurbanlar arasında çeşitli bağ ve ilişkiler ortaya çıkarmışlardır. Demografik istatistiklere göre seri katiller erkeklerden çok kadınları, eş-dost yakın akraba ve aile bireylerinden çok yabancıları öldürmeyi tercih etmektedirler. Hayatında bir kez cinayet işleyenlerde ise kadın erkek eşit dağılımda olurken, yabancılardan çok arkadaş ve aile bireylerini öldürmektedirler. Seri katillerin çoğunda cinsel güdüler cinayetlerde ağırlık kazanmakla birlikte istisnalar mevcuttur. Seksüel güdüler sıklıkla katillerin kurban seçimlerinde de spesifik bir kriter olmasında temel bir sebeptir. Homoseksüel seri katiller sıklıkla homoseksüel kurbanları seçmiştir (Jeffrey Dahmer veya Dennis Nilsen gibi). Amerika Birleşik Devletlerinde katiller genellikle 18–50 yaş arası kurbanları seçmektedirler. Kurbanların ağırlıklı çoğunluğu beyazlardır ve destekleyen araştırmalar göstermiştir ki seri katiller ırkçılıkla içiçedir. Erkeklerin yabancı kurban seçmelerinin aksine kadın seri katiller genellikle etraflarındaki eş-dost ve tanıdıklarından kurbanlarını seçerler. "Kadın seri katiller için, önemli kurbanları arasında kocaları ve çocukları vardır. Erkek ve kadınları kıyasladığımız zaman çocuk öldürmede kadın seri katiller erkeklerden çok daha yüksek yüzdeye sahiptirler (%21 - %39)." Kadın seri katillere daha seyrek rastlanır. Duygusal olarak yakın oldukları erkekleri kişisel sebeplerden öldürmeye daha çok eğilimlidirler ve genellikle de öldürmeden önce kurban ile duygusal ilişkiye girme ihtiyacı duyarlar. Öldürme metodları zehirleme gibi gizli veya düşük profillidir. Cinayetlerini kendi evleri veya sağlık merkezleri gibi belirli yerlerde (bu yüzden medya tarafından "Mercy Melekleri" ismi yaratılmıştır) veya aynı şehir veya eyalette farklı yerlerde işlerler. Her katilin sadece katilin kendisi tarafından geçerli kılınabilecek spesifik eğilimleri, ihtiyaçları, onları tetikleyen sebepleri vardır. Çok nadir durumlarda kadın seri katiller ortak olarak bir "takım" oluşturmak adına bir erkek seri katille işbirliğinde olabilirler. Seksüel veya sadizm güdülü cinayetler kadın seri katillerde çok nadir gözükür. Gözüktüğü durumlarda, bu tip katillerde çocuk yaşlardaki istismarlar veya psikopatik ruh halleri görülmektedir. 105 kadın seri katil arasında yapılan bir araştırmada en çok başvurulan cinayet yöntemi zehirleme çıkmıştır. Tipik kadın seri katillerin davranış karakteristiğine uymayan bir örnek olarak Aileen Wuornos, verilebilir. Wournos ev yerine sokakları, zehir yerine silahı, eş-dost ahbap yerine yabancıları zevk için öldürmüştür. Diğer bir atipik kadın seri katile örnek hemşire Jane Toppan verilebilir. Toppan cinayetlerinden yargılandığı duruşma esnasında öldürmenin onda cinsel tahrik uyandırdığını belirtmiştir. Seçtiği hasta kurbanlarına özel karışım bir ilaç vermiş ve öldükleri esnada yatakta yanlarına yatıp vücutlarına yakınen temas etmiştir. Tarihçi kriminolojistler tarih boyunca birçok kendine has seri katil olayının olduğunu ancak bunların doğru bir şekilde kaydedilmediklerini düşünmektedirler. Bazı kaynaklar kurtadam ve vampir hikâyelerinin kaynağının ortaçağda yaşamış ve zamanla efsaneleşmiş seri katillerden esinlenildiğini vurgulamaktadırlar. Çinli Han hanedanlığından İmparator Jing'in kuzeni Liu Pengli, Jing saltanatının orta döneminin altıncı yılında Jidong'un kralı olmuştur (M.Ö.144). Çinli tarihçi Sima Qian'a göre, "kanun kaçağı 20 veya 30 köle veya genç erkek ile sırf spor amacı ile kişilerin eşyalarını almak veya onları katletmek için yağmalama seferlerine çıkardı". Bu cinayetlerin birçoğu bilinse de, ancak hükümdarlığının yirmidokuzuncu yılında katlettiği kişilerden birinin oğlu durumu imparatora bildirir bir rapor göndermişti. Netice olarak en azından yüz kişiyi öldürdüğü ortaya çıkmıştı. Mahkemedeki devlet memurları Liu Pengli'nin idamını istedilerse de, imparator kendi öz kuzenini öldürme yükünün altına giremedi ve onun asaletini elinden alıp, halktan biri olarak sürdü. 15.ci yüzyılda Avrupa'nın en varlıklı kişilerinden Gilles de Rais, köylü çocukları, özellikle de genç erkekleri, çevre köylerden toplayıp şatosuna davet ediyor ve daha sonra cinsel tacizde bulunuyor ve öldürüyordu. Tahmini kurban sayısının 140 ile 800 arasında olduğu tahmin edilmektedir. Macar aristokrat Elizabeth Báthory 1610 yılında tutuklanıncaya kadar 650'ye yakın kız ve genç kadına işkence edip öldürmüştür. Kimliği bir türlü açığa çıkarılamayan Karındeşen Jack 1888 yılında Londra'da fahişeleri öldürmüştür. Bu cinayetler o dönemin güç simgesi olan şehirde basının inanılmaz ilgisini toplamıştır. Bunun sebebi de zenginliğin içinde fakirlik ile savaşan ve ihtiyaçları yüzünden fahişeliği seçmek zorunda kalan kadınların yaşadığı dram ve hedef alınmadır. Karındeşen Jack tüm zamanların en meşhur seri katili olarak anılmaktadır. Seri katiller kitap, film, televizyon programları, şarkılar ve vidyo oyunları gibi medya araçlarında basmakalıp karakterler olarak refere edilirler. Seri katillerin hayatları veya cinayet yöntemleri "Sapık", "Kuzuların Sessizliği", "Hannibal", "Mr. Brooks", "Se7en", "Copycat", "Halloween", "Çığlık" , "Zodiac", "Dexter (dizi)" ve birçok diğer filmlere de konu olmuşlardır. Arta, Cibuti Arta ya da 'Arta, 'Artha, Artha Cibuti'nin kuzeydoğusunda bulunan bir şehirdir. Aynı zamanda Arta Bölgesi'nin başkentidir. 2007 - 2008 Cibuti nüfus sayımlarına göre şehrin nüfusu 6,219'dur. Rakımı 739 metredir. (2425 fit) Doğu Afrika Zaman Dilimi'nde, UTC +3 formatında bulunur. 11°, 31' K 42°, 50' D koordinatlarında bulunur. " N4 Karayolu" 'nun çevresine kurulmuştur ve bu karayolu şehrin içinden geçmektedir. Başkent, Cibuti'ye ulaşım N4, N1 ve N2 Karayollarıyla sağlanır. Arta 'nın coğrafyasına bakıldığında, şehrin çevresinde tepelerin olduğunu ve şehrin küçük bir vadiyle beraber Tadjourah Körfezi sahiline kadar uzandığını görebiliriz. Şehrin çevresindeki dağlar şöyledir; Arta 'nın iklim ise Ilıman iklim'dır. Yazları sıcak, kışları ise ılımandır. Ortalama, 25° - 37° arası seyreder. Arta Şehri kurulduğundan bu yana tarihte fazla yer almamıştır. Tema Tema veya TEMA ÅŸu anlamlara gelebilir: İrec Beşiri İrec Beşiri (Farsça: ایرج بشیری; d. 31 Temmuz 1940, Behbahan), ABD’deki Minnesota Üniversitesi'nin tarih profesörüdür. İlkokulu Fereydan ‎Bölgesi'ndeki Damene ve Daran kentlerinde okumuştur. 1961 yılında Şiraz’daki sayısal ‎derslerin ağırlıkta olduğu Hac Kavam lisesinden mezun oldu. Lise döneminde Başiri’nin ‎İngilizce diline aşırı bağlılığı vardı. 1960 yılında Ramsar’da düzenlenen Cumhuriyet ‎Olimpiyatları'nda İran’ın en iyi ingilizceyi bilen talebesi seçilmişti. ‎1960-1963 yıllarında Başiri Pahlavi Üniversitesi'nin ("şimdiki Şiraz Üniversitesi") ‎İngiliz dil ve edebiyatı bölümünde eğitim görerek bölüm birincisi olarak mezun ‎olmuştur. Üniversite devrinde Kayhan gazetesinde Fars bölgesinin yerel muhabiri olarak ‎görev yapmıştır. Ayrıca İngiliz konseyinde İngilizce, Şiraz’daki Pahlavi Üniversitesi'nde ‎ise İngiliz edebiyatı derslerini vermiştir.‎ Tahsiline devam etmek için 1964’te İngiltere, 1966’da ise ABD’ye gitti. 1968 ‎yılında Michigan Üniversitesi'nde Genel Dilbilimi’nden master derecesini almaya ‎muvaffak olur. Aynı üniversitede 1972 yılında İran Dilbiliminde doktorasını yapmıştır. ‎Doktor Başiri doktora tezinde İbni Sina’nın “varlık” kavramını esas almıştır. Doktor ‎Başiri “var olmak” fiilinin özel sözdizimine sahip olduğunu göstermiştir ki bu sözdizimi ‎‎“olmak” fiili yardımıyla hal değişikliğini, “yapmak” fiili yardımıyla da hareketi ifade ‎eder.‎ 1972 yılında Doktor Başiri geçici olarak Minnesota Üniversitesi'nde Fars ve Türk ‎dilini ayrıca İran edep ve kültürünü anlatmaya başladı. Çalışmaya başladığı ilk ‎yıllarında doktora tezi için gereken bilgileri toplamış ve “Yeni başlayanlar için Farsça” ‎kitabını yazmıştır. Bu kitap şimdiye kadar dört defa basılmıştır.‎ Irac Başiri 1977 yılında doçent ve 1996 yılında profesör unvanını almaya hak ‎kazandı. 1980 senesinde Minnesota Üniversitesi'nin İlim ve Edebiyat Enstitüsünde “en iyi ‎hoca” unvanına sahip oldu. ‎ Profesör Başiri’nin çalışmaları Firdevsi’nin Şahname adlı eserindeki ‎‎“güzellik”(ferr) terimi üzerinedir. Bu çalışmaların neticesi “Firdevsi’nin Şahnamesi bin ‎yıl sonra” kitabı Duşanbe’de Tacikistan İlim Akademisi tarafından basılmıştır. ‎ Irac Başiri kendi çalışmalarıyla insanların Hafız Şirazi’yi ve eserlerini daha iyi ‎anlamalarına yardımcı olmuştur. Hafız’ın beyitleri anlamca dağınıktır diyenlerin aksine ‎Başiri onların bütün bir yapıya sahip olduğunu ve bu beyitlerin, ehli-dil (ehli-kalp, gönül ‎sahipleri) olanlara yazılmış olduğunu iddia eder. Ayrıca Doktor Başiri’ye göre İngiliz ‎‎Sonnet şiir tarzı Hafız’ın gazellerinden faydalanılmış bir tarzdır. Sovyetler Birliği'nin bozulmasından birkaç yıl önce Irac Başiri eğitim-öğretim ve ‎çalışma alanını genişleterek Afganistan ve Orta Asya ülkeleriyle irtibata geçti. Sovyetler ‎Birliği'nin yıkılışından sonra birkaç defa bu ülkeleri ziyaret etti. Bazen uzun müddet ‎orada kalıp oranın kültür ve yaşama tarzlarıyla yakından tanışmış oldu. ‎ Bu ülkeler arasında Başiri daha fazla Tacikistan'ın çeşitli ‎meseleleriyle ilgilenip Tacikler'in kültür, edep ve tarihiyle alakalı çok sayıda kitap ve ‎makaleleler yazdı.‎ 1996 senesinde Tacikistan Millî Üniversitesi Profesör Irac Başiri’ye “iftihari kültür ‎ve tarih doktor” unvanını verdi. Doktor Başiri 1997’de ise Tacikistan Cumhuriyeti'nin ‎İlim Akademisi'nin uluslararası üyesi ve bu kurumun akademisyen unvanına nail oldu.‎ Irac Başiri, Kırgız yazar Cengiz Aytmatov’un eserlerinin tahlilini yapıp, bu ‎yazarın batı ülkelerinde tanınmasına vesile oldu. ‎ Günümüzde Doktor Irac Başiri Minnesota Üniversitesi'nin dilbilimi, yabancılar ‎için İngilizce, Rusya ve Orta Asya Mütalaat Enstitüsü'nün müdürüdür.‎ Kitapları:‎ Daniel Brown Daniel, Dan, veya Danny Brown ÅŸu anlamlara gelebilir: I. DÃ¡in I. Dáin babası II. Náin'in ölümünden sonra, Ü.Ç. 2585 - Ü.Ç. 2589 arasında Gri Dağlar'ın cücelerine krallık yapmış, Durin'in soyundan gelen bir cüce soylusudur. I. Dáin, oğulları Thrór, Frór ve kızı Grór ile artan ejderha saldırıları ile uğraşmaktaydı. Kral Dáin ve oğlu Frór savunma sırasında bir Buz Ejderi tarafından öldürülünce yerine oğlu Thrór ve kızı Grór geçmiş ve cüceleri güneye kaçırmıştır. Thrór Yalnız Dağ'a kaçarken Grór ise Demir Dağlar'da kendi krallığını kurmuştur. Temelli Eğitim Yardımcı Meydanı Şehit Kara Pilot Üsteğmen Gürcan Ulucan Meydanı, Ankara'nın 50 km güney batısında, Sincan ilçesinde orta büyüklükte bir askerî hava alanıdır. Türk Kara Kuvvetleri'ne bağlı olan ve Güvercinlik Havaalanı'nda konuşlanmış olan kara havacılık birlikleri ve Kara Havacılık Okul Komutanlığı tarafından eğitim uçuşlarının icrasında yedek meydan olarak kullanılmaktadır. Montana Eyaleti Meclis BinasÄ± Montana Eyaleti Meclis Binası (İngilizce: Montana State Capitol), Amerika Birleşik Devletleri'nin Montana Eyaleti'nin meclis binası. Montana Eyaleti'nin Helena şehrinde 1301 East Sixth Avenue adresinde bulunan bina Montana Eyaleti Temsilciler Meclisi ve Montana Eyaleti Senatosu tarafından kullanılmaktadır. Bina 1896 - 1902 yılları arasında inşa edildi ve 1909 - 1912 yılları arasında kanatlar ilave edildi. Montana'daki taş ocaklarından çıkarılan kumtaşı ve granit'ten Yunan neoklasik mimari stili ile yapılan bina Ulusal Tarihî Yerler Listesi'nde yer almaktadır. Kubbenin dış tarafı bakır ile kaplanmaktadır. Kubbenin tepesinde "Lady Liberty"'in kopyalanmış heykeli bulunmaktadır. Port Artur Baskını Port Artur Ağzı Baskını (Japonca: (dönemin söylemiyle) 旅順口外海戰, (günümüzde) 旅順口襲撃), Rus-Japon Savaşı'nın başladığı gün, Ryaotong Yarımadası'nda bulunan Lüshun Port Artur Limanı'nın ağzında demirleyen Rus İmparatorluğu Pasifik Filosu savaş gemilerine karşı Japon İmparatorluk Deniz Kuvvetleri'nin düzenlediği baskın. 8 Şubat 1904'ü 9 Şubat 1904 ile bağlayan gece, Japon İmparatorluk Deniz Kuvvetleri'nin 1., 2. ve 3. muhrip takımlarına bağlı toplam 10 muhrip, Port Arthur Limanı'nın dışında demirleyen Rusya İmparatorluk Deniz Kuvvetleri Pasifik Filosu'na bağlı Japon Deniz kuvvetleri'nin Birleşik Donanması 8 Şubat 1904 saat 18:00'de Port Artur'un doğusu 44 deniz miline ulaştı ve orada muhrip filottilaları donanmadan ayrılarak Port Artur'a doğru hareket etti. 8 Şubat 1904 saat 22:30 civarında Port Arthur'a saldıracak olan 10 muhripten oluşan Japon filo, devriye görevinde bulunan iki Rus muhriple karşıladı. Port Artur Limanı'nın 20 deniz mili doğusunda Besstraşniy (Бесстрашный) ve Rastropniy (Расторопный) olmak üzere iki muhrip Port Artur ağzında demirleyen başlıca Rus gemiler şunlar idi: Baskına katılan Japon gemiler şunlar idi: 9 Şubat 1904 saat 00:20'de 1. Muhrip Dilottilası Port Artur'a yaklaştı. Shirakumo sola dönerek 00:28'de üç bucalı gemiye torpido fırlattı. Ardından iki bucalı gemiye saldırdı. Asashio ise saat 0:32'de Beresvet'e saldırdıktan sonra Retvizan'a yaklaştı ve güneydoğusuna çekildi. Nihayet Rus tarafı baskından farkedebilirdi ve ateş etmeye başladı. Kasumi ise Palurada sınıfı korumalı kruvazörüne saldırdı ve güneye çekildi. 00:30'da Rus gemilerini bulup hızlanarak 00:35'te sağa dönerek üç bucalı gemiye torpido fırlattı. Buna karşı "Askold" ateş ettiyse de isabet ettiremedi. 3. Muhrip Filottilası da saldırmaya başladı. 0:39'da Usugumo sola dönerek Diana'ya saldırdıktan sonra Diana'nın batısında demirleyen diğer gemiye de saldırdı. Shinonome 0:42'da sağa dönerek torpidoları fırlattı. Usugumo ve Shinonome güneydoğu istikametine çekildi. Ikazuchi 0:45'da sola dönerek Diana'ya karşı torpidoları fırlattı ve Retvizan'a saldırdıktan sonra Marushima istikametine çekildi. Murasame 1:25'te Portava'ya saldırıp hemen çekildi. Ikazuchi tamir edildikten sonra Port Artur ağzına yöneldi ve saat 1:00'den sonra dört bucalı gemiye torpido attıktan sonra güneydoğu istikametine çekildi. Japon muhripler toplam 16 torpido attı ve bunların 3'ü isabet etti. Gece baskınının ardından 9 Şubat gündüz Japon Deniz Kuvvetleri Birleşik Filosu, Port Artur ağzını bombalamaya başladı. Amiral Tōgō ise Mikasa, Asahi, Fuji, Yashima, Shikishima, Hatsuse'dan oluşturulan 1. Filottila, Izumo, Azuma, Yakumo, Tokiwa, Iwate'den oluşturulan 2. Filottila ve Chitose, Taksago, Kasagi, Yoshino dan oluşturulan 3. filottilasına keşif görev için gönderdi. Stark ise Retvizan ve Tsesareviç'in Port Artur ağzında hasar gördüğünü görünce Petropavrovsk'a geçip bayrağı kaldırdı. Askold ve Bayan'ı keşif görevi için yolladı. Saat 07:45'te büyük bir filonun (Birleşik Donanması 3. Filottilası) bulunduğuna dair haber gelince muharebeye hazırlattı. Saat 9:40'ta Amiral Tōgō muharebe dizinine yerleşmesini emretti. 11:55'te Mikasa deneme atışına başladı ve 0:11'te Mikasa'nın ateşi ilk defa Poveda'ya isabet kaydetti. 7.000-8.000 mil mesafeye yaklaştığında bütün Japon gemileri, Rus gemilerine karşı ateş ettiler. Japon gemileri toplam 1.223 ateş etti ve 38 isabet kaydetti. Rus gemileri 20 isabet kaydetti. Mikasa, Fuji, Hatsuse ve Shikishima'ya isabet kaydetti. Novik, Askold ve Bayan, Japon filosuna yaklaştı ve saat 0:37'de Tōgō 3. Filottilasına geri çekilmesini emretti. Saat 12:45'te Mikasa'nın muharebe sancağı indirildi. Portekiz coğrafi keşifleri Portekiz Coğrafi Keşifleri (1415-1542), 15. ve 16. yüzyılda Portekizliler tarafından dünya çapında özellikle denizde yapılan coğrafi keşifleri tanımlar. Bu dönemde Portekiz, Afrika Kıtasının etrafını Ümit Burnu yoluyla dolanıp Hindistan’a giden doğu yolunu keşfetmiş, bu sayede Güneydoğu Asya’nın neredeyse tamamıyla temas kurmuş, Afrika’nın bazı bölgelerini sömürgeleştirmiş, Brezilya’yı keşfetmiş ve Çin’e, Avrupa’dan giden ilk ticari ve diplomatik elçileri göndermiştir. Portekiz’in uzun sahil şeridi, çok sayıdaki liman kenti ve uzun nehirleri bu ülkeden çok sayıda denizcinin yetişmesine uygun bir ortam sağlamıştır. Avrupa’nın güneybatısında bulunan bu denizci millet Orta Çağ boyunca coğrafi keşiflerde öncü roller üstlenmiştir. Portekizli tacirler ülkelerinin konumu yüzünden ticari ağlarını kara yoluyla genişletemeyeceklerini anladıklardan dolayı denizciliğe büyük önem verecek ve bu şekilde İngiltere, Flandre, İtalya ve Hansa Birliği kentleriyle deniz ticaretine başlayacaklardır. Bağımsızlıklarını uzun süren kanlı savaşlardan sonra kazanan Portekizliler, egemenliklerini genişletecekleri sömürgeler aramış ve ilk girişimleri Afrika’da olmuştur. Kuzey Afrika’da Müslüman Berberilerin bulunması burada yapılan sömürge savaşının Hristiyanlık adına yapılan kutsal bir savaş kisvesi altında gerçekleştirilmesine imkân tanımıştır. Coğrafi keşiflerin zorunluluğun en önemli nedeni çok pahalı olan doğu ticaret yollarıydı. Bu ticaret yolları Akdeniz'de güçlü İtalyan cumhuriyetleri olan Venedik ve Cenova tarafından ele geçirilmişti. Kara yolu ise Osmanlı İmparatorluğu'nun güçlenmesiyle birlikte kapanmıştı. O dönemde en kâr getiren ticari ürünler olan baharat ve ipek ancak doğudan getirilebiliyordu ve baharatlar özellikle tıp alanında Avrupa’da çok aranan ham maddelerdi. Portekiz ekonomisi, Müslüman devletlerle olan komşuluk durumundan oldukça faydalanmıştı. Gelişkin bir para ekonomisi kurulmuş, kırdaki ve şehirdeki işçiler ücretlerini mal karşılığı olarak değil para karşılığında alıyorlardı. Tarımda iş bölümü yaygınlaşmıştı; buğday Fas’dan ithal edilirken, önceden buğday ekilen tarlalara üzüm, zeytin veya şeker pancarı ekimi yapılıyordu. Portekiz, Müslüman ülkelerle yoğun ticari ilişkileri sayesinde farklı kültürlere ve bilimsel deneyimlere açık haldeydi. Bu sayede özellikle başkent Lizbon, kozmopolitan bir şehir görünümündeydi. Bu sayede dönemin en uzman matematikçileri, deniz bilimcileri ve mühendisleri Portekiz’de bulunmayı tercih ediyordu. Portekiz yönetimi de bu bilimsel gelişme ortamını destekleyerek araştırma merkezleri açmıştı. Portekizli ve yabancı uzmanlar matematik, haritacılık ve denizcilik alanında önemli gelişmelere Portekiz’de adım atacaklardır. Sık çıkılan seyahatler ve keşif gezileri sayesinde Portekizli denizciler ve kaptanlar denizcilikte hızla ilerleyecek ve aralarından dönemin en iyi astronomlarını, matematikçilerini ve haritacılarını çıkaracaklardır. Dönemin en öne çıkan bilim adamları arasında Pedro Nunes ile João de Castro sayılabilir. 15. yüzyıla kadar Portekizliler, sadece iç denizlere göre tasarlanmış olan gemilerle kıyılardan ayrılmadan keşif yapabiliyordu. Barka adı verilen bu gemiler küçük ve dayanaksızdı, tek mendirekli ve sabit kare şeklindeki yelkeniyle manevra kabiliyeti oldukça sınırlı bir ulaşım aracıydı. Özellikle güçlü rüzgârların bulunduğu okyanus yolculukları için uygun değildi. Bu gemilerle ancak sınırlı keşifler yapılmış ve Madeira Adaları ile Azorlar keşfedilebilmişti. Ayrıca Afrika kıtasında günümüzde Moritanya olarak bilinen bölgeye kadar gidilebilmişti. Portekiz’in coğrafi keşifleri yapmasını sağlayan en önemli gelişme karavela olarak bilinen geminin tasarlanıp üretilmesi oldu. Bu gemilerin tasarımları balıkçılar tarafından kullanılan kayıklardan alınmıştır; yön vermesi daha kolay olan bu gemiler 50 ile 160 ton ağırlığında ve 1 ile 3 mendirekliydi. Ayrıca her türlü rüzgârda ilerlemeyi sağlayan üçgen tip yelkene sahipti. Geminin mürettebat ve yük kapasitesinin sınırlı olması bir sorun yaratsa da başarısına gölge düşüren bir etken değildi. Okyanus ötesi yolculukların başlamasıyla birlikte daha büyük gemiler de imal edilmeye başlandı. Önceleri ticaret gemileri olarak tasarlanan ve büyük gemi anlamındaki “nau” ismiyle anılan bu büyük gemiler kıyılardaki korsanlık yüzünden donanmada da kullanılmaya başlandı. Gemilere top kullanımı için küçük pencereler açıldı. Ayrıca zaman içinde geliştirilen bu model gemiler yıllar içinde 200 tonluk yük kapasitesini 500 tona çıkardı. 13. yüzyılda yıldızlarla yön bulma bilinse de daha çok Güneş'in konumuna göre yön bulma kullanılıyordu. Yıldızlara göre yön bulmakta Portekizliler de tüm Avrupalılar gibi Araplardan öğrendikleri teknikleri kullanıyor, astrolob ile kuadrant sayesinde yön buluyorlardı. Ayrıca Güneş'in yüksekliği ile yıldızların konumu ölçmeye yarayan ve Jacob’un asası adını verdikleri ilkel bir sekstant kullanıyorlardı. Ayrıca Güney Yarıküre'de keşifler başladığında yıldızların konumu değiştiğinden dolayı buna göre yön bulmayı başaran ilk Portekizliler 1471 yılında João de Santarém ve Pedro Escobar oldu. Ancak elbette yön tayininde ve koordinatlarda sürekli olarak düzeltmelerin yapılması gerekiyordu. Potekizli denizciler sonraları astronomiyle ilgili tablolar oluşturdular ve okyanus yolculuklarında kullanılmak üzere hassas ölçüm aletleri tasarlamışlardır. Denizcilikte çığır açan bu tablolar sayesinde Portekizli kaptanlar artık sadece enlem değil boylamlarını da doğru hesaplayabilmekteydiler. 1496 yılında astronom Abraham Zacuto tarafından kaleme alınan Almanach Perpetuum adlı tablo kitabı Vasco de Gama ile Pedro Alvares Cabral tarafından da kullanılacaktır. Portekizliler, kıyılar boyunca yaptıkları keşiflerin yanı sıra okyanusa doğru da seferlere çıkarlar ve bu sayede meteorolojik ve denizin durumuyla ilgili önemli bilgiler toplarlar. Bu sefeler sırasında Madeira Adaları, Azorlar ve Sargasso Denizi'nin Portekizlilerce keşfedildiği bilinmektedir. Bu seferler sayesinde okyanusa dair önemli bilgiler ve deneyimler biriktirdiler, bunlar arasında; Prens Henrique’in emrindeki haritacılardan önde gelenlerden bir tanesi de Katalan haritacı Abraham Cresques’in oğlu Jehuda Cresques idi. Ayrıca Portekizlilerin en eski deniz haritası 1485 yılında Pedro Reinel tarafından yapılan portolan haritasıdır. Haritada Batı Avrupa’nın bir kısmıyla Afrika kıtası gösterilmekte, Diogo Cão’nun keşiflerine yer verilmektedir. Reinel bunun yanı sıra 1504 yılındaki haritasında boylamları ilk kez göstermiş ve ilk kez bir rüzgâr gülünü resmetmiştir. Kendisi gibi haritacı olan oğlu Jorge Reinel ve Lopo Homem ile beraber bir atlas hazırlamaya başlarlar ve 1519 yılında basılacak olan ve “Lopo Homem-Reinés Atlas” olarak bilinen eser oluşturulmuş olur. Bu haritacılar zamanlarının en iyi haritacıları olarak değerlendirilmekte olduğu için İspanya Kralı V. Carlos onların kendisi için çalışmasını istemekteydi. Haritacılarına sahip çıkan Portekiz kralı I. Manuel Lopo Homem için yazılı bir yetkilendirme çıkartarak tüm Portekiz gemilerindeki pusulaların onun tarafından onaylanacağını ve düzeltileceğini bildirerek onu onurlandırıyordu. Portekiz haritacılığı ve denizciliğinde önemli bir aşama da Batlamyus’un öngördüğü dünya modelinin bir kenara bırakılarak kıtaların coğrafi keşiflere göre resmedilmesi olur. Bu konuda öne çıkan kişi ise Fernão Vaz Dourado (c.1520-c.1580) olur. Ülkesinde bulunan uygun ortamı coğrafi keşiflere doğru yönelten kişi tahta çıkan Prens Henrique oldu. Portekizli kaptanlarının emrine neredeyse sınırsız kaynaklar veren Prens, onların en son bilgiye ulaşmasını ve teknolojik yenilikleri kullanabilmesi için kurumsal altyapıyı da kurdu. Yapılan coğrafi keşiflere mistik bir hava vermek için efsanevi bir şekilde bilinmeyen bir diyarda hüküm süren Hristiyan İmparator Prester John’un ülkesini bulmak ve onunla ittifak yaparak Kutsal Topraklar'ı Türklerin hakimiyetinden kurtarma amacını da dillendirmiştir. Hindistan’a ulaşmak için bir güzergâh arayışı o öldükten sonra ciddi bir arayış konusunu olmuştur. Berberilerle yeniden savaşacak ve Ceuta’yı başarıyla savunacaktır. Ancak Kral I. Duarte zamanındaki Tanca Seferi'nde Portekiz Ordusu mağlup olacak ve geri çekilmek zorunda kalacaktır. Henrique’in kaptanları Afrika ve Atlantik Okyanusu'nu keşfetmeye devam edecekler, 1433 yılında Afrika’nın keşfedilmesi için çok önemli bir adım olan Batı Sahara’daki Cabo Bojador ("Arapçası: Abu Khatar, Korkunun Babası") Burnu aşılacaktır. Afrika’nın derinliklerine ilerlenerek 1434 yılında ilk Afrikalı köleler Portekiz’e getirilecek ve oldukça kârlı bir ticaret olan köle ticareti başlatılmış olacaktır. 1445 yılında Senegal ve Yeşil Burun Adaları keşfedilecek ve 1446 yılında Sierra Leone’ye kadar gidilecektir. Keşifler aynı zamanda batıya doğru da genişler, bu seyahatler sırasında Portekizli denizciler Sargasso Denizini ve muhtemelen de Nova Scotia kıyılarını görmüşlerdir. Azor Adaları'nın ve Madeira’nın kolonileştirilmesi sürerken, Gine’den gelen altın, Portekiz ekonomisinin canlanmasına yol açar. Coğrafi keşiflerin ilk meyvelerine bakıldığında gelişen denizcilik bilim alanının ışığında yapılan keşiflerin ekonomik anlamda getirisinin yüksek olduğu anlaşılmıştır. Portekiz, Afrikalı lakabını alan kral V. Afonso döneminde (1443-1481) Gine Körfezini keşfetmiş ve Gabon açıklarındaki St Catharine Burnuna kadar ilerlemiştir. Fas’a düzenli seferler düzenlenmiş ve 1471 yılında Tanca ele geçirilmiştir. II. João döneminde (1481-1495) Gine’deki ticareti korumak amacıyla günümüzde Gana’daki Elmina kentinin olduğu yere São Jorge da Mina kalesi inşa edilmiştir. 1482 yılında Diogo Cão Kongo’yu keşfedecek ve 1486 yılında bugünkü Namibya’da bulunan Haç Burnu’na ulaşmıştır. 1488 yılında Bartolomeu Dias Ümit Burnu’nu geçerek Hint Okyanusu’na açılan yolu bulmuş olur. 1492 yılında Kristof Kolomb’un Yeni Dünya’yı keşfetmesinden sonra çatışan İspanyol ve Portekiz egemenlik alanlarını birbirinden ayırmak için Papa VI. Alexander araya girecek ve iki ülke arasında imzalanan 7 Haziran 1494 tarihli Tordesillas Antlaşması ile keşfedilen bölgeler İspanya ile Portekiz arasında paylaştırılacaktır. Buna göre ileride keşfedilecek bölgeler Yeşil Burun Adalarının 370 fersah batısından geçen hayali bir çizgiye göre pay edilmiştir. Kolomb’un Hindistan zannederek karaya çıktığı Yeni Dünya ile ilgili kimi iddialar bulunmaktadır. Bu iddialardan birisine göre Kristof Kolomb bir Portekiz ajanıdır ve coğrafi keşiflerde daha geride bulunan İspanya’yı Hindistan rotasından uzakta tutmak için özellikle batıya doğru yola çıkmıştır. Bu iddianın gerçeklik payı sorgulanmakla beraber o dönemde her iki ülke arasında coğrafi keşifler ve haritalar birer devlet sırrı olarak gizlendiği için çok sayıda yanıltıcı bilgi ve belge bulunabilmektedir. Ayrıca özellikle Portekiz yeni keşfettiği yerlere dair bilgilerin yayılmasını engellemek için büyük bir gizlilikle davranmakta ve yanlış bilginin yayılmasını sağlamaktadır. Tarihçiler bu yüzden Portekiz keşifleri arasında olan Brezilya, Afrika kıtasındaki çok sayıdaki yerleşim yerinin ilan edilenin çok öncesinde keşfedildiğini düşünmektedirler. Bu keşiflere Sargasso Denizindeki keşiflerden ötürü Kuzey Amerika kıyılarını da dahil edenler vardır. Krallık deniz aşırı sömürgelerinde gelişmekteyken Portekiz’de sorunlar yaşamaya başlar. I. Duarte’nin ölümünden sonra başa geçen V. Afonso küçük yaşta olduğu için iktidarı kullanan kral naibi Coimbra dükü Pedro güçlenmekte olan burjuvazinin lehine, asillerin yetkilerini kısmaya çalışır. Aristokrasinin muhalefetinin başında olan Braganza Dükü ise krala yakınlaşarak naibin görevine son vermeye çalışır. İki toplumsal sınıfın çatışması şekline giren çatışma Mayıs 1449’de iç savaş boyutlarına ulaşır. İç savaş, Alfarrobeira Muharebesiyle sona erecek, Pedro ise öldürülecektir. İktidarı sağlamlaştıran Braganza Düklüğü arazilerini o kadar genişletir ki, ülkedeki tüm toprakların üçte biri dükün eline geçer. Pedro’nun naipliğinden sonra dış politikada başarısızlıklar yaşanır. Kastilya ve Aragon ile yapılan Mart 1476 Toro Savaşı kaybedilince 1478 yılında Alcantara Antlaşması imzalanır ve Portekiz’in İspanyol tahtında hak iddialarına son verilmiş olur. Sonra tahta gelen II. João Kastilya ve İngiltere ile iyi ilişkiler sürmeye çalışır ve içinde bulunulan ekonomik iflastan çıkma yolları arar. Feodal asillerin muhalefetini ezerek, topraklarına ve mallarına el koymayı planlar. Bu yönde kanunlar çıkartmak için 1481 yılında Evora’da yargıçlara yetki verir. Aristokrasi buna muhalefete kalkışsa da liderleri Braganza Dükü 1483 yılında vatana ihanetten idam edilince ve 1484 yılında Viseu Dükü bizzat kral tarafından bıçaklanarak öldürülünce aristokrasi dağıtılır ve öne çıkan liderler tasfiye edilir. II. João iktidarını sağlamlaştırır ve kralın yetkilerini mutlaklaştırır. Ondan sonra başa geçen I. Manuel iktidara geldiğinde Hindistan yolunu tek başına keşfetmiş bir imparatorluğa sahiptir. Brezilya’dan Afrika’ya, Hindistan’dan Japonya ve Çin’e kadar çok geniş bir bölgeye yayılan Portekiz sömürgelerinin sadece bir milyon nüfuslu bir ulus ile başa çıkmak beraberinde çok büyük zorluklar getirmişti. Ayrıca en büyük rakip İspanya ile girişilen ölesiye rekabet tüm Portekiz keşiflerinin büyük bir gizlilik içerisinde yapılması sonucunu vermişti. Her koloni ve her ticaret yolunun ayrı ayrı korunması için sahte belgeler, sahte haritalar düzenlenmişti. Bu dönemdeki gizlilik ve sahte belge düzenlenmesi, günümüzde oldukça doğru olarak tanımlanan kaynakların doğruluğu hakkında soru işaretlerinin oluşmasına yol açmıştır. Bazı tarihçiler Portekizlilerin Brezilya ve Kuzey Amerika kıyılarının varlığını çok önceden bildiğini ve II. João’nın Tordesillas Antlaşmasının imzalanması sırasında Portekiz ile İspanya’nın etki bölgelerini ayıran hayali çizginin olabildiğince batıya kaydırılması için ısrar ettiğini iddia ederler. Portekiz, aynen İspanya’da olduğu gibi önemli kaptanlarına çıkacakları seferler için verilen özel haritaların kaynağı olan isimli Padrão Real ana haritayı Casa da Índia adı verilen yerde saklardı. Ne var ki 1755 yılındaki depremden sonra Lizbon’u neredeyse yutan yangın sırasında çok sayıda önemli belgeyle bunların da yanmış olabileceği düşünülmektedir. Uwe Seeler Uwe Seeler (d. 5 Kasım 1936, Hamburg, Almanya), Alman eski millî futbolcudur. Kulüp futbol kariyerinin tamamını altyapıdan başladığı takım olan Hamburg'da geçiren ve doğduğu şehrin takımıyla 476 maçta 404 gol atan Seeler, Batı Almanya formasını 72 kez giymiştir. Seeler, millî takımıyla birlikte 4 FIFA Dünya Kupası'nda (1958, 1962, 1966 ve 1970) mücadele etmiş ve bu turnuvaların tamamında gol atmayı başarmıştır. 1966'da FIFA Dünya Kupası ikinciliği elde eden takımın bir parçası olmuştur. Aynı zamanda, Batı Almanya millî formasını giyen en genç futbolcu olmuştur. 17 yaşındayken, 1954 DFB-Pokal maçında kulübü Hamburg'un Holstein Kiel'i 8-2 yendiği maçta 4 gol atan Seeler, Bundesliga'da 269 kez maça çıkmış ve 137 gol atmıştır. 1960, 1964 ve 1970 yılarında Almanya'da Yılın Futbolcusu seçilmiştir. 1963-64 sezonunda ligin gol krallığı unvanını elde eden Seeler, kulübüyle 1960 Almanya Lig şampiyonluğunu ve 1963 DFB-Pokal'ı kazanmıştır. Çeşitli yıllarda İtalyan ve İspanyol kulüplerinden gelen transfer tekliflerini geri çeviren Seeler, 1 Mayıs 1972'de futbolu bırakmıştır. 1978'de eski takım arkadaşı Franz-Josef Hönig'in davetiyle Cork Celtic FC kulübüyle 2 maça çıktı ve 2 gol attı. Resmi olarak futbolu bırakmış olsa da, League of Ireland'da resmi olarak forma giymiş oldu. Bu sebeple, kulüptakımları kariyeri boyunca oynadığı maç sayısı 509 (Hamburg SV 507, Cork Celtic 2) olarak gösterilir. Henüz 17 yaşındayken, 16 Ekim 1954'te Fransa karşısına Batı Almanya formasıyla Hannover'de sahaya çıkan Seeler, ulusal formayı giyen en genç futbolcu olma unvanına sahip oldu. İsveç'te düzenlenen 1958 FIFA Dünya Kupası'nda 5 karşılaşmada oynayan Seeler, Arjantin ve Kuzey İrlanda ağlarını birer kez havalandırdı. Arjantin karşısında attığı gol ise, ulusal formayla attığı ilk goldü. Şili'deki 1962 FIFA Dünya Kupası'nda 4 maç oynadı ve biri Şili biri de İsviçre ağlarına olmak üzere, toplamda 2 gol attı. İngiltere'de düzenlenen 1966 FIFA Dünya Kupası'nda Batı Almanya, finalde İngiltere'nin karşısına çıkana kadar 13 gol atıp kalesinde sadece 2 gol görmüştü. Seeler'in kaptan olarak çıktığı Wembley Stadyumu'ndaki maçı 4-2 kaybeden Batı Almanya, kupanın eşiğinden dönerken Seeler yine turnuva boyunca ağlara 2 gol bırakmıştı. Meksika'da düzenlenen 1970 FIFA Dünya Kupası'nda 34'e gelen yaşıyla takımının en tecrübeli ismi olan Seeler, Batı Almanya'nın yarı finalde İtalya'ya 4-3 kaybetmesiyle elendiği turnuvada 3 gol kaydetti. Toplamda 4 FIFA Dünya Kupası'nda oynayan ve bu turnuvalarda 21 maçta boy gösteren Seeler, 4 FIFA Dünya Kupası'nda da gol atma sevincini yaşamıştır. 40 maça ise, kaptan olarak çıkmıştır. Seeler'e, 1972'de Almanya Futbol Birliği tarafından ikinci fahri kaptanı unvanı verildi (bu unvan ilk olarak Fritz Walter'a verilmişti). 1995'te Hamburg SV'nin başkanlığını üstlenen Seeler, 2 buçuk yıl sonra yaşanan maddi problemler nedeniyle görevi bıraktı. 2003 yılında doğduğu şehir onu, Hamburg'un Fahri Vatandaşı seçti. Seeler, bu onuru yaşayan ilk spor adamı oldu. Uwe Seeler'in damadı, kızı Frauke ile evli olan Türk futbolcu scoutu Mete Öztunalı'dır. Torunu Levin Öztunalı ise, Eylül 2010'dan beri Almanya'nın U-15 millî takımında oynuyor. Gianni Rivera Giovanni ("Gianni") Rivera (d. 18 Ağustos 1943, Alessandria, İtalya), eski İtalyan millî futbolcu ve siyasetçi. 1969'da futbol dünyasının prestijli ödüllerinden Ballon d'Or'u kazanan Rivera, kariyerinin çok büyük bir kısmını Serie A'da, AC Milan takımında sürdürmüştür. İtalya millî futbol takımında 60 kez forma giyip 14 kaydetmiş ve 4 Dünya Kupası'nda (1962, 1966, 1970 ve 1974) forma giymiştir. Aynı zamanda, 1968 Avrupa Futbol Şampiyonası'nı kazanan İtalya millî futbol takımının bir parçasıydı. 10 numaralı formasıyla 1960-1979 yılları arasında AC Milan'la çıktığı 501 maçta 122 gol attı. Rivera, futbol kariyerini tamamladıktan sonra politikaaya atıldı. Kulübünün başkanı ve başbakan adayı Silvio Berlusconi ile 2001'de girdiği başabaş yarışı, aldığı %37 oyla kaybeden Rivera, hâlen Avrupa Parlamentosu milletvekilliği görevini sürdürmektedir. Takma adı, İtalyan futbolunun "Altın Çocuk"u olan Gianni, kasabasının futbol akademisi olan Alessandria Calcio'da futbola başladı. 2 Haziran 1959'da, 15 yaşındayken Serie A'da ilk kez Alessandria formasıyla FC Internazionale Milano karşısında maça çıktı. Kulübüyle 26 maça çıkan Gianni, 6 gol attı. Genç yaşındaki bu performansı, AC Milan'a Juan Schiaffino'nun yerine o zamana göre rekor sayılabilecek bir ücret olan 200,000$'a transfer oldu. 1962'de ilk Serie A şampiyonluğunu elde etti. 1963 Şampiyon Kulüpler Kupası Finali'nde SL Benfica'yı 2-1'le geçen AC Milan takımının bir parçası olan Rivera, ünlü Rus kaleci Lev Yaşin'nin ardından Avrupa'nın En İyi Oyuncusu Ödülü'nde ikincilik elde etti. AC Milan'la 2 Şampiyon Kulüpler Kupası, 2 kez Kupa Galipleri Kupası, 1 kez de Kıtalararası Kupa, 3 kez Serie A şampiyonluğu ve 4 kez de Coppa Italia kazandı. 1969'da Ballon d'Or ödülünü kazanan ilk İtalyan futbolcu oldu. Kariyerine 1979'da yaşadığı Serie A şampiyonluğundan sonra nokta koyan Rivera, AC Milan'da 501 maçta 122 gol atarak kulüp tarihine geçti. Mayıs 2004'te Pelé tarafından FIFA 100 listesine alındı. Rivera, millî takımda ilk maçını 13 Mayıs 1962'de Belçika karşısında oynadı. Millî takımla ilk gollerini Türkiye karşısında kaydetti. Şili'deki 1962 FIFA Dünya Kupası'nda 0-0 biten Batı Almanya maçında 90 dakika forma giyen Rivera, 4 yıl sonra, İngiltere'deki 1966 FIFA Dünya Kupası'nda da forma giydi. 1968 Avrupa Futbol Şampiyonası'nda sadece SSCB maçında oynayan Rivera, fazla forma şansı bulamasa da kupayı kaldıran takımının bir parçası oldu. Meksika'da düzenlenen 1970 FIFA Dünya Kupası'nda ilk iki maçta yedek olarak beklese de, çeyrek finalde Meksika ağlarına attığı golle turnuvadaki ilk gol sevincini yaşadı. Batı Almanya'yla oynanan yarı final karşılaşmasının ikinci yarısında oyuna dahil edilen Rivera, normal süresi 1-1 biten maçın uzatmalarında galibiyeti getiren golü attı, ancak finalde, Azteca Stadyumu'nda Brezilya'nın kupayı kaldırmasına engel olamadı. Batı Almanya'da düzenlenen 1974 FIFA Dünya Kupası'nda Haiti karşısında takımı için gol atan Rivera, 60 maçta 14 gole imza atmıştır. Padrão Padrão, Portekiz coğrafi keşifleri döneminde Portekizli kaşifler tarafından yeni keşfedilen toprakların Portekiz kralına ait olduğunu simgeleyen, üzerinde Portekiz simgesi bulunan büyük taştan haçlardır. Padrão diken kaşifler arasında Diogo Cão, Bartolomeu Dias ve Vasco da Gama sayılabilir. Orta Çağ’da özellikle İspanya ve Portekiz arasında sürmekte olan deniz ticareti ve coğrafi keşifleri içeren rekabet iki ülkeyi de yeni keşfedilen yerleri bir şekilde tescil etme yönünde girişimlerinde bulunmaya itmiştir. Portekizli kaşifler kralları adına keşfettikleri yerleri işaretlemek amacıyla buralara padrão adı verilen anıt kayaları dikmekteydiler. Coğrafi keşifler sırasında bu işaretlerden yüzlerce dikildiği sanılmaktadır. Bu kayalardan günümüze çok az sayıda gelmiştir. Portekiz Coğrafya Derneği, Portekizli kaşifler Diogo Cão tarafından dikilen üç, Bartolomeu Dias tarafından dikilen bir adet padrão bulmuşlardır. Endonezya Ulusal Müzesinde, Portekizli kâşif Henrique Leme tarafından 1522 yılında Sunda Kalapa Limanına dikilen bir padrão sergilenmektedir. Kudret narÄ± Kudret narı ("Momordica charantia"), kabakgiller (Cucurbitaceae) familyasından tropik iklim bölgelerinde yetişen gıda ve ilaç olarak kullanılan bitki türü. Asya, Karayip Adalarında, Amazon havzasında, Doğu Afrika’da doğal olarak yetişir. Uzak Doğu ve Güney Amerika'da ise özellikle yetiştirilmektedir. Sarmaşık formunda olup, yaz aylarında çiçek açar. Yelpaze şeklinde, loplu, kenarları dişli yapraklara sahiptir. Erkek veya dişi çiçekleri ayrı saplarda bulunur. Çiçekleri sarı renklidir. Bütün kısımları ve öz suyu çok acı olan meyve hamken yeşil, olgunlaşınca turuncu-kırmızı renkte, 10–20 cm uzunluğunda, geniş bir mekik sekline gelir. Girintili çıkıntılı ve pürtüklü bir yüzeye sahiptir. Olgunlaşınca, kabuğu geriye büküldüğünde çok sayıda, kırmızı, kahverengi veya beyaz renkli çekirdekleri ortaya çıkar. Tohumları (çekirdekleri) 7-10mm boyunda, yassı ve pütürlüdür. Meyve ve yaprakları, mineral ve vitaminler bakımından zengin olan kudret narı demir, kalsiyum, fosfor ve B vitaminleri içerir. İspat edilmemekle birlikte, yaprak ve köklerinden hazırlanan çözeltinin, hemoroid şişliklerini indirdiği, yapraktan elde edilen çözeltinin öksürük kesici ve ateş düşürücü olduğu, aynı zamanda pürgatif (bağırsak boşaltıcı) ve antihelmintik (bağırsak kurtlarına karşı) etkiye sahip olduğu düşünülmektedir. Kadınlarda kısırlık tedavisinde ve karaciğer bozukluklarında iyileştirici olarak kullanılmaktadır. İltihaplı yaraların tedavisinde de yeri olduğuna inanılmaktadır. Ayrıca mide hastalıklarının tedavisi ettiği de düşünülmektedir. Latincede "Momordica" ısırma anlamına gelmektedir. Filipinlerde yerel adı Ampalaya, batı ülkelerinde, acı kavun, acı kabak, Afrika hıyarı, balsam elması veya balsam armudu olarak adlandırılır. Tecumseh Tecumseh (d. Mart 1768 – ö. 5 Ekim 1813), Tecumseh Savaşı ve 1812 Savaşı sırasında Birleşik Devletler'e karşı savaşan Kızılderili konfederasyonun ve Şavnilerin şefi. Tecumtha veya Tekamthi olarak da bilinirdi. Amerikan Bağımsızlık Savaşı ve Kuzeybatı Kızılderili Savaşı döneminde Ohio Bölgesi'nde çatışmaların arasında yetişti. Erkek kardeşi Tenskwatawa, kabilelerin atalarının yaşam tarzına dönüşünü savunan bir dini liderdi. Öğretilerinin etkisiyle etrafında büyük bir konfederasyon oluştu. Geliştirdiği dini doktrinin sınırdaki beyaz yerleşimcilerle aralarında anlaşmazlıklara yol açması, grubun daha da kuzeye taşınmasına ve 1808'de Prophetstown, Indiana'ya yerleşmesine neden oldu. Tecumseh, daha aktif bir rol alarak toprak satın alma anlaşmalarının feshedilmesi için Vali William Henry Harrison ile karşı karşıya geldi. Konfederasyonun, Birleşik Devletler'in güneyine doğru yayılması için girişimlerde bulundu fakat yokluğu sırasında kardeşi Tenskwatawa 1818 Tippecanoe Çatışması'nda yenilgiye uğradı. 1812 Savaşı sırasında Tecumseh ve konfederasyonu Kanada'da Britanya ile ittifak kurdu ve Fort Detroit'in ele geçirilmesinde önemli rol aldı. Amerikalılar, Harrison'un liderliğinde bir karşı saldırı başlattılar ve Thames Muharebesi'nde Tecumseh'i ölü ele geçirdiler. George R. Lawrence George Raymond Lawrence (d. 24 Şubat 1868- ö. 15 Aralık 1938) Alman asıllı Amerikalı fotoğrafçı. 1910 senesine kadar fotoğrafçıların gökyüzünden fotoğraf çekebilmeleri için balon ve uçurtma inşa etti. 1910 senesinden itibaren havacılık tasarımlarına yöneldi. Lawrence, Alman kökenli bir Amerikalıdir. Ailesi 1748 senesinde Almanya'dan göç etmiş. Altı kardeşi arasından en büyüğüdür. Annesinin ismi Margaret Othelia Tritley, babasının ismi Michael B. Lawrence'dır. Michael B. Lawrence hayatını çiftçilik ve marangozluk yaparak kazanmaktaydı. Theodora (VIII. Konstantinos'un kızı) Teodora (984, Konstantinopolis (Bugünkü İstanbul) - 31 Ağustos 1056, Konstantinopolis), 1042'de kız kardeşi Zoi ile birlikte ve 1055-1056 yılları arasında ise tek başına tahtta kalan Bizans imparatoriçesi. Makedonyalılar Hanedanı'nın son temsilcisi olan Teodora, İmparator VIII. Konstantinos ile Eleni'nın üçüncü kızıydı. Hesap Ver Hesap Ver, Aşkın Nur Yengi'nin 1991'de yayınladığı ikinci stüdyo albümü. "Aşkın Nur Yengi II" adıyla da geçer. Albüm yine Sezen Aksu prodüktörlüğünde yapılmıştır. Söz yazarı Uzay Heparı'nın ilk besteleri de bu albümde görülmektedir. Terek Irmağı Terek Irmağı (; Kumukça: Terik suw; Karaçay-Balkarca: Terk suu; Gürcüce: თერგი, "Tergi"; Avarca: Терек, "Terek", Çeçence: Терк, "Terk"; Osetçe: Терк, "Terk") Kuzey Kafkasya'nın içinden geçen büyük bir nehirdir. Gürcistan ve Rusya'nın içinden geçerek Hazar Denizi'ne dökülür. Büyük Kafkas Sıradağları'na yakın noktada Gürcistan'a ve Khokh Dağları'na yükselir ve güneybatısında Kazbek Dağları vardır. Kuzey Osetya'nın içinden Vladikavkaz'tan geçer ve doğuya döner. Daha sonra Çeçenya'nın içinden geçer ve Dağıstan'ın altında ikiye ayrılır. Son olarak Hazar Denizi'ne boşalır. Kızılyar şehrinin aşağısında nehir deltası formları bataklığa dönüşmüştür. Nehir bölgede önemli bir doğal varlıktır, sulama ve hidroelektrik yönünden zengindir. Terek'in geçtiği önemli şehirler Vladikavkaz, Mozdok ve Kızılyar'dır. Terek üzerinde birkaç küçük hidroelektrik santralı yapılmıştır: Hazarya'nın başkenti Samandar muhtemelen bu nehrin kıyısında idi. İlhanlılar'ın hanı Hülagü Han'ın yenildiği bir bölgedir, Altın Orda'nın hanı Nogay Han ve Berke Han yönetimindeki ordu ile İlhanlılar'ın Hanı Hülagu arasındaki ilk medeniyet savaşı Moğol İmparatorluğu'nun ilk medeniyet savaşıdır. Berke-Hulagu savaşı olarak bilinir. Timur-Toktamış arasındaki savaş da 1395'te bu alanda olmuştur. Terek, Terek Kazak'larının yurdudur. Endonükleaz Endonükleazlar bir polinükleotit zincirindeki fosfodiester bağını kesen enzimlerdir. Buna karşın eksonükleazlar polinükleotit zincirinin sadece en ucundaki fosfodiester bağını keser. Doğada endonükleazlar çeşitli hücresel işlevlere sahiptir. Bu enzimlerin bazıları moleküler biyoloji laboratuvarlarında birer araç olarak da kullanılır. Endonükleazların kimi RNA, kimi DNA'yı keser. Bazılarının 5' fosfomonoesterli bir ürün meydana getirir, bazısı 3' fosfomonoesterli bir ürün meydana getirir "Restriksiyon endonukleazları" (restriksiyon enzimleri) DNA'yı spesifik konumlarda keser. Bu enzimler genetik mühendislikte kullanılır, elde edilen rekombinant DNA bakteri, hayvan veya bitki hücrelerine sokulur. Restriksiyon endonukleazları tanıdıkları dizinin neresinde kestiklerine bağlı olarak Tip I, Tip II ve Tip III olarak gruplandırılırlar. Tip I enzimler tanıdıkları diziden uzakta (en az 1000 baz çifti) bir yerdeki DNA'yı keserler. Tip II enzimleri aynı diziyi tanır ve keserler. Tip III enzimler ise tanıdıkları diziden 20-30 baz çifti uzakta bir konumda keserler. DNA tamirinde etki eden deoksiribonükleazlardan (DNazlardan) biri yalnızca timidin dimerlerini tanır ve bunları kesip çıkarır, bir diğeri ise bazsız nükleotitleri kesip çıkarır. Bazi endon]kleazlar belli bir DNA şeklini spesifiktir. Örneğin, DNaz X substrat olarak süpersarımlı DNA'ya tercih gösterir. Krosover bağlantı endonükleazı ise Holliday bağlantısı'nın ayrışmasını sağlar. RNA üzerine etki edenler endoribonükleaz olarak da adlandırılır. Bazı ribonükleazlar diziye spesifik olarak RNA'yı keserler. Örneğin RNaz T1, eşleşmemiş G kalıntılarının 3' tarafını keser. RNaz H çift sarmallı RNA'yı keser, bu özelliği hücrenini viral RNA'ya karşı korunmasına yarar. Bazı RNazlar hücredeki RNA'ların işlenmesinde kullanılır, örneğin RNaz III, pre-ribozomal RNA ve pre-miRNA'yı keserek bunlardan olgun ürünlerin meydana gelmesini sağlar. Endonükleazların bazıları sadece çift ipliklikçikli, bazıları sadece tek iplikli, bazıları ise her iki tip nükleik asitleri keser. RNaz H gibi kimi nükleazlar DNA-RNA hibritlerinde sadece bir tip nükleik asidi sindirip öbürünü bırakır. Paco Gento Francisco "Paco" Gento López, eski İspanyol millî futbolcudur. Real Madrid'te 10 numaralı formayı sırtından çıkarmayan Gento, 18 yıl boyunca Real Madrid'le hem ligde hem de Şampiyon Kulüpler Kupası'nda zaferler yaşadı. Toplam 6 kez şampiyonluk yaşadığı Şampiyon Kulüpler Kupası'nda hâlen en çok şampiyon olan futbolcu rekorunu elinde bulundurmaktadır. Futbola kasabasında New Mountain takımında başladı, aynı zamanda atletizmle de ilgilendi. 14 yaşındayken Cantabria'ya transfer olan Gento, 1952'de Racing de Santander'a transfer oldu ve 1953-1954 sezonunda profesyonelliğe adım attı. Kısa sürede Real Madrid asbaşkanının dikkatini çeken Gento, Real Madrid'e transfer oldu. İspanya Ligi'nde 12 şampiyonluk yaşayan Gento, 5 yılı üst üste olmak üzere tam 6 kez Avrupa Şampiyon Kulüpler Kupası'nı kaldırdı. 1960'ta Kıtalararası Kupa'yı da kazanan Real Madrid, Gento'nun döneminde 2 kez de Copa del Rey'de zafere ulaştı. Real Madrid formasıyla 761 maçta 253 gol kaydeden Fransisco, Şampiyon Kulüpler Kupası'nda ise, 95 maçta 30 gole imza attı. İspanya millî futbol takımında 1955-1969 yılları arasında forma giyen Gento, 1962 ve 1966 Dünya Kupaları'nda İspanya formasıyla mücadele etti. 43 millî maçta 5 gol atan Gento, son maçına 10 Ekim 1969'da 6-0'la geçilen Finlandiya karşısında çıktı. Francisco'nun, kendisi kadar meşhur olamayan Julio Gento López ve Antonio Gento López adlarında 2 futbolcu kardeşi de vardır. 1971'de futbol sahalarından emekli olan Francisco, antrenörlük yapmaya başladı. Daha çok küçük kulüpleri tercih eden Gento, istediği başarıları yakalayamayınca, Real Madrid'in Avrupa elçiliği görevini üstlendi. Tartus Tartus, Suriye'nin batısında yer alan şehir. Akdeniz kıyısında, Ervad Adasının karşısındadır. Aynı adı taşıyan Tartus ilinin merkezidir. Antik çağda Antaradus adıyla, Aradus'un (bugün Ervad Adası) kolonisi olarak kuruldu. 346'da Roma imparatoru II. Constantius tarafından yeniden inşa edilen kent Roma ve Bizans dönemlerinde gelişti. Ortaçağda Haçlılar o sırada Tortosa olarak anılan kenti işgal ederek surlarla çevirdiler. 1291'de Haçlılardan Araplara geçen Tartus, Osmanlı yönetimine girdiği tarihten limanının yeniden inşa edildiği 20. yüzyıla değin geriledi. 23 Mayıs 2016'da IŞİD, Tartus'taki bir otobüs istasyonunda, Suriye İç Savaşı'nın 2011'de başlamasından bu yana büyük ölçüde etkilenmeyen üç intihar saldırısının sorumluluğunu üstlendi. Benzer şekilde yalıtılmış Jable'de, dört kişiden fazla bombardıman uçağı öldürüldü. Günümüzde kent müzesi olarak kullanılan Tortosa'nın Meryem Anası Katedrali, 12. yüzyıl sonlarıyla 13. yüzyıl başları arasında inşa edilen ve günümüzde büyük ölçüde yıkıntı halinde olan Templier Kalesi kentin eski kesiminde yer alır. Rusya'nın kullandığı Tartus Rusya Deniz Kuvvetleri Tesisi de limanda kiralanmış bir askeri yerleşmedir. Resmi Rusya kullanımında yerleşim "üs" olarak değil, Malzme-Teknik Destek Noktası olarak sınıflandırılır (Rusça: Пункт материально-технического обеспечения, ПМТО). Tartus Rusya Deniz Kuvvetleri'nin Akdeniz'deki tek tamir ve ikmal noktasıdır, Rus savaş gemilerinin Çanakkale ve İstanbul Boğazından geri Karadeniz'deki üslerine gitme yolculuğundan kurtarır. 2004 yılı verilerine göre şehrin nüfusu 115.769 kişidir. Suriyelilerin turistik amaçla ziyaret etmesinden dolayı yaz aylarında nüfusu artmaktadır. Suriye'nin Lazkiye'den sonra ikinci büyük limanı olan Tartus aynı zamanda bir balıkçılık limanı, zengin bir tarım bölgesinin merkezi ve Irak'tan gelen petrol boru hattının son durağıdır. Bu boru hattı, Tartus'un 30 km kuzeyindeki Baniyas limanında sona eren boru hattıyla da bağlantılıdır. Tartus ayrıca önemli bir turizm noktasıdır. Lazkiye'yle arasında bir demiryolu hattı, 80 km kuzeyindeki El Basil'de uluslararası bir havalimanı bulunur. Tartus, Suriye ile 1971 tarihli bir anlaşma çerçevesinde, halen Rus deniz kuvvetleri personeli tarafından görevlendirilen bir Sovyet dönemi deniz tedarik ve bakım üssüne ev sahipliği yapıyor. Tartus, eski Sovyetler Birliği dışındaki son Rus askeri üssü ve Rusya’nın savaşlarını bir NATO üyesi olan Türkiye’nin Boğazları’ndaki Karadeniz kıyılarına geri döndüren tek Akdeniz yakıt ikmali noktasıdır. Elektrik çarpması Elektrik çarpması, bir ya da daha fazla insanın üzerinden elektrik akımının geçip, elektrik akımının vücut ile temas eden ilk yerin belli bir süreyle acıması (veya başka tepkiler vermesi) durumuna denir. Her insanın aynı güçle geçen elektrik akımına tepkisi farklıdır. Elektrik akımının değeri ve süresi çarpılmanın insan üzerindeki tahribatını belirler. Bu sebeple çarpılan kimse en kısa zamanda akım yolu üzerinden ayrılmalıdır. Alternatif veya doğru akım fark etmeksizin kişi elektrik çarpılmasından zarar görebilir. Elektriği iyi ileten (iletken) maddelere örnek olarak demir, bakır, alüminyum gibi metaller ve tuzlu su gibi sıvılar örnek verilirken; elektriği kötü ileten (yalıtkan) maddelere örnek olarak plastik, cam, porselen gibi katı maddeler ve limonlu su, alkollü su gibi sıvılar örnek verilebilir. Elektrik çarpması devam eden kişileri elektrik akımından kurtarmak için: Bir insana yıldırım çarpması olayı muhtemeldir. Ama yıldırım çarpmalarından korunmak için: Yıldırım gelmeden birkaç saniye önce insanlar bazı tepkimeler gösterebilir. Örneğin saçınızın kalkması ve kolunuzun titremesi vs. Yıldırım düşeceğini hissettiyseniz şunları yapın: https://web.archive.org/web/20100214150413/http://www.dask.org.tr/ILKYARDIM/iy_elektrik_carpmasi.htm Ä°nsan genomu İnsan genomu "Homo sapiens"in genomudur. 23 kromozom çifti üzerinde bulunur, bunlardan 22 çifti otozomal kromozomdur, kalan çift ise cinsiyeti belirler. Haploit insan genomu toplam 3 milyar DNA baz çiftinden biraz fazla uzunluktadır. İnsan Genom Projesi ile elde edilen ökromatik insan genom referans dizisi biyomedikal bilimlerde kullanılmaktadır. Haploit insan genomu tahminen 20.000–25.000 protein-kodlayıcı gen içermektedir, bu sayı genomun dizilenmesinden evvel beklenen sayının oldukça altındadır. Genomun sadece %1,5'i protein kodlamaktadır, geri kalanı RNA genleri, düzenleyici diziler, intronlar ve "çöp" DNA'dan oluşur. İnsan genomunda yaklaşık 30.000 civarı protein-kodlayıcı gen olduğu kestirilmiştir. İlk tahminlerde bu sayı 100.000 dolayındayken, dizi kalitesi ve gen bulma yöntemleri iyileştikçe gen sayısı aşağıya çekilmiştir. Beklenmedik şekilde, insan protein-kodlayıcı gen sayısı çok daha basit organizmalardakinin (Caenorhabditis elegans ve sirke sineği) yarısından daha az olduğu bulunmuştur. Ancak, insan hücreleri alternatif uçbirleştirmeyi yaygınca kullanarak bir gen dizisinden birkaç farklı protein elde edebilirler, bu yüzden insan proteomunun yukarıda belirtilen organizmalarınkinden çok daha büyük olduğu tahmin edilmektedir. İnsan genleri kromozomlar üzerindeki dağılımı homojen değildir. Her kromozomda gen-zengini ve gen-yoksulu bölgeler vardır, bunlar kromozom bantları ve GC içeriği ile ilintilidir. Genlerin rastgele olmayan biçimde dağılımının anlamı iyi anlaşılmamıştır. Protein kodlayıcı genlere ek olarak, insan genomunda binlerce RNA geni vardır, bunların arasında tRNA, ribozomal RNA, mikroRNA ve diğer kodlamayan RNA genleri sayılabilir. İnsan genomunda pek çok farklı düzenleyici dizi vardır, bunlar gen ifadesinin kontrolünde çok önemli bir rol oynarlar. Düzenleyici diziler genelde genlerin yakınında veya içinde yer alan kısa DNA dizileridir. Bunların sistematik olarak anlaşılması için hesaplamalı çalışmalar, yüksek debili gen ifadesi deneyleri ve karşılaştırmalı genom bilim çalışmaları yapılmaya yeni yeni başlamıştır. Bazı kodlamayan DNA'lar, genlerin nerde ve ne zaman ifade edildiğini belirleyen birer genetik "anahtar" olarak çalışırlar. Düzenleyici dizilerin tespiti kısmen evrimsel korunmaya bakılarak yapılır. Örneğin, evrimde insan ve farenin atalarının birbirlerinden ayrılmaları günümüzden 70-90 milyon öncesine rastlar. Dolayısıyla insan ve fare genlerinin kıyaslanmasıyla bulunan korunmuş, protein kodlamayıcı diziler, bunların gen ifadesinin kontrolü gibi önemli bir işleve sahip olduklarının belirtisi sayılır. Düzenleyici dizilerin tespitinde kullanılan bir diğer karşılaştırmalı genomik analiz yöntemi, kirpi balığı genomunun dizilenmesidir. Bu canlıda bulunan gen ve düzenleyici elemanlar insanlardaki ile esasen aynıdır, ama ondaki "çöp" DNA miktarı insandakinin sekizde biri kadardır. Kirpi balığının tıkız (kompakt) genom dizisi düzenleyici dizilerin tanınmasını çok daha kolaylaştırır. Protein kodlayıcı diziler (yani eksonlar) insan genomunun %1,5'inden azına oluşturur. Genler ve bilinen düzenleyici elemanlar dışında insan genomunda işlevi (eğer varsa) bilinmeyen engin bölgeler vardır. Bu bölgeler insan genomunun bazı tahminlere göre %97'sine karşılık gelir. Bunun büyük bölünü şunlardan oluşur: Psödogenler (pseudogen), protein kodlayan genlerin aktif olmayan versiyonlarıdır. Protein kodlayabilen bir genin bir takım değişiklikler sebebiyle protein kodlayamaz halde var olmaya devam eden varyasyonudur. Zamanla aktivasyonlarını engelleyen mutasyonların birikmesiyle pasif hale gelmişlerdir. Protein kodlamasına katılmadıkları için bir çeşit Kodlamayan DNA'dir(Noncoding DNA). Örnek olarak; Koku reseptörleriyle ilgili genlerimizin %60'ının fonksiyonel olmayan genlerden oluştuğu tespit edilmiştir. Buna karşın farelerde bu oran %20 olarak bulunmuştur. Bu araştırmaya göre primatların bize yakınlık dereceleriyle paralel olarak daha az oranda işlevsiz koku genine sahip oldukları görülmüştür. Evrimsel olarak ne kadar uzaksa işlevsel koku algılayıcı gen oranları o kadar fazla görülmüştür. Bu bulgular insanın diğer memelilere kıyasla daha az hassas koku algısının olması ile uyumludur. Özellikle, elzem olmaktan çıkmış genler zamanla biriken mutasyonlarla işlevsiz hale gelir. DNA'a da pasif bile olsa durmaya devam ettikleri müddetçe evrimsel geçmişimize dair fikir verirler. Ta ki, daha yıkıcı mutasyonlarla izleri tamamiyle silininceye kadar. Tanım olarak Protein kodlamayan DNA bölümlerini ifade eder. Yanıltıcı bir isim olsa da "Çöp DNA" olarak da bilinir. Bu bölgeler içinde yer alan dizilerin bazılarının henüz anlaşılmayan işlevlere sahip olduğuna dair bulgular vardır. DNA mikrodizilimleri ile yapılan deneylerde protein kodlamayan genlerin önemli bir kısmının RNA formatında yazıldığı keşfedilmiştir, bu bulgular bu transkriptlerin önmli bir işlevi olabileceğini düşündürmektedir. Buna ilaveten, memeli genomları arasındaki dizi korunumu, protein kodlayıcı bölgelerle açıklanamayacak kadar fazladır, dolayısıyla genomda hâlen bilinmeyen daha pek çok işlevsel dizi olabilir. İşlevi bilinmeyen bu dizilerin araştırılması halen önemli bir bilimsel çalışma konusudur. DNA dizilemesi genomdaki nükleotit bazlarının sırasını belirlemek demektir. İnsan Genom Projesi ve Celera Genomics tarafından paralel olarak yürütülen birer proje, iki ayrı haploit insan genom dizisi elde edip yayınladılar. Bunların her biri birkaç kişinin dizilerinin bir karmasıydı. Kişisel bir genom dizisi, tek bir kişinin DNA'sını oluşturan nükleotitlerin dizilemesidir. Kişisel genomların dizilenmesinin kişiselleştirilmiş tıbbî tedavileri mümkün kılacağı öngürülmektedir, çünkü belli genetik varyasyonlara sahip kişiler belli tedavilere farklı cevap verdiği bilinmektedir. 2009 başına kadar beş kişinin genom dizileri tamamlanmıştı. Bun genomlar Craig Venter (2007'de), James Watson (Nisan 2008), Yang Huanming (Kasım 2008), Dan Stoicescu (Mart 2008) ve Seong-Jin Kim'inkilerdir (Mayıs 2009). İnsan Genom Projesi (İGP)'de kişisel genomlar dizilenmemişti, DNA nümunelerini veren gönüllülerin kimliğini korumak için. Dizilenen DNA çeşitli etnik topluluklara ait birkaç kişiden elde edilmişti. Bir diğer farklılık, İGP dizisinin haploit olması, buna karşın Venter ve Watson'un dizilerinin diploid olmasıydı. Kim'in genomunda daha evvel rapor edilmemiş 1,58 milyon SNP vardı, bunun anlamı her 10.000 bazdan 6'sının Korelilere has olduğuydu. Dolayıyla başka Koreli kişilerde kişiselleştirilmiş tıbbi tedavi yapılması için bu genom dizisinin kullanılması uygun olacaktır. Genom dizisi genomdaki her bir DNA bazının sırasını listelemesine karşın, bir genom haritası sadece belli noktaların yerini tespit eder. Bir genom haritası genom dizisinden çok daha az ayrıntılıdır ve esas amacı genomda belli bir bölgeyi bulmaktır. Bir varyasyon haritasına örnek Uluslararası HapMap Projesi tarafından oluşturulmakta olan HapMap'dır. HapMap, İngilizce "Haplotype Map"in ("haplotip haritası") kısaltmasıdır, "DNA dizi varyasyonlarında görülen ortak örüntüleri betimleyecek" bir insan genom haritasıdır. Genomdaki küçük ölçekli (yani tek bazlık) varyasyonların örüntülerini kataloglamaktadır. Araştırmacılar, DNA dizisinde büyük ölçekli yapısal varyasyonların ilk haritasını Mayıs 2008'de yayımladılar. Büyük ölçekli yapısal varyasyonlar, kişilerin genom dizileri arasında uzun DNA dizilerinin toptan eklenmesi, kaybı veya yer değiştirmesinden oluşan farklılıklardır. Söz konusu diziler binlerce ila milyonlarca DNA bazı uzunlukta olabilir. Bu varyasyonlar belli bir genin kopya sayısında değişiklikleri de kapsayabilir. İnsan genetik varyasyonu üzerine yağılan çoğu araştırma, tek nükleotit polimorfizmleri (İng. "single nucleotide polymorphism"in (kısaltması SNP olarak bilinir) üzerine yoğunlaşmıştır, bunlar kromozomdaki nükleotitlerdeki substıtusyonlardır. Çoğu analiz, ökromatik insan genomunda SNP'lerin her 100-1000 baz çiftinde bir görüldüğünü, ama dağılımlarının rastgele olmadığını bulmuştur. Bill Clinton 2000 senesinde "hepimiz, ırkımız her ne olursa olsun,genetik olarak %99,9 aynıyız" popüler ifadesinin bu bulguya dayanır. Ancak çoğu genetikçi bu deyişe açıklama getirir, örneğin kopya sayısı varyasyonu bu verilen orandan çok daha büyük bir orana karşılık gelmektedir. Uluslararası HapMap projesi, insan genomundaki SNP varyasyonlarının kataloglamak amacıyla hâlen uğraş veren büyük ölçekli bir işbirliğidir. Bazı tekrarlı dizilerin genomdaki konumları ve uzunlukları kişiden kişiye büyük çeşitlilik gösterir, DNA parmakizlemesi ve babalık testi buna dayanır. İnsan genomunun heterokromatik bölümü birkaç milyon baz çiftine karşılık gelir, bu DNA'daki dizileri o kadar tekrarlıdır ki mevcut teknoloji ile bunların hatasız olarak dizilenememektedirler. Bu tip DNA da insan topluluklarında çok çeşitlilik gösterir. Heterokromatik bölgelerde az sayıda gen bulunur ve heterokromatindeki terkarlardaki farklılıkların herhangi bir fenotipik etkisi olup olmadığı bilinmemektedir. Gamet germ hücrelerinde çoğu büyük mutasyon muhtemelen embriyonun kısa sürede ölmesine yol açar. Ancak, bazı insan hastalıkları genomdaki büyük ölçekli anormallıklarle ilişkilidir. Down sendromu, Turner sendromu ve bazı başka hastalıklar bazı kromozomların mayoz sırasında yavru hücrelere dağıtılırken birbirlerinden ayrılmamalarının ("nondisjunction") sonucudur. Kanser hücrelerinde çoğu zaman kromozom veya kromozom kollarının anöploidisi görülür, ama anöploidi ile kanser arasında bir sebep-sonuç ilişkisi olduğu gösterilmemiştir. İnsan biyolojisinin çoğu yönü hem genetik (kalıtsal) ve genetik olmayan (çevresel) faktörlerle ilişkilidir. Bazı kalıtılmış varyasyonlar, tıbbi boyutu olmayan özelliklerimizi (göz rengi, boy, bazı tadları algılama yeteneği gibi) etkiler. Bazı genetik bozukluklar ise ancak belli çevresel şartlarla (örneğin diyet) birleşince hastalığa yol açar. Çevresel etkilerin önemini göz ardı etmeden, genetik bozukluklar, genomik DNA dizi varyasyonlarının neden olduğu, klinik olarak tanımlanmış hastalıklar olarak betimlenebilir. En basit durumlarda, bozukluk bir gendeki bir varyasyonla ilişkilidir. Örneğin, kistik fibroz CFTR genindeki mutasyonlardan kaynaklanır, 1300 farklı bilinen mutasyonla *caucasian* topluluklardaki en yaygın görülen çekinik bozukluktur. Belli genlerde hastalığa neden olan mutasyonl genelde genin işlevi açısından genelde ciddi etkiye sahiptir *severe* ve enderdirler, dolayısıyla genetik hastalıklar da kişisel düzeyde enderdir. Ancak, değişime uğrayarak genetik bozukluklara yol