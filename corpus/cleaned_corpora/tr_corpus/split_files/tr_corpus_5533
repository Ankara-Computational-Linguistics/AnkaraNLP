çabaları bir günlüğüne başarıya ulaşmış sanılsa da ("Day of the Dupes)," asıl zaferi Richelieu kazanmıştı. 1630'da Marie de' Medici önce Compiegne'ye, sonrasna Brüksel'e ve ardından Amsterdam'a kaçmak zorunda kalmıştı. Amsterdam ziyareti, yeni kurulan Hollanda Cumhuriyeti'nin resmi olarak tanınmasını sağladığı için Hollandalılar tarafından diplomatik bir zafer olarak kabul edilmişti; bundan dolayı ona gösterişli bir karşılama töreni hazırlanmıştı. Ayrıca 1638'de İngiltere'yi ziyaret etti, çünkü en küçük kızı I. Charles'ın eşi Kraliçe Henrietta Maria idi. Marie daha sonra Köln'e gitti, ve 1642'de vefat edene kadar orada kaldı. Son yıllarına kadar Richelieu ile olan politik çatışmaları devam etti Kuzey Paris'teki St Denis Bazilikası'na gömüldü. Kendisinin ""Palais Médicis""'i olarak adlandırdığı Luxemburg Sarayının inşası ve dekorasyonu, naibliği sırasında en büyük sanatsal projesiydi. Site, 1612 yılında satın alınmış ve 1615 yılında inşasına başlanmıştır. 1621'de Flaman ressam Peter Paul Rubens kraliçeyi ve hükümdarlığının ihtişamını tasvir eden 21 eserlik bir seri için tutulmuştur. Diğer 3 porte eseri ile birlikte bu eserler Marie de' Medici Döngüsü olarak bilinir. Döngü, ikonografiyi IV. Henri ve Marie'yi Jüpiter ve Juno olarak, Fransız devletini ise kadın bir savaşçı olarak tasvir eder. Aziz Naum (ManastÄ±r) Aziz Naum (), Kuzey Makedonya'daki bir Ortodoks manastırıdır. Ohri Gölü'nün güneydoğu kıyısında, Arnavutluk sınırına yakın ve Ohri şehrinin 30 km güneyinde yer almaktadır. Manastır Aziz tarafından 893-900 de inşa edildi. Ohridli Naum'un ilk öğrencilerinden olan genç Kiril ve Metodi kardeşlerdir. Öğretmenlik kariyerini bitirdikten sonra 900'de Naum Ohridski bu manastıra emekli oldu. 23 Aralık 910'da ölümünden sonra, aslen "Kutsal Başmelekler" olarak adlandırılan manastır kilisesi adını almaya başladı. Ayrıca Ohri St. Naum kalıntılarını barındırır. Manastır tipik Bizans mimarisine sahiptir. Tüm simgeler ve duvar resimlerinin (ikonalar) üzerindeki yazılar Yunanca'dır . Kolomb takasÄ± Kolomb takası veya Kolomb değişimi (İng. "Columbian exchange"), ilk defa tarihçi Alfred W. Crosby tarafından "The Columbian Exchange" adlı kitapında ortaya atılmış bir terimdir. Cenevizli kaptan ve kaşif olan Kristof Kolomb'un ardından bu isim verilmiştir. Terim kısaca Avrupa ve Afrikayı içeren Eski Dünya ile ilk defa Kristof Kolomb tarafından keşfedilen ve ardından kolonicilik faaliyetlerinin başladığı Yeni Dünya arasındaki bitki, hayvan, hastalık, kültür ve teknoloji değiş tokuşunu içerir. Pierre Bouet Pierre Bouet, (d. 19 Temmuz 1937, Caen), Fransız akademisyen ve Normandiya tarihçisi. Bilhassa 10 ila 12. yüzyıl arası Latince kaynaklar üzerine yoğunlaşmaktadır. Eduard Meyer Eduard Meyer (25 Ocak 1855 - 31 Ağustos 1930)Alman tarihçisiydi .Akademisyen Kuno Meyer'in (1858-1919) kardeşidir. Meyer Hamburg'da doğdu ve Gelehrtenschule des Johanneums'da eğitim aldı. Sonrasında ise Bonn ve Leipzig üniversitelerine devam etti. Eğitimini tamamladıktan sonra bir yılını İstanbul'da geçirdi. 1879'da akademisyen olarak Leipzig Üniversitesi'ne gitti. 1885'te Breslau'da, 1889'da Wrocław'da ve 1902'de Berlin'de antik tarih profesörü olarak çalıştı. 1909'da Harvard'da ve 1910'da Urbana-Champaign'daki Illinois Üniversitesi'nde dersler verdi. Berlin'de vefat etti. 1904'te Meyer, Mısır'ın geleneksel kronolojisinin temelini oluşturan Sirius'un Heliacal yükseleninin Sotik döngüsünü ilk kaydeden kişi oldu. Ana çalışması " "Geschichte des Altertums" " 'dur (1884-1902; üçüncü baskı, 1913). Ayrıca yayınladığı eserler şunlardır: KÃ¼rek Sporu Kompleksi (Plovdiv) Plovdiv'de kürek sporu için tasarlanmış bir spor tesisidir. Kültür ve Spor Parkı'nda, Plovdiv Stadyumu ve Plovdiv Hayvanat Bahçesi'nin yanında yer almaktadır. Kompleks kürek yarışmalarının yapılabileceği Balkanlar'daki en büyük tesistir. Ayrıca tenis kortlarının bulunduğu bir tenis kulübü, dövüş sporları salonu, olimpiyat stadı, bisiklet yolu ve halı sahaya ev sahipliği yapan kompleks birçok dalda spora hizmet vermektedir. Kompleks şehir sakinlerinin sıkça uğradığı bir yerdir. Kanalın tabanı projesi 1984 yılında Sofproekt tarafından yapılmış ve 1988 yılında tamamlanmıştır. 2,2 km uzunluğunda, 120 m genişliğinde ve 3 m derinliğinde bir kanaldır. 2011 yılında 800 bin avro değerinde bir onarım geçirmiştir. 15 Eylül 2018 yılında Uluslararası Olimpiyat Komitesi başkanının katılımıyla ikinci kanalın yapıma başlanmıştır. 7 Ağustos 2013'te kürek kanalının her iki yanında bir 5 km uzunluğunda bisiklet şeridi açıldı. 2020 TBMM Başkanlığı seçimi 2020 TBMM Başkanlığı seçimi, 27. dönem ikinci devre Türkiye Büyük Millet Meclisinin Başkanını belirlemek için 1., 2. ve 3. turları 7 Temmuz 2020'de yapılan seçimdir. Yapılan oylamanın ilk 2 turunda üye tamsayısının üçte ikisinin oyu sağlanamamıştır. Bunun sonucunda üye tamsayısının salt çoğunluğunun seçilmek için yeterli olduğu 3. turda Mustafa Şentop 328 oyla yeniden Meclis Başkanı seçilmiştir. Türkiye Büyük Millet Meclisi Başkan adayları, Meclis üyeleri içinden, Meclisin toplandığı günden itibaren beş gün içinde, Başkanlık Divanına bildirilir, Başkan seçimi gizli oyla yapılır. İlk iki oylamada üye tamsayısının üçte iki ve üçüncü oylamada üye tamsayısının salt çoğunluğu aranır. Üçüncü oylamada salt çoğunluk sağlanamazsa, bu oylamada en çok oy alan iki aday için dördüncü oylama yapılır; dördüncü oylamada en fazla oy alan üye, Başkan seçilmiş olur. Başkan seçimi, aday gösterme süresinin bitiminden itibaren, beş gün içinde tamamlanır. Obi (tanrı) Obi, Laz mitolojisinde yağmur tanrısıdır. Obi'nin bitkilerin yetişmesi için yağmur yağdırdığına inanılıyordu. Laz takviminde haftanın ikinci günü olan "Obiçxa" günü Obi'ye adanmıştı. Günümüzdeki karşılığı cuma olan obiçxa gününde sadece Obi'ye dua edilirdi. Labor omnia vincit Labor omnia vincit veya "Labor omnia vincit improbus", "çalışmak her şeyi fetheder" anlamına gelen Latince bir terimdir. İfade, Publius Vergilius Maro'nun "Georgics" kitabının 145 ve 146. satırlarında geçen "Labor omnia vincit / improbus" ("Düzenli çalışma her şeyin üstesinden gelir") ifadesinden türemiştir. Şiir, daha fazla Romalıyı çiftçi olmaya teşvik etmeyi amaçlayan Augustus'un "Toprağa Dönüş" politikasını desteklemek için yazılmıştır. İfadenin gerçek anlamı şu şekilde ifade edilebilir: "uygun yöntemler uygulanırsa her şey elde edilebilir". Cankurtaran Tren Ä°stasyonu Cankurtaran Tren İstasyon, İstanbul'un Fatih ilçesi Cankurtaran mahallesinde yer alan TCDD'ye ait eski bir tren istasyonudur. İstanbul-Sirkeci - Pithiu demiryolu hattı üzerinde yer alan istasyon, Chemins de fer Orientaux / Rumeli Demiryolu (CO) Şirketi tarafından Rumeli Demiryolu hattı için inşa edilerek 22 Temmuz 1872 tarihinde hizmete girmiştir. İstasyon, 1955 - 2012 yılları arasında Sirkeci - Halkalı Banliyö Treni'ne hizmet vermiş ve Marmaray projesinin inşası sebebiyle 23 Mart 2012 tarihinde kapatılmıştır. Kumkapı Tren İstasyonu Kumkapı Tren İstasyon, İstanbul'un Fatih ilçesi Muhsinehatun mahallesinde yer alan TCDD'ye ait eski bir tren istasyonudur. İstanbul-Sirkeci - Pithiu demiryolu hattı üzerinde yer alan istasyon, Chemins de fer Orientaux / Rumeli Demiryolu (CO) Şirketi tarafından Rumeli Demiryolu hattı için inşa edilerek 22 Temmuz 1872 tarihinde hizmete girmiştir. İstasyon, 1955 - 2012 yılları arasında Sirkeci - Halkalı Banliyö Treni'ne hizmet vermiş ve Marmaray projesinin inşası sebebiyle 23 Mart 2012 tarihinde kapatılmıştır. Cebeci Tren Ä°stasyonu Cebeci Tren İstasyonu, Ankara'nın Çankaya ilçesinde bulunan bir tren istasyonudur. İstasyon, Cebeci semtinde Talatpaşa Bulvarı üzerinde yer almakta olup günümüzde Başkentray hattına hizmet vermektedir. Cebeci Tren İstasyonu, 1972 yılında hizmete girdi ve Sincan-Kayaş Banliyö Tren Hattı'nın bir durağı haline geldi. 2016 yılında istasyon kapatılıp daha sonra yıkılmış olup 2017 yılında yeniden inşasına başlamış ve 12 Nisan 2018'de açılmıştır. Menekşe Tren İstasyonu Menekşe Tren İstasyon, TCDD'ye ait eski bir tren istasyonudur.İstasyon Marmaray projesi kapsamında geriye çekilip adı Florya Akvaryum olarak değiştirmiştir. udur. İstanbul-Sirkeci – Pithiu demiryolu üzerinde yer alan istasyon, Chemins de fer Orientaux / Rumeli Demiryolu (CO) Şirketi tarafından Rumeli Demiryolu hattı için inşa edilerek 22 Temmuz 1872 tarihinde hizmete girmiştir. İstasyon, 1955 – 2012 yılları arasında Sirkeci – Halkalı Banliyö Treni'ne (B1 hattı) hizmet vermiş ve Marmaray projesinin inşası sebebiyle 23 Mart 2012 tarihinde kapatılmıştır. Kanarya Tren Ä°stasyonu Kanarya Tren İstasyon, TCDD'ye ait eski bir tren istasyonudur.İstanbul-Sirkeci – Pithiu demiryolu üzerinde yer alan istasyon, Chemins de fer Orientaux / Rumeli Demiryolu (CO) Şirketi tarafından Rumeli Demiryolu hattı için inşa edilerek 22 Temmuz 1872 tarihinde hizmete girmiştir. İstasyon, 1955 – 2012 yılları arasında Sirkeci – Halkalı Banliyö Treni'ne (B1 hattı) hizmet vermiş ve Marmaray projesinin inşası sebebiyle 23 Mart 2012 tarihinde kapatılmıştır. İstasyonun yerini Mustafa Kemal İstasyonu almıştır. Baba Ocağı (film) Baba Ocağı yapım, yönetmenliğini ve senaristliğini Melih Gülgen'ın yaptığı 1977 yapımı Türk sinema filmidir. Tchadia Airlines Ağustos 2018'de Çad Hükümeti ile Etiyopya Havayolları arasında Çad'ın yeni bayrak taşıyıcı havayolunu 1 Ekim 2018'de başlatmak üzere bir anlaşma imzaladığı açıklandı. Havayolunun Tchadia Airlines olarak adlandırılacağı, Etiyopya'dan transfer edilen 2 Bombardier Dash 8 Q400'den oluşan bir filo ile faaliyete başlayacağı ve başlangıçta Çad ile komşu ülkelere hizmet vereceği duyuruldu. Eylül 2018 itibarıyla, Tchadia Airlines aşağıdaki destinasyonlarda çalışmaktadır: , Tchadia Airlines aşağıdaki uçakları kullanmaktadır: Tehuri Tehuri (Gürcüce: ტეხური) Gürcistan'daki Rioni Nehri'nin sağ koludur. Samegrelo-Zemo Svaneti ve Yukarı Svaneti bölgesinde bulunan nehir çoğunlukla güney-güneybatı yönünde akar. Nehir, Egrisi Dağları'nın 3.002 metre yüksekliğindeki Techurischdudi zirvesinden doğar. Martvili şehrinin yakınlarındaki Salçino kentinin yanından geçen nehir, sonrasında Kolhis Ovası'na ulaşır. Nehir, Senaki kentini geçtikten sonra güneydoğu-güney yönünde akmaya devam eder. Kısa süre sonra soldan gelen Abaşa Nehri ile birleşen akarsu, 10 km sonra Rioni Nehri'ne katılır. Kolhis Ovası Kolhis Ovası, Gürcistan'ın Batı Güney Kafkasya bölgesinde yer alan bir ovadır. Kolhis Ovası, batıda Karadeniz, kuzeyde Büyük Kafkas Dağları ve güneyde Küçük Kafkas Dağları ile çevrelenmiş olan bir bölgedir. Ova, Karadeniz kıyıları boyunca kuzeydeki Sohum'dan güneydeki Kobuleti'ye kadar uzanır. Ovanın en önemli nehirleri Rioni ve Enguri'dir. Ovanın karakteristik özellikleri arasında alüvyon topraklar ve senklinal yer şekilleri bulunmaktadır. Bölgede petrol ve doğalgaz yataklarına rastlanmaktadır. Ayrıca bölgede birçok kaplıca ve maden suyu kaynağı bulunmaktadır. Ovada yer alan Tskaltubo kenti radon karbonat maden suyu kaynakları ile tanınmaktadır. Subtropikal iklimin yaşandığı ovanın yazları ılık ve nemli, kışlar ılık geçer. Yıllık yağış miktarı genellikle 1500 mm'dir. Ortalama sıcaklık Ocak ayında 4.5-6 derece, Ağustos ayında 23-24 derecedir. Kolhis Ovası'nın batı kesimleri deniz seviyesinden biraz yüksektedir ve yükseklik yer yer 100 metreye ulaşmaktadır. Doğu kesimlerinde ise maksimum rakım 150 metredir. İvan Bezpalıy İvan Bezpalıy (, ; ölüm 1718) Uman Alayı'nın Kazak albayıydı ve Doğu Ukrayna'daki Rus yanlısı grubun lideriydi. Kısa bir süre, Rusya Çarlığı'na sadık Sol-kıyı Ukrayna Kazakları tarafından Hetman seçildi ve Kasım 1658'den Ekim 1659'a kadar hüküm sürdü. Rus boyarları Grigory Romodanovski ve Aleksey Trubetskoy'un yönettiği savaşlarda Rus yanlısı olarak yer aldı. Rus kuvvetlerinin ve müttefiklerinin yenildiği Konotop Muharebesi'ne katıldı ve yaklaşık 7.000 kişilik Kazak alayına komuta etti. Bezpaly, Kazak Hetmanlığı kurucusu Bogdan Hmelnitski'nin oğlu Yuri Hmelnitski'nin hetman olması için 1659'da gönüllü olarak istifa etmiştir. Egrisi Dağları Egrisi Dağları (Gürcüce: ეგრისის ქედი), Büyük Kafkas Dağları'nın güneyinde yer alan sıradağlardır. Doğudan batıya uzunluğu 68-70 km, kuzeyden güneye uzunluğu ise 34-37 km olan dağlar, batıda Tshenistskali ve doğuda Enguri nehirlerinin arasında konumlanmıştır. Dağların en yüksek noktası 3226 metre yüksekliğindeki Chitagwala Zirvesi'dir. Dağların yamaçları 1200 metreye kadar kayın, kestane, gürgen ve meşe ağaçlarıyla, 2100 metreye kadar ladin ve göknar ağaçlarıyla ve 2100 metrenin üzerinde subalpin ve alpin otlakları kaplıdır. Hans von Gersdorff Hans von Gersdorff veya Schyl-Hans (y. 1455 - 1529, Straßburg), 1517'de Feldbuch der Wundarzney (Cerrahi alan kitabı) adlı eserini yayınlayan bir cerrahtı. Kitapta Hans Wechtlin'e atfedilen bazı gravürler bulunmaktadır. Royal Air Maroc Royal Air Maroc (Türkçe: Fas Kraliyet Havayolları), kısaca "RAM" olarak bilinen, Fas bayrak taşıyıcı havayolu şirketidir. RAM tamamen Fas hükümetine aittir ve genel merkezi Kazablanka-Anfa Havaalanı'ndadır. Şirket V. Muhammed Uluslararası Havalimanı'ndaki ana üssünden Fas'ta iç hat ağı, Afrika, Asya, Avrupa, Kuzey ve Güney Amerika'ya uluslararası uçuşlar ve ara sıra Hac seferleri için charter seferleri düzenlemektedir. Royal Air Maroc 1 Nisan 2020'de Oneworld'ün 14. üyesi oldu. 2018 itibarıyla, şirket Fas hükümetine aittir; Hisselerin %53.94'ü doğrudan devlete, %44.10'u II. Hasan Ekonomik ve Sosyal Kalkınma Fonuna bağlıdır. Kalan %2 ise Air France ve Iberia'da dahil olmak üzere özel yatırımcılara aittir. Hükümet, şirketin yaklaşık 20 yıldır özelleştirilmesini düşünüyor; 2012'nin sonlarında yapılan bir planda, hisselerin %44'ünün bir Körfez havayoluna satılmasının planlandığı bildiriliyor. Aralık 2012 itibarıyla, Royal Air Maroc Grup aşağıdaki iştiraklere sahiptir: Taşıyıcı, 2012 mali yılı için on yıldaki en iyi sonucu elde etti; maliyet düşürücü önlemler, Haziran 2011'de çalışan sayısının 1.974'e indirilmesini içeriyordu. Ve Ekim 2012'de, bir filo yenileme programı ile aynı dönemdeki net zarar 43 milyon MAD'a düşürülmüştür. Orta menzilli uçakların filodan çıkarılmasını içeren yeniden yapılanmanın ardından, personel-uçak oranı 110:1'den 58:1'e düşerken, çalışan başına taşınan yolcuların oranı 1.054:1'den 2.329:1'e yükseldi. Tam resmi hesaplar düzenli olarak yayımlanmamaktadır; son yıllara ait mevcut sayılar aşağıda gösterilmiştir (30 Ekim ile biten yıllar için): Havayolu şirketi 2019'da 7,5 milyon yolcu taşıdı. Aralık 2018 itibarıyla, Abdelhamid Addou şirketin CEO'sudur. Royal Air Maroc'un merkez ofisi Kazablanka'daki Kazablanka-Anfa Havaalanı'ndadır. 2004 yılında havayolu, merkez ofisini Kazablanka'dan Muhammed V Uluslararası Havaalanı yakınındaki Nouaceur Eyaletine taşıyacağını duyurdu. Resmi devlet haber ajansı olan MAP, genel merkezin ve 500 odalı bir konferans otelinin yapımının 1 yıl 6 ay süreceğini söyledi. Nouaceur'da merkez ofis yapılması anlaşması ise 2009 yılında imzalandı. Aralık 2018 itibarıyla, Royal Air Maroc 94 noktaya uçuş gerçekleştiriyor. Royal Air Maroc, aşağıdaki havayolları ile ortaklık sözleşmesine sahiptir: RAM'in sık uçan yolcu programı "Safar Flyer" olarak adlandırılır. Ocak 2013 itibarıyla kart sahipleri, RAM ve doğrudan bağlı şirketlerinde veya ortak havayolları Iberia, Etihad Airways ve Qatar Airways ile uçarak mil kazanabilir ve kullanabilir. Ayrıca otel ve araç kiralama şirketleri de buna dahildir. Haziran 2020 itibarıyla, Royal Air Maroc filosu aşağıdaki uçaklardan oluşur: Mart 2013 itibarıyla, Royal Air Maroc (RAM) filosu tamamen Boeing uçaklarından oluşmakta. RAM, Ekim 1996'da dokuz Boeing 737NG için sipariş verdi. RAM ilk Boeing 737-700'ünü Nisan 1999'da aldı. Mart 2001'de RAM, 20 yeni Boeing 737NG ve iki geniş gövdeli Boeing 767-300ER için yaklaşık 1,4 milyar ABD Doları değerinde bir anlaşma yaptı. Aynı yıl RAM, dört Airbus A321 satın alarak yeni bir Airbus müşterisi oldu. Ocak 2002'de ise havayolu, ilk Boeing 767-300ER'ını teslim aldı. Taşıyıcının yönetim kurulu, 29 Temmuz 2005 tarihinde bir dizi Boeing 787 satın almayı kabul ettikten sonra, aynı yıl 31 Temmuz'da Boeing ile bu uçakların iktisabı için bir mutabakat zaptı imzalandı. 650 milyon dolar değerinde ve beş Dreamliner için yapılan anlaşma, Ekim 2008'de ilk teslimatın planlandığı kasım ayı başında doğrulandı ve satın alma sözleşmesi Aralık 2005'te imzalandı. Şubat 2006'da imzalanan 100 milyon ABD Doları'nın üzerindeki bir sözleşmenin ardından, bu uçaklara General Electric GEnx motorları takılacak. Boeing, RAM'in ilk Dreamliner'ını ise Aralık 2014'te teslim etti. RAM, Ağustos 2011'de bölgesel yan kuruluşu RAM Express adına uçaklardan ikisini teslim aldığında ATR 72-600 için ilk müşteriydi. Taşıyıcı, Mart 2009'da bu tip iki ATR 42-600 ile birlikte dört uçak için sipariş verdi. Eylül 2018'de RAM, tek Boeing 747-400'ünü emekli etti. Aralık 2018'de RAM, ilk Boeing 737 MAX8 ve Boeing 787-9'unu teslim aldı. 'de RAM CEO'su, havayolunun yaşlanan filosunun yerine yeni nesil uçaklar aradığını, taşıyıcının 2020 yılına kadar 20 ila 30 yeni uçağa ihtiyacı olacağını ve Boeing 787'nin uzun süredir dikkate alındığını belirtti. Şirket orta mesafeli uçuşlar için A220, Airbus A320neo, Boeing 737 MAX ve Embraer E-Jet E2 ailelerini düşünüyordu. 2014 yılı ortasında dört Embraer E-190'ların kiralanması için sözleşme imzalandı; taşıyıcı aynı yıl Kasım ayında bu uçaklardan ilkini teslim aldı. Tarihi boyunca, taşıyıcı aşağıdaki taşıtları kullanmıştır: Royal Air Maroc Corporate (Fransızca) Baçkovo Manastırı Bulgaristan'ın Filibe ilinde bulunan tarihi Baçkovo Manastırı ülkenin Rila Manastırından sonra ülkedeki en büyük manastırdır. Asenovgrad'ın yaklaşık 10 km güneyinde Chepelarska Nehri'nin (Çaya Nehri olarak da bilinir) vadisinde yer almaktadır. Manastır, etkileyici büyüklüğü ve zengin tarihiyle birlikte onu Bulgaristan'da en çok ziyaret edilenlerden yerlerden biri yapar.Manastır Rodopların tepeleri ile çevrilidir. Manastır 1083 yılında kuruldu. Kurucunun emriyle derlenen manastır tüzüğü (tipik), Yunanca ve Gürcüce transkriptlerde korunur. Bachkovo başlangıçta Gürcü manastırının merkezi olarak gelişti. 11. yüzyılın sonuna doğru, kaynaklarda Petritsonska olarak bilinen bir edebi okul kuruldu.Ortaçağ Gürcistan'ın Bizans'la bağlantıları, manastırda çalışan yazarların çeviri çalışmaları ile gerçekleştirildi. Bu yazarlardan biri Gürcü neo-Platonist filozof Ioan Petritsi'dir (c. 1050 - 1130). 2019 Avrupa Kürek Şampiyonası 2019 Avrupa Kürek Şampiyonası, 31 Mayıs - 2 Haziran 2019 tarihleri ​​arasında İsviçre'nin Luzern kentinde düzenlendi. Kimyasal reaksiyon mühendisliği Kimyasal reaksiyon mühendisliği "(sadece reaksiyon mühendisliği veya reaktör mühendisliği olarak da adlandırılır)", kimya mühendisliği ve endüstriyel kimya alanında kullanılan kimyasal reaktörler ve tepkime kinetiği ile ilgilenen bir uzmanlık alanıdır. Tepkime kinetiği ve reaktör tasarımını birleştiren kimyasal reaksiyon mühendisliği, birçok endüstriyel kimyasalın üretimi için gerekli temel bir unsurdur. Kimyasal reaksiyon mühendisliği disiplininin günlük hayatta pek çok uygulama alanı bulunur. Kimyasal üretimi, ilaç üretimi ve atık arıtımı faaliyetlerinde reaksiyon mühendisliği kullanılır. Enzim kinetiği, farmakokinetik, ısı etkileri, ani reaksiyonlar ve tesis güvenliği gibi konularda da kimyasal reaksiyon mühendisliği disiplininden faydalanılır. Kimyasal reaksiyon mühendisliği ilk kez 1940'lar ve 1950'lerde hızla büyüyen kimya ve petrokimya sanayisinin ihtiyaçlarını karşılamak için ortaya çıkmış ve günümüze kadar plastiklerin, kimyasalların, ilaçların ve diğer pek çok maddenin üretim süreçlerinde kullanılan bir yöntem olmuştur. Homojen veya heterojen katalizörlerin kullanıldığı katalitik reaksiyonların gerçekleştiği reaktör sistemlerinde kimyasal reaksiyon mühendisliği ilkeleri sıklıkla kullanılır. Kimyasal reaktörler her zaman tek başına bir ünite prosesi halinde bulunmazlar. Bir kimyasal prosese entegre hâlde de kullanılabilirler. Reaktif distilasyon kolonları içinde, yakıt hücrelerinde ve fotokatalitik yüzeylerde de reaktörler bulunabilir ve kullanılabilir. Kimyasal reaksiyon mühendisliğinin bir disiplin olarak ortaya çıkması 1950'lerin sonuna doğru gerçekleşmiştir. Kenneth Marshall Watson ve Olaf Andreas Hougen'in 1947 yılında yayınladığı ""Kimyasal Proses İlkeleri (Chemical Process Principles)"" kitabı ile Amerikan kimya mühendisliği ekolü, odağını yüksek sıcaklıktaki reaktörler ve yüzey katalizi mekanizmaları üzerine yoğunlaşan petrol işleme alanına kaydırmıştır. Bundan on yıl sonra, 1957'de Amsterdam'da "Birinci Avrupa Kimyasal Reaksiyon Mühendisliği Sempozyumu" gerçekleştirilmiştir. Bu sempozyumda kimyasal reaksiyon mühendisliği ilk kez bir disiplin olarak tanımlanmıştır. Kimyasal reaksiyon mühendisliği, doğal kaynaklardan elde edilen materyallerin günlük hayatta kullanılan ürünlere dönüştürülmesi için gereken tüm kimyasal değişimleri inceler. Ekonomik, çevreye karşı duyarlı ve enerji kullanımı açısından verimli prosesleri tasarlamak kimya mühendislerinin iş kapsamındadır. Tüm bunların sağlanması için doğru kimyasal değişim, katalizör ve uygun reaktör tipi seçilmelidir. Reaktör performansının besleme bileşimi ve işletme koşullarına göre optimize edilmesinde taşınım olayları, kütle aktarımı, ısı aktarımı ve reaksiyon kinetiğinin etkileşimleri oldukça önemlidir. İlk olarak petrol ve petrokimya endüstrilerinde kullanılmış olsa da tepkime kimyası ile kimya mühendisliği kavramlarını birleştiriyor oluşu, modelleme ve reaksiyon mühendisliği gereken pek çok kimya endüstrisine uygulanmasını mümkün kılmıştır. Uluslarlarası Kimyasal Reaksiyon Mühendisliği Sempozyumları (ISCRE) alandaki en önemli sempozyumlardan biridir. Bu üç gün süren konferanslar Kuzey Amerika, Avrupa ve Asya-Pasifik bölgeleri arasında dönüşümlü olarak iki senede bir gerçekleştirilmektedir. Konferanslar bu çok yönlü alanda uluslararası seçkin reaksiyon mühendisliği araştırmacıları, endüstriden önde gelen isimleri ve yeni araştırmacılar ile öğrenciler bir araya getirmektedir. ISCRE reaksiyon mühendisleri için araştırmalardan elde edilenlerin pekiştirildiği ve alanda yeniliklerin öğrenilebileceği önemli bir toplantı yeridir. Sempozyumda reaksiyon mühendisliğinin çeşitli alt disiplinlerinin son yenilikleri güncel bir şekilde ele alınmakta ve yeni araştırma girişimleri tartışılmaktadır. ISCRE Kurulu her üç senede bir kıdemli ve kıdemsiz araştırmacılar için iki ödül vermektedir. 1996'da ISCRE Yönetim Kurulu Neal R. Amundson Kimyasal Reaksiyon Mühendisliğinde Üstün Başarı Ödülü'nü oluşturdu. Bu ödül, özgünlük, yaratıcılık ve ortaya koyduğu kavram ya da uygulamanın yeniliği ile kimyasal reaksiyon mühendisliğinin teori veya uygulanmasında büyük etkileri olan, alanında öncü kişilere verilmektedir. Üç senede bir her ISCRE buluşmasında ödül kazanan kişilere bir plaket ile beş bin dolarlık bir çek takdim edilir. Amundson Ödülü'ne ExxonMobil sponsorluk etmektedir. Kazananların listesi: 2016 yılında ISCRE Yönetim Kurulu ilk Rutherford Aris Kimyasal Reaksiyon Mühendisliğinde Genç Araştırmacı Ödülü'nü vermiştir. Bu ödül deneysel veya teorik kimyasal reaksiyon mühendisliği araştırmalarına önemli katkılarda bulunan, kariyerlerinin başındaki araştırmacılara verilmektedir. Ödülü alacak kişi ödülün verileceği yıl sonuna kadar 40 yaşını geçmemiş olmalıdır. Aris Ödülü'ne Honeywell şirketine ait UOP, L.L.C. sponsorluk etmektedir. Kazanan kişiye bir plaket ve üç bin dolar para ödülü verilmektedir. ISCRE/NASCRE konferansına katılabilmesi ve UOP'de bir konferans vermesi için de iki bin dolarlık seyahat yardımı yapılmaktadır. Bu ödül ISCRE'nin diğer büyük ödülü olan Neal R. Amundson Ödülü'nü tamamlayıcısı niteliğindedir. Kazananlar listesi: Smash!! Smash!! (Rusça: СМЭШ!!) 2000'lerde Sergey Lazarev ve Vlad Topalov tarafından kurulan bir Rus pop grubu. Genel olarak İngilizce şarkılar yayımlayan grup kısa bir sürede Rusya'da büyük bir hayran kitlesi elde etti. Grup 2002 yılının ağustos ayında Jūrmala'daki New Wave adlı müzik yarışmasını kazandı. Aynı yıl ilk şarkıları Belle yayımlandı. "Belle" için çektikleri video listelerde altı ay boyunca zirvede kalarak son beş yılın "Top 20" klipleri arasında yer aldı. Grup üyelerinin aileleri arasındaki tartışma grubun Aralık 2005'te dağılmasına sebep olmuştur. Åžumensko Şumensko, 1882 yılından beri Şumnu şehrinde bira üreten bir firmadır. Carlsberg Group'a aittir. Şumnu bölgesindeki ilk bira fabrikası 1882 yılında Şumnu'da Çek František Milde tarafından açıldı. 1917'de kraliyet sarayının ilk resmi birası oldu. 1940'larda sinemalarda yayımlanan ilk Bulgar reklamını yarattı. 1980'lerde Balkanturist'tin resmi birası oldu. 2002 yılında Carlsberg Group tarafından satın alındı. Ana malzemeleri bölgede ekilen arpa maltı, su, şerbetçi otu ve maya olan markanın birinci sınıf biralarına mısır unu da eklenir. What If...? What If...?, Disney+ tarafından geliştirilen, Marvel Comics karakterleriyle ile aynı konuyu anlatan Amerikan animasyonudur. Animasyonda Marvel Sinematik Evreni (MCU) filmlerinde ele alınan konuların farklı yönlerini göstermektedir. Animasyon Marvel Studios tarafından geliştirildi. Agent Carter Marvel's Agent Carter ya da kısaca" Agent Carter", ABC tarafından yayımlanan ve Christopher Markus ve Stephen McFeely tarafından tasarlanan Marvel Comics karakteri Peggy Carter'ın "" filminden sonraki yaşadıklarını anlatan Marvel Sinematik Evreni dizisidir. Dizinin birinci sezonu sekiz bölümden ikinci sezonu ise on bölümden oluşacak 1 Mart 2016 yılında sezon finali yapmıştır. Her iki sezon da da sezon finali "Agents of S.H.I.E.L.D." dizisi ile aynı tarihe getirildi. 12 Mayıs 2016 tarihinde ABC dizinin iptal edildiğini açıkladı. Dixie "Dixie" sözcüğü Amerikan Güney Eyaletlerine verilen ortak bir isimdir. Amerikan İç Savaşında Güney Eyaletlerinin askerlerine de bu isim verilmiştir (Dixie'ler). (Karşıtı olan Kuzey Eyaletlerinin askerleri ise "Yankee"ler olarak adlandırılır.) İç savaş sırasında yeni Amerika Konfedere Devletleri oluşturmak için 1860'ın sonlarında ve 1861'in başında bir araya gelen 11 Güney eyaleti olarak tanımlanır. Bunlar (ayrılma sırasına göre): Güney Carolina, Mississippi, Florida, Alabama, Georgia, Louisiana, Teksas, Virginia, Arkansas, Kuzey Carolina ve Tennessee. 1. Maryland-Pennsylvania sınırını tanımlayan Jeremiah Dixon'un adından türetilmiştir. 2. Önce New Orleans'ın Fransız Mahallesi'nde Devlet Bankası tarafından ve daha sonra da Louisiana'daki diğer bankalar tarafından verilen para birimini ifade eder. Bu bankalar on dolarlık parayı arka yüzünde "Dix" olarak tanımlıyordu. 3. Köleliğin yasal olduğu dönemde köle sahibi olan Johan Dixie'nin (bazen Dixy olarak geçer) adından kaynaklandığı öne sürülür. I. Levan Dadiani I. Levan Dadiani (ayrıca Leon; Gürcüce: ლევან [ლეონ] I დადიანი; ö. 1572), Batı Gürcistan'daki Megrelya'nın ilk prensidir. 1533'te, Megrelya eristaviliği ("Dük") ve İmereti Krallığı'nın "mandaturt-ukhutsesi" ("Yüce Divan Başkanlığı")nı yapan babası III. Mamia Dadiani'nin yerine geçmiştir. Düklüğü süresince İmereti kralı ile arası bozuk olan Dadiani'nin 1546'da düklüğü düşürülmüş ve hapis cezası almıştır. Hapisten kaçmayı başaran Levan, Osmanlı'nın desteğiyle Megralya'nın İmereti'den ayrılıp bağımsızlığını ilan etmesini sağlamıştır. Levan, III. Mamia Dadiani ve eşi Elisabed'in oğluydu. 1533'te babasının Çerkeslerle yapılan bir savaşta ölmesiyle dük pozisyonuna yükseldi. Kuzey Kafkasya'dan gelen Çerkes halkları Levan'a zorluklar çıkarmaya devam etti, ancak Dadiani'nin düklüğünü kaybetmesine neden olan tehdit, Gürcistan Krallığı'ndan ayrılan krallıklardan biri olan İmeriti'den geldi. Levan'ın iktidara geldiği dönemde, Dadiani hanedanı kayda değer derecede özerkti ve çağdaş İmereti kralı III. Bagrat, kendisine kafa tutan kişileri kontrol altına almakta kararlıydı. Levan, bir süre daha Megrelya'nın eristavisi ve İmereti'nin Yüce Divan Başkanı olmaya devam etti, ancak genişleyen Osmanlı İmparatorluğu'na karşı oluşturulmuş Gürcü ittifakına katılmayı reddetti. Bagrat'ın ittifaka katılma çağrısını kale almayan Levan, pozisyonunun getirdiği kurallara uymadı. Sohoista'da Osmanlılara yenilen Bagrat, bir yıl sonra Levan'dan intikamını aldı. Levan'ı barış görüşmesi için Honi'ye davet eden Bagrat, onu Gelati Manastırı'ndaki çan kulesine hapsetti ve vasali Rostom Gurieli'ye Megrelya'nın bir kısmını alma teklifinde bulundu. Bagrat'ın Gürcistan'ı merkezileştirme çabalarının bir sonraki hedefi olacağını düşünen Gurieli, teklifi reddetti ve krala Dadiani'yi serbest bırakmasını önerdi. 1550 yılında Bagrat'ın bir başka düşmanı olan Samtshehe Prensi II. Kaihosro Jakeli, Dadiani'nin kaçmasına yardım etmek için İmeretili asilzade Hopilandre Çheidze'ye rüşvet verdi. Dadiani kaçtıktan sonra da Rostom Gurieli'yi Levan'ın hızlı bir şekilde Megrelya'ya dönmesine yardım etmeye ikna etti. Akabinde Levan, Rostom Gurieli'nin kendisine olan desteklerine karşılık Osmanlı ile çatışan Guria Prensliği'ne yardım etmesi için Megrelya ordusunu Guria'ya gönderdi. Bununla beraber Bagrat'ın kardeşi Vahtang, entrikalarla Dadiani-Gurieli ittifakını bozdu. Levan'ın oğlu Giorgi, amcasının karısı ve güzel bir Çerkes olan Batulia ile evlenmek için Rostom Gurieli'nin kızını reddedince, Gurieli ailesinin gururu zedelendi. Levan, kızını Rostom'un oğlu ve halefisi II Giorgi Gurieli ile evlendirerek Gurieli hanedanı ile ittifak kurmaya çalıştı. Buna karşın, II. Giorgi Gurieli, evlendikten kısa süre sonra Levan'ın kızından ayrıldı ve dul bir İmereti prensesi ile evlendi. Giorgi'nin evlendiği dul kadın, III. Bagrat'ın oğlu ve halefisi Giorgi'nin teyzesiydi. Dadiani, İmeretili Prens Hosro'nun başarısız isyanını destekledikten sonra, 1568'de İmereti Kralı III. Giorgi, Gurielilerle ittifak yaparak Megrelya'ya saldırdı. Gürcü kaynaklarına göre Levan, ortak istilaya karşı kendini savunamayarak İstanbul'a kaçtı. İstanbul'da padişahın Megrelya'nın bağımsızlığını tanımasını sağlayan Levan, o günden sonra "Egemen Dadiani" (ხელმწიფე დადიანი) adıyla tanınmaya başladı. Beri Egnataşvili ve Prens Vahuşti'nin 18. yüzyılın başlarında yazdığı Gürcü kroniklerine göre, Levan, Erzurum ve Trabzon'dan gelen Osmanlı birlikleriyle Megrelya'ya geri döndü. Gurieli'yi 10.000 dirhem karşılığında barışa zorlayan Levan, saltanatını yeniden ilan etti. Dadiani ve Gurieli, Hosro'nun isyanını destekledikleri için mülklerine el konulan Chiladze'lerin mallarını kendi aralarında bölüştü. Dadiani'nin İstanbul'a gidişi çağdaş kaynaklarda da geçmektedir. Avrupa'daki diplomatik belgeler ve Levan'ın torunu II. Levan'ın yazdığı belgeler bu kaynaklara örnektir. Gürcü kaynakları, sultanın Dadiani'ye verdiği doğal destek ve Dadiani'nin misyonunda dolayı bu kaynakların yanlış olduğunu iddia etmektedir. 1560'da, Venedikli Marino Cavalli, dört veya beş yıl önce, Megrellerin prensi veya kralı olduğunu düşündüğü Dadiani'nin ezeli düşmanlarına (Çerkeslere) karşı destek almak için padişahı ziyaret ettiğini ve Dadiani'ye altı kadırga verildiğini bildirmiştir. Daha sonra ise kendisini Osmanlılara aşırı bağlamaktansa Çerkeslerle barışmayı tercih etmiştir. Aynı zamanda Habsburg'un Konstantinopolis Büyükelçisi Ogier Ghiselin de Busbecq, Megrel Kral Dadiani'nin "İberler"e (İmeretililer) karşı savaş gemisi desteği almak için İstanbul'a geldiğini yazmıştır. Dadianiler, Osmanlı'nın yardımlarına karşılık sultana haraç vermeye istekliydi. Busbecq, ayrıca barış konferansından sonra düzenlenen içki partisinde "İberler" tarafından yakalanan Dadiani'nin hapis yattığını da not etmiştir. Hırvat-Macar diplomat Antun Vrančić, kendisinden "Tüm Megrelya'nın Kralı" olarak bahseden prensin, babasını öldüren Çerkeslere karşı Osmanlı donanmasından destek almak için Şubat 1557'de İstanbul'a geldiğini bildirmiştir. Vrančić, Megrelya hükümdarının yanında değerli bir kase getirdiğini ve daha önceden muaf tutulduğu vergileri ödemeye hazır olduğunu yazmıştır. Levan'ın İstanbul'a gidiş, aynı adı taşıyan torunu tarafından da belgelenmiştir. 1639 ve 1657 arası bir tarihte yayınlanan belgede, ziyaretin tarihi ve amacı belirtmemekle birlikte, padişahın Kristekochi Ratia komutasındaki 9 gemiyi Dadiani'ye verdiği yazmaktadır. Levan, avlanırken boynunun kırılması sonucu 1572'de öldü. Beri Egnatashvili'ye göre, bu "kaza"yı Megrel asilzade Jaiani düzenlemişti. Levan'ın yerine en büyük oğlu III. Giorgi Dadiani geçti. Levan'ın iki kez evlendiği anlaşılmaktadır. Levan Dadiani'nin karısı olarak tanımlanan "Elene" isimi bir kadın, Tsalenciha İncili'ndeki kenar notunda geçmektedir. Marehi olarak bilinen diğer karısı, Levan ve kızlarının yanında, Tsalenciha Katedrali'nin şapelindeki bir freskte tasvir edilmiştir. Halefi Giorgi'nin dışında Levan'ın üç oğlu ve üç kızı vardı. Daisy Johnson Daisy Johnson (bilinen diğer adıyla Quake), Marvel Comics tarafından yayımlanan Amerikan çizgi roman karakteri. Karakter, yazar Brian Michael Bendis ve sanatçı Gabriele Dell'Otto tarafından tasarlandı ve ilk kez "Secret War" #2'de (Haziran 2004) göründü. Süper kötü Mister Hyde'ın kızı ve S.H.I.E.L.D. ajanıdır. Daisy Johnson, Marvel Sinematik Evreni'nde geçen "Agents of S.H.I.E.L.D." dizisinde başrol karakter olarak yer almaktadır. Dizide karakteri oyuncu Chloe Bennet canlandırmaktadır. Doğa üstü güçlerinin ortaya çıkmasından önce Skye olarak bilinmekteydi. Ömer Seymenoğlu Ömer Seymenoğlu (20 Mayıs 1965, Sürmene, Trabzon), Türk bürokrat. 27 Ekim 2018'den beri Isparta Valiliği görevini sürdürmektedir. 20 Mayıs 1965 tarihinde Trabzon ilinin Sürmene ilçesinde dünyaya gelen Seymenoğlu; ilk, orta ve lise öğrenimini Sürmene'de tamamladı. 1987 yılında İstanbul Üniversitesi Siyasal Bilgiler Fakültesi'nden mezun oldu. 27 Haziran 1988 tarihinde kaymakam adayı olarak mülki idare amirliği hizmetine başladı. Gaziantep Kaymakam Adayı, Sürmene ilçesi Kaymakam Refiki, Çerkeş ve Ardeşen ilçeleri Kaymakam Vekili, Çeltikçi, Kangal, Çıldır ve Fındıklı ilçeleri Kaymakamı olarak görev yaptı. 18 Mayıs 2000 tarihinde Mülkiye Müfettişliğine, 22 Aralık 2000 tarihinde Mülkiye Başmüfettişliğine atandı. 14 Nisan 2015 tarihinde Mülkiye Teftiş Kurulu Başkan Yardımcısı olarak görevlendirildi. 10 Eylül 2016 tarihinden itibaren Mülkiye Teftiş Kurulu Başkanı olarak görev yaptı. 27 Ekim 2018 tarih ve 2018/202 sayılı Cumhurbaşkanlığı Kararnamesi ile Isparta Valisi olarak atandı. Clark Gregg Robert Clark Gregg (2 Nisan 1962), Amerikan oyuncu, yönetmen ve yazar. Daha çok Agent Phil Coulson rolü ile Marvel Sinematik Evreni filmleri "Iron Man" (2008), "Iron Man 2" (2010), "Thor" (2011), "The Avengers" (2012), "Captain Marvel" (2019) ve televizyon dizisi "Agents of S.H.I.E.L.D."'den (2013–2020) tanınır. Gregg ayrıca animasyon dizisi "Ultimate Spider-Man" (2012–2017) ve video oyunu "Lego Marvel Super Heroes" (2013), "Marvel Heroes" (2013) ve "Lego Marvel's Avengers"'da (2016) seslendirme yapmıştır. Gregg ayrıca FBI ajanı Mike Casper rolü ile NBC dizisi "The West Wing" (2001–2004) ve Christine Campbell'in eski eşini oynadığı CBS sitcomu "The New Adventures of Old Christine"'de (2006–2010) de yer almıştır. Korku filmi "What Lies Beneath" (2000) ve kara komedi "Choke" (2008) filmlerini yazmış ayrıca "Trust Me" (2013) filminin yazımında ve yönetmenliğinde bulunmuştur. "The Adventures of Sebastian Cole" (1998), "One Hour Photo" (2002), "In Good Company" (2004), "When a Stranger Calls" (2006), "500 Days of Summer" (2009), "Much Ado About Nothing" (2012), "The To Do List" (2013), "Labor Day" (2013) ve "Live by Night" (2016) filmlerinde yer almıştır. Gregg 2 Nisan 1962 tarihinde Boston, Massachusettsda, Mary Layne (née Shine) ve Robert Clark Gregg Sr., bir Piskoposluk rahibi ve Stanford Üniversitesi Profesörünün oğlu olarak doğdu. Ailesi sık sık taşındığı için, 17 yaşına geldiğinde yaklaşık yedi farklı şehirde yaşamış oldu. Chapel Hill, Kuzey Karolina lisesine gitti, ayrıca babası da liseye yakın olan Duke Üniversitesi'nde çalışmaktaydı. Ardından Ohio Wesleyan Üniversitesi'ne girdi iki yıl burada okuduktan sonra okulu bırakarak Manhattan'a taşındı. Barmen, Guggenheim Müzesi'nde güvenlik görevlisi ve bir restoranda park valesi gibi çeşitli işlerde çalıştı. Daha sonra New York Üniversitesi'ne kayıt yaptırdı. Gregg, 1983 yılında kurulan Broadway Atlantic Theater Company'nin kurucu üyesi ve sonrasında sanat yönetmeni oldu. Gregg, "Lovely & Amazing", "The Human Stain", ve "In Good Company" gibi birçok filmde yardımcı rol olarak yer aldı ayrıca "Will & Grace", "Sports Night", "Sex and the City" ve "The West Wing" gibi birçok programdada bulundu. Ayrıca 2000 yılında "What Lies Beneath" isimli korku filminin yazımında bulunda. 2008 yılında yayınlanan "Choke" filminin yönetmenliğini yaptı film Chuck Palahniuk'ın aynı isimli romanından uyarlandı ve başrolünde Sam Rockwell yer aldı. 2008 yılında "Iron Man" filminde S.H.I.E.L.D. ajanı Phil Coulson rolü ile yer aldı. 2010 yılında tekrar aynı rolle "Iron Man 2"de yer aldı. Daha sonrasında Gregg bu rol için Marvel Studios ile birkaç film için daha anlaşma imzaladı. 2011 yılında tekrar Coulson rolü ile "Thor" filminde yer aldı. Gregg Marvel Cinematic Universe de yer almasının onun için çok heyecan verici olduğunu ve; "Ajan Coulson "Iron Man" çizgi romanlarında yer alamayan adamlardan biriydi," dedi ve ekledi, "Ve ben çok şanslıydım ki bu karakteri genişletmeyi seçtiler ve onu evrene daha fazla soktular. Gerçekten harika bir şey.!""Thor" filminden sonra aynı rol ile "The Avengers" 'de yer aldı. Gregg ayrıca aynı karakterle birçok kısa filmde ve animasyonda yer aldı. Kas覺m 2010'da Larry Kramer'覺n "The Normal Heart" adl覺 filminde Dylan Walsh, Lisa Kudrow, ve Tate Donovan, ile yer ald覺. 2013 yılından 2020 yılına kadar "Agents of S.H.I.E.L.D." dizinde Ming-Na Wen ve Chloe Bennet ile birlikte Colson rolü ile yer aldı. Dizinin beşinci ve altıncı sezonunun bazı bölümlerinin yönetmenliğini kendisi yaptı. 20 Nisan 2013 tarihinde "Trust Me" filminin senaristi, yönetmeni ve yapımcısı olarak bulundu. Film, Haziran 2014'te ABD'de sınırlı sayıda gösterime girdi. Gregg ayrıca ajan Coulson olarak 2019 filmi "Captain Marvel"da göründü. Gregg 21 Temmuz 2001'da oyuncu Jennifer Grey ile evlendi; çift "Road to Christmas" adlı filmde yer almıştı. İkilinin Stella isimli kızları 3 Aralık 2001 tarihinde doğdu.Gregg alkolizmi yenmiş ve kendini yahudi bir ailenin üyesi olarak kendini tanımlar (eşi Yahudi). Brezilya Jiujitsusunda siyah kuşaktır. Gregg ve eşi 2017 Kadın Yürüyüşü ne katılmış ve destek olmuşlardır. 3 Haziran 2020 tarihinde Gregg Instagram üzerinden eşiyle ayrıldıkları I ve yakında boşanacaklarını açıkladı. I. Vardan Dadiani I. Vardan Dadiani (Gürcüce: ვარდან I დადიანი; ö. 1213), Megrelya'da dük ve prenslik yapmış Dadiani hanedanının ilk üyesidir. Vardan, Gürcistan Kraliçesi Tamar'ın önde gelen saray mensuplarından biriydi; ancak Tamar'ın eski kocası Yury Bogolyubsky'nin 1191'deki başarısız olmuş isyanını yönetince gözden düşmüştür. The Irish Times The Irish Times, basılı ve çevrimiçi olarak İrlanda'da, Pazar günleri dışında yayımlanan günlük gazetedir. Irish Times Trust bünyesinde yayımlanan gazetenin editörlüğünü 2017'den beri Paul O'Neill yapmaktadır. Lawrence E. Knox tarafından kurulan gazetenin ilk sayısı 29 Mart 1859'da yayımlandı ve bu dönemdeki içeriği Protestan bir bakış açısına sahipti. Gazete, Knox'un 1873'teki ölümüyle birlikte, John Arnott'a satıldı ve yayın hakları bu aile üyelerinde kalacak şekilde devam etti. 1974'te ise yayın haklarını kâr amaçlı bir kuruluş olan Irish Times Trust satın aldı. Tokmacık, Yalvaç Tokmacık, Isparta ilinin Yalvaç ilçesine bağlı bir köydür. Köy, 1567'den beri aynı adı taşımaktadır. 1971 yılında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Isparta il merkezine 90 km, Yalvaç ilçe merkezine 18 km uzaklıktadır. Tokmacık, doğusunda Akçaşar köyü, Hüyüklü kasabası, batısında Hoyran Gölü, kuzeyinde Aşağıturtar ve Yukarıtırtar köyleri, güneyinde Gelendost İlçesine bağlı Çaltı ve Akdağ köyleri ile sınırdır. Isabelle Redfern Isabelle Rebecca Redfern (d. 19 Ağustos 1976, Münih), Alman-Amerikalı aktris ve şarkıcı. 19 Ağustos 1976'da Münih'te doğan Redfern eğitimini Münih Ludwig Maximilian Üniversitesi'nde etnoloji, sanat tarihi ve Almanca uygulamaları üzerine yaptı. Alman Tiyatrosu'nun duayen oyuncuları George Tabori ve Leander Haußmann ile birlikte Münih'teki Residenz Tiyatrosu'nda misafir oyuncu olarak sahne aldı. Sanat alanında ise Hannover Müzik ve Tiyatro Üniversitesi'nde oyunculuk ve Berlin Sanat Üniversitesi'nde müzik eğitimi gören Redfern ayrıca Carol Richardson-Smith, Charlotte Lehmann ile Miriam Gordon-Stewart'tan şan dersleri aldı. Aşağı Saksonya Devlet Tiyatrosu, Hannover'deki Braunschweig Staats Tiyatrosu, Hamburg'daki Thalia Tiyatrosu ve Berlin'deki Schloßpark Tiyatrosu gibi çeşitli tiyatro topluluklarında sahneye çıktı. 2016-2017 tiyatro sezonunda Klaus Schumacher'in yönettiği, Ayad Akhtar'ın yazdığı Almanya tanıtımında Deutsche Schauspielhaus'ta sahne alan Jory rolünü canlandırdığı "Erstaufführung" adlı oyun (2016 Yılın En İyi Yabancı Tiyatro Oyunu Ödülü)'nü ve Tina Lanik'in yönettiği Avusturya'da bulunan Burg Tiyatrosu'ndaki ilk sahne performansında (2017 Nestroy Ödülü)'nü elde etti. Tiyatro yönetmeni Antoine Uitdehaag'ın Münih'teki Residez Tiyatrosu'nun başına geçmesiyle çalışmalarına burada devam etti. Josef Bierbichler'in aynı adlı romanından uyarlanan "Schwarzkopie: Mittelreich" adlı yapımda Theres karakterini canlandırdı. Anta Helena Recke'nin 2018 yılında düzenlediği tiyatro toplantısına davet edildi. 2019'da ITI Ödülü'nü kazandı. Isabelle Redfern, 2019 yılından bu yana Berlin Schaubühne Tiyatro Topluluğu üyesidir. Beyrut Festivali Opera Korosu sanatçısı olarak 2010-2011'de Wagner Operası bünyesinde gerçekleşen Lohengrin, Parsifal, Meistersinger ve Tannhäuser'da sahne aldı. MamaNoSing firmasında kendi müzikli tiyatro projelerini gerçekleştirdi. Musikpodium Stuttgart ile SWR televizyon kanalının ortaklığıyla 2019'da Christian Cannabich ve Frieder Bernius tarafından hazırlanan televizyon draması "Electra" ile ekranlara geldi. Ayrıca 2014 yapımı Sönke Wortmann'ın yönettiği "Schoßgebete" adlı sinema filmi ve 2015'te ZDF kanalı yapımı "Notruf Hafenkante" adlı televizyon dizisinin "Fremde Heimat" adlı bölümünde yer aldı. 2016 yapımı "Papa and the Bride from Cuba" adlı sinema filminde Alman oyuncu Walter Kreye ile birlikte başrolü paylaştı. Angola'da Ä°slam İslam, Angola'da azınlık bir dindir. Çoğu kaynak müslüman nüfusu 90.000 olarak tahmin etse de daha çok olduğu hakkında söylemler vardır. Angola'daki birçok Müslüman Sünnidir. Bunlar da genellikle Batı Afrika ve Orta Doğu'dan gelenlerdir. Tarihsel olarak Angola kayda değer bir müslüman nüfusa sahip olmadı. 21. yüzyılda ise Angola'daki müslüman nüfus büyüdü. Angola'daki Müslümanların çoğu Batı Afrika, Orta Doğu özellikle Lübnan'dan gelen iş adamları ve göçmenlerdir. Ekaterine Dadiani Ekateriné, Doğu Gürcistan'ın soylu Çavçavadze ailesindendir. Babası, Rus Çariçe Büyük Katerina'nın vaftiz oğlu ve general Prens Alexander Çavçavadze, annesi ise Doğu Gürcistan'da hüküm sürmüş II. Erekle'nin torununun torunu Prenses Salomé Orbeliani idi. Ablası Prenses Nino, ünlü Rus oyun yazarı, besteci ve diplomat Aleksandr Griboyedov ile evlenirken, kız kardeşi Prenses Sophie, Rus İmparatorluğu Eğitim Bakanı Kont Alexandr Nikolai ile evlendi. Ekaterine, 19 Aralık 1838'de Megrelya'nın Kalıtsal Prensi Davit Dadiani ile evlendi. Davit Dadiani, 1840'da babası V. Levan Dadiani'nin emekli olmasıyla beraber tahta çıktı. Ağustos 1853'te Davit öldü ve Ekateriné kocasının sorumluluklarını kısa sürede üstlendi. Rus İmparatorluğu Çarı I. Nikolay, Ekaterine'yi oğlu Niko'nun kral naibi ve Davit'in kardeşleri Prens Grigol Dadiani ve Prens Konstantin Dadiani'den oluşan naiplik konseyinin başkanı olarak atadı. Kırım Savaşı'nda Türkler, birliklerinin önemli bir kısmını Megrelya'ya gönderdi ve Ekateriné'yi canını kurtarmak için kaçmaya zorladı. Türk general Ömer Paşa, işgalden kısa süre sonra Ekaterine'ye bir mektup gönderdi. Ömer Paşa, mektupta Ekaterine'nin teslim olmasını ve oğlunun Megrelya'yı Osmanlı İmparatorluğu'na devretmesini talep ediyordu. Paşa'nın mektubunu cevaplandırmayı reddeden Ekateriné, Megrel kuvvetlerini kontrolünü devraldı ve işgalci Türklere ciddi hasarlar veren karşı saldırılar düzenledi. Kırım Savaşı, 1856'da imzalanan Paris Antlaşması ile sona erdi ve Ekateriné, Rusya İmparatoru II. Aleksandr'ın taç giyme törenine davet edildi. Törende yeniden kral naibi olan Ekaterine, törene çocukları ve kız kardeşi Nino ile katıldı. Rus anı yazarı KA Borozdin'e göre, Ekateriné "güzelliğinden parıldıyordu" ve "zengin bir şekilde dekore edilmiş kostümünün" içinde olağanüstü görünüyordu. Modern Gürcistan'daki birçok kişi gibi, Ekaterine'ye "Megrelya Kraliçesi" olarak atıfta bulunan Borozdin, taç giyme töreninde herkesin "Ekateriné' ve ailesinden memnun olduğunu" belirtmiştir Ekateriné, 1856'da kral naipliğini General George Dadiani'ye bıraktı ve Romanov Hanedanı'nın konutu olan Tsarskoye Selo'da yaşamaya başladı. Sarayda "sarayın kadını" olarak anılan Ekaterine, 1857'de Megrel demirci Uta Miqava tarafından düzenlenen köylü ayaklanması nedeniyle Gürcistan'a dönmek zorunda kaldı. 12 Mayıs'ta isyancılar eyaletin başkenti Zugdidi'nin kontrolünü ele geçirdi ve Ekateriné'yi Rusya'dan yardım istemeye zorladı. Doğu Gürcistan'ı zaten hali hazırda ilhak etmiş olan Rusya, isyana müdahale etti, ayaklanmayı bastırdı ve Ekateriné'nin çocuklarının eğitimini bahane ederek Ekaterine'nin Saint Petersburg'a taşınmasını istedi. Ekaterine'nin Megrelya'dan ayrılmasıyla beraber, bölgede "geçici" bir Rus askeri otoritesi kuruldu ve prenslik fiili olarak kaldırıldı. Rusya'ya taşınan Ekateriné, Tsarskoye Selo'daki özel salonunu Gürcü ve Rus aydınların ziyaretine açık tuttu. Yaklaşık on yıl Rusya'da yaşadıktan sonra, kızı Prenses Salomé'nin Fransız kocası Prens Achille Murat ile hali hazırda yaşadığı Paris'e taşındı. Hayatının son yıllarını Batı Gürcistan'da geçiren Ekaterine, Martvili'deki Orta Çağ Doğu Ortodoks manastırına defnedildi. County Cricket Ground (Derby) County Cricket Ground, kısaca County Ground, diğer adıyla Racecourse Ground ya da sponsorluk anlaşması gereğince Incora County Ground, Derby, Birleşik Krallık'ta yer alan kriket stadyumudur. 9.500 kişi kapasiteli olup Derbyshire'ın iç saha maçlarına ev sahipliği yapmaktadır. 1853'te hizmete giren stadyum, zaman zaman futbol maçlarında da kullanılmış ve 1884-1895 yılları arasında, futbol kulübü Derby County'nin iç saha maçları da burada gerçekleştirilmiştir. Puding Alimardon Åžukurov Alimardon Şukurov (d. 28 Eylül 1999), Boluspor takımında orta saha pozisyonunda görev yapan Kırgız millî futbolcudur. Profesyonel kariyerine 2017 yılında Abdish-Ata Kant kulübünde başladı. Daha sonra Boluspor'a transfer oldu. 2018-19 FA Cup 2018-19 FA Cup, tam adıyla 2018-19 Football Association Challenge Cup ya da Emirates ile olan sponsorluk anlaşması gereğince 2018-19 The Emirates FA Cup, FA Cup'ın 138. sezonudur. 11 Ağustos 2018'de başlayan ekstra ön eleme turu maçlarıyla başlayan turnuva, 18 Mayıs 2019'daki final maçıyla sona erdi. Finalde karşılaştığı Watford'u 6-0 yenen Manchester City, tarihindeki altıncı FA Cup şampiyonluğuna ulaştı. Aynı sezon EFL Cup ile Premier League şampiyonu da olan takım, İngiltere futbol tarihinde bu üç turnuvada da aynı sezonu şampiyon olarak tamamlayan ilk takım oldu. Eleme turlarında mücadele eden takımların hiçbiri Premier League ya da English Football League'de yer almamaktaydı. 11 Ağustos 2018'de başlayan ekstra ön eleme turu maçlarıyla turnuva başladı ve bu turları geçen 32 takım, birinci turdan turnuvaya katılmaya hak kazandı. Birinci turun kura çekimi 22 Ekim'de, Dennis Wise ve Dion Dublin tarafından gerçekleştirildi. Buradaki 40 eşleşmedeki maçlar 9-12 Kasım, tekrar maçları ise 20-21 Kasım tarihlerinde oynandı. Turda, eleme turlarından gelen 32 takım ile EFL League One ve EFL League Two'dan gelen 48 takım mücadele etti. İkinci turdaki eşleşmelerin kura çekimi 12 Kasım'da gerçekleştirildi. Birinci turdan gelen 40 takımın mücadele ettiği maçlar 30 Kasım-3 Aralık, tekrar maçları ise 11, 17 ve 18 Aralık'ta oynandı. Üçüncü tur eşleşmelerinin kura çekimi 3 Aralık'ta gerçekleştirildi ve BBC One ile BT Sport'tan canlı olarak yayımlandı. İkinci turdan gelen 20 takımın yanı sıra Premier League ve EFL Championship'ten toplam 44 takımın yer aldığı turdaki maçlar 4-7 Oca, tekrar maçları ise 15-16 Ocak 2019'da oynandı. Dördüncü turdaki eşleşmelerin kuraları 7 Ocak'ta, Carl Ikeme ve Robbie Keane tarafından çekildi. Maçlar 25-28 Şubat'ta, tekrar maçları ise 5 ve 6 Şubat'ta oynandı. Beşinci tur eşleşmelerinin kuraları 28 Ocak'ta gerçekleştirildi ve maçlar 15-18 Şubat'ta oynandı. Çeyrek final eşleşmelerinin kura çekimi 18 Şubat'da gerçekleştirildi ve maçlar 16-17 Mart'ta oynandı. Yarı final eşleşmelerinin kuraları 17 Mart'ta gerçekleştirildi ve maçlar 6-7 Nisan'da oynandı. Final maçı 18 Mayıs'ta, Londra'daki Wembley Stadyumu'nda oynandı. Uçuş saati Uçuş saati, hava aracının gökyüzünde geçirdiği saati veya zamanı ifade eden bir terimdir. Genellikle uçuş saatinin uzunluğuyla doğru orantılı olarak pilotların deneyimini göstermek için kullanılır. Kozluçay, Yalvaç Kozluçay, Isparta ilinin Yalvaç ilçesine bağlı bir köydür. Köyün adı, 1478 yılı kayıtlarında Rumca kökenli Gelegermi, 1912 yılı kayıtlarında ise Gelegemli olarak geçmektedir. 1970'li yılların başında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Isparta il merkezine 110 km, Yalvaç ilçe merkezine 17 km uzaklıktadır. Blevio Blevio, İtalya'nın Lombardiya bölgesine bağlı Como ilinde bulunan bir komündür. Komünün nüfusu 31 Aralık 2010 tarihi itibarıyla 1.268'dir. Aykut EniÅŸte Aykut Enişte, 24 mayıs 2019 yılında vizyona giren yönetmenliğini Onur Bilgetay'ın yaptığı, yapımcılığını Necati Akpınar üstlendiği, senaryosunu ise Cem Gelinoğlu ve Giray Altınok'un yazdığı durum komedisi filmidir. Cornale Cornale, İtalya'nın Lombardiya bölgesine bağlı Pavia ilinde bulunan bir komündür. Komünün nüfusu 31 Aralık 2004 tarihi itibarıyla 732'dir. Romagnese Romagnese, İtalya'nın Lombardiya bölgesine bağlı Pavia ilinde bulunan bir komündür. Komünün nüfusu 31 Temmuz 2017 tarihi itibarıyla 685'tir. Misia İbrahim Akın (bürokrat) İbrahim Akın (1970, İncesu, Osmancık, Çorum) Türk bürokrat. 14 Mayıs 2018'den beri Kırşehir Valiliği görevini sürdürmektedir. 1970 yılında Çorum ili, Osmancık ilçesi, İncesu köyünde doğdu. İlkokulu köyünde, ortaokul ve liseyi ise Çorum’da tamamladı. 1992 yılında Ankara Üniversitesi Siyasal Bilgiler Fakültesi'nden mezun oldu. 9 Mayıs 1994 tarihinde Kastamonu Kaymakam Adayı olarak göreve başladı. 1995 yılı Haziran ayından itibaren 8 ay süreyle dil eğitimi ve inceleme araştırma yapmak üzere İngiltere’de bulundu. Kaymakam adaylığı esnasında Beyağaç (Denizli) ilçesi Kaymakam Vekili olarak görev yaptı. 1997 yılında 83. Dönem Kaymakamlık kursunu bitirerek Kızılören (Afyonkarahisar) ilçesi Kaymakamlığına atandı. Daha sonra sırasıyla Kulp, (Diyarbakır) Akçakale (Şanlıurfa ve İnönü, Eskişehir (Eskişehir) ilçesi Kaymakamı olarak görev yaptı. 25 Ocak 2006 tarihinde Mülkiye Müfettişliği, 1 Temmuz 2008 tarihinde Mülkiye Başmüfettişliği görevine başladı. 2009 yılı Eylül ayından 2013 yılı Ocak ayına kadar geçici görevli olarak Başbakanlıkta görev yaptı. 2013 yılı Ağustos ayından itibaren 1 yıl süreyle yurt dışı inceleme ve araştırma görevi kapsamında ABD’de bulundu. 16.04.2015 tarihinden itibaren Mülkiye Teftiş Kurulu Başkan Yardımcısı olarak görev yapmakta iken 14 Mayıs 2018 tarihli Bakanlar Kurulu Kararıyla Kırşehir Valiliği görevine atandı. Evli ve 3 çocuk babasıdır. Ã–mer Faruk Beyaz Ömer Faruk Beyaz (d. 29 Ağustos 2003; İstanbul, Türkiye), Fenerbahçe takımında orta saha pozisyonunda görev yapan Türk futbolcu. 31 Ağustos 2019'da Fenerbahçe ile profesyonel sözleşme imzaladı. 16 Haziran 2020 tarihinde Trabzonspor'a karşı oynanan maçın 87. dakikasında Garry Rodrigues'in yerine oyuna girerek Fenarbahçe forması ile ilk resmi maçına çıktı. 7 Temmuz 2020 tarihinde Gençlerbirliği'ne karşı oynanan maçın 86. dakikasında Tolgay Arslan'ın yerin oyuna girerek ilk lig maçına çıkmış oldu. 12 Temmuz 2020 tarihinde Sivasspor ile oynanan lig maçında Fenerbahçe formasıyla ilk kez ilk 11'de yer aldı. Aynı zamanda Fenerbahçe formasıyla ilk 11'de maça çıkan en genç oyuncu oldu. Şu anda Fenerbahçe takımında kaptanlık yapmaktadır. Aynı zamanda Fenerbahçe takımının en küçük yaştaki kaptanıdır. 24 Eki 2017 tarihinde ilk kez Türkiye U-15 forması giydi. 11 maça çıkan Ömer Faruk, 4 gol kaydetti. Türkiye U-16 formasıyla 14 maç'ta 7 gol, Türkiye U-17 formasıyla 10 maçta 4 gol atmayı başardı. Milli tak覺m覺n kaptan覺d覺r. Eurovision Çocuk Şarkı Yarışması'nda Almanya Almanya, Eurovision Çocuk Şarkı Yarışması'na ilk kez Polonya'nın başkenti Varşova'da yapılacak 2020 Eurovision Şarkı Yarışması'na katılımını onaylamış, NDR isimli kamusal yayın kuruluşunun Avrupa Yayın Birliği'nin üyesi olmasından dolayı katılmıştır. Davit Gurieli Davit Gurieli (Gürcüce: დავით გურიელი, "Davit 'Gurieli"; Rusça: "David Mamiyevich Guriel"; 1818 - 23 Ağustos 1839) Guria prensi unvanına sahip son kişidir. Gurieli Hanedanından olan Davit, 24 Kasım 1826'dan 9 Eylül 1829'a kadar Guria prensi unvanına sahip olmuş, ama genç yaşı ve Rusya'nın prensliği işgal etmesinden dolayı hiçbir zaman prensliği fiilen yönetmemiştir. Osmanlı'ya sürgün edilen Davit, 1832'de özel vatandaş statüsünde Rusya'ya geri dönmüştür. Rus İmparatorluk Ordusu'nda subay olarak eğitilen Davit, Kafkas Savaşında savaşmış ve Ahulgo Savaşında ölmüştür. Aydoğmuş, Keçiborlu Aydoğmuş, Isparta iline bağlı, Keçiborlu ilçesinin bir belediyesidir. Köy, 1919'dan beri aynı adı taşımaktadır. 1973 yılında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Isparta il merkezine 45 km, Keçiborlu ilçe merkezine 15 km uzaklıktadır. Emrah Safa GÃ¼rkan Emrah Safa Gürkan (d. 16 Ocak 1981, Değirmendere), Türk akademisyen. 1981 yılında Değirmendere'de doğdu. Bilkent Üniversitesi Uluslararası İlişkiler Bölümü’nde lisans çalışmalarını tamamladıktan (2003) sonra, aynı üniversitede Halil İnalcık’ın danışmanlığında yazdığı "Ottoman Corsairs in the Western Mediterranean and Their Place in the Ottoman-Habsburg Rivalry, 1505-1535" adlı tez ile yüksek lisans diplomasını aldı (2006). Ardından Georgetown Üniversitesi'nde Gábor Ágoston ile yazdığı "Espionage in the 16th Century Mediterranean: Secret Diplomacy, Mediterranean Go-Betweens and the Ottoman-Habsburg Rivalry" başlıklı tez ile doktor unvanını aldı (2012). Osmanlıca, Fransızca, İtalyanca, İngilizce, İspanyolca, Latince, Almanca, Katalanca, Portekizce ve Farsça kaynakları bir arada kullanarak Yeniçağ Avrupa ve Akdeniz tarihi üzerine uzmanlaşmaktadır. İstihbarat, korsanlık, kölelik, ihtida, gemi teknolojisi, Osmanlı – Avrupa ilişkileri ve Akdeniz denizciliği gibi konular üzerine Türkçe, İngilizce, İtalyanca, İspanyolca ve Almanca makaleleri bulunan Gürkan'ın 2017'de çıkan ilk kitabı "Sultanın Casusları: 16. Yüzyılda İstihbarat, Sabotaj ve Rüşvet Ağları" (İstanbul: Kronik, 2017) 2018'de Türkiye Bilimler Akademisi tarafından Bilimsel Telif Eser Ödülü'ne layık görülmüştür. Ertesi yıl çıkardığı "Sultanın Korsanları: Osmanlı Akdenizi’nde Gazâ, Yağma ve Esaret, 1500 – 1700" (İstanbul: Kronik, 2018) kitabını 2020 başlarında çıkardığı "Bunu Herkes Bilir: Tarihteki Yanlış Sorulara Doğru Cevaplar" (İstanbul: Kronik, 2020) takip etmiştir. Zeynep Nevin Yelçe ile gerçekleştirdiği "Osmanlı İmparatorluğu ve 16. Yüzyılın İlk Yarısında Akdeniz’de Haber Dolaşımı" adlı TÜBİTAK projesinin yanısıra, İspanya Kültür Bakanlığı tarafından fonlanan "La otra Europa: Individuos y grupos de la Europa oriental y del imperio safaví en España y la América española de la edad moderna" ve Avrupa Birliği Bilim ve Teknoloji'de İşbirliği denetimindeki "Islamic Legacy: Narratives East, West, South, North of the Mediterranean (1350-1750)" adlı projelerde araştırmacılık yapmaktadır. 2018 yılında 14. Kadir Has Ödülleri’nde "Gelecek Vadeden Bilim İnsanı Ödülü"’ne layık görüldüğü gibi, gene aynı sene Türkiye Bilimler Akademisi'nin verdiği "Üstün Başarılı Genç Bilim Adamı Ödülü"’ne hak kazanmıştır. Ottoman History Podcast'ın iki kurucu editöründen biri olan Gürkan, aynı zamanda FluTV’de İlker Canikligil ile "Olmaz Öyle Saçma Tarih" adlı programı yapmaktadır. Kanal D'de yayınlanan Fatih ve Netflix'te yayınlanan dizilerinin danışmanlarındandı. Ahmetli, Torbalı Ahmetli, İzmir ilinin Torbalı ilçesine bağlı bir mahalledir. YargÄ±lama Hukuku Yargılama Hukuku (veya Usül Hukuku) mahkemelerdeki yargılama yöntemlerini (usül) belirler. Örneğin; Adli Yargıda hakim karşısına çıkmak esas iken, İdari Yargı’da davalar dosyalar üzerinden görülür ve istisnalar hariç hakim karşısına çıkılmaz. Dava süreçleri ayrıntısıyla tespit edilir. Yargılamada Diyalektik bir süreç vardır. Diyalektik, karşıtlıkları kullanarak gerçekleştirilen akıl yürütme biçimidir. Bir fikir (tez / iddia / sav) kendisine karşıt fikirler (anti-tez / zıt-iddia / karşı-sav) ile çatışır. Böylece yeni bir fikir (sentez / bireşim / terkip) ortaya çıkar. Diyalektik süreç kısaca Tez + Antitez = Sentez bağıntısına göre işler. Buna göre bir şeyi yalnızca kendisini inceleyerek anlamak mümkün değildir, karşıtı olan olguları da incelemek gerekir. Yargılamada taraflar vardır. Tarafların iddiaları (Tez ve Antitez) bulunur. Bunlar birbiriyle çelişir. Örneğin bir tarla anlaşmazlığında tarafların iddiaları birbiriyle çatışmaktadır. Hakim Analiz (Çözümleme) ile sorunu anlar ve sonuca varır (Sentez). Örneğin bir ceza davasında ömürboyu hapis isterken (Tez), zanlının avukatı müvekkilinin suçsuz olduğunu öne sürerek beraatini isteyebilir (Antitez). Hakim tanıkları dinler, delilleri değerlendirir (Analiz) ve sonuca ulaşıp kararını açıklayarak suçluya 8 yıl hapis cezası verebilir (Sentez). Savcı; ceza davalarında toplumun yararını savunan kişidir. Örneğin bir suç (cinayet, tehdit, darp vs.) davasında zanlının avukatı ile mağdurun (veya ailesinin) avukatları mahkemede bulunurlar ve tarafları savunurlar. Savcı ise tarafsız olarak kendi iddiasını öne sürebilir. Çoğu zaman mağdurdan yana durur ancak onun asıl amacı mağduru, içinde bulunduğu toplumun bir ferdi olarak dikkate almaktır. Yani gerçekte toplum düzenini savunmaktadır. Bu nedenle savcılara Cumhuriyet Savcısı denir. Yani Cumhurun (halkın) ve Cumhuriyetin (devletin) adına hareket ederler. Osmanlıca “Müdde-i Umumi” (Genel İddiacı, Kamu İddiacısı) tabiri savcı demektir. “İddia Makamı” da denir. Ahmetli, Gölköy Ahmetli, Ordu ilinin Gölköy ilçesine bağlı bir mahalledir. Nejat OkÃ§ugil Nejat Okçugil (d. 1929; İstanbul - ö. 7 Kasım 1998 İstanbul), Türk kameraman, görüntü yönetmeni ve film yönetmeni. Film yönetmeni Cevat Okçugil'in ve sinema oyuncusu Nevzat Okçugil'in abisidir. 1929 yılında İstanbul'da dünyaya geldi. Eğitimini New York'taki Manhattan Koleji'nde sürdürdü. 1951'den 1959 yılına kadar NBC televizyonunda çalıştı. Daha sonra Türkiye'ye dönen Nejat Okçugil, Türker İnanoğlu'nun yönettiği Köyde Bir Kız Sevdim filminde kameramanlık kariyerine başladı. Seksenin üzerinde filmde görüntü yönetmeni olarak görev aldı. Kameramanlık ve görüntü yönetmenliğinin yanı sıra senarist olarak çalıştığı filmler de oldu. Hayalimdeki Sevgili (1962) ve Sevenler Ölmez (1963) filmlerini yazdı. 1966 yılında Dehşet Yaratan Adam isimli film ile ilk kez film yönetmenliği yaptı. 1960 yılında abisi Cevat Okçugil ile birlikte Okçugil Film'i, 1972'de İstanbul Ticaret'i kurdu. 1980'da Amerika'ya yerleşen Nejat Okçugil, 1998 yılında hayatını kaybetti. Hata (hukuk) Hata, hukukta özellikle de borçlar hukukunda sözleşmeler meydana getirilirken gerçek iradenin bilmeden ve farkında olmadan farklılaşmasıdır. Hem hatayı yapan hem de hukuki işlemin karşı tarafı da bu durumun farkında değildir. Örneğin; bir borç senedindeki tutarın yanlış yazılması. Borçlu da alacaklı da bu durumun farkında değildir. Kasıt yoktur. Farkında olup susmak hata değil, hiledir. Hata anlaşıldıktan sonra bir yıl içinde sözleşme iptal edilebileceği gibi hata düzeltilerek devam da ettirilebilir. İptal hakkı için hatanın esaslı olması gerekir. Esaslı Hatalar: Hatada her iki taraf da masumdur. Cevat OkÃ§ugil Ahmet Cevat Okçugil (d. 1931; İstanbul - ö. 1996 İstanbul), Türk film yönetmeni, senarist ve film yapımcısı. Görüntü yönetmeni Nejat Okçugil'in ve sinema oyuncusu Nevzat Okçugil'in kardeşidir. 1931 yılında İstanbul'da doğdu. İstanbul Ticari İlimler Akademisi'nde eğitim gördü. 1957'de Şehir Tiyatrosu Çocuk Bölümü'nde Dalgacılar isimli bir müzikal sahneledi. Tiyatro çalışmalarının ardından sinema eğitimi almak isteyen Cevat Okçugil, Amerika'ya gitti. Döndükten sonra sinema sektörünün çeşitli alanlarında çalıştı. 1960'da senaryosunu da kendisinin yazdığı Elveda Hatıralar isimli filmi yönetti. Aynı sene abisi Nejat Okçugil ile birlikte Okçugil Film şirketini kurdu. Yönettiği filmlerin yapımcılığını da üstlendi. Evli ve iki çocuk babası olan Cevat Okçugil, 1996 yılında İstanbul'da hayatını kaybetti. Sella curulis Sella curulis, Antik Roma'da yüksek rütbeli politikacılar ve idari makam sahiplerinin iktidar ve güç sembolü olarak yorumlanan bir çeşit oturaktır. İlk olarak Etrüskler döneminde ortaya çıkan sella curulis Principatus ve Geç Antik Çağ dönemlerinde de politik hakimiyetin sembolü olarak hizmet etmiş, sanat eserleri ve sikkelerde betimlenmiştir. MediaÅŸ Muharebesi Mediaş Muharebesi, 1437-1444 Osmanlı-Macar Savaşı'nda bir evre. Evrenosoğlu Ali Bey komutasındaki Türk akıncı birlikleri 1438 Ekim ayında Erdel/Sekelistan'daki Mediaş civarında Macar-Sekel birliklerine karşı büyük bir zafer kazandı. Macaristan Krallığı'nın 1437 yılında Alacahisar Baskını'yla Osmanlı-Macar Savaşı'nı başlatması üzerine, Osmanlı Padişahı II. Murad 1438 yılında yaklaşık 40.000 kişilik bir orduyla Haziran-Ağustos arasında Tuna'yı aşarak önce (Osmanlı'ya bağlı) Eflak ardında da Macaristan Krallığı'na bağlı Erdel topraklarına girdi. Türk ordusu Hunedoara ve Sebeş'i zaptedip çevresini istila etti, ancak bölgenin merkezi Sibiu (Hermannstadt) kalesini sekiz gün kuşattıysa da alamadı. Daha kuzeydeki Mediaș ve Sighișoara (Schässburg) ve Braşov (Kronstadt) zaptedildikten sonra Türk ordusu tekrar Eflak üzerinden geçip Tuna'yı aşarak Osmanlı topraklarına döndü. II. Murad'ın 45 gün süren seferinin bitiminde istilaya uğrayan bölge yerlebir olmuş, Macar mukavemeti kırılmış ve yaklaşık 70.000 esir alınmıştı. II. Murad bu seferin ardından, Macaristan Krallığı üzerindeki baskıyı sürdürebilmek için Ağustos-Kasım döneminde yaklaşık 20.000 sipahi ve akıncıdan oluşan birliğin başında Evrenosoğlu Ali Bey'i Sekelistan'a gönderdi. Evrenosoğlu Ali Bey komutasındaki Türk birliği Ekim'de de Mediaș civarında karşılaştığı 12.000 kişilik Sekel birliğiyle giriştiği muharebede büyük bir zafer kazandı ve 15 kontu da esir aldı. İstila sonucunda Türk birlikleri yaklaşık ilave 30.000 esir almıştı. Türk birliğinin gerek Sekelistan'ı istilası gerek Macar/Sekel birliği karşısında kazandığı zafer, bölgedeki direnci kırmayı başardı. Bu sayede, II. Murad müteakip yıl Türk ordusunun başında Sırbistan seferine çıkarken, Macaristan'dan Türk topraklarına yönelik herhangi bir tehdit gelmedi. Hipogonadizm Hipogonadizm (hypogonadism), cinsiyet hormonlarının yetersizliğidir. Gonadotropik hormonlar (GnRH) hipotalamusta üretilir ve özel bir kan dolaşım sistemiyle hipofize yönlendirilir. Gonadotropik hormonlar (GnRH), gonadotropin salgılatıcı hormonlardır; hipofizi uyarır ve hipofiz gonadotropinleri üreterek kan dolaşımına boşaltır. Hipofiz ön lobuna ulaşan GnRH, "follitropin" (FSH) ve "lutropin" (LH) adı verilen iki gonadotropin hormonun aralıklı olarak kana verilmesini (sekresyonunu) tetikler. Pulsatil sekresyon olarak bilinen bu mekanizmada; her 60-90 dakikada bir, 1 dakika süreyle hipofize gelen GnRH uyarısıyla gonadotropin hormonlar kan dolaşımına verilir. Hipofizden kan dolaşımına dökülen gonadotropin hormonlar, kadınlarda ovaryumlara (yumurtalık), erkeklerde testislere ulaşarak cinsiyet hormonlarının üretimini tetikler; GnRH, kadınlarda yumurtlamayı ve östrojen hormon üretimini düzenleyen folikül uyarıcı hormon (FSH) ve luteinize edici hormon (LH) sentezini tetikler. LH testislerdeki Leydig hücrelerinden testosteron salgılanmasını denetler ve sperm üretimini uyarır. FSH ve LH sekresyonu, yine hipofiz ön lobunda üretilen ve "prolactin" adı verilen hormon tarafından frenlenir. LH testislerdeki Leydig hücrelerinden testosteron salgılanmasını denetler (kandaki testosteron düzeyi yükselirse GnRH ve LH üretimi azalır: endokrin sistemin "“feedback”" mekanizması). Kandaki gonadotropin hormon düzeyinin düşüklüğü, her iki cinste de puberte (ergenlik) ve cinsiyete özgü fiziksel gelişmelerde sorunlarına neden olur; kız çocuklarında yumurtlama ve menstrüasyon (adet) yokluğu, erkek çocuklarında ise sperm üretimi sorunları ve kas gelişimi olumsuzlukları başlıca sonuçlardır. Kandaki androjen düzeyi düşüklüğüne erkeklerde “hipoadrenojenizm” denir; en bilinen örneği, testosteron yetersizliğidir. Kadınlarda ise “hipoöstrojenizm” olarak bilinen olguda estradiol düzeyleri düşüktür. Puberte aksaması en önemli bulgudur. Her iki cinste genital organlarda gelişme geriliği ve anomaliler saptanır; kısırlık (infertilite; sterilite) bu tablonun en ağır sonucudur. Sekonder cinsel yapılar (kıllanma, meme gelişmesi, fizik yapı, vb) eksiktir. Gonadotropinlerin yetersizliğinin yanı sıra erkeklerde testosteron, kız çocuklarında estradiol, lutein hormon (LH) ve folikül stimulan hormon (FSH) düzeylerinde nedeni bilinmeyen bir yetersizlik vardır. Hipogonadizm bulgularına ek olarak koku alma ve işitme sorunları, yarık damak, yarık dudak, diş sürmelerinde aksamalar, üriner sistem malformasyonları, iskelet kaslarının gelişememesi, ekstremite anomalileri ve osteoporoz, santral sinir sistemi anomalileri ve bu malformasyonlara özgü bulgular olabilir. Erkeklere özgü ortak bulgular Kızlara özgü ortak bulgular Fenotiplerin büyük bölümünde ağız ve çene bulguları vardır. Fenotip 5, 6, 9, 21 olgularında yarık dudak ve yarık damak; fenotip 16’da yalnızca yarık damak; 7, 8, 11, 17,18,19, 20 fenotiplerinde isr diş sürmelerindeki aksamalara bağlı hipodonti ve oligodonti bulguları vardır. Androjen ya da östrojen düzeylerinin düşüklüğüne etki eden aksamayı bulmak için kan testleri uygulanır: kandaki LH ve/veya FSH düzeyleri yüksek ise sorun gonadlar olarak bilinen testislerde ya da ovaryumlardadır; LH ve/veya FSH kan düzeyleri düşük ise sorun hipotalamusta ya da hipofizdedir. Gonadlardaki sorunlardan kökenli hipogonadizm sendromları arasında Noonan sendromu, Turner sendromu ve Klinefelter sendromu ve polikistik over sendromu öne çıkar. Sorunun hipotalamusta ya da hipofizde olduğu hipogonadizm olgusunun ortaya çıkışında 2 önemli mekanizma vardır; (i) GnRH üretimi yetersizdir ya da (ii) GnRH üretimi yeterlidir; ancak, hipofiz bu uyarıya tepki vermemektedir. Bu tabloya “hipogonadizm” nitelemesi yapılır. Klinik-patoloji açısından 2 tür hipogonadizm vardır: Primer hipogonadizm, Sekonder hipogonadizm. Gonadotropik hormonun (GnRH) doğumsal yetersizliği sonucu ortaya çıkan gonadortopin yetmezliğine bağlı cinsel olgunlaşma bozukluklarının saptandığı, 25 fenotipi olan kalıtsal bir sendromdur; bu tür olgulara “hipogonadotropik hipogonadizm” nitelemesi yapılır. Kuşaktan kuşağa otosomal dominant, otosomal resesif ve X-kromozomu aracılığıyla aktarılırlar. Hastalar, 18 yaşına dek cinsel olgunlaşmasını tamamlayamayan gençlerdir. Fenotip 1 ve fenotip 2 özel nitelik taşırlar; fenotip 1 Kallmann sendromu 1 ve fenotip 2 Kallmann sendromu 2 olarak tanınmaktadır. CHARGE sendromu ve Klinefelter sendromu da konjenital hipogonadotropik hipogonadizm bulguları içerir. Benzer bulgular, hipogonadotropik hipogonadizm dışındaki bazı sendromlarda ikincil bulgulardan biri olarak belirlenir. Hipotalamusun, hipofizin, testislerin ya da ovaryumların işlevlerini etkileyen olumsuzluklar nedeniyle ortaya çıkan tablodur. Hipotalamusu etkileyen patolojiler GnRH sentezini bozar; bu nedenle, kandaki GnRH, buna bağlı olarak FSH ve LH düzeyleri de düşüktür. Hipofiz patolojilerinde ise, kan GnRH düzeyi normal ya da yüksek olduğu halde gonadotrop hormonların üretimi gerçekleşemez; kan FSH ve LH düzeyleri çok düşüktür. Gonadotrop hormonların hedefi olan testisler ve ovaryumlar gibi organlardaki patolojiler, bu organların tepkisiz kalmasına neden olur. Hipotalamus ve hipofiz işlevlerinde sorun yoktur, kan GnRH, LH ve FSH düzeylerinin normalin üzerinde olmasına karşın testosteron ve östrojen düzeyleri çok düşük düzeylerdedir. Sekonder Hipogonadizmin Edinsel Sebepleri Tanı için kullanılabilecek testler; kan FSH, LH, TSH hormon düzeyi ölçümleri, GnRH’ a LH yanıtı ölçümü, hipotalamik-hipofizer manyetik rezonans (MR) görüntüleme (tümör vb. varlığı araştırma amaçlı), genetik testler (primer hipogonadotropik hipogonadizm araştırılmasına yönelik), koku testi, BMD ölçümü, renal ultrasonografidir. Laboratuvar testleri, genellikle düşük veya normal serum FSH, düşük serum estradiol düzeyleri (azalmış GnRH sekresyonuna veya GnRH’ a pitüiter duyarsızlığına bağlı) şeklinde bulunur. Prolaktin düzeyi genellikle normaldir. Bu durumun olası klinik yansımaları; gecikmiş puberte, düzensiz menstrüel sikluslar (oligomenoreden çok amenore şeklinde erken menopoz, infertilite, azalmış kemik dansitesi, koltuk altı ve pubik kıllanmada azalma, gecikmiş puberte nedeniyle kendine güven eksikliği, azalmış libido gibi cinsel problemler şeklindedir. Progesteron çekilme kanaması olmaz. Tedavi, nedene yönelik olarak planlanır. Puberte sorunları yaşayan gençler için tedavinin amacı, normal puberte gelişiminin ve istendiğinde fertilitenin restorasyonudur. Stres kaynakları, beslenme bozuklukları veya zorlayıcı egzersizler ortadan kaldırılabilirse fertilite açısından büyük ölçüde başarı sağlanır. Bu nedenle ilaç tedavisinden önce yaşam tarzı değişiklikleri denenmelidir. Fertilite arzusu olan olgularda hormon düzeylerini düzenlemeye yönelik hormon tedavisi önerilir. MTV Rusya Müzik Ödülleri MTV Rusya Müzik Ödülleri uluslararası sanatçılar gibi yerel Rus yeteneklerin ödüllendirilmesi için 2004 yılında başlatılmış ödül. MTV Rusya Müzik Ödülleri Rus izleyiciler tarafından bu ödüle layık görülmüş yerel ve uluslararası sanatçıları içerir. 2009 MTV Rusya Müzik Ödülleri mali sorunlara yol açan dünya ekonomik krizi nedeniyle iptal edildi. Momentum aktarımı Momentum aktarımı (veya momentum transferi), akışkanlar mekaniği, parçacık fiziği, dalga mekaniği ve optik gibi alanlarda bir parçacığın bir diğerine aktardığı momentum miktarı olarak ifade edilir. Momentum aktarımı bir akışkanın her bir molekülünün rastgele hareketi veya difüzyonu sonucu oluşur. Momentuma, kütleye ve ısı enerjisine sahip moleküllerin hareketi, bu özelliklerin hareket ettikleri her yöne taşınmasını sağlar. Hareket eden moleküller, hareket ettikleri yöne göre bir momentum akısı oluşturur. Bir akışkan katı bir yüzeye paralel olarak x yönünde akarken hızın v olduğu bir hız gradyanı oluşur. v'in birimi metre/saniye'dir ve x yönüne dik olan y yönünde ilerlendikçe bu hız azalır. x yönünde akan bu akışkanın y yönünde değişim gösteren bir momentumu vardır. Momentumun yoğunluğu v.ρ ifadesi ile gösterilir, ve burada ρ akışkanın yoğunluğudur ve birimi kg/m'tür. Moleküllerin rastgele hareket etmesinden kaynaklı olarak +y ve -y yönü boyunca bir momentum aktarımı gerçekleşir. Akışkanın hızlı hareket eden katmanından yavaş hareket eden katmanına doğru y yönü boyunca gerçekleşen bu momentum aktarımı, Newton'un Viskozite Kanunu ile açıklanır: formula_1 Burada τ, x yönünde akan akışkanın y yönü boyunca oluşan momentum akısıdır. Kayma gerilmesi olarak da adlandırılır. ν ve μ/ρ olarak da ifade edilir. y taşınım veya difüzyonun gerçekleştiği mesafedir. ρ yoğunluk ve "μ" da . Mauro Martino Mauro Mevlüt Martino ya da kısaca Mauro Martino (29 Mart 1953, Calabria, İtalya) İtalyan yazar, dizi ve sinema oyuncusu ve senarist. Martino'nun ayrıca Kanada ve Türkiye vatandaşlığı da bulunmaktadır. Kurtlar Vadisi serisinde oynadığı Profesör Martin ve Kârûn rolleriyle tanınmıştır. 29 Mart 1953'te Calabria'da doğdu. Doğumundan bir yıl sonra, ebeveynleriyle birlikte Kanada'nın Toronto şehrine taşındı. Eğitimini burada tamamladı. 1973'te gördüğü bir rüyadan sonra Müslüman oldu ve "Mevlüt" adını aldı. 2004'te Toronto'da İngilizce öğretmenliğinden emekli olduktan sonra İstanbul'a yerleşti. 2005'te Kurtlar Vadisi'nde "Profesör Martin" rolüyle yer aldı. Yıllar sonra Kurtlar Vadisi Pusu'da aynı rolle geri döndü. Dizide daha sonra 2 sezon boyunca "Kârûn" adlı karakteri canlandırdı. MarÅ¡ mira 2005 yılından bu yana düzenlenen etkinlik, Temmuz 1995'te Srebrenica'nın düşmesinden sonra hayatta kalan ve Bosna-Hersek Cumhuriyeti Ordusu tarafından kontrol edilen bölgeye ulaşmaya çalışan Boşnakların öldürülmesine işaret ediyor. "Barış Yürüyüşü" uluslararası bir etkinlik haline geldi ve dünyanın dört bir yanından çok sayıda insan bu yürüyüşe katıldı. 2015 yılında gerçekleşen 20. yılında ise yaklaşık 10.000 kişinin katıldığı belirtiliyor. Yürüyüş genellikle Nezuk köyünden başlıyor. Etkinliğe yürüyerek katılanların yanısıra Bisiklet Maratonu yapan katılımcılardan da destek geliyor. Türkiye'den katılmak isteyenler Marş Mira Türkiye ekibi ile iletişime geçerek bunu sağlıyor. Final Cut Pro Final Cut Pro, ilk olarak Macromedia'nın geliştirdiği, daha sonra Apple'ın geliştirmeye devam ettiği doğrusal olmayan bir video düzenleme programı serisi. En son çıkan sürümü Final Cut Pro X 10.4.8, Intel tabanlı Mac bilgisayarlarda macOS Mojave 10.14 ve üzeri işletim sistemlerinde çalışmaktadır. Yazılım, kullanıcıların videolarını düzenlemelerini ve birçok formatta çıktı alabilmelerini ve videoyu harici ya da dahili bir diske kaydetmelerini sağlamaktadır. 7.0.3 sürümlü eski Final Cut Pro'nun ardından tamamen sıfırdan yazılan Final Cut Pro X, 2011 yılında Apple tarafından tanıtılmıştır. Dyshawn Pierre Dyshawn Pierre (d. 17 Kasım 1993), kısa forvet pozisyonunda oynayan Kanadalı profesyonel basketbolcu. EuroLeague ve Basketbol Süper Ligi ekiplerinden Fenerbahçe forması giymektedir. Kanada'nın Whitby şehrinde doğan Pierre, henüz lise yıllarında iken Anderson Collegiate Vocational Institute'ün basketbol takımında forma giymeyi başarmıştır. Pierre, Kolej kariyerine Dayton Üniversitesi'nin basketbol takımı olan Dayton Flyers'ta başladı. 2012 yılında katıldığı takımın formasını 2016 yılına kadar giyen sporcu, skor özelliğinin yanı sıra ribaund özelliği ile de dikkat çekici bir forvet olmayı başardı. Kolej kariyerinden sonra ara vermeden profesyonel bir kariyere geçen Dyshawn Pierre, kendini ilk olarak Orlando NBA Yaz Kampında Indiana Pacers forması ile gösterdi. Gerçek anlamda ilk profesyonel sözleşmesi ise Almanya'nın Braunschweig ekibi ile oldu. Bu takımda henüz ilk senesinde 32 maçta 14.9 sayı, 2.8 asist ve 1.1 top çalma istatistikleri ile oynamayı başardı. Debut senesine rağmen oldukça iyi bir skor özelliği sergileyen Pierre'in asıl dikkat çekici unsuru ise bir forvete göre aldığı ribaundlardır. İlk senesinde Pierre 7,9 ribaund ortalaması ile oynamıştır. 2017-2018 sezonuna kadar Braunschweig ekibinin formasını giyen Pierre, bu sezonda Dinamo Basket Sassari'ye transfer oldu. Bu takım ile de İtalya Ligi, FIBA Şampiyonlar Ligi ve FIBA Europe Cup gibi organizasyonlarda tecrübe kazandı. Sassari forması ile oynadığı 14 Şampiyonlar Ligi maçında 12.6 sayı, 5.7 ribaund ve 2.4 asist ortalaması tutturdu. Sassari ile sözleşmesi devam ederken 2018 yazını Dallas Mavericks çatısı altında NBA Yaz Ligi'nde geçirdi. 8 Temmuz 2020 tarihinde yapılan açıklamaya göre Türkiye'nin Turkish Airlines Euroleague temsilcilerinden Fenerbahçe ile 1 yılı opsiyonlu olmak üzere 2 senelik anlaşmaya varmıştır. Pierre, Fenerbahçe Beko'nun yeni koçu Igor Kokoškov'un ilk transferidir. Treponem Pal Treponem Pal, Fransız endüstriyel metal grubu. 1986 yılında Paris'te kurulan grup, adını frengiye yol açan "treponema pallidum" bakterisinden almaktadır. Grubun günümüzdeki üyeleri Marco Neves (vokaller), Polak (gitar), Didier Bréard (sampler), Mathys Dubois (davul) ve Syn-Anton'dur (bas gitar); Treponem Pal kurulduğundan beri grubun tek daimi üyesi vokalist Neves olmuştur. Kendi adını taşıyan ilk albümünü 1989'da yayınlayan grup, albüm prodüksiyonlarında Franz Treichler, Roli Mosimann ve Sascha Konietzko gibi müzisyenlerle çalışmıştır. AllMusic eleştirmeni John Book, grubun tarzını "bir tutam endüstriyel etkileşimli agresif metal" olarak tanımlamış ve Godflesh ile The Young Gods'ın müziklerine benzetmiştir. Grubun etkilendikleri müzisyenler arasında Laibach, Swans, Big Black, Black Flag ve Public Enemy bulunmaktadır. G端n端m端zdeki 端yeler Çılgın Palmiyeler (Faulkner'ın romanı) Ey Yeruşalim, Seni Unutursam ("If I Forget Thee, Jerusalem"), yahut yaygın adıyla Çılgın Palmiyeler ("The Wild Palms"), Amerikalı yazar William Faulkner'ın 1939 yılında yayımlanan romanı. Roman ilk olarak, içerisindeki dönüşümlü iki öyküden birinin adı olan, Çılgın Palmiyeler (The Wild Palms) başlığı ile yayımlandı. Bugün, daha ziyade Çılgın Palmiyeler [Ey Yeruşalim, Seni Unutursam] başlığıyla yayımlanmaktadır. Amerika Birleşik Devletleri'nin en saygın yayıncılarından Library of America kitabı If I Forget Thee, Jerusalem (The Wild Palms) adıyla yayımlamaktadır. Kitabın başlığındaki "Ey Yeruşalim, Seni Unutursam" ifadesi 137. Mezmur'a bir anıştırmadır. Roman, Çılgın Palmiyeler adlı bir aşk hikayesi ve Irmak Adam adlı bir nehir macerasının, dönüşümlü olarak anlatılmasından oluşur. Kitap, Çılgın Palmiyeler isimli hikayeyle başlar, dönüşümlü olarak anlatımlar sürer, ve sonunda Irmak Adam adlı hikaye ile biter. Roman, hikayelerin somut bir bağlantısı olmadığı