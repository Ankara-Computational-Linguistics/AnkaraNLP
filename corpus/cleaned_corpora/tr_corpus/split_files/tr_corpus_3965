bir manevra uygulamaya başlamışlardı. Bu manevrada düşman hattı, bir kesimde güç yığılarak yarılmaya çalışılır, böylece düşman gemilerine geriden saldırılırdı. Bu arada, düşman gemileri hattındaki boşluklara süzülüp onlara yandan saldırmayı esas almaktadır. Pers donanası ağırlıklı olarak Fenike, Mısır, Antik Kilikya ve Kıbrıs gemilerinden oluşmaktadır. Pers İmparatorluğu'nun diğer sahil bölgeleri savaşın gidişatı boyunca gemi olarak katkıda bulunacaktır. İyonya Ayaklanması, Önasya'da Pers hakimiyetine karşı askeri bir başkaldırıdır. İsyana, Aiolis, Doris, Kıbrıs, Karya da katılmıştır ve MÖ 499 – 493 yıllarını kapsamıştır. Ayaklanma, Milet tiranları Histiaeus ve Aristatoras'ın baskıcı yönetimlerine ve genel olarak yine Pers Sarayı tarafından atanmış Önasya'daki Grek kent devletleri tiranlarına karşı duyulan hoşnutsuzluktan kaynaklanmıştır. Milet tiranı Aristagoras, MÖ 499 yılında Ege'deki Nakşa Adası'nı ele geçirmek için Sard Satrabı Artaphernes ile birleşik bir sefer başlatmıştır. Bu sefere çıkmaktaki amacı, Milet'teki durumunu, hem saygınlık, hem de parasal yönden sağlamlaştırmaktı. Bu seferin başarısızlıkla sonuçlanması Aristagoras'ı daha da olumsuz etkilemiştir. Pers Sarayı'nca görevden alınacağını düşünmeye başlamıştır. Azledilmeyi beklemek yerine, tüm Batı Anadolu'ya yayılacak bir ayaklanma başlattı. Atina ve Eretria birlikleri ile desteklenmiş İyon birlikleri MÖ 498'de harekete geçtiler, Sard'ın aşağı kentini ele geçirip yaktılar. Ancak aşağı kentte yangın çıkması üzerine kuşatmayı kaldırıp geri çekildiler. Geri çekilirken, Sard'a yardım için gönderilen Pers birliklerince izlendiler ve Efes yakınlarında bu birliklerin süvari unsurlarınca savaşa zorlandılar. Efes Muharebesi olarak anılacak bu muharebede Grek birlikleri ağır biçimde hırpalandılar. Sard'a karşı girişilen bu İyon saldırısı, ilk ve son saldırgan girişim olmuştur. Bundan sonra İyon kentleri hep savunmada kalmıştır. Ancak Pers tepkisi şiddetli oldu. Ayaklanan tüm bölgelerin, en ücra köşelerine varıncaya dek kontrol altına almak için MÖ 497 yılında üç koldan saldırıya geçtiler. Fakat Karya'nın da ayaklanması üzerine en büyük kuvvet, yön değiştirerek Karya'ya yönelmiştir. Karya üzerine ilerleyen Pers birlikleri ilk muharebelerde başarılı olup Halikarnassos üzerine ilerlediler. Pedasa'ya ulaşan bu hatta Karya kuvvetleri tarafından tuzağına düşürüldüler. Buradaki Pedasa Muharebesi, Pers ordusunun imha olması, Daurises ve komutanlarının savaş alanında ölmesiyle sonuçlanmıştır. Burada uğranılan ağır yenilgi, MÖ 496 – 495 yıllarında savaşın duraklamasına yol açmıştır. Kendini toparlayan Pers Sarayı, orduyu ve donanmayı yeniden tertipleyerek MÖ 494 yılında, ayaklanmanın merkez üssü durumundaki Milet'i hedef almıştır. İyon Filosu Milet'i deniz tarafından savunmaya çalıştı, ancak Lade Deniz Muharebesi'nde ağır bir yenilgiye uğradı ve muharebe alanından çekilerek Sisam'a sığındı. Milet kuşatıldı, ele geçirildi ve halkı köle edildi. Bir yandan İyon Donanması'nın uğradığı yenildi, diğer yandan Milet'in düşmesi İyon Ayaklanması'nın da sonunu getirmeye yetmiştir. Bu yenilgiler ardından Karya da Pers hakimiyetine boyun eğdi. Pers kuvvetleri MÖ 493 yılını, Anadolu'nun batı sahillerinde halen direnmekte olan kent devletlerini ezmekle geçirdi. Ardından adil ve dürüst olduğu ileri sürülen bir barış antlaşması yürürlüğe konuldu. İyon Ayaklanması, Grek dünyasıyla Pers İmparatorluğu arasındaki ilk geniş çaplı çatışmadır ve Grek – Pers Savaşı'nın ilk evresini oluşturur. Önasya kesin bir biçimde Pers hakimiyetine girdiyse de I. Darius'un ayaklanmaya destek oldukları için Atina ve Eretria'yı cezalandırmaya kararlıydı. İmparatorluğunun istikrarına karşı süregelen bir tehdit olarak gördüğü Grek dünyasını, tüm Yunanistan'ı istila etmeye karar vermesine nedendir. İyonya'nın istilasından sonra Persler bir sonraki hareketlerini planlamaya giriştiler. Bu hareket tarzı, Atina ve Eretria'yı cezalandırmak ve Yunanistan'dan imparatorluklarına gelecek tehdidi ortadan kaldırmak üzerine kurulu olacaktır. Yunanistan'ın istilasını amaçlayan Pers harekatı iki ana seferden oluşacaktı. İlk askeri sefer I. Darius'un damadı olan Mardonius tarafından yürütüldü. Mardonius'un görevi Trakya'ya yeniden boyun eğdirmekti. Trakya, MÖ 513'te Pers hakimiyeti altına alınmış, ama İyon Ayaklanması sırasında Pers etkisinden çıkmıştı. Mardonius, Makedonya'yı Pers İmparatorluğu'na bağlı bir ülke haline getirmeyi başarmıştır. Daha önce müttefik fakat bağımsızdı. Ancak seferin devamında Mardonisun donanması Aynoroz Yarımadası koyunda yakalandığı bir fırtınada ağır kayıplara uğradı. Bu nedenle sefer ilerleyemedi. Mardonius daha sonra Trak kabilelerinin kampına düzenlediği bir baskın sırasında yaralandı. Böylece Orduyla birlikte Asya'ya geri döndü. Ertesi yıl Darius, niyetini açıkça ortaya koyarak tüm Grek kent devletlerine elçiler gönderdi ve onlardan kendi iradesine ve yönetimine boyun eğmelerini istedi. Atina ve Sparta hariç diğerlerinin büyük bölümü boyun eğdiler. Atina ve Sparta ise elçileri infaz ettiler. Bu davranış açıkça savaş ilanıydı. Bunun üzerine Darius, bir sonraki yıl girişilecek bir askeri harekat için hazırlıklara başladı. MÖ 490'da Amiral Datis'e ve Satrap Artaphemes'in oğlu General Artaphemes'e, ordu ve donanmadan oluşan bir istila seferi için komutanlık verildi ve Donanma Kilikya'dan yelken açtı. Donanma'nın ilk hedefi Rodos'tu. Amiral Datis, Ada'nın Lindos kentini kuşattı fakat bu kuşatma başarılı olmadı. Bu konuyla ilgili Ada'daki bir Lidya tapınağının vakanüvisinde kayıt tutulmuştur. Bu kez Nakşa Adası'na yelken açıldı. Amaç, Artaphernes'in harekatını başarısız kılan direnmenin intikamını almaktı. Ada sakinlerinden çoğu dağlara çekildiyse de Pers askerleri tarafından ele geçirilip köle yapıldılar. Pers Ordusu kenti ve tapınağı yakmıştır. Filo, Ege'yi adeta adadan ataya sekerek katederek Eretria yönünde ilerledi. Bu ilerlemede her adadan asker ve rehine alındı. Donanma Eğriboz'a ve ana hedeflerden ilkine Eretria'ya yöneldi. Eretrialılar Perslerin karaya çıkmasını ya da ilerlemesini engellemek için hiçbir girişimde bulunmadılar. Böylece kentlerinin kuşatılmasına izin verdiler. Altı gün boyunca surların önünde her iki taraf için kayıplara mal olan çatışmalar sürdü. Ancak yedinci gün iki saygın Eretrialı, kente ihanet ederek kapıları açtı. Kent, yerle bir edildi, tapınaklar ve kutsal mekanlar yağmalandı ve yakıldı. Kent halkı da I. Darius'un komutanlarının açıklamalarına göre tümüyle köleleştirildi. Pers Donanması ve Ordusu, Attika Yarımadası sahillerinden güneye inerek Maraton Körfezi'nde, Atina'dan yaklaşık 40 km. mesafede karaya asker çıkarmıştır. Perslerle savaş deneyimi olan Miltiades komutasındaki Atina Ordusu, Maraton Ovası'nın iki yanını da tutmak için yürüyüşe geçmiştir. Ovadaki beş gün savaşsız geçti. Sonra Atina komutanlığı saldırmaya karar verdi. Pers Ordusu'nun sayısal üstünlüğüne karşın, hoplitlerin Pers hafif zıhlı piyadesi karşısında kesin bir üstünlüğü, bu muharebe sırasında açıkça görülmüştür. Pers Ordusu'ndan sağ kalanlar savaş alanını terk ederek gemilere çekildiler. Herodot savaş alanında 6.400 Pers cesedi olduğunu yazmaktadır. Atina'nın kayıpları ise sadece 192 kişidir. Pers Donanması kısa sürede denize açılırken Atina Ordusu da olabildiğince hızla Atina'ya döndü. Datis'in Atina yakınlarına yapabileceği bir çıkarmayı önlemek için zamanla yarışarak Atina'ya ulaştılar. Fırsatı kaçırdığını gören Artaphemes o senenin seferini sona erdirerek Asya limanlarına geri dönmüştür. Maraton Muharebesi Grek – Pers Savaşı'nda, Grek kuvvetlerinin Pers Ordusu'nun üstesinden gelebileceğini göstermesi açısından bir dönüm noktası sayılabilir. Dahası, ağır silahlanmış hoplitlerin, akıllıca sevk ve idare edildiğinde daha üstün bir askeri oluşum olduğunu ortaya koymuştur. Ayrıca Maraton Muharebesi, günümüzün maraton yarışına ilham teşkil etmesi yönünden de ünlüdür. İlk istila girişiminin başarısız olması ardından, Yunanistan'ı tümüyle işgal etme için I. Darius, devasa bir ordu toplamaya girişti. Ancak önce Babil'de iki ayaklanma oldu. Ardından MÖ 486 yılında Mısır tebaası ayaklandı. Bu iki ayaklanma da Grek dünyası için büyük bir şans olarak görülebilir. Bu sayede Pers seferi gecikmiştir ve Atina, MÖ 486 yılında bulunan geniş bir gümüş yatağından, güçlü bir donanma inşa edebilmek için yararlanacak zamanı bulmuştur. Bu durum, Yunanistan seferini belirsiz bir tarihe ertelenmesine neden olmuştur. I. Darius, Mısır üzerine yürümek için hazırlıklarını sürdürürken öldü. Tahta oğlu ve varisi I. Serhas geçmiştir. I. Serhas Mısır ayaklanmasını bastırdıktan sonra hızla, babasının hazırlıkların başlattığı Yunanistan üzerine sefer için çalışmaya başladı. Bu sefer, büyük çaplı bir istila olmasından dolayı ayrıntılı bir planlamayı, büyük miktarda malzeme ve erzağı tedarik etmeyi, büyük sayıda asker toplamayı gerektirecektir. I. Serhas'ın Yunanistan'a giriş planı, Çanakkale Boğazı kıyılarına ulaşarak buradan yüzer köprülerle Gelibolu Yarımadası'na geçmektir. Daha ileriki aşamada Aynoroz Yarımadası'nın kıstağında bir kanal kazmak içinde planlamalar yapılmış, kazı çalışmaları başlatılmıştır. Bu civarda MÖ 492 yılında sahil hattını geçen Mardonius'un donanması yakalandığı fırtınada elden çıkmıştı. Bu plan, çağdaş bir askeri harekat için bile üstesinden gelinmesi güç teknik sorunlar içeren bir plandı. Bu haliyle I. Serhas'ın hırsını ve cesaretini yansıtmaktadır. Aralarında Argos'un da olduğu birkaç Grek kent devleti Pers İmparatorluğu'yla yakınlaşma eğilimindeydiler. Bu kentler, Pers Ordusu sınırlarına ulaştığında bütünüyle tarafsız kalma sözü verdiler. Teselya'nın Larissa kentinin yönetiminde etkin olan Aleuadae ailesi, Pers istilasını kendi güç alanlarını genişletmek için bir fırsat olarak görmekteydiler. Tebai ise, açıkça Pers yandaşı olmasa da istila kuvvetleri Yunanistan'a girdiğinde destek olmaya yanaşacak gibi görünüyordu. Yaklaşık dört yıl süren hazırlıklar ardından I. Serhas, MÖ 481 yılında Yunanistan'ın istilası için harekete geçti. Herodot, Pers Ordusu'na asker veren 46 etnik grubun adını belirtmektedir. Ordu, MÖ 481 yılının yaz ve sonbahar aylarında Önasya'da toplandı. Doğu satraplıklarından ordular Kapadokya civarında toplanıyor ve kışı geçirmek üzere Serhas'ın geldiği Sard'a intikal ediyordu. Bahar başlarında bu kuvvetler Abidos'a ilerlediler ve orada batı satraplıklarının kuvvetleriyle birleştiler. I. Serhas'ın, Yunanistan'ı istila için topladığı kuvvetlerin sayısı, sonu gelmez tartışmalara konu olagelmiştir. Birçok günümüz tarihçisi, Herodot'un verdiği 2,5 milyonluk rakamı ve diğer antik tarihçilerin rakamlarını gerçekçi bulmayarak kabul etmezler. Konu halen tartışılır olmakla birlikte 200 bin rakamı, fazla itiraz görmemektedir ve makul sayılır. Pers Filosu'nun büyüklüğü de, daha az olmakla birlikte ayrı bir tartışma konusudur. Herodot ve diğer antik yazarlar, 1.207 gemi sayısında aşağı yukarı hemfikirdir. Antik çağdaki donanmaların genel yapısına bakıldığında 1.200 civarında bir rakamın makul kabul edilmesi mümkündür. Günümüz tarihçilerinden bir kısmı, Salamis Deniz Muharebesi'deki sayı bundan doğal olarak daha düşük olmak kaydıyla bu rakamı kabul etmektedir. Bu konudaki diğer çalışmalar, İlyada'da Grek donanması toplam rakamı konusundaki verilere dayanarak karşı çıkmaktadır. Pers İmparatorluğu'nun Ege'de 600 gibi bir rakamdan fazla savaş gemisini toplayamayacağı ileri sürülmektedir. Maraton Muharebesi'nin kahramanı kabul edilen Miltiades, savaştan sonraki yılda küçük bir çatışmada yaralandı. Sağlığını kaybetmesinden yararlanan Atina'nın eski ve soylu bir ailesi olan Alcmaeonid ailesi Miltiades'in kovuşturulması için harekete geçti. Miltiades'e, Atinalıları yanıltmak suçunda yüklü bir para cezası verildi. Fakat yaralanmasından birkaç hafta sonra öldü. Yoksulların desteğine dayanan Themistokles, Miltiades'in ölümünden doğan boşluğu doldurdu ve izleyen on yıl boyunca Atina'da en güçlü politikacı oldu. Bu dönem boyunca Themistokles, Atina'nın güçlü bir donanmaya sahip olması gerektiği görüşünü sürekli savunmuştur. Esasen Themistokles'in çıkış noktası MÖ 491 yılında gelişen bir dizi olaya dayanmaktadır. Bu sene I. Darius'un Grek kent devletlerine elçiler göndererek kendisine boyun eğmelerini istemişti. Aegina Darius'un iradesini kabul etmiştir. Bu durumda Atina'nı limanının hemen karşısındaki Aegina'nın bir Pers deniz üssü halline getirilebileceği endişesi doğmuştur. Bunun üzerine Sparta'dan destek istendi. Sorun Sparta tarafından çözümlendiyse de Themistokles, Aegina Donanması karşısında güçlü bir donanmaya sahip olmayı savunmaya başlamıştır. Destek sağlamak için olanakları da vardı, çünkü Aegina, deniz ticaretinde Atina'nın en güçlü rakiplerinden biridir. Aegina'nın Pers talepleri karşısında takınabileceği tutum, elverişli bir siyasi bahane olarak kullanıldı. Atina, Aegina'yı Yunanistan'a ihanet etmekle, Pers askeri gücünü davet etmekle suçladı. Kısa süre sonra Atina'nın Laurium'daki maden ocaklarında MÖ 483'te büyük bir gümüş damarı bulunmuştur. Themistokles, gümüş madeninin yeni bir trireme filosu yapılmasında kullanılmasını öneriyordu ve böyle bir filonun Aegina ile uzun süreli bir savaşı destekleyeceğini savundu. Plutarkhos, Themistokles'in bilinçli olarak Pers İmparatorluğu'ndan söz etmediğini ileri sürmektedir. Bir bakıma, Pers İmparatorluğu'nun Atinalılar gözünde uzak bir tehdit olduğunu görüyordu. Yine de bu filonun asıl amacı Pers gücüne karşı koymak olacaktı. Ancak pek çok Atinalının böyle bir filoya Pers tehdidine karşı koyabilmek için ihtiyaçları olduğunu kabul ettikleri ileri sürülebilir. Atinalılar bu sürede, Pers İmparatorluğu'nun Yunanistan'ı istila etme niyetini açıkça görebiliyorlardı. Themistokles'in deniz gücüne ilişkin politikası, Pers tehdidinin varlığıyla daha da güçlü bir politik tutum olarak görünüyordu. Sonuçta bu gümüş madeninden yararlanılarak Atina Donanması 200 triremeden oluşan bir deniz gücü haline getirilmiştir. Themistokles'in donanma konusundaki politik görüşü, Aristides'in güçlü karşı çıkışlarına rağmen kolaylıkla kabul görmüştür. Orta sınıf bir aileden gelen ve Themistokles'in en büyük rakibi olan Aristides, bu politikaya kesin olarak karşıdır. Esasen bu teklifin kolayca kabul edilmesi, bir ölçüde en yoksul Atinalılar için, donanmada kürekçi olarak iş olanağı sağlayacağı içindi. Sonuç olarak gümüş madeni, güçlü bir donanma inşası için kullanıldı. Aristides Themistokles'in politikasına karşı çıkmayı sürdürdü. Kış boyunca oluşan bu iki karşıt siyasi fraksiyon arasındaki gerilim giderek arttı. Sonuç olarak MÖ 482'de Themistokles ile Aristides arasındaki karşıtlık, açık bir mücadeleye dönüştü. Aynı yıl Holland'a göre tarihin ilk referandumuyla Aristides sürgüne gönderildi ve Themistokles'in politikası benimsendi. Öyle ki Atinalılar, Pers istilası hazırlıklarının farkında olduklarından Themistokles'in istediğinden daha çok geminin yapımı için onay vermiş oldular. Böylece Pers saldırısı yaklaşırken Themistokles, Atina'nın politik liderliğini elde etmişti. Donanmanın kaç gemiye çıkarılacağı konusunda antik kaynaklarda açık bir ifade yoktur. Bazı tarihçiler, başta 100 gemi öngörüldüğünü, İkinci Pers İstilası girişimi sırasında ikinci bir oylamayla bu sayının arttırıldığını ileri sürmektedirler. Sparta Kralı Demaratus MÖ 491 yılında yerini kuzeni Leotychides'e devretmek zorunda kalmıştı. Ancak bu yeterli olmadı, MÖ 490'dan kısa bir süre sonra, geçmişte Pers Sarayı'na bağlılık gösteren Aegina Adası karşısındaki tutumu nedeniyle ağır baskı altında kaldı. Bu baskıyla sürgünü seçti ve Perslere sığındı. Demaratus daha sonra I. Darius'a ardından da I. Serhas'a, Yunanistan'la ilgili konularda danışmanlık yaptı. İkinci Pers İstilası sırasında I. Serhas'ın yanındaydı. Herodot'un 7. kitabının sonunda Demaratus'un, Yunanistan'ı hedef alan ikinci saldırısı başladığında Sparta'ya balmumu kaplanmış boş bir tablet gönderdiğinden söz edilir. Balmumu kazındığında, I. Serhas'ın planını gösteren, böylece Spartalıları uyaran bir mesaj ortaya çıkmıştır. Kleomenes'in kızı, Leonidas'ın karısı olan Gorgo dışında hiç kimse balmumunu kazımayı akıl edememişti, bir o akıl etmişti. Ancak pek çok tarihçi bu bölümün, 7. kitabın sonu ile 8. kitabın başı arasındaki boşluğu doldurmak için başka bir tarihçi tarafından sonradan eklendiğini düşünmektedir. Dolayısıyla Herodot'un bu anlatımının doğruluğu kesin değildir. I. Serhas, MÖ 481 yılında özellikle Atina ve Sparta'yı hariç tutarak diğer Grek kent devletlerine elçiler göndererek, "toprak ve su" sunulmasını istedi. Çağın geleneklerine göre bu, bağlılık anlamındaydı. Yunanistan'ın kuzey kesimindeki pek çok kent devleti, Pers topraklarına daha yakın olmalarının verdiği endişeyle bu isteği kabul etmiştir. Bu yaklaşımın Yunanistan'ın güney kesimde yarattığı tepki, bu iki kent devleti etrafında bir araya gelme süreci başlattı. MÖ 481 baharında bazı Grek kent devletleri Korint'te toplanarak bir ittifak oluşturdular. Bu ittifakın yardım talep etmek için elçi göndermek ve ortak görüşe varıldığında katılan kent devletlerinden savunma noktalarına asker sevk etme yetkisi vardır. Herodot'da bu ittifaka özgün bir ad geçmez. Kısaca "οἱ Ἕλληνες" olarak adlandırır. Genel anlamda "Perslere karşı ittifak yemini etmiş olan Grekler" olarak anlaşılabilir. Buradan itibaren "Grek İttifakı" olarak bahsedilecektir. Sparta ve Atina bu ittifakta lider güç konumundaydılar. Yine de tüm kent devletlerinin görüşleri, bir savunma stratejisi oluştururken belirleyici rol oynamıştır. Müttefikler kongresinin iç işleyişi ya da oturumlardaki tartışmalar hakkında fazla bir bilgi yoktur. Sadece, hemen hemen 700 olan Grek kent devletlerinin 70'inin delege gönderdiğini biliyoruz. Bununla birlikte, birçok kent devleti hali hazırda birbirleriyle teknik olarak savaş durumundayken bu birlik dikkate değerdir. Tüm ordunun Çanakkale Boğazı kıyılarında toplanmasından sonra I. Serhas ordusunu, burada kurulan iki yüzer köprüden Çanakkale Boğazı'nı geçirerek (karşıda, günümüzde Akbaş Limanı yakınlarındaki Sestos'a) karşıya geçirilerek ileri harekete başlattı. Ordu'nun Çanakkale Boğazı'nı geçişi muhtemelen MÖ 480 yılının Mart ayındadır. Bu yüzer köprüler toplam 600 teknenin birbirine bağlanmasıyla oluşturulmuştur. Gemiler, akıntıya dik olarak birbirine bağlanmış, üzerlerine kalaslar uzatılıp kenetlenmiş, daha sonra tahta bir taban döşenmiştir. Bu tahta taban üzerine toprak atılmıştır. Son olarak da iki yana korkuluklar yapılmıştır. Köprülerin üç yerinde, gemilerin geçebilmesi için açıklık vardır. Yüzer köprüler üzerinden asker ve malzeme sevkiyatı yapılırken bu açıklıklar muhtemelen çekilen halatlar yardımıyla kapatılıyordu. Yine de akıntı ve rüzgar için iki yanlarda denize demir atılmıştır. Avrupa Kıtası'na geçişi tamamlanan Pers Ordusu Yunanistan üzerine yürümeye başlamıştır. Ordunun, Avrupa Kıtası'na geçirildiği bölge olan Hellespont'dan (bugünkü Gelibolu Yarımadası) Therme'ye (günümüz Orta Makedonya'nın doğu sınırlarında) ulaşması üç ay sürmüştür. Bu arada Doriskos'ta duraklayıp donanmanın ulaşması beklenmiştir. Burada I. Serhas, ilk yürüyüşe geçildiğinde etnik kökene göre düzenlenmiş orduyu, taktik birimler olarak yeniden tertipledi. Grek İttifakı Kongresi MÖ 480 yılı baharında yeniden toplandı. Bu toplantıda Pers ilerleyişini durdurmak için savunmanın, Tesalya'daki dar "Tapınak Vadisi"'nde yapılmasına karar verilmiştir. Sparta Kralı Euenetus ve Themistokles komutasında 10 bin kişilik bir kuvvet geçide gönderildi. Ancak geçide ulaştıklarında Makedonya Kralı I. Alexander'dan habercileri kampa gelmiştir. Bu haberciler, Pers Ordusu'nun ve Donanması'nın büyüklüğünü anlatarak "ayaklar altında çiğnenmemelerini, oradan ayrılmalarını" tavsiye etmişlerdir. Bu arada Tapınak Vadisi'nin Teselya'ya ulaşan tek yol olmadığı, Makedonya'nın tepelik bölgesinden geçen bir başka yol daha olduğu keşfedildi. Bu durumda Pers ordusunun vadiyi hiç kullanmadan Sarantoporo Geçidi üzerinden yürüyebileceği, Grek kuvvetlerinin gerisine sarkarak bu orduyu imha edeceği açıktır. Bunun üzerine vadiyi tutmak için gönderilen Grek kuvvetleri geri çekilmiştir. Kısa bir süre sonra da Pers Ordusu'nun Çanakkale Boğazı'nı geçtiği haberi ulaştı. Bu durum üzerine Themistokles, Müttefikler'e ikinci bir strateji önermiştir. Themistokles'e göre Yunanistan'ın güneyine, Boeotia, Attika ve Mora Yarımadası'na inmek için Pers Ordusu, yine aynı şekilde dar bir geçit olan Termopylae Geçidi'nden geçmek zorunda olacaktı. Burada Grek hoplitler, sayıca çok üstün de olsa Pers Ordusu'nu kolaylıkla durdurabilirdi. Öte yandan, Pers Ordusu'nun Termopylae Geçidi gibi dar bir geçitten kaçınmak için deniz yolunu seçmesi durumunda, Atina ve Müttefik donanması Eğriboz'un kuzeyindeki Artemision Boğazı'nı tutmalıydı. Bu taktik olarak da zorunluydu çünkü, Pers Donanması Thermopylae kuvvetlerinin gerisine asker çıkarabilirdi. Karada Termopylae Geçidi'ni, denizde de Artemision Boğazı'nı, savunmanın dayanak noktaları olarak almak şeklindeki bu ikili strateji Kongre'de kabul edilmiştir. Ancak Mora Yarımadası halkı, yarımadayı Korint Kıstağı'nda savunmak için bu planın dışında kaldılar. Bu yüzden Atina'nın çocuk ve kadın nüfusu, Salamis Adası'na tahliye edilmek zorunda kalınacaktır. I. Serhas, Termopylae'ye ulaşma zamanının hem Olimpiyat Oyunları'na hem de Sparta'nın önemli bir ulusal kutlaması olan Carneia'ya denk geleceğini hesaplamıştı. Spartalılar açısından bu dönemde savaşmak, kutsal değerlere saygısızlık sayılmaktadır. Bu uygun olmayan koşullara karşın topraklarına yaklaşan tehdidi ciddiyetini gören Sparta, Kral I. Leonidas'ı kişisel korumasını oluşturan 300 hippeisi (kraliyet muhafızları) savaşa sevk etmiştir. Geleneksel olarak seçkin savaşçılar olan hippeislerin yerine, halen çocuk yaşta sayılacak acemiler alındı. Leonidas, Grek İttifakı'na katılmış olan Mora'dan ve Termopylae yolundaki diğer kentlerden katılan kuvvetlerce güçlendirildi. Bu kuvvetler Termopylae Geçidi'ne ulaştıklarında, en dar yerinde daha önce Fokida'lıların inşa etmiş olduğu savunma duvarını işgal ettiler. Duvar, onarıldı ve Pers Ordusu'nu karşılamak üzere hazırlıklara girişildi. Pers Ordusu Termopylae'ye Ağustos ayı ortalarına ulaşmıştır. Serhas, Grek İttifakı'nı oluşturan birliklerin gevşemeleri beklentisiyle dört gün saldırıya geçmeyerek hareketsiz kalmıştır. Ama bu beklemede daha gerçekçi nedenler, fırtına nedeniyle Donanma'nın halen bölgeye ulşamamış olmasıdır. Sonunda I. Serhas, Müttefiklerin geçidi savunmakta kararlı olduğuna inandı, Donanma da bölgeye ulaşmıştı ve birliklerine saldırı emri verdi. Ancak Geçit, falanks düzeni için neredeyse ideal bir durum yaratıyordu. Pers saldırıları savunma hattını yaramadı. İki gün boyunca Grek savunması, "Ölümsüzler"i'in taarruzları da dahil olmak üzere tüm Pers saldırılarını durdurmayı başarmıştır. Ancak ikinci günün sonuna doğru Ephialtes adında bir köylü Perslere, Grek hatlarının gerisine çıkabilecekleri bir dağ patikasında rehberlik edebileceğini söylemiştir. Gözcüler kuşatılmak üzere olduklarını bildirdiğinde Kral Leonidas Grek kuvvetlerinin büyük bölümünü geri göndererek, muhtemelen iki bin adamıyla artçı kuvvet olarak kaldı ve geri çekilmeyi örttü. Muharebenin son gününde Kral Leonidas ve adamları duvarlardan ileri çıkarak Pers saldırılarını göğüsledi. Geçidin geniş bir bölümünde, yapabildikleri kadar Pers askerini öldürmeye çalıştılar. Sonuçta Kral Leonidas ve tüm adamları öldürülmüştür. Termopylae Muharebesi sırasında 271 triremeden oluşan bir Grek İttifakı Donanması Artemision Boğazı'nı Pers Donanması geçişini önlemek üzere tutmuştu. Bu önlemle Termopylae kuvvetlerinin deniz kanadı örtülmüş oldu. Grek İttifakı Donanması üç gün boyunca Boğazı muharebe ederek tutmayı başarmıştı. Zaten üçüncü günün akşamı, Kral Leonidas ve kuvvetlerinin kaderi hakkındaki bilgi Donanma'ya ulaştı. Hem uğranılan kayıplardan, hem de Artemision Boğazı'nı tutmanın artık gereği kalmadığından Donanma, Artemision Boğazı'nı bırakarak Salamis Adası'na çekilmiştir. Termopylae Muharebesi'nin zaferi tüm Boeotia'nın ve Attika'nın Pers Ordusu önünde açılmasını sağlamıştır. Buradaki yenilgi, Grek İttifakı'nın Atina da dahil olmak üzere Korint Kıstağı kuzeyindeki tüm Grek kentlerini Pers hakimiyetine terk etmesine neden oldu. Bu arada Atina'da halen kalan sivil nüfus da Grek İttifakı Donanması'yla Salamis Adası'na tahliye edildi. Diğer yandan Atina'dan çekilen Peloponez kuvvetleri, Yunanistan arakarası ile Mora Yarımadası'nı bağlayan Korint Kıstağı boyuna bir savunma hattı hazırlamaya başlamıştır. Bir başka önlem olarak da Megara'dan gelen yol tahrip edildi. Sonuçta Atina düştü. Küçük bir grup Atinalı Akropolis'te kendilerini savunmaya çalıştı ama sonunda ezildiler. Ardından I. Serhas, Atina'nın yerle bir edilmesini emretmiştir. Pers Ordusu bu aşamada Yunanistan'ın büyük bir bölümünü istila etmiştir. Ancak I. Serhas Termopylae Geçidi'ndeki ve Artemision Boğazı'ndaki gibi bir karşı koyuşu muhtemelen beklemiyordu. Artık savaşı olabildiğince kısa sürede sona erdirmek kararındadır. I. Serhas, eğer Grek İttifakı Donanmasını imha edebilseydi, Grek dünyasını teslim olmaya zorlamak için avantajlı bir durumda olabileceğini söylemek olanaklıdır. Diğer yandan Themistokles'in umduğu gibi Grek Donanması Pers Donanması'nı imha edebilirse, Yunanistan'ın istilasını o aşamada engelleyebilecekti. Bu nedenle Grek İttifakı Donanması, Pers Donanması'nın gelişi yakın olmasına karşın Eylül ayında Salamis Körfezi'nde kalmıştır. Hatta Atina düştükten sonra bile Pers Donanması'nı Themistokles'in hilesi ile savaşa çekmek için özellikle Salamis sahilleri açığındadır. Ancak Donanma'nın Salamis'te topluca kalması, görünüşe göre bütünüyle Themistokles'in çaba ve gayretleriyle olmuştur. Esasen Grek komutanlar, Korint Kıstağı'nı dahi bırakıp, kentlerinin savunması için çekilmek kararındaydılar. Yine Themistokles'in ustaca bir hilesi ile Pers Donanması Salamis Boğazına girmiş ve Salamis Deniz Muharebesi'ni başlatmıştır. Bu sıkışık alanda kalabalık Pers Donanması manevra yapmakta zorlandı ve savaş düzeni bozuldu. Bu fırsattan yararlanan Grek İttifakı Donanması saldırıya geçti ve en az 200 Pers gemisini batırdı ya da ele geçirdi. Bu deniz zaferi, Mora Yarımadası'nı bir istiladan kurtarmıştır. Pers deniz gücünün üstünlüğü ortadan kalkınca I. Serhas, Grek İttifakı Donanması'nın Çanakkale Boğazı'na yelken açarak duba köprüyü imha etmesinden endişe etmeye başlamıştır. Generallerinden Mardinaus, seçkin piyade ve süvari birliklerinden oluşan bir orduyla Yunanistan'da kalmaya ve istilayı tamamlamaya gönüllü oldu. I. Serhas ise ordunun büyük bir bölümüyle Asya'ya geri çekilmiştir. General Mardonius, kışı Boeotia ve Tesalya'da geçirirken Atinalılar bu sayede yakılıp yıkılmış kentlerine geri dönme ve kışı orada geçirme fırsatı buldular. Kış süresince Grek İttifakı içinde bazı gerginlikler kendini belli etmeye başlamıştı. Gerginlik bir bakıma Atina'dan kaynaklandı. Atina, Korint Kıstağı'nın gerisinde güvenlik altında değildi. Grek İttifakı savunma stratejisi kentin bir işine yaramıyordu. Oysa Atina Donanması, Mora Yarımadası'nın güvenliğinde kilit rol oynamaktadır. Böyle olunca Atina'yı da içine alacak bir savunma stratejisi belirlenmesini istediler. Ancak bu istekleri karşılık bulmamıştır. Bunun verdiği rahatsızlıkla baharda, Grek İttifakı Donanması'ndan çekilmeye karar verdiler. Grek İttifakı Mora Kıstağı'ndan ileriye bir ordu göndermeyi riskli bulurken diğer yandan General Mardonius da Kıstağa saldırmayı yarasız görerek bu yüzden Tesalya'da hareketsiz kalmıştır. Bir ara, Atina'ya Makedonya Kralı I. Aleksander'in arabuluculuğuyla bir barış önerisinde bulunarak Grek İttifakı'nı kırmak için harekete geçti. Ancak Atina, Sparta'nın bu öneriden haberi olduğundan emindi ve bu yüzden öneriyi geri çevirdi. Bunun üzerine Pers kuvvetleri yeniden Atina üzerine yürüdü ve bir kez daha tahliye edilmiş olan kenti ele geçirdi. General Mardonius, Salamis'e çekilmiş olan Atinalılara barış teklifini bir kez daha yeniledi. Ancak bir kez daha reddedildi. Atina, Megara ve Plateaa Sparta'ya elçi göndererek yardım istediler. Eğer Sparta yardım etmeyecek olursa Pers taleplerini kabul etmekle tehdit ediyorlardı. Buna karşılık Sparta, Mora kent devletlerinden topladığı büyük bir orduyla Perslerin üzerine yürüdü. Üzerine bir ordunun geldiğini öğrenen General Mardonius, Boeotia'ya Plateaa yakınlarına çekilmeye başladı. Amacı, Grek İttifakı kuvvetlerini, süvarilerini kullanabileceği açık bir araziye çekmekti. Sparta kral naibi Pausanias komutasındaki müttefik ordusu, böylesi bir taktikle karşılaşmaktan kaçınarak Plateaa dışında yüksek bir arazide kamp kurmuştur. Çatışmalar ve menavralarla geçen birkaç günden sonra Pausaias, bir gece vakti kuvvetlerin başlangıç mevzilerine çekilmesi emri verdi. Bu manevra durumu olumsuz hale getirdi. Atina, Sparta ve Tegean birlikleri birbirinden koparak farklı tepelerde kalmış oldular ve böylece güçleri yayıldı. Saldırmak için daha iyi bir fırsat olamayacağını gören Mardonius, tüm ordusuna ileri hareket emri vermiştir. Ancak Pers piyadesi, ağır zırhlı Grek hoplitleri karşısında etkili olamadı ve Spartalılar General Mardonius'un muhafız hattını yararak onu öldürdüler. Pers ordusu bozgun halinde dağıldı. Dağılan birliklerden 40 bin asker Tesalya üzerine çekilmeyi başardı. Artabazus komutasındaki bu birlikler Byzantion üzerinden Asya'ya geçtiler. Fakat askeri kampa çekilenler orada tuzağa düştüler ve kılıçtan geçirildiler. Herodot, Plateaa Muharebesi'nin öğleden sonrasında, zafer kazanıldığı haberinin Grek İttifakı Donanmasına ulaştığını yazmaktadır. Donanma bu sırada İyonya kıyılarında, Mykale Dağı açıklarındaydı. Bu haber Grek Donanması'ndaki askerlerin morali üzerinde olumlu bir etki sağladı. Aynı gün gerçekleşen Mykale Muharebesi kesin bir Grek zaferiyle sonuçlandı. Pers Donanması'nın kalıntıları da, ki bu gemiler sahile çekilmişti, imha edilince I. Serhas'ın deniz gücü tümüyle ortadan kalktı. Artık Grek deniz gücü Ege Denizi'nde duruma hakimdi. Günümüz tarihçileri her iki savaşın da aynı gün gerçekleşmiş olmasından kuşkuludur. Mykale Muharebesi'nin, Platea haberi Grek kuvvetlerine ulaştığı gün gerçekleşmiş olabileceği ileri sürülmektedir. Mykale Muharebesi savaşın bir dönüm noktasını oluşturmaktadır. Savaşın yeni bir evresinin başlangıcı sayılır ve bu noktadan itibaren Grek İttifakı kuvvetleri Yunanistan dışındaki Pers gücüne karşı taarruzi bir strateji izleyecektir. Esasen Grek kuvvetleri Platea'de de karşı taarruzdaydı. Ancak Platea Yunanistan topraklarında olduğundan "savunma" bağlamında değerlendirilir. Mykale zaferinin ilk etkisi, Önasya'daki Grek kent devletlerinin Pers baskısına karşı ikinci kez ayaklanmaya hazır hale getirmesidir. Sisamlılar ve Miletliler, Mykale Muharebesi'nde Pers kuvvetleriyle canla başla savaşmışlardı. Kendilerine güveni gelen bu kentler İyonya'daki ayaklanmaya öncülük etti ve diğer kent devletleri de onlara katıldı. Mykale Muharebesi'nden kısa bir süre sonra, Grek İttifakı Donanması duba köprüyleri tahrip etmek için Çanakkale Boğazı'na hareket etti. Ancak bu zaten yapılmıştı. Grek İttifakı Donanması'nın Peloponez kent devletlerine bağlı gemileri Yunanistan'a döndüler. Atina Donanması ise halen Perslerin elinde olan Gelibolu Yarımadası açıklarında, savaş durumunda kalmıştır. Persler ve onların müttefikleri, bölgenin en iyi tahkim edilmiş kenti olan Sestos'a sığındılar. Bögeye ulaşınca Atinalılar kenti kuşattı. Uzun bir kuşatmadan sonra kent düşmüştür. Herodot'un çalışması da Sestos Kuşatması'ya sona ermektedir. Bu olayları izleyen otuz yıl içinde başta Atina egemen Attik Delos Deniz Biriliği olmak üzere Grek yayılması, Pers kontrolünü tüm Trakya'dan, Makedonya'dan, Ege Adaları'ndan ve İyonya'dan sürüp atacaklardır. Pers İmparatorluğu ile Yunanistan arasında barış MÖ 449 yılındaki Kallias Barışı ile kurulmuş ve yarım yüzyıllık savaşı sona erdirmiştir. Sestos'un alınmasından sonra Atina kuvvetleri bölgedeki Pers kuvvetlerinin izini sürmüştür. Uzun bir mücadelenin ardından Pers kuvvetleri imha edilmiştir. Tutsaklar arasındaki Artayctes, Elaeus kentini yağmalamış olmasının bir karşılığı olarak çarmıha gerildi. Halen devam eden Grek İttifakı koşulları altında MÖ 478 yılında, 20 Peloponez ve 30 Atina gemisinden oluşan, fakat sayısı bilinmeyen asker taşıyan bir filoyu, General Pausanias genel komutasında harekete geçirildi. Tukidides'e göre bu filo Kıbrıs'a yelken açmıştı ve "adanın daha büyük bir bölümünü kontrolü altına almıştı". Ancak Tukidides'in bununla ne kastettiği açık değildir. Bir görüşe göre bu sefer esasen Kıbrıs'taki Pers garnizonunu basmak ve olabildiğince fazla savaş ganimeti ele geçirmek içindi. Grek kuvvetlerinin adayı ele geçirme girişimi yönünde herhangi bir kaynak yoktur. Zaten kısa süre sonra Byzantion'a yelken açmışlardır. Esasen Ada'ya MÖ 478 yılında Attik Delos Birliği'nin bir seferi olmuştu. Bu seferde, Ada'da bir Grek garnizonunun var olmadığı görülmüştür. Olmuşsa bile kısa sürede tasfiye edildiği anlaşılıyor. Grek Donanması Byzantion'a ulaştıktan sonra, kenti bir kuşatmanın ardından ele geçirmiştir. Sestos ve Byzantion'un ele geçirilmesi Greklere hem Asya'yı Avrupa'ya bağlayan bu iki önemli boğaz üzerinde kontrol sağladı, hem de ticaret alanlarını Karadeniz'e kadar yayma olanağı verdi. Kuşlatmanın başlamasıyla, General Pausanias için mesleki kariyeri yönünden bir yıkıma yol açacak olaylar da yaşanmaya başlamıştır. Neler gerçekleştiği bugün için tam olarak bilinmiyor. Tukididis, az sayıda detay vermiştir. Ondan sonraki tarihçiler ise pek çok ürkütücü imalarda bulunmaktadır. Tüm kibirli ve keyfi uygulamalarıyla (Tukididis "zorbalık" olarak tanımlanmaktadır) General Pausanias birçok müttefik birliğinin tepkisini çekmiştir. Özellikle Pers tahakkümünden henüz kurtulmuş olanlar kentlerden birliklerinde bu böyledir. Bu olaylar üzerine Sparta Pausanias'ı yargılanmak üzere geri çağırmak zorunda kalmıştır. İyon kentleri ve diğerleri Atina'nın harekatın komutasını üstlenmesini istediler, Atina da komutayı üstlendi. Pausanias ise her ne kadar sonuçta aklandıysa da itibarı yıpranmıştı. Bu olaylar nedeniye yeniden Byzantion'a general olarak atanmadı. Daha sonra Sparta General Dorkis'i, komutayı müttefik kuvvetlerden devralmak için Byzantion'a göndermiştir. Ancak müttefik kuvvetlerin artık Sparta liderliğini kabullenmeye razı olmadıklarını görerek ülkesine geri döndü. Byzantion Muharebesi'nden sonra Sparta, Perslera karşı savaşa devam etmekte isteksiz görünmektedir. Sparta'ya göre, Yunanistan'ın ve Önasya'daki Grek kent devletlerinin Pers baskısından kurtarılmasıyla savaşın amacına zaten ulaşılmıştı. Muhtemelen bu tutum, Asya'da Grek varlığının uzun vadede güven altına alınmasının olanaksız bir amaç olduğu yönünde bir yargıya dayanıyordu. Mykale Muharebesi sonrasında Sparta Kralı Leotychides, Önasya'daki tüm Grek nüfusun Avrupa topraklarına nakledilmesini önermişti. Bu Grek nüfus böylece Pers boyunduruğundan kalıcı olarak kurtarılacak ve Yunanistan Grek kent devletleri üzerinden ağır bir sorumluluk kaldırılmış olacaktı. Mykale Muharebesi'nin Atinalı Komutanı Xantihippus bu öneriye şiddetle karşı çıkmıştır. Esasen İyonya'da yer alan kentler, Atinalı yerleşimciler tarafından kurulan kentlerdi ve Atina, destek görmese bile bu kentleri savunmaya kararlıydı. Olayların bu aşaması, Grek İttifakı'nda Atina'nın liderliği kesin olarak üstlendiği bir dönüşümü ifade etmektedir. Sparta'nın Byzantion Muharebesi'nden sonra Grek İttifakı'ndan çekilmesi, bir bakıma kaçınılmaz olarak liderliği Atina'ya terk etmesiyle sonuçlanmıştır. Pers istilasına karşı savaşan kent devletlerinin gevşek ittifakında Sparta ve Peloponez Birliği başat rol oynamıştı. Bu kent devletlerinin ittifaktan çekilmesi üzerine Perslere karşı savaşı sürdürebilmek için kutsal Delos adasında yeni bir konferans toplanmıştır. Burada oluşan yeni ittifak Ege Adaları'nın büyük bir kısmının katılımı ile oluşturulmuştur ve Attik Delos Birliği olarak bilinecektir. Tukididis'e göre Birlik'in resmi amacı, "Pers Kralı'nın ülkelerine verdiği zararın öcünü almaktı." Gerçekte tüm girişimler üç amaca yönelmiştir, gelecekte girişilecek istilanın hazırlıkları, Perslerden intikam alma arayışı ve savaş ganimetlerinin paylaşımının düzenlenmesi. İttifaka katılan kent devletlerine, ya birleşik orduya asker vermek ya da vergi ile katkıda bulunmak olarak iki seçenek verilmiştir. Kent devletlerinin çoğu vergiyi tercih etmişlerdir. Attik Delos Birliği, MÖ 470'lerde Trakya'da ve Ege Adaları'nda sefere başladı. Seferin bu ilk evresinde komuta Atinalı politikacı Kimon tarafından üstlenilmişti ve bu bölgede kalan Pers garnizonları imha edildi. Kimon hemen sonra, bölgede Grek askeri gücünü pekiştirmek amacıyla Önasya'ya girmiştir. Pamfilya'daki Eurymedon Deniz Muharebesi'nde Atina ve müttefik donanması Pers Donanması karşısında şok edici bir zafer kazandı. Ardından karaya çıkan birlikler, giriştikleri saldırı sonucunda Pers Ordusu'nu bozguna uğrattılar. Muharebeden sonra Pers tarafı, olabildiğince savaşa girmekten kaçınan pasif bir tutum almıştır. Atina, MÖ 460'lı yılların sonunda doğru, Mısır'daki Pers Satraplığı'na karşı ayaklanmayı desteklemek yönünde harekete geçmiştir. Bu amaçla bölgeye görevlendirilen Grek görev kuvvetinin ilk manevraları başarılı geçtiyse de, Memfis'teki Pers kuvvetlerini üç yıllık kuşatmaya karşın ele geçiremediler. Dahası bir Pers karşı saldırısı sonucu bu kez Grek kuvvetler kuşatıldı. On sekiz aylık kuşatmanın ardından da imha oldular. Bu felaket Yunanistan'da devam eden savaşla birleşince Atina, Pers İmparatorluğu ile olan savaşı bıraktı. Ancak MÖ 451 yılında Yunanistan'da sağlanan ateşkes, Atina'nın yeniden Pers İmparatorluğu'na karşı bir savaşa atılmasını sağladı ve Kıbrıs'a Kimon komutasında, müttefiklerin de katıldığı bir sefer düzenlendi. Ancak, Kıbrıs'ın güney sahillerinde antik bir yerleşim olan Kition (günümüzde Larnaka) kuşatması sırasında Kimon öldü. Ölümü Atina birliklerinden gizlendi ve yatakta emir veriyor izlenimi yaratıldı. Bununla birlikte Atina kuvvetleri Kıbrıs'ın kuzey sahilindeki Salamis'e geri çekilmeye karar vermiştir. Kition'dan ayrıldıktan 30 gün sonra Grek ittifak kuvvetleri, Kilikya, Fenike ve Kıbrıs unsurlarını da içeren bir Pers Donanması'na Salamis açıklarında saldırı düzenlendi. Bu muharebede kazanılan zafer üzerine seferin amacına ulaştığına karar verilerek Yunanistan'a geri dönüldü. Bu son muharebe Attik Delos Birliği ile Pers İmparatorluğu arasındaki çatışmaların, dolayısıyla Grek – Pers Savaşı'nın sonunu teşkil etmektedir. Kıbrıs'taki Salamis Deniz Muharebesi'nden sonrası için Tukididis Perslerle herhangi bir çatışmadan söz etmemektedir. Kestirmeden, Greklerin kentlerine döndüğünü yazmıştır. Diğer yandan Diodorus, Salamis Muharebesi sonrasında Pers İmparatorluğu ile "Kallias Barışı" olarak bilinecek olan bir barış antlaşması yapıldığını yazmıştır. Diodorus muhtemelen Epiros'un tarih çalışmasını izleyerek – ki öğretmeni İsokrates'ten muhtemelen etkilenmiştir – barış antlaşmasına atıfta bulunmaktadır. MÖ 4. yüzyılda dahi barış antlaşması, bir kavram olarak yerleşmiş değildi. Bu dönemin iki tarih yazarı Kallisthenes ve Theopompus bunun varlığından söz etmez. Muhtemelen ilk önce Atinalılar Perslerle bir pazarlık görüşmesi için girişimde bulunmuşlardı. Plutarkhos'a göre, Eurymedon Muharebesi'nden sonra, Serhas'ın ardılı I. Artaxerxes, Atina elçisinin hazır bulunduğu bir görüşmede, Greklerle bir barış antlaşması üzerinde görüşmüş ve anlaşmıştı. Ancak Plutarkhos da, Grek tarihçi Kallisthenes'ı böyle bir barış antlaşmasının varlığını reddettiğini kabul etmektedir. Herodot da bir Atina elçisinin başkanlığında bir heyetin Artaxerxes'le bir görüşme için Suşa'ya gönderildiğinden söz etmektedir. Bu heyette Argos'tan delegelerin bulunması tarihlendirmenin MÖ 461 olarak öngörülmesini gerektirmektedir. Atina ile Argos, bu tarihten sonra ilttifak kurmuşlardır. Argoslu delegelerin, bir çeşit barış antlaşması sağlama yolları aradıkları ve bu girişimin başarısız olmasının, Atina'nın Mısır ayaklanmasını destekleme kararında rol oynadığı ileri sürülebilir. Bu nedenle antik kaynaklar, bu şekilde resmi bir barışın olup olmadığı, varsa tarihi konusunda net değildir. Modern tarihçiler arasında da görüş birliği yoktur. Antlaşmanın varlığını kabul edenler olduğu gibi kabul etmeyenler de vardır. Holland, Atina ile Pers İmparatorluğu arasında uzlaşmaya varan bir sonuç elde edildiğini, ancak bunun gerçek bir antlaşma olmadığını savunmaktadır. Bir görüşe göre, Kallisthenes'in Eurymedon Muharebesi'nden sonra bir antlaşma yapıldığını reddetmesi, başkaca bir antlaşmanın yapılmamış olduğunu gerektirmez. dahası, yine bir Grek tarihçi olan Theopompus, gerçekte bir görüşmenin Pers Sarayı ile MÖ 423'te yapıldığını öne sürmektedir. Bu görüşler doğru ise bir antlaşmanın varlığının kabul edilmesi önünde büyük bir engel ortadan kalkacaktır. Antlaşmanın varlığı konusunda bir başka argüman ise Atina kuvvetlerinin Kıbrıs'tan MÖ 449 yılındaki ani çekilmesidir. Bu durum, bir barış antlaşmasının yapılmış olması ya da olasılığının doğması ile açıklanabilir. Bütün bu tartışmalar bir yana, Diodorus antlaşmanın koşullarını ayrıntılı olarak vermiştir. Antlaşmanın ayrıntıların veren diğer antik kaynaklar bu çerçevede tutarlıdır. Pers İmparatorluğu ile girişilen bu savaşın sonlarına doğru Attik Delos Birliği, Atina İmparatorluğu'na dönüşme yoluna iyiden iyiye girmiştir. Savaşın sona ermesine karşın Atina'nın müttefiklerinin, hem parasal hem de gemi yönünden Atina'yı destekleme yükümlülükleri devam ettirilmiştir. Yunanistan'da iki güç odağı Atina ve Sparta arasındaki Birinci Peloponez Savaşı, MÖ 460 – 445 yılları arasında sürmüş, nihayetinde otuz yıllık bir antlaşmayla ateşkes sağlanmıştı. Ancak bu ateşkes, Atina ile Sparta arasındaki çekişmeyi sona erdirmemiş, sadece 14 yıl sonra bu iki güç, Peloponez Savaşı'nda yeniden çatışmaya girmiştir. Bu yıkıcı savaş 27 yıl sürmüş, sonuçta Atina gücünün tümüyle kırılmasına yol açmıştır. Atina İmparatorluğu parçalanmış ve Yunanistan'da artık Sparta hegemonyası oluşmuştur. Ancak bu savaşlar sadece Atina'yı değil tüm Yunanistan kent devletlerini önemli ölçüde zayıflatmıştır. Grekler karşısında defalarca yenilgiye uğrayan ve iç isyanlarla savaş kapasitesi zayıflatılan Pers İmparatorluğu, MÖ 449'dan itibaren I. Artakserkes ve ardılları tarafından böl ve yönet stratejisini benimsemiştir. Greklerle açık bir çatışmadan kaçınılarak, bunun yerine Sparta'ya karşı Atina'yı kullanma yönünde bir siyaset izlendi. Bu amaç için politikacılara başvuruldu. Bu şekilde kendi aralarındaki sürtüşmelere dalan Grek dünyasının dikkati Pers İmparatorluğu'ndan uzaklaştırıldı. Grek dünyasıyla Pers İmparatorluğu arasında MÖ 396 yılına kadar bir çatışma gerçekleşmedi. Sparta Kralı II. Agesilaus MÖ 396 yılında başlattığı bir seferle Önasya'da geniş bir istila hareketine girişti. Attik Delos Birliği Savaşları Grek dünyası ile Pers İmparatorluğu arasındaki güç dengesini Yunanistan lehine değiştirmişti. Bununla birlikte Yunanistan'da taraflar arasında sonraki yarım yüzyıl boyunca süren iç çekişmeler yıpratıcıydı. Bu çatışmalarla Pers İmparatorluğu'nun güç dengesindeki konumunu önemli ölçüde düzeltilmiş oldu. Pers İmparatorluğu'nun MÖ 411'de Peloponez Savaşı'na katılması, Sparta ile karşılıklı bir savunma işbirliğiyle şekillendi. Böylece deniz güçlerini Atina'ya karşı harekete geçirmesiyle, İyonya'da Pers kontrolüne zemin oluşturdu. Pers prensi Kiros, MÖ 404'te tahtı ele geçime girişimi için Yunanistan'dan 13 bin paralı asker toplamıştır. Grek askerler –ki, 700 - 800 kadar Spartalı asker de vardı- antlaşmanın şartları gereği savaşa katıldıklarını düşünüyorlardı ve ordunun gerçek amacından habersizdiler. Ancak Kiros'un bu girişimi başarısız oldu. Fakat bu arada İyon kent devletleri yeniden ayaklanmışlardı. Pers İmparatorluğu bunun üzerine dikkatini tekrar Önasya'ya çevirmiştir. Teslim olmayı kabul etmeyen İyon kent devletleri Sparta'dan yardım istediler. Sparta bu isteğe MÖ 396 - 395 yıllarında karşılık vermiştir. Ancak Atina Pers İmparatorluğu yanında yer alınca Yunanistan'da yeniden Korint Savaşı olarak bilinen geniş çaplı bir savaşa yol açıldı. Savaşın sonuna doğru MÖ 387'de Sparta, durumunu desteklemek için Pers İmparatorluğu'ndan yardım istemek durumda kalmıştır. "Kral Barışı" olarak anılacak bir antlaşma savaşın sonunu getirecekti. II. Artakserkes, Sparta'dan Önasya'daki kentleri geri istedi ve bu isteğini elde etti. Bu küçük düşürücü antlaşma, önceki yüzyıldaki tüm Grek kazanımlarını silip götürmüştür. Sparta, Yunanistan üzerindeki hegemonyası uğruna Önasya'daki Grek varlığını feda etmişti. Grek dünyasıyla Akamenid İmparatorluğu arasındaki nihai hesaplaşma, bundan 53 yıl sonra Büyük İskender'in Asya Seferi'ne çıkmasıyla başlamış, Akamenid İmparatorluğu yıkılarak hem Grek dünyasında, hem de Asya içlerinde Helenistik Dönem başlamıştır., Livingstone Havalimanı Livingstone Havalimanı Zambiya'nın Livingstone kentinde bulunur. Kenneth Kaunda Uluslararası Havalimanı Uluslararası Lusaka Havalimanı, Zambiya'nın başkenti Lusaka'daki bir havalimanıdır. Zambian Airways'in merkezidir. M1 mayını M1,M1A1 ve M4 ABD tarafından geliştirilen ve II. Dünya Savaşı sırasında kullanılan çelikten metal kasalı tahripli tanksavar mayınıdır. Mayının Arjantin tarafından üretilen kopyası daha sonra Falkland Savaşı sırasında kullanılmıştır. Başka bir kopyası olan No.4 mayını ise Çinliler tarafından üretilmiştir. Mayına ait bazı modeller hala Çad ve Tunusda kullanılmaktadır. Mayının üst kısmında bulunan ağ şeklindeki baskı plakasının merkezinde ateşleme fünyesi bulunmaktadır. Baskı plakasına bir basınç yapıldığında fünye içerisinde sabit durumdaki iğne altında bulunan hassas yanıcı madededen yapılan patlayıcıyı harekete geçirir. O da ana patlayıcı infilak ettirir. M4 modelinde üzerinde mayını yerinden oynatma veya içini açma durumunda patlamaya ayarlı ikincil bir tuzaklama fünyesi bulunmaktadır. FMK-5 mayını FMK-5 daire şeklinde Arjantin yapımı metalsiz bir tahripli tanksavar mayınıdır. Ateşleme mekanizmasında aynen FMK-3 mayınında olduğu gibi FMK-1 anti personel mayını kullanır. FMK-1 modeline yerleştirilen üç adet sert mandal sayeside mayın 300 kiloluk basınçla ateşlenir. Bu sert mandalların çıkartılması durumunda ise 50 kilodan az bir ağırlıka mayın patlar. M5 mayını M5 ABD tarafından geliştirilen ve II. Dünya Savaşı sırasında kullanılan metalsiz plastik kasalı tanksavar mayınıdır. Mayın dış kısmında koruyucu kasa ve içerisinde cam veya porselen iç yapıdan oluşmaktaydı. Mayında kimyasal yanında mekanik fünyede kullanılmıştır. Apple Newton Newton, Apple'ın 1993 yılı Ağustos ayında duyurduğu Cep bilgisayarı - PDA (Personal Digital Assistant - Kişisel Sayısal Yardımcı), taşınabilir küçük cep bilgisayarlarıdır. Mehmet Nâzım Mehmet Nâzım (1886, Kayseri - 15 Temmuz 1921, Afyon), Türk asker. 1886'de Cemal Bey'in oğlu olarak dünyaya geldi. Beşiktaş Askeri Rüştiyesi ve Bursa Askeri İdadisi'ni bitirdi. 1907'de Harbiye'den teğmen rütbesiyle piyade sınıfı üçüncüsü olarak mezun oldu (1323-P.3). 1910'de Mekteb-i Erkân-ı Harbiye'den Kurmay Yüzbaşı rütbesinde mezun oldu. 1915 yılında 6. Kolordu Kurmay heyetinde yer aldı. Aynı yıl 16. Fırka kurmay başkanlığına ve ardından 19. Fırka kurmay başkanlığına atandı. 1917'de Romanya'da Alman Mareşal August von Mackensen'in karargâhında görevi aldı. 1917-1918 yılları arası Osmanlı Rumeli Müfrezesi (takviyeli 177. Alay) komutanlığına getirildi. 1919 yılında İngilizlerin kendisini tutuklayacağını öğrenince, Kuva-yi Milliye'ye katılmak üzere İstanbul'dan ayrılarak Anadolu'ya geçti. 1919-1920 yılları arasında sırasıyla 7. Süvari Alayı, Mürettep Fırkası'na komuta etti. Birinci İnönü Muharebesi'nde kumandanı olduğu 4. Piyade Fırkası'na komuta ederek Yunanlar ile savaştı ve başarılarından ötürü Yarbay rütbesine terfi ettirildi. İkinci İnönü Muharebesi'ne katıldı. Kütahya-Eskişehir Muharebeleri sırasında Yumruçal sırtlarında ateş hattına ilerlerken, yakınlara kadar sokulmuş bir Yunan ağır makineli tüfek müfrezesinin açtığı ateş sonucu ağır yaralandı. 15 Temmuz 1921 günü hayatını kaybetti. Naaşı, Ankara'ya getirilerek Ankara Şehitliği'nde toprağa verildi. Ölümünden bir gün sonra TBMM tarafından Miralay rütbesine terfi ettirilerek "Şehit Miralay Nazım Bey" adıyla anıldı. Mecidi Nişanı, Kılıçlı Mecidi Nişanı, Alman Demir Haç Nişanı (1. ve 2. rütbeden), Avusturya-Macaristan Liyakat ve Demir Taş Nişanı ve Kırmızı şeritli İstiklâl Madalyası sahibiydi. Bu Kez Bu Kez ("That Time") Samuel Beckett'in 8 Haziran 1974 ile Ağustos 1975 tarihleri arasında İngilizce yazdığı tiyatro oyunudur. Oyunda, tek bir karakterin deneyimindeki üç farklı zaman periyodunda gerçekleşen ve birbirini parçalı bir şekilde izleyen üç farklı monolog yer almaktadır. A, B ve C olmak üzere üç ses ve bir Dinleyici mevcuttur. Yalnızca beyaz saçlı Dinleyici’nin yüzü görünür. Charles Garrad’ın yönetmenliğinde sinemaya uyarlandı ve başrolünde Niall Buggy yer aldı. Film 20 dakika sürmektedir. Ne Nerede Ne Nerede ("What Where") Samuel Beckett'in yazdığı son tiyatro oyunudur. Şubat- Mart 1983 tarihleri arasında Fransızca olarak Quoi où ismi ile yazıldı. Daha sonra Beckett tarafından İngilizce'ye çevrildi. Damien O'Donnell'in yönetiminde filme çekildi. 12 dakika süren filmde Gary Lewis ve Sean McGinley yer aldı. Oyunda, hepsi de birbirlerinin aynı uzun gri gecelikler giymiş, uzun gri saçlı dört karakter, belirli aralıklarla sahneye gelirler. Bam, diğerlerini kontrol etmekte ve adlandırılmamış bir cinayeti "doğrulatmaları" konusunda sıkıştırır. Oyun süresince, Bam hala aynı soruları ve eylemleri yinelerken, ilkbahardan kışa dört mevsim geçer. Utanç Utanç, içinde bulunulan durumdan kurtulmak isteme durumudur. Bir insan herhangi bir olaya karşı iç açıcı olmayan duygular besliyorsa, bu kişi böyle bir durum karşısında utanç duygusu yaşayabilir. Utanç, çoğu zaman benzer durumlara karşı gösterilir. Fakat bu, kişinin genetik yapısı ya da çevresel koşullarla değişmeler gösterebilir. Utanç duygusunu yaşama eylemine ise utanma adı verilir. Dünyada genel olarak utanılacak şeyler hemen hemen aynı olsa da, çoğu zaman değişiklik gösterebilir. Çağların ilerlemesi, bu olguyu aşındırabilir ya da değiştirebilir. Ayrıca bazı durumlarda utanç duygusu toplumdan topluma değişebilir. BeÅŸik (oyun) Beşik ("Rockaby") Samuel Beckett'in kısa oyunlarından biridir. 1980 yılında İngilizce olarak yazıldı. 8 Nisan 1981 yılında State University of New York'ta sahnelendi. Alan Schneider yönetimindeki ilk gösterimde Billie Whitelaw oynadı. "Beşik" oyununda yazarın poetikasının genel özellikleri izlenebilir ve oyuna egemen olan salıncaklı sandalyenin devinimleri ve metin içi tekrarlar Beckett oyunlarının döngüsel ve kendi içine kapanan boyutuna dikkat çeker. Oyun bir kadın oyunudur. Oyunda, siyah bir sabahlık giymiş olan yaşlı bir kadın, sallanan sandalyesine oturmuş, kendi sesini, eskiden kaydedilmiş bir kayıttan dinleyerek sallanır. Oyun, Richard Eyre’ın yönetiminde filme çekildi. 14 dakika süren filmde oyuncu olarak Penelope Wilton yer aldı. Beyoncé diskografisi Amerikalı şarkıcı ve söz yazarı Beyoncé'nin diskografisi; altı stüdyo albümü, beş extended play (EP), dört konser albümü, iki derleme albüm, bir soundtrack albüm, iki karaoke albümü, elli yedi single ve dokuz tanıtım single'ından oluşur. Beyoncé tüm zamanların en çok satan müzik sanatçılarından biridir. Solo artist olarak ABD'de 17.2 milyon dünya çapında 118 milyon kayıt sattı. Amerika Kayıt Endüstrisi Birliği (RIAA) Beyoncé'yi 2000'li yılların en yüksek sertifikalı sanatçısı olarak seçti. Sebastian PrÃ¶dl Sebastian Prödl (d. 21 Haziran 1987,Graz) Avusturyalı futbolcudur. Kariyerine profesyonel olarak 19 yaşında SK Sturm Graz 'da başlamıştır.İki sezon doğduğu şehrin takımında oynayan Prödl, Temmuz 2008'de SV Werder Bremen'e transfer olmuştur. Millî takımının formasını ilk kez 30 Mayıs 2007'de oynanan hazırlık maçında İskoçya 'ya karşı giymiştir. 26 Mart 2008'de ise defans oyuncusu olmasına rağmen Hollanda ile oynanan dostluk maçında iki gol atmıştır.Prödl, takımının 2008 Avrupa Futbol Şampiyonası kadrosunda da yer almaktadır. Steven Seagal Steven Frederic Seagal (d. 10 Nisan 1952, Lansing, Michigan, ABD), Amerikalı dövüş sanatları oyuncu, şarkıcı, yazar, yapımcı ve yönetmen. Boyu: 1,93 metredir. 5 yaşında ailesi Kaliforniya'ya taşındı. Annesi Patricia (1930-2003), bir tıp teknisyeni ve babası, Samuel Steven Seagal (1928-1991), bir lise'de matematik öğretmeniydi. Annesi İrlanda kökenli, babası Yahudi idi. Rus röportajında, bir keresinde büyükbabasının Moğol (Buryat veya Kalmuk) olduğunu belirtmiştir. Seagal çok genç yaşta, yaşı hakkında yalan söyleyerek Wagon Wheel adlı bir restoranda bulaşık yıkama işine girmiştir. Restoranda aşçılardan biri Japon Shotokan karate uzmanıydı. Seagal'ın mutfağın etrafında çok hızlı bir şekilde hareket ettiğini fark edince ona Karate'nin temellerini öğretti. 1964 yılında Orange County Aikido Okulu'nun (Orange County Aiki Kai) kurucusu Usta Harry Kiyoshi Ishisaka'nın altında Aikido eğitimi almaya başladı. Ustası Seagal'ın hayatında en önemli savaş sanatları hocası olmuştur. Askeri amaçlar için babasıyla Japonya'ya gitti ve karate ustaları ile bir araya geldi. Japonya'da kalmaya karar verdikten sonra Japonya'ya taşındı. Koichi Tohei'nin yönetimi altında onun 1. dan derecesi (Shodan) aldı. Seiseki Abe'nin öğrencisi olarak Aikido'ya çalışma devam etti. Aikido'nun 7. dan derecesi ve Shihan derecesinide alınca Japonya'da bir aikido dojo çalıştıran ilk yabancı oldu. Seagal babası öğretim görevlisi olarak işinden emekli olunca, Osaka City'deki Juso'da (Aikikai'ye bağlı) Tenshin Aikido olarak bilinen örgütün yeni başkanı oldu. Seagal, öğrencileri tarafından Sensei Take olarak bilinir. Japonya'da kaldıktan bir süre sonra, sınıf öğrencisi Haruo Matsuoka ile 1983 yılında ABD'ye döndü. California'daki Kuzey Hollywood'ta başlangıçta, bir aikido dojo okulu açtı ancak daha sonra Batı Hollywood şehrine taşındı. Seagal 1997 yılında Haruo Matsuoka ile yollarını ayırdı ve okulunu sorumluluğunu Matsuoka'ya bıraktı. Seagal, 1999 yılında, PETA İnsani Ödülü'ne layık görüldü. Bir iş adamı olarak, Seagal birçok girişimler üstlenmiştir; (2015 itibarıyla) 5-16 milyon $ değerinde girişimleri olduğu tahmin ediliyor. Steven Seagal şirketler kurucusu olarak, 2005 yılında kendi enerji içeceği olan Lightning Bolt'u pazarlamaya başladı. 2013 yılında Rus silah üreticisi ORSIS'i temsil etmeye başladı; tanıtım kampanyalarında göründü. Steven Seagal, Mesleki başarılarının yanı sıra, aynı zamanda çevreci, bir hayvan hakları savunucusu ve Tibet'in bağımsızlık hareketi ve de 14. Dalai Lama olan Tenzin Gyatso'nun bir destekçisi olarak bilinir. Steven Seagal, Sırbistan'a çeşitli ziyaretler sonrasında, 11 Ocak 2016 tarihinde Sırp vatandaşlığına kabul edildi ve Sırp Özel Kuvvetlerine Aikido eğitmeni olması istenmiştir. Rusya Hükûmet sözcüsü Dmitri Peskov, 3 Kasım 2016 tarihinde Seagel'a, Rus vatandaşlığı verildiğini açıkladı. Dmitry Peskov'a göre, "Oldukça ısrarlı ve uzun bir süre boyunca vatandaşlık verilmesini istiyordu." Seagel, açık sözlü siyasi görüşlüdür ve Vladimir Putin ile edindiği dostluğu ile tanınır. Seagal, Putin'i "büyük dünya liderlerinden biri" olarak anmaktadır. 2018'de Rusya'nın ABD'ye özel elçisi olarak atandı. 1996-2018 yılları arasında birden fazla kadın Seagal'i cinsel taciz veya saldırı ile suçladı. Karanlıklar Ülkesi: Evrim Karanlıklar Ülkesi: Evrim veya orijinal adıyla Underworld: Evolution, 2003 tarihli bir korku/aksiyon filminin devamı niteliğindeki filmdir. Vampirlerle kurtadamlar arasındaki efsanevi Karanlıklar Ülkesi mücadelesi konu alan filmde Selene ve Michael'ın birbirlerine hissettikleri duygular artarak devam etmektedir. Ama Selene'nin Vampirlerin kralı Marcus'u bulması gerekmektedir zira geleceği tamamen onunla yapacağı pazarlığa bağlıdır. Michael, Selene'e yardım etmek ister ancak içindeki kurtadamın ne zaman uyanacağını bilemediği için Selene'e zarar vermekten korkmaktadır. Marcus ise hapsedilmiş kardeşi William'ı kurtarıp, kurtadam olan kardeşinin sayesinde kurtadamları (Lycan) kendine uşak yaparak güçlenmek istemektedir. Selene için asıl mücadele Marcus'u bulduktan sonra başlayacaktır. Öğrendiği korkunç gerçeklerin etkisi ile intikam almaya yemin eder. TC/2.4 mayını TC/2.4 İtalyan yapımı dairesel plastik kasalı metalsiz bir tanksavar mayınıdır. Mayında her türlü patlamaya dayanıklı havalı fünye kullanılmıştır. Hem elle hem de makine yardımıyla döşenebilir. Mayın üzerinde yerinde oynatılması veya içinin açılması durumunda patlamasına yol açacak tuzaklama fünyesi bulunmaktadır. Mısır tarafından M/80 adı altında bir kopyası geliştirilmiştir. Irak'ta kullanılan mayın şu an üretilmemektedir. GEMSS mayın sistemi GEMSS mayın sistemi (İngilizce Ground Emplaced Mine Scattering System, Türkçesi Kara Mayını Serpme Sistemi) ABD tarafından geliştirilen bir mayın döşeme sistemidir. Volcano mayın sistemi yerine geçmiştir. Mayınlar çekili M128 "Frisbee Flinger" ve M138 "Flipper" model paletli mayın döşeyiciler ile yerleştirilir. Sistemde iki farklı mayın kullanılmıştır. GATOR mayın sisteminde de kullanılan M74 ve M75 model mayınların sadece "havabalistiği" kasası bulunmuyordu. M74 model mayın anti personel , M75 modeli ise tanksavar amaçlı kullanılmıştır.M79 modeli ise askeri eğitimlerde kullanılmıştır. M128 çekili mayın döşeyici geliştirilmiş M794 çekiciye takılmaktaydı. 20 dakikada 800 adet mayın doldurulan araç bir saniyede 2 adet mayın döşeyebilir. Boş ağırlığı 4,773 kg, dolu ağırlığı ise 6,364 kilodur.1986 yılında servise girmiştir. M138 paletli mayın döşeyic 1991 yılında servise girmiştir. M128 modelinin geliştirilmişidir. Herhangi bir araca 10 dakika içerisinde takılabilir. Her 10 saniyede 20 ila 30 metre uzaklığa mayın fırlatır. Toplam ağırlığı 55 kilodur. M/71 mayını M/71 geniş Mısır yapımı metal kutulu tanksavar mayınıdır. Yapımında Rus yapımı TM-46 kara mayınından yararlanılmıştır. Mısır'ın çöl arazisine uygun olduğundan kum rengine boyanmıştır. Mayın fünyesi fazla basınca karşı oldukça hassastır. Ayrıca çok kolay bir şekilde mayın tarama aygıtları ile bulunabilir. Günümüzde Mısır ve Somali'de bulunmaktadır. M 51 ve M 52 MACI mayını M 51 MACI M 52 MACI (Fransızca Mine Antichar Indétectable) Fransız yapımı dairesel metalsiz tanksavar mayınıdır. Değişik türde fünye kullanılmıştır. M61 basınç/sürtünme fünyesi ,ters yöndeki iki hortum kırıldığında çalışan dört hortumlu "dokunaç" fünyesi ile uzatma çubuklu fünye kullanılmıştır. M51 ve M52 mayın gövdelerinde benzer ince fiberglass kullanılmıştır. M52yi M51den ayıran en büyük fark ebatının daha büyük olmasıdır.. True Star True Star, Amerikalı moda tasarımcısı Tommy Hilfiger tarafından 2004'te çıkarılan bir parfüm. Bunu "True Star: A Private Performance" adlı bir Beyoncé EP'si takip etti. Parfümün reklamında oynayan Beyoncé, karşılığında $250.000 aldı. "True Star"dan sonra "True Star Gold" çıktı. True Star: A Private Performance, Amerikalı şarkıcı Beyoncé'nin 2004 yılında çıkan iki şarkılı EP'si. Brohiler Brohiler veya Brahuiler (Brohice/Urdu: بروہی) büyük çoğunluğu Pakistan'ın Kalat bölgesinde yaşayan ancak çok az sayıda da olsa Afganistan ve İran'da da yaşayan 2.5 milyonluk bir nüfusa sahip etnik bir topluluk. Brendi Brendi, damıtılmış şaraptan üretilen yüksek dereceli (%40 ile %60 alkol yoğunluğuna sahip) alkollü içki. Üzümden yapılan şarabın yanı sıra mayalanmış başka meyvelerden, mesela elma ve kirazdan (örneğin Kirschwasser) da üretilir. Genellikle yemek sonrası tüketilir. İyi kalite brendilerde rengi ve aromanın bir kısmını sağlayan, içerisinde bekletildikleri meşe fıçılardır. Kısa süre içerisinde satışa sunulmak istenen düşük kaliteli içkilerde renklendirme işlemi karamel kullanılarak yapılabilmektedir. Brendi, İngilizce "brandy" kelimesinden gelir. Fransızca "vin brûlé" (yanmış şarap) olarak anılan bu damıtılmış içki, Felemenkçe "brandewijn" adını aldı. İngiltere'ye Felemenkçe etkisiyle "brandywine" olarak girdi, zamanla sadece "brandy" olarak anılmaya başlandı. Brendilerin Fransa'nın Cognac bölgesinde üretilenlerine konyak denir. Her konyak brendidir fakat her brendi konyak değildir. Üzümden yapılan Konyak, Armagnac, Pisco, elmadan yapılan Calvados, Kirschwasser, Brandy de Jerez, erikten yapılan Damassine, Slivovitz, çeşitli meyvelerden yapılan Rakiya, Ţuică, üzümün kabuğundan yapılan Marc, Grappa, Chacha, Tsikoudia, Orujo gibi brendiler mevcuttur. Türkiye'de Kanyak, ve Yunanistan'da Metaxa da brendi sınıfında özgün içkilerdir. Volcano mayın sistemi M139 Volcano mayın sistemi ABD tarafından geliştirilen yüksek hızlı kara mayını döşeme sistemidir. Bu sistem sayesinde 1 km uzunluğunda bir alan içerisine , 960 adet mayın kara taşıtları ile 43 saniyede veya helikopter yardımıyla 17 saniyede yerleştirilebilir. Sistem GATOR mayınları kullanmakta olup 1993 yılına kadar sadece tankssavar mayını döşeyebilmekteydi. (normalde 1/6 sı anti personel mayınıdır). Katja Ebstein Katja Ebstein (d. 9 Mart 1945, Girlachsdorf (şimdi Gniewków, Polonya'da)) Alman şarkıcıdır. Theater ve Es war einmal ein Jäger şarkılarıyla ününü pekiştirmiştir. Şarkılarının çoğunu yazan Christian Bruhn ile evlidir. Eurovision'da 1970, 1971 ve 1980 yıllarında, yani üç kez Almanya'yı temsil etmiştir. En iyi performansını 1980 Eurovision Şarkı Yarışması'nda söylediği Theater (Şov zamanı) şarkısıyla sergilemiştir ve ikinci olmuştur. Ebstein, şu ana kadar üç ayrı Eurovision'da hep ilk üçte yer alarak Eurovision tarihinin en başarılı sanatçısı olmuştur. Dolium Dolium, (çoğulu: dolia) Antik Roma'da içerisine hasat zamanı şarap, zeytinyağı, buğday, incir konulan büyük bir küpü belirten latince sözcüktür. Bu tür kaplar Minos döneminde Girit'te yaygın biçimde kullanılıyordu. Bazılarının boyu 3 metreye ulaşıyordu. Tornada çekilemeyeceklerine göre, özel bir fırında yapıldıkları sanılmaktadır. Diogenes'in "fıçı"sı da bir "dolium"du. Doliumların alt kesimleri toprağa gömülüydü. 1996 Amerika Birleşik Devletleri başkanlık seçimleri 1996 Amerika Birleşik Devletleri başkanlık seçimleri Demokrat Parti adayı Amerika Birleşik Devletleri başkanı Bill Clinton ve ABD Başkan Yardımcısı Al Gore ile Cumhuriyetçi Parti adayı eski Senatör Bob Dole ve eski ABD Kongresi üyesi ve Kabine Sözcülerinden Jack Kemp arasında ABD Başkanlığı ve Başkan Yardımcılığı için yapılan seçimlerdir. Clinton 1990'ların başındaki ekonomik durgunluğun sona ermesinden ve dünyada göreceli olarak istikrarlı bir politik ortamının varlığından yararlanarak, yeniden Başkanlığa seçilmeyi ülke çapında seçim gecesinde garantilemiştir. 1995 yılı boyunca Cumhuriyetçi Parti 1994'te yapılan Kongre seçimlerinde elde ettiği iyi sonuçlara da dayanarak kamuoyu yoklamalarında önde gitmiştir. Bu Kongre seçimlerinde Newt Gingrich'in önderliğindeki Cumhuriyetçiler hem ABD Temsilciler Meclisi'nde hem de ABD Senatosu'nda çoğunluğu 40 yıl sonra ilk defa olmak üzere ele geçirmişlerdi. Bir önceki dönem de Başkan olmasının yardımıyla, Bill Clinton Demokrat Parti adaylığını son derece rahat ve ciddi bir rekabate girmeden elde etmeyi başarmıştır. 1996 Demokrat Parti Genel Kurulu'nda, Clinton ve bir önceki dönem de yardımcısı olan Al Gore adaylığa tekrar seçilmişlerdir. Aday adaylığından daha önce çekilmiş olan Lyndon LaRouche'un kazanmış olduğu 35 Arkansas delegesinin Genel Kurul'a katılması yasaklanmıştır. Eski Pensilvanya Valisi Bob Casey Clinton'a bir rakip olarak çıkmayı denemiş olsa da, sağlık problemleri nedeniyle bu kampanyasını sonlandırmak zorunda kalmıştır. Clinton ülkenin tüm eyaletlerin deki ön seçimleri rahat bir şekilde (büyük çoğunlukla %80'in üzerindeki farklarla) kazanmıştır.Our Campaigns - US President - D Primaries Race - Feb 01, 1996 Eski Başkan Bill Clinton'a genel seçimlerde rakip olmak üzere, Cumhuriyetçi Parti aday adayı olarak bir dizi isim ortaya çıkmıştır. İlk liste şu şekilde oluşmuştur: Söz konusu adaylar arasındaki münazaraların genel konularını sabit vergi ve diğer vergi indirimleri ile, Ronald Reagan'in başkanlık döneminde popülerlik kazanan arz ekonomisi politikalarına geri dönüş gibi konular oluşturdu. 1995 yılı içerisinde ABD Kongresi ile başkan Clinton arasında yaşanan federal bütçe konusunda çıkan anlaşmazlık ve bu anlaşmazlığın çözülememesi sonucu federal hükûmet tarafından sağlanan bazı hizmetlerin durdurulmak ya da yavaşlatılmak zorunda kalınması, Cumhuriyetçiler arasındaki yarışın daha da ilgi toplamasını sağladı. Amerikan Ordusu'nun eski generallerinden Colin Powell'a adaylığını koyması için yoğun istek gelmiştir. Ancak, 8 Kasım 1995 tarihinde Powell aday olmayacağını açıklamıştır. Eski Savunma Bakanı ve geleceğin ABD Başkan Yardımcısı Dick Cheney birçok kişi tarafından potansiyel bir başkan adayı olarak gösterilmiş, fakat o böyle bir amacının olmadığını 1995 yılı başlarında ifade etmiştir. Eski ve aynı zamanda geleceğin Savunma Bakanı Donald Rumsfeld ise adaylık için bir araştırma komitesi kurdurmuş, ancak resmi olarak yarışa katılmamıştır. Daha sonra Teksas Valisi George W. Bush da aday adayı olması için partinin önde gelen isimlerinden bazıları tarafından teşvik edilmiş, ancak o da aday olmamayı tercih etmiştir. Bush, dört yıl sonra ABD tarihindeki tarafların birbirine en yakın sonuçlarla tamamladığı ve en tartışmalı seçimlerinden biri ile başkan seçilmiştir. Ön seçimlerin başladığı sıralarda, Senato çoğunluk lideri ve eski başkan adayı Bob Dole adaylık için en favori isim olarak öne çıkmıştır. Fakat, sosyal muhafazakâr Pat Buchanan, Alaska, Louisiana veNew Hampshire'de yapılan ön seçimlerde erken zaferler kazanmış , bunun yanında Steve Forbes'un Delaware ve Arizona'daki birincilikleri Dole'un liderliğini zora sokmuştur. Yine de, Dole Kuzey Dakota ve Güney Dakota ön seçimleri ile başlayan bütün ön seçimleri kazanmış ve bu sayede Cumhuriyetçi Parti adaylığını kesinleştirmiştir. Dole Senato'daki görevinden 11 Haziran tarihinde istifa etmiş, 1996 Cumhuriyetçi Parti Genel Kurulu 15 Ağustos 1996 tarihinde Dole'u resmi olarak Cumhuriyetçi Parti'nin başkan adayı olarak ilan etmiştir. Ön seçimlerin ülke çapındaki genel sonuçları: Genel Kurul için kazanılan delege sayıları: Eski Kongre üyesi ve Kabine Sözcüsü Jack Kemp ertesi gün güçlü bir destek ile başkan yardımcısı adayı olarak seçilmiştir. Kemp'in başkan yardımcısı adayı ilan edilmesinden önce bu pozisyon için ismi geçen kişiler şu şekildedir: Bob Dole Pat Buchanan Steve Forbes Lamar Alexander W. Phillip Gramm Pete Wilson Reform Partisi'nden iki kişi Bill Clinton ile başkanlık yarışına girebilmek için başvuruda bulunmuşlardır. Bu kişiler: Yeşiller Partisi - Ralph Nader (Connecticut) söz konusu parti tarafında başkan adayı olarak seçilmiş, ancak bu partiden resmi olarak başkan adaylığı ilan edilmemiştir. Bunun yerine, çeşitli eyaletlerin Yeşiller Partileri'nin adayı olarak seçime katılmıştır(bazı bölgelerde bağımsız aday olarak görülmüştür). Nader vowed kampanyası için yalnızca 5,000 Amerikan doları harcamaya söz vermiş, bu sayede devlet kurumlarına yapması gereken finansal raporlamayı yapmaktan kurtulmuştur. Sosyalist Parti Colorado'dan Mary Cal Hollis'i ve Massachusetts'ten Eric Chester'i aday göstermiştir. Sosyalist Eşitlik Partisi Jerome White ve Fred Mazelis'i aday göstermiştir. Queer Nation Partisi Joan Jett Blakk'i aday göstermiştir. Özgürlükçü Parti nominated serbest piyasa yanlısı yazar ve yatırım analisti Harry Browne'i başkan adayı ve Teksas'tan seçilmiş Jo Jorgensen'i de yardımcısı olarak aday göstermiştir. ABD Vergi Mükellefleri Partisi, diğer adıyla Anayasa Partisi, eski aide to eski Başkan Ronald Reagan ve Amerikan Muhafazakârlar Birliği Başkanı Howard Phillips'i aday olarak göstermiştir. Ciddi bir ön seçim rekabetiyle karşılaşmayan Bill Clinton genel seçimler için kampanya yapmaya erken başlamış, öte yandan Bob Dole ise çizgisini biraz daha sağa kaydırarak ve kampanya bütçesinden önemli tutarlar harcayarak diğer aday adaylarını yarış dışı bırakabilmİştir. Siyasi danışmanı Dick Morris Clinton'a seçimin sonucunu etkileyebilecek eyaletlerde ani bir TV kampanyası başlatmasını tavsiye etmiş ve bu sayede büyük miktarda bağış toplamasını sağlamıştır. Bunun sonucunda, Clinton yaz boyunca (Dole'un bu saldırılara cevap verecek durumda olmadığı zaman sürecinde) rakibini radikal ve yaşlı bir muhafazakâr olarak tanımlayan bir kampanya yürütmüştür. 50 yaşındaki Clinton ile kıyaslandığında, Dole ihtiyar ve cılız bir görüntü çizmekten kurtulamamıştır. Genel seçimlere yaklaşıldıkça, Clinton anketlerde Dole ve Ross Perot'nun açık bir farkla önünde gitmeye devam etmiştir. Televizyon tartışmalarına yalnızca Dole ve Clinton katılmış, Perot ve diğer küçük partilerin adayları bu tartışmaların dışında bırakılmıştır. Daha önce, 1992 seçimleri için yapılan televizon tartışmalarında yer alan Perot, bu durumu yargıya götürmüş, tartışmalara katılmasına izin verilmemesinden ve medyada kendisine yeterince yer verilmemesinden dolayı haksızlığa uğradıği iddiasıyla tazminat talebinde bulunmuştur. Seçimler sonucunda Başkan Clinton Senatör Dole karşısında kesin bir zafer kazanmıştır. Eyaletlerin partilere göre dağılımı bir önceki seçimlere göre çok fazla değişmemiş, Demokratlar 379, Cumhuriyetçiler ise 159 delege çıkartmışlardır. Batı kıyısında Dole, daha önceki seçimlerde Demokratların çoğunluk oylarını aldığı Colorado ve Montana eyaletlerini kazanmayı başarmış, Clinton ise 1948 seçimlerinde Harry Truman'ın başarısından sonra Arizona eyaleti seçimlerini önde bitiren ilk Demokrat aday olmuştur. Güneyde, Clinton Florida'daki seçimi kazanmış, ancak bunun karşılığında seçimde daha az etkisi olan Georgia eyaletini Cumuhuriyetçilere kaybetmiştir. 1996 seçimleri Demokrat başkan adaylarının California, Vermont, Maine, Illinois, New Jersey, Pennsylvania, Michigan, Delaware, ve Connecticut gibi eyaletlerde ağırlığını sağlamlaştıran ve daha sonraki seçimlerde de bu adaylara oy vermelerini sağlayan seçimler olarak değerlendirilmektedir. Reform Partisi adayı Ross Perot toplam oyların yaklaşık %8'ini alabilmiştir. Aldığı oyların toplamı 1992 seçimlerinde almış olduğu oyların yarısından bile daha az sayıda kalmıştır. 1996 ulusal çıkış anketleri 1992deki gibi olduğunu göstermektedir, Reform Partisi adayı Ross Perot'un destekçileri, Clinton ve Dole'den eşit olarak etkilenmişlerdi. Perot'un yönettiği anketlerde oy verenler onu ikinci seçenek olarak görmekteydiler ve Clinton sürekli gerçek lider olarak tutulmaktaydı. Clinton, Arkansas'tan aday olmasına rağmen, Amerika'nın Güneyinden on bir eyaletten yalnızca dördünü alarak 1992'deki performansına eşit bir oyla, bölgedeki Demokratik başkan adaylığını kazananlardan en zayıf performansa sahip oldu. Clinton'un performansı, Güneyde Demokrat Partiye olan desteğin geniş bir azalması olarak görüldü. 2000 ve 2004 seçimlerinin her ikisinde de Demokratların Güney eyaletlerinden birini bile alamamaları, yenilgiye sebep olabilirdi. Bu, Demokratların neredeyse 1880'den 1960'a kadar tek başlarına elde tuttukları bir bölgenin, Cumhuriyetçilerin kontrolüne geçtiğinin göstergesiydi. Bu, bir 3. parti adayının ulusal genel oyların %3'ünü aldığı son seçimdi. 1996'dan beri, hiçbir başkan adayı Bill Clinton'un tahminen 8 milyon veya % 8.5'luk oy sınırını geçemedi. En son seçimde, hangi adayın seçimle aynı tarihte kazandığı biliniyordu. Ve son kez Demokratik adayı güneyin oylarını alabildi; Bill Clinton: 12,768,317 oy ve Dole: 12,732,989 oy almışlardır.. Amerikan tarihinde ilk kez gerçekleşen anılmaya değer bir olay da, bir seçim galibi ilk defa erkek oyu alamadan seçilmiştir. Source (popular and electoral vote): Federal Elections Commission Electoral and Popular Vote Summary Oy Kullanma Yaşı ve Üzeri Nüfus: 196,498,000 Uy Kullanabilecek Yaştakilerin Bir Adaya Oy Verme Oranı: 49.00% Kaynak: "The New York Times'ta yayımlanan Seçmen Haberleri Servis anketi", 10 Kasım, 1996, 28. Ölümsüzler (Ahameniş İmparatorluğu) Ölümsüzler, Ahameniş İmparatorluğu'nda Pers ordusunun özel birimi. Ölümsüzler Ahameniş İmparatorluğu'nun tüm şehirlerinde sportif yarışmalarla seçilirlerdi. Bu seçilen kişiler atletik ve uzun boyluydu ve güçlü askerler olabilmek için 2 yıl boyunca özel beslenir ve tüm dünyadan gelen ustalardan kılıç, okçuluk, binicilik, eğitimleri alırlardı. Savaş sanatının bütün inceliklerini öğrendikten sonra, denemek amacıyla, uzak bölgelerde 2-3 yıl daha savaşlara katılıp, usta birer savaşçı olarak, bu birliğe katılırlardı. Termopylae Muharebesinde bu birlik önce hiç savaşa girmedi, fakat Spartalılar 30-40 kişilik pers öncü kuvvetlerini katledince 'ölümsüzler' birliğinden 50 kadar seçkin Pers askeri Efialtes adlı Spartalı birinin onlara o yeri tarif etmesiyle birlikte spartalıların etrafını sararak savaşa son verir. Bu askerler mızrak, balta, kılıç, hançer, ok, yay, kalkan kullanırdı. Sayıları 10.000 kadardır. Zırh kullanmazlar. En-Nasr (BirleÅŸik Arap Emirlikleri) El-Nasr () ya da tam adıyla Nadi el-Nasr es-Sakafî'r-Riyadî (), Birleşik Arap Emirlikleri'nde bulunan bir futbol takımı. Kulüp Birleşik Arap Emirlikleri 'nin Dubai şehrinde, 1945 yılında kurulmuştur.Birleşik Arap Emirlikleri 'nin en üst ligi olan Dûrî el-Halîc'el-Arabî'de mücadele etmektedir.Maçlarını ise 15,000 kişilik El-Maktum Stadyumu 'nda oynamaktadır. Kallias Barışı Kallias Barışı MÖ 449'de (Atina liderliğindeki) Attik Delos Birliği ile Pers İmparatorluğu arasında imzalanan, Yunan-Pers Savaşlarını bitiren antlaşmadır. Barış görüşmelerini Atinalı bir politikacı olan Kallias yapmıştır. Persler Serhas'ın MÖ 479'daki istilasından sonra sürekli olarak Yunanlara karşı toprak kaybettiler dolayısıyla barış antlaşması yapmaya hazırdılar. Kallias Barışı Anadolu'daki İyon şehirlerine otonomi verirken, Perslerin Ege denizi kıyısında satraplık kurmasını ve gemi bulundurmasını yasaklıyordu. Atina da Perslerin, Anadolu, Kıbrıs, Libya veya Mısır'daki topraklarına saldırmayacaktı. Roma ve Bizans augustalarÄ± listesi Zenobia, Palmira Kraliçesi, 269 yılında Mısır'ı Romalılardan geri aldıktan sonra kendisini Augusta ilan etmiştir. Yolcu trafiğine göre Avrupa'nın en işlek havalimanları listesi Yolcu trafiğine göre Avrupa'nın en işlek havalimanları listesi, yıllık toplam yolcu adedine göre en işlek 100 havalimanını kapsar. Ayrıca listede 2012, 2011 ve 2010 yıllarının istatistikleri de verilmiştir. Tablo da havalimanlarının son bir yıl içindeki toplam yolcu sayılarının yüzdesel değişimini de gösterilmiştir. Her havaalanı verisi için ayrı ayrı kaynak gösterilmiştir. Bu kaynaklar, ulusal havacılık istatistiklerine veya havalimanı işletmecisine dayanmaktadır. Mamografi Mamografi, memenin filmini çeken özel bir cihaz. Meme kanserinin teşhisindeki en etkin görüntüleme yöntemlerinden biridir. Memede, muayene ile saptanamayacak kadar küçük anormalliklerin tespit edilmesi amacıyla uygulanan mamografi yönteminde elde edilen sonuç, meme kanseri tanısında büyük önem taşımaktadır. Her yaştaki kadına tıbbi gereklilik halinde mamografi uygulaması yapılabilir ancak yakınması olmayan hastaların da 35-40 yaş aralığında en az 1 kez mamografi yaptırması öngörülmektedir. Hiçbir şikayeti olmayan kadınların yaşlarına uygun yıllık takipler yaptırması, meme kanserine karşı tek korunma yoludur. Çekim yapılırken meme, cihazın iki tabakası arasında birkaç saniye süreyle hafifçe sıkıştırılır. Bu nedenle memelerin en az hassas olduğu zamanda mamografi çekilmesi, özellikle memeleri hassas kadınlara önerilir. Adet bitimi sonrasındaki hafta en uygun süreçtir. Çekilecek filmi etkilememesi amacıyla koltuk altı deodorantı, pudrası, losyon vb. koku ve maddeler kullanılmamalıdır. Normal mamografide, meme dokusu 2 plaka arasında sıkıştırılarak iki pozisyonda filmleri alınır. Bu şekilde tüm meme dokusu ancak 2 boyutlu olarak değerlendirilebilir. Bütün meme dokusu sadece iki kesitle değerlendirildiğinden, özellikle yoğun meme dokusu söz konusu olduğunda kanserli alan diğer dokular arasında gizlenebilir. Bu kısıtlılık nedeniyle mamografinin doğru tanı koyabilme oranı en iyi merkezlerde bile % 85 sınırında kalmaktadır. Tomosentez ile bu problem aşılmıştır. Dijital Tomosentez cihazı ile memenin milimetrik kesitleri alınmakta ve 3 boyutlu görüntüsü elde edilmektedir. Bu şekilde memenin iç yapısı daha net olarak görüntülenmekte ve varsa tümörün 3 boyutlu olarak yeri tespit edilebilmektedir. Mary Boleyn Mary Boleyn (d. 1499-ö. 19 Temmuz 1543) ünlü Boleyn ailesinin kızlarından biridir. VIII. Henry döneminde yaşamış ve onun bir dönem metresi olmuştur. Kızkardeşi Anne Boleyn'dir. Mary diplomat Sir Thomas Boleyn ve Lady Elizabeth Howard'ın kızıdır. Norfolk'ta Blickling Hall'da doğmuş, Hever şatosunda büyümüştür. Doğum tarihi tam olarak bilinmese de 1499-1543 arası olduğu tahmin edilmektedir. Kız kardeşi Anne Boleyn'in aksine, çocukluğunun çoğunu İngiltere'de geçirdi. 1514'e kadar yurt dışına gönderilmedi. Daha sonra kralın kardeşi Mary Tudor Fransa kralı XII. Louis ile evlenmek üzere Fransa'ya gidince, orada onun nedimesi oldu. Mary Tudor'un, kocasının ölümü üzerine İngiltere'ye dönüşünden sonra bile Fransa'da kaldı. Daha sonra babası ve kız kardeşi de Fransa'da ona katıldı. Anne Boleyn o zamana kadar Hollanda'daydı. İngiltere'ye döndükten sonra 4 Şubat 1520 de,daha sonra vebadan ölecek olan Sir William Carey ile evlendi. Aragonlu Catherine'in nedimesi oldu. Daha sonra VIII. Henry'nin metresi oldu. İlişkileri tahminen Henry Carey'nin doğumundan sonra sona ermiştir. Henry o dönem Mary'nın kardeşi Anne Boleyn'e aşık olmuştur. Anne 1522'de saraya dönüp hatırı sayılır bir popülarite elde etti. Kardeşler o kadar yakın değildi ve farklı sosyal çevrelere dahil oldular. Anne yeğeni Henry'nin velayetini üzerine aldı. Mary Fransa'dan döndüğünde Sir William Carey ile evlendi. Ama daha sonra VIII.Henry'nin metresi oldu. Henry kız kardeşi Anne Boleyn'e aşık olduktan sonra eski kocası William Carey'e geri dönmüştür ama daha sonra William Carey salgın veba hastalığından ölmüştür. İkinci evliliğini bir asker olan William Stafford ile yaptı. Bu evliliğin kabul görmemesi üzerine saraydan uzaklaştırılmıştır. Daha sonra yokluk içine düştüğünde saray mektuplar yazmış, bu mektuplara kral kayıtsız kalırken Anne yardım amaçlı altın bir kupa ve bir miktar para göndermiştir. Bu, iki kızkardeşin son yakınlaşmasıdır; tahminen Mary'nin saraydan uzaklaştırılmasından sonra bir daha hiç görüşmemişlerdir. Mary de bir daha saraya dönmemiştir. Mary'nin evlenip saraydan uzaklaştırıldığı 1534 yılı ile Anne'in idam edildiği 1536 yılı arasındaki hayatına ilişkin çok fazla bilgi yoktur. Muhtemelen gözden düşmüş akrabaları ile görüşmekten kaçınmıştır. Anne'in ve George Boleyn'in infazından sonra anneleri saraydan ayrılmış, iki yıl sonra da ölmüştür. Ertesi yıl da babaları ölmüştür. Sonuçta Mary Boleyn'e rahat yaşamasına yetecek kadar malvarlığı kalmış, 1543 yılında ölene kadar sıkıntı çekmeden yaşamıştır. Mary Boleyn Henry nin infaz etmediği tek Boleyn kardeşidir. Mary'nin William Carey ile olan evliliğinden iki çocuğu olmuştur:Catherine Carey ve Henry Carey. Ancak bu çocukların VIII. Henry'den olduğu da rivayet edilmektedir. İkinci evliliğinden ise