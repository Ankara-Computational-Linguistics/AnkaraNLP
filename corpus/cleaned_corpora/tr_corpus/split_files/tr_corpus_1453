benden bahsetmeyelim demiştik, yine beceremedim değil mi. En çok şu üniversite sınavından endişe ettiğini söylemiştin ya. Ben biraz düşündüm o konuyu. Her ne kadar sen ne- 54 reye gidersen git peşinden gelirim dediysem de... Korku değil aslında bir endişe sadece, geçici. Yine karamsar şeylere girdim ama, ne yapayım, elimden gelen bu işte. Dediğim gibi senden burada kalmanı isteyemem, haksızlık olur. Her şeyin en iyisini hak ediyorsun . Ayrılığı düşünmek bile istemiyorum . Böyle bir şey söz konusu değil zaten . Birbirimize verdiğimiz sözü tutacağız. Bundan hiç şüphem yok. Sadece böyle bir ihtimal var, geçici bir süre için bile olsa. Bu nedenle alacağın karara saygım var. En kötü ihtimalle bu yıl kazanamasam bile, bir sonraki yıl , o da olmadı bir sonraki yıl tekrar denerim şansımı. Ne yapar eder sen neredeysen yanına gelirim . Yapacağımı biliyorsun . Geleceğe mektup yazmak çok zormuş. Sürekli aynı şeyleri yineleyip duruyormuşum gibi geliyor. Daha fazla uzatmadan burada bitiriyorum . Yarın sabah seni her zamanki gibi aynı yerde bekliyor olacağım . Sen karşıdan kırmızı burnunla ağır ağır geleceksin . Yine birbirimize sarılarak derse gideceğiz... Gelecekte görüşmek üzere... Seni Seviyorum Tufan Not Dün sen haklıydın . Yeniden yazdım o mısraları... Bu mektubu tekrar seninle birlikte okuduğumuzda ikimiz de bu günleri hatırlayacağız. Senin İçin ... yolda, bir yerlerde, bazılarımız inancını yitirdi, bazılarımız ruhunu... biz... asla... onlar gibi olmadık, olmayacağız.... 55 Biliyor Atatürkler aynı yöne gelecek. Çocukluk alışkanlığıyla elindeki paraları düzenledi. Dikkatlice cüzdanına yerleştirdi. Gazeteci kız gülümsüyordu. Teşekkür etti, gazetesini koltuğunun altına yerleştirdiği gibi arkasını dönerek yürümeye başladı. Neden gülümser ki insan hiç tanımadığı birisine. İnsanları anlamıyordu. Her zamanki gibi kibarca uzatmıştı parayı. Umursamaz gibi gözüken gözlerinin arkasındakinin aslında duygusal bir insan olduğuna emindi. Tutarlı insanların sevecen olduklarını kim bilir nerede okumuştu. Sabah sekizi beş geçe, onu büfenin köşesinde görür görmez gazetesini hazır ederdi. Paraları istifleyişi hoşuna gittiğinden para üstünü özellikle kâğıt olanlardan seçmeye çalışırdı. O da zaten hiç bir zaman tam para vermezdi, belki de bilerek. Ne olursa olsun, aralarındaki sessiz anlaşmayı uyguluyorlardı her sabah. İsmini bilmiyordu, ama Nihat diye düşünmüştü ilk zamanlar bir gün. İsmi Nihat'tır. Bunu öğreneceği güne kadar da öyle kalmıştı onun için, tanışacağı güne kadar. Dolmuşta en arkadaki boşluğu gözüne kestirdi. Ağır ağır ilerledi, tam oturacakken ani bir frenle savruldu içeridekilerle beraber. Zorlukla tutunabilmişti. Hareketle birlikte ter kokusu arkalara doğru ilerlemişti. Nefes almamaya çalıştı. Gazetesi iki adım ötesinde yerde açılmış, duruyordu. Dört yaşlarında bir çocukla annesiydi binenler. Çocuk gazetenin üzerindeydi. Bir süre kadına baktı. Ne var, alt tarafı gazete. Böyle mi düşünüyordu acaba. Kadına geçmesi için yol verdi. Yapmacık bir gülümsemeydi ce- 56 vap. Önemsemedi. Bunu onun için yapmamıştı zaten. Pencereyi açmayı düşünecekler mi acaba. Üç durak daha havasız dolmuşun içinde sarsıntılı bir yolculuk. İneceği zaman şoföre usulca seslendi. Varlığıyla diğerlerini rahatsız etmek istemezdi. Şoför önce duymadı, durağı geçmişti. Yutkundu, bir daha seslenecek oldu ki yardımına bir başka yolcu yetişti, şoför bey inecek var. Bazı günler, arsız bir müşterinin münasebetsiz sorularıyla uğraşırken sarı, ince suratıyla beliriverirdi, köşeden. Hiç ses çıkarmadan kenarda beklerdi. Öyle günlerde bu anları uzatmak için daha yavaş hareket etmeyi sonraları keşfetmişti. Gazetesini hazır etse bile işini ağırdan alırdı. Tezgahın altında elinde tuttuğu gazeteyi o istemeden çıkartmazdı. Uzun süredir ne yapacağını düşünüyordu. Bir şey yapmalı, fark etmesini sağlamalı... Öğle tatilinde ofisten dışarı çıkmadı. İş hanındaki büfeden kaşarlı tost ısmarladı. Kafasını defterlerden kaldırdı, etrafına bakındı. Herkes yemeğe çıkmış. Gazetesi aklına geldi. Her gün yanında taşımasına rağmen eve gitmeden tek satırını bile okuyamazdı. Eve girer girmez de çoğunlukla kapının yanındaki ayakkabılığın üzerine bırakır, orada unuturdu. Bir süre sonra üzeri yeteri kadar dolduğunda, kapı önüne dışarı çıkarırdı. Kapıcı bir keresinde, düzenli katlanmış gazeteleri gördüğünde sormuştu, abi sen bunları hiç okumuyor musun. Kendisine soru sorulmasından hoşlanmazdı. Gazetesini istediği gibi katlar, canı isterse okumazdı. Cevap vermemişti. Başkalarının hayatı insanları çok meşgul ediyordu. Hemen ilân sayfasını açtı. Bu uzun süredir yapmak istediği bir şeydi. Önce satılık otomobil ilânları. 2001 model Ford Fiesta, bayandan... 2004 model Clio, az kullanılmış, bayandan... sadece iki tane. Kiralık ev ilânları... Burada şans yüzüne gülerse bir ihtimal vardı. Yakın semtlerden bir iki ilânı gözüne kestirdi. Gazetesinin arasına bir not koyabilirdi. Hiç bir zaman girişken kızlardan olmamıştı. Onu elde edemeden kaybetmekten korkuyordu. Aralarındaki küçük para oyununu sürdürecekti. Belki yeteri kadar zaman geçtiğinde, o kendiliğinden tanışmak isterdi. 57 Yalnız olduğunu biliyordu. Bir aile babasının gözleri değildi onlar. Hayır, iyi bir baba olurdu mutlaka ama onda farklı bir şey vardı. Nihat'ı bakışlarıyla dolmuşa bindirdikten sonra işine koyuldu. Onun ne yaptığını hayal etmeyi kısa öğle tatiline bıraktı. Sevgilisi varsa bile bunu bilmek istemiyordu. Ford'un sahibi kadının ses tonu rahatsız etmişti. Onu görmeye gitmek içinden gelmedi. Sinirli bir tip. Belki de frijit. Keyfi kaçtı. Clio'yla randevulaştı. İlgili bir sesi vardı. Esmerdir bu, ne çok kısa ne de uzun. Daha iyi bir araba almak için satıyordur. Belki bir şeyler içmeye davet ederim diye düşündü. Kendisi de inanmadı buna. Lâf olsun diye... Ev ilânları için aramaya koyulmuştu ki, sekreter kız kapıda belirdi, öğle yemeğinden dönmüştü. Arayanları not aldım, masanızda. Kız isteksizce teşekkür etti. Onun aklı Ford'un sahibinin sözlerindeydi Yalnız, lütfen alıcıysanız görüşelim. Tost. Olduğu yerde sıçradı. Karşısındaki sivilceli çocuk sırıtıyordu. Abi, tost. Ceketinin cebinden cüzdanını çıkardı, elini paralara attığında durakladı. Paralardan bir tanesi olması gereken yerde değildi. Keyfi iyice kaçmıştı. Alıcıysanız görüşelim. Ters duran parayı çıkardıktan sonra düzeltmek için elinde çevirdi. Atatürk resminin hemen altında, tükenmez kalemle yazılmış, oldukça düzgün harfler vardı. Bir de rakamlar... Gün boyunca türlü renkli gazetenin arasında vakit geçiriyordu. En çok da gazete ekleri... Her birinden ayrı yaşamların fırladığı ekler. İdeal iş kadınına mutfak öğütleri, evde farklılık yaratacak küçük değişiklikler. Maymun iştahlı kızlardan değildi o, ne istediğini biliyordu. Bunu hissettirirdi de. İki sene önce Ali'yi korkutan bu değil miydi. Aslında basit bir istekti bu. ‘Kadınsı' olduğunu düşünmemişti. Kim bir aile kurmak istemez ki. Öyle demişti Ali, ‘ne kadar da kadınsı.' Henüz daha çocuk diye düşünmüştü Ali'den iki yaş küçük olmasına rağmen. Bir daha aramadı Ali de onu. Kendini suçlamamıştı hiç. Elbet beni anlayacak birisini bulurum. Nihat. O şimdi iş yerindedir. Öyle çok önemli bir pozisyon sahibi mi, sanmıyorum. Ama titiz, işini bilen birisi. Zaten böyle- 58 leri yalan dolan bilmediklerinden hep oraya buraya savrulurlar. Onu hesap adamı olarak hayal ederdi. Paraları öyle istiflemesi... Hiç şaşmayan düzeni... Tanımıyordu hiç ama biliyordu. Beklediği oydu. Yalnız olduğunu biliyorum. Parayı kenara ayırdı. Diğerlerinin arasından bir başkasını çıkarttı. Çocuk para üstünü uzatmaya çalışırken elini tuttu, avcunun arasında parmaklarını kuvvetle sıktı. Bozukluklar yere saçıldı. Çocuk şaşkın, bileğini ovuşturarak hızla uzaklaştı. Odasında tek başınaydı, masanın üzerindeki paraya bakıyordu. Atatürk'le göz göze Kim böyle bir şey yapar ki. İnsanlarla dalga geçmenin yeni bir yolu olsa gerek. İştahı kaçtı, tost paketini olduğu gibi çöpe fırlattı. Midesinde bir yanma vardı. Son günlerde sıklıkla uğruyordu. Özelikle geceleri yatağına uzandığında. Birisi bıçağın sivri ucuyla kazıyordu, içten içe... Bir doktora gitmeli diye düşündüğü günün üzerinden iki hafta geçmişti. Paltosunu aldı, üzerindeki çamurları eliyle silkeledi. Sekreter kızın yanından geçerken, Müdür Bey'e rahatsızlandığımı söylersiniz. Ben eve gidiyorum. Kız, anladığına dair hiç bir işarette bulunmadan cep telefonunun tuşlarına dokunmaya devam etti. Tam kapıdan çıkarken bir fısıltı duydu, salak şey, hastaymış ... Veya öyle sandı. Küçük bir oyun oynamaya karar vermişti. Zararsız bir oyun. Tek yapması gereken telefonunu açık tutmaktı. Parayı verirken gülümsemişti Nihat'a, anlamış olabilirdi. Ararsa sesini nasıl tanıyacağını düşündü. Tanırdı. Biliyordu. Ama ya o yazıyı görmezse, ya dikkat etmezse. Belki de farkına varmadan dolmuşçuya vermişti bile parayı. Olsun, o gün olmazsa ertesi gün yine deneyecekti. Beklemeye başladı. Öğle vakti gelen giden pek olmazdı. Bir dergiyle kendini oyalamaya çalıştı. Çok istiyorsunuz buna hanımefendi. O dediğiniz fiyat etmesi mümkün değil. Bakın ben bu işlerden anlamam. Eşimin dediği fiyat bu. 59 Bugün işi çıktı, yoksa... Tamam, hanımefendi, teşekkürler. Sinirlenmişti. Böyle zamanlarda ağzı kururdu. Arabalardan hiç anlamadığı hâlde satın alacakmış gibi bir de pazarlığa tutuşmuştu. Oysa ilk aradığında, kadının sesini duyduğunda, ‘belki' diye düşünmüştü. Yine yanılmıştı. Her zaman böyle olmadı mı zaten. Ağzının kuruluğu ekşi bir tada dönüştü. Otobüse binmeden önce kuruluğu gidermek lazım. Bir şişe gazoz aldı. Gözü cüzdanında kenara ayırdığı paraya takıldı. Yalnız olduğunu biliyorum. İnsanları sevmiyordu. Hele başkalarını kandıranları hiç sevmiyordu. Bakkalın bakışları altında şişeyi diktiği gibi tezgâha bıraktı. Bu kez tereddüt etmeyecekti, kararını vermişti. Gazozun şekerli tadı dişlerini kamaştırdı. Midesinde yine aynı sancı... Korktuğu gibi olmamıştı, sesini hemen tanıdı. Garip bir kendine güven hissi uyandırıyordu üzerinde. Her sabah duyduğu o ince, titrek sesten farklı gelmişti. Bir an zihnindeki Nihat'la bir araya getiremedi. Her şey çok çabuk olmuştu. İsmini bile soramadan buluşalım demişti. Başka hiç bir şey söylemeden. İçi ürperdi, hemen kabul edivermişti, evet derken yutkunarak. İstese hayır diyebilir miydi, bunu düşünmemişti bile. Cumartesi günü, Yıldız Parkı. Ben sizi tanıyorum nasılsa. Artık ismini de öğrenecekti... Kapının girişindeki kısa boylu kız ona daha önce hiç bir kadında görmediği bir gülümsemeyle bakıyordu. Yüzü tanıdık geldi, önemsemedi. Ona doğru hareketlenmeden önce cüzdanını yokladı. Daha sonra cebindekini... Kolunu dostça uzatarak telefondaki ses tonuyla Merhaba dedi. Adını söylerken kızın gözlerinin içine baktı. Aradığı şeyin orada olmadığını anladığında ilk soru ondan gelene kadar ağzını açmamaya karar vermişti. Farklı bir adam duruyordu karşısında. Kıyafeti yüzünden olduğunu düşündü. Her gün gördüğü koyu gri takım elbise yerine üzerine bol gelen bir kot pantolon ve yakalı tişört. Kısa süre sonra 60 alışıverdi, yakıştığını düşünerek. Tedirginliği üzerinden atmıştı, hiç olmadığı kadar rahattı şimdi. Konuştukça resim netleşiyordu kafasında. İsminin Nihat olmamasına da aldırmıyordu artık, her şeyin iyi gittiğini hissediyordu. Nefesi kesilircesine konuştuğu ilk on beş dakikanın ardından bardağındaki son yudumu da bitirdi Neler anlatıyorum ben. Nasıl. Yani gerçekten, ben böyle bir insan değilim. Yani... Böyle bir insan... Paraların üzerine cep telefonunu yazan... İlk arayışta görüşme teklifini kabul eden... Kız duraklamıştı, utangaç bakışlarını kaçırarak elinde çevirip durduğu boş bardağa dikti gözlerini. Kızın tedirginliğini gidermek için gülümsemeye çalıştı, bunu başardığından emin değildi. Yalnız olduğunu biliyorum. Midesi yanıyordu yine, aldırmamaya çalışarak uzaktaki garsona seslendi sonra hiç önemsemediği bir konudan bahseder gibi konuşmaya devam etti Kötü bir şey mi bu. Ben bir gazoz daha alacağım, siz. Teşekkürler. Siz neler düşündünüz kim bilir. Normalde çok konuşkan da değilimdir ama... Bunda kötü bir şey yok. Yani, belki de hafif kızlardan olduğumu... O ne demek. Bu durumda ben de her bulduğu numarayı arayan bir kişi mi oluyorum. Bir an için açıklama yapmak içinden gelmedi. Sinirli bir ifade miydi karşısındaki. Başını önüne eğdi, bir çocuk gibi. Bir hata yapmıştı. Telefon numarası işi çocukçaydı. Özür dileyerek yanından ayrılabilirdi. Kaba bir davranış diye düşündü. Neden öyle söyledim ki. Belki de sadece yanlış bir başlangıç yapmıştı. Üzerinde çok fazla durmak istemiyordu. Hem Ali gibi değildi karşı- 61 sındaki adam besbelli, diğerleri gibi de... Bir başkaydı... Oturmadan önce beklemişti kendisi yerleşsin diye. Kibarca bir davranış. Sabırla cümlelerinin bitmesini bekliyordu. Küçük sorularıyla onu rahatlatıyordu. İyi bir aile babası olurdu böylesinden. Anlayışlı. Evet, sadece yanlış bir başlangıçtı bu. En azından artık ismini biliyordu, gerisi yavaş yavaş da gelebilirdi. Şimdi biraz daha rahatlamıştı. Yani işte... Önüne gelenle düşüp kalkan... Öyle olmadığınızı söylediniz zaten. Öyleyse. Ne olduğunu anlamıyorum gerçekten. Bugün buraya gelmek için babama söylediğim yalana kadar anlattım. Oysa siz... Sizin hakkınızda hiç bir şey bilmiyorum. Her sabah aynı saatte sokağın köşesinde belirmenizden ve yalnız... Neyi bilmek istiyorsunuz. Ne anlatmak isterseniz, hakkınızdaki her şeyi... Başka bir yerde devam edelim mi. Sorusunun cevabını beklemedi. Hesabı istedikten sonra durakladı. Elini cebine attı. Metalin keskin soğukluğu avucundaydı. İçindeki başlamıştı yine, kazıyordu derinden. Bir gün bunun olacağını biliyordu, sadece zaman meselesiydi. Biliyordu, meraklı gözlerle söyleyeceklerini bekleyen bu sarı saçlı kızı bugün öldürecekti. 62 Korkunun Düşündürdükleri - Bir... iki.... - Bir dakika lütfen. - Üç... dört... - Her şeyin yolunda olacağından... - Beş...altı... yedi... - Emin misiniz.... - .... - .... (Önce çok parlak bir ışık. Sonra kesin bir karanlık. Ağır bir sessizlik. Hiç bir şey hissetmeden geçen belirsiz bir sürenin ardından kendimi neresi olduğunu bilmediğim bir yerde, tek başıma buluyorum. Etrafımda hiç bir şey yok veya ben seçemiyorum. Ne bir renk, ne bir koku, ne bir ses, ne de bir temas. Çok garip bir durum aslında. Hiç bir şey hissetmemek, yani fiziksel olarak. Sanki boşlukta (gerçekten boşlukta, herhangi bir gücün etkisi altında olmadan) asılıymışım gibi. Hiç bir ağırlığı hissetmiyorum, kollarımın ağırlığı, gövdemin ağırlığı, ellerim... Aslında tam anlamıyla yokmuşum gibi, yani düşünce olarak var ama fiziksel olarak yok. Dedim ya garip bir durumdayım işte. 63 Hayatımda ilk defa gerçekten tek başıma kaldığım bir an olmalı bu. Yapayalnız. Ama bu, daha önce yaşadığım türden bir yalnızlık değil. Bu çok farklı, hissediyorum. İnanın biliyorum. Olur mu böyle şey diyeceksiniz. Olur. Son derece eminim. Bir kere bilincim yerinde, açık. Tüm bunları içinde bulunduğum durumun farkında olarak düşünüyorum. Aslında renklerin de seslerin de bir yerlerde var olduğunu biliyorum. Hatta sizlerin de oralarda olduğunuzu biliyorum. Ama bir şekilde size ulaşmam mümkün değil (belki sadece düşüncede, yani bu şekilde, ama bunların da size ulaştığından emin olamam). Yine de yanıbaşımdaymışsınız gibi, düşündüklerimin hepsi size ulaşacakmış gibi anlatmak istiyorum, çünkü buna inanmak istiyorum. Şu anda yapabileceğim tek şeyin bu olduğunu düşünüyorum. Bu yüzden size sesleniyorum. Belki siz şu ana kadar bana ulaşmaya çalıştınız ama bunu yapamadınız. Fazla uğraş vermemenizi öneririm, çünkü bunu başaramazsınız. Gerçekten. Şu anda ben, nerede olduğunu bilmediğim, karanlık ve sessiz bu yerde, orada bir yerlerde sizlerin varlığının bilincinde, kendi varlığımın bilincinde, yapayalnız duruyorum, bekliyorum. Bu durum biraz can sıkıcı aslında. Böylesine bir yalnızlık, kimsenin daha önce yaşamadığı, kafasında canlandıramadığı türden, yoğun. Buraya nasıl geldiğimi bile hatırlamıyorum, dediğim gibi önce parlak ışık, sonra karanlık ve buradayım. Ne kadardır buradayım ya da ne kadar daha bu duruma devam edebilirim hiç bir fikrim yok. Yine de, nedense, sadece kısa bir süreliğine bu şekilde idare etmek zorunda olduğuma kendimi inandırmış durumdayım. Herhâlde başka türlü buna katlanmam mümkün değil, yani sonsuza kadar bu durumu sürdürmeyi düşünemiyorum. Bu fiziki boşlukta yalnız, kimsenin kaldıramayacağı kadar yalnız. Bu yüzden, bir süreliğine de olsa kendimi kandırıyorum. Sadece kısa bir süre için buradayım. Bu düşünce kendimi biraz olsun iyi hissetmeme yol açıyor. Bunca zaman yapmadığım, yapmamak için bu kadar direndiğim bir şeyi ustalıkla yapabiliyor olmak beni 64 şaşırtıyor. Oldukça da iyi gidiyorum aslında, basbayağı kendimi inandırmış durumdayım. Bu geçici bir durum, her şey eskisi gibi olacak. Bu hoş yanılsama an'ının tadını çıkarmak istiyorum. Belki tekrar aranıza döndüğümde de bunu sürdürebilirim kim bilir (zaman zaman insanın kendini kandırabilmesinin iyi bir şey olduğunu düşünüyorum şimdi). Aslında biraz düşününce bu (geçici) durumun o kadar da kötü olmadığı fikrine git gide alışıyorum. Düşünsenize elinize her zaman böyle bir fırsat geçmez değil mi. Bu kadar yalnız kalma fırsatı yani. Her zaman kendine vakit ayıramamaktan şikayet eder durur insan. İşte en büyük fırsat... Ne telefon çalıyor, ne bir gelen-giden var, ne de iş... Hiç bir şey yapmak zorunda değilim. Öylesine duruyorum burada. Sadece düşüncelerimle birlikte. Ne geçmiş, ne gelecek, sadece şimdiki zaman. Tek önemli olan şu an. İşte meydan okurcasına özgürlük. Tabi bu hayatın da bazı sınırlamaları var. Mesela gerçekten yalnızım, güzel. Ama kitap okumam veya bir film seyretmem mümkün değil, biraz gevezelik için bir dostu aramam da. Etrafımda hiç bir şey yok, ya da her şey çevremde ama ben hareket edemiyorum onlara ulaşmak için. Bu nedenle yapabileceklerim durduğum yerden zihnimde oluşan imgeleri anlamlı hâle getirecek bağları kurmakla sınırlı. Yani belirli bir süre için yalnızım, özgürüm ama düşüncelerimin içine hapis olmuş durumdayım, çünkü hareket edemiyorum. Tüm bunlar size bir bulmaca gibi geliyor tabi ama aslında her şey göründüğünden basit. Bir süre sonra siz de anlayacaksınız bu durumu. Neyse ne diyordum, evet düşüncelerimin içine hapis olmuş durumdayım. O hâlde yapabileceğim en iyi şey biraz zihin cimnastiği. Şu anda kendimi önce yok olmuş, daha sonra da bir düşünce olarak bulmuş gibiyim (Gövdesi olmayan bir insanın düşünceleri, yani aslında yok olan ama aynı zamanda var olan bir varlık). Bir parantezin içindeki düşünce gibi (yani bunun gibi). Cümleyi yazanın anlatmak istediği ana duyguyu, fikri destekleyen bütünleyici 65 düşünce. Kendi başına bir cümle olamayacak, esas fikri vermekten uzak, ama onu destekleyen bir düşünce. Çoğu zaman kısa (ama kimi zaman da gerektiği kadar uzun olabilen) bir düşünce. Şu anki durumumu en iyi açıklayan şey bu olmalı evet. Ben iki parantez arasında kalmış bir düşünceyim sadece (geçici bir süre için.). Buradan kurtuluş yolu parantezin bir noktada kapanması ve her şeyin sona ermesi. Bunun gerçekleşmemesi durumunda ömrümü parantezin içindeki düşünce olarak sürdürebilirim. Evet bu risk var, küçük bir risk ama var. Aslında o kadar da korkulacak bir şey değil bu belki ama benim esas endişem başka. Ben parantezin içindeki bir düşünce için fazla duygusalım. Hele bu duygusallık biraz endişe ile birleşince pek de çekilmez olur. Bir sürü soru, bir sürü cevap... Ya öyle olursa, peki ama neden böyle olmaz, daha farklı olabilir mi. Belki de bu yanıtı olmayan sorular bir süre sonra ana düşünceye zarar verebilir, onun etkisini azaltabilir. O nedenle benim bu fazla duygusallığım olmasa belki parantezin içindeki düşünce olarak hayatımı idare edebilirim, bunun sürdürülebilir bir yaşam tarzı olduğuna kendimi ikna edebilirim. Dediğim gibi korkum ana düşünceye zarar gelmesi. Aslında size az önce bulunduğum yeri (durumu) anlatmaya çalışıyordum en son. Hâlâ daha bunların size ulaştığından emin değilim. Olamam da. Ama devam... Burası karanlık ve sessiz. Ama tahmin edemeyeceğiniz kadar karanlık ve sessiz. Mesela gözlerim kapalı mı açık mı, anlayamıyorum. O kadar karanlık. İki durumu da ele alalım Eğer gözlerim şu anda açıksa görecek hiç bir şey yok demektir, çünkü tek hissettiğim kalın bir karanlık. Kapalı ise ne yaparsam yapayım açamıyorum. Yine karanlık. Belki de az önceki o parlak ışığın etkisi altındayım şu anda. Tam olarak ne olduğunu çözemesem de biraz anlatabildim sanırım. Peki hiç ses de mi yok diyeceksiniz. Kulağınıza hiç bir ses çalınmadığı oldu mu sizin. Hiç bir ses... Bakın bunu iyi düşünün. Kendi iç sesiniz bile yok (şu anda tüm kapıların, pencerelerin kapalı olduğu bir odadasınız... Tek bir tıkırtı yok... Peki ya kendi iç sesiniz, ondan 66 kurtulabilir misiniz. Sürekli sizden bir adım önde olan kafanızın içindeki sesten). İşte buraya geldiğimde ilk anda, kendi sesimi bile duyamadım. Bağırmak istedim, sesim çıkmadı. En sonunda derinde bir yerlerden bir şeyler duyar gibi oldum. Kulak kabarttıkça, dikkatimi verdikçe onu daha fazla işittim (kendi iç sesimdi bu). Ama öncesindeki sessizlik pek hayırlı bir işaret değildi, beni oldukça korkuttu. Belki sadece uyku sırasında böyle bir tecrübe yaşıyor insan, ama orada da bunun bilincinde değil, öylece uyuyor. Dolayısıyla benim yaşadıklarım tek ve özel bir tecrübeyi oluşturuyordu. O hiç bir ses duymadığım ve bağırmak isteyip bağıramadığım andan sonra derinden kendi iç sesimi duyduğumu söylemiştim ya, dipte bir yerlerde, o ses şöyle diyordu Şu anda ölmüş olabilirim. Öyle ya, etrafta hiç bir ses, ışık, koku yok. Ölüm böyle bir şey olsa gerek. Aynen böyle söylüyordu. İlk anda yine korktum, ya böyle bir şey olduysa. Ama sonra bunun saçma bir şey olduğunu söyledi içimdeki diğer bir ses O zaman bunları nasıl düşünüyorum. Ölümlü mantığım (aksini ispat edecek hiç bir şey olmadığı hâlde) bunun mümkün olamayacağını hatırlatıyordu. Gerçi neyin doğru olduğunu bilmiyordum, ölümün nasıl bir şey olduğunu da bilmiyordum, kim biliyor ki. Bunun üzerine diğer ses karşılık verdi Öldüysen ölmüşsündür. O zaman da bunca gereksiz kuruntunun hiç bir anlamı yok. Tam bana özgü bir açıklama, işte o anda hayatta olduğuma karar verdim. Ama hâlâ daha içinde bulunduğum durumu açıklayamıyorum. Madem buradayım, başka bir şey yapamıyorum öyleyse fikir cimnastiğine devam, beni zinde tutuyor. Şu parantezin içindeki düşünce olma fikri üzerinde biraz daha oyalanmaya değer aslında. Gizemli. Çözülmesi gereken bir gizem. İlk önce kendimi iki parantez arasında sıkışmış bir düşünce olarak hayal ediyorum (Aslında buna inanıyorum. Zaman zaman insanın kendini kandırabilmesinin iyi bir şey olduğunu size daha önce söylemiştim sanırım). Ne yapardım. Tamamlayıcısı olduğum ana düşüncenin peşinden gitmek, ona ulaşmak isterdim. Varlığımın amacını bul- 67 mak isterdim, kim olduğumu, neden olduğumu... Sonra kendime hedefimi seçiyorum Parantezin kapandığı yere kadar ilerlemek. Yeteri kadar uzağa gidersem parantezin kapandığı o en sağdaki uca, her şeyi sona erdirecek o noktaya ulaşabilirim. Düşüncelerimi serbest bırakarak devam ediyorum. Beni nereye götrüdüğünü bilmediğim bir labirentin içinde, ulaşmak istediğim o bilinmezin garip heyecanına kapılmış bir durumda, önce ağır ağır daha sonra girdaba kapılmış gibi süratle varmayı umduğum noktaya doğru yolculuğumu sürdürüyorum. Bir süre doludizgin ilerledikten sonra (ne kadar böyle gittiğimin ayırdına varamıyorum çünkü bulunduğum yerde zamanın nasıl geçtiğini anlamak çok zor) yavaşlıyorum. Yorgunluğu hissediyorum. Soluklanmam lazım. .......... Nefesim biraz düzeldikten sonra tekrar yola koyulmaya karar veriyorum. Bu kez içim buruk gibi. İlk denememin getirdiği yorgunluğu, zihnimin bir kenarında aslında yok sayılması gereken bir tehdit olarak gördüğümden olsa gerek, bir türlü az önceki coşkulu havayı yakalayamıyorum. Derken yine yavaşlıyorum. Artık istesem de ilerlemem mümkün değil. Duruyorum. Kendimi yine o karanlığın içinde kendi sesimle başbaşa buluyorum. Pes etmeme çok az kaldığının bilincinde, son bir çaba sarfediyorum Ulaşmam gereken bir hedefim var, başlamak bitirmek demektir, bunun için çok çaba sarfediyorum... Sanki iç sesim bana ihanet ediyor, ben bunları düşünmek isterken o başka şeylerden bahsediyor bana... Ne yapsam fayda etmiyor. Bir türlü parantezin kapandığı yere varamadığım için bir parantezin içindeki düşünce olduğum fikrini ürkütücü bulmaya başlıyorum. İç sesim de mutlak başarısızlığımı ilân ediyor Hem zaten eğer ben parantezin içindeki bir düşünceysem tamamladığım ana fikre şimdiye kadar ulaşmış olmalıydım. Sorular çoğaldıkça bulunduğum duruma olan inancım köreliyor. Ben hangi yüce duygunun tamamlayıcısı, açıklayıcısı olan bir yan düşünceyim. Bu sorunun cevabı endişelerimi artırıyor. Bu nasıl bir düşünce ki bir türlü ona ulaşamıyorum, parantezi kapatamıyorum. Hem ben kimin düşüncesiyim. 68 Tüm bunların cevaplarını bulamadığım için bu fikri kafamdan atmaya çalışıyorum (bir düşünce olmak için fazla duygulu ve endişeli olduğumu da size söylemiştim). Aslında tek yapmam gereken beklemek sanırım, sadece beklemek. Zaten o parlak ışığı gördüğümden beri beklemek dışında bir şey yapmıyorum. Ya da şu şekilde söyleyeyim Beklerken düşünüyorum. Kendimi bu iç ürpertici düşüncelerden kurtarmak için güzel şeyler düşünmeye çalışıyorum. Yemyeşil kırlar, kırlarda uçuşan kuşlar, kuşların yuva yaptığı ormanlar, ormanları çevreleyen dağlar... Yüksek dağlar... Küçük Prens.... Nedense Küçük Prens geliyor aklıma. Şu sahne Dağların arasında,, boynunda atkısı sivri ve çorak bir tepenin üzerinde durup gökyüzüne bakıyor. Uzaklara... Sonra bağırıyor Günaydın. Günaydın... günaydın... günaydın, diyor yankı. Kimsin, diyor... Yine yankı cevap veriyor Kimsin.... kimsin... kimsin. Ve soruyor yine Küçük Prens Arkadaşım olur musunuz. Yalnızım. Yalnızım...yalnızım... yalnızım, diyor yankı... Sahne burada bitiyor. İşte yine kendi iç sesimin ihanetine uğruyorum. Bir türlü aklımı toparlayacak gücü bulamıyorum. Küçük Prensi sorularıyla baş başa bırakmak, güzel şeyler düşünmeye devam etmek istiyorum ama bir türlü de beceremiyorum. Hâlâ daha kapanmayan paranteze gidiyor aklım ve o cevaplanması gereken sorulara... Derken, ileride bir yerlerden, yukarıdan, aşağıdan, sağdan, soldan nereden olduğunu kesinlikle bilemediğim, bir ışık beliriveriyor. Önce onu küçük bir ateşböceği sanıyorum hareketsiz duruyor, havada asılı gibi. Sonra yavaş yavaş yaklaştığını hisse- 69 diyorum, çünkü ışık git gide büyümeye başlıyor. Sanırım birbirimize doğru yaklaşıyoruz. Burada bulunduğumdan beri zaman ve mekân kavramından yoksun kaldığım için mesafeyi kestiremiyorum ama bildiğim bir şey var ki o da bu ışıltının bana yaklaştığı ve yaklaşırken de büyüdüğü. Işığı algıladığıma göre gözlerimin açık olması gerek diye düşünüyorum fakat hâlâ daha ne çevremi ne de kendi bedenimin bir parçasını görebilmiş değilim. Işık git gide yaklaşıyor, o sırada kendi iç sesim tekrar bir şeyler anlatmaya başlıyor, hiç anlam veremediğim bir şeylerden bahsediyor. Bak gördün mü, endişe edecek bir şey yokmuş, her şey yolunda... Neden endişe etmem gerekiyordu, yolunda olan nedir. Tüm bunların anlamlanacağı bir an olacak mı acaba. Bu soruların arasında bir yerlerde uzun süredir ilk defa bir ses işitiyorum... Bir başkasının sesini. Yumuşak, bir o kadar da otoriter, kadife bir ses... Bu sırada ışık gitgide büyüyerek beni de içine almış, kendimi o parlaklığın içinde buluyorum. Hemşire, hastanın nabzını kontrol edin lütfen. Hemşire, hasta, nabız... Sesin kaynağına doğru kafamı çevirmek istiyorum. Yapamıyorum. Kendine gelmek üzere. Son bir çaba... Gözlerimin hâlâ kapalı olduğunu tam o anda anlıyorum, çünkü göz kapaklarımın kısık aralığından, sağ tarafımda bir süredir görmeye alışmadığım bir siluet beliriyor, bir insan silueti. Beyazlar içerisinde... Ben gözlerimi aralamaya çalışırken o üzerime doğru eğiliyor ve son derece sevecen bir yüz ifadesiyle konuşuyor, fısıldar gibi... Geçmiş olsun...) 70 Kablodaki Mesaj Umarım birisi şişedeki mesajımı alır. Şişedeki Mesaj, Gordon Mathew Sumner From Ziya Gül [mailto zgul@hotmail.com] Sent 31 Mart 2003 Pazartesi 02 13 To ‘nur.bir@zbank.com.tr' Subject merhaba Merhaba, Gecenin bu vaktinde neden bilgisayar başındayım bilmiyorum. Uyku tutmadı bir türlü. Yatakta gözlerim açık, karanlık duvarları seyretmekten sıkıldım. O gecelerden birisi daha işte. Işığı yaktım, başucu kitabım, uykusuz gecelerimin kurtarıcısı. Bu kez fayda etmedi. Çaresiz, kalktım bir süre evin içinde dolandım, karanlıkta. Dolandıkça uykum daha da açıldı. Mutfakta bir iki tane bisküvi kemirdim. Bir bardak da süt içtim, ılık. Sonra da işte buradayım. Gün boyu bilgisayarın başında çalışmak yetmiyormuş gibi... Internette dolaşmak istemedim, sıkılıyorum artık, sonsuzluğu sınırlıyor insanı, beyaz sayfa gibi. Mesajlarıma göz gezdireyim dedim. İki dakikada bitti, zaten hepsine gerekli cevapları vermişim. Derken bir süredir zamansızca beliren uyarı mesajı 71 bu kez yine karşımda. E-postalarda temizlik vakti. Bu işi otomatik olarak yapmak için benden izin istiyor. Önce hepsini sileyim gitsin dedim. Temizlik zamanı geçeli ne kadar oldu. Sonra, bir şey, uykusuzluk (ya da başka bir şey), beni durdurdu. Bilgisayarıma bu işi yapması için gereken izni vermedim. Geçmişin tozlu dosyalarına kendim dalmaya karar verdim. Gecenin ikisinde yapacak daha iyi bir şeyim yoktu. Bir sürü mesaj... 1998 yılı... Eski iş yerine ait dosyalar. Her birini cdlere yedeklemiştim. Yazışmalar, dokümanlar... Arada bir iki tane mesaj da arkadaşlardan gelen yüklü dosyalar Reklam filmleri, şakalar... Hepsini ait oldukları yere yolladım. Tek bir hareketle, geri dönülemez bir biçimde... Sabit diskin çalışma sesi garip bir mutluluk verdi, nerede durduklarını bilemediğim dosyaların yine nereye olduğunu bilmediğim yolculukları sırasında. 1999... İş değişikliği, ev değişikliği... Daha bir sürü değişiklik... Neyse işte o mesajların arasında (büyük ihtimalle hatırlamazsın) çok komik bir mesaj buldum. Mesaj da değil, mesaj trafiği. Evle ilgili. Senin bana gönderdiğin masum bir gazete ilânı ile başlıyor mesajlaşma Canım bak böyle bir şey varmış ne dersin. . Gayrettepe civarlarında bir ev 3 + 1. Bir de telefon numarası. Ben (neden bilmiyorum, belki iş yoğunluğu, belki kafam bir şeye bozuk veya başka bir şey) bu mesaja vaktim yok, ilgilenemiyorum diye bir yanıt vermişim. İşte mesajın trafik (trajik mi demeli.) kısmı da buradan sonra başlıyor... Bir telefon 72 etmek bu kadar zor mu, neden her şeyle benim uğraşmam gerekiyor. Sonra benim cevaplarım, senin cevapların... Sonu hiç gelmeyecekmiş gibi. Gelecek günlerin habercisi bu mesaj... Sonra bir tane daha... Tatil planı yapıyoruz. Daha doğrusu sen bana alternatifleri yazmışsın gene, fiyatlar, tarihler... Benden kısa bir cevap Neden Çeşme'ye gitmeyi düşünmüyoruz. Haydi baştan. Yeniden bir mesaj girdabının içinde boğulmuşuz, en sonunda neden yazışmaya başladığımızı unutarak. Belki de patronun izin vermemesi değildi o yaz birlikte tatile gidemeyişimizin nedeni... Kim bilir. İşte bunun gibi bir sürü mesaj... Tüm bunlar neden şimdi komik geliyor, bilmiyorum. Bunları neden dört yıl sonra sana yazıyorum onu da bilemiyorum. Yazıyorum işte... Bu arada ne kadar zamandır görüşmediğimizi hesaplayamadım (senden en son gelen mesaj 2000 yılında, yılbaşı tebriği, standart bir mesaj). Aslında belki de ilk başta yazmam gereken bir şey, adet yerini bulsun diye, mesajın sonuna yazıyorum. Dilek ve temenniler Umarım her şey istediğin gibi gidiyordur hayatta. Mutlusundur. Daha da önemlisi huzurlusundur. Sevgiler Ziya -----Original Message----From nur.bir@zbank.com.tr Sent 31 Mart 2003 Pazartesi 02 14 To ‘Ziya Gül' 73 Subject Auto Reply Message Merhaba, 14 Mart-1 Nisan tarihleri arasında ofis dışında olacağım. Lütfen acil durumlar için Zehra Gök'e ulaşınız. Nur Bir -----Original Message----From Ziya Gül [mailto zgul@hotmail.com] Sent 31 Mart 2003 Pazartesi 02 17 To nur.bir@zbank.com.tr Subject Re Auto Reply Message Bu kadar çabuk bir yanıt beklemiyordum doğrusu. Mesajı gönderir göndermez senden gelen cevabı görünce inanamadım. Şaka gibiydi. Belki de bir erken-1 Nisan şakası diye düşündüm. Aslında şaka olmadığına sevindim. En azından sana ulaştığını biliyorum şu anda. Uyumaya gidebilirim. Sevgiler Ziya -----Original Message----From nur.bir@zbank.com.tr Sent 02 Nisan 2003 Çarşamba 19 08 To ‘Ziya Gül' Subject Re merhaba Sevgili Ziya, Mesajını bugün aldım. Ancak şimdi okuyup cevaplayabiliyorum. İş gezisi dönüşü posta 74 kutusunu temizlemek ne büyük derttir bilirsin ) Ne kadar zamandır görüşemediğimizi ben de hatırlamıyorum. İş, güç arasında vakit çok çabuk geçiyor. Bunca yıl aradan sonra da eski bir dosttan haber almak sevindiriyor insanı doğrusu. Benim şimdi çıkmam lazım. Daha uzun bir yanıt vermek isterdim. Umarım en kısa sürede işlerinde kolaylarsın. İlk mesajımda sana neden yazdığımı bilmiyorum demiştim, hatırlarsın. Aslında tabi ki biliyorum neden yazdığımı. Yani sonradan fark ettim... Nisan ayı gelmiş, yine. Bilinçaltında bir yerlerde gizlenmiş olmalı. 13 Nisan. Kendime hâlâ daha kızıyorum. Hiç etmemem gereken sözler... Diğer mesajları da okudum o gece. Nasıl bu kadar aptal olabildiğimi soruyordum bunca zamandır kendime. Cevap oradaydı. Hep de oradaymış zaten. O kadar utanıyorum ki. Ben, (o kendisi ile gurur duyan ben) dünyanın kendi etrafında döndüğünü sanan egoist herifin tekiymişim. 75 Hem de gözlerinin yanında kalbi de kör bir herif (kalp denen şey ne ise... İnanmadığımı bilirsin öyle şeylere). Onca yıl bu şekilde yaşamışım, hiç farkına varmadan. Bunun iyi bir şey olduğunu düşünerek. En kötüsü de bu ya. O zamanlar yaptığım her şey ne kadar da doğru gözüküyordu bana. Bulunduğum yerden, her şeyin en iyisini bildiğini düşünen bir adam kendim için, senin için, herkes için... (Doğru bildiğinden şaşma. Bize böyle öğretilmemiş miydi.) Sanki bir başkası yazmış sana o mesajları... İşte bak, yine çenem düştü. (Aslında bu da komik değil mi. Eskiden o kısa mesajları atıyormuşum, şimdi bitirmek istemiyorum. Aklımdan geçenleri seninle paylaşmak istiyorum. Hatta daha da trajik olanı (evet gerçekten trajikomik bir durum) seninle konuşabilmeyi o kadar çok istiyorum ki. Konu ne olursa... Hem bu sefer sadece sen de anlatmayacaksın. O kadar çok şey var ki anlatacak. Bu dört yılda olanlar, başıma gelenler, yaptıklarım, okuduklarım... Sadece bunlar da değil... Bunlar bitince sıkılmazsan, mesela gün boyunca neler yaptığımı da anlatmak istiyorum... Ofis dedikodularını, almak istediğim bir cdyi nasıl bulamayıp internetten sipariş ettiğimi...) İşte, daha fazla uzatmayayım. Öyle bir sıkıntı anında cesaretimi toplayıp sana o mesajı yolladım önceki gece. Umarım anlayışla karşılarsın. Amacım zamanını almak değil. Gerçi vereceğin bir satır cevap bile beni fazlasıyla mutlu eder, bunu bilmeni isterim. Ama bunları da 76 herhangi bir umutla yazmıyorum, yani bir beklentim yok. (Bak yine kendimi tutamayıp yazmaya başlayacağım). Bu sefer gerçekten bitiriyorum. Bütün bunları karşılıklı olarak konuşabilsek daha iyi olacak. Cumartesi uygun mu. Nevizade'de bir şeyler içer, bol bol sohbet ederiz. Saat sekiz gibi Fransız Konsolosluğu'nun önü... Ne dersin. Bir arada düşünmek çok zor. Demek zaman herkesi değiştiriyormuş ). Saat sekizde... 77 Sevgiler Ziya -----Original Message----From Ziya Gül [mailto zgul@hotmail.com] Sent 04 Nisan 2003 Cuma 12 00 To ‘nur.bir@zbank.com.tr' Subject Yarın Nur merhaba, Yarınki programla ilgili bir değişiklik yok umarım. Sadece teyit etmek istedim. Cep numaram değişmedi. Bir sorun olursa ararsın. Sevgiler Ziya 78 -----Original Message----From Ziya Gül [mailto zgul@hotmail.com] Sent 04 Nisan 2003 Cuma 17 53 To ‘nur.bir@zbank.com.tr' Subject Yarın Tekrar merhaba, Sorun yok diye tahmin ediyorum. Senin cep değişmiş sanırım. Santralden de bir türlü bağlayamadılar. Neyse... Yarın görüşmek üzere... Ziya From sistem@zbank.com.tr Sent 07 Nisan 2003 Pazartesi 09 11 To zgul@hotmail.com Bu e-posta adresinin sahibi Nur Bir Canlı, 1 Nisan 2003 tarihinde bankamızdaki görevinden istifa ederek ayrılmıştır. Bu sabah itibariyle nur. bir@zbank.com.tr isimli kullanıcı sistemden silinmiştir. Bundan sonra göndereceğiniz mesajlar belirtilen adrese ulaşmayacaktır. Bu mesaj bilgi vermek amacıyla gönderilmiştir. Saygılarımızla, Z Bank Bilgi İşlem Sistem Yönetmeni 79 Başka Bir Hayat Adım Fırat. Fırat Saner. Basın Sitesi, B Blok, 12 numaralı dairede oturuyorum. Bir yayınevinde çalışıyorum. Depo sorumlusuyum. Bekarım. Adım Fırat. Ama bir süredir başkaları buna inanmıyor... Hayatım Yalan, Murat Gülsoy Şanslı, ne yapıyoruz lotoda bu hafta. Kısmet be Nuri Abi. Şanslı, önündeki su damacanasını da sırtlanarak yüklendiği gibi bir çırpıda motosiklete doğru ilerledi. Kırmızı motorun oturağının arkasına dikkatle yerleştirdiği yükünü sağlamlaştırdı. Kalın iki lastik gergi bunun için yeterli. Son olarak bir eliyle en üstteki damacanayı kontrol etti. Artık çukura da girse oynamaz. Motoru çalıştırdı. Teklemeden hareketlenen motor, ardında beyaz bir duman bulutu bırakarak gözden kayboldu. Nuri, az önce istiflediği kasaların yanında, soluklanıyordu. En tepedeki kasadan bir elmayı gözüne kestirdi. Büyücek, yeşil, sert bir elma. Önlüğünün cebinden çıkardığı rengi solmuş, sarıya çalan bezle önce alnındaki teri sildi, sonra ellerini kuruladı. Bir gözü komşusunda, elmayı parlatmaya koyuldu. Hiç tepki yok. Sol tarafındaki kahverengi yelekli adam, çevresine ilgisiz, kapının önüne yerleştirdiği sandalyesinde elindeki gazeteyi inceliyordu, dikkatli gözlerle. Arada bir sağ eli kafasının üzerinde dolaşıyordu arsız bir sinek vızıldayıp duruyor, sinir bozucu. Sineğin onu biraz rahat bıraktığı bir anda, aklına gelmiş gibi dudak bitiminde özenle kesilmiş beyaz bıyığını sıvazladı. Nuri, komşusunun ilgisiz tavrını bozmak, dikkatini çekmek için kasaların arasından bir adım öne çıkarak muzip bir ifadeyle seslendi Hayrola, ne oldu ki buna, kısmet diyor sadece. 80 Salih, istifini bozmadan, daha çok bıyığıyla meşgul, kısık sesle, Ha, evet. Nuri bu cevaptan tatmin olmamıştı, şansını bir daha denedi Gencecik çocuk be Salih. Kim istemez ki şöyle beleşten para geçsin eline. Miras da kalamayacağına göre yetime... Ha. Ya Nuri.... Başka ne fırsatı var ki, kaç tane hayat yaşayabilir. İçeriden duyulan zilin sesi Salih'in sözünü kesti. Zaten bu konuda daha fazla bir şey söylemek istemiyordu. Hem zevzekliğin de lüzumu yok ki. Herkes kendi işine baksa dünya ne kadar da güzel bir yer olurdu. Hızla sandalyesinden doğruldu, içeri girerek masanın üzerindeki telefonu kaldırdı. Umut Apartmanı daire 3. Tamam efendim, Şanslı gelince hemen yollarım. Telefonu kapadıktan sonra dışarı çıkmak istemedi. Yine Nuri'nin boşboğazlıkları. Kaldıracak gücü yoktu. Sıcağa rağmen masasının başında oturdu. Nuri, baktı ki Salih dışarı çıkmayacak, koca kafasını omuzları üzerinde sallaya sallaya elmalarını parlatmaya devam etti. Şanslı, kısa yolculuğu boyunca lotoyu düşündü. Üç buçuk trilyon. Paranın faiziyle tüm hayaller gerçekleşir, gerisi zaten yedi sülaleye yeter de artar. Hayal etmek bile baş döndürücü. Yan yana sıralanmış sıfırlar... Her şeyi kafasında planlamıştı Hesap cüzdanını eline aldığın anı düşün. Mahalleye girince herkes etrafını saracak, Şanslı önünü kesen küçüklere önceden aldığı şekerleri dağıtacak... Yok, yok öyle değil işte. O gün ne yapacağının planı hazırdı. Gösterişe gerek yok. Önce kimseye haber vermeden parayı güvenilir bir bankaya yatıracaktı, birazcığını alıkoyarak. Gazeteler yazacaktı, kimliğinin açıklanmasını istemeyen loto talihlisi çekini Milli Piyango idaresinden teslim aldırdı diye. Daha sonra hiç bir şey olmamış gibi işe geri dönecekti. Nereye götürüyorum bunu Salih Abi, Huzur Apartmanı no 5. Terzinin üstü değil mi burası. Tamam Abi. Akşam yorgun argın eve dönmeden, ha- 81 vanın kararmasını bekledikten sonra, aşağı mahalledeki süpermarkete uğrayıp biraz alışveriş yapacaktı. Peynir, sosis, sucuk, biraz et falan. İki elinde torbalar sessizce karanlık sokaktan süzülüp eve girecekti. Annesi tek göz odada, televizyon seyrediyor olacaktı. Her zamanki gibi oğlum hoş geldin diyecekti oturduğu yerden. Hoş bulduk anne. O üstünü değişirken kadıncağız mutfağa girecekti. Masanın üzerinde torbaları falan görünce şaşıracaktı. Oğlum nereden çıktı bunlar. Merak etme anne, dahası da gelecek. Annesine daha fazla bir söz etmeyecekti. İştahla yenen yemeğin ardından bir kahve yap anne diyecekti, keyif kahvesi. Şekerin tatlandırdığı keyif kahvesinin ardından ışıklar erkenden sönecekti o gece. Şanslı'nın kafasında başka bir yaşamın hayali, annesinin kafasında bin bir soruyla... Salih, yazarkasanın altında, çekmecedeki istiflenmiş paralara tekrar baktı. Hepsini eline aldı. Tekrar geri koydu. Telefon çalsa bari yine, belki aklını dağıtır. Sonra içi elvermedi, bir kez daha saydı. Yok, yine eksik. Ne yapacağım. Elli milyon eksik. Tekrar saymak için tüm paraları tek tek ayırdı. Sonuç aynı. Herhâlde ihtiyacı vardı, bana söyleyemeden çıkmak zorunda kaldı. Ya öyle değilse. En iyisi bugün bekleyeyim olmazsa yarın sorarım, mutlaka bir açıklaması vardır. *** Oğlum Şanslı, acayip bir olay bu. Bir tuşa basıyorsun bu haftaki Beşiktaş-Ankaragücü maçı için bahis oynuyorsun. Diyelim ki bire iki veriyor Beşiktaş'ın galibiyetine. Yüz milyon yatır, iki yüz milyonu götür. Yapma ya. Bak bir yamuğu yok değil mi bu işlerin. Yok be, dünya alem oynuyor. At yarışı gibi. Orada atlar burada Galatasaray, Fenerbahçe, Beşiktaş... Geçenlerde internet kafeden bir çocuk iki yüz elli milyonu götürdü gözlerimizin önünde şerefsizim. Vay be. Yarım saate geliyorum. Bekle tamam mı. 82 *** Özenle dizilmiş damacanalara baktı. Dükkânda tek başına. Dört duvar gözünde küçüldükçe küçülüyordu, kendisini sıkıştırarak. Bir an için, kapatıp gitsem . Gözü kesmedi. Müşteriler ne yapar. Dışarı çıksa Nuri'ye katlanmak zorunda kalacak. Beklemeye başladı. Şanslı'yı on üçünden beri tanırdı. Demek ismi unutulalı altı yıldan fazla geçmiş. O yaşta babasını kaybedince, önce yardım olsun diye yanına almıştı. En azından harçlığını çıkarır annesine de üç beş bir şeyler götürür. Sonra baktı gayretli bir çocuk. Sabahtan dağıtım işlerine yardım ettikten sonra okulunun yolunu tutardı. Kafası çok çalışmasa da uğraşırdı. En azından yaşıtları gibi haylaz değil. Tüm mahallenin sevgisini kazanmıştı kısa sürede. Aldığından daha fazlasını verirdi, cömertti yardımseverliği, güleryüzü... Diğerleri kafasına şu lotodur, totodur sokmasa işine daha da sarılırdı besbelli, boş hayallerin peşinde koşmak yerine. Çocuğun bir derdi mi var. Acaba annesine mi gitsem. Bunca yıldır hiç bir yanlışını görmemişti. Oğlumdan fazla güvenirim. Böyle demişti bir keresinde. Gözü kapalı dükkânı emanet etmemiş miydi daha geçen yıl, eniştesinin rahatsızlığı için memlekete gittiğinde. Yok kesin bir şeyler var. O sırada Şanslı kapıda belirdi, boş damacanaları asma ağacının gölgeliğine bıraktı. Kapının hemen yanında, tek bir kökten çoğalarak yükseliyordu ağaç. Duvara özenle çivilenerek gerdirilmiş iplere sarılı uzanan dallarıyla. Kapıdan girmeden başının üzerinde sallanan bir salkım gözüne çarptı. İri taneli. Uzandı, tek bir üzüm kopardı, üfleyip ağzına... Salih telaşla paraları gerisin geriye kasanın içine atıverdi. Bunlar olmuş Salih Abi, tatlı vallaha. .... Ben bi on beş yirmi dakika izin isteyeceğim, olur mu. Tamam Şanslı. Yalnız giderken Umut Apartmanı 3 numaraya götür bir tane... Şanslı yine yükünü sırtlanmış kapıdan çıkarken Salih sıkıntısını 83 gizleyen yumuşak sesiyle Şanslı, bir ihtiyacın var mı oğlum. Sanki hiç bir şey olmamış gibi, ama biraz da yadırgayarak, arkasını dönmeden sağlığın Salih Abi. Ben yirmi dakikaya dönerim. *** Şanslı... İsmi neden Şanslı artık hatırlayan bile yok. Yıllar önce, bir yaz günü öğleden sonra, okulun arka bahçesinde misket oynayan çocuklar dışında. O gün ne kadar misket varsa hepsini kazanmıştı. Tam kırk iki tane. Renkliler, gazozlar, kemikler... her çeşit. Diğerlerinin şaşkın ve kıskanç bakışlarını üzerinde hissederek, dimdik eve yürümüştü, ceplerinde ganimetlerin sabırsız kıpırtısıyla. Vay be ne şanslı. Kaybedenler arasından yükselmişti bir ses. Biraz hayranlık biraz sitem dolu. O günden sonra da Şanslı aşağı Şanslı yukarı. Şimdi o çocuklar nerede. Çoğu ya mahalleden taşınmış ya da lise, ardından üniversite, sonrasında da artık görünmez olmuşlardı. Şanslı hep buradaydı. Bu küçük mahallede, seneler boyunca, üzerine büyük gelen eğreti bayram elbisesi gibi ona iliştirilmiş ismiyle beraber. Herkes gibi hayalleri vardı Teknik Üniversiteye gitmek, mühendis olmak. Mühendis diplomasını aldıktan sonra gerisi kolay olacaktı. Mutlaka bir yolunu bulur, kendisini de annesini de bu sıkışmış hayattan kurtarabilirdi. Hayatın sınırlarının hayallere, hayallerin de sonunda dönüp dolaşıp paraya dayandığını o sene anlamıştı. Üniversite sınavını kazanamadığı yıl. Ne dershaneye, ne de test kitaplarına para yetiştirebildi. Tek ciddi hazırlık, doktor beyin oğlunun sınavdan bir hafta önce gösterdiği üslü sayılar... Onlara da kafası pek basmamıştı. Minik minik sayılar diğerlerinin üzerine çıkmış... Tek çıkış noktasının takma isminde bulunduğu fikrine o zamanlar kapılmıştı. Şanslı... Loto, toto, şans topu... Her hafta sektirmeden, büyük bir disiplinle doldurulan küçük yuvarlaklar. Sanki geleceğini, içi doğru doldurulması gereken rakam ve harf kutucuklarına teslim etmişti. 84 *** Rüzgârın sıcak esintisi kadının az önce aralık pencerenin önüne sürdüğü kalın perdeye çarparak sokağa geri dönüyordu. Sabahları, oturma odasında edilen kahvaltının ardından, Şanslı'yı yolcu ettikten sonra, pencereden pencereye yaptığı kısa lâflamalardan başka bir ses duyduğu yoktu. Gezmeyi de sevmezdi zaten. Bütün gün televizyonun karşısında, kocası öldüğünden beri kendini kapattığı bu evin duvarları arasında. Masaya doğru ilerledi, gözlüğünü burnunun üzerine iyice yerleştirdi. Elindeki kâğıda baktı. Kenarları makasla dikkatlice kesilmiş bir gazete parçası. Oğlanın odasında, çekmecesinde bulmuştu dün sabah. Bir iş ilânı [Yüksek gelir elde etmek isteyen gençler... İşte fırsat. Dolgun maaş + prim + sağlık sigortası. Geceleri çalışacak, yetiştirilmek üzere genç elemanlar alınacaktır. Adaylarda aranan özellikler dinamik, çalışkan, takım oyuncusu olmak. Ayrıca tüm başvuranların Türkçe'ye hâkim olmaları gerekmektedir (test yapılacaktır). İlgilenen adayların şahsen aşağıdaki adrese başvurmaları rica olunur. Şartları yerine getirerek kabul edilen adaylar 6 ay boyunca uzmanlarımız tarafından eğitilecektir.] Yine neyin peşinde kim bilir . *** Bunun modeli ne şimdi. En son çıkan kameralıdan. Renkli ekran, resimli mesaj, sesli mesaj... Yapma ya. Kaçadır ki bunlar. Piyasada sekiz yüz milyon. Ben sana dört yüz civarına bulurum. Kulaklık da benden. Yarın akşam, en geç Pazartesi siparişi kesinleştiriyorum. Mavi olsun yalnız. Radyosu da var mıydı bunun. 85 Ayıpsın. Mavi. Şu internet işi de tamam değil mi, oynadık mı yani şimdi, makbuz falan bir şey yok mu. Tamam be oğlum sakin ol. Parayı kimden alacağız internet kafeden mi. Oğlum ne internet kafesi, şirket var arkasında koskoca. Hesabına yatıracaklar. Hele dur bir hafta sonu olsun, maçlar oynansın... Bu hafta sonu hayatımız kurtulacak... Loto, maç... Bir de ... Bir de ne. Neyse sonra anlatırım daha kesin değil. Hayırlısı... Çok iyi olacak her şey çok iyi. Bir işler peşindesin ya sen.... Ya baksana. Sen diğer işi hâllediyorsun değil mi. Ben bir şey söylemiyorum. Yani sen evde hâlledersin. Değil mi. Merak etme, bana bırak. Ha, bu arada babama hatırlatır mısın, kitaplar için para yatırılması lazım. Unutmasın. Tamamdır, hadi görüşürüz. Şanslı heyecanla motoru çalıştırdığı gibi dükkânın yolunu tuttu. Tam yirmi dakikada geri dönmüştü, söz verdiği gibi. Salih'i dükkânın içinde dolaşır, kendi kendine mırıldanır hâlde buldu. Bu aralar Salih Abi'de bir dalgınlık var. Yokluğunda telefon hiç boş durmamıştı. Salih listeyi eline tutuşturduğu sırada aklına gelmiş gibi Salih Abi, yolda gelirken Mert'e rastladım, kitaplar için para işini hatırlatmamı söyledi. Akşama kadar siparişleri yetiştirmek için olanca gücüyle çalışmaya koyuldu. Dolu damacanaları dışarı çıkar, boşları arkaya kaldır, motora atla, dolan dur. Ocakta yemek için su bekleyen kadından işittiği azar dışında kazasız belasız günü atlattı. Dükkânın kepenklerini indirdikten akşam evin kapısına gelene kadar aklı yine başka hayatlardaydı. Diğer iş de 86 yedekte beklesin biraz. Bir şeyler kötü giderse onu değerlendiririz. Bu sefer kaçarı yok bu işin. Bu hafta sonu öyle ya da böyle hayatım değişecek. Eve girer girmez kendini doğruca odasına attı, annesini işitmedi bile. Kapıyı arkasından kapattı, dikkatlice. Yatağının altından bir ayakkabı kutusu çıkardı. Kapağın üzerindeki yapışkan etiket ortasına yakın bir yerlerden yırtılmış, yazıları silinmeye yüz tutmuş Dört milyon beş yüz bin türk lirası. Okula başladığı sene babasının aldığı lastik ayakkabının kutusu. Hâlâ daha saklıyordu. Laci tayger... Eskimesin diye futbol bile oynamazdı ilk zamanlar. Kenarda öylece dururdu, aman bir şey olmasın. Akşam oldu mu taygerler mutlaka yıkanır, sonra pencerenin önüne, kurumaya... Kutunun kapağını usulca kaldırdı. İçindeki tomarın en üstündeki kırmızı kâğıt parçasını aldı. İnce, uzun. Loto kuponunu dikkatlice kutuya geri yerleştirdi. Bu sefer her şey farklı. Kutuyu yatağın altına, eski yerine usulca iteledi. Kapıyı aralayıp annesine seslendi çok yorgunum, erken yatacağım. Annesinin cevabını beklemeden ışığını söndürdü. Yatağa uzandı. Bir süre, karanlıkta gözleri açık, kulağı evin içindeki seslerde. Televizyonun mırıltısı, annesinin divanın üzerindeki kıpırtıları, son nefesini verecekmiş gibi ara ara silkinen buzdolabı, dışarıdan geçen arabanın egzoz patırtıları. İçinden taşan heyecana rağmen gecenin ağırlığına fazla dayanamadı, gözlerini ertesi gün yepyeni bir hayata açmak üzere kapattı. *** Sabah, güneşin ışıkları sokak aralarını ağzına kadar doldurmuş. Kalabalıklaşmaya başlayan sokakların gürültüsü taşıyor. Evsiz kediler, yarıda kesilen uykularına devam etmek için serin kuytulukların arayışında, gerinerek etrafta dolaşıyorlardı. Salih evden çıktıktan sonra yolu yarılamışken karısının telefonu Cüzdanını evde unutmuşsun Salih. Geriye döndü, aynı apartmanların önünden bir kez daha geçti. Kapıda karısının ağzından dökülen bir iki cümle. Uykusuzluk. Dalgınlık. Kafa sallayarak geçiştirdik- 87 ten sonra yeniden dükkânın yolunu tuttu. Canım, çeker kenara konuşur, büyütecek ne vardı bunda. Tam sokağın köşesinde durakladı. Dükkânın önünde siyah bir araba. Kapıları açık. Şanslı'nın yanında iki adam. Koyu renk takım elbiseli. İkisinde de güneş gözlükleri. Kısa boylu olanı bir şeyler anlatıyordu, hararetle. Arabaya binmeden önce diğeri, cebinden çıkardığı kâğıtları Şanslı'nın eline tutuşturdu. Sonra el sıkışarak arabaya atladıkları gibi uzaklaştılar. Şanslı çevresine bir bakındı, gören var mı acaba. Elindekileri pantolonunun arka cebine sokuşturuverdi. Salih köşeden çıkıp dükkâna vardığında o işinin başına dönmüştü. Şanslı günaydın, hayırdır kimdi o adamlar. Günaydın Salih Abi, hangi adamları diyorsun. Az önceki takım elbiseli adamlar... Ha, önemli bir şey değil. Berberi sordular, konsolosluktan mı geliyorlarmış, öyle bir şeyler dediler. Allah Allah. Ben de şaşırdım. Sabah sabah... Salih renk vermeden içeri girdi, masasının başına oturdu. Berberi sordular demek. O aldığın kâğıtlar neyin nesiydi ki be evladım, el sıkışmalar falan... Önce kasadaki eksik şimdi de bu takım elbiseli adamlar... Bu çocuğun bir derdi var. Diğeri bunlardan habersiz her zamanki gibi damacanaları düzenli bir sıraya koyuyor. Cumartesi telaşına hazırlık. Ne de olsa bugün diğer günlerden farklı. Bu hafta sonu hayatı değişecek. Salih bıyığını sıvazlayarak yerinden doğruldu. Şimdi soruyu sormalı, Şanslı, bak oğlum... O anda Şanslı, uzun süredir aklına takılan bir şey hatırına gelmiş gibi Salih'e dönerek, biraz da sıkıntılı Salih Abi. Bir şey soracağım... Salih derin bir nefes aldı. En azından konuyu o açtı. Bir gün beklemekle iyi etmişim. Zaten hiç şüphe de etmemiştim... 88 Tabi Şanslı söyle bakalım. Salih Abi, bir gün okula falan başlarsam ben... O zaman yarım gün çalışmak zorunda kalırsam... Belki bir başkası... Ne geveliyorsun sen ağzında oğlum. Ne bileyim olur ya hani, bir şey olur ben burada çalışamayacak durumda olursam... Yine loto meselesi mi. Oğlum işine baksana sen. Para çıksın hele, o zaman konuşalım. Yani işler yürüsün diye diyorum ben de işte. Yüzüstü bırakıp gitti demeyesin diye. Kafanı bunlarla meşgul etmeyi bir kenara bırak bakayım artık. Tamam abi susuyorum ama aklında olsun, bizim komşunun oğlu Ali, hafif saftır, geç anlar falan ama çalışkan çocuktur. Öyle bir durumda... Şanslı, kötü söyletme bana sabah sabah. Salih yarı şaşkın, daha çok kızgın, sözleri ağırlaşmadan Şanslı'yı susturmayı tercih etti. Para çıkarsa, çalışamazsam, Aliymiş, safmış ama çalışkanmış. Şanslı, başı önde işine döndü. Bir şekilde açıklamaya çalışmıştı ama dinlemiyor ki. Telefon gergin sessizliğe noktayı koydu. Koşuşturma başlamıştı. Merkez Apartmanı ikinci kat. Salih kızgınlığı yatışana kadar daha fazla konuşmamaya karar verdi. Şanslı gün boyu dolaştı durdu. Merkez apartmanı, Sahil apartmanı, Yol apartmanı.... Aralanan her kapının ardında başka hayatlar. Her evin ayrı kokusu. Kapı aralığından taşan yaşamlar, huzurlu yuvalar... Hiç bir eksiği olmayan mutfaklar, koltukları üzerine serilmiş örtüleriyle oturma odaları, aynalı dolaplı yatak odaları. Doktor'un evindeki televizyon. Bir keresinde mutfağa kadar taşımıştı damacanayı. Salonun önünden geçerken, ne te- 89 levizyon ama. Duvara asılı, incecik. Sanki içindekiler canlı. Böylesi olmalı senin evinde. Şimdi gözünü kapa bir ev seç. Mesela Huzur Apartmanı'ndaki çatı katı. Terası da var. Aynı filmlerdeki gibi. Güneşin batışı denizin üzerinde... Her akşam seyrine doyulmaz. Yalnız başına da olmaz ama, çekilmez. Bu güzellik paylaşılmalı... Kapat gözlerini bir daha. Esmer, sarışın, uzun boylu... Tamam. Umut Apartmanı'ndaki teyzenin kızı... Onunki gibi esmer bir kız, yanında. Sevgilin ama ciddisiniz, evleneceksiniz. Gönül eğlendirme falan değil, yakışmaz zaten sana. Paran var tamam, ama genç bir kızın gururuyla da oynamazsın. Koltuğa uzanmış güneşin batışını seyrediyorsunuz. Yanınızda bardaklar. Hafif bir içki, filmlerdeki gibi. Belki de düğün gününü kararlaştırmışsınız, bardaklar onun için, kutlama var. Kız sana sarılmış, mutlu. Bir ara bardağının boşaldığını fark edince hemen içeri giriyor. Elinde tazelenen bardak, dönüş yolunda müzik setine dokunuyor. Derinden müzik... Her şeyimiz var sevgilim diyorsun. Evimiz, eşyalarımız hazır. Yeter ki mutlu olalım. Araba. Biraz daha sıkı kapat gözlerini... Araba... Tamam, araba da şu müzik klibinde gördüğün üstü açık araba olsun. Gelin arabası olarak da onu kullanmaya karar veriyorsunuz. Yazın ortasında seni kapalı arabalarda gezdirir miyim hiç diyorsun. Şanslı diyor, öyle diyecek, zengin oldun diye lakabın değişecek değil ya, akşam dışarıda yemeyelim, evde bir şeyler yapalım. Tamam sevgilim. Dolapta ne istersen var, ne istersen onu yapalım. Sarılıyorsunuz, güneşin son ışıkları da kaybolana kadar yanak yanağa kalıyorsunuz. *** Pazar sabahı... Kahvaltı masası... Masanın üzerinde karşılıklı iki tabak, her birinde bir simit. Domatesler en kırmızısından, dilimlenmiş, ortada. Küçük bir kalıp beyaz peynir, çilek reçeli ve tereyağı. Tabakların ucunda, ince bellilerin dumanı tütüyordu. Yanda televizyon yine açık. Loto çekilişinde kazanan numaralar dört, yedi, yirmi sekiz, otuz üç, kırk iki, kırk beş... Altı bilen bir kişi, İstanbul'dan. Tam üç buçuk trilyon. Akıllara zarar. Kadın tekrar 90 seslendi, Fatih, hadi oğlum kahvaltı hazır. Ses yok. Biraz kızgın, söylendi. Bir kez daha. Yok. Amma da ağır uyuyor. Yoruluyor tabi çocuk, gün boyu sırtında koca koca şişeler. Simitlerden birini ikiye ayırdı. İyi, hâlâ sıcak. Çaydan bir yudum. Saate baktı. Epey oldu, artık uyandırsam. Ağır ağır odaya ilerledi. Kapı kapalı. Önce bir kulak kesildi. Ses yok. Uyuyor belli. Seslendi. Cevap yok. Sonunda kapıyı araladı. Fatih. İçeride kimse yok. Nevresimler sıkı sıkı gerdirilmiş. Bir önceki sabah olduğu gibi. Yatağın ayakucunda kutuyu gördü, kapağı açık. Loto kuponları, özenle doldurulmuş, kolonlar... Geride kalan haftaların yitirilmiş umutları... Kadın şaşkın, ne yapacağını bilmez hâlde odanın içinde kalakaldı. Fatih gitmişti. O günden sonra Şanslı'yı bir daha gören olmadı. Kadıncağız o Pazar sabahı koşarak Salihler'in evine gitti. Sabah olanları anlattı bir çırpıda, Salih kasadaki eksikten bahsetti. Koyu renk takım elbiseli adamlar, eline tutuşturdukları kâğıt parçası, o anlamsız konuşma... Neden konuşmadım ki çocukla zamanında, besbelli bir derdi vardı. Susturmayaydım belki anlatacaktı... Karakolda soluğu aldılar. Koskoca hafta hiç bir haber almadan geçti. Tüm mahalle ne olup bittiğini anlamaya çalışıyordu. Birisinin aklına loto işi geldi neden sonra. Bekleyelim abla, deli çocuğa gerçekten ikramiye vurduysa korkmuştur belki . Kimse ihtimal vermese de bir umut. Loto trilyoneri adının açıklanmasını istememişti. Çekini Milli Piyango İdaresi'nden aldırmıştı. Bankanın müdürü talihlinin kendi şubesini seçtiği için gururlanıyordu. Gazeteler, ikramiyenin bir günlük faizinin kaç asgari ücret ettiğini hesaplıyordu. Uzmanlar, bu miktarda paranın insanda yol açacağı derin psikolojik travmalardan bahsediyordu... Derken bir haftanın sonunda adam beliriverdi. Loto talihlisi. Emekli bir amca. Elinde kuponla beyaz duvarın önünde gülüyor, fotoğrafta. Hikâyesini sadece bir gazeteye anlatmış Cumartesi gecesi önce yanlış doldurmuş kuponu, bir rakamı eksik. Bayiye kalanı da sen dolduruver evladım demiş... Bayi de ‘dört' rakamını yuvarlamış özen- 91 sizce, düğmeye basmış, oynamış. O kupon kazanmış. Yazıların yanında loto bayisiyle yan yana bir fotoğraf. Amcanın yanında eliyle dört işareti yapıyor bayi adam... Hemen üstünde detaylar, yeni trilyonerin hayallerinden seçmeler, ödenecek borçlar, alınacak katlar, kurulacak işler... Şanslı. Şanslı'dan iz yok. Ta ki o güne kadar. Koyu takım elbiseli adamlar Salih'in dükkânının önünde, mahallelinin şaşkın ve korku dolu bakışları altında, siyah arabalarını sert bir frenle durdurup bir anda kapıları açarak dışarı çıktıkları güne kadar. İçlerinden iri yarı olanı, güneş gözlüğünün üzerinden, Salih Efendi diye bağırmıştı. Al bakalım bu mektup sana. Salih Abi, Uzun süredir merak içinde olduğunuzu biliyorum. Ama geçen süre içinde başıma gelenlerden bahsetmem mümkün değildi. Sizin için anlaşılmasının ne kadar zor olduğunu da biliyorum ilk başta ben de inanmakta güçlük çekmiştim. Ancak şimdi bahsedebiliyorum olanlardan izin verdiler çünkü. Mektup yazmak isteyen varsa yazabilir, sadece bir tane için izniniz var. Öncelikle keyfim yerinde. Burada bize çok iyi bakıyorlar. Her şeyimizle ilgileniyorlar. Biz diyorum çünkü benim gibi dört beş arkadaş daha var. Burası kamp gibi bir yer. Şehirden uzak bir yerdeyiz. Köy gibi... Ama bizim gibi olanlar dışında kimse yok, yani tam köy de değil. Açık alana kurulmuş ahşap kulübeler var. Yan yana dizilmiş. Yemyeşil bir düzlüğün üzerinde. Kulübelerden bir tanesi yatakhane, hepimiz aynı odada yatıp kalkıyoruz. Uyku dışındaki hayatımız önceden hazırlanmış günlük programlara göre ilerliyor. Sabahları erkenden uyandırıyorlar. Önce kahvaltı. Merkez dedikleri en büyük kulübenin içinde. Hiçbir şeyin eksik olmadığı uzun bir kahvaltı masası. Ne istersen alabilirsin, istediğin kadar. Şimdiden dört kilo aldım bile. (Altı kilo daha almam gerekiyormuş). Sonra odalara ayrılıyoruz, aynı okuldaki gibi derslikler, bilgisayar bile var. Her birimiz ayrı odalarda eğitmenlerle çalışıyoruz. Bizle tek tek ilgileniyorlar. Genel kültürden Türkçe'ye, her konuda eğitim var. Her 92 günün sonunda da öğrendiklerimizden sınav yapıyorlar. Hayatımda ilk defa sınav korkusu yok. Bütün derslerde en iyi notları ben alıyorum. Dediklerine göre çok başarılı olacakmışım. Tabi çalışmadan hiç bir şey olmaz, ama yine de herkes başarılı olmamız için elinden geleni yapıyor. Zaten şansı yüksek olanlar arasından seçiyorlarmış bizim gibileri. Öğlen yemeğinden sonra yine ders. Akşama kadar vakit nasıl geçiyor gerçekten anlamıyorum. Gece uykudan önce hep sizleri düşünüyorum, acaba annem şimdi ne yapıyordur, Salih Abi işleri yoluna koydu mu, Nuri Abi yine elmalarını parlatıyor mu. Ama bensiz de hayat devam ediyordur. Öyle de söylediler zaten buradakiler. Bir süre sonra alışırlar dediler, siz de alışırsınız. Her şeyi biliyorlar burada. Benim hakkımda, annem hakkında, mahalle hakkında... Mesela şu kasadaki eksik konusundan bahsettiler. Bana bir ihtiyacın var mı diye sormuştun. Ben de anlam verememiştim. Meğer kasadaki eksik için sormuşsun bu soruyu. O parayı Mert almıştı, akşam babama söylerim dedi ama unutmuş olmalı. Keşke sorsaydın bana da zamanında söyleyebilseydim. Neyse, en azından şimdi biliyorsun. Bir de takım elbiseli adamlar meselesi... O gün sana doğruyu söyleyemedim. Merak etmişsindir. O adamlar bizim gibilerle görüşme yapan adamlar. Merkezde çalışıyorlar. İri yarı olanı çok komik bir adam. Her sabah bizi uyandırmaya geldiğinde türlü türlü espriler yapıyor. Çok gülüyoruz. Anlayacağın keyifler iyi. Bir tek annem için üzülüyorum. Ben olmadan başının çaresine bakabilecek mi diye. Buradaki eğitmenlerden birisine bu konudan bahsettim. Bir şeyler ayarlayabileceğini söyledi. Sanırım babamdan kalan maaşına bir zam veya unutulmuş bir akrabadan kalan mirasla bu iş çözülebilirmiş... Hangisi uygun olursa yani. Söz verdiler. O iş hâllolduktan sonra biraz da evden dışarı çıkması için konuşmayı düşünüyorum. Bu arada haftaya çok önemli bir şeyler olabilir. Eğer sınavlarda aynı başarıyı sürdürebilirsem beni Yazarla tanıştıracaklar. Düşünebiliyor musun. Yazar. Çok heyecanlıyım. Daha önce bu kadar kısa sürede onu görebilen olmamış. Yanına çıktığımda belki ona kendim söylerim. Annemi biraz daha hayata bağlayabilir misiniz derim, Salih Abi'nin işleri de istediği gibi gitse derim. Hayırlısı tabi tüm bunlar. 93 Şu anda beni bir macera romanındaki yan karakterlerden birisi için yetiştiriyorlarmış. Normalde en az üç-dört aylık eğitim gerekirmiş bunun için. Ama bende diğerlerinde olmayan bir şey varmış. Eğitmen öyle dedi. Tabi son kararı Yazar verecek. Henüz kurguyu tam olarak oturtamamış, karakteri ona göre planlayacakmış. Bu iş olmazsa da üzülmem ama. Daha yeni başlıyorum. Bir sürü fırsat çıkacaktır karşıma. Şu anda eğitimlerin yanı sıra bol bol okuyorum. Eskisi gibi de değil. Ne okusam aklımda kalıyor. Ne çok şey öğreniyorum bir bilsen. Okuldaki gibi hiç kullanmayacağım bilgiler de değil bunlar. Hepsi gerekli. (Bu arada fark etmişsindir yazım da düzeldi. Hep kızardın ya oğlum biraz okunaklı yaz diye. İşte bak çalışınca oluyormuş.) İşte böyle Salih Abi. Her ne kadar sizleri özlesem de burada olmaktan mutluyum. Arada vakit buldukça sana yazmaya çalışacağım. Eğitimler bitip de gerçek bir görev alınca ne olur bilemem tabi şimdiden. Kendine iyi bak. Şanslı Not Anneme bunlardan hiç bahsetme lütfen. Zamanı gelince ben ona her şeyi anlatacağım. 94 Run Like Hell. 09 13 Derinden bir yerlerden gelen seslerle uyandım. Kafamın içinde, önceki gecenin kalıntıları... Ahşap panjurun arasından çizgi çizgi süzülen güneş ışıkları henüz ayak ucumda. Yanımdaki yatağa bakıyorum. Hâlâ uyuyor. Zaten bu saatte hayatta uyanmaz. Davul bile çalsam. Ben bir kez gözüm açıldı mı tekrar uyumam mümkün değil. Yatakta dönüp durmanın da faydası yok. En iyisi sessizce kalkıp dolanmak, uyanmasını beklemek… Başka seçenek yok. 09 20 Yüzümü yıkadım. Biraz da bilerek kapıyı sertçe kapattım. Uyuyor. Buradaki son günüm. Evin içine çöken sessizlik neredeyse hareket etmemi engelliyor. Ayaklarımın ucunda mutfağa ilerliyorum, dolaptan bir peynir dilimi alıp, kemirmeye başlıyorum. Tadı ekşi gibi, çok da önemli değil. Salondaki bambu koltuklardan birine uzanıyorum, sabahın seslerini dinlemek için. Bisikletleriyle geçen iki çocuk, bir araba, zaman zaman kuvvetlenen rüzgâr… Beni rahat yatağımdan kaldıran sesler. Çok uzaklarda sanki bir elektrikli testere çalışıyor, bir de belirli aralıklarla savrulan çekicin sesi... 11 40 İçim geçmiş olmalı. Koltuğun üzerinde kıvrılıp kalmışım, boynum 95 tutulmuş. İçerisi hâlâ sessiz. Odaya tekrar bir göz attım. Nefes alışı biraz daha düzenli, uyanması yakındır. Son günümde de değişen bir şey yok. Yine de kıyamadım, beklemeye karar verdim. Bir de vaktinden önce kalkarsa bütün gün baş ağrısı içinde suratını asar durur. Rahat bırakayım, yoksa gün zehir olur. Öylece odada bıraktım. 11 45 Büyük Plaj'a doğru yürümeye karar verdim. Büyük Plaj… Bir kilometreyi aşkın kumsal. Güneş. Filmlerdeki gibi. Çocukluğumuzun yazları… Ev... Denize elli metre… Nedense hiç bir zaman, sabah erkenden kalkıp yüzümüzü bile yıkamadan koşa koşa bu denize atlamadık. Filmlerdeki gibi. O zamanlar böyle filmler seyretmemiştik herhâlde. Oysa şimdi içimden uykunun izlerini serin dalgalarda silmek geliyor. Arka bahçedeki ipte asılı mayo şortumu aldım. Tuzdan kaskatı kesilmiş, rengi solmuş, kâğıt gibi hışırdıyor. Tuvalette sessizce giydim, bu kez kapıyı dikkatlice kapattım. Nedense uyansın istemedim şimdi. Belki de onun yanında koşa koşa suya atlamaya utanacağım için. Doğruca denize... 11 47 Plajın girişinde bir kalabalık. Bir sürü atletli amele. Sabahki testere sesinde yanılmamışım. Koca koca tahtaları kesiyorlar. Kenarda dört beş tanesi, ellerinde koca balyozlarla kuma uzun, kalın kazıklar çakıyor. Bir gürültü gidiyor. Plaj bugünlük kapalıymış. Neden diyorum, bıyıklı, öyle. diyor. Aldırmıyorum. Demek bugün Büyük Plaj kapalı. Gökyüzünün açık mavisiyle birleşen lacivertin üzerinde dalgalar yeni yeni köpürmeye başlıyor. Denizin üzerindeki kuzular bunlar. Başka denize gideriz biz de… İşte bunun için uyanması gerek, araba lâzım. Hele bir uyansın da. 11 59 Ilıca'ya kadar yürüdüm. Yazın bütün tembelliği bu ufak kasabayı esir etmiş. Herkes derin bir uykuda. Etrafta iki küçük çocuk dı- 96 şında kimsecikler yok. Bir de köpekler. Ağaçların gölgeliğinde, her birinin altında bir tane, özenle dağıtılmış gibi. Çocuklar, köpekler ve ben… Eskiden de böyle miydi buralar. Bu kadar sessiz, metruk. Bakkaldan bir gazete aldım, bir haftanın ardından, ilk kez. Yabancısı olduğum bir tartışma... Bir sürü memleket meselesi... O kadar uzak ki. Buraya gelince bana mı bir şeyler oluyor, yoksa.... Gazeteyi teneke çöp bidonunun içine bırakıyorum olduğu gibi. Artık uyanma vakti geldi. 12 09 Homurdanıyor. Tepesine çıktım, eski günlerdeki gibi. Normalde alaşağı eder tabi de benim nazım çok geçer. Başkası cesaret edebilir mi onu bu şekilde sarsarak uyandırmaya. Emin değilim. Önce tek göz, o da yarı açık. Abi uyan, geldik. Eski bir şaka. Birazdan yalan, hepsi yalan diyecek ve uyanacak. 12 48 Çilek reçeli, kaşar peyniri, taze ekmek... Başka bir zamanda başka bir yerde yenmez. Sadece burada ve şimdi. O fincanda çay içiyor. Ben kola. Bir an önce denize varabilmek için hızlı hızlı yiyorum. O oralı değil. Büyük Plaj kapalıymış bugün diyorum. Hadi lan, diyor. Susuyoruz. Alaçatı'ya gidelim. Tamam. 13 35 Güneş… Kum… Kızlar… Küçükken gördüğümüz kızlar. Bir kaç eksik dışında hepsi burada sanki. Şimdi büyümüşler, hepsi şişkolaşmış, çoğunun bacağına asılan veletler. Suratlarındaki ifade aynı. Eskiden de acıyordum, şimdi de... Güzel İzmir'imizin bakımlı kızları… Kocalarının yanında daha bir güvende... Büyümüş, evlenmiş, anne olmuşlar. Mutluluklar. Keyfimi daha fazla kaçıramam. Eskiden havluları serdiğimiz kumsalda şimdi plastik sandalyeler, şemsiyeler... Beyaz şortlu, zevzek bir adam para topluyor. Ne parası, diyecek oluyorum, bizimkisi engelliyor, cüzdanından çıkardığı paraları beyaz şortlunun avucuna yerleştirip iki, üç minder kap koçum, diyor. Adam hızla yok oluyor. Bu daha iyi 97 oldu diyorum kendi kendime, avunuyorum, hem güneşin altında eskisi gibi kalamıyorum artık. Minderleri ustaca yerleştiriyor, şaşırtan bir özenle. İki minder de şemsiyenin altına… Beyaz şortlu yanımızdan ayrılırken dik dik bakıyor. Biz buradan denize girdik yıllarca, kimsecikler yoktu, bu adamlar da nereden çıktı ki. Konuşmuyoruz. O da aynı şeyleri düşünüyor mu bilmiyorum. Kızlar hakkında... Bu plaj hakkında... Dönüştüğümüz insanlar hakkında... Hemen denize girmez, biliyorum. Kitabımdan üç dört sayfa okuyup biraz vakit geçirdikten sonra hadi denize diyorum. Adam yine uyuyor. Dudakları bir parmak aralık… Tekrar kitaba dönüyorum. 16 50 Ben de uyumuşum. Ayaklarım, dizlerimin hemen altına kadar, tepemizdeki dev şemsiyenin gölgesinden kurtulmuş. Kavrulmuşlar adeta. Son günümün yarısını uyuyarak geçirdiğim için kendime kızıyorum. Kızgın kumların üzerinde seke seke son bir kez denize bırakıyorum kendimi. Her yaz sonu, aynı yerde, aynı şekilde… Buz gibi suda bir iki kulaç… Sonra dibe dal, gözlerini aç. Bir süre derinliği seyret. Ne kadar berrak. Kafanı sudan çıkardığın an yükselen sesler. Tekrar büyük şehrin hüznü… Buralarda geçmiş onca yaza özlem… 17 15 Uyanıyor. Sürekli saate bakmaktan kendimi alamıyorum. Birazdan bu an bitecek... Birazdan bu an bitecek... Arabaya bineceğim ve buradan uzaklaşacağım... Uzaklaşacağım... Neden. Hep aynı düşünce kafamda. Hâlâ konuşmuyoruz. Eski günlerden bile bahsedilmiyor bu son günde. Birbirimizi anladığımızı bildiğimiz için mi yoksa artık o günleri konuşmanın kimseyi mutlu etmediğini fark ettiğimiz için mi. Asla dönemeyeceğimiz için belki de. Araya giren kilometreler, başka hayatlar, işler, güçler... 98 17 20 Denize girmeyecek misin. Yok, diyor. Yarın girerim. Tabi, o hep burada. Onun için yarın var... Son bir kez atlasam mı. Kel bir adam yaklaşıyor gülümseyerek. Üzerime alınmıyorum, o da istifini bozmadan, tanımadı galiba, diyor. Tanımıyorum. Hilmi, diyor, liseden. Hilmi'yi o an hatırlıyorum. Sıradan ne haber, neler yapıyorsun. Dış ticaret işiyle ilgileniyormuş... Sonradan anlatıyor bizimkisi... Paraya para demiyormuş. Sen neler yapıyorsun. Hiç, bildiğin gibi, çalışıp duruyoruz... Nereden biliyorsa. 17 55 Son bir kez daha bakıyorum arabadan. Mavi. Uçsuz, tek bir çizgiye uzanıyor. Yine büyük şehrin hüznü... Yeterince bir süre geçtikten sonra tüm bunları unutacağımı düşünüyorum döndüğümde. Yaşanmamış gibi... Şu anda hissettiklerim... Burada geçirdiğimiz günler... Aslında o hayata tekrar geri dönebilme ihtimali... Gerçekten var mı. Günlük telaşların dalgalı sularında bu berrak görüntüye yer olmayacak. Biliyorum. Bile bile de o dalgalara bırakmak kendini... Şu anda kendimi bir aptal gibi hissediyorum... Sabah erken çıkılacak yol şimdiden gözümde büyümeye başlıyor. 18 25 Duş diyor, gerçi sular kesikti ama... Kontrol ediyorum az da olsa akıyor. Duş almak istemiyorum. Tuz zerrelerini bedenimde hissetmek hoşuma gidiyor. Eve döndüğümde, hatta ertesi gün... O an herkesten farklı olduğumu düşündürüyor genelde. Denizin tuzu saçlarımda, kollarımda, bacaklarımda... Büyük şehrin sınırlarında tuzlu bir çocuk... Hâlâ daha çocuk... Onun duş almasını beklerken odada oturuyorum. Panjurlar her zamanki gibi kapalı. Odanın içi karanlık. Yatağa uzanıp bir süre duvarları seyrediyorum. Yalnız duvarlar var bakışlarımın ardında. 99 20 10 Bu uyku işi tehlikeli bir hâl almaya başladı. Yine uyuyakalmışım. Karanlık odadan çıkıyorum. Etrafta kimsecikler yok. Ev tamamen akşamın renklerine teslim olmuş. Mayomu değiştiriyorum. Bir şort, bir tişört... Derken, çok derinden bir yerlerden bir gitar sesi... Düzenli bir şekilde tellere dokunuyor gitarist. Herhâlde bahçede müzik dinliyor. Çıkıyorum. Bahçe karanlık. Kimse yok. Ses dışarıdan geliyormuş, sokaktan... Tanıdık bir melodi gibi... Sanki plaj tarafından... İlerliyorum. Sokaklar sabahtan kalma, bu kez çocuklar da terk etmiş, sadece köpekler. Plajın hemen üzerinde bir ışık huzmesi gökyüzüne yükseliyor. Buradaki son gecemi aydınlatıyor. Mavi bir ışık. Yıldızları gizliyor. Yaklaşıyorum. Ses de bana yaklaşıyor. Her yanı kaplıyor. 20 13 Gördüklerime inanamıyorum. Büyük Plaj'ın üzeri... Sabah işçilerin çalıştığı yerde tahtadan dev bir platform. Platformun üzerinde gitar amfileri, üç gitar... Bir davul... Denizin üzerinden sarı, mavi, kırmızı ışıklar platformu aydınlatıyor. Bir gölgenin ağır hareketlerini seçebiliyorum. Gözlerimi kısarak bakıyorum. Boynunda Fender gitarı... Stratocaster. Çaldığı melodinin farkına o an varıyorum. Etrafta kimsecikler yok. Seyircisiz bir konser. Yıllar önce ona anlattığım, düşümdeki konser. Beni görünce sesleniyor, Abi seni bekliyoruz, gelsene... 20 15 Şaşkınlık... Sevinç.... Hüzün... Karmakarışık bir duygu yumağı... Daha çok iyimser bir hüzün... İyimser bir karmaşa... Sonra tereddüt. Olanlara anlam veremiyorum. Bu rüyadan uyanmak istemiyorum. Sesi biraz daha açıyor. Gitarın sesi, tonu... Geçmişe götürüyor. Davul, vişne rengi, Yamaha. Her şey düşünülmüş. Bagetler trampetin üzerinde. Bir anda yılların çekingenliğini üzerimden atarak başına oturuyorum. Göz