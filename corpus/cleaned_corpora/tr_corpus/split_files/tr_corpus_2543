ruh Küçük zümrüt göz Küçük zümrüt kuş Veda etmek zorunda mıyız Peşinde olduğumuz Tüm şeyler Tüm hayallerimiz Müteşekkildi Doğanın da bildiği Yeşil bir tüyde Küçük zümrüt kuş Sen uzaklarda parlarken Duyduğum doğruymuş Tanrı senin yanındaymış Küçük zümrüt ruh Küçük zümrüt göz Küçük zümrüt kuş Veda etmek zorunda mıyız Çiçeklerin çağında büyümüş bir çiçekti. Modern ürperti yaratmış bir kareydi. Ve annesinin bir tanesiydi. Çiçekten bir duvar tüm gözyaşlarını saklıyor avucunda bir tek ihtişamı tutan görece genç bir adamın. Şimdi avucunda Tanrı'nın eli onu başka bir bahçeye götürüyor. –Flowers (Çiçekler)'den, 1989 Anma Şiiri Güç kadar derin bir hakimiyet de var karanlıkta ve bir zambak ateşi sarı trompetler gibi cismani inayetiyle orada daim duran bir el var mahremiyeti bozulmamış bir peçenin ardında ve bir çocuğun pabucuna eğilmiş ve cesur yüzlü orada daim duran bir el var cennet işlerinde usta ve karışıyor karanlığa saf kalpler kardeş orada. Les Halles'teki küçük sokak karnavalında geziniyorum... Seni seviyorum. Tam bir çingene gibi giyindim eşarplar, kurdeleler, Vivé saçlar ve yalnız. Keşke burada olsaydın, beline kadar açılmış gömleğinle. Jigolovari seksilik akardı üzerinden. Burada yarış arabaları var. Kocaman ahşap bir pistte benzinle çalışan küçük arabalar. Parlak sarı renkli bir tanesine bindim. Herkes çok şaşırdı çünkü kızlar asla bunu denemez. Bana bilet alıp durdular (tanesi 1$) deli gibi gidiyordum. Şahaneydi. O kadar hızlı gittim ki. Paris rüzgarı arkamda herkese çarpıyordu. Sonra yeniden, tek başıma. Poligonda yaşlı bir adam bana bunu verip elimi öptü. Kırmızı tuğla bir duvarın bir cephesine bir yıldız çizdim. Sokakta dans ettim... tek başıma. Uykusuz 66 yıldırım çarpmış gibiyim. saat 4'te kabus. bak ben öleceğim diyor. ceset olacağım. dünyadan gideceğim. dünya bensiz dönecek. bir zamanlar benim kapladığım alanı bir başkası dolduracak. rock'n roll yaptığım pistte bir başkası dans edecek. birisi benim yerimi alacak. benim boş bıraktığım yere ben yazacak. benim yerime boşalacak. işemem lazım sıçmam lazım. hayır ayağa kalkamam kramp girdi ve allah kahretsin fırtına sonrası sabah 4'te yalnız başına kalkınca hava çok sıcak sonra saat 4 10. bilirsin o anı. muşambanın üzerinde volta. yerdeki taşlar içini kaygıyla doldurduğunda. çişimi çişimi yapmam lazım. 61 nolu karayolunda hız yapıyormuş gibi yapmalı. motorsiklet gözlükleri. meksikalı orospukızlar. correo aereo sevgilim. camgöz çivili bot. bak nasıl da bok gibi sarkıyorum. burnuma kristal küre çekerken seyret beni. ooga mooga ayna üzeri buz pateni. beni gidi sürrealist beatnik kara gözlüklerimi takarım/ bob dylan severim/ yemek severim/ doymak için değil/ kutsal kitap/ benim için çok ağır. jenerik şarkısının sonu düşüşe geçiyorum. düşmüş adamım düşmüş cübbeyim. düşmüş bir kolum düşmüş bir karaağacım. ahşap ta yoga. küçük kahverengi oğlanlar ilahi söyler bebek çok güzelsin ama bir gün ölmelisin. ah hayır bu gerçekten mümkün mü yağmur fırtınası. gerçekten ölecek miyim. her şey soluyor / cin gibi buharlaşıyor. şimdiden ilk cümle yıldırım çarpmış gibi gitti bile. öldü. Çabuk. her şeyi kaydedeceğim. karanlık hayır yanılıyorum gün ağarıyor gözümde gözlükler var. bir şey yok her şey yolunda gözlükleri doktor verdi. ışığı sakatla oklarını dışarıda tut. böylelikle anı yakalayabilirim hareketi yakalayabilirim. her yer mayonez. pikap çalıyor. dylan queen jane'i söylüyor. kelimeler bandana ve şikayet. hop plak atlıyor. iyi şarkıyı yeterince dinledim devam et. zar mı atıldı. hayır bebeğim şeker dişler dağılıyor. tükür hepsini tükür. başağrısını kontroll etmek lazım ecedrin almaya devam. yerinde duramaz çekirdek kraliçesi beni fincan fincan kahve yutarken gör. laboratuara gidiyorum kahve sayımı al. hemşire diyor ki hmmmm sizin kafa java. dudaklarımı açıp hindiba gibi açan aroma patlamalarını öpüyorum. arkanı dönme sevgilim. gonca sahte çiçek değildir. ona zaman zaman vermelisin. zamanı yenmelisin. cowardice'ı öpmelisin. ah düzeltiyorum howard ice. hayatımın gerçek krema bombası. buz güzel ve soğuk çıplak kristal haplar, haplar. zamanı kontrol altında tutabilmek için o hapı ağza atmak gerek. hayaletlerin konuşmalarını kaydetmek gerek. jim morrison. deri kuzumuz. ona nasıl da ihanet ettik. ona sırtımızı döndük. son geldi güzel arkadaşımız. hayır bekleyin bir rüya gördüm Bay Kral. jim Morrison hayatta ve zamanla yarışta. tereddüt eden kadere kalır. dik duruyor. en son çalıntı hislerini dile çevirme yazma. içine Sleepless 66 , 1971 kışı Yabani Yapraklar Yabani yapraklar düşüyor Yerlere düşüyor Her yaprak bir an Sonsuz bir zamanda Hepimizin başına giyeceği Tacın üzerinde bir ışık Ve yabani yapraklar düşüyor Yerlere düşüyor Konuşulan her kelime Emredilen her söz Kırılan her büyü Her altın amel Oynadığımız tüm roller Saz gibi bağlayıcıdır Ve yabani yapraklar düşüyor Yabani yabani yapraklar Sözü geçen ruhlar Kırpılan efsaneler Başımıza gelen her şey Ve giydiğimiz renkler Girdiğimiz tüm gedikler Soluğumuzu kesen tüm öyküler Ve yabani yapraklar düşüyor Yere düşüyor Kamp ateşi yanarken Ateş tutuşurken Fırtınalı aydınlıkta Tüm anlar dönüyor Yeterince çalkalanır Yeterince inanırsak Gidip gelişlerine Yabani yaprakların Çalışma Masası Dünyanın her yerinde insanlar kaybettikleri bir şeye yeniden sahip olma umudunu taşır. Ancak bazen kiminin anılarını küçük pişmanlıklarımızı koyduğumuz çekmeceye yerleştirmek zorundayızdır. Yine de arada sırada, eski bir mendilin katları arasında, bir zamanlar en mutlu öğleden sonralarımızı temsil etmiş bir deniz kabuğuna ya da ufak bir taşa rastlarız. Kör talih duygusunun uçup gittiği bir ferahlama anı yaşarız. Tıpkı, taksilerden oluşan bir labirentin içinde bir arka koltukta unutulan Finnegans Wake (Finnegan'ın Uyanışı)'nın düzeltilmiş metninin, büyülü bir biçimde şaşkın ve minnettar James Joyce'un ellerine dönüşü gibi. Temmuz ortasında bu sayfaları hazırlarken fotoğrafçı arkadaşım Lynn Goldsmith'ten bir mesaj aldım. On beş yaşında Delilah adında genç bir kızla tanışmıştı Delilah kitabımı bitirdikten sonra okuması için annesine vermişti. Annesi yıllar önce, ilk çocuğunun doğumunun ardından bebeğiyle birlikte Concord uçağıyla bir yolculuğa çıkmış. Robert yan koltukta oturuyormuş ve bebekle sevgi dolu bir bağ kurmuş. Buna hiç şaşırmadım zira Robert her zaman çocuklara şefkat ve ilgiyle yaklaşırdı. Robert vefat ettiğinde, kalbinin güzelliğini unutmayan Delilah'nın annesi açık arttırmada çalışma masasını aldı. Lynn, eğer hakkında yazdığım masa bu ise, emin ellerde olduğuna dair beni temin etti. Mektubun ekini açtığımda gözyaşlarına boğuldum. Gerçekten onun masasıydı aynı hatırladığım gibi ışıl ışıl parlıyordu. Delilah'yı, kendimi hayal ettiğim gibi sebatla çalışırken görmek beni çok mutlu etti. Gözlerimi kapar ve Robert'ın bana o masayı gösterişini, alırken seni düşündüm çünkü çalışma masalarını hep çok severdin deyişini gözümün önüne getirirdim. Şimdi huzur içindeyim. Delilah'yı o masada yazarken hayal ediyorum belki bir an için durup aklından ikimiz için iyi şeyler geçiriyordur. [1]Ç.N Amerikalı çizgi filmci ve çocuk kitapları yazarı Theodor Geisel'ın yazı mahlası. [2]Ç . N The Shoes of the Fisherman Avusturalyalı yazar Morris West'in 1963 tarihli romanı. [3]Ç.N 1875-1965 yılları arasında yaşamış Hıristiyan müzik, bilim ve düşün insanı. Ahlak ve teoloji konularındaki çalışmalarının yanı sıra Gabon'da açtığı hastane ile ünlüdür. 1952 yılında Nobel Barış Ödülü almıştır. [4]Ç.N 1970 yılında 34 yaşındayken ölen Amerikalı Caz müzisyeni. [5]Ç.N 1926-1966 yılları arasında yaşamış New York'lu şair ve eleştirmen. [6]Ç.N Danimarkalı bir sirk sanatçısının hayatını konu alan 1967 yapımı bir İsveç filmi. [7]Ç.N 19.yy sonları 20.yy başında yaşamış, gerçek adı Gerard Encausse olan Fransız okültist, falcı, hekim ve hipnotist. [8]Ç.N 1918-1995 yılları arasında yaşamış Amerikalı sinemacı. Rönesans ve modern sanat eserlerinde acı çekmenin ve kahramanlığın kişileşmiş bir simgesi olarak resmedilir. [10]Ç . N Rebel Without a Cause 1955 yılı yapımı bir James Dean filmidir. Sal Mineo da bu filmin başrol oyuncularından biridir. Ayrıca filmin önemli bazı sahneleri Griffith Park'ta geçer. [11]Ç.N Manhattan'da evsiz insanların kaldığı ve bitpazarlarıyla meşhur bir sokak. [12]Ç.N 1880-1962 yılları arasında yaşamış Amerikalı aktör, yazar ve yönetmen. Kendisinin yazıp yönettiği 1932 yılı yapımı, sirk ve karnavallardaki ucube olarak anılan insanların durumu ile ilgili Freaks filmi bir külttür. [13]Ç.N 1862-1949 yılları arasında yaşamış Belçikalı yazar Maurice Maeterlinck'in 1908 tarihli, L'Oiseau Bleu (Mavi Kuş) isimli oyununa gönderme yapılıyor. [14]Ç.N 1877-1927 yılları arasında yaşamış Amerikalı dansçı. Modern dansın kurucusu olarak kabul edilir. [15]Ç . N Uncle Wiggly Amerikalı yazar Howard R. Garis'in çocuk romanları dizisinin baş kahramanı. [16]Ç.N Georgia, Mississippi dolaylarında yaşayan, sayıları çok azalmış Kuzey Amerika yerlileri. [17]Ç.N 1965 tarihli Bob Dylan albümü. [18]Ç.N 60'lı yıllarda yayınlanan ve sağlıkçıları konu alan müzikli bir televizyon draması. [19]Ç.N 1920-1991 yılları arasında yaşamış Finlandiyalı çizer Touko Laaksonen'in mahlası. Laaksonen homoerotik ve fetiş çizimleriyle tanınır. [20]Ç.N Bir Lakota kahramanı. İsmi Çılgın At anlamındadır. [21]Ç.N 1938 tarihli, noir tarzındaki bir Graham Green romanı. Pop ve kara film kültürüne ait bir simge haline gelmiştir. Romandan uyarlanan bir film, müzikal ve yine romanla ilgili ve aynı adı taşıyan bir de Queen parçası vardır. [22]Ç.N 1900lü yılların başlarında tüm dünyada son derece popüler olan oyuncak bebekler. Cupie şeklinde okunan isimleri ve genel görünümleri Roma Mitolojisi'ndeki aşk tanrısı Cupido'yu anımsatacak şekilde tasarlanmıştır. [23]Ç.N 1875-1947 yılları arasında yaşamış Britanyalı okültist, mistik, yazar ve filozof. Thelema felsefesinin öncüsü olup aynı zamanda modern bir kült simgedir. [24]Ç.N Asıl adı Janet Susan Mary Hoffmann olan 1938 doğumlu Amerikalı aktris. Warhol yıldızlarından biri. [25]Ç.N 1887-1934 yılları arasında yaşamış Amerikalı blues müzisyeni. [26]Ç.N Eskiçağ'da yaşamış filozof ve bilim adamı Pisagor öğrencilerine felsefi nedenlerle fasulyenin de içinde bulunduğu bazı gıdaları yemeyi yasaklamıştı. [27]Ç.N 1922 tarihli bir Aleister Crowley romanı. [28]Ç.N 1950'den beri piyasada bulunan bir dans ayakkabısı markası. [29]Ç.N 1908-1980 yılları arasında yaşamış çok ünlü Amerikalı çizgi filmci. MGM ve Warner Bros. için efsanevi karakterler yaratmıştır. [30]Ç.N 1933-1996 yılları arasında yaşamış Amerikalı minimalist sanatçı. [31]Ç.N İsmi geçen sanatçılar öncü rol oynayan transseksüeller olup genellikle Warhol Yıldızı olarak bilinen, Andy Warhol'un filmlerinde rol almış Amerikalı aktrislerdir. Ayrıca Jackie Curtis bir şair ve oyun yazarıdır. Wayne County ise Patti Smith'in yakın arkadaşı ve bir müzisyendir. 1934, 46 ve 64'te Bette Davis, Kim Novak ve Eleanor Parker gibi aktrislerin oynadığı sinema uyarlamaları çekilmiştir. [33]Ç.N Amerikalı Elektrik-Blues gitaristi, şarkıcı ve müzik yapımcısı. [34]Ç.N Amerika ve Kanada'da Şubat'ın ikisinde kutlanan folklorik bir bayram. [35]Ç.N 1967 tarihli belgesel. Bob Dylan'ın 1965 Britanya turnesinde geçmektedir. [36]Ç.N 1898-1959 yılları arasında yaşamış Afrikalı-Amerikalı blues şarkıcısı, bestecisi, gitarist ve söz yazarı. 150'den fazla şarkısı bulunmaktadır. [37]Ç.N 1923-1953 yılları arasında yaşamış Amerikalı Country müzisyeni. Gelmiş geçmiş en büyük country müzisyenlerinden biri kabul edilir. [38]Beau Erkek arkadaş, ya da Latince'den gelen anlamıyla yakışıklı. [39]Ç.N Mike Hammer'ın yaratıcısı Amerikalı polisiye romancısı. [40]Ç.N Kölelik zamanında AfrikalıAmerikalıların sahipleri tarafından verilen kısıtlı malzemelerle ortaya çıkardıkları mutfak. [41]Ç.N Büyük Rus satranç oyuncusu Boris Spassky, bahsedilen efsane maçın öncesindeki bir röportajında, tembelliğine atfen kendini Rus ayısına benzetmişti. [42]Ç.N 1972 tarihli Jamaikalı müzisyen Big Youth albümü. [43]Ç.N 1930-1974 yılları arasındaki meşhur Etiyopya imparatoru ve Rastafari hareketinin kurucularından. [44]Ç.N Julia Margaret Cameron. 1815-1879 tarihleri arasında yaşamış meşhur Britanyalı fotoğrafçı. [45]Ç.N 1950'den beri New York, Greenwich Village'da Amerikalı entelektüel ve sanatçılarının uğrak yeri olan ünlü bir bar. [46]Ç.N 1931 yılında, ünlü bir pilotun oğlu olan bir yaşındaki Charles Lindbergh Jr'ın New Jersey'de kaçırılması olayı. Çocuk bir sene kadar kayıp kaldıktan sonra ölü olarak bulunmuştur. Olayın faili olarak tutuklanan Bruno Hauptmann elektrikli iskemleyle idam edilmiştir. Dava oldukça yankı bulmuş ve yüzyılın suçu olarak anılmıştır. Ancak hiçbir zaman suçu itiraf etmeyen Hauptmann'ın suçlu olup olmadığına ilişkin tartışmalar uzun süre devam etmiştir. [47]William S. Burroughs'un 1971 basımı The Wild Boys kitabına atfediyor. Türkçeye Yabanoğlanları şeklinde çevrilebilir. [48]Ç.N 1734-1818 yılları arasında yaşamış Amerikalı vatansever. Büyük Britanya Krallığı'na karşı yürütülen Bağımsızlık Savaşı'nın halk kahramanlarından biri. [49]Ç.N Metilendioksiamfetamin isimli, tıbbi kullanımı olan bir uyarıcı madde. Kimyasal yapısıyla Ecstacy adıyla bilinen uyuşturucu maddeye yakındır. Galina Serebryakova Nurşen Özkan Kamerhatun Mah. Alhatun Sk. No 25 Beyoğlu / İstanbul T 0212 255 25 46 F 0212 255 25 87 www.evrenselbasim.com info@evrenselbasim.com Evrensel Basım Yayın 74 Galina Serebryakova Ateşi Çalmak -2 Çeviren Nurşen Özkan Redaksiyon Ali Gündoğan Genel Kapak Tasarım Savaş Çekiç Kapak Uygulama Devrim Koçlan Ateşi Çalmak genel başlığı ile okuyucuya sunulan nehir romanın ciltleri ve yaklaşık olarak kapsadıkları dönem şöyledir Ateşi Çalmak-1 Karl Marx'ın Gençliği (1831-1845) Ateşi Çalmak-2 Fırtınanın Ortasında (1845-1849) Ateşi Çalmak-3 Sinamalar (1849-1864) Ateşi Çalmak-4 Yaşamın Doruğu (1865-1883) Ateşi Çalmak-5 İkinci Keman (1883-1895) Marksizm-Leninizm Enstitüsü'ndeki işçilerin bana büyük yardımları dokundu. Galina Serebryakova Sonradan zenginleşerek sınırsız bir servete kavuşan finans aristokrasisi ile Restorasyon'dan sonra güçlenen aristokratlar Brötonya'daki çiftliklerine, durgun Loire kıyısındaki kasvetli şatolarına ve Pirenelere çekilmişlerdi. Kentin üzerini Parisli bayanların şemsiyelerindeki danteller kadar ince, kızgın bir nem bulutu sarmıştı. Zengin bayanlar, gündüzleri, pliseli jüponları ve balina pullu dar korseleri içinde işkence çekiyorlardı. Hava, ancak akşama doğru serinliyordu. Karl Marx, redingotunu ve ceketini bir kenara atıp, günlerce kitaplarına ve defterlerine kapandı. Durmaksızın okuyor ve yazıyordu. Ekonomi ve felsefe kitapları, Fransız burjuva devriminin önderlerinin anıları, istatistiki tablolar, İngiltere'nin mezarlık kayıtları kadar iç karartıcı ‘mavi' parlamenter kitapları tüm bunlar ilgisini çekmekteydi. Dinlenmek istediğinde de, birçok eserini ezbere bildiği Shakespeare'i karıştırıyor, kurnaz ve zeki Gil Blas'ın dalaverelerine gülüyor, Balzac okumaktan hoşlanıyordu. Heine, George Sand, Musset, Hugo ve Mérimée'nin hiçbir yeni kitabını kaçırmıyordu. Güneş battığında, Karl pencereyi açıyor ve akşam havasını derin derin içine çekiyordu. Vanneau sokağında bol sayıda bulunan kestane ağaçlarının geniş yapraklarının üzerini kalın, beyaz bir toz tabakası kaplamıştı. Karl, sevgili Trier'in güzel kokulu havasını anımsamadan yapamıyordu. Üzüm toplama bayramlarından baküsvari esintiler eser kızlar saçlarını üzüm dallarından taçlarla süsler ve hareketli Mosel şarkıları söylerlerdi. Üzüm toplayıcıları, güneşten, havadan ve tatlı üzüm suyundan sarhoş olurdu. Marx, bu kocaman şehirde, özellikle de çılgın sokak kalabalığının arasında, kendisini gittikçe daha yalnız hissediyordu. Jenny, Trier'e, annesi Barones Westphalen'in yanına gideli birkaç ay olmuştu. Ağır hasta olan küçük kızını da birlikte götürmüştü. Olaysız, sakin Trier'de, çocuk kısa bir sürede sağlığına kavuştu. Ama iki Jenny'nin yokluğu Karl'a acı veriyordu. Komşusu Bayan Ruge'nin gıcırtılı sesi ve onun kendinden emin kocasının gürültüsü, şimdi Karl'ı, her zamankinden daha çok rahatsız ediyordu. Karl, Jenny ve çocuğunun dönmesini sabırsızlıkla bekliyor ve onlara karşı duyduğu özlemi, yoğun ve sıkı bir şekilde çalışarak bastırmaya çalışıyordu. *** Friedrich Engels, Marx'la tekrar görüşebilmek için en geç 1844 yılının eylül ayında Paris'e gitmeye karar vermişti. İlk görüşmeleri soğuk geçmişti. Friedrich, Köln'deki görüşmeleri sırasında, Marx'ın, ‘Özgürler' komitesinden ani kopuşundan memnun kalmayan Bauer kardeşlerin mektuplarının etkisiyle, ‘Ren Gazetesi'nin redaktörüne soğuk davranmış Marx da, Berlinli ‘Özgürler'in fikirdaşı olduğundan şüphelendiği Engels'e, aynı soğuklukla karşılık vermişti. O ilk karşılaşmanın üzerinden iki yıldan fazla bir zaman geçmiş, Engels ‘Kuduz Trierli'yle ilk görüştüklerinde, Karl'ın sahip olduğu o berrak bakış açısına, düşünce ve analiz derinliğine kendisinin henüz ulaşamadığını anlamıştı. Engels, yüksekten atan ‘Özgürler'in kendi kendilerini kandırdığını ve kibirli konuşmalarının sığlığını anlamış, tatlı dilli Bauer kardeşlerdeki kafa karışıklığının gerçek özünü artık görmüştü. Daha sonra Friedrich, burjuva toplumunun, kendi üstünü kapatmak için kullandığı tüm örtüleri yırtarak onun gerçek yüzünü açığa çıkaran ekonomik sorunlar üzerinde yoğunlaştı. Tüm burjuva İngilteresini sarsan Chartist ayaklanmaları, açlık çeken işçilerin grevlerini, Luddistlerin makinelere yönelik isyanlarını dikkatle izledi. Friedrich, İngiltere'de işçi sınıfının durumunu incelemeye başladığında, yeni bir toprağa ilk ayak basan bir kâşif kadar etkilenmiş tüm bunları Karl'a yazmıştı. Aralarında ne zamanın ne de tehlikelerin yıkabileceği bir dostluğun ilk bağları, farkında olmadan kuruluyordu. Bu bağlar, tam bir güven ve uyuma dayanmaktaydı. Engels, Paris'te çıkan ‘AlmanFransız Yıllıkları'nın (Deutsch-Französische Jahıbücher) yazarıyken, işe ekonomi politiği eleştirmekle başladı Marx gibi, Hegel'in hukuk felsefesine saldırıyor ve eleştiriyordu. ‘Ekonomi Politiğe Eleştiri Taslağı' yazısı, öyle parlak ve içtendi ki titiz Marx, heyecan ve sevinçten deliye döndü. Karl, Engels'in bu yazısını, dahiyane bir plan diyerek övmüştü. Ekonominin birçok köklü sorununu ele alarak burjuva toplumunun en derin çelişkilerini açıklamaya çalışan yazının yirmi dört yaşındaki yazarı, eserinde analitik bir düşünme yöntemi izleyip cerrahi bir sondaj uygulayarak tüm felaketlerin özünün özel mülkiyet olduğunu ortaya çıkarmıştı. Friedrich, yaşadığı toplumun derinliklerine inmiş kapitalist rekabetin, krizlerin ve sınıflar arasındaki ölümcül savaşların doğurduğu korkunç sonuçları görmüştü. Özel mülkiyetin egemenliği devam ettiği sürece, bilimin başarılarının bile, insanlığa kurtuluş yerine cehennem ve kölelik getirdiğini düşünüyordu. Karl Marx, mektupları ve yazıları sayesinde, Friedrich'i daha yakından tanıyınca, onun güçlü bir zekâya ve birçok yeteneğe sahip olduğunu kesin bir şekilde anladı. Marx ve Engels, İngiltere'yi Fransa'dan ayıran, somurtkan ve gri yeşil Manş'ın üzerinden birbirlerine düşünceleriyle el uzatmışlardı. 1844 yılı Ağustosu'nun sonunda Friedrich, Manchester'den Londra'ya gitmek için yola çıktı. Her zaman olduğu gibi bu şehrin korkunç monotonluğu onu sarstı. Ağır keble [1] sokaklarda gezinirken Londra'nın ‘güney'inin ‘kuzey' ve ‘güneydoğu'sundan farklı olmadığını düşünüyordu. Her yerde tek sıra halinde, birbirinin benzeri parlak, gri binalar vardı. Bu binalar arasında uzanan çıkmaz sokaklar kara deliklere benziyordu. Yağlı tezgahların üzerinde, balık, pörsümüş sebze ve meyve, bozuk yumurtalar ve iyice yıpranmış kullanılmış elbiseler satılıyordu. Friedrich, yoksulluğun bu hüzünlü belirtileriyle ilk kez karşılaşmıyordu. Avrupa'daki her burjuva kentinde, mutlaka, ticaret semtleri, tiyatro ve borsa meydanları, pazarlar, meyhaneler, belediye ve hükümet binaları, genelevler, kiliseler, batakhaneler – yoksulluğun ve acının sokakları, mezarlıklar ve dünyaya yeni bir nüfus fazlalığı getiren sıradan doğum barınakları– vardı. Yoksul çocukların korkunç ölüm oranına rağmen, insanlık durmadan çoğalıyordu. Kısa bir süre önce, Friederich, bir yazısında, Malthusçu teoriyi eleştirmişti. Protestan papazı Malthus'un kitabında hararetle kanıtlamaya çalıştığı tezleri çürütmüş ve insanlığa, doğum oranının azaltılması için yaptığı çağrıyı geçersizleştirmişti. Evet, Malthus'a göre bugün tok burjuvanın masasında proletaryaya yer yok, diye düşünüyordu Friedrich. Hiç şüphesiz, fabrikatör, işçiye artıktan başka bir şey vermeyecek. Dünyayı özel mülkiyet yönettiği sürece, proletaryaya, aç kalmaktan, yaşamını sürdürmek için savaşmaktan başka bir yol kalmıyor. Ama yarın her şey daha başka olacak ve biz bunun için hazırlanmalıyız. Friedrich, elinde olmadan, Piccadilly'de dolaşan seçkin kalabalığı, yıpranmış şallara sarınan bitkin, çaresiz kadınlar ve onların cılız çocuklarıyla kıyaslıyordu. Keb, yakınlarda bulunan, işsiz yabancılar ve zanaatkârların oturduğu Soho semtine yöneldi sonra da deniz kenarındaki Temsa sokağına çıktı. Uzakta liman görünüyor, arkasından doklar başlıyordu. Londra Limanı'nda yeryüzünün tüm kıtalarından insanlar çalışıyordu. Aralarında birçok İrlandalı, Hintli ve uzak okyanus adalarından gelenler vardı. Taşıdığı sandığın ağırlığı altında iki büklüm olmuş yüzü kırışık bir Çinli, gözlerini kısmış, koyu renkli, kurutulmuş küçük çay yapraklarının tahtaların arasından gelen güzel kokusunu içine çekiyordu. Bu çay, onun köyünün çevresindeki plantasyonlardan getirilmişti. Pirinç, gözünün önüne su dolu yeşil tarlaları getiriyordu. Atletik yapılı bir zenci, Batı Afrika muzuyla dolu bir sepeti elleriyle dengeleyerek başının üzerinde taşıyordu. Sandıklara, yemyeşil yapraklar arasında büyüyen altın kabuklu meyvelerin yetiştiği tüm toprakların en kudretli efendisi olan mevye firmasının işaretini taşıyan etiketler yapıştırılmıştı. Seylan'dan Londra'ya, küçük benzeyen, ananaslar getiriyorlardı. kirpilere Yüzünde tifüs izleri olan bir Hintli ve Dublin doğumlu açık renk gözlü bir işçi, yüksek kaliteli Hindistan tütünüyle dolu sandıkları arabaya yüklüyor, pres edilmiş Hint pamuğu balyalarını taşıyorlardı. Dokların özenle korunan depolarında, Avustralya yünü, Brezilya kahvesi, Malaya kauçuğu, Rusya'dan gelen ağaç ürünleri ve deri mallar, İngiltere'ye gönderilmek üzere bekliyordu. Hiçbir özelliği olmayan sıradan bir gemi, Trinidad adasından, donmuş volkan lavını andıran doğal, kahverengi asfalt getirmişti. İngilizler, tüm tarih kitaplarında, bu asfaltı ve patatesleri bulan, hırslı araştırmacı Sir Walter Raleigh'ye teşekkür etmekteydiler. İngilizler, özellikle de İskoçyalılar, Avrupa'nın en sağlıklı insanları olarak anılmaktaydı, ama Londra'nın işlek sokaklarında yürüyen insanlar bu değerlendirmeyi ne kadar doğruluyorsa, doklarda çalışan insanlar da o ölçüde yalanlamaktaydı. Doklardaki hamallar, genellikle zayıf, dar omuzlu ama dayanıklıydılar. Onların güçlü elleri, geniş avuçları ve kısa parmakları, sandıkların tahtalarına, bedelini oldukça pahalı ödemek zorunda kaldıkları yaşama sarılırcasına heyecanla yapışıyordu. Hint doklarının bitişiğinde birçok İrlandalı'nın da yaşadığı Londra'nın en bedbaht köşesi, Çin mahallesi bulunuyordu. Çinlilerin gettosu, tekerlekleri çıkarılmış hayvan taşıma vagonlarına benzeyen, penceresiz, siyah evler ile bu evleri çevreleyen dar kaldırımlardan ibaretti. Zehirli sis, Çin gettosunun dar sokaklarında, genellikle kendi ülkelerindeki bahçelerin yerini tutsun diye yapılan kağıttan yapılma ejderhaları, bayrakları, çiçekleri hemen yutuyordu. İnsanın içine işleyen rutubet, burada yaşayan insanları evlerine hapsetmişti. Londra doklarının etrafındaki küçük çıkmaz sokaklar karamsar orada yaşayan insanların yüzleri, Thames'ın suları ve dokların üzerindeki gökyüzü gibi griydi. *** Engels, 26 Ağustos'ta Paris'teydi. Topu topu, on günlük boş zamanı vardı çünkü akrabaları, onu ısrarla Almanya'ya çağırıyordu. Sevgili Barmen ve Elberfeld'in, neredeyse yan yana yerleştiği serin Wupper vadisi burnunda tütüyordu. Ama Marx'ı, ayaküstü de olsa görüp daha yakından tanımaya karar verdi. İkisi de, gençliklerinde bağlı oldukları felsefe okulunu arkalarında, uzaklarda bırakmışlardı. Friedrich, İngiliz sanayisini tanıyarak çağının görevlerini anlamaya çalışırken, Karl, Fransa'nın son altmış yıllık tarihini özenle incelemiş, birçok çelişkinin nedenini ve sosyal güçler arasındaki savaşımın içyüzünü keşfetmişti. Karl'a göre, Paris, devrimin canlı kitabıydı o da yorulmak nedir bilmeden, bu yazıları çözüyordu. Bununla birlikte, ekonomik ve felsefi sorunlar üzerine de yoğunlaşmıştı. Paris'i iyi tanıyordu. Jakobenlerin korkusuz, devrimci önderinin ve yandaşlarının ölümünün üzerinden sadece elli yıl geçmişti. Karl, monarşinin restorasyonundan sonra ‘düzen' adı verilen ‘devrim' meydanından geçerken, 1793 yılındaki muhteşem devrim geçitlerini düşündü. Tunik giymiş kızlar, kar beyazı özgürlük heykelini –yüzü Yunan tanrıçalarını andıran, muhteşem vücutlu bir kadın– taşırlar rüzgarda dalgalanan kızıl bayraklar üzerine işlenen ‘Özgürlük. Eşitlik. Kardeşlik.' dövizleri, uzaktan görülürmüş. Ahşap bir yükseltiden hatipler konuşur ve kent dışından gelen devrim bölüklerini selamlarlarmış. Devrimin yakın geçmişine ait bu görüntüler birer gölge gibi, Marx'ın gözlerinin önünden geçiyordu. Dinleyicilerini en çok heyecanlandıran, Jakoben Saint-Just'müş. (Robespierre'in yoldaşları arasında en iyi hatiplerden biri) Sert Couton'u koltukla getirirlermiş. ‘Satın alınamayan' Robespierre, tribünden, sakin ve biraz monoton konuşurmuş. Devrim ordusunun askerleri, cepheye bu meydandan giderlermiş. Burada yapılan şölenler ve geçit törenleri sırasında Marseillise özel bir coşkuyla söylenirmiş. Ve hiçbir yerde, ‘Carmagnole', Seine nehrinin kıyılarında olduğu kadar keyifli oynanmazmış. Devrim zamanında, eşsiz cellat, kahraman Samson, meydanın ortasında, hiç yorulmadan, giyotini aristokratların kafalarına indirirmiş. Yakınlardaki Grev Meydanı, burayı çok iyi tanıyan Marx'ta derin düşünceler uyandırıyordu. Karşıdevrimci darbe, Jakoben diktatörlüğünü on gün içinde düşürünce Robespierre, Saint-Just ve sakat Couton'u 10 Thermidor'da bu meydanda giyotinle infaz etmişlerdi. Konvensiyonun bir kısmının ihaneti, ardından Montagnardların yenilgisini getirince, Valilik'te intihar eden Robespierre'in kardeşi ve Philippe Leba'nın cesetleri meydana getirilip kafaları kesilmişti. İlk Fransız Devrimi'nin son sayfası, işte böyle trajik bir şekilde kapanmıştı. Başkentte, devrimci demokrasinin kalesi, Komün yenilgiye uğramış ve yok edilmiş birçok üyesi de idam edilmiş hükümet değişmişti. Spekülasyon ve paranın değer kaybetmesi, yoksulların hayatını tamamen çekilmez hale getirirken, üçkağıtçıların zenginleşmesinin yolunu açmıştı. Halkın kaderini belirleyen en önemli sorunlar, şimdi, Jakoben Kulübü'nün tribününde değil, direktuvar yöneticilerinin metresleri Teresa Tallien, Josephine Beauhornais ve Adélaïde Recamier'nin görkemli özel odalarında çözülmekteymiş. Ama pleblerin Parisi, ‘sans-culottes'ların [2] kenti, yenilgiye uzun süre boyun eğmemiş. Acı çeken insanların, yiyecek için fırınların ve gıda mağazalarının kapıları önünde beklediği 1795 yılında, Paris'te yeni bir ayaklanma patlamış. Ekmek , 1793 Anayasası ve Yurtseverler Serbest Bırakılsın. haykırışlarıyla, halk, Konvensiyon binasına doğru koşmuş. Ayaklananlar silahsızlandırılarak birçoğu hapse atılmış. Ama yoksulluk, her şeyini yitirmiş bir insanın hiçbir şeyden korkmasına gerek olmadığından, uslanmamıştı. Açlık ve yoksulluk, insanları kenar mahallelerden Konvensiyon'a doğru ekmek, ücret ve adalet istemleriyle yine koşturmuştu. Devrim yıllarında, burjuvazinin peşinden yürüyen acı ve yoksulluk içindeki emekçiler, bundan böyle, onları, yeni ve daha güçlü bir efendiyle savaşın beklediğini anlamışlardı. *** 1844 yılında, Fransa, güçlü bir patlamanın sonrasındaki yanardağ gibiydi. Volkan tamamen dinmemişti zelzeleler, ülkeyi sarsmaya devam ediyordu. İngiltere'den bir yüzyıl daha geç, 1789 yılında, mutlak monarşinin tahtı devrildi. Silahlı halkın, Paris sokaklarından soyluların evlerine doğru bayraklarla yürüdüğü günden itibaren Fransa'nın başkenti uzun süreli bir huzura kavuşamadı. Aristokrasi, savaşarak ve kurnazlık yaparak adım adım geri çekildi ve iktidarı, yeni bir sınıfa, burjuvaziye bırakmak zorunda kaldı. 17. yüzyılda, İngiltere'de devrim, aristokratların ve burjuvaların uzlaşmasıyla bitti. Efendi konumundaki bu sınıflar arasındaki sınırlar yok edildi. Asil lordlar, avam üyelerle büyük bir zevkle hısımlık kurup birer tüccar ve sanayici oluyorlardı. Soyluluk ve zenginlik Ta İngiliz krallarının saraylarına kadar her yerde işte bunlara değer veriliyordu. Fransa'da ise, 1830 yılında, tahttan indirilen Charles'ın yerine Louis-Philippe –'burjuvakral'– çıkmıştı. Onun hükümdarlığı, ülkeye sükûnet getirmedi. Lyon ayaklanmaları, dünyaya, burjuva hakimiyetinin tehlikede olduğu mesajını verdi. *** Marx'ın Vanneau sokağındaki evinin zili keskin bir şekilde çaldığında, hava kararmak üzereydi. Kapıyı Karl açtı. Karşısında gri gözlerinin bakışları inceleyici ve cesur, elinde silindir şapkası ve bastonuyla oldukça genç bir adam duruyordu. Karl, içeri giren adamı bakışlarıyla sardı. Bu, her zaman olan bir şey değildir. Bazen, insanlar uzun süre akılda kalmazlar ve onlar hakkındaki izlenimler, zamanla değişir. Konuğun yüzünden irade ve zekâ, iyiniyet ve gözlem yeteneği okunuyordu. Karl, onun saydam açık tenini, geniş ve titreşen burun kanatlarını, dolgun ve iyimser dudaklarını sanki başka bir gözle gördü. Misafirin, özenle bakılmış sakalı küçük ve kestane renkliydi. Tepesinden ikiye ayrılmış gür sarı saçları oval yüzünü çevreliyor ve ince favorilerine kadar iniyordu. Uzun boylu, geniş omuzlu, oldukça zayıf ve şık giyimliydi. Girin Engels, sizi gördüğüme sevindim, çok sevindim, dedi Marx. Beni tanıdınız, Marx. Ben, Paris'e şöyle bir uğradım İngiltere'den Almanya'ya gidiyorum. İstedim ki... Ama girin de... diye onun sözünü kesti Marx, içtenlikle. Birkaç dakika sonra, Friedrich ve Karl, masanın başında oturuyorlardı ve sanki kırk yıllık dostmuşlar gibi geliyordu onlara. Sizin, ekonomi politik eleştirisi taslağınız muhteşem. Şimdiye dek hiç kimsenin keşfedemediği şeyi söylemişsiniz. Burjuva ekonomisinin tüm çelişkilerinin kaynağının özel mülkiyet olduğunu ispatlama hedefi, dahiyane bir buluş. Özel mülkiyete karşı savaşa kalkıştığı halde sonradan kendisi de içine batan Proudhon'u çoktan aşmışsınız. Yazınızı, dikkatle inceledim, dedi Marx. Friedrich kızardı ve çok utandı. Doktor Marx, siz yaptıklarımı abartıyorsunuz. Bunlar, sadece ilk adımlar. Tüm yaptıklarımı, siz, eğer burada başka konularla uğraşmasaydınız, çoktan bulmuş olurdunuz. Karl, dostluklarına içmeyi teklif ederek iki kadeh şarap doldurdu. Biz, uzun süredir, aynı safta savaşıyoruz. İkimiz de ‘Alman-Fransız Yıllığı'nda ikişer yazı yazdık. Ve böylece, sevgili Friedrich, ben senin için, sadece Karl'ım, dedi gülümseyerek. Mükemmel, çok sevindim. Engels, geniş omuzlu, kısa boylu muhatabına, artan bir sempati duygusuyla baktı. Bir yapağıyı andıran müthiş siyah saçları, muhteşem alnını çevreliyordu. Karl'ın, derin, siyah gözlerinin berrak neşeli bakışı, tarif edilmez bir çekicilikteydi. Her ikimiz de, aynı sonuçlara varmışız, dedi bu arada Marx kalktı, bir puro yaktı ve odada gezinmeye başladı. Biz inanıyoruz ki, dünyayı ve insanlığı değiştirme yüce görevini proletarya üstlenecek. Proletaryanın kaçınılmazdır. zaferi ise Bundan benim de kuşkum yok, dedi heyecanla Engels. Friedrich, eğer sabrın ve zamanın varsa, sana, son zamanlarda, sürekli düşündüğüm bir şey hakkındaki yazımı okuyacağım. Yazdıklarımın birçoğunu, senin yazını okuduktan sonra tamamladım. Karşı karşıya duruyorlardı. Birisi uzun boylu, diğeri daha kısa ikisi de geniş omuzlu, güçlü, genç. Görüyor musun, dedi Marx, özel mülkiyet fikrini yok etmek için, komünist fikirler yeterli. Ama gerçek hayatta, özel mülkiyeti yok etmek için komünist eylem gerekiyor. Marx, bir defter açtı ve birkaç sayfasını çevirdikten sonra okumaya başladı Komünist işçiler, aralarında birleştikleri zaman, her şeyden önce eğitimi, propagandayı vs. hedeflerler. Ama aynı zamanda bunlar sayesinde yeni bir ihtiyaç da doğar Sosyalleşme ihtiyacı. Ve araç olan şey, amaç haline gelir. Bu pratik hareketin, ne kadar parlak sonuçlar getirdiğini, sosyalist Fransız işçilerinin toplantılarında izleyebiliriz. Sigara içmek, içki içmek, yemek yemek vs. artık, insanların bir araya gelmesi için, orada, bir araç olarak kullanılmaz, bağlayıcı araçlar olarak kullanılmaz. Sosyalleşmek, bir birlik içerisinde birleşmek, sosyalleşme amacı taşıyan tartışmalar yapmak, onlar için yeterli olur insanların kardeşliği, onların ağzında, boş bir laf değil, gerçek ve onların, çalışmaktan kabalaşmış olan yüzlerinden, bize doğru, insanca bir soyluluk parıldar. Engels Wuppertal, Bremen, Manchester ve Londra'da, işçilerle yaptığı konuşmaları hatırlayarak her sözcüğü dikkatle dinliyordu. Tüm bunlar doğru, dedi, kendinden emin bir tavırla. Ama felsefeye dönelim, diye devam etti Marx, felsefi vicdanımızın denetimini yapmamız gerekecek. Çünkü seninle aynı yollardan yürümüşüz. Engels, onayladığını göstermek için başını eğdi ve ekledi Ben, senden daha uzun bir süre, bu kargaşada bocaladım. Yine de, ondan zamanında kurtuldun, diye devam etti Karl, odada ağır ağır dolaşıp puro içmeye devam ederken. Duman, başını bir an perde gibi kapatıyor sonra da tavana yükseliyordu. Antropoloji, bir insan bilimidir. Çok önemli ve hâlâ karışık bir bilim dalı. Feuerbach'ın, tüm dinlerle, isimleri her neyse, ilişkisini kararlı bir şekilde bitirdiğini reddedemeyiz. Onun sorusunu ve yanıtını hatırlıyor musun. ‘Tanrı nedir.' Alman felsefesi, şöyle çözdü onu ‘Tanrıinsandır.' İşte, yeni dinin özü budur soyutlama Feuerbach insanının putlaştırdığı şey budur. Peki tarihi gelişimleri içindeki gerçek insanlar, nerede. Feuerbach, tüm dahiliğine rağmen, bunu görmüyor. Onun insanı, her şeyin anlamıdır. Ama bu doğru değil insan, sosyal ilişkilerinin toplamıdır, toplumun sosyal gelişiminin ürünüdür. Marx, Friedrich'in yanında durdu ve elini omuzuna koydu. Nikotin dumanı, büyük bir bulut gibi uzun süredir odada dolaşıyordu. Bunu fark eden Karl, karısının, ondan, çok sigara içmemesini istediğini hatırlayarak pencerenin kanatlarını sonuna kadar açtı ve hüzünlü bir şakacılıkla izmaritini söndürdü. Kibrit kutusunu kenara çekti, sonra da yazı masasının yanına gidip, sık, düzgün olmayan bir yazıyla doldurulmuş birkaç defter daha aldı. Oturdu ve okumaya başladı. Bunlar, onun için, çok değerli ve önemli düşünceler birçok yılın sözlere dökülmüş ürünüydüler. Yeni keşfedilmiş bir kıta gibiydiler, uzun bir savaşın sonunda kazanılmış zaferdiler. Marx, Hegel'le tartışıyordu. Cümleleri, bir kanara gibi, düşmanın üzerine yürüyor ve eziyordu. Karl, puro içme isteğini bastırdı. Fred, bazen, Hegel'in düşüncelerinin, doğanın ve insanın dışında yaşayan, donmuş bir ruh olduğunu düşünmüyor musun. Pandora gibi, o da, onları bir bütün içinde toplamış ve kendi ‘Mantığı'na hapsetmiş Engels, onaylayıcı bir şekilde başını salladı ve heyecanla ekledi Tüm Bauer ailesi, kendi gazetelerinde durmadan bize saldırıyor, bu aynı ruhları sergiliyor ve canlı olan her şeye aşağılayıcı bir tavırla saldırıyor. Saldırılarını, kesin bir şekilde geri püskürtmenin ve sayıklamalarını yüzlerine vurmanın zamanı geldi. Saf felsefenin, en iyi savaş alanı olduğunu ısrarla iddia etmeye devam ediyorlar. Çok parlak bir fikir. Ben de uzun süreden beri onlarla çatışmayı arzuluyorum Friedrich. Bu işi, artık bir tek gün bile ertelemeyeceğiz, diye cevap verdi Marx. Aslında, Bauerler'in, nasıl bir aptal durumuna düştükleri ve halkı, kitleyi nasıl aşağıladıkları, onların son amentülerinde görülüyor. Ben, onu ezbere hatırlıyorum ‘Geçmişteki tüm yüce hareketler, başından beri hatalıydılar ve başarısızlığa uğradılar çünkü, kitleler onlara ilgi duyuyorlardı ve hayranlardı.' Evet, Friedrich. Bruno Bauer'in ‘Genel Edebiyat Gazetesi'nde geçen her cümlede kitle ruhuna bir karşı çıkış var. Köppen'in bu oltaya takılmadığına ve Hegel felsefesini iğrenç bir soyutlama düzeyine düşürmediğine seviniyorum. Bauer kardeşler, burunları gerçekten uzun olduğundan ilerisini göremiyorlar. Bununla birlikte, kendini beğenmişliklerinin sınırı da yok. Farkında mısın, felsefe parçalarından oluşan tüy döşeklerinin, bulutların üzerinde uçmaya boşuna uğraşıyorlar. Sırayla, her şeyi eleştiriyorlar özellikle, onları gece gündüz rahatsız eden tüm kitlesel hareketleri. Bunlar, ister sosyalizm, Fransız Devrimi olsun ister Hıristiyanlık, Anglikanlık olsun isterse de sanayideki çelişkiler ve mücadele olsun. Çünkü tüm bunlar kitlelerle, insanlarla yakından bağlantılı, dedi Engels hararetle ve devam etti Evet, biz, Bauerler'in, kavga davetlerini kabul ediyoruz. Paris'te kalacağım kısa süre içinde, biz, broşürümüze başlamakla kalmayacağız, ama bundan böyle, kimin ne yazacağını da belirleyeceğiz. Bu, bizim, birlikte yapacağımız ilk iş olacak Fred, Mükemmel. Bu muhteşem akşamda, Engels engebeli, sessiz Vanneau sokağındaki evden geç saatte ayrıldı. Mutluydu. Belki de, diye düşündü, hayal ettiğim şeyi buldum ömür boyu bir dost. Dost, dostlar... Bu sözcükler, çok sık dile getirilmelerine karşın insan üzülerek fark eder ki, hayatında böyle insanlar yoktur. Rahatlıkla içini dökebildiğin ve bundan asla pişmanlık duymadığın, başarısızlıklarını ve sevinçlerini paylaşarak omuz omuza bütün bir hayatı birlikte yürüdüğün insan, dostundur. Dostluk... Eski çağlarda birbiri için hayatını vermeye hazır olan, Orest ve Pilad için bir destan yazılmıştı. Sınanmalar, mücadele ve arayışlar onları, daha güçlü ve daha sağlam bir şekilde birleştirmiş ve zafer getirmişti. Friedrich, adımlarını gittikçe hızlandırarak yürüdü. Karl'ın ateşli bakışlarını karşısında görüyor, gülüşü kulaklarında yankılanıyordu övgülerinden gurur duymuş, yüreklendirici sözlerine sevinmişti. Bu görüşme, her ikisi için de çok şey vaat ediyordu. Engels gülümsedi. Etraftaki her şey harikuladeydi. Paris, seslere ve renklere bezenmişti. Tuileries Bahçesi'nde, orkestra, ‘Sevil Berberi' uvertürünü çalıyordu. Kafelerin sandalyeleri, tretuvarları kaplamıştı. Birçok kişi kafayı bulmuştu şarap, dilleri çözüyor, kahkahalara yol açıyordu. Bu sıcak sonbahar akşamlarında, sadece evler somurtkan ve ıssız görünüyordu. Sanki, herkes meydanlara ve bahçelere inmişti. Gürültülü bulvarlardan geçmek kolay değildi. Çünkü yüksek şapkaların üzerine, kestaneler, sararmış, tozlu yapraklar dökülüyordu. Açık renk elbise giymiş işveli birkaç kadın, bol elbiselerinden yabancı olduğunu anladıkları şık ve genç erkeğe özellikle takıldılar. Engels, özür diledi. Kadınlar, onunla konuşmaya çalıştılar ama Friedrich hızla kenara çekilmişti. Karl'ın sessiz evinde konuştuklarını bir kez daha düşünebilmek için yalnızlığa her zamankinden çok ihtiyaç duyuyordu. Dost. Anlamını ta kalbinde duyduğu bu söz, onu sevindiriyor ve tüm benliğini sarıyordu. Gelecekte, her ikisini de çok ağır sınavların beklediğine kuşku yoktu. Ama bu sadece, ruhlarını yüceltebilir ve heyecanlarını kamçılardı. Devrim. İşte bunu hayal ediyordu Engels. Oysa etrafta, endişe verici bir sessizlik vardı... Friedrich, antik bir tapınağa benzeyen opera binasına yaklaştı. Bu akşam, Ernani'nin prömiyeri vardı. Operanın bestecisi, İtalyan Verdi, Paris'te henüz pek az tanınmıştı. Verdi... ‘Nabucco'sunu ve ‘Lombardlar'ını dinledim. Müziği bana kaba ve keskin geldi, diye düşündü Friedrich. Geçen bahar, Londra'da, İtalyan operasının gastrolleri sırasında dinlediği Donizetti ve Rossini'yi, daha çok beğenmişti. Friedrich bazen tam olarak hatırlayamasa da, ‘Lucia du Lammermoor' ve ‘Favori'nin melodilerini mırıldanıyordu. Rossini'nin ‘Sevil Berberi', aryalarının güzelliği bakımından ona bir müzik şaheseri gibi geliyordu. Bu arada yırtık gömlekli cingöz bir çocuk elinde kalan son akşam gazetelerini Engels'e satmaya çalışıyordu. Bayım, herhalde, vatansever Fransızların Cezayir'de Abd-el-Kadir'in peşine düştüklerinden, Faslıların ise kendi topraklarında onlara yardım ettiklerinden habersizdir. Bay ne düşünüyor acaba Bu akılsız Abd-el-Kadir, kaçmayı başaracak mı, yoksa yakayı ele verecek mi. Onu Paris'te görmemiz ilginç olurdu, diye sırnaşıyordu gazete satıcısı yumurcak. Ya sen yumurcak, palmiyelerin, devekuşlarının ve gazalların ülkesine gitmeye hazırlanmıyor musun. diye sordu Engels, çocuğa bir su yerine bir frank vererek. Kendine bir gömlek al ve evine git. Ailem benim sırtımda bayım, diye havalı bir şekilde cevap verdi çocuk. Cezayir ile ilgili haberler, Friedrich'in ilgisini çekmişti bu saatte karanlık ve ıssız olan borsa yakınlarındaki bir kafeye saptı. Kafe sessizdi ve çok dumanlıydı. Engels, kahveyle birlikte bir küçük marmelatlı çörek siparişi verip, gazeteleri okumaya koyuldu. Yan salondan, birbirine çarpan bilardo toplarının kısa, künt sesleri duyuluyordu. Elindeki hisse senetleri değersizleşmiş, oldukça sarhoş bir ticaret komisyoncusu bir şeyler mırıldanıp hıçkırarak yorgun, zayıf garsonun gitmesine engel oluyordu. Bu yıl Fransızlar, Cezayir'i ele geçirmişti. Engels okuyordu Prens Joinville'in savaş gemileri Mogador'u bombardımana tutmuş ve onun istihkâmlarını yıkarak adaya beş yüz asker yığmıştı. İngiltere bir Fransız Kabinesi'ni, bir Fas Sultanı'nı tehdit etmeye devam ediyordu. Aslında Fransa'nın, bu sefer, Fas'ta elde ettiklerini korumaya hiç niyeti yoktu. Fas Sultanı'nın, kendisini aşağılayarak yalvarmalarına cevap olarak uzlaşma görüşmelerini başlattı. 10 Eylül'de, Cezayir'e karşı Tanger Antlaşması yapılmıştı. Yurdunun kurtuluşu için Fransız istilacılarına karşı savaşan ünlü emir Abd-el-Kadir, bu sıralar kendisine sadık kabileler arasında saklanıyordu. İsyankâr emirin kaderini Fransa ve Fas arasındaki antlaşma belirliyordu. Abd-el-Kadir'in çok ünlü olduğunu bilen Fransızlar, onu esir almayı başardıklarında, gönül yüceliği gösterme sorumluluğunu üstlenmişlerdi. Faslılar ise kendi adlarına, isyancıların cesur önderine tekrar güç toplama fırsatı vermek için, onu sahil kentlerinden birinde enterne etmeye söz veriyorlardı. Engels, alaycı bir şekilde gülümsedi. Fransızlar, Faslılarla cilveleşiyor köpekbalığı, sazan balıklarıyla oynuyor. Cezayir ve Fas, halk savaşlarının alevinde cayır cayır yanıyor bu ülkelerde silah sesleri dinmiyor. Friedrich, Paraguay'ın bağımsızlığının ilan edildiği haberini okudu ve bunun ne kadar pahalıya patladığını, Brezilya ile savaşta ne kadar kan döküldüğünü hatırladı. Dünya sükûna ermemiş ve eremez. Friedrich, gazeteleri attı ve hâlâ gürültülü olan sokağa çıktı. Gecenin taptaze havası, insanı canlandırıyordu. İyi, çok iyi, dedi Engels, Almanca. Tıpkı memleketi Barmen'de konuştukları gibi. Bazen kendisi de yetişme koşullarının ve alışkanlıklarının bastırdığı heyecanına şaşırıyordu. Ama o, sadece yirmi dört yaşındaydı. Heine, dünyanın bütün meydanlarında aşkını haykırmak istediğini söylüyor. Sanırım şimdi ben de şarkı söyleyebilirim ama aşka değil dostluğa, yalnızlıktan kurtuluşa, diye düşündü Engels. Friedrich, Paris'te kaldığı kısa zaman zarfında, Marx'la birlikte, Bauer kardeşleri eleştirmek üzere planladıkları broşüre yedi bölüm yazdı. Bu günlerde, ona, günler ve geceler olağanüstü kısaymış ve insana yetmeyen tek şey zamanmış gibi geliyordu. Engels, birkaç kez, tek başına veya Marx'la Fransız sosyalistlerin ve komünistlerinin toplantılarına gitti ve demokrat Flocon'un konuşmalarını ilgiyle dinledi. ‘Reform' gazetesinin, henüz elli yaşında bile olmayan redaktörü, yirmi dört yaşındaki Friedrich'e namuslu ve dürüst bir ihtiyarmış gibi geldi. Yüzü havalı, süslü, şirin bir kızınkini andıran, narin vücutlu sosyalist Louis Blanc, o zamanlar, işçi ve zanaatkârların yaşadığı varoşlarda büyük bir sükseye sahipti. Louis Blanc'ın karışık görüşlerinin eleştirilmesine karşı gösterilen hoşgörüsüzlük, Engels'i şaşırtmıştı. Tartışma sırasında sükûnetlerini koruyabilen düşünceli İngiliz Chartistleriyle kıyaslandığında Fransızlar eleştiri kaldırmazmış gibi geliyordu Engels'e. Onların, parlak sözlere karşı duydukları aşk, ateşlilikleri, keskin espri anlayışları, moral durumlarındaki hızlı değişim, hemen göze çarpıyordu. Friedrich, birkaç gün sonra Barmen'e gidecekti. Onu orada, adaba muhafık ataerkil evlerinde her zaman sebepsiz yere çıkışan, despot, nasihat vermekten hoşlanan babası sevgi dolu, duygulu, şefkatli annesi ve enerjik, al yanaklı, yaşama sevinciyle dolu yedi erkek ve kızkardeş bekliyordu. Friedrich, idealleri bakımından onlardan kesinlikle farklıydı. Aile fertleri, kendilerini kaygı ve düşüncelere bırakmıyor ve fabrikatör ya da fabrikatör karısı olmanın bu dünyada imrenilecek en büyük şans olduğuna inanıyorlardı. Friedrich tam yirmi dört yıl önce bir sonbahar sonunda bu büyük evde doğmuştu. Engels'in şimdi, doğduğu eve yaklaştığı sırada olduğu gibi, o zaman da, keskin rüzgârın döktüğü son erguvani altın yapraklar Wupper nehri vadisini, ağırbaşlı Barmen sokaklarını işgüzarlıkla döşüyordu. Engels'in gidişinden kısa bir süre sonra, sağlığına kavuşmuş çocuklarıyla birlikte Jenny, Trier'den Paris'e döndü. Vanneau sokağındaki evde hayat her zamanki gibi akmaya başladı. 1844 yılının yazı ve sonbaharında Karl, sık sık, işçiler ve zanaatkârlarla görüştüğü Paris'in kenar mahallelerine gidiyordu. O sıralar Vaugirard sokağındaki yapılanma henüz seyrekti ve suya gelen kadınların toplanıp gürültü ettiği kuyuların çevresinde kızılımsı otlar bitmişti. Akşamları, işten dönen arabacılar, mobilyacılar, demirciler, terziler ve kalfalar döşenmemiş sokaktan geçiyorlardı. Buradaki küçük evlerden birinde terzi Stock, ailesiyle birlikte yaşıyordu. Yaramaz oğlu Johann'ın bütün gün oynadığı bahçeden, uzaklardaki şehir çöplüğü ve cılız bir ormancık görünüyordu. Küçük evin sahibi, araba ustasının dulu, çatı katını da kiraya vermişti. Orada üç arkadaş yaşıyordu Eğirme fabrikasında çalışan Fransız Cabien, İtalyan Diverolli ile matematik ve müzik dersleri veren Polonyalı Krasotzki. Sokağın dibindeki çitin yanında tabelası silikleşmiş bir meyhane vardı. Tabelanın üzerine, ışıl ışıl bir saraya bakan ak saçlı üç ihtiyar çizilmişti. Restorasyon yıllarında ‘Çocuk İsa'nın Yanında' adını taşıyan meyhanenin tabelası zaman geçtikçe silinmiş şimdiki sahibi Bay Jean da bir ambara benzeyen bu dar lokale ‘Adalet Arayanların Kulübü' adını uygun görmüştü. Mesaiden sonra ucuz şarap içmek ve şundan bundan konuşmak isteyen semt sakinleri, Fourier ve Cabet'nin fikirlerine sempati duyduğunu ilan eden Jean'ın yanına toplanıyordu. İnsan, bu ‘kulüp'ün basit ahşap masalarında soluklanabilir, en önemlisi de kolayca hararetlenen tartışmaları izleyip katılabilirdi. Jean, lokalinin kapılarını genellikle ağzına kadar açardı. Üç ahşap basamak çıkıldığında, ziyaretçilerin sıcak akşamlarda oturduğu geniş verandaya ulaşılırdı. Meyhanecinin karısı, yüzünde yanık izleri bulunan kirpiksiz ve kaşsız bir nineydi. Gençliğinde bir manastırın yanındaki atölyede dantel örmüştü. Örgülerin motifleri çok zordu. Usta kadınlar, gün ışığının girmediği garip salonlarda mum ışığında çalışırlardı. Bazen öyle olurdu ki, uğruna aylarca emek verilen bu ince elişleri tutuşuverirdi. Aradan yıllar geçmiş olmasına karşın meyhanecinin karısı ispermeçet mumlarının yanan fitillerine hâlâ korkuyla bakıyor mumlukları getirirken, başını mümkün olduğu kadar geride tutmaya çalışıyordu. Meyhane sahibesi, genellikle, küçük ve alçak salonun tek süsü olan, duvara oyulmuş eski usül ocağın yanına yerleştirilmiş, devrim zamanından kalma süngülerin ve kilden yapılma tabak çanakların yanına otururdu. Pazara denk gelen bir yaz gecesinde, meyhanenin müdavimleri yine canlı bir sohbete başladı. Altmış yaşlarındaki çenesi düşük meyhane sahibi, tezgahın arkasında duramıyordu. Çevik hareketlerle yüksek sandalyesinden atlıyor ve bir o masaya bir bu masaya gidiyordu. Yalanım yok, dedi fırlayarak, güçlü kuvvetli bir delikanlı için şehirde her zaman iş bulunur. Atölyeler ve fabrikalar, benim torunlarım gibi hızla büyüyor. Bardağındaki ekşi şarabı bitirmek üzere olan cılız bir adam konuştu Benim işim var ama böyle yaşamaktansa gebermeyi tercih ederim. dersiniz, arkadaşlar. Kaç yaşındayım Kalktı ve çevresinde dönmeye başladı. Mumun ışığı yüzüne düşerek gözlerinin altındaki daireleri derinleştirmiş ve zaten ince olan burnunu iyice sivriltmişti. Susuyorsunuz ha. Yirmi dokuz yaşındayım. Biliyorum, elli beş diye düşündünüz. Sahibe, acıyarak konuştu Hayır, sen henüz genç görünüyorsun, yalnız hastalıklısın. Bröton çamaşırcısının elindeki çamaşır gibi sıkılmışım. Mezar gibi karanlık bir ambarda, günde on dört saat çalışmak. Ve bu, beş yıldır devam ediyor. Karım bir memurla kırıştırıyor. Onun artık kocası yok. Gürültülü bir şekilde öksürdü. Bizi, bununla mı şaşırtmaya çalışıyorsun, diye çıkıştı geniş omuzlu, gözleri uykusuzluktan kızarmış gibi görünen bir delikanlı. Ben madende on üç saat kömür kazıyordum ve oradan zamanında sıvışmasaydım şimdi bir köstebek gibi kör olacaktım. Kardeşler, mutlu bir hayatı nerede arayacağımızı ben biliyorum, diye bağırdı duygulu tenor sesiyle ‘kulüp'ün sahibi. Altın Boğa ve rahiplerinin, banker ve fabrikatörlerin hakim olduğu bu çürümüş ülkeden defolalım. Buradan defolalım. Adanmış ülkeye. Okyanusu yüzerek geçeceğiz ve orada zenginlik ve adalet bulacağız, kardeşlerim benim... Bu arada meyhaneye giren Johann Stock'un alaycı sesi, meyhanecinin monoloğunu kesti. Vaaz çektiğin yeter, ihtiyar. Ben sosyalistim, diye diklendi Jean. Sen masal anlatıyorsun. Cabet dedenin düşündüğü İkarus ülkesine, senin cennetine ihtiyacımız yok. Ben bu dürüst bilgeye saygı duyuyorum ama doğruyu söylemek gerekirse bizim için burası da kötü olmayacak. Ve Stock yüksek sesle okumaya başladı Mutlu olalım bu toprakta. Acı içerisinde yaşadığımız yeter. Çalışan ellerin emeğiyle, tembel karınları doldurduğumuz yeter. Ekmek doğuruyor toprak, gence de ihtiyara da. Şan ve şölen sofrası kuruyor bize. Güller, mersinler, huzur ve arzuyu ve tatlı günahı o veriyor bize. [3] Arzuladığımız dünyayı bu topraklar üzerinde kuracağız. Terzi kalfası Johann Stock da henüz otuz iki yaşında olmasına rağmen oldukça yaşlı görünüyordu. Zayıf yüzündeki derin kırışıklar, saçlarının kızıllığını yumuşatan beyazlıklar, çökük, yorgun gözlerinin gergin bakışları, kaderin kendisine cömertçe reva gördüğü ağır sınavların kanıtıydı. Geçim derdiyle 1831 yılı başlarında Ren kıyılarında dolaşırken, Savoie dağlarını aşarak Fransız tekstilinin başkenti Lyon'a gelmişti. O zamanlar Stock, uzun boylu, kızıl saçlı bir delikanlıydı neşeli ve şakacıydı. Birkaç dokuma el tezgahının sahibi ihtiyar Bouvri'nin atölyesinde, başını sokabileceği bir yer bulmuştu ve sipariş olduğu zaman aldığı düşük ücret de ödülü oluyordu. Aldığı para, kirasına, yemeğine ve küçük lambanın yağına zar zor yetiyordu. İşte o sıralarda okumayı yazmayı öğrenen genç kalfa, tutkuyla okumaya başladı. Stock, mutluluğunu da Lyon'da buldu. Bu, ihtiyar Bouvri'nin yapma çiçek ustası kızı Geneviève'di. O gün bu gündür suları berrak Rhône'un kıyısındaki bu kent, onun için hep değerli oldu. Lyon ayaklanması sırasında, Stock kızıl bir kumaşın üzerine şunları yazdı Çalışarak yaşamak ya da savaşarak ölmek. Ve işçi semti Croix-Rousse'da bu bayrağın altında çarpıştı. Böylece Alman kalfa, ilk sınavından Fransız kentinin yoksul kenar mahallesinde ateşle vaftiz edilerek geçti. İnsan, bir kez kanını çarpıştığı barikata bulaştırmışsa, sonsuza dek devrimle kan kardeşi olmuştur artık. Ve Stock, dikenlerle döşenmiş bir yoldan yürüyordu. Lyon ayaklanmasının yenilgiye uğramasından sonra Stock, sadık Geneviève'le birlikte kendi memleketine, Darmstadt'a döndü. Orada gizli bir devrimci komiteye katıldı. Komite kısa bir sürede açığa çıkarıldı. Hessen Hapishanesi'nin cehenneminde iki yıl geçiren Johann'ı, yenilgi karamsarlığa düşüremedi. Mutsuzluk, nasıl gerçek dostluğun sınama taşıysa, aynı şekilde hapishane de, devrimcinin sınandığı okuldur. Yüzyılların, acımasızlık adına bulup geliştirdiği her şeyi yaşadı Stock. Ama kendini kaybetmemesine, isyancı ruhunu korumasına rağmen ruh sağlığını yitirdi topallamaya başladı, saçları ağardı ve gülme yetisini neredeyse kaybetti. Düşünmenin ve öğrenmenin sonsuz sevincini tanıyan Stock, hapishaneden kaçmayı başarınca yavaş yavaş fiziksel ölümden kurtuldu. Birkaç yıl boyunca, kendisi tutuklandıktan sonra sınırdışı edilen Geneviève'i boşuna aradı. Ama hayatın olanakları tükenmez ve hiçbir hayal gücü de tesadüfün tasarlayamaz. hazırladığı şeyleri Blanqui'nin gizli ‘Mevsimler Birliği' komitesinin üyesi Johann Stock, 1839 yılında, sokak çatışmaları sırasında ağır yaralandığında, kendisi gibi burada savaşan Geneviève tarafından kurtarıldı. Mücadelecinin yaşamı her zaman olağandışıdır, diye düşünürdü terzi ve kaderinin tersliklerine şaşmazdı. Son birkaç yıldır da Stock, Paris'te yaşıyordu. Evet, arzuladığımız başaracağız, diyordu. dünyayı kurmayı *** Johann, meyhanedekilerle biraz daha konuştuktan sonra tozlu sokakta topallayarak sürüklendi. Kiralık bir evde, İtalyan Diverolli ve Polonyalı Krasotzki'yle birlikte oturuyordu. Pietro Diverolli, ünlü İtalyan devrimci Guiseppe Mazzini'nin hemşerisiydi. İkisi de Cenova'da doğmuştu. Giuseppe, edebiyat ve felsefe öğrenirken, ondan beş yıl sonra doğan Pietro, babasıyla birlikte balık tutmaya gidiyor sonra da limandaki buharlılara yük taşıyordu. Genç Mazzini öğrenimini bırakarak bir gazetenin redaktörü olduğunda, o da yük taşımaktan çöküp, mezarlık çitleri arasında kurulan bir atölyede işe girdi. Pietro, boş saatlerinde, Campo Santo'nun, mermer kabirlerin içinde eski tüccarların ve yöneticilerin yattığı parklarında dolaşmayı seviyordu. Uzaklarda, sakin havalarda üzeri morumsu bir kadifeyle örtülen Akdeniz görünüyordu. Mersin ve defne ağaçları, mezarlığı antik bir ormana dönüştürmüştü. Bir keresinde uzak bir park yolunda, yoksul ölülerin gömüldüğü mezarlığın tepesinde Pietro, uzun boylu, cılız, genç bir adam görmüştü. Adamın, İtalya'da bile ender rastlanan, yakıcı siyah gözleri vardı pelerinini ve şapkasını otların üzerine atmış oturuyordu. Pietro, tanımadığı bu adamın esinli yüzünden gözlerini alamıyor, onun çok önemli bir şeyi mi düşündüğünü yoksa dua mı ettiğini anlamaya çalışıyordu. Genç adam birden sanki onun düşüncelerini okumuş gibi geniş geniş gülümsedi ve konuşmaya başladı. Adı Guiseppe Mazzini'ydi. Ertesi gün, hükümet yetkililerinin emri üzerine, Cenova'yı sonsuza dek terk etmek zorundaydı. Karbonarilerin gizli komitesinin üyesi olduğundan kuşkulandıkları için onu İtalya'dan kovuyorlardı. O da, doğduğu kentle vedalaşıyordu. Kristof Kolomb da Cenovalıymış, dedi, Pietro'ya biraz garip ve çok okumuş gelen Mazzini. O, Amerika'yı keşfetti ya seninle biz, insanlara yararlı olacak neyi keşfedeceğiz. Mazzini sonra da ona, ‘Genç İtalya' adını verdiği, yeni partinin programını anlattı. Cumhuriyet ve birlik, diyordu heyecanlı bir şekilde Giuseppe, elini ileriye doğru uzatarak ve Pietro'yu, gözleriyle yakıyordu. Cumhuriyet Çünkü, eski Roma'da bu yönetim şeklini en iyi ve mantığa en uygun yönetim şekli olarak görüyorlarmış. Birlik ise gücü garanti ediyor kıskanç ve güçlü birleşik devletlerle çevrili İtalya, her şeyden önce güçlü olmalı. Benimle aynı fikirde misin. Pietro bir Cenovalıya özgü ateşlilikle, kendisine Tanrısal ve içten gibi gelen Giuseppe'nin sözlerine inanmıştı. Bizim şiarımız ‘Tanrı ve Halk.' Ve Pietro, onun arkasından bu sözcükleri mümince tekrarladı, tıpkı çocukluğunda, inançla ellerini kavuşturup, Bizim Babamız [4] dediği gibi. Mazzini'nin yazdığı ‘Genç İtalya'nın programı, mistik-dinsel içeriğine rağmen, İtalyan halkının, haklarında hemen hemen hiçbir şey bilmediği, yirmili yılların İtalyan Komplocuları'nın vaaz ettiği her şeyden tümüyle farklıydı. Onlar, derin bir sırrı korumaya çalışmışlar, mutlu bir ülkeyi hayal etmişlerdi. Masontaşçılardan farklı olarak, İtalyan Komplocular kendilerine kömürcüler diyorlardı. Karbonariler sayıca kalabalıklardı ve zafere mahkûmdular. Ateşli bir cumhuriyetçi ve milliyetçi olan Mazzini, İtalya'nın burjuva demokratlarını birleştirdi. Sadık Pietro Diverolli onun neferi oldu. Guiseppe'nin verdiği görevleri yerine getirdi ve birkaç kez gizlice İtalya'ya gidip geldi. 1844 yılında, büyük sayılmayacak bir grup, son derece cesur Bandiera kardeşlerle birlikte Kalabriya'ya girdi, orada bir ayaklanma başlattı ve ‘Genç İtalya'nın programında yer alan talepleri ilan etti. Avusturyalılardan oluşan bir intikam bölüğü, çatışmada onları yendi ve esir aldı. Bandieralar kurşuna dizildi. Karbonarilerin deneyi gibi, bu komplo da yenilgiye uğradı. Ayaklanmaya katılan Diverolli, mucize eseri kurtuldu ve Kalabriya'dan İsviçre'ye kaçtı. Kısa bir süre kaldığı Lozan'da, ‘Adiller Birliği'nin üyesi, eski üniversiteli Karl Schapper'le arkadaşlık kurdu. Sonunda, yaya olarak Paris'e ulaştı. Gittikçe daha yoğun bir çaresizliğe kapılıyordu. ‘Genç İtalya'nın başarısızlıkları, daha önce Mazzini'nin taktik ve teorik yeteneğine sonsuz bir şekilde güvenen birçok sempatizanı ürkütmüştü ve fikirleri gerçekleştirilemez görülmeye başlanmıştı. Birçoğu aynı zamanda, Roma Papası'nın önderliği altında reformlar ve özgürlük vaat eden, papaz Gioberti tarafından ayartılıyordu. Bazıları ise, Avusturyalılarla savaşma çağrısı yapan, aristokrat, sıradan bir ressam ve yazar Masimmo D'Azeglio'nun sözlerine kanmıştı. D'Azeglio, Sardunya Kralı Karl Albert'ten anayasa talebini basına ve topluluklara yaptığı açıklamalarla dile getiriyordu. Cumhuriyet olasılığına karşı, Papa veya Kral'ın hakimiyeti ihtimali, dinsel aristokrasinin ve büyük burjuvazinin daha çok hoşuna gitmekteydi. Öğrenci gençlik ve küçük burjuvazi ise artık hiçbir şey yapmadan duramazdı. İtalyan burjuvazisinin ve uyanan halkın en iyi temsilcileri ağırlıklarını açık bir çatışmadan yana koymuşlardı. Monarşistleri ve cumhuriyetçileri bir araya getiren şey, Avusturya'ya karşı duydukları kin ve bu imparatorluğun yurtları üzerindeki boyunduruğunu yok etme arzusuydu. Fransa'da kalmak zorunda olan Diverolli, bir eğirme fabrikasında çalışıyordu. Orada, Fontainebleau doğumlu, yaşama sevinciyle dolu Étienne Cabien'le arkadaşlık kurdu. Bir keresinde, bir işçi toplantısında, Cabien ve Diverolli, Sigizmund Krasotzki'yle karşılaşmışlar ve Lüksemburg Bahçeleri'nde, bir bankta, hava aydınlanana kadar zevkle sohbet etmişlerdi. Sabah, bu üç arkadaş birlikte yaşamaya karar verdiler ve aynı gün, Vaugirard sokağındaki bir dula ait çatı katını kiraladılar. Eski Polonya şehri Lublin'de doğan Krasotzki, 1831 yılında Fransa'ya iltica etmeden önce isyancı Savinski'nin ordusunda subaydı ve Varşova'da son kurşununa dek çatışmıştı. Sürgünlüğü sırasında birçok meslek değiştirdi. Bir şarap tüccarının yanında şişe yıkadı, meyhanede garson olarak çalıştı, bir çiftlikte bekçilik yaptı, Chamonix'de koyun sürüsü güttü, ayakkabıcı kalfası olarak çalıştı... Sonunda sık sık işsiz kalmak ve açlık, sağlığını bozdu ve hastalandı. Bu arada Sigizmund, Paris'te, ülkesindeyken tanıştığı Adam Mitzkeviç'le karşılaştı. İhtiyacı olan herkese, özellikle de Polonyalılara, her zaman yardım etmeye hazır olan şair, Krasotzki'ye birkaç matematik dersi buldu daha önce de, zengin evlerini ziyaret edebilsin diye ona, bir takım elbise aldı. Krasotzki o zamandan beri iyi kötü toktu. Adam Mitzkeviç'in edebiyat dersleri verdiği Collège de France'ı sıklıkla ziyaret ediyordu. ‘Polonya'nın Vicdanı' adını verdikleri ünlü şair kürsüye çıktığı zaman, mutlaka kalabalık bir dinleyici topluluğu olurdu. En katı kalbi bile heyecanlandıran ve insan ruhunda doğruya karşı aşk ve haksızlığa karşı öfke uyandıran eşi bulunmaz bir hatipti. Saçları kırlaşmaya yüz tutmuş güçlü kafasını dimdik kaldıran Adam Mitzkeviç, ezilen halkların acılarını ve aşağılanmalarını anlatır ve onlar için özgürlük isterdi. Gelecekteki ulusal devrimler hakkında kehanette bulunur ve kendi şiirlerini okurken heyecanı sanki yüzüne vururdu. Böyle anlarda, ağzının çevresindeki acı çizgiler silinir düşünceli derin gözlerindeki hüzün kaybolurdu. *** Collège de France'ta Mişle de –yüce 1789 yılının tarihçisi– sık sık konuşurdu. Krasotzki Mitzkeviç ve Mişle'yi dinlerken, gözyaşlarını zor tutuyordu. Özgürlük. Bağımsızlık. Sürgündeki bir devrimciye yaşama gücü veren sihirli, kutsal sözcüklerdi bunlar. Sigizmund, Mitzkeviç'in birçok şiirini ezbere bilir ve özellikle kendisini heyecanlandıranları tekrarlardı Yıkılacak her türlü zulüm, kalplerde aşk ışıyacak, yükselirken göklerde kapitol kubbesi, ölümlüler önünde yıkılıp kalacak. Taçla çelenklenmiş, yetkin gururlu halk, ölüme götürecek, asa tutanları. Avrupa'da parlayacak özgürlük ateşi. Boş saatlerini, Collège de France'taki dersler ve işçi toplantılarının yanı sıra, parası olduğu zamanlar gittiği bir başka yüce hemşerisinin, Frederic Chopin'in konçertolarını dinleyerek geçirirdi. Eğer beste yapma yeteneğim olsaydı, Chopin'in, ses dünyasında bulmuş olduklarına başka hiçbir şey ekleyemezdim. Tıpkı Mitzkeviç gibi o da kalplerimizi okuyor ve okuduklarını anlatıyor, diyordu Sigizmund, arkadaşlarına. Krasotzki, eski bir keman satın almıştı. Onunla sadece Polonya halk türkülerini değil, Chopin'in parçalarını da çalıyordu. Yaz akşamları, Sigizmund'un açık pencerelerinden yayılan coşkulu sesler, sokakta bir dinleyici kalabalığı yaratırdı. Dükkan ve meyhane sahipleri, onun yanına çocuklarını da getirmeye başlamışlar ve kısa bir süre sonra matematik derslerine müzik dersleri de eklenmişti. Ama en önemlisi, o tozlu, yoksul kenar sokağı Vaugirard sakinlerinin sevgisini kazanmıştı. Müzik, insanları yakınlaştırıcı bir köprüydü. Vaugirard sokağında, tıpkı Paris'in birçok kenar mahallesinde olduğu gibi, çok sayıda yabancı yaşıyordu. Sürgünler –Almanlar, Polonyalılar, İtalyanlar– 1830 Devrimi'nden sonra burada mekan tutmuşlardı. İşçiler ve zanaatkârlar, Avrupa'da, özellikle Fransa'da olup biten her şeyi, gözlerini dört açarak izliyorlardı. Kendi kaderleri de buna bağlıydı. Toplanıp siyasi haberleri konuşuyorlar, gruplar oluşturuyorlardı. Bu toplantılara, bazen Fransız gazeteciler de katılırdı yükselen ‘Reform' gazetesinin çok bilmiş redaktörü Flocon, kendini beğenmiş, nasihatçi Louis Blanc bunların başında geliyor ve insanın insan olma hakkı için mücadele çağrısı yapıyorlardı. Marx, işçilerle görüşmekten hoşlanır, onları dikkatle dinlerdi. Davetleri de seve seve kabul ediyordu. Bir ağustos akşamı, Cabien, Krasotzki, Diverolli ve Stock'un oturduğu küçük eve geldi. Dulun odası –küçük evdeki en büyük oda– terzilerle, mobilyacılarla, matbaacılarla ve iplikçilerle tıka basa dolmuştu. İşgününün dayanılmaz uzunluğu, pahalılık ve yıkım, yüksek kiralar üzerine yapılan konuşmalardan sonra, tartışma, tüm anayasal kanunları başka türlü gösteren Başbakan Guizot ve Kral'a, İngilizlerin kendi misyonerleriyle halk arasında körükledikleri hoşnutsuzluklara, Fransız Tahitisi'ndeki olaylara kaydı. Kralların entrikaları yüzünden, orada Fransız gemi tayfaları şehit oldu, dedi Cabien. Kralın ağzı, diye cevap verdi, sakallı bir mobilyacı Louis-Philippe'in Benim ağzım dediği Guizot'yu kastediyordu. Fransız halkının refahı için konuşuyor, yalnız ‘halk' derken, bankerleri, spekülasyoncuları ve dolandırıcıları kastediyor. Ben köyde büyüdüm, ama orada köylü, kendisine daha uzun süre hizmet edebilmesi için, ata özen gösterirdi. Fabrikatör ise, kendi işçisini bir an önce mezara yollamaktan başka bir şeye aldırmıyor. Çıkarlarını bilmiyor, dedi, metal fabrikasından genç bir işçi. Bunu çoktan biliyoruz. Sıcaktı, birçoğu susamıştı. Ev sahibesi, bir tepside, su dolu bir sürahiyle bardakları getirdi. Marx'a yaklaşınca, kar beyazı önlüğünün kocaman cebinden küçük bir kutu çıkararak açtı ve çamur sarısı renginde bir parça şekeri dikkatlice tepsiye koydu. Nezaketle eğilerek Afedersiniz mösyö, ama kamış şekeri benim keseme göre değil. Tanrı'ya şükür ki, insanlar, normal pancardan da, tıpkı denizaşırı kamışınınki gibi bir tat elde edebildiler. Çünkü, pancar şekeri ortaya çıkalı beri, yoksul insanların çocukları da bu muhteşem özel yiyecekten tadabiliyor. Daha önce böyle bir şeyi ne duymuş ne de görmüştük. Marx, pancar şekerinin pazara çıkmasıyla kamış şekeri fabrikatörlerinde doğan paniği anlattı. Onlar, pancardan şeker elde etmeyi tamamen yasaklamasını hükümetten defalarca istemişlerdi. Konuşma, yine Guizot ve Louis-Philippe'in keyfi yönetimine döndü. Kalabalığın içinden biri, beş yıl önceki başarısız ayaklanmadan sonra dağıtılan cumhuriyetçi gizli örgüt ‘Mevsimler Birliği'nin üyesi bir matbaa işçisi Auguste Blanqui ve Barbès hapiste, monarşinin boynunu kıracak kimse yok. Çok konuşuyoruz, ama az eylem yapıyoruz, dedi. Madem yenileceğini önceden biliyorsun o halde boşuna savaşa başlama. Yeter, bizi çok yendiler. Eğer ayaklanacaksak, mutlaka yenmemiz gerek. Ben, Lyon barikatlarında savaştım, 1839 yılında ise Blanqui'yle birlikte, Paris'te çatışırken yaralandım, dedi Stock ve herkesi dikkatle inceledi. Sabrımız tükenmek üzere. Guizot, hiçbir reforma izin vermiyor, özgürlüğü boğuyor, diye karşı çıktı aynı matbaa işçisi. Olsun, zaman durmadan akıyor. Biz çoğunluğuz ve gün geçtikçe daha da çoğalıyoruz. Artık eskisi gibi dağınık değiliz. Her yeni fabrikayla, işçi ordusu büyüyor. Artık bizi zapt edemeyecekler, diye devam etti kendine güvenle Stock. Marx, ona onaylayarak baktı. Karl, akşam geç saatte evine dönerken Johann Stock da yanındaydı. Fransa'nın bu günlerdeki gerçek hükümdarı hakkında konuşmaya başladılar. Lamartine, Guizot için ‘1830 Devrimi sayesinde tesadüfen duruma hakim oldu ve en küçük iyileştirmeleri de reddederek, bu konumdan gerilememeyi kendisine hedef olarak koydu,' derken galiba haklı... Eğer öyleyse, sadece bir kütük bile Guizot'nun yerini tutabilir, dedi Stock. Marx güldü Her şeyi abartmayı seven, tatlı sözlü Lamartine, bu defa fena konuşmamış. Ama beş yıl boyunca her şeyi köstekleyen Guizot, tarihin gidişatını belirleyemez. Marx ve Stock, St. Germain kenar mahallesine kadar geldiler. Günlerdir devam eden sıcaklardan sonra, Paris'in üstündeki gökyüzünü bulutlar kaplamıştı, ama yağmur yoktu. Uzakta bir yerlerde şimşek çakıyor, mavi zikzaklar karanlık göğü kesip alevlenerek sönüyordu. Fırtına yaklaşıyor, dedi Stock, uzaklara bakarak. Havanın en sonunda tazeleneceğine seviniyordu. Fırtına daha sonra patlayacak. Ufuktaki bu ışıklar sadece uzak şimşeklerin parıltısı, diye cevap verdi Marx. *** Bay Heinrich Börnstein, çoğu sabahlar, sol tarafından kalkar işlemeleri altın kaplama kocaman karyolasında, uzandığı böğürtlen rengi kadife baldahinin altında ve birkaç büyük ve yumuşak Alman döşeğinin üzerinde son zamanlarda neyi iyi yapmadığını anlamak için kafa yorardı. Metresinden –Börnstein sayesinde Paris'in kafeşantanlarının sahnelerinde ün kazanmış, şebek gibi hareketli bir şarkıcı– çoktan bıkmıştı. Onu, nüfuzlu arkadaşlarımdan birine pazarlamam gerekiyor, diyordu Heinrich Börnstein kendi kendine, geceliğini çıkarıp beline kuşağını sararken. Bu zor olmayacak, diyerek sesli şekilde düşünüyordu. Zarafeti, parlak tuvaletleri, cazip afişler ve gazetelerdeki sürükleyici ayrıntılar sayesinde ünlü yaptığım düzgün bacakları, bu aptalın fiyatını birkaç kat yükseltti. Ama sorun, metresi ya da bir önceki akşam Montmartre gazinosunda kaybetmiş olması değildi. Belki de ‘Lemardele' restoranındaki eğlencede sarhoş olup geğirmesi ve karaciğerindeki ağrı onu endişelendiriyordu. O kadar çok yağlı ciğer ezmeleri yememeliyim, diye düşündü Börnstein. Giyinirken her zaman felsefe yapma havasına girerdi. Hamburg'da en güzel şehirde doğmuş, Avusturya'da gezip dolaşmış ve kader tarafından Paris'e sürüklenmiş bir Alman'ın hayatı nasıl olabilir. Hayat Her an iflas edebilecek karmakarışık bir işyeri. Her ticari faaliyette olduğu gibi, önemli olan, en uygun şekilde kendini pazarlamak. Bu da her şeyde kârı ve başarıyı gözeten reklamla olur. Ama Börnstein birden somurttu. Yoksa sadece reklam yetersiz mi. 19. yüzyılın ilk yarısının sonlarında yaşamak zor. Bir işadamının yolunda öyle çok kurt tuzağı var ki, her an kapana kısılabilirsin. Reklam, Heinrich'in şimdiye dek inandığı tek güçlü Tanrıydı. Kafede, büroda, tiyatroda karşılaştığı her işadamına –ona göre bu, adamın zengin olduğu anlamına geliyordu– şu sözleri söylerdi Siz gazete reklamının gücünden kuşku mu duyuyorsunuz. İddiaya girerim ki, onun yardımıyla ben, yeteneksiz olduğu için konservatuvardan kovulmuş bir kemancıyı ünlü yapabilirim, kötü sesli bir şarkıcıya, eserleri okunmayan her şaire ün kazandırabilirim. Fransız veya Alman olması benim için hiç fark etmez. Eğer Bay Henri Beyle[5], zamanında bana başvursaydı, son derece sıkıcı kitapları kapışılırdı. İnsan ruhunu tanıyorum. Kralların, prenslerin, Guizot ve Metternich'in güçleri hangi temellere oturuyor. Reklama. Günümüzde tüm ticareti ve sanatı, her gelişmeyi yöneten kaldıraç budur. Reklamsız ün yoktur. Bir keresinde, Lyon manifaturacılarının kralı Brocher'nin altın işlemeli hırkasına yapışan Heinrich, onu gazete çıkarmak için kaynak sağlamaya ikna etmeye karar vermişti. Dünyadaki tüm bayanların Lyon kadifesinden soğuduklarını öğrendim. Akılsızlar. Atkılarındaki dantellerden de bıkmışlar. Siz bana para verin, ben de size tüm müşterilerinizi geri getireyim. Nerede olurlarsa olsunlar ister dondurucu Petersburg'da ister mümbit, zengin Madrid'de. Reklam –bu en yüce etkileme sanatı– Hint yogalarının hipnozundan daha güçlüdür. Modayı yaratan da dünyayı yöneten de odur. Gazete yazılarımla, kadınların en çirkinini bile, Lyon kumaşlarının onu orman perisine dönüştüreceğine, ipeklerin hışırtısının, erkeklerin kulaklarını ve hayal gücünü altüst edeceğine ikna edeceğim. Brocher, kaçarak kurtulmaya çalışırken, Siz şair değil misiniz. diye çekinerek sordu. Oldum olası, şairlerin zırdeliler kadar tehlikeli olduklarını düşünürdü. Devrimler onların sayıklamalarından doğuyordu. Ve Börnstein'ın şair olduğunu sandığından ona gazete için para vermeyi reddetti. Uzun zamandır gövde gösterisi yapmayı hayal eden Börnstein'ın karşısına sonunda bir fırsat çıktı. ‘Hugenotlar' operasının birinci perdesinden sonra, besteci Meyerbeer'e takdim edildi. Hiçbir zaman, şu anda, Berlin operasının ünlü genel müzik direktörü, popüler besteci, piyanist ve orkestra şefi karşısında olduğu kadar çekingen olmamıştı. Doğduğunda Yakov Ber adını taşıyan, şöhret düşkünü besteci, anne tarafından dedesinin bıraktığı mirasın yüzü suyu hürmetine Meyerbeer oldu. Bu miras ona, zengin bir banker olan babasının paralarına ek olarak büyük bir servet getirmişti. Besteci, yerlere kadar eğilerek locaya yaklaşan Heinrich Börnstein'ı uzun süre lornetle izledi. Kekeleyerek sözcükleri karıştıran Heinrich, ‘Prusya'nın yüce evladı'nı övmeye koyuldu. Eğer elimde olsaydı, her gün, ünlü eleştirmenlerin ve opera uzmanlarının ağzıyla, güzel dithiambiler söylerdim, henüz herkesin yeterince değer vermediği dehanızı yüceltirdim, dedi monoloğunun sonunda. Siz, bizim Heine'nin söylediğine göre, mersin çelenklerinin ağırlığı altında boğuluyorsunuz, ama sizin yetenekleriniz daha fazlasını hak ediyor. Çıkarcı, dalavereci, kurnaz, dalkavuk ve kendini beğenmiş Meyerbeer'i, bir gazeteye sahip olması gerektiği konusunda ikna etmeye çalışıyordu. Bu, en güzel süsü olduğunuz sanat uğruna, Alman operasının duyurulması uğruna gerekli, diye fısıldadı tüccar. Sivri çenesini boynuna bağlanmış muare fiyongun içine gömen besteci, erişilmez gördüğü müziğinden sarhoş olmuştu. Evet, dünya bizi gereğince tanımıyor. Üstelik, doğal olarak her başarımızla, biz, Salieri gibi tehlikeli sayısız kıskancı, her türden müzik solucanını yarattık. Yetenekli bir insana, bunlardan bir bölük düşüyor. (Mütevazılıktan bir dehaya demedi) Ben daha çok, günümüz Babil'i olan Paris'te olmaya çalışıyorum, çünkü Berlin neredeyse tam bir taşra oldu. Evet, Paris'te, boş saatlerimde dinlenirken okumaktan hoşlanacağım bizler için, yabancılar için bir gazete. Yüklü serveti sayesinde, sadece Berlin operasının değil, Paris operasının da sınırsız hükümdarı maestro Meyerbeer şöhrete doymuyordu. Yükselişine, rüşvet, hediyeler, yağcılık, bazen de ikiyüzlülük eşlik ediyordu. Hastalık derecesinde kibirli bu zenginden hiç kimse ince bir eleştiriyle öç almıyor, yüceltmeler hiç kimseye pahalıya malolmuyordu. Gazetecilere ve eleştirmenlere prömiyerden önce ünlü ‘Prens Otel'de verdiği ziyafetler, yarattığı aryalar kadar ünlüydü. Börnstein'ın teklifi, bestecinin ağzının suyunu akıttı. Birkaç gün sonra bankerlerin arasına katılan müzisyen yüklü bir çek imzaladı. En sonunda, Börnstein'ın hayali gerçekleşti. Bundan böyle, ona göre reklamın en kolay iletildiği bir gazeteye sahipti artık. Gazetenin adı ‘İleri.' (Vorwärts.) olmalı ve haftada iki kez yayınlanmalıydı. Sadece Fransa'da yaşayan Almanlar'a değil, Prusya ile diğer Alman krallıkları ve prensliklerindeki okuyuculara da seslenmeliydi. Heinrich Börnstein bir kafede oturarak, uzun uzun, başlık logosundaki resmi tasarladı. Birkaç kadeh şaraptan sonra, engin hayal gücünün ortaya çıkardığı resmi, ressama ısmarladı. Dört taşkın atın koşulduğu üstü açık bir fayton, gotik binaların çevrelediği sokakta ok gibi uçuyordu. İçinde, kamçısını savuran arabacının yanı sıra birçok yolcu vardı silindir şapkalı erkekler ve açık renk şemsiyeli kadınlar. Yayıncı, ön plana bilinçli olarak yerleştirilmiş sokak lambasını özellikle çok beğenmişti. Harikulade. vuracak. Bu, her Alman'ı kalbinden Heinrich Börnstein, umumi tuvaletlerden ve çöplüklerden aldığı vergiyi paralar kokmuyor diyerek mazur gösteren Roma İmparatoru Vespasianus'un, bir yerlerde gözüne çarpan bu sözünü yinelemekten hoşlanırdı. O da hiçbir dalavereden tiksinmeden para kazanıyordu. Çıkarı olduğu ölçüde de siyasetle ilgileniyordu. Her şey koku alma ve oryantasyon yeteneğine bağlıydı. Siyaset de bir oyundu, bir çeşit kumardı. Börnstein, at yarışlarını asla kaçırmıyor tahminlerde bir kazanıyor, bir kaybediyordu. Gazeteyi yayınlayarak, Alman junkerlerinin gerici milliyetçiliğinden destek almanın işine yarayacağını düşünüyordu. Bu amaçla, Berne'nin açıkça etkisi altında bulunan ‘Genç Almanya' oyun yazarlarına hücum başlattı. Bu edebiyat grubunun piyesleri sıklıkla duygusal ve vasattılar ama her zaman, günlük kurallara karşı isyankâr olduklarından genellikle küçük burjuvaların zevklerini okşuyordu. Heinrich Börnstein, birçok Fransız vodvil ve dramı yardımıyla, rakiplerine Paris'ten saldırmaya karar verdi. Bunlar, tıpkı kelebekler gibi aldatıcı bir rengarenklilik ve tam bir hafiflikle dikkat çekiyordu. Ama piyesler, birkaç gün gündemde kaldıktan sonra, yaratıcılarının isimleriyle birlikte öbür dünyayı boyluyordu. İlk başlarda, Heinrich bunun tutacağını düşünmüştü. Fakat gazete kısa bir süre sonra ısrarlı bir karşı koyuşla karşılaştı. Almanlar herhalde Fransız piyesleriyle ilgilenmiyordu artık. Gazetenin monarşist eğilimi aboneleri itmiş reklamın da bir yararı olmamıştı. Biz, siyaset çağında yaşıyoruz ve o olmaksızın zengin olmak mümkün değil, diye oflayıp pufluyordu Heinrich Börnstein. ‘Vorwärts' gazetesinin baş redaktörü, Prusya ordusu eski subayı Adalbert von Bornstedt'ti. Heinrich Börnstein'ın gözlerinde hâlâ düşünce, arzu veya duyguyu hatırlatan bir şeyler vardı fakat birkaç dil bilen ve milliyetçi diye tanınan Adalbert von Bornstedt'in kansız yüzünün kaslarında, sinirlerinde ve bulanık gözlerinde, ne zaman olursa olsun, hiçbir tepkiye rastlanmazdı. Bu konuda tam bir mükemmelliğe ulaşmıştı ve yüzü, taştan yapılmış gibiydi. Prusya ordusunda görev yapmak üzere yetiştirilmişti. Dizlerini bükmeden yürüyor, herhangi bir nüanstan yoksun bir sesle konuşuyordu genellikle, konuşmak yerine dinlemeyi ve fark edilmemeyi tercih eder, bu da ona mütevazı bir görünüm verirdi. Bu, sonsuza dek kurulmuş bir saat gibi şaşmaz adam, ilk önce Avusturya'nın yüksek rütbeli polisleri tarafından değerlendirildi. Onun kusursuz otomatizmi, sosyetik edası, az buçuk bilgisi ve suskunluğu müthiş beğenildi ve insan sarrafı Metternich'e bile tam bir güven verdi. Metternich Adalbert'i, defalarca, gece vakti, Johannesburg Şatosu'nun gizli salonlarından birinde şartlı mektupla kabul etti. *** Avusturya Şansölyesi Prens Klemens Metternich, 1815 yılındaki Viyana Kongresi'nden sonra Avrupa'nın fiili hükümdarı olmuştu. Gücü birkaç kez sarsılır gibi olmasına karşın 1830 Devrimi'nden sonra İngiliz Başbakanı, Rus Çarı Nikolay, Avusturya Habsburgları ve çok sayıda Alman prensi yine Metternich'in yardımına koştular. Devrimin can düşmanı Şansölye, son nefesine dek devrime karşı savaşmaya yemin etmişti ve devrimci hareketin yükseldiği ülkelerin içişlerine karışma hakkını ilan etmişti. Metternich'in yüksek sesle ilan ettiği politik sistemde asillerin ve zenginlerin güvenliği adına güç kullanma hakkı vardı. I. Nikolay, Avusturya Şansölyesi'ne monarşiyi koruduğu için teşekkürlerini sunarken şunları söylemişti Kendinizi koruyun prens, siz bizim köşe taşımızsınız. Yetmiş yaşındaki Şansölye, sınırsız bir güce ve zenginliğe sahipti, her isteği yerine getiriliyordu. Ama karısı güzel Melanie'nin aşkına ve pohpohlanmalarına rağmen kendisini mutlu hissetmiyordu. İhtiyarlık, onda herhangi bir devrimden daha korkunç bir etki yaratıyordu. Yaklaşan güçsüzlüğü yenme çabası boşunaydı. Hiçbir şey işe yaramıyordu. Zaman İşte, Metternich'in karşısında güçsüz kaldığı düşman. Şansölye çöküyordu. Her yanda onun politik sisteminin yıkımını hazırlayan olaylar gelişiyordu. Metternich'in, devrimci hareketin durdurulması için Avrupa'daki tüm gerici hükümetlerle birlikte yükselttiği set, yıkılma tehdidiyle yüz yüzeydi. Yoksa koyduğum dayanaklar çürük mü. diye düşünüyordu, kudurgan bir çaresizlikle. Adalbert von Bornstedt, şöminenin yanındaki deri volter koltuğunun üzerine yarı yarıya uzanmış süslü ve kendini beğenmiş ihtiyarın karşısında kendini hissettiği kadar, hiçbir zaman ve hiç kimsenin karşısında küçük ve korkak hissetmemişti. Metternich'in adı onyıllar boyunca öyle hipnotik bir etki yaratmıştı ki, her zaman kendisine hâkim olan Adalbert, şimdi bunda zorlanıyordu. Bir pars gibi tuttuğunu koparma yeteneğine ve bir tilki kurnazlığına sahip bu gericilik ilahının feri kaçmış gözlerine bakamıyordu. Sizi Fransa'ya gönderiyoruz, diye konuşuyordu Prens, 1830 yılından sonra bu ülke, dünyanın çöp sepeti oldu. Tüm isyancılar, komplocular, devrimciler insanlığın tüm pisliği oraya kapak attı. Çok da iyi oldu böylece bulaşıcı hastalığın dünyaya yayılmaması için onları kuşatmak veya yakmak bizim için kolay olacak. Devrim, veba gibi tehlikeli. Aslında plebler, kaslarının gücüne rağmen, asla kazanamayacaklar. Onlar başsız bir vücut. Bay Proudhon'ları, Blanc'ları ve Blanqui'leri ciddiye alamam. Bizim gibi yüksek kültüre ve zekâya sahip insanlar basit halka gidemezler. Eğer onlar doğuştan patrisyen değillerse haindirler, satın alınabilirler. Hiç şüphe yok ki, devrimcilerin yok olması kaçınılmaz hiçbir zaman kendi bilimadamları ve önderleri olmayacak. Bir hiç olan Guizot, şimdi Paris'te herkese komuta ediyor. Thiers farklı görünse de aslında