dönemi en üretken olduğu zamandır. Minneapolis’deki ünlü IDS Kulesi ile 1980 yılında Kaliforniya’da inşa edilen Kristal Katedral oldukça ilgi toplamışlardır. New York’ta yer alan ve şimdilerde Sony Binası denilen AT&T Binası 1984 yılında tamamlandığında hem olumlu hem olumsuz tepkiler almıştır. Bazıları bu gökdeleni Postmodernizm’in mimarlıktaki ilk uygulamalarından birisi olduğunu belirttiler. Philip Johnson’a ait mimari çizimler, proje kayıtları ve diğer yayınlar Columbia Üniversitesi, Gety Müzesi ve MoMa’da arşivlenmiştir. Kıbrıs Cumhuriyeti Londra Yüksek Komiserliği Kıbrıs Cumhuriyeti Londra Yüksek Komiserliği ("İngilizce: High Commission of Cyprus in London"), Kıbrıs Cumhuriyeti'nin Birleşik Krallık'ta bulunan diplomatik temsilciliğidir. St. James's Square, 13 numaralı binada hizmet vermektedir. Şu anki Kıbrıs yüksek komiseri Alexandros N. Zenon'dur. Ağustos 2008'de atandı. Ali KÄ±rca Ali Kırca (d. 26 Aralık 1948; Akşehir), Türk haber sunucusu, yazar. Aslen soyadını aldığı Sultandağı'na bağlı Kırca köyü kökenli olan Ali Kırca 1948 yılının Aralık ayında Akşehir’de doğdu. 1963 yılında İstanbul’a geldi ve Deniz Harp Okulu’ndan mezun oldu. Bir süre İstanbul Üniversitesi Tıp Fakültesi ve İstanbul Üniversitesi Hukuk Fakültesinde okudu. Henüz 17 yaşında medyaya ilgi duymaya başlayan Kırca, 1974 yılında TRT’de muhabir olarak mesleğe başladı. Ali Kırca'nın 1969 yılında bir deniz teğmeni iken ve yayınladığı bir bildiri nedeniyle ordu ile ilişkisi kesilmiştir. Aralarında Kırca ve Sarp Kuray'ın da bulunduğu 83 ordu mensubu, 12 Mart'ta sıkıyönetim mahkemesinde yargılanmışlardır. Solmazer Davası'ndan ötürü idamı istenmiştir. TRT’de çeşitli görevlerde çalıştıktan sonra TRT Haber Dairesi Başkanlığı’na yükseldi. "Yurttan-Dünyadan" ve "32. Gün" programlarını hazırlayıp, "Açık Oturum" programını yöneten Kırca, önde gelen liderlerle yaptığı röportajlar sayesinde kariyerinde ilerlemeler sağladı. Bir dönem TRT Washington temsilcisi olarak da çalışan Kırca, daha sonra 32. Gün ekibiyle birlikte yeni yayın hayatına başlamış olan Show TV’ye geçti. 42 yaşında "Kırkıncı Paralel" programını Washington ve New York‘ta hazırlayıp sundu. 1993 yılında Türkiye’ye döndü ve atv Haber Dairesi Başkanı oldu. 31 Ocak 1994'te Türkiye’nin ilk anchorman’i olarak atv Ana Haber Bülteni’ni sunmaya başladı. Hemen arkasından 6 Şubat 1994’te yayına giren "Siyaset Meydanı" programını sunmaya başladı. 2001 ekonomik krizinin yaşandığı günlerde atv ile anlaşamayarak Star televizyonuna geçti. Birçok polemiğe neden olan Star TV'den ayrılışı gecikmedi. Ardından TRT'ye geri döndü. 2002 yılında TRT'den ayrılması gecikmedi. Daha sonra NTV ile anlaştı. Aynı yıl "Habersiz Türküler" adlı bir albüm çıkardı. Barış Manço’ya olan hayranlığı ile de bilinen ünlü anchorman, Sony Müzik’in çıkarttığı "Yüreğimdeki Barış Şarkıları" adlı albümde "Güle güle oğlum" isimli parçayı seslendirdi. NTV'den de ayrılması gecikmedi. Tekrar atv'de sunucu olarak göreve başlayan Ali Kırca, aynı zamanda Sabah Gazetesi’ndede köşe yazarlığına getirildi. "Altanlar Meydanda", "Futbol Hayattır", "Hazan Mevsiminde Aşk", "Sedir Ağacının Kokusu", "Şimdi İyi Haberleri Veriyoruz", "Susurluk Çarkı", "Barış Manço’ya Özlem", "700. Yılında Osmanlı" adlarıyla 8 adet kitabı yayınlandı. 2 yıl boyunca Anadolu Üniversitesi’nde TV Haberciliği dersi verdi. Bahçeşehir Üniversitesi’nde öğretim görevliliği yapmaya başlayan Kırca, yaptığı programlarla "Golden Rose" ödülü başta olmak üzere birçok uluslararası ödül de kazanmıştır. atv'nin Çalık Grubu'na devredilmesinden sonra, kanalla yollarını ayırarak ekibiyle birlikte Show TV'ye geçmiştir. Fakat Show TV'ye TMSF el konulması ve Ciner Grubu'na satılmasının ardından ayrıldıktan sonra Galatasaray TV'de medya iletişim direktörlüğü görevine getirilmiştir. Candaş ve Ozan adlarında iki oğlu bulunmaktadır. 2009 Dünya Halter Şampiyonası - Kadınlar 58 kg Bayanların hafif sikletteki bu (– 58 kg) lık müsabakası 23 Kasım 2009 tarihinde yapıldı. 2009 Dünya Halter Şampiyonası - Kadınlar 63 kg Bayanların orta sikletteki bu (– 63 kg) lık müsabakası 25 Kasım 2009 tarihinde yapıldı. 2009 Dünya Halter Şampiyonası - Kadınlar 69 kg Bayanların hafif-ağır sikletteki bu (– 69 kg) lık müsabakası 27 Kasım 2009 tarihinde yapıldı. 2009 Dünya Halter Şampiyonası - Kadınlar 75 kg Bayanların ağır sikletteki bu (– 75 kg) lık müsabakası 28 Kasım 2009 tarihinde yapıldı. 2009 Dünya Halter Şampiyonası - Kadınlar +75 kg Bayanların süper-ağır sikletteki bu ( + 75 kg) lık müsabakası 28 Kasım 2009 tarihinde yapıldı. 10. Uluslararası İstanbul Film Festivali'nde gösterilen filmler 10. Uluslararası İstanbul Film Festivali'nde gösterilen filmler Aşağıdaki listede 16 Mart - 31 Mart 1991 tarihleri arasında düzenlenen 10. Uluslararası İstanbul Film Festivali'nde gösterime sunulan filmlerin tamamı yer almaktadır. 1991 Kıbrıs Cumhuriyeti yasama seçimleri 1991 Kıbrıs Cumhuriyeti yasama seçimleri, 19 Mayıs 1991 tarihinde Kıbrıs'ta yapılan parlamento seçimleridir. En çok üyeye 20 sandalye ile Demokratik Seferberlik sahip oldu. Emekçi Halkın İlerici Partisi ikinci en çok üyeye sahip olan parti oldu. 11. Uluslararası İstanbul Film Festivali'nde gösterilen filmler 11. Uluslararası İstanbul Film Festivali'nde gösterilen filmler Aşağıdaki listede 14 Mart - 29 Mart 1992 tarihleri arasında düzenlenen 11. Uluslararası İstanbul Film Festivali'nde gösterime sunulan filmlerin tamamı yer almaktadır. Candemir Berkman Candemir Berkman (d. 1934; Üsküdar, İstanbul), Türk eski millî futbolcu ve teknik direktör. Kariyeri boyunca Galatasaray ve Vefa'da oynamıştı. Defansta forma giyen Berkman, Galatasaray forması altında 4 Türkiye Kupası, 1 Cumhurbaşkanlığı ve 2 Lig şampiyonluğu yaşadı. Futbolu ikinci kulübü Vefa'da bıraktı. Türkiye millî futbol takımı formasını 11, Türkiye A2 millî futbol takımı formasını ise 4 kez giydi. Daha sonra Kütahyaspor, Kardemir Karabükspor'da, Balıkesirspor'da (1975-76) ve Vefa'da teknik direktörülük yaptı. Winford Boynes Winford Gladstone Boynes III (d. 17 Mayıs 1957), Amerikalı basketbolcudur. 17 Mayıs 1957'de Güney Karolina eyaletinin Greenville kentinde doğmuştur. 1975-78 yılları arasında San Fransisco Üniversitesi'nde oynayan 1,98'lik basketbolcu, Larry Bird'in 6. sırada seçildiği 1978 NBA Seçmeleri'nde New Jersey Nets tarafından 13. sırada tercih edilmişti. Bu takımda 1978-80 yıllarındaki iki sezonda toplam 133 maça çıkan Boynes, 9,0 sayı, 2,2 ribaund ve 1,3 asist ortalamalarıyla oynadı. 1980 yılında Dallas Mavericks takımına transfer olan Boynes 1980-81 sezonunda Mavericks'in ilk beş oyuncusu oldu. 1983 yılında, bir önceki sezonu Türkiye ikincisi olarak tamamlayan Fenerbahçe ile sözleşme imzalayan Boynes, o dönemde Türkiye'ye gelen en kariyerli basketbolculardan biri oldu. Uzun mesafeli üçlükleriyle kazandırdığı maçların yanı sıra, istikrarsız çizgisiyle dikkat çeken Boynes takımının 1983-84 sezonunda play-off yarı finali oynanmasında da pay sahibi oldu. Ancak istikrarsız oyunu nedeniyle, bir sezon sonrası için kendisiyle anlaşılmadı ve Boynes'un Türkiye kariyeri sona erdi. Hasan Ali Kaldırım Hasan Ali Kaldırım (d. 9 Aralık 1989, Neuwied), Türk futbolcudur. Süper Lig ekiplerinden Fenerbahçe'de oynamaktadır. Almanya'da doğan gurbetçi futbolcu. Profesyonel futbol hayatına 2006-2007 yılında Tus Koblenz'de başlamıştır. Daha sonra Almanya Takımları'nın dikkatini çekmiştir. Tolunay Kafkas'ın dikkatini çekmiş ve 5 Ocak 2010'da Kayserispor'a katılmştır. Hasan Ali ilk sezonunda sadece 6 maça çıkmış ikinci sezonunda ise 15 lig maçına çıkmıştır. 2010-2011 sezonunda 33 maç görev verilmiştir. 2012-2013 Sezonu başında Aynı zamanda millî bir futbolcu olduğu için Fenerbahçeye 3.750.000 Euro + Ertuğrul Taşkıran (2 Yıl Kiralık) karşılığında transfer olmuştur. Hasan Ali Kaldırım 2012-2013 sezonunda tüm resmi maçlarda forma giymiştir, millî takımda da hızla yükselişe geçmiştir. 2012 - 2013 sezonunda Fenerbahçe ile toplam 42 maça çıkan Hasan Ali kaldırım bu maçlarda 1 gol 3 asistlik başarı göstermiş, 6 kez sarı kart görmüştür. Hasan Ali Kaldırım 16 Aralık 2012 tarihinde oynanan Galatasaray derbisinde sağ ayakla şık bir gole imza atmıştır.Bu gol Türkiye kariyerindeki ve Fenerbahçe kariyerindeki ilk golüdür. Ersun Yanal'ın gelmesiyle birlikte 2013-2014 sezonunda yedeğe çekilen Hasan Ali Kaldırım, bu sezonda sadece 6 kez forma şansı buldu, gol veya asist yapamadı. Hasan Ali Kaldırım 2014-2015 Süleyman Seba Sezonu'nda 20 maça çıktı ve takımına 1 gol 2 asistlik destek sağladı, 6 kez sarı kart gördü. 28 Temmuz 2015 tarihinde Kadıköy'de oynanan Şampiyonlar Ligi 3.Ön Eleme maçında Shakhtar Donetsk maçında Fenerbahçe'nin ilk sağ beki Gökhan Gönül'ün sakatlığı ve yedek Sağ beki Şener Özbayraklı'nın cezası nedeniyle maça sağ bek olarak çıkmış ve dikkat çekmiştir. Hasan Ali Kaldırım 2015-2016 sezonunda ilk asistini ligin ilk haftasında Kadıköy'de Eskişehirspor ile oynanan maçta yapmıştır. İlk golünü ise ligin 12.Haftasında oynanan Mersin İdman Yurdu deplasmanında 8.Dakika da kaydetmiştir. 13.Hafta itibarıyla 9 maça çıkan Hasan Ali Kaldırım 1 gol 2 asistlik katkı sağlamıştır. 18 kez millî takımlara çağrılan Hasan Ali Kaldırım, 4 kez Türkiye U-17, 2 kez Türkiye U-20, 7 kez Türkiye U-21 ve 4 kez Türkiye A Milli forması olmak üzere toplam 18 kez millî formayı giymiştir ve müsabakalarda 1 gol kaydetmiştir.A millî takımda ise 32 maçta millî formayı giymiştir ve 1 gol kaydetmiştir. Kendisi gibi futbolcu olan Cemal Kaldırım'ın ağabeyidir. Kaldırım, 6 Ağustos 2016'da hayatını Saynur Öztürk ile birleştirerek dünya evine girdi. Altar TunÃ§kol Türk basketbolcu ve antrenör. 17 Mart 1970'te doğdu. Ankara DSİ Kulübü'nde basketbola başladı. Oyak Renault altyapısında yetişti. 1.80 metrelik boyuyla guard mevkiinde forma giydi. 1989-90'da Efes Pilsen'in A takımına transfer olan Tunçkol, o sezon Koraç Kupası'nda çeyrek finale çıkan ilk Türk takımının oyuncusu olma gururuna erişti. Levent Topsakal'ın Fenerbahçe'ye transferiyle daha fazla süre almaya başlayan Tunçkol, 1991-92 yılında Efes Pilsen ile kariyerindeki tek Türkiye Ligi şampiyonluğunu kazandı. Aynı takımla aynı yıl Cumhurbaşkanlığı Kupası sevinci de yaşadı. 1992 yılında Fenerbahçe'ye transfer olan Tunçkol, bu takımda 1993 ve 1995 yıllarında final, 1994 ve 1996 yıllarında ise yarı final oynama gururuna erişti. 1994 yılında ikinci Cumhurbaşkanlığı Kupası sevincini Efes Pilsen'e karşı alınan 85-74'lük galibiyetle yaşadı. Aynı yıl sarı-lacivertli takımla Türkiye Kupası finali de oynadı. Sarı-lacivertli forma altında millî takıma kadar yükselen Tunçkol, bu takımın Koraç Kupası'nda 1993 ve 1994 yıllarında tarihinde ilk kez çeyrek final şansını gruplarda son maçlara taşımasına, 1995 yılında Kupa Galipler Kupası'nda yarı final grubuna yükselmesine ve 1996 ılında tarihinde ilk kez çeyrek final oynamasında büyük pay sahibi oldu. 1996 yılında Darrüşşafaka ile anlaşan Tunçkol, 1997-99 yılları arasında Tuborg ve 1999-2002 arasında ise İTÜ oynadı ve aktif basketbol yaşantısını bu kulüpte noktaladı. Daha sonra antrenörlüğe geçen Tunçkol, İTÜ'DE altyapı sorumlusu olduktan sonra Darüşşafaka'ya geçti. Bu takımda da aynı görevi üstlendikten sonra, 2005 yılında bu kulübün A takımın antrenörlüğüne yükseldi ve 2007'de yeşil-siyahlı takımın Türkiye Ligi'nde çeyrek final oynamasını sağladı. 2008 yılında ise Antalya Büyükşehir Belediyesi Basketbol Kulübü'nde yardımcı antrenörlük yaparken Antrenör Orhun Ene'nin istifasının ardından baş antrenör konumuna getirildi. 2010 sezonunda Antalya Büyükşehir Belediyesi Basketbol Kulübü koçluğunu bırakmıştır. 2 Ekim 2010 yılında da Altar Tunçkol adıyla Antalya'da Basketbol okulu açmıştır. 23 Kasım 2010'da Torku Selçuk Üniversitesiyle 1+1 yıllık sözleşme imzalamıştır ve daha sonra Konya ekibi ile yolları ayrılmıştır. 2012-13 sezonunda eski takımı Antalya Büyükşehir Belediyesi Basketbol Kulübü'nü tekrar çalıştırmaya başlamıştır. Ä°brahim Kelle İbrahim Kelle (1897, Beykoz - 2 Şubat 1965, Beykoz), Türk eski millî futbolcu, teknik direktör ve yönetici. Futbola Beykoz'da başlayan İbrahim, Anadolu Hisarı'nda ve İstanbul Altınordu İdman Yurdu'nda forma giydi. Türkiye millî futbol takımında bir kez forma giyen İbrahim, Türkiye'nin ilk millî maçında Romanya'ya karşı sol haf olarak oynadı. millî takımla birlikte 1924 Paris Olimpiyatları'na katıldı. 45 yaşına kadar futbol oynadıktan sonra yöneticilik de yapan İbrahim Kelle, 2 Şubat 1965 tarihinde öldü. Jackson Rathbone Jackson Rathbone (d. 14 Aralık 1984), Amerikalı oyuncu ve müzisyen. Stephenie Meyer romanlarından uyarlanan Alacakaranlık filmlerindeki "Jasper Hale" rolü ile tanınır. Rathbone, Amerikalı çift Randee Lynn (kızlık soyadı Brauner) ve IV. Monroe Jackson Rathbone'un oğlu olarak Singapur'da doğdu. Büyük Büyükbabası II. Monroe Jackson Rathbone daha sonradan Exxon olacak olan "Standard Oil of New Jersey" 'nin başkanıydı. Babasının Mobil Oil'deki işinden dolayı, Endonezya'dan Midland, Texas'a kadar birçok yerde yaşadı. Yerel sanat yaşamı, ilk olarak müzikal tiyatro yapmakta olan "The Pickwick Players" genç oyuncular programıyla Midland'da başlamıştır. Lisedeki ilk ve son senesinde, Rathbone sanat için özel bir okul olan ve rol yapma konusunda uzmanlaştığı Michigan'daki Interlochen Sanat Akademisi'ne katılmıştır. Mezuniyetten sonra Royal Scottish Academy of Music and Drama okuluna gitmeyi planlamıştı ama büyük ekranı denemek için Los Angeles'a gitti. Los Angeles'ta kısa bir süre geçtikten sonra Rathbone, Disney 411 kadrosuna katıldı ve Hilary Duff ve kardeş ikilisi Aly & AJ gibi gelecek vadeden kişilikler ile röportaj yaptı. Ayrıca The O.C. ve Close To Home dizilerinde konuk oyuncu oldu. "Molding Clay, Pray for Morning" ve "Travis and Henry" filmelerinde yer aldı. 2005'te ABC ailesinin orijinal serisi "Beautiful People" dizisinde rol aldı. 2008'deki bir röportajında bunun ilk başrolü ve en zor rolü olduğunu belirtti. 2008 yılında Stephenie Meyer'ın çok satan romanından uyarlanan Alacakaranlık filminde Jasper Hale rolünü oynadı. Alacakarannlık'ın devamı olan Yeni Ay ve Tutulma Jasper Hale rolünü sürdürdü ve final olan "Şafak Vakti" filminde Jasper Hale rolüne devam edecek. 2009 yılında "S. Darko" filminde Jeremy rolünü oynadı. Bu role ilaveten Criminal Minds'taki seri katil rolüyle övgü topladı. uyarlanan 2010 tarihli Son Hava Bükücü filminde Sokka rolünü oynadı. Son Hava Bükücü Rathbone gibi beyaz oyunculerin Asyalı karakterleri oynamasından dolayı tartışmaya neden oldu. Mart 2010'da Variety, Jackson'ın eylül ayında çekilmeye başlanacak olan indie drama filmi "Truckstop" filminde önemli bir rol alacağını açıkladı. Jackson'ın Charles rolünü "kamyon durağında çalışırken ölmekte olan babasına bakan ve sorunlu bir genç fahişe ile arkadaş olan beyinsel felçli bir adam" oynayacağı yalanlandı. Girlfriend filminde rol aldı. Film yakında vizyona girecek. Rathbone; müzikten, yazmaktan, şarkı söylemekten ve üretmekten hoşlanıyor. Interlochen Sanat Akademisi'nde tanıştığı iki arkadaşı Ben Graupner ve Ben Johnson ve ayrıca iyi arkadaş olduğu Jerad Anderson ve M. Laurence Abrams ile "100 Monkeys" adlı grupta çalıyor. Grup 2009'da üç albüm yayınlandı. 100 Monkeys ile Aralık 2009'da 2010'un ortalarına kadar Amerika'nın hemen hemen her eyaletine gittikleri 100-şehir-turnesine başladı. Ayrıca Alacakaranlık filmlerinden özellikle Ashley Greene ve Kellan Lutz ile yakın arkadaşlığı sürmektedir. 29 Eylül 2013'te Sheila Hafsadi ile evlenmiştir. Çiftin 2 çocukları vardır. Larry Richard 1987-94 yılları arasında Türkiye'de de oynayan Amerikalı basketbolcu. 23 Nisan 1965'te doğdu. Teksas Christian Üniversitesi'nde oynadı, ancak NBA takımları tarafından tercih edilmedi. 1987 yılında Eczacıbaşı ile anlaştı ve bu takımın 1987-88 ve 1988-89 sezonlarında Türkiye Basketbol Ligi ve 1988 yılında Cumhurbaşkanlığı Kupası sevinçlerini yaşamasında yüksek sayı ve ribaund ortalamasıyla büyük pay sahibi oldu. Kazandığı başarılarla bir anda Türkiye'nin en başarılı yabancısı konumuna gelen Richard, 1989 yılında iddialı bir kadro kuran Fenerbahçe'ye transfer oldu ve ilk sezonunda bu takımın Klasman birincisi ve Galatasaray'ı 95-86 yenerek tarihinde ilk kez Cumhurbaşkanlığı Kupası şampiyonu olmasını sağladı. Fenerbahçe'deki ikinci sezonunda ise Cumhurbaşkanlığı Kupası'nı ikinci kez kazandığı gibi, bu takımın tarihindeki ilk Türkiye Ligi şampiyonluğuna ulaşmasında en büyük rollerden birini üstlendi. Bu başarılarıyla bir anda Türkiye'deki en popüler ve sevilen Amerikalı basketbolcusu oldu. Ertesi sezon da Fenerbahçe'nin üçünü kez üst üste Klasman Ligi birincisi ve Gençlik ve Spor Genel Müdürlüğü Kupası şampiyonu olmasına sayı ve ribaund kralı olarak katkı sağladıktan sonra o sezon Fenerbahçe'yi play-off yarı finalinde eleyerek ligi şampiyon tamamlayan Efes Pilsen'e transfer oldu. Bu takımda da başarılarını sürdüren Richard, Efes Pilsen'in 1992-93 ve 1993-94 sezonlarında da süren şampiyonluk serisine diğer yabancı oyuncu Petar Naumoski ile önemli katkılarda bulundu. Bu forma altında 1993 Cumhurbaşkanlığı Kupası ve 1994 Türkiye Kupası şampiyonluğu sevinçlerini de yaşadı. Lacivert-beyazlı formayla 1993 yılında Koraç Kupası'nda basketbolda finale çıkan ilk Türk takımında oynama guruna ulaşırken, 1994'te Şampiyon Kulüpler Kupası'nda grup maçlarında üst düzey maçlar çıkararak bir Türk takımının ilk kez bu kupada çeyrek final oynamasında önemli roller üstlendi. Üstün sıçrama yeteneğiyle 2.01'lik boyuna rağmen pivot pozisyonunda oynayan Richard, istikrarsız kan şekeri sorunu ile dirsek ve omuz bölgesindeki kireçlenme rahatsızlığı nedeniyle aktif basketbol yaşamını erken yaşta bırakmak zorunda kaldı. Ali Limoncuoğlu Ali Rıza Limoncuoğlu, 1959 doğumlu Türk basketbolcu. Aliço lakabıyla tanındı. 1.78 metrelik boyuyla oyun kurucu mevkiinde oynayan Limoncuoğlu basketbola Ankara'da başladı. 1982 yılında iddialı bir kadro kurarak Efe Aydan ve Calvin Roberts'i transfer eden Fenerbahçe'ye transfer oldu ve 1993 yılında basketbolu bırakana kadar sarı-lacivertli formayla mücadele verdi. Millî takıma kadar yükseldi. Üçlük atışlardaki başarısı ve üstün top saklama yeteneği ile dikkat çekti. Oynadığı süre zarfında Fenerbahçe'nin 1990-91 sezonunda tarihindeki ilk Türkiye Basketbol Ligi şampiyonluğunu kazanmasında takım kaptan olarak katkı yaptı. Bu forma altında 1982-83, 1984-85, 1987-88, 1989-90, 1990-91 ve 1991-92 normal sezon birinciliği, 1990 ve 1991 Cumhurbaşkanlığı Kupası şampiyonluğu, 1985 ve 1988 Cumhurbaşkanlığı Kupası finalistliği, 1988 ve 1992 Gençlik ve Spor Genel Müdürlüğü Kupası şampiyonluğu ve birçok özel turnuva birinciliği sevinci yaşadı ve 1992'de aktif basketbol yaşantısını kaptan olarak tamamladı. 1992-93 sezonunda oyun kurucu Orhun Ene'nin sakatlanması üzerine bir sezon daha sarı-lacivertli formayı giyen Limoncuoğlu, 1993 yılından itibaren aktif iş yaşamına atıldı. Vahap Ã–zaltay Vahap Özaltay (1907, Beyrut - 10 Haziran 1965, İzmir), Türk atlet, futbolcu ve teknik direktör. Henüz 3 yaşındayken ailesi ile birlikte İzmir'e gelen Vahap ve ailesi, kısa bir süre sonra Aydın'a göç etti. 1919'da Ege'nin Yunan işgaline uğramasıyla ailesi Kastamonu'ya göç etti. 1922'de tekrar İzmir'e döndü. Spora atletizmle başladı. Kısa mesafe koşularında İzmir dereceleri elde etti. 1931 Balkan Oyunları'nda Türkiye rekoru kıran 4x400 bayrak takımında koştu. Fransa'nın Racing Kulübü'nde oynadı. Türkiye'nin ilk profesyonel futbolcusudur. 1934'te çıkan Soyadı Kanunu sonrası Vahap, Özaltay soyadını aldı. 1954’te teknik direktör olarak Ordu Millî Takımı’nın başında Türkiye'yi Dünya Ordulararası Futbol Şampiyonası'nda temsil etti. Özaltay kalp krizi geçirerek vefat etti. Kabri İzmir'in Altındağ semtindeki Kokluca Mezarlığı'ndadır. NGC 3607 NGC 3607 Aslan takımyıldızı yönünde yaklaşık 70 milyon ışık yılı uzaklıkta bulunan bir merceksi gökadadır. William Herschel tarafından 14 Mart 1784 tarihinde keşfedilmiştir. Erdemir Erdemir, 1960'ta devlet tarafından Karadeniz Ereğli'de kurulan ve 2006'da özelleştirilerek OYAK'a devredilen demir ve çelik fabrikası. Şirket 11 Mayıs 1960 tarihinde resmen kurulmuş olup fabrika kurulması 42 ay sürmüş ve 15 Mayıs 1965'te işletmeye alınmıştır. İlk kurulduğunda kamu kuruluşu olan Erdemir, 2006 yılından itibaren Oyak Grubu bünyesinde faaliyet göstermektedir. Türkiye'nin en büyük yassı demir üreticisidir. Şirketin 2 adet limanı vardır. Erdemir, Karadeniz Ereğli'sinin can damarı olarak nitelendirilmektedir. Ereğli nüfusunun büyük bir kısmı doğrudan ya da dolaylı yoldan Erdemir ile bağlantılıdır. Ayrıca Alaplı ilçesinde de yan sanayi bulunmaktadır. Erdemir Limanı (41°17'48"N ve 31°23'45"E) Baba Burnu’ndan Çengel Burnu’na kadar (41°14'45"N ve 31°23'45"E) olan hattın sahil kesiminde yer almaktadır. Ereğli Demir ve Çelik Fabrikaları'nın ve müşterilerinin liman hizmetleriyle ilgili talepleri doğrultusunda entegre çözümlere sahip dünya standartlarında bir Liman İşletmecisi olan Erdemir Limanı; Ereğli Demir ve Çelik Fabrikaları'nın tüm ihtiyaçları ile 3. şahısların, çevre sanayi kuruluşlarının ihracat / ithalat taleplerini karşılamakta, bölgesindeki deniz ticaretini desteklemekte, liman İşletmesi ve işletmeciliğine yönelik ihtiyaçlar doğrultusunda sürekli yatırımlarıyla geleceği planlamaktadır. Erdemir Limanı 2 ana limandan meydana gelmiş olup, konularında uzman personeliyle liman işletmeciliğinin yanı sıra klavuzluk ve romorkaj hizmeti de vermektedir. Müşteri talepleri doğrultusunda her türlü yükün elleçlenebildiği limanımız, farklı kapasitelerde azami 200.000 DWT 'a kadar olan gemilerin yanaşabileceği 405 ve 350 metre uzunluğunda iki dökme yük rıhtımı, farklı kapasitelerde azami 60.000 DWT'a kadar olan gemilerin yanaşabileceği 295, 300, 170 ve 150 metre uzunluğunda dört genel kargo rıhtımı, uluslararası standartlarda RO-RO ve Tren Ferisi Rıhtımları, 110 tonluk Romorkaj Gücü, 2500 / 1500 ton/saat tahliye kapasiteli boşaltma vinçleri, 30 metreden 40 ton kaldırma kapasiteli sahil vinçleri, çeşitli tonajlarda yardımcı makine ve ekipmanları, toplam 16.000.000 ton elleçleme kapasitesi ile Erdemir Limanı, Türkiye'nin Karadeniz'den dünyaya açılan kapısı konumundadır. Özellikle kömür, cevher gibi dökme yüklerde Türkiye'nin en büyük ve en hızlı tahliye imkanlarına sahiptir. Erdemir Limanı, "Gemilerden Atıkların Alınması ve Kontrolü Yönetmeliği" gereği gerekli çalışmalarını tamamlamış ve 12 Ağustos 2005 tarihinde T.C. Çevre ve Orman Bakanlığı'ndan çalışma lisansını almıştır. İnşaat Mühendisleri Odası odanın kuruluşundan itibaren 50 yıl içerisinde ülkede gerçekleştirilmiş 50 büyük inşaat projesini bir juri tarafından saptayarak bu projeleri 50 Yılda 50 Eser adı altında ilan etmiştir. Liste bölgesel kalkınma, binalar, ulaşım, hidroloji ve endüstri alt başlıklarını taşımaktadır. Bu proje de o liste içerisinde yer almaktadır. NGC 3504 NGC 3504 Küçük Aslan takımyıldızı yönünde yaklaşık 85 milyon ışık yılı uzaklıkta bulunan bir çubuklu sarmal gökada. William Herschel tarafından 11 Nisan 1785 tarihinde keşfedilmiştir. NGC 3486 NGC 3486 Küçük Aslan takımyıldızı yönünde bulunan bir çubuklu sarmal gökada. William Herschel tarafından 11 Nisan 1785 tarihinde keşfedilmiştir. 1996 Voleybol DÃ¼nya Ligi 1996 Voleybol Dünya Ligi , FIVB tarafından on bir erkek voleybol takımının katılımıyla 10 Mayıs-29 Haziran tarihleri arasında düzenlendi. Final maçları Hollanda’nın Rotterdam kentinde oynanan yedinci Dünya Ligi'nde Hollanda şampiyon oldu. 24 Haziran 1996 25 Haziran 1996 27 Haziran 1996 28 Haziran 1996 29 Haziran 1996 29 Haziran 1996 1996 Voleybol Dünya Ligi Sonuçlar Talat Özkarslı Talat Özkarslı (21 Mart 1938, Gaziantep - 2020), Türk eski millî futbolcu ve teknik direktör. Göztepe, 1973-1974 Galatasaray ve Gaziantepspor'un eski futbolcularındandır. Futbola Gaziantep'te amatör Şehreküstü takımında başladı. Göztepe'de oynadı. 1961'de Gündüz Kılıç tarafından Galatasaray'a transfer edildi. Galatasaray'da şöhret kazandı. Galatasaray formasıyla 4 Süper Lig ve 4 Türkiye Kupası şampiyonluğu yaşadı. Futbolu 1971 sezonu sonunda Gaziantepspor'da bıraktı. Türkiye millî futbol takımı formasını 26 kez giyip bunların 2'sinde de kaptanlık yaptı. Hifema Hifema; gözün ön kamarısında kan çökmesi anlamına gelir. Çoğunlukla göze gelen künt bir travma sonucu oluşur. Kanama sonucu göz içi basınç artışından körlüğe kadar gidebilen komplikasyonları vardır. Tedavide esas amaç bu tip komlikasyonların gelişmesini engellemek ve hastayı rahatlatmak temeline dayanır. NGC 3432 NGC 3432, Küçük Aslan takımyıldızı bölgesinde yaklaşık olarak uzaklıkta bulunan bir çubuklu sarmal gökadadır. William Herschel tarafından 19 Mart 1787 tarihinde keşfedildi. Halton Arp tarafından görüntülenmiş ve etkileşim halinde olduğu UGC 5983 ile birlikte Arp 206 olarak "Çekirdeğinden atılan materyale sahip gökadalar" kategorisi altında Tuhaf Gökadalar Atlası'na dahil edilmiştir. Gökada içerisinde SN 2000ch süpernovası gözlenmiştir. Jaycee Okwunwanne Jaycee John Okwunwanne (d. 8 Ekim 1985 Lagos, Nijerya) Nijerya asıllı Bahreynli millî futbolcudur. Konyaspor'da oynamaktadır. Nijerya'dan ekiplerinden Al-Ahli Club'ya transfer oldu ve daha sonra El-Muharrek için oynadı. Bu dönemde Bahreyn vatandaşlığını aldı ve Bahreyn millî takımı için oynamaya başladı. 2009 - 2010 sezonu devre arasında 2,5 yıllığına bonservis bedeli ödenmeden Belçika'nın Mouscron takımından Eskişehirspor takımına bedelsiz olarak transfer olmuş ve 31 Mayıs 2012 tarihine kadar sözleşme imzalamıştır. Hem de Türkiye'de forma giyen ilk Bahreynli futbolcu olmuştur (Nijerya vatandaşlığını varsaymazsak) Eskişehirspor ile sözleşmesi 2011 yılı başında feshedildi ve ara transfer döneminde Konyaspor'a transfer olmuştur. Jaycee Okwunwanne, 43 kez Bahreyn millî takımı formasını giymiştir ve bu karşılaşmalarda 11 gol kaydetmiştir. Bahreyn millî takımı ile 2007 ve 2011 ve 2015 AFC Asya Kupası'na katıldı. Migration Letters Migration Letters, yılda üç kez yayımlanan uluslararası, hakemli akademik dergidir. 2004 yılından bu yana yayınlanmakta olan dergi göç araştırmaları yayınlamaktadır. içgöç, transnasyonal göç, gönüllü ve zorunlu göç gibi konular kapsanmaktadır. 2004 yılından bu yana İngiltere'de yayınlanan "Migration Letters"'ın editörleri İbrahim Sirkeci, Jeffrey H. Cohen ve Elli Heikkila'dır. ISSN numarası = 1741-8984 ve eISSN numarası 1741-8992'dir. Derginin kısaltma adı: Mig Let. Migration Letters Uluslararası Sosyal Bilimler Kaynakçası tarafından taranmaktadır. Önemli yazarları arasında 1989'da Coğrafya alanında Victoria Medal almış olan Ron Johnston, Caroline Brettell, Gordon F. De Jong ve Thomas Faist bulunmaktadır. 1995 Voleybol DÃ¼nya Ligi 1995 Voleybol Dünya Ligi , FIVB tarafından on iki erkek voleybol takımının katılımıyla 19 Mayıs-9 Temmuz tarihleri arasında düzenlendi. Final maçları Brezilya’nın Belo Horizonte ve Rio de Janeiro kentlerinde oynanan altıncı Dünya Ligi'nde İtalya şampiyon oldu. 4 Temmuz 1995 5 Temmuz 1995 6 Temmuz 1995 8 Temmuz 1995 9 Temmuz 1995 9 Temmuz 1995 1995 Voleybol Dünya Ligi Sonuçlar Reader Reader unvanı Birleşik Krallık ve Avustralya ve Yeni Zelanda gibi Commonwealth ülkeleri üniversitelerinde kullanılan ve araştırmalarıyla uluslararası bir tanınmışlığa sahip kıdemli akademisyenlere verilen bir unvandır. Türkçede kullanılmayan bu unvan kürsüsüz profesör ya da araştırma profesörüne karşılık gelmektedir. Farklı sıralama ve kıdem sistemlerinden dolayı İngiltere dışında karşılığını bulmanın çok zor olduğu bu unvan kabaca Doçentlik ile tam Profesörlük arasında yer alır. Bazı Avrupa ülkelerindeki "Ordinaryüs Profesör" ve "Ekstra Ordinaryüs Profesör" arasındaki fark gibi, normal şartlarda bir "Kürsü Başkanı" ya da "Kürsü sahibi" olan "Profesör" karşısında "Reader"'ın Kürsüsü olmayan Profesör olduğu düşünülebilir. İngiltere'de Reader statüsüne terfi için uygulanan kriterler Profesörlük ile benzerdir. I. Friedrich I. Frederick ÅŸu anlamlara gelebilir: Shaibu Yakubu Shaibu Yakubu (d. 2 Kasım 1986, Obuasi), Ganalı futbolcudur. Bölgesel Amatör Lig takımlarından Eğirdirspor'da forma giymektedir. 2009'da Hacettepe'den transfer olmuştur ve 2010-11 sezonundan itibaren Yunanistan 2. Lig ekiplerinden OFI Girit forması giydi. 2014-2015 sezonu ara transfer döneminde BAL takımı Ceyhanspor'a transfer oldu. Falkirk Wheel Falkirk Wheel, Forth ve Clyde Kanalıyla Union Kanalını bağlayan bir dönen tekne kaldıracıdır. İsmi, orta İskoçya'da bulunan civardaki Falkirk kasabasından gelmektedir. Bu iki kanal daha önceleri 11 kanal havuzu (savağı) ile bağlanmaktaydı, fakat 1930larda bunlar işlev dışı kaldı. Bu havuzlar doldurularak, yapı üzerine inşa edildi. Glasgow ile Edinburgh'u tekrar bağlayacak orta İskoçya kanallarını yeniden canlandırma projesi; yedi yerel otorite, Scottish Enterprise Ağı, Avrupa Bölgesel Gelişim Fonu ve Millennium Commission'un destek ve kaynaklarıyla, British Waterways tarafından yürütüldü. Kaldıraçta iki kanal arasındaki seviye farkı 24 metredir, bu uzunluk yaklaşık sekiz kat yüksekliğinde bir binaya denktir. Kaldıraçın dönmesini sadece 12 çamaşır makinesi motoru sağlamaktadır. Bu yap覺, Rough Castle Fort'un yan覺nda yer almaktad覺r ve en yak覺n kasaba Tamfourhill'dir. 24 Mayıs 2002'de, Kraliçe II. Elizabeth, kendisinin Altın Jübile kutlamalarının bir parçası olarak, Falkirk Wheel'i açtı. Açılış, Wheel'in kapaklarını açılmaya zorlayan vandalların sebep olduğu sel yüzünden bir ay ertelenmiştir. Tekne kaldıracı Tekne kaldıracı, gemi kaldıracı ya da kaldıraç havuzu, iki farklı rakımdaki sular arasında tekneleri taşımaya yarayan makinedir. Kanal havuzu (savağı) ile kanal yatay düzlemine bir alternatif olarak sunulmuştur. Bu kaldıraçlar, Almanya ve Belçika'daki gemi kaldıraçları, Fransa'daki Les Fontinettes ve İngiltere'deki Anderton tekne kaldıracı gibi yatay olarak ya da İskoçya'daki Falkirk Wheel gibi dairesel hareket edebilirler. Miles "Tails" Prower Tails, Sonic serisindeki 2. başrol olarak değerlendirilebilir. Tails, Sonic'in en iyi arkadaşıdır. Ona nerdeyse her macerasında yardımcı olur. Sonic'in bu kişiyle nasıl tanıştığı tam olarak bilinmemektedir. En çok bilinen hikâye Tails'ın zekâsı yüzünden dışlandığı ve bu yüzden Sonic'e hayran olduğu, onun gibi kahraman olmak istemesidir. Daha sonra Sonic'le tanışırlar. Ona takma adı olan Tails ismini Mobius 'ta yaşayanlar koyar. Sonic'in yeni bir yakın arkadaşı olmuştur: Miles "Tails" Prower. Tails'ın mekanik zekası fazladır. Bir şeyler bozulduğunda (Tornado uçağı gibi) hemen yenisini yapabilir. Tails, Sonic'le beraber Angel Island'a gider ve Knuckles'la tanışırlar. Başları (Chaos Emeralds)Kaos Zümrütleri ve (Master Emerald) Ana Zümrüt yüzünden belaya girer. Hikâyede aktif değildir. Tails bazı gizli bölgelerde beklemektedir. Ona dokunursanız Special Stage (yani Özel Bölüm) açabilirsiniz. Bu bölümlerde fazladan halka ve zümrütler toplanır. Tails'Ä± uÃ§urarak oynanan bir oyun. Tails'ın tek başına bir macerası. Tails'le yarışılabilir Tails hala çok tanınan bir kahraman olma peşindedir. Bu oyundaki hikâyesi genelde Sonic'e yardım ederek geçer ama en sonunda Station Square'i tek başına Eggman'in bir robotundan kurtarır. Tails, Sonic'in hapse atıldığını duyunca onu kurtarmaya gelir, yolda Amy'le de karşılaşır. Sonra beraber ne olup bittiğini çözmeye çalışırlar (Shadow ortalığı karıştırmıştır). Tails, Sonic ve Knuckles'la takım olarak "Metal Sonic"i durdururlar. (Oyunda Metal Overlard olan, sadece Super Form'un yok edeceği bir robot olur.) Hikâyede görev verici olarak yer alır. Sonic'le beraber ıssız bir adaya düşer. Tails bir karta hapsedilmiştir. Sonic onu kurtarır. Sonic'le takım kurarak kaybolan chaoları araştırır. Sonic'in prensesi aradığını duyan Tails ona yardım etmeye gelir. Tails oyunda yardımcı karakter olarak oynatılabilir. Cameo. Tails yine arkadaşı Sonic'i yalnız bırakmadan duyar duymaz yardıma gelir. Onun ülkeler arası ulaşımını sağlar. Yetenek karakteridir. Zıplaması çok iyidir. Uçağa benzeyen bir arabası vardır. Tails'da Sonic gibi klasik haliyle tanışır. Tails; mütevazı, kibar ve edebiliyorsa her zaman yardım eden biridir. Sonic'le ilk tanıştığında çok utangaçtı ama sonra açıldı ve dünyayı onunla beraber kurtarıyor. Çok ve karışık konuşuyor. Örneğin Sonic Adventure 2'de sahte zümrüt planını ağzından kaçırmıştı. Aynı zamanda şimşekten korkmaktadır. İlk Görünüm: Sonic 3 & Knuckles Miles "Tails" Prower'ın sadece bir kere girdiği bir formdur. Bu forma Chaos Emeralds'lar, Super Emeralds'lara dönüşünce girmiştir ve bu forma girince etrafında Flicky adlı 4 tane kuş belirir. Apparatjik "Apparatjik", Coldplay'in bas gitaristi Guy Berryman, Mew'den solist/gitarist Jonas Bjerre, a-ha grubundan gitarist/klavyeci Magne Furuholmen ve yapımcı Martin Terefeden meydana gelen bir süpergrup'tur. Grubun adının aslına uygun çevirisi 'aletleri yapan kişi'dir. Apparatjik, orijinal olarak Rusça olan apparatchick'in İsveççesi'dir ve 'verimli kuruluşların aksine bürokratik darboğazlara neden olan insanlar'ı tanımlamak için kullanılır. Grup başlangıçta BBC 2'deki Amazon Serisine tema müziği oluşturmak için bir araya geldi. Adı 'Ferreting' olan parça aynı zamanda Song for Survival isimli yardım albümünde de yayınlandı. Ferreting parçasında çalıştıktan sonra, Magne Furuholmen'in Norveç'teki stüdyosunda çalışmaya devam ettiler ve MySpace sayfalarında periyodik olarak erişilebilir olan daha çok parça ürettiler. Ayrıca değişken videolar ve şarkı pasajları yayınladıkları bir web sitesi yaptılar. Shin Koyamada Shin Koyamada (Japonca: 小山田真; d. 10 Mart 1982 -), Japon sinema yıldızı, dövüş ustası. Mardin HavalimanÄ± Mardin Havalimanı (IATA: MQM, ICAO: LTCR), Türkiye'nin Mardin iline hizmet veren havalimanıdır. 1999 yılında hizmete başlamıştır. Mardin Havaalanı'nın il merkezine uzaklığı 20 kilometredir. İniş yolu 2500×36 metre boyutlarında olup beton kaplamadır. Sadece yurt içi geliş-gidiş yapılmaktadır. Yolcuya açık alanlar 1736 metrekare olup 254 araçlık park alanına sahiptir. Kızıltepe-Mardin yolu üzerinde olup ana yerleşimden (şehir merkezinden) otobüs, servis veya taksiyle ulaşım mümkündür. Mardin Havaalanı 14 Haziran 2011 tarihinde pistlerdeki tadilat çalışmalarından ötürü 2011 yılı sonuna kadar uçuş trafiğine kapatılmıştır. Teknik blok yapılıp kule yenilenmiştir. Temmuz 2014'ten itibaren yeni terminale geçilmistir ve uluslararası bir havalimanı hâline getirilmiştir. Dış hat uçuşlarına açık olmasına rağmen sefer yoktur. Kızıltepe'ye 8 km, Nusaybin'e 66 km ve Midyat'a 75 km mesafededir. (*)Kaynak: DHMI.gov.tr NGC 3227 NGC 3227, Aslan takımyıldızı bölgesinde yaklaşık olarak uzaklıkta bulunan bir ara sarmal gökadadır. William Herschel tarafından 15 Şubat 1784 tarihinde keşfedildi. Halton Arp tarafından görüntülenmiş ve etkileşim halinde olduğu NGC 3226 ile birlikte Arp 94 olarak "Eşlikçileri eliptik olan sarmal gökadalar" kategorisi altında Tuhaf Gökadalar Atlası'na dahil edilmiştir. Gökadaları amatör teleskoplarla ayırt edebilmek için 100 kez büyütme gerekir. İyi bilinen çift yıldız sistemi Gama Leonis'in 50' doğusundadır. Aslan II Grupları içinde yer alan NGC 3227 Grubu üyesidir. 4 Kasım 1983 tarihinde Tip Ia süpernova SN 1983U gözlenmiştir. NGC 3227, etkin gökada çekirdeğinin bir türü olan seyfert çekirdeğe sahiptir. Bu tür seyfert çekirdekler genellikle süper büyük kütleli bir kara delik içerirler. Pek çok etkin çekirdekli gökada gibi NGC 3227'nin de çekirdeğinde değişken x-ışını kaynağı saptanmıştır. Bu değişkenlik birkaç saat ile birkaç ay arasında oluşur. Adolf StrauÃŸ Adolf Strauß (6 Eylül 1879 - 20 Mart 1973), II. Dünya Savaşı'nda Nazi Almanyası'nda Generaloberst. 15 Mart 1898'de Alman İmparatorluğu Ordusu'na katıldı. I.Dünya Savaşı boyunca çeşitli görevlerde hizmet etti. Savaştan sonra 1 Aralık 1934'te Tümgeneralliğe terfi etti. 2. Ordu Komutanı olarak Polenfeldzug'da Nazi Almanyası'nın Polonya'ya istilasına katıldı. 30 Mayıs 1940'ta Fransa'da 9. Ordu komutanı oldu. Daha sonra Merkez Ordular Grubu'nda Barbarossa Harekatı'na katılmak için doğu'ya hareket etti. Savaştan sonra, İngiliz esaretinde 1949'a kadar tutuklu kaldı ve serbest bırakıldı. Richard Meier Richard Meier (d. 12 Ekim 1934, Newark, New Jersey), yapılarını rasyonel tarzda ve ağırlıklı olarak beyaz cepheler ile tasarlayan Amerikalı bir mimar. Richard Meier, New Jersey eyaletinin Newark şehrinde doğdu. Mimarlık eğitimini Cornell Üniversitesi’nde aldı. 1959 yılında SOM (Skidmore, Owings and Merrill) mimarlık firmasında kısa bir süre çalıştıktan sonra Marcel Breuer ile üç yıl çalıştı. 1963 yılında kendi mimarlık ofisini New York'ta açtı. 1972 yılında New York Beşlisi grubunun bir üyesi olarak ve de Kaliforniya eyaletinin Los Angeles şehrinde inşa edilen Getty Merkezi ile ünlendi. Richard Meier’in tasarımlarının çoğunda, başta Le Corbusier ve onun ilk dönemleri olmak üzere, 20. yüzyılı ortalarında etkili olmuş mimarların etkileri gözlemlenebilir. Richard Meier’in Le Corbusier’in orta koyduğu eserlerdeki fikirlerin uygulanması özellikle Savoye Villası ve İsviçre Pavyonu projelerinde gözlemlenebilir. Richard Meier’in tasarımlarında etkilerini yansıttığı diğer mimarlar ise Mies Van der Rohe, Frank Lloyd Wright ve Luis Barragán’dır (renklerin kullanımı hariç). Dünya mimarlık tarihinde, özellikle Akdeniz Bölgesi’nde, İspanya’da, güney İtalya’da ve Yunanistan’da oldukça yaygın kullanılan beyaz rengi Richard Meier’in en çok kullandığı renktir. 1984 yılında Pritzker Mimarlık Ödülü’nü kazanan Richard Meier, 2008 yılında da Amerikan Mimarlar Enstitüsü’nün verdiği altın madalya ödülünü kazandı. Richard Meier, aynı zamanda New York Beşlisi’nden birisi olan mimar ve teorisyen Peter Eisenman’ında ikinci derecede kuzenidir. Ahaziya (Ä°srail) Ahaziah, Ochozias veya Ahaziya () (İkinci İsrail Krallığı, MÖ 870 - MÖ 850) Ahab ve Jezebel'in oğlu ve İsrail'in sekizinci kralıydı. William F. Albright'a göre iktidarı MÖ 850 - MÖ 849 yılları, E. R. Thiele'ye göre ise MÖ 853 - MÖ 852 yılları arasında varolmuştur. Krallar Kitabında babası Ahab'ın yolundan gittiği için eleştirilmiştir. Hükümdarlığı sırasında Moablılar ayaklandı. Bu olay detaly olarak Moab dilinde Meşa dikilitaşında anlatılır. Yehuda Kralı Jehoşafat ile Kızıldeniz'deki deniz ticaretini başlatmak için çabada bulundu fakat bu başarılamadı. Rem Koolhaas Remment Lucas Koolhaas (d. 17 Kasım 1944, Rotterdam, Hollanda) Hollandalı bir mimar ve mimarlık teorisyenidir. Aynı zamanda Harvard Üniversitesi’nde dersler vermektedir. Rem Koolhaas, Hollanda Film ve Televizyon Akademisi’nde başladığı eğitimini, Londra’daki Mimarlık Vakfı Mimarlık Fakültesi’de ve New York eyaletindeki Ithaca şehrinde bulunan Cornell Üniversitesi’nde devam ettirdi. Halen Hollanda’nın Rotterdam şehrinde bulunan OMA (Office for Metropolitan Architecture) ve AMO (Architectuur Metropolitaanse Officie) kuruluşlarının yöneticiliğini yapmaya devam etmektedir. 2005 yılında Mark Wigley ve Ole Bouman ile Volume Magazine adlı bir derginin kurucuları arasında yer aldı. 2000 yılında Pritzker Mimarlık Ödülü’nü kazanan Rem Koolhaas, 2008 yılında Time dergisi tarafından Dünya’nın gidişatını en çok etkileyen 100 kişisi arasında gösterildi. Koolhaas 7 Haziran - 24 Kasım 2014 tarihleri arasında gerçekleştirilecek olan dünyanın en seçkin mimarlık etkinlikleri arasında gösterilen Venedik Mimarlık Binenali'nin küratörü olarak belirlendi. Carl English Carl Jerome English (d. 2 Şubat 1981; St. John's, Newfoundlan, Kanada), NBA patentli profesyonel basketbolcu. 1.96 boyunda 93 kilo ağırlığındaki English, İspanya, Liga ACB takımı Cajasol Sevilla'da skorer gard pozisyonunda oynamaktadır. Henüz 5 yaşındayken, bir yangında annesini ve babasını kaybetmiştir. Dört kardeşi vardır, fakat ebeveynlerinin ölümünden sonra ayrılmak zorunda kalmışlardır. Bu olayın ardından Newfoundlan'a halası ve amcasıyla yaşamaya gitmiştir. Basketbolu hayattan kaçış yolu olarak bulmuş, evlerinin önündeki potada saatler geçirmiştir. English, Amerika akademilerinin dikkatini çekme isteğiyle kuzeninin yanına Toronto'ya taşınmıştır. Burada Oakville'deki “Saint Thomas of Aquinas Katolik” (Fatima Akademisi, St. Bride's, Newfoundland & Labrador) lisesine başlamıştır. 1999 yılının yazına kadar çoğunlukla okul saatlerini aksatmadan Kanadalı All-Star takımı ile birkaç NCAA okulları ile karşılaştıkları turneye çıkmıştır. Bir yaz sonra NCAA, Hawaii Üniversitesi'nin burs teklifini kabul etmiştir. Carl, çocukluk aşkı Mandy (kızlık soyadı Dohey) ile evlidir ve iki çocuk babasıdır. Newfoundland'lu Hawaii Üniversitesi mezunları arasından NCAA programına uygun üç oyuncudan biri olmuştur. 2003 yılında Indiana Pacers ile NBA eğitim kampına katılmıştır. 2003 NBA Seçmeleri için aday olmuştur. 1.259 puanla Hawaii Üniversitesi tarihinin tüm zamanların önde gelen yedinci sayı kralı olarak üniversite basketbol kariyerini tamamlamıştır. 89 puanla okulun tekler sezonu üç sayı başarı rekorunu elinde tutmaktadır. Bir çaylak olarak, English, sezon sonunda sol ayak bileği ameliyatı olmadan önce iki oyun oynamıştır. Sadece “field goal” denemesi yapmış ve her iki serbest atışta da başarısız olmuştur. Oyuncuya tıbbi “redshirt ” verilmiştir. NBA elemelerinden geçemeyen oyuncu, Chicago'da ön-egzersiz programına katılmıştır. NBA eğitmeni English'i "1" numaralı formayı giymek için çok yavaş, gard çizgisi dışında oynaması için çok küçük olduğunu düşündüğü için daha ilk turda elediğini belirtmiştir. Gard oyuncusunu, Indiana Pacers takımı 2003-2004 sezonu eğitim kampına davet etmiştir. Bu dönemde English'in danışman firması tarafından Pacers takımı ile iki yıllığına 1 milyon $ kazanacağı bir sözleşme yapıldığı açıklansa da gerçekte ne bu takımın formasını giye bilmiştir ne de o ödemeleri almıştır. 2003-2004 basketbol sezonunda, NBA Development League takımı Charleston Lowgators için oynamıştır. 2004-2005 basketbol sezonunda Florida, Florida Flame takımına transfer olmuştur. Daha sonra, 2005-2006 sezonunda, İtalya'nın en büyük basketbol liginde Virtus Bologna için forma giymiştir. 2006-2007 tarihlerinde Hırvatistan takımı KK Zadar ile Adriyatik Ligi'nde oynamıştır. Maç başına ortalama 20 puan ile takımının Hrvatski nogometni kup'ı kazanmasına yardımcı olmuştur. 2007'de İspanya'ya taşınmıştır ve o günden bu güne sırasıyla 2007-2009 yılları arasında Gran Canaria'da , 2009-10 sezonunda Saski Baskonia'da, 2010-11 sezonunda DKV Joventut'ta gard pozisyonunda görev almıştır. Günümüzde 2011 yılında transfer olduğu Cajasol Sevilla takımı için forma giymektedir. 2000 yılından günümüze English, Kanada basketbolunun bir parçası olmuştur. 2008 yılından bu yana Kanada millî basketbol takımında görev almaktadır. 2008 Olimpiyat Oyunları'na millî takımla katılmıştır. 2009 FIBA Amerika Şampiyonası'nda English'in ilk on ikisinde yer aldığı Kanada takımı çeyrek finalde dünya birincisi Arjantin millî basketbol takımı ile karşılaşmış ve dördüncü olmuştur. Luis BarragÃ¡n Luis Barragán Morfin (9 Mart 1902, Guadalajara - 22 Kasım 1988, Meksiko), Meksikalı mimar. Luis Barragán 1923 yılında, Meksika’nın Guadalajara şehrinde yer alan "Escuela Libre de Ingenieros"’dan mühendis olarak mezun oldu. İlerleyen yıllarda ise kendini mimar olarak eğitti. Mezun olduktan sonra İspanya, Fransa (burada Le Corbusier’in derslerine katılmıştır.) ve Fas’ı gezdi. Fransa iken Alman kökenli bir Fransız yazar olan Ferdinand Bac’in yazılarını tanıma fırsatı buldu ve bu yazılar mimarlık kariyeri için dönüm noktası oldu. 1927 ile 1936 yılları arasında Guadalajara'da mimarlık tasarımlarını uygulama fırsatı elde eden Luis Barragán, bu tarihten sonra Meksiko’da mimarlık çalışmalarına devam etti. Luis Barragán’in eserlerinde, özellikle yaşama mekanlarında, en sıklıkla rastlanan bir mimari öğe 3,5 metreden daha yüksek ve farklı renkler ile boyanmış duvarlardır. Bu tasarım ögesini geleneksel Meksika yapılarından almıştır. Eserlerinde, volkanik kayalar veya ölü ağaç kökleri gibi doğal ortamlarda gerçekleştirmeyi tercih etmiştir. 1975 yılına kadar pek tanınmayan Luis Barragán, bu tarihte New York'ta yer alan Modern Sanat Müzesi’nde (MoMa) kendisine adanmış bir sergiden sonra oldukça ünlendi. 1980 yılında Pritzker Mimarlık Ödülü’nü kazandı. 1948 yılında Meksiko’de inşa ettiğı evi ve stüdyosu UNESCO tarafından 2004 yılında UNESCO Dünya Mirasları listesine konulup korunmaya alınmıştır. Yoram (Ä°srail) Jehoram (veya Joram, veya Yoram) İsrail Kralıydı. Ahab'la Jezebel'in kral olan iki oğlundan biriydi. Tanah'ta anlatıldığına göre İsrail Kralı Jeroham'ın beşinci yılında aynı isimle (Jeroham) başka bir kral Yehuda Krallığı'nın başına geçti. Yehuda Kralı Jeroham başa geçtiğinde, babası Jehoşafat hâlâ kraldı; iki kral ülkeyi birlikte yönettiler. İki farklı kral Jeroham Tanah'ın bazı kısımlarında birlikte anıldığından bu akıl karıştırmaktadır. (Eski Ahit'in Türkçe tercümesinde İsrail kralı için "Yoram", Yehuda kralı içinde "Yehoram" isimleri kullanıldığı görülür). Yoram, William F. Albright'a göre MÖ 849 - MÖ 842 arası, E. R. Thiele'ye göre ise MÖ 852 - MÖ 841 arası hükümdarlık yapmıştır. Yoram'ın bilinen son harekatı, yeğeni olan Yehuda Kralı Ahaziah ile birlikte Aram Kralı Hazael'e karşı Ramon-Gilat'ta yaptığı başarısız savaştı; Yoram bu savaşta yaralandı. Jezreel'de iyileşmeye çalışırken generallerinden Jehu kendisini katledip tahta geçti. 1993'te bulunan Tel Dan dikilitaşında Yehudalı Ahziah ile İsrailli Jeroham'ın birlikte öldürüldüğüne dair bilgiler bulunur. James Stirling James Stirling ÅŸu anlamlara gelebilir: James Stirling (mimar) Sir James Frazer Stirling (d. 22 Nisan 1926, Glasgow – ö. 25 Haziran 1992, Londra) Birleşik Krallık'ın 20. yüzyıldaki mimarlık sektöründe en etkili olmuş mimarlarının başında gelmektedir. II. Dünya Savaşı boyunca askerlik yapan James Stirling 1945 ile 1950 yılları arasında Liverpool Üniversitesi’nde mimarlık eğitimi aldı. Mimarlık kariyerinde onu etkileyen en önemli figürlerin başında gelen ve hocası olan Colin Rowe ile burada tanıştı. Bir süre üniversitede asistanlık yapan James Stirling, 1956 yılında James Gowan ile akademik kariyeri bırakıp bir mimarlık ofisi açtılar. Bu dönemdeki en önemli tasarımları 1959-1963 yılları arasında inşa edilen ve geometrik şekilleri ile ünlü Leicester Üniversitesi Mühendislik Fakültesi gelir. Diğer tasarımları arasında Cambridge şehrinde yer alan Cambridge Üniversitesi Tarihi Fakülte Kütüphanesi ve Oxford şehrinde yer alan Queens Koleji Florey Yapısı gelmektedir. James Stirling 1963 yılında James Gowan ile olan mimarlık ortaklığını sona erdirdi ve kendi ofisini kurdu. Daha sonraları ortağı olacak Michael Wilford’u da yardımcısı olarak işe aldı. Bu dönemde inşa ettiği projeler arasında ön plana çıkanlar arasında prefabrik inşaat malzemelerinin kullanıldığı Surrey’de yer alan Olivetti Merkezi ve pre-fabrik betonarme panellerin kullanıldığı St. Andrews Üniversitesi evleri gelir. 1970’li yıllarda oldukça büyük projeler tasarlama fırsatları elde etmeye başlayan James Stirling’in mimari tarzı da neo-klasik öğelerin gözden geçirilmiş Modernizm kullanılması daha da ön plana çıkmaya başladı. Almanya’nın Stuttgart şehrinde yer alan Neue Staatsgalerie Sanat Müzesi yarışmasını kazandığı projesi postmodern dönemin en önde gelen yapılarından birisi olarak nitelendirilir. 1981 yılında Pritzker Mimarlık Ödülü’nü kazanan ünlü mimar, bu tarihten sonra Büyük Britanya’da imzasını attığı önemli projeleri arasında Tate Britaya, Londra (1980-87), Tate Liverpool (1984), 1 No’lu Kümes, Londra (1986) yer alır. Ölümünden çok kısa bir süre önce, 1992 yılında, kendisine şövalye unvanı verilmiştir. Bulgurca Bulgurca, İzmir'in Menderes ilçesine bağlı bir mahalle. 1997 yılı sonunda Tahtalı Barajı inşaatı nedeniyle boşaltıldı ve orijinal yerinden yaklaşık 5 km ötedeki Pancar Ovası'na taşındı. Arkeolojik kazı alanı olan Bakla Tepe de Bulgurca sınırları içerisindeydi. Birleşik Sosyalist Parti Birleşik Sosyalist Parti (BSP), 1994'te kuruldu. Partinin kurucu genel başkanı Sadun Aren'dir. Sovyetler Birliği'nin dağılmasından sonra güç kazanan özgürlükçü sosyalizm anlayışına yakın duruşuyla bilinen SBP öncülüğünde, Kurtuluş, Emek, Yeni Yol ve Sosyalist Politika gruplarının çabasıyla kurulmuştur. Gruplar arasında önemli bir mesele olarak değerlendirilen Kürt sorunuyla ilgili büyük ve yoğun tartışmalar yaşanmıştır. Önce Birleşik Sosyalist Hareket (BSH) adıyla kuruluş çalışmaları yürütülmüştür. 1996 yılında Geleceği Birlikte Kuralım Parti Girişimi ile birleşerek ismini ÖDP olarak değiştirmiştir. BSP'nin kurucu genel başkanı Profesör Sadun Aren, ÖDP'nin de onursal kurucu başkanıdır. 12 Eylül darbesi sonrasında sosyalist sol hareketin farklı fraksiyonlara dağılmış gruplarını bir araya getirme amacı taşıyan BSP'nin temelleri, 1989 ve 1990'da düzenlenen Kuruçeşme Toplantıları'nda atıldı. Bu tartışmada yer alan ve farklı politik ve ideolojik geçmişlere sahip beş sosyalist hareketin bir araya gelmesiyle, 8 Haziran 1994'te Ankara'da kurulmuştur. BSP, 1994 Türkiye yerel seçimlerine SBP listelerinde girmiştir. 1995 Türkiye Cumhuriyeti genel seçimlerine ise HADEP listelerinden katılmıştır. Fredrik Idestam Fredrik Idestam (28 Ekim 1838,Tyrväntö, Finlandiya, Rusya - 8 Nisan 1916 Helsinki, Finlandiya, Rusya) Fin maden mühendisi ve iş adamı. Nokia'nın kurucusu olarak bilinir. Mayıs 1865'te Finlandiya'nın Tampere kentinde rüzgâr gülü yapabilmek için izin aldı. Rüzgâr gülü 1866'da çalışmaya başladı. 1871'de Leo Mechelin ile birlikte Nokia şirketini kurdu ve şirketin merkezini Finlandiya'nın Nokia şehrine taşıdı. Idestam 1896'da emekli oldu, 1916’da Helsinki’de öldü. Kevin Roche Kevin Roche (14 Haziran 1922; Dublin, İrlanda - 1 Mart 2019; Connecticut, ABD), İrlanda asıllı Amerikalı mimar. Projeleri camın yaratıcı bir şekilde kullanılmasıyla ünlüdür. İrlanda’nın başkenti Dublin'in Roche bölgesinde 1922 yılında dünyaya gelen Kevin Roche 1945 yılında Dublin’de yer alan Üniversite Koleji’nden mezun oldu. 1945 ile 1946 yıllarından Michael Scott ile 1946 yılında ise Maxwell Fry ile çalıştı. 1947 yılında Michael Scott’un yanına döndükten sonra ABD'de yer alan Harvard Üniversitesi, Yale Üniversitesi ve Illinois Teknoloji Enstitüsü gibi ünlü okullara mimarlık eğitimi için başvurdu. Hepsinden kabul cevabı alan Kevin Roche, 1948 yılında Illinois Teknik Enstitüsü’nde Mies van der Rohe ile çalışmak için ABD’ye gitti. 1949 yılında New York'ta yer alan Birleşmiş Milletler Genel Merkezi Binası’nın tasarlanması projesinde görev aldı. 1950 yılından itibaren Eero Saarinen ile “Saarinen, Saarinen ve Ortakları” adlı mimarlık firmasında çalışmaya başladı. 1954’te şirkette tasarım müdürü olan Kevin Roche, 1961 yılında Eero Saarinen’in vefat etmesinin ardından onun tasarladığı tüm projeleri tamamladı. Eero Saarinen’in ömrünün yetmediği ama onun adına Kevin Roche’nin tamamladığı projelerden önemli olan birkaç tanesi şunlardır: Gateway Kemeri, JFK Uluslararası Havalimanı’nda yer alan TWA Terminali, Washington, DC’de yer alan Dulles Uluslararası Havalimanı, Illinois eyaletinin Moline şehrinde yer alan John Deere Genel Merkez Binası ve New York'ta yer alan CBS Genel Merkez Binası. 1966 yılında Kevin Roche ve inşaat mühendisi John Dinkeloo firmanın ismini “Kevin Roche John Dinkeloo ve Ortakları” olarak değiştirdiler. Bu firmanın himayesinde Kevin Roche’nin gerçekleştirdiği ilk kayda değer proje Kaliforniya eyaletinde yer alan ve de terasları ve çatı bahçeleri ile ünlü Oakland Müzesi’dir. Kevin Roche bu dönemde toplam 8 müze, 38 iş merkezi binası, 7 araştırma fakülte binası, sanat merkezleri, tiyatrolar, 6 üniversite tasarımları, Central Park Hayvanat Bahçesi, Metropolitan Sanat Müzesi’nin genişleme projeleri gibi oldukça farklı alanlarda projelere imza attı. Ortağı John Dinkeloo 1981’de öldüğünden beri Kevin Roche Connecticut eyaletinin Camden şehrinde iki yeni ortağı ile çalışmalarına devam etmiştir. Mimarlık dünyasının en prestijli ödüllerinden birisi sayılan Pritzker Mimarlık Ödülü’nü 1982 yılında kazanmıştır. Scotty Moore Scotty Moore (tam adı; Winfield Scott "Scotty" Moore III), (27 Aralık 1931; Gadsden yakınları, Tennessee - 28 Haziran 2016, Tennessee), Amerikalı gitarist. Elvis Presley'in meşhur olmasında önem taşıyan eserlere imza atmasıyla tanınan Moore, Rolling Stone dergisinin tüm zamanların en büyük 500 albümü listesi'nde dördünce sırada yer almıştır. 8 yaşındayken ailesi ve arkadaşlarından gitar çalmayı öğrendi. Yaşı tutmamasına rağmen 1948 yılında girdiği ABD Deniz Kuvvetleri'nde 1952 yılına kadar görev yaptı. Müzikle ilgilenmeye başladığı dönemlerde caz ve country müziğe ilgi duydu. Moore, Elvis Presley ve bas gitarcı Bill Black ile birlikte blues tarzında olan ilk stüdyo kayıtlarını gerçekleştirdiler. Aynı üçlü, 1954 yılında daha sonra baterist D.J. Fontana'nın da katılacağı "Blue Moon Boys" adlı bir grup kurdular ve Güney Amerika boyunca turnelere çıktılar. Bu süreçte çıkardıkları single'lar müzik listelerinde ilk sıralarda yer alarak dikkat çekmeye başladı, televizyon ve konserlerle yoğun bir çalışma yaptılar. Keith Richards'ın arkadaşlarıyla birlikte Rolling Stones grubunu kurmasına da ilham olan sanatçı, 1968'e kadar Elvis'le çalıştı. 1973'te serbest mühendislik yapmaya başladı. 1976'da müzik stüdyosu işine girmesinin yanında mühendisliği de sürdürdü. 1970 ve 80'lerde Dolly Parton, Carol Burnett, Ann-Margrett, Bob Hope, Perry Como, Minnie Pearl, Johnny Cash, Jerry Lee Lewis, Joey Heatherton gibi isimlerle çalıştı. 1989 yılında ABC televizyonunda "Elvis" adlı haftalık bir dizinin danışmanlık işini üstlendi. 1992'de yeni bir albümle müziğe geri dönerek İngiltere'de bir turneye çıktı. 2002 yılında "Yaşam Boyu Başarı Ödülü" kazandı. 2005 yılında yine İngiltere'de küçük bir tura çıkan Moore, birçok kez çeşitli ödüllerle onurlandırıldı. Scotty Moore, müzik tarihinin altın döneminde adı geçenler arasında yer almıştır. He Pingping He Pingping (Çince: 何平平, 13 Temmuz 1988 – 13 Mart 2010), 73 cm'lik boyu ile dünyanın yürüyebilen en kısa adamı olarak Guinness Rekorlar Kitabı'na girmişti. Eylül 2008'de bu unvanı kazanan He Pingping, Mart 2010'da ölene dek bu unvanı taşıdı. He Pingping, Çin'in kuzeyindeki İç Moğolistan Özerk Bölgesi'nde yaşayan bir ailenin iki kızının ardından üçüncü çocuğu olarak dünyaya geldi. İki ablası gelişimlerini normal düzeylerde sağladı ve evlendi. Babası He Yun'un aktardığına göre, He Pingping doğduğunda babasının avucuna sığacak kadar küçüktü. Pingping'in büyümesindeki yavaşlık ortaya çıkınca doktorlar buna cam kemik hastalığı tanısı koydular. Bu hastalık, Pingping'in normal kemik gelişimini sağlayamamasına ve boyunun yeterince uzamamasına neden oldu. Zaman zaman çeşitli ülkelerde düzenlenen etkinliklere katılan he Pingping, bir televizyon çekimi esnasında göğsünde bir ağrı hisseti ve hastaneye kaldırıldı. 13 Mart 2010 günü Roma'da yaşamını yitirdi. Pingping'in ölümü, 1 hafta sonra, Guinness Rekorlar Kitabı genel yayın yönetmeni Craig Glenday tarafından basına duyuruldu. Muharrem Ä°nce Muharrem İnce (4 Mayıs 1964, Yalova), Türk öğretmen ve siyasetçi. 2018 Türkiye cumhurbaşkanlığı seçimi’nde Cumhuriyet Halk Partisi’nden Cumhurbaşkanı adayı olmuştur. 2002 ve 2015 yılları arasında yapılan tüm genel seçimlerde Cumhuriyet Halk Partisi (CHP) Yalova milletvekili olarak meclise giren İnce, iki dönem CHP Grup Başkanvekilliği görevini sürdürmüştür. 2014 Türkiye cumhurbaşkanlığı seçiminin ardından 18 Ağustos 2014 tarihinde gerçekleştirilen 18. Cumhuriyet Halk Partisi Olağanüstü Kurultayı'nda Kemal Kılıçdaroğlu ile yarışmak için grup başkanvekilliği görevinden istifa etmiştir. 2018 Türkiye cumhurbaşkanlığı seçiminde CHP'nin cumhurbaşkanı adayı olmuş ve seçime katılan vatandaşlardan %30.6'sının oyunu alarak ikinci olmuştur. Muharrem İnce, 4 Mayıs 1964 tarihinde Yalova'nın Elmalık köyünde Şerif ve Zekiye çiftinin çocuğu olarak doğdu. Anne tarafından Rizeli, baba tarafından Selaniklidir. İlk ve orta öğrenimini Yalova'da tamamlamasının ardından Uludağ Üniversitesi fizik-kimya öğretmenliği bölümünden mezun oldu. Fizik öğretmeni olarak değişik liselerde ve dershanelerde görev aldı, müdürlük yaptı. Bir süre Yalovaspor'da basın sözcülüğü ve Atatürkçü Düşünce Derneği il başkanlığı yaptı. İlk olarak 1995 seçimlerinde Cumhuriyet Halk Partisi (CHP) tarafından Yalova'dan ikinci sırada aday gösterilse de, o seçimde CHP'nin Yalova'dan vekil çıkaramamasıyla meclise giremedi. 1998'de CHP'nin Yalova il başkanı seçildi. 1999 seçimleri sürecinde yerel "Haberci" gazetesinde "Çalakalem" başlığıyla köşe yazıları yazdı. 2002 seçimlerinde CHP Yalova milletvekili olarak meclise girdi. Bu dönemde mecliste eğitim konusunda çalışmalarda bulundu, Millî Eğitim Komisyonu'nda yer aldı. İmam hatip lisesi mezunlarının üniversiteye giriş sınavında düşük katsayıya sahip olmaları uygulamasını kaldırmak üzere meclise sunulan öneriye karşı çıktı, kendisinin çocuklarını maddi nedenlerle özel okula yollamamaya karar verdiği şartlarda Recep Tayyip Erdoğan'ın oğlu Bilal Erdoğan'ı Amerika Birleşik Devletleri'nde okutmasını eleştirdi. Adalet ve Kalkınma Partisinin (AK Parti) getirmek istediği zorunlu din öğretimine karşı çıksa da, "gerçekten seçmeli" olması kaydıyla seçmeli din derslerine karşı çıkmayacağını açıkladı. Türbanlı üniversite öğrencilerinin sorunlarının çözülmesini destekledi, yeterince hızlı çözülemediği için hükûmeti eleştirdi. İlk döneminde, Deniz Baykal'ın liderliğine karşı muhalefet gösterip, 2004'te olağanüstü kurultay düzenlenmesine dair bir deklarasyon imzaladı. Bununla beraber, aralarında Kemal Kılıçdaroğlu'nun da bulunduğu "30'lar hareketi" olarak bilinen bu grubun ikinci bildirisine imza atmadı. 2007, 2011 Türkiye Genel Seçimleri'nde tekrar CHP Yalova milletvekili olarak meclise giren İnce, 24'üncü dönemde Türk Dili Konuşan Ülkeler Parlamenter Asamblesi (TÜRKPA) Türk Grubu üyesi oldu. İnce, AK Parti'yi ve Recep Tayyip Erdoğan'ı eleştiren konuşmalarıyla tanındı. Türkiye Büyük Millet Meclisi'nde 25 Aralık 2009 tarihinde yaptığı AK Parti hükümetinin çalışmalarını eleştirdiği 10 dakikalık konuşma sosyal medya üzerinden milyonlarca kişiye ulaştı, birçok gazete ve derginin internet sitesinde yüz bini aşkın yorum aldı. 18 Ağustos 2014 tarihinde grup başkanvekilliğinden istifa ederek yapılacak kurultayda genel başkanlığa aday olduğunu açıkladı. 177 delegenin imzasıyla genel başkanlığa aday oldu. 5 Eylül 2014'te yapılan CHP 18. olağanüstü kurultayında genel başkan Kemal Kılıçdaroğlu 740 oy aldı fakat Muharrem İnce 415 oyda ikinci sırada kaldı. Haziran 2015 ve Kasım 2015 Türkiye Genel Seçimleri'nde tekrar CHP Yalova milletvekili olarak meclise girdi. 19 Kasım 2015 tarihinde Olağanüstü Kurultay için 500 imza toplamış ancak yeterli imzaya ulaşamadığı için olağanüstü kurultay yapılmamıştır. İnce, 4 Mayıs 2018'de partisi tarafından 2018 Türkiye Cumhurbaşkanlığı seçiminde Cumhurbaşkanı adayı olarak gösterildi. Bu süreçte 75 şehirde toplam 107 miting yaptı. Seçimde yüzde 30,64 oy alarak en yüksek ikinci oy alan aday oldu. 11 Eylül 2019'da verdiği mülakatta, bir sonraki Cumhurbaşkanlığı seçiminde de aday olacağını açıkladı. Ülkü İnce ile evlidir ve Salih Arda İnce adında bir oğlu vardır. Babası Şerif İnce 27 Mart 2016 tarihinde ölmüştür. "Tatanka" adlı bir şiir kitabı, meclisteki izlenimlerini derlediği "Buyurun Sayın İnce" adlı bir kitap yazdı. Sovyetler Birliği'nin Afganistan'a müdahalesi Sovyetler Birliği'nin Afganistan'a müdahalesi, Sovyetler Birliği'nin Afganistan'daki Marksist hükûmetin daveti üzerine Afganistan'a girerek, İslamcı mücahitlere karşı savaştığı 9 yıl süren bir savaştır. Hindistan savaşta Afgan hükûmetine destek vermiştir. Mücahitler ise Amerika Birleşik Devletleri, Suudi Arabistan, Pakistan, Çin gibi bazı ülkelerden yardım almışlardır. Bu savaş Soğuk Savaş'ın ve Hindistan-Pakistan mücadelesinin bir uzantısı sayılabilir. Bölgeye Sovyet askerleri ilk olarak 24 Aralık 1979'da Sovyet lideri Leonid Brejnev'in emriyle gönderildi. 14 Nisan 1988'de, Birleşmiş Milletler'in girişimiyle Cenevre'de imzalanan Cenevre Anlaşması sonrasında, 15 Mayıs itibarıyla Sovyet güçlerinin ülkeden çekiliş süreci başladı. 15 Şubat 1989'da Sovyet güçlerinin çekilişi sona erdi. Savaş sonrası Sovyet güçleri bölgede 14.453 ölü bıraktı ayrıca 451 uçağını yitirdi. Sovyetler Birliği'nin Afganistan'a müdahalesinde Çin-Sovyet ayrılığı nedeniyle Çin Halk Kurtuluş Ordusu birlikleri Afgan mücahitlerini destekledi. Bu destek doğrultusunda mücahitlerin Pakistan'da yer alan eğitim kampları Çin sınırları içerisine taşındı, Çinli askeri danışmanlar bu kamplarda mücahitlere askerî eğitim verdi ve bununla birlikte yüzlerce uçaksavar füzesi, roketatar ve makineli tüfek desteği sağlandı. Ä°lhan Evcin İlhan Evcin (d. 27 Temmuz 1962, Yalova), Türk inşaat mühendisi ve siyasetçidir. Türkiye Büyük Millet Meclisi 23. dönem Yalova milletvekili olan İlhan Evcin, siyaset yaşamını Adalet ve Kalkınma Partisi'nde sürdürmektedir. Fatma - Hikmet Evcin çiftinin oğlu olarak Yalova'da dünyaya gelen İlhan Evcin, Yıldız Teknik Üniversitesi İnşaat Fakültesi'ni bitirdi. Daha sonra yine aynı üniversitenin Fen Bilimleri Enstitüsü'nde su-çevre dalında yüksek lisans yaptı. Bir süre serbest olarak mühendislik-müteahhitlik yaptı. Belediye Meclis Üyeliği ve İl Genel Meclis Başkanlığı görevlerinde bulundu. 2007 genel seçimleriyle AK Parti Yalova milletvekili olarak TBMM'ye girdi. Evli ve 3 çocuk babasıdır. Karelya çöreği Karelya çöreği, (Güney Karelya dialekti Fincesinde: "karjalanpiirakat", tekil olarak "karjalanpiirakka;" Kuzey Karelya dialektinde "karjalanpiiraat", tekil olarak "karjalanpiiras") Karelya bölgesine ait geleneksel bir çörek çeşitidir. Günümüzde Finlandiya'nın tümünde tüketilmektedir. Ursus C-45 Ursus C-45 ve C-451, 1947 - 1959 yılları arasında Polonya'nın Ursus'ta, 1960 - 1965 yılları arasında yine Polonya'nın Gorzów Wielkopolski (Landsberg an der Warthe)'de bulunan Zakłady Mechaniczne (Makina Tesisi) fabrikasında üretilen traktör. Ursus C-45'in tasarımı 1946 yılında başladı. Ursus firması II. Dünya Savaşı acele üretim ihtiyacından dolayı Almanya'nın Baden-Württemberg'ın Mannheim şehrinde bulunan Heinrich Lanz AG'nin Lanz Bulldog D9506 modeli traktörünü kopyalamaya karar verdi. Bu Alman modelin örnekleri Almanya sınırına yakın Polonya'da, II. Dünya Savaşı'nın ardından Almanya'nın Doğu Topraklarında bırakıldığı için sayıca yaygındı. Bu yaygınlığının dışında modelin basit yapım ve kullanım da avantaj oldu. C-45'in teknik belgesi Edward Habich'in rehberlik altında Temmuz 1946'da tamamlandı. 1947'de Habich LB-45'in tasarımı altında ilk prototipi üretti ve 1 Mayıs 1947'de Varşova'da düzenlenen İşçi Bayramı geçit töreninde ilk defa göründü. Traktörün tam üretimi Eylül 1947'de başladı ve 1947 yılının sonuna kadar toplam 130 adet üretildi. C-45, 10.300 cc tek silinder ve çift motor (tek silinderli, iki zamanlı motor)un ürettiği maksimam güç 33 kW (45 hp), yatay yerleştirilen silindirin kapasitesi 10.300 cc olup şanzımanı ise üç viteslidir. C-451, eskimiş C-45'nin değişiklikleri sonucu üretildi. Bu değişiklikler kullanımın basitleştirilmesi, daha etkili fan, yüzeyi sertleştirilmiş krank mili, ön far, hidrolik asansör benzin enjeksiyonlu startı da içeriyordu. Metallı çerçeve, ön cam ve arka çamurluğa monte edildi ve bir kanvas ile kabin eklendi. Varşova'daki C-451'in üretimi 1959'da bitti ve toplam 50.000 adet üretildi. 1960 - 1965 yılları arasında Gorzów Wielkopolski'deki Zakłady Mechaniczne (Makina Tesisi) fabrikada üretildi. TÃ¼rkay Tokel Türkay Tokel (d. 1951, Baf) Kıbrıslı Türk siyasetçi. 1951 yılında TERA'da (Çakırlar) dünyaya geldi. Baf Kurtuluş Lisesi'ni 1971 senesinde tamamladı. Farklı birçok sivil örgütün içerisinde bulundu ve yönetimlerinde aktif olarak çalıştı. 1976-1990 yılları arasında 4 dönem Güzelyurt Belediye Meclis üyeliği yaptı. 1990'daki yerel seçimlerde Güzelyurt'un belediye başkanlığını kazandı. 1998, 2003, 2005 ve 2009 yıllarındaki seçimlerde Güzelyurt İlçesi'nden Cumhuriyet Meclisi'ne milletvekili seçildi. 16. hükûmette çalışma ve sosyal güvenlik bakanı olarak görev aldı. BeyinsapÄ± Beyinsapı, beynin alt kısmıdır ve yapısal olarak medulla spinalis olarak devam eder. Kafa sinirleri yolu ile yüz ve boynun motor ve duyusal inervasyonunu sağlar. Beyinsapı küçük olmakla birlikte, beyin ile vücudun geri kalan kısmı arasındaki bütün sinir bağlantısı buradan geçtiğinden hayati öneme sahip bir bölgedir. Buradan geçen yollar, kortikospinal yol (motor), arka kolon-medial lemniskus yolu (dokunma, vibrasyon ve propriyosepsiyon) ve spinotalamik yoldur (ağrı, kaşınma, sıcaklık ve kaba dokunma). Beyinsapı, kalp ve solunum sisteminin çalışmasının düzenlenmesinde de önemli rol oynar. Merkezi sinir sistemini de düzenler ve bilincin oluşmasında ve uyku düzeninde anahtar görevi yapar. Beyinsapı genellikle orta beyin (mezensefalon), pons (metensefalon) ve Omurilik Soğanı (medulla oblongatanın) bileşimi olarak tanımlanır. Nadiren diensefalonun bazı parçaları da bu tanıma girer. Medullanın en ortadaki kısmı ön median fissürdür. Yana kayınca her iki tarafta piramitler bulunur. Piramitler kortikospinal yolun liflerini taşır. Bu lifler üst motor nöronların aksonlarıdır ve medulla spinalisin ön boynuzunda devam ederler. Hemen yanda anterolateral sulkus yer alır ve buradan hipoglossal sinir çıkar. Biraz daha lateralde glossofaringeal ve vagal sinirlerin kökleri yer alır. Piramitler pontomedüller bileşkede sona erer ve burada bazal pons yer alır. Bu bölgeden nervus abdusens, nervus fasialis ve nervus vestibülokohlearis çıkar. Ponsun ortasından ise büyük trigeminal sinir çıkar. Medullanın bu taraftan en ortasında posterior median fissür yer alır. Hemen yanda her iki tarafta fasciculus gracilis ve fasciculus cuneatus, bunların üzerinde de bazı çekirdekler ve obeks vardır. Obeks, 4. ventrikülün bitip santral kanalın başladığı noktayı işaretler. Bunun üzerinde vagal ve hipoglossal trigonlar görülür. Altlarında ilgili sinirlerin motor çekirdekleri vardır. Bunların üzerinde fasiyal kollikulus ve medial motor sinirleri lateral duyusal sinirlerden ayıran sulkus limitans yer alır. Sulkus limitansın hemen lateralinde özel duyusal görevi olan vestibüler bölge yerleşmiştir. Yukarıda, beyinciği orta beyne bağlayan üst, orta ve alt pedünküller bulunur. Üst pedünkülün hemen üzerinde medüller velum ve iki troklear sinir yer alır. Üç parçaya ayrılır. İlki Latince çatı anlamına gelen tektumdur. Tektum alt ve üst kollikulusları içerir ve serebral akuaduktun arka duvarını yapar. Alt kollikulus işitmede görevlidir ve diensefalonun medial genikülat çekirdeğiyle bağlantıdadır. Üst kollikulus ise görmede rol alır ve lateral genikülat çekirdekle ilişkilidir. İkinci kısım öndeki tegmentumdur. Sonuncu ise çiftler halinde yer alan serebral pedünküllerdir. İnsanda beyinsapı, nöral tüpten oluşan üç primer vezikülün ikisinden gelişir. Mezensefalon bu üç vezikülden ikincisidir ve sekonder vezikülleşme göstermez. Bu, orta beyni oluşturacaktır. Üçüncü primer vezikül olan rombensefalon, metensefalon ve myelensefalon adı verilen iki sekonder veziküle dönüşür. Metensefalon pons ve beyinciği yaparken myelensefalon medullayı meydana getirecektir. Uydu interneti Uydu interneti, uydu üzerinden internet hizmeti alınmasını sağlayan bir sistemdir. Uydu bağlantısı, uydu üzerinden televizyon yayınları alınırken kullanılan çanak antenlere benzer bir anten ile uydu üzerinden yüksek hızlarda veri alıp gönderimini sağlar. Uydu sistemleri çift yönlü ya da tek yönlü olarak ikiye ayrılır. Çift yönlü sistemler uydu donanımı aracılığı ile yüksek hızlarda hem veri göndermenize hem de veri almanıza olanak tanırken tek yönlü bağlantılar yine yüksek hızlarda fakat sadece veri almanıza olanak sağlar. Tek yönlü uydu sisteminde verinin gönderilebilmesi için bir Çevirmeli ağ, GPRS, EDGE vb. bağlantıya ihtiyaç duyulur. Bir web sayfasını açmak Çevirmeli ağ, GPRS, EDGE vb. kulladığınız bağlantı ile gönderilirken karşılığı uydu üzerinden bilgisayara hızlı bir şekilde aktarılır. Ayrıca bazı firmalar internet hizmetinin yanında VoIP, televizyon yayınları hatta canlı yayın geçişleri gibi hizmetler de vermektedir. Bu da uydu internetini telekomünikasyon altyapısı kötü veya olmayan yerlerde kullanımının çok fazla tercih edilmesini sağlamaktadır. Aynı zamanda doğal afetler vb. durumlarda karasal hattın kullanımının imkânsız olması gibi durumlarda ise uydu interneti kesintisiz hizmet vermeye devam eder. Bu da uydu internetinin tercihini bir kat daha arttırmaktadır. Tek yönlü internet erişimi sadece download (indirme) yönünde çalışan bir sistemdir. Bu tip sistemde Download uydu üzerinden, upload ise telefon hattından veya GPRS aracılığı ile yapılır. Upload bağlantısı ile isteğiniz hizmeti aldığınız firmaya iletilir ve firma isteğinizi paketleyerek uydu üzerinden bilgisayarınıza iletir. Bu tür internet erişimi için gerekli olan belli başlı ekipmanlar normal bir çanak anten (boyutu hizmeti veren firmanın, hizmet verdiği uyduya göre değişiklik gösterebilir), masaüstü bilgisayarlar için DVBS PCI kartı, notebook'lar için USB DVBS kartı'dır. Tek yönlü internet erişiminin artıları, maliyetinin düşük olması ve yüksek download hızına ulaşmak isteyenler için uygun bir çözüm olmasıdır. Çift yönlü uydu internet erişimi adından da anlaşılacağı gibi hem veri gönderimi hem de veri alma işlemlerini uydu üzerinden yapan uydu interneti sistemidir. Bu sistemde transmitting(gönderme) için telefon hattına veya GPRS bağlantısına ihtiyaç duyulmaz. İnternet hizmeti verilemeyen yerlerde en ideal çözümdür. Türkiye'de maliyeti yüksek olduğundan dolayı bireysel olarak kullanımı pek tercih edilmez. Türkiye'de bu hizmetin kullanım için ruhsat vb. belgelere ihtiyaç duyulmaktadır. Çift yönlü uydu interneti erişimi için kullanılan ekipmanlar, tek yönlü uydu interneti için kullanılan ekipmanlardan çok farklıdır. Gerekli ekipmanlar, alıcı ve verici bir çanak anten ve uydu modemi'dir. Bu çanak anten bir canlı yayın araçlarının üzerindeki çanak antene benzetilebilir. Bu ekipmanlar servis sağlayıcılarından belli bir ücret ile satın alınabilir veya servis sağlayıcısı kiralama hizmeti veriyorsa kiralama bedelleri ödenerek ekipmanlar kiralanabilir. Uydu yoğunluk durumuna göre hız değişkenlik gösterebilir. Genellikle bu sistemi bankalarda, büyük firmalarda ve internet altyapısı bulunmayan yerlerde görmek mümkündür. Bu sistemler genellikle uydu yönüne çevrilerek kullanılan dikdörtgensel şekilde olan bir kutu şeklindedir. VSAT sistemine göre uyduya farklı bir yön hizasına gerek yoktur ve sinyal kuvvet metrelerinde kullanıcıya yardımcı olmak amacıyla yapılmıştır. Bu tür modemler genellikle Ethernet ve USB bağlantıları ile bilgisayara bağlanırlar. Hatta bazılarının uydu telefonunda olduğu gibi yerleşik Bluetooth transrecieveri bulunur. Modemler bir bataryaya sahiptir ve bir dizüstü bilgisayara bağlandığında bilgisayarın bataryasını tüketmez. En çok tercih edilen sistem INMARSAT'ın BGAN'ı dır. Bu terminaller yaklaşık bir evrak çantası boyutlarındadır ve 350-500 kbit/s arasında simetrik hızlara ulaşabilmektedir. Daha küçük modemler Thuraya tarafından hizmete sunulmaktadır ama sınırlı kapsama alanında 144 kbit/s hıza ulaşmaktadırlar. Bu modemi kullanmak aşırı derecede maliyetlidir.Megabyte başına yaklaşık 5 $ ile 7 $ arasında maliyeti vardır. Modemlerin fiyatları yaklaşık olarak 1000 $ ile 4000 $ arasındadır. Birkaç yıldır uydu telefonları aracılığı ile internete bağlanılabilmektedir. Genişband internet hızı Iridium uydularıyla yaklaşık 2400 bit/s civarındadır ve ACeS tabanlı Thuraya telefonlar için 15 kbit/s yükleme, 60 kbit/s indirme hızı sağlamaktadır. Globalstar 9600 bit/s'de internet erişimi sağlar. 2009 Dünya Halter Şampiyonası - Erkekler 62 kg Erkeklerin tüy sikletteki bu (– 62 kg) lık müsabakası 21 Kasım 2009 tarihinde yapıldı. 2009 Dünya Halter Şampiyonası - Erkekler 69 kg Erkeklerin hafif sikletteki bu (– 69 kg) lık müsabakası 22 Kasım 2009 tarihinde yapıldı. 2009 Dünya Halter Şampiyonası - Erkekler 77 kg Erkeklerin orta sikletteki bu (– 77 kg) lık müsabakası 24 Kasım 2009 tarihinde yapıldı. 2009 Dünya Halter Şampiyonası - Erkekler 85 kg Erkeklerin hafif-ağır sikletteki bu (– 85 kg) lık müsabakası 26 Kasım 2009 tarihinde yapıldı. 2010 Kış Olimpiyatları'nda artistik buz pateni - Erkekler 2010 Kış Olimpiyatlarında erkekler kategorisinde yarışmalar 16 Şubat'ta kısa program, 18 Şubat 2010'da serbest program olmak üzere Pacific Coliseum'da gerçekleştirilecektir. Adem Büyük Adem Büyük (d. 30 Ağustos 1987, Hopa), Türk profesyonel forvet futbolcusu. Süper Lig ekiplerinden Galatasaray forması giymektedir. Futbola Artvin Hopaspor altyapısında başlayan Adem Büyük buradan Arhavispor altyapısına ve oradan da Beşiktaş'a transfer oldu. 2004-05 sezonunda Beşiktaş A2 forması giymeye başladı. 28 maçta attığı 26 golle PAF liginin gol kralı oldu. Bu başarıya sahip ilk ve tek Beşiktaş futbolcusudur. Sezonun sonlarında Beşiktaş ile 2 yıllık profesyonel sözleşme imzaladı. Ancak profesyonel formayı giyme şansı yakalayamadı. 2005-06 sezonunda tecrübe kazanması için 3. Lig takımlarından Zeytinburnuspor'a kiralandı. 11 maçta 2 golle oynayan Büyük, sezonun ikinci yarısında Türk Telekom Lig A takımlarından Akçaabat Sebatspor tarafından kiralandı. 11 maçta 1 gol atan Büyük, sonraki sezon Sebatspor tarafından bir sene daha kiralandı. 23 maçta 7 gol attı. Kariyerinde ilk kez Türkiye Kupası'nda forma şansı buldu ancak ikinci kademede Bursaspor'a elendiler. Sezon sonunda ise takım küme düşmekten kurtulamadı. 2007-08 sezonu başında Beşiktaş ile sözleşmesini 2009'a kadar uzatan Büyük, bu sefer başka bir 1. Lig ekibi olan Altay Spor Kulübü'ne bir senelik kiralandı. Feyyaz Uçar yönetimindeki takımda 27 maçta 16 gollük başarılı bir performans gösterdi ve gol krallığında 3. oldu. 19 Nisan 2008'de İstanbulspor'u deplasmanda 5-0 yendikleri maçta 4 gol kaydetti. Büyük, Altay'daki performansı ile yeniden millî takımlar seviyesinde forma şansı buldu. 27 Ağustos 2008'de Beşiktaş'ın Uğur İnceman transferinde 1 milyon euro ve Mustafa Aşan ile birlikte Manisaspor'a verildi. Manisaspor'la 3 yıllık sözleşme imzalayan Büyük, 15 maçta takımının formasını giydi ve 2 gol atarak takımının lig şampiyonu olup yeniden Süper Lig'e çıkmasına yardım etti. Süper Lig öncesi takım kampında yer alan Büyük, Süper Lig'de forma şansı bulamadı ve transferin son gününde Boluspor'a kiralandı. Yeniden 1. lige dönen Büyük, 27 maçta 11 gol attı. Türkiye Kupası'nda Kastamonuspor'a 4-2 yenilip elendikleri maçta ise takımının 2 golünü de attı ancak mağlubiyete engel olamadı. 2010-11 sezonunda Manisaspor'a geri dönen Büyük yine forma şansı yakalayamadı ve Manisaspor A2 takımıyla çalışmalara devam etti. Burada 4 maçta 2 gol kaydeden Büyük, Ekim ayının sonlarında bir sakatlık geçirip sahalardan bir süre uzakta kaldı. Sezonun ikinci yarısı 1. ligde mücadele eden Mersin İdman Yurdu'na kiralandı. Süper Lig'e çıkma mücadelesi veren güney ekibinde 14 maçta 10 gol atarak 29 yıl aradan sonra takımın Süper Lig'e yükselmesindeki en önemli oyuncularından biri haline geldi. Mersin'deki başarılı performansından sonra Manisaspor'da tutulmasına rağmen yine kadroda düşünülmedi. 2 Ekim 2010'da Samsunspor karşısında 74. dakikada Yiğit Gökoğlan'ın yerine girerek ilk kez Süper Lig'de forma giymiş oldu. Ancak bu dışında devre arasında kadar forma şansı bulamadı. 2011-12 sezonunun ara transfer döneminden bonservisiyle beraber 1. Lig ekiplerinden Kasımpaşa'ya transfer oldu. Burada oynadığı ilk resmî karşılaşma olan ve 11 Ocak 2012 tarihinde MKE Ankaragücü'ne karşı oynanan Türkiye Kupası karşılaşmasından Hat trick yaparak takımının tur atlamasında önemli rol oynadı. Kasımpaşa, normal sezonu 4. olarak bitirirken Büyük, yarım devrede 6 gol atarak takımın en önemli oyuncularından oldu. Süper Lig'e çıkma play-off'ları ilk turunda Konyaspor karşısında, ilk maçta 1, ikinci maçta ise 3 gol atarak takımının finallere kalmasında en büyük rolü oynadı. Finalde, rakipleri Adanaspor'u 3-2 yenip Süper Lig'e çıkarlarken, Adem Büyük bir gol de finalde kaydetmişti. Böylece, kariyerinde üçüncü kez Süper Lig'e yükselme sevinci yaşadı. Süper Lig'deki ilk sezonunda yeni transfer Kalu Uche'nin arkasında kalarak, oyuna genellikle daha sonradan dahil oldu. 21 Ekim 2012'de Mersin İdman Yurdu ile 2-2 berabere kaldıkları lig maçında kariyerinin ilk Süper Lig golünü attı. Attığı gol ile takımına beraberliği getiren futbolcu, aynısını 2-2 biten Eskişehirspor maçında da yapmış ve sezonu 26 maçta 2 gol ile kapamıştı. Türkiye Kupası'nda da 1 gol kaydeden futbolcu, 5. turda Trabzonspor'a penaltılarla elenirken kendi penaltısını gole çevirmişti. 2013-14 sezonu başında da genellikle yedek