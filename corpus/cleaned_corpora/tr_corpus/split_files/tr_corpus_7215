Fëanor ve oğulları, Turgon, Thingol gibi krallar Melkor'la yapılan savaşlarda can vermiştir. Earandil'in Batı'ya yolculuğuna kadar yeryüzünü hakimiyeti altına alan Melkor, Earendil'in Noldor (sürgün edilen elf halkı) adına af dilemesiyle Valar ve Batı'nın elfleri tarafından bozguna uğratılmış ve elfler huzura kavuşmuştur. Ancak bu huzur kalıcı olmamış; önceden, bir Vala olan Aule'ye hizmet edip de daha günlerin başlangıcında Melkor'a dönmüş olan Sauron, Melkor'un yenilişinden sonra sinsi planlar yapmaya devam etmiştir. Melkor'un yenilişinden sonra Sauron Valar'dan af dilemiştir ve Valar tarafından affedilmiştir. Sadece Mandos bu karardan memnun olmamış ama sesini çıkarmamıştır. Sauron'un ihaneti ve sinsiliği ise şöyle anlatılır: Noldor'un Orta Dünya'daki krallığı Eriagon'lu demirci elflere dostça yaklaşır. Onlara bilmedikleri birçok şey öğretir ve onlardan büyülü yüzük yapım sanatını öğrenir. Daha sonra her zaman planladığı gibi onlara ihanet ederek diğer yüzükler ve yüzükleri kullananlar üstünde hakimiyet kazanmasını sağlayan Tek Yüzük'ü yapar. Tek Yüzük'ün yapılışından sonra çıkan savaş ise elf ve insanların ittifakı sonucunda Sauron'un yenilgisiyle sonuçlanır. Yine de Yüzük yok edilmez. Elflerin çoğu tekrar Valinor şehrine deniz üzerinden göç etmeye başlarlar. Az bir kısmı ise Kuytuorman, Ayrıkvadi ve Mithlond'da kalmaya devam eder. Tek Yüzük'ün çok sonraları tekrar ortaya çıkmasından sonra bir savaş daha yapılır. Yüzük, yüzük taşıyıcısı Frodo Baggins tarafından yok edilir ve kalan elfler de Batı'ya, Valinor'a, göç ederler. Artık insanların çağı başlamıştır. Kayapınar, Bozkır Kayapınar, Konya ilinin Bozkır ilçesine bağlı bir köydür. Köyün tarihi kesin olarak bilinmemektedir. Yaşam tarzı, konuşma dili, örf ve adetleri Anadolu'ya göç eden Türkmen boylarına benzemektedir. Yapı itibarıyla yapım tarihi bilinen en eski yapı 1874'te yapılan köy camisidir. Kayapınar ismi köyün güneyinde bulunan yüksek kayaların dibinden çıkan Kayapınar isimli pınardan gelmektedir. Köyün doğusunda Arslantaş Köyü, batısında Çağlayan Kasabası , Kuzeyinde Tarlabaşı Köyü , güneyinde ise Akçapınar Yaylası, Üçpınar Yaylası ve Çağlayan Yaylası vardır. Bozkır ilçesinin en uç köylerinden birisidir ve Antalya ili ile sınır komşusudur. Konya iline 129 km, Bozkır ilçesine 10 km uzaklıktadır. Bozkır ilçesinden köye 2 ayrı yol olup Tarlabaşı köyü civarında 2 yol birleşmektedir. Chari Nehri Chari ya da Shari Nehri, orta Afrika'da 949 kilometre uzunluğunda bir akarsudur. Orta Afrika Cumhuriyeti'nden doğarak Çad'a doğru akar ve Çad'ın başkenti N'Djamena ile Kamerun sınırını oluşturan Logon Nehri ile birleşerek Çad Gölü'ne boşalır. Başkent N'Djamena ve Sarh şehri de dâhil olmak üzere Çad nüfusunun büyük kısmı bu nehrin kıyılarında yoğunlaşmıştır. Nehir, Çad Gölü'nü besleyen kaynakların toplamda %90'ını oluşturur. Nehrin suladığı alanın yüzölçümü 548,747 km²yi bulur. Nehrin en büyük kolu Logon Nehri olup, daha küçük ölçekli kolları Bahr Salamat, Bahr Sahr, Bahr Aouk ve Bahr Keïta'dır. Tüm bu akarsu ağı bölgede büyük bir balıkçılık sanayi oluşmasına katkı sağlamıştır. Nehirde avlanan en değerli balık Nil levreği'dir. Eflak PrensliÄŸi Eflak Prensliği veya Eflak Voyvodalığı (Rumence: Principatul Valahiei), 14. yüzyılın başında Karpatlar ile Tuna, Siret ve Milcov nehirleri arasındaki devletçiklerin birleşmesi sonucu Câmpulung (daha sonra Curtea de Argeș) merkezli olarak kurulan ilk bağımsız Rumen prensliğidir. Eflak toprakları bir bütün hâline gelmeden önce bir takım göçebe topluluklar -sonuncuları Kumanlar ve Moğollardır- bu bölgeden akın akın geçerek ilerlemişlerdir. 1242 yılından sonra bölge, Altın Orda (Moğol İmparatorluğu'nun en batıdaki bölümü) ile Macaristan Krallığı arasında sınır bölgesi hâline gelmiştir. Oltu Nehri'nin doğusunda bulunan Büyük Eflak'taki Rumenler bu dönemde Moğollara vergi vermek zorunda kalmıştır. Küçük Eflak'takiler ise hükümdarı Macaristan kralları tarafından tayin edilen Severin Banlığı'nın baskısı altında kalmıştır. Altın Orda'nın bölge üzerindeki hakimiyeti 13. yüzyılın sonlarına doğru zayıflamış, eş zamanlı olarak Macaristan Krallığı'nda da büyük bir siyasi kriz baş göstermiştir. Bu olaylar sayesinde bölgedeki yeni türemiş devletler özerkliklerini güçlendirme imkânı bulmuştur. Eflak'ın kuruluşu, bir Rumen geleneğine göre Radu Negru (Kara Radu) adlı bir şahsın 1290'lı yıllarda beraberindeki kalabalık ile grupla Güney Karpatlar'ı geçerek Făgăraş'tan bölgeye gelişine rastlar. Daha güvenilir kaynaklara göre ise Oltu ve Argeş vadilerinde oturan Rumen hükümdarlarının kendi aralarından Basarab'ı lider seçmeleriyle gerçekleşmiştir. Voyvoda I. Basarab, Macaristan Krallığı ile ilişkilerini kesmiş ve kralının egemenliğini tanımamıştır. I. Basarab çeşitli ülkelerin desteğini almış ve 12 Kasım 1330 tarihinde Posada mevkiinde Macar Kralı I. Károly'e karşı kazandığı askerî zafer sonucunda özerklik elde etmiştir. Böylece bu tarihe kadar süren Macar üstünlüğü sona ermiştir. Rum Ortodoks Patrikhanesi'ne bağlı olan Eflak Metropolitliği, I. Basarab'ın oğlu Nicolae Alexandru (1352–1364) döneminde kurulmuştur. Eflak'ta ilk gümüş ve bronz para ise 1365'te darbedilmiştir. 1391'de ülke, Osmanlı Devleti'ne ilk kez haraç vermeyi kabul etmiştir. Tuna'nın sol yakasındaki Ulah devletlerinin varlığının en eski kanıtlarından biri, Ermenilere ait bir coğrafya kitabındaki bir bölümüdür. Kitabın söz konusu bölümü, ikinci bin yılın ilk yüzyıllarından kaldığı düşünülen bir eklentiye yer vermektedir ve bu eklenti "Sarmatların ülkesi" ile "Zagura" (Bulgaristan) civarında bulunan "Balak" isimli meçhul bir ülkeden bahsetmektedir. Ulah devletleri hakkındaki bir başka kaynak da Türklere ait olan "Oğuzname" adlı eserdir. Bu eserin 17. yüzyıldan kalma bir metinde bulunan kopyasında Kumanların Ulahlara ve başka halklara karşı giriştiği savaşlar anlatılmaktadır. Bir Türk boyu olan Kumanlar, 1064–1065 yıllarının hemen sonrasında Tuna Deltası'na yaklaşmışlar, 1068'den itibaren Aral Gölü ile Aşağı Tuna arasındaki bölgenin tamamını hâkimiyetleri altında tutmuşlardır. Lakin bu geniş topraklar üzerinde herhangi bir merkezî iktidar tarafından siyasi birlik kurulamamıştır. Değişik Kuman boyları bağımsız hükümdarlar veya hanlar tarafından yönetilmiştir. Bu hükümdarlar; Rus prenslikleri ve Bizans İmparatorluğu gibi komşu devletlerin siyasi hayatına karışmıştır. Balkan Dağları (bugün Bulgaristan sınırları içinde)'nda yaşayan Ulahlar, Bizans'a karşı saldırı hâlinde olan Kumanlar'a imparatorluk kuvvetlerinin bulunmadığı dağ yollarını göstermek suretiyle yardımcı olmuşlardır. Bu dönemde bahsi geçen "Ulah" teriminin içeriğine dair tartışmalar vardır. Bazı kaynaklara göre "Ulah" veya "Moesi" terimi, hem Rumenleşen Balkan halklarını hem de Bulgarlar ile Kumanları tanımlıyor olabilir. Bazı tarihçiler "Ulah" teriminin çobanlıkla geçinen toplumları tanımladığını ileri sürmüştür. 1185 yılında Bulgarlar ile birlikte Balkan Ulahları Bizans'a karşı bir ayaklanma çıkarmışlardır Ardından Kumanların ve Tuna'nın sol yakasında yaşayan Ulahların yardımıyla Balkan Dağları ile Eflak'ın güneyinde kalan Tuna Nehri arasında veya Eflak bölgesini içine alacak şekilde Balkan Dağları ile Karpatlar arasında İkinci Bulgar Devleti'ni kurmuşlardır. Batılı kaynaklar bu yeni devleti "Ulahya" veya "Ulahya ve Bulgarya" şeklinde adlandırmaktadır. Örneğin 1204'te papa, Bulgar kilisesinin başını "tüm Bulgarya ve Ulahya'nın priması" "(totius Bulgariae et Blaciae Primas)" ilan ederek bu bölgenin en yetkili piskoposu mertebesine yükseltmiştir. Bu devletin kuzeyini tanımlayan "Ulahya" teriminin bu şekildeki kullanımına 13. yüzyılın ortalarından sonra kaynaklarda rastlanmamaktadır. In 1211, King Andrew II of Hungary (1205–1235) settled the Töton Şövalyeleri in the region of Braşov in order to put an end to the frequent incursions of the Cumans into Transylvania. The knights were given all the territory they could conquer beyond the Carpathian Mountains as a fief to be held from the king of Hungary. According to a royal charter of 1222, the knights’ military power stretched across the Carpathians all the way to the Danube. That the Teutonic Knights won several victories “beyond the snowy mountains” "(ultra montes nivium)", that is to the south and to the east of the Carpathians, is also confirmed by papal letters. However, the Teutonic Knights were forced out of the territory in 1225 by King Andrew II, who claimed that they had ignored his authority. Osmanlı Devleti ile Eflak arasındaki ilk temas I. Vladislav'ın Osmanlı'dan yardım istemesiyle olmuştur. Fakat iki devlet arasındaki önemli olaylar Yaşlı Mircea döneminde başlamıştır. PloÅŸnik Muharebesi Nicolae Iorga'ya göre 1371'deki Çirmen Muharebesi'ne katılan Rumenler (Ulahlar) Teselya'da Yunanların egemenliği altında yaşayanlardır. 15. ve 16. yüzyıl Osmanlı vakayinamelerine göre 15 Haziran 1389 tarihinde gerçekleşen I. Kosova Muharebesi'nde Eflak kuvvetleri de Osmanlı Devleti'ne karşı savaşmıştır; fakat Rumen tarihçiler buna karşı çıkmaktadır. I. Kosova Savaşı'nda Eflak prensi Mirça Sırplara yardım etmiştir. Bunun üzerine Yıldırım Bayezid Eflak üzerine Türk kuvvetlerini göndermiştir. Mirça Yıldırım Bayezid'in şehzadeleri arasındaki savaşlara karışmış önce Musa Çelebi'ye daha sonra da Düzmece Mustafa'ya yardım etmiştir. 1417 yılında Çelebi Mehmet Eflak üzerine bir sefer düzenlemiş ve bu seferde Mirça'nın ordularını yenilgiye uğratmıştır. Bunun üzerine Eflak Prensliği Osmanlı Devleti'ne vergi ödemek zorunda kalmış böylelikle Osmanlı Devleti hakimiyetine girmiştir.Fatih Sultan Mehmet zamanındaki Eflak prensi III. Vlad Macarlar ile anlaşarak Osmanlı Devleti'ne vergilerini ödememiştir. Hamza Paşa komutasındaki iki bin kişilik bir orduyu pusuya düşürerek öldürmüştür. Niğbolu, Vidin ve Tuna kıyılarındaki şehirlere saldırıp bu şehirleri harap etmiştir. 1462 yılında Fatih Sultan Mehmet Eflak üzerine bir sefer düzenlemiştir. Kazıklı Voyvoda lakaplı III. Vlad Macaristan Krallığı'na sığınmıştır. Fatih Sultan Mehmet buraya güvenilir bir yönetici atamıştır. Fatih Sultan Mehmet'ten sonraki dönemlerde de buraya padişahın uygun gördüğü bir prens (voyvoda) atanmıştır. 1856 yılında Paris Antlaşması ile Eflak Prensliği ve Boğdan Prensliği ayrıcalıklı birer beylik haline gelmiştir. 1861 yılında Eflak Prensliği Boğdan Prensliği ile birleşmiştir. Severin (Țara Severinului, Banatul Severinului), Amlaş, Făgăraş (Țara Făgărașului) Logon Nehri Logon ya da Logone Nehri, Çad'da bulunan Chari Nehri'nin en büyük koludur. Logon Nehri'nin beslendiği kaynaklar Kuzey Kamerun, ve Güney Çad'dadır. Nehrin kıyıları boyunca pek çok bataklık bulunur. Akarsuyun çevresindeki başlıca yerleşim merkezleri, Çad'ın ikinci büyük kenti Moundou ve Kamerun'un en kuzeyde yer alan kenti Kousseri'dir. Çad'ın başkenti N'Djamena'da bu nehrin Chari ile birleştiği noktada kurulmuştur. Jane Seymour Jane Seymour (d. 1507/1508, ö. 24 Ekim 1537) Sir John Seymour ve Margaret Wentwort'ın kızıdır. VIII. Henry'nin Anne Boleyn'in idam edilmesinden sonra evlendiği 3. karısıdır. Oğlu VI. Edward'ın doğumundan sonraki iki hafta içerisinde doğumun yarattığı etkilerden dolayı hayatını kaybetmiştir. Seymour'un doğum tarihi tam olarak bilinmemekle birlikte 1508 olduğu üzerine genel bir kanaat vardır. Jane Seymour kendisinden önce gelen kraliçeler kadar iyi seviyede eğitim alamamıştır. Okumayı ve az seviyede yazmayı becerebilmesinin yanında asıl gerçek bir kadının olması gerektiği düşünülen özelliklere sahipti. Ev düzeni, el işleri gibi konularda yetenekliydi. Hatta yaptığı el işlerinden bazılarının bir yüzyıldan daha uzun süre bozulmadan muhafaza edildiği söylenmektedir. 30 Mayıs 1536 tarihinde kral VIII. Henry ile evlenmiş ve gelecekteki kraliçe olarak duyurulmuştur. Ancak taç giyme töreni yapılamamıştır. Kraliçe döneminde yerleşmekte olan Anglikan mezhebine dahil olmak yerine Katolik mezhebinin kurallarına sadık kalmıştır. İyi bir Hristiyan olarak yaşamı son bulmuştur. 1537 yılının ilk günlerinde hamile kalan kraliçe 12 Ekim 1537 tarihinde Hampton Kraliyet Sarayı'nda VI. Edward'i dünyaya getirmiştir. Doğumu sıkıntılı geçen kraliçe oğlunun vaftiz törenine katılamamıştır. Doğumdan sonra Lohusa Hummasına yakalanan Kraliçe 24 Ekim 1537 tarihinde Hampton Sarayında hayatını kaybetmiştir. Jane Seymour kayıtlarda Kral Henry'nin en sevdiği eşi olarak yer almaktadır. Kral öldükten sonra Jane'in yanına gömülmüştür. Birleşmiş Milletler Genel Kurulu Başkanlığı Birleşmiş Milletler Genel Kurulu Başkanlığı, Birleşmiş Milletler Genel Kurulu'nda her yıl gerçekleştirilen oylama sonucu belirlenen bir mevkidir. Kurulun her yıl eylülde başlayan oturumu ya da yıl içerisindeki özel, olağanüstü toplantılar dahil, Birleşmiş Milletler Genel Kurulu Başkanı tarafından yönetilir. Başkanlık makamı her yıl beş coğrafî bölge arasında değişir: Afrika, Asya, Doğu Avrupa, Latin Amerika-Karayipler ve de Batı Avrupa-Diğer Devletler. Dünyadaki büyük güçleri nedeniyle, Amerika Birleşik Devletleri, Birleşik Krallık, Fransa, Rusya, Japonya ve Çin gibi büyük güçlü ülkeler hiçbir zaman başkanlık makamını kazanamazlar. Mazhar Osman Usman Mazhar Osman, (d. 5 Mayıs 1884, Sofulu - ö. 31 Ağustos 1951, İstanbul), ruh ve sinir hastalıkları uzmanı, Türkiye'de ilk modern ruh sağlığı hastanesini kuran Türk hekimi. 1904 yılında "Askeri Tıbbiye" okulunu, Yüzbaşı rütbesiyle bitirerek doktor olan Mazhar Osman, "Gülhane Askeri Hastanesi Akliye Servisi"nde öğretmen yardımcılığına başladı. 1908 yılında Berlin ve Münih'e giderek nöroloji ve psikoloji dallarında uzmanlık eğitimi aldı. Tekrar Gülhane'ye dönen Usman, 1914'te Haseki'deki "Akıl Hastalıkları Müşahedehanesi"nin Başhekimi ve Müdürü oldu. Daha sonra "Haydarpaşa Askeri Hastanesi" Akliye ve Asabiye Mütehassıslığı'na getirildi. Mazhar Osman, Bakırköy'de bulunan ve terk edilmiş bir kışla olan Reşadiye Kışlası'nın bulunduğu araziyi devletten talep etti. Dönemin Cumhurbaşkanı Mustafa Kemal Atatürk, Başbakanı İsmet İnönü ve İçişleri Bakanı Refik Saydam'ın onayı ile 1924 yılında başlayan süreç, 15 Haziran 1927 tarihinde Bakırköy Ruh ve Sinir Hastalıkları Hastanesi'nin kurulmasıyla tamamlandı. Mazhar Osman, hastanede uzun süre Başhekimlik görevinde bulundu. 1933'te İstanbul Üniversitesi Psikiyatri Kliniği'ne Ordinaryüs Profesör olarak atandı. 1941'de Başhekimlik görevini bıraktı ve emekliye ayrıldığı 1951'e kadar öğretim üyesi olarak çalışmalarını sürdürdü. Türk Nöro-psikiyatri Cemiyeti’nin yanı sıra; "İçki İle Mücadele Cemiyeti" gibi sağlık derneklerinin kurucusu olan Usman, "Sinir Hastalıkları" (1935-1936, 2 cilt), "Keyif Veren Zehirler" (1934) gibi çeşitli mesleki eserler yazdı. Hamburg Akıl Hastalıkları Derneği, Fransız Nöroloji Derneği ve New York Nöroloji Akademisi gibi yabancı sağlık kuruluşlarının onur üyeliklerine seçildi. Türkiye'de ilk kez seroloji, nöro-patoloji ve deneysel psikoloji laboratuvarları oluşturulmasında önemli rol oynadı. 1951 yılında vefat etti. Mezarı Zincirlikuyu Mezarlığı'ndadır. Bakırköy Ruh ve Sinir Hastalıkları Hastanesi, bir dönem "Mazhar Osman Hastanesi" adıyla da anılmıştır. Carl Van Vechten Carl Van Vechten (17 Haziran 1880 - 21 Aralık 1964), Amerikalı yazar ve fotoğrafçı. Orta öğrenimini Washington, DC'de, üniversiteyi ise Chicago Üniversitesi'nde tamamladıktan sonra New York'a taşındı. Müzik ve edebiyat alanında yazılar yazdı, kitaplar yayımladı. 1930'lu yıllarda portre çalışmaları yapmaya başladı. Marlon Brando, Henry Miller, Orson Welles, Truman Capote, Salvador Dalí, Laurence Olivier, Frida Kahlo, Lotte Lenya ve Billie Holiday gibi alanlarında tanınmış birçok kişinin fotoğraflarını çekti. 1966'da Kongre Kütüphanesi tarafından 1,400 fotoğraf arşivi satın alınmıştır. TatarlÄ±, Dinar Tatarlı, Afyonkarahisar ilinin Dinar ilçesine bağlı bir beldedir. Beldeninde bulunduğu bölgede antik dönemlerden itibaren yerleşim izleri görülmektedir. Beldede Frig döneminden itibaren yerleşme olup, yerleşimin o dönemki adı "Campus Metropolitanus"' dur. Frigler' in Kimmer saldırıları sonucu yıkılmasından sonra yerleşim Pers egemenliğine geçti. Beldenin 3 km kuzeydoğusunda, Tatarlı-Şuhut yolunun batısında kayalık bir tepe üzerinde yer alan ve M.Ö 6. yüzyılın sonlarına tarihlenen Pers soylu mezarının olduğu "Tatarlı Tümülüsü" bulunmaktadır. Roma döneminde yarı bağımsız bir kent olup, İmparator adına Sardes kentiyle ortaklaşa bronz sikke bastırmıştır. Bizans egemenliğinde bulunan yerleşim, 11. yüzyıl sonlarından itibaren Türk egemenliğine geçmiştir. 1966 yılına kadar köy statüsünde olan yerleşim bu tarihten itibaren belde statüsüne yükselmiştir. Afyonkarahisar il merkezine 78 km, Dinar ilçesine 40 km uzaklıktadır. Dinar ilçesinin kuzeydoğusunda, Konya-Denizli karayolunun kenarında Çölovası olarak adlandırılan bölgede yer almaktadır. Kocaöz, Çobanlar Kocaöz, Afyonkarahisar ilinin Çobanlar ilçesine bağlı bir beldedir. Atatürk Mahallesi, Cumhuriyet Mahallesi, Fatih Mahallesi ve İstiklal Mahallesi adlı dört mahallesi vardır. Yapılan çevre incelemelerinde tarihi Arkaik Devrine kadar uzanır. Roma Döneminde gelişmiş, bölgenin en önemli şehirlerinden birisi haline gelmiştir. Roma Döneminin önemli şehirlerin birisi olan Anabora bu civarda kurulmuştur. Bu şehrin harabeleri Ilıca bölgesindedir. Kocaöz, Afyonkarahisar il merkezine 36, Çobanlar ilçe merkezine 6 km ve Bolvadin ilçe merkezine ise 25 km uzaklıktadır. Çiçektepe, Dinar Çiçektepe, Afyonkarahisar'ın Dinar ilçesine bağlı bir beldedir. Belediye başkanı: ADEM AYTUĞ'dur. . Fatih Mah.lşş Doğanlı, Dinar Doğanlı, Afyonkarahisar ilinin Dinar ilçesine bağlı bir beldedir. Çölovasında ki en eski köy yerlerşimlerinden biri olup kökeni türkmendir. Türkmenlerin bayat oymağına bağlıdırlar HaydarlÄ±, Dinar Haydarlı, Afyonkarahisar ilinin Dinar ilçesine bağlı bir beldedir. Haydarlı Beldesi Türkiye'de devlet hastanesi olan iki beldeden birisidir. Burada bir yatılı bölge okulu da bulunmaktadır. Haydarlı Kasabası Dinar-Çay yolunda 35. km'de bulunan ve Çölovası diye anılan bölgedeki 7 kasaba ve 9 köyden biridir. Geçim kaynağı patates, pancar, afyon, anason tarımı ve hayvancılıktır. İncesu, Keçiborlu İncesu, Isparta iline bağlı, Keçiborlu ilçesinin bir belediyesidir. Köy, 1919'dan beri aynı adı taşımaktadır. Daha önceleri Afyonkarahisar ilinin Dinar ilçesine bağlıyken referandum sonucu 14 Mayıs 2004 tarihindeki İçişleri Bakanlığı kararıyla Isparta ilinin Keçiborlu ilçesine bağlandı. 1973 yılında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Keçiborlu ilçe merkezine 12 km uzaklıktadır. KadÄ±lar, Dinar Kadılar, Afyonkarahisar ilinin Dinar ilçesine bağlı bir beldedir. Belediye başkanı: Kasım Özkan'dır. Kınık, Dinar Kınık, Afyonkarahisar'ın Dinar ilçesine bağlı bir beldedir. Uluköy, Dinar Uluköy, Afyonkarahisar ilinin Dinar ilçesine bağlı bir beldedir. Eski adı Beyköy’dür. Belediye başkanı Orhan Kürkçü'dür. YÄ±prak, Dinar Yıprak, Afyonkarahisar'ın Dinar ilçesine bağlı bir beldedir. Yıprak, 7 Mart 1992 tarihinde beldeye çevrildi. Belde, Afyonkarahisar il merkezine 97, Dinar ilçesine 52 km mesafededir. Beldenin ekonomisi, tarım ve hayvancılığa dayanır. Tarımda, pancar ve patetes ön plandadır. Ersun Kazançel Ersun Kazançel (d. 11 Eylül 1936, Trabzon - ö. 24 Ağustos 1993, İstanbul), Türk tiyatro, sinema ve dizi oyuncusu. Trabzon doğumlu olan Ersun Kazançel, Şehir Tiyatroları sanatçısı olup, birçok oyunun dışında, 1958 yılından itibaren, sinema ve dizi filmlerde de rol almış, genellikle naif rollerde yardımcı oyuncu olarak tiyatro ve sinema sanatına emek vermiş sanatçılardandır. Alman Pinscher Alman Pinscher, aralarında Dobermann, Minyatür Pinscher, Affenpinscher, Minyatür Schnauzer, Dev Schnauzer ve Schnauzer’in de bulunduğu Almanya kökenli bir köpek türüdür. Tel saçlı ve yumuşak kürklü Pinscher’ler, köpek kitapalrında 1884 tarihinde gösterilirler. Bu orta boylu köpekler, eski Avrupalı çoban ve bekçi köpeklerinin torunlarıdır ve Birleşik Krallık kökenli benzer teriyerlerle alakaları yoktur. Souleymanou Hamidou Souleymanou Hamidou (d. 22 Kasım 1973, Mokolo), Kamerunlu eski millî futbolcudur. Hamidou, 1999 yılında Cotonsport FC takımında forma giymiştir. 1999-2000 yılları arasında bu takımda forma giymiştir. 2000 yılında Çaykur Rizespor'a transfer olmuş ve 3 sezon boyunca Çaykur Rizespor forması giymiştir. 2003 yılında Denizlispor'a transfer olmuştur. Denizlispor formasını 5 sezon giymiştir. 2006 sezonunda oynanan Fenerbahçe maçı öncesi kızını kaybetmiş ve onun moralsizliği ile çıktığı karşılaşmada 6 gol yemiştir. 2008 yılında Denizlispor ile sözleşmesini feshetmiş ve Kayserispor takımından ayrılan Dimitar İvankov'un yerine Kayserispor'a transfer olmuştur. Kayserispor forması ile çıktığı 16 Süper Lig maçında yediği sadece 7 gol ile Süper Lig'de Beşiktaş takımından sonra son 20 yılın en iyi performansını göstermiş ve Avrupa Takımları arasında kalesinde en az gol gören 2. kaleci olmuştur. Kayserispor ile olan sözleşmesi 24 Mayıs 2011'de feshedilmiştir ve futbolu bırakmıştır. Souleymanou Hamidou, Kamerun millî futbol takımı formasını 2000 yılında giymeye başlamıştır. Millî forma ile 29 maçta görev almıştır. 2006 Afrika Uluslar Kupası, 2008 Afrika Uluslar Kupası ve 2010 Afrika Uluslar Kupası ile 2010 FIFA Dünya Kupası'nda Kamerun millî futbol takımı kadrosunda yer almıştır. Fenerbahçe (futbol takımı) 1989-90 sezonu Fenerbahçe (futbol takımı) 1989-90 sezonu, Fenerbahçe'nin kuruluşundan itibaren 83. ve ulusal ligdeki 32. sezonudur. Harald Schumacher - Murat Aydın - Taygun Erdem - Hasan Özdemir - Batur Altıparmak - Ergin Parlar - Şenol Ustaömer - Sedat Karaoğlu - Bilal Şar - Erdi Demir - Serdar Şenkaya - Cafer Orbay - Rıdvan Dilmen - Şenol Çorlu - Nezihi Tosuncuk - Neşhet Muharrem - Oğuz Çetin - Henrik Nielsen - Aykut Kocaman - Müjdat Yetkiner - İsmail Kartal - Durmuş Çolak - İvan Vişnevski - Cevdet Çapar - Hakan Tecimer - Turhan Sofuoğlu - Şenol Ulusavaş - Vedat Uysal - Necat Barut - Can Barhan - Nurettin Yıldız Lig tarihinin belki de en şanssız sezonunu geçiren sarı-lacivertliler, Trabzonspor maçında ağır bir şekilde sakatlanan Rıdvan Dilmen, sarılık olarak 6 ay oynayamayan Toni Schumacher, menisküs olan Turan Sofuoğlu, Şenol Ustaömer ve Serdar Şenkaya ile ağır sakatlıkları bulunan Hakan Tecimer ve Ivan Vichnevski olmadan yoluna devam etti. 7. hafta itibarıyla 6 galibiyet ve bir yenilgi ile Trabzonspor'un ardından ikinci sırada bulunan takım, arka arkaya puan kayıpları ile ilk yarıyı 34 puanla Beşiktaş ve Trabzonspor'dan sonra üçüncü sırada tamamladı. İkinci yarı toparlanan Fenerbahçe 25. haftada liderliği ele geçirse de, bir hafta sonra Bursaspor'a 2-0 öndeyken 3-2 yenilerek üçüncülüğe geriledi. Sonraki hafta ise Trabzonspor'u 1-0 yenerek şamkpiyonluk yarışında bir önceki sezon gibi Beşiktaş ile başbaşa kaldı. Lider Beşiktaş'ın 3 puan gerisinde girdiği 33. haftadaki kader maçında siyah beyazlılara 3-1 yenilen takım lig ikinciliğinde kaldı. Ligde alınan iki flaş skor 16. haftada Beşiktaş'a karşı alınan 5-1'lik yenilgi ve 29. haftada Galatasaray'a karşı alınan 5-1'lik galibiyetti. Maçlar ve alınan sonuçlar şu şekildedir: O sezon kupada tek maçlı eliminasyon sistemine geçildi. İkinci turda Karşıyaka'yı 1-0, çeyrek finalde de Ankaragücü'nü 3-2 ile safdışı bırakan Fenerbahçe yarı finalde Beşiktaş'a 3-0 yenilerek elendi. Sezonun lig ve kupa şampiyonu Beşiktaş olduğundan, statü gereği lig ikincisi Fenerbahçe kupada final oynamaya hak kazandı. 30 Mayıs günü oynanan maçta o sezon oynadığı beş Beşiktaş maçında beş yenilgi alan ve 14 gol yiyen Fenerbahçe, Hakan Tecimer, Şenol Çorlu ve Aykut Kocaman'ın golleriyle 3-0 öne geçtiği karşılaşmayı 3-2 kazanarak sezonu mutlu kapattı. Bir önceki sezonu şampiyon tamamlayan Fenerbahçe dört yıl aradan sonra Avrupa Kupalarına katılmaya hak kazandı ve 1. turda Çekoslovakya şampiyonu Sparta Prag ile eşleşti. 1990 FIFA Dünya Kupası'nda çeyrek final oynayan Çek ulusal takımının ilk onbirine 6 oyuncu veren bu takım karşısında sarı-lacivertli takım ilk maçta deplasmanda 1-0 öne geçmesine rağmen 3-1 yenildi. İkinci maç eski başkan Tahsin Kaya'nın stat gelirlerine temlik koyması nedeniyle Ali Sami Yen Stadyumu'nda oynandı ve Fenerbahçe inanılmaz goller kaçırdığı maçı da 2-1 kaybetti ve Kupa'ya veda etti. Adam Fawer Adam Fawer (d. New York, 1970), Amerikalı roman yazarı. İlk romanı "Olasılıksız", on sekiz dile çevrilmiş ve "en iyi ilk roman" dalında 2006 International Thriller Writers Ödülünü kazanmıştır. 2008 Nisan ayında da ikinci romanı olan "Empati" çıkmıştır. "Empati", 2008 yılında Almanca, Japonca ve Türkçe yayımlanmıştır. Türkiye'deki yayıncısının ısrarları üzerine tamamladığı üçüncü romanı "Oz", 2016'da yalnızca Türkçe olarak yayımlanmış, ancak genellikle olumsuz eleştiriler almıştır. Fawer, Pennsylvania Üniversitesi'nde lisans ve lisansüstü derecelerini tamamlamıştır. Stanford Graduate School of Business'da MBA'ini yapmıştır. Kariyeri esnasında Fawer; Sony Music, J.P. Morgan ve son olarak da About.com gibi türlü şirketler için çalışmıştır. Fawer, hayat arkadaşı ve iki oğluyla New York'ta yaşamaktadır. Simit (anlam ayrımı) Ä°brahim Ege İbrahim Ege (d. 3 Şubat 1983, Erzurum), Türk futbolcudur. Orta saha oyuncusudur. Erzurumspor altyapısından yetişen Ege, sırasıyla 2001-2003 yıllarında Erzurumspor, 2003-2006 yıllarında Trabzonspor'da oynamış ve 2005-2006 sezonu devre arasında Denizlispor'a transfer olmuştur. İlk Süper Lig tecrübesini Erzurumspor'un 5 Mayıs tarihinde Adanaspor'a karşı oynanan maçla kazandı. Ege, 2007-2008 sezonunda MKE Ankaragücü'ne transfer olmuştur. 2009/2010 Sezonunun ilk yarısında Diyarbakırspor'da forma giymiştir. 2. yarıda Denizlispor ile anlaşmıştır. 2010 yılında Denizlispor'la anlaşması feshedilerek gönderilmiştir. Erzurumspor ile çıktığı 28 maçta 2 gol atarak Trabzonspor ile anlaşma sağladı. Trabzonspor ile 3 sezonda 36 maç altında 2 gol atmıştır. Trabzonspor'dan takımın kamp yaptığı otelde kalan bir kadını taciz ettiği için apar topar kamptan gönderilip kadro dışı kalmıştı. Daha sonra takımdan gönderildi. Bu olaydan sonra Denizlispor ile anlaşma sağladı. Denizlispor ile 1 sezonda 31 maç altında 1 gol atarak MKE Ankaragücü'ne transfer oldu. MKE Ankaragücü ile 1 sezonda 32 maç altında hiç gol gösterme başarısı yakalayamamıştır. MKE Ankaragücü'den Diyarbakırspor'a transfer oldu. Diyarbakırspor da 1 sezonda 10 maç altında yine gol gösterme başarısı yakalayamamıştır. Diyarbakırspor'dan sonra tekrar eski kulübü olan Denizlispor ile sezonun 2. yarısında anlaşmıştır. Denizlispor ile çıktığı 2. yarı maçlarında 10 maç altında gol gösteremedi. Sezon bitiminde Denizlispor 1. Lig'e düşünce takımdan gönderildi. 2010-2011 sezonunda Konyaspor'la anlaştı. 2011 yılında sözleşmesi karşılıklı olarak feshedildi ve sezonun kalan bölümü için 1. Lig ekiplerinden Mersin İdman Yurdu'yla anlaştı. 2 kez millî takımlara çağrılan İbrahim Ege, 1 kez Türkiye U-20, 1 kez de Türkiye U-21 forması olmak üzere toplam 2 kez millî formayı giymiştir. Teriyer Teriyerler, bir köpek ırkı grubu. Genelde küçük olan bu köpekler, cesur, canlı, enerjik ve hiperaktif bir kişiliğe sahiptir. Bu ırk ailesinin en büyük türü Airedale teriyeridir. Teriyer türlerinin çoğu Britanya Adaları’nda ortaya çıkmıştır ve sıçanları, tavşanları, tilkileri kontrol altında tutmak için kullanılmıştır. Daha büyük bazı türler ise, porsuk avlamak için kullanılmıştır. Teriyer sözcüğü, Latince “yer” anlamına gelen terra ve Orta Fransızcadaki terrier sözcüğünden gelmektedir. Teriyerler geçmişte kan sporlarında da kullanılmıştır. Örneğin bir çukur dolusu sıçanı temizlemek gibi oyunlarda kullanılarak susitimal edilmişlerdir. Bu tür yarışmalarda tüm sıçanları en kısa zamanda öldüren köpek yarışmayı kazanır. Boğa teriyerleri, özellikle köpek dövüşlerinde kullanılmışlardır. Bugün, teriyerlerin çoğu evcil hayvan olarak beslenmektedir. Sahiplerine karşı sadık ve sıcakkanlıdır ama bir o kadar da kıskançtırlar aile içerisinde “önemli karakter” olarak yer alabilirler. Yorkshire teriyeri gibi bazı ırklar AKC ve TKC gibi bazı kulüplere göre teriyerler kategorisinde değil, süs köpekleri kategorisinde değerlendirilirler. Júlio César Mendes Moreira Júlio César Mendes Moreira (d. 19 Ocak 1983, Pouso Alegre, Minas Gerais, Brezilya), Brezilyalı sol bek pozisyonunda değerlendirilen futbolcudur. Pouso Alegre , Minas Gerais, Brezilya doğumlu, Júlio César, profesyonel kariyerine “Portuguesa Santista” kulübünde Ocak 2004'te başlamıştır. Sözleşmesi Ekim 2005'e kadar uzatılmıştır ama “Inter de Limeira” takımına kiralanmıştır. 1 Aralık 2005'te sözleşme imzaladığı "Clube Atlético Recreativo e Catalano "yu Bulgaristan futbol takımı "PFC Belasitsa Petrich" için Ocak 2006'da bırakmıştır. 1 Eylül 2006-Haziran 2008 tarihleri arasında Süper Lig'de iki sene Denizlispor forması giymiştir. 2008'de Kocaelispor'a transfer olmuştur. Türkiye'de Süper Lig'de toplam altmış dört maçta forma giyen Moreira, toplam dört gol atmıştır. Denizlispor tecrübesinden sonra Bulgaristan kulübü Montana'ya geçmiştir. Buradan Ukrayna takımı FC Metalurh Donetsk için top koşturdukdan sonra Brezilya kariyerine geri dönmüştür. Sırasıyla “Ipatinga Futebol Clube” ve “Salgueiro Atlético Clube” en son “Clube Atlético Metropolitano” ile sözleşme imzalamıştır.Geçtiğimiz günlerde tekrar Türkiye'ye dönerek Adana Demirspor ile sözleşme imzalamıştır. Renny Vega Renny Vicente Vega Hernández (d. 4 Temmuz 1979, Acarigua), Venezuelalı futbolcudur. Kalecidir ve Venezuela millî futbol takımı ile Deportivo La Guaira'nın file bekçiliği görevini üstlenmiştir. 2007-2008 sezonunda Bursaspor'a transfer olmuştur. 2009 yılında Denizlispor'la olan anlaşması karşılıklı olarak feshedilmiştir. Ulster Ulster (İrlandaca: "Cúige Uladh / Ulaidh", İskoçça: "Ulstèr") İrlanda'nın Munster, Connacht, Leinster ve Ulster'den oluşan dört ilinden biridir. Genelde, Birleşik Krallık'a bağlı Kuzey İrlanda bölgesini tanımlamak için kullanılır. 1844 Yılında İngiltere'de İşçi Sınıfının Koşulları 1844 Yılında İngiltere'de İşçi Sınıfının Koşulları (Almanca: Die Lage der arbeitenden Klasse in England Friedrich Engels'in en ünlü çalışması. Victoria devri'nde İngiltere'deki işçi sınıfının koşullarının anlatıldığı bu çalışma, Engels'in ilk kitabıdır. Engels'in 1842-1844 yılları arasında kaldığı Manchester'da yazdığı bu kitap, 1845 yılında Almanca olarak basılmıştır. Manchester, o sıralarda Sanayi Devrimi'nin hızla yaşandığı şehirlerden biriydi, Engels de bu çalışmasında hem kendi gözlemlerinden hem de o dönemde yayımlanan çeşitli rapor ve makalelerden yararlanmıştır. Endüstriyel işçi sınıfının durumunun özetlendiği bu kitap, konunun Alman takipçilerine sesleniyordu. Babasının ortak olduğu firmada çalışması için yollandığı Manchester`da yaptığı gözlemler Engels'i daha radikal bir düşünceye taşımıştır. Daha sonra Paris'e gelerek Karl Marx'a bu çalışmasını göstermiş ve Marx ile ömür boyu sürecek bir dostluğa başlamışlardır. Kitap ancak 1887 yılında İngilizce'ye çevrilmiştir. Halil AÄŸar Halil Ağar (1920, Besni - 13 Aralık 2004), Türk siyasetçi. Ankara Üniversitesi Hukuk Fakültesi mezunudur. Ankara Defterdarlığı Kâtipliği, Serbest Avukatlık, Çiftçilik, Muş, İslahiye Hâkim Yardımcılıkları, Mardin, Malatya, Gaziantep Cumhuriyet Savcı Yardımcılıkları, Ceyhan Sulh Hâkimliği, Osmaniye, İskenderun Cumhuriyet Savcılıkları, Elektrik İşleri Etüt İdaresi Danışmanlığı, Cumhuriyet Senatosu Adıyaman Üyeliği (15 Ekim 1961 - 2 Haziran 1968) ve 4.(XV.) ve 5.(XVI) Dönem Adıyaman Milletvekilliği yapmıştır. Evli ve altı Çocuk babasıdır. 1961 yılında Yeni Türkiye Partisi'nden Cumhuriyet Senatosu Adıyaman Üyeliğine seçilmiştir. Daha sonra YTP'den istifa ederek, Adalet Partisi'ne geçmiş, ardından 1973 ve 1977 yılında yapılan seçimlerde TBMM'ye 4.(XV.) ve 5.(XVI.) Dönem Adıyaman milletvekili olarak seçilmiştir. 12 Eylül 1980 askeri darbesinin ardından siyaseti bırakmıştır. 13 Aralık 2004 yılında Ankara'da vefat etmiş, 14 Aralık 2004'te Adıyaman'ın Besni İlçesi'nde toprağa verilmiştir. Avşar boyuna mensuptur. Türkiye Cumhuriyeti'nin ilk milletvekillerinden Reşit Ağa'nın torunudur. Reşit Ağa Gaziantep ve Malatya olmak üzere ölümüne kadar 5 dönem milletvekilliği yapmıştır. Reşit Ağar, Avşar boyuna mensup olup yörenin büyük aşiretlerinden Hüveydilerin lideri idi. Daha sonra oğlu Sait Ağar XI.dönem Adıyaman milletvekili seçilmiştir. Halil Ağar siyaseti bıraktıktan sonra ölümüne kadar babasından kalan geniş arazilerde çiftçilikle uğraştı. 2011 seçimlerinde torunu Sadık Burak Gelir Adıyaman MHP listesinden 1. sırada Adıyaman milletvekili adayı olmuştur. Reformizm Reformizm ya da evrimsel sosyalizm, kademeli artan demokratik ilerlemenin toplumun temel ekonomik ilişkilerini ve politik yapısını değiştireceğini söyleyen görüş. Bu görüş Marksist düşüncede yer alan toplumu, spesifik anlamda altyapıyı, değiştirmek için devrimin şart olduğu yönündeki devrimci anlayışa karşıdır. Bu nedenle gerçek sosyalist ve komünistler tarafından Revizyonizm, Oportünizm, Parlemantarizm gibi kuramlarla yan yana tutulur. Sosyalist reformizm ilk defa iki önemli sosyal demokrat Eduard Bernstein ve Karl Kautsky tarafından ortaya atılmıştır. Bu görüş kısa sürede Rosa Luxemburg ve Lenin gibi devrimci düşünürlerin ve politikacıların eleştirisine maruz kalmıştır. Bolşeviklerin Rusya'da kontrolü ele geçirmesinden sonra reformistler Komintern tarafından Avrupa'da koşulların oluşmasına rağmen devrimin önünde engel teşkil eden burjuva sözcüsü sosyal faşistler olarak nitelendirilmiştir. Günümüzde reformistler, ülkeden ülkeye tanım değişmekle beraber ortanın solu olarak adlandırılabilir. Genellikle reformizmin politik hareketi sosyal demokrasi partileri çatısı altında yansır. Çıplak Vatandaş Çıplak Vatandaş, Başar Sabuncu tarafından yazılıp yönetilen ve Şener Şen'in başrolde olduğu bir filmdir. Dönemin ortadirek (memur) kesiminin sıkıntılarını ve bu sıkıntılardan bunalan İbrahim'in yaşantısının bir dönemini anlatır Film 4:3 (TV) görüntü oranı ile çekilmiştir . Devlet memurluğu yapan İbrahim (Şener Şen) geçim sıkıntısı çekmeye başlar. Birçok ek iş yapsa da ekonomik durumu gittikçe kötüleşir. Sonunda kendini kaybederek soyunur bir caddenin ortasında koşmaya başlar. Medyanın olayı keşfetmesinden sonra "Çıplak Vatandaş" olarak tanınır. Bu şekilde namuslu bir memur olarak elde edemediği gelirin binlerce katı tutarda para kazanacaktır. Fiat Marea Fiat Marea, Fiat'ın ürettiği otomobil modeli. İlk kez 1996 Aralık ayında Dünya lansmanı yapıldı. Brezilya ve diğer Amerika ülkelerinde satışa sunuldu.1997 - 2001 yılları Italya'da üretilen araç 2001 yılında Tofaş'ın Bursa'daki fabrikasında üretilmeye başladı. 2002 Haziran ayında ise yenilendi ve ikinci nesline kavuştu. 2007'de üretimi son bularak yerini Fiat Linea'ya bırakmıştır. Benzinli Motorlar Benzinli ve Metan GazlÄ± Motor Turbo Dizel Motorlar Common-Rail Turbo Dizel Motorlar Standart Donanım: Sürücü Hava Yastığı, Klima, Elektrikli ve ısıtmalı Aynalar, Ön ve arka kol dayama, İçeriden açılan depo ve bagaj kapağı, Elektrikli Ön Camlar(1999 Model Öncesi). Opsiyonel Donanım Yolcu Hava Yastığı, ABS. EBD Standart Donanım:Sürücü Hava Yastığı, Klima, ABS, EBD, Elektrikli ve ısıtmalı Aynalar, Ön ve arka kol dayama,deri direksiyon ve vites topuzu, İçeriden açılan depo ve bagaj kapağı, Elektrikli Ön Camlar, Far Yıkama(1999 Model Öncesi). Opsiyonel Donanım: Elektrikli Arka Camlar, Yolcu Hava Yastığı, Yan Hava Yastıkları, Deri Koltuklar, Sunroof Standart Donanım: Sürücü ve Yolcu Hava Yastığı,yan hava yastıkları, ABS, EBD, Klima, Elektrikli Ön ve Arka Camlar, Elektrikli ve ısıtmalı Aynalar, İçeriden açılan depo ve bagaj kapağı, Ön ve arka kol dayama, deri direksiyon ve vites topuzu, Far Yıkama(2000 Model Öncesi). Opsiyonel Donanım: Deri Koltuklar, Sunroof Standart Donanım: Sürücü ve Yolcu Hava Yastığı, Klima, Elektrikli ve ısıtmalı Aynalar, Ön ve arka kol dayama, İçeriden açılan depo ve bagaj kapağı, Elektrikli Ön Camlar,elektrikli arka camlar Opsiyonel Donanım ABS. Standart Donanım: Sürücü, Yolcu ve Yan Hava Yastıkları, Klima, ABS, EBD, Elektrikli ve ısıtmalı Aynalar, Ön ve arka kol dayama,deri direksiyon ve vites topuzu, İçeriden açılan depo ve bagaj kapağı, Elektrikli Ön ve Arka Camlar, Elektrikli sürücü koltuğu. Opsiyonel Donanım: Deri Koltuklar, Sunroof Standart Donanım: Sürücü ve Yolcu Hava Yastığı,yan hava yastıkları, ABS, EBD, Klima, Elektrikli Ön ve Arka Camlar, Elektrikli ve ısıtmalı Aynalar, İçeriden açılan depo ve bagaj kapağı, Ön ve arka kol dayama, deri direksiyon ve vites topuzu, Deri koltuklar. Ford Focus Ford Focus, Ford'un ürettiği kompakt otomobil modelidir. İlk nesil Focus Temmuz 1998'de Avrupa'da, 1999'da ise Kuzey Amerika'da satışa sunuldu. Avrupa, Kuzey ve Güney Amerika ve Güney Afrika'da Ford Escort, Asya ve Avustralasya pazarlarında ise Ford Lazer modelinin yerini aldı. 2005'te satışa sunulan ikinci nesil Focus, 2008'de makyajlandı. 2011'de üçüncü nesil satışa sunuldu. Focus'un sportif modeli olan Focus RS temel alınarak tasarlanan Ford Focus RS WRC ralli otomobili, 2006 ve 2007 Dünya Ralli Şampiyonası sezonlarında Ford'a Üreticiler Şampiyonluğu kazandırdı. Tasarım sürecinde CW170 olarak adlandırılan Focus, ismini Ghia tarafından 1991 Cenevre Otomobil Fuarı'nda tanıtılan bir konsept otomobilden aldı. Focus'un tasarımındaki kimi öğeler, daha Ford tarafından hazırlanan bazı konsep otomobillerde de yer almaktaydı. İlk kez 1996'da Ka ve 1998'de Cougar modellerinde kullanılan Ford'un New Edge tasarım felsefesinin devamı olan Focus, dönemi için sıradışı bir tasarıma sahipti. Aracın tasarımı Jack Telnack tarafından düzenlenmiş ve Claude Lobo ile Avustralyalı tasarımcı John Doughty tarafından hazırlanmıştır. Yeni aracı Ford Focus olarak adlandırma kararı 1998 başlarında alınmıştır. Ford'un üst düzey yönetimi, daha önceki "Escort" adını yeni nesil küçük aile araçları için saklama kararı almışlardır. Temmuz 1998'de ortaya çıkan bir son dakika pürüzü, aracın Almanya pazarı için farklı adlandırılmasını gündeme getirmiştir. Köln mahkemesinin, Hubert Burda Media'nın yayınladığı "Focus" dergisinin itirazı üzerine değerlendirmeye aldığı bir davada Ford, firmayla anlaşmış ve Almanya pazarı için farklı bir isimlendirmeye gitmek zorunda kalmamıştır. İlk nesil Focus, 5 kapılı hatchback, 4 kapılı sedan, 3 kapılı hatchback ve 5 kapılı station wagon gövde tipleriyle satılmıştır. Birinci nesil Focus, Ford'un Saarlouis, Almanya; General Pacheco, Arjantin; Valensiya, İspanya; Santa Rosa, Filipinler; Chungli, Tayvan; Vsevolozhsk, Rusya ve Valencia, Venezuela fabrikalarında üretilmiştir. İlk nesil Focus'ta Mondeo'da kendini kanıtlayan 1.8 L ve 2.0 L Zetec-E motorları ile Fiesta ve Puma'da da kullanılan 1.4 L ve 1.6 L Zetec-SE motorları kullanılmıştır. ST170 ve RS performans modellerinde 2.0 L Zetec-E motorunun modifiye edilmiş versiyonlarına yer verilmiştir. İlk etapta araçta Deutz tarafından 1980'lerde tasarlanan Endura TDDI motorunun güncellenmiş versiyonları satışa sunulmuş, 2002'de ise bu motorun yerine Duratorq TDCI dizel motorlar kullanılmaya başlanmıştır. Focus, 2001 yılında 2002 model yılı için makyajlanmıştır. Bu makyajda farlar ve tamponlar yenilenerek sinyaller farlarla bütünleştirilmiş, ön ızgara ve sis farları yenilenmiş, opsiyonel olarak xenon far seçeneği, 6 disk CD çalar, navigasyon sistemi, dijital klima ve TDCi motor seçeneği eklenmiştir. Ayrıca donanım seviyeleri ve renk seçenekleri güncellenmiştir. Aynı dönemde Avrupa'da satılan 1.6 L Zetec motor üzerinden geliştirilen ve bioetanol ve benzin kullanımına izin veren esnek yakıtlı araçlar İsveç pazarında satışa sunulmuştur. Ford, 2000 model Focus'un Kuzey Amerika'daki satışlarını Ekim 1999'da başlattı. Araç ilk etapta 3 kapılı hatchback, 4 kapılı sedan ve 5 kapılı station wagon gövde stillerinde satışa sunuldu. 5 kapılı hatchback, Toronto'daki Kanada Uluslararası Otomobil Fuarı'nda tanıtılarak 2002 model yılında satışa sunuldu. Focus, piyasaya çıkışında kısa bir süre sonra ABD'de en çok satan on otomobil arasına yerleşti. Focus RS WRC modeli, Dünya Ralli Şampiyonası'nda yarışmak için 1999 yılında Ford Escort WRC aracı yerine tasarlanmıştır. Araç, Monte Carlo Rallisi'nde Colin McRae ve Simon Jean-Joseph ile ilk kez yarışmıştır. Araç ilk yarışında en iyi etap zamanlarını elde ederek ciddi bir rakip olduğunu göstermiştir, ancak kurallara aykırı bir su pompası kullanılması üzerine iki araç da yarıştan diskalifiye edilmiştir. İki sonraki yarış olan Safari Rallisi'nde ise Colin McRae'nin Focus'u en yakın rakibi olan Didier Auriol'ün Toyota'sının 15 dakika önünde yarışı tamamlayarak kazanan olmuştur. Ford 2003 Dünya Ralli Şampiyonası sezonunun ikinci yarısında yeniden tasarlanan Focus WRC ile yarışmıştır. Yeni araç Focus RS WRC 03 olarak adlandırılmıştır. Aracın birçok parçası sıfırdan tasarlanmış, daha hafif bir gövde ve aerodinamik olarak geliştirilmiş ön tampon ve kanada yer verilmiştir. Araç, Markko Märtin pilotajında iki yarış kazanmıştır. 2004 ve 2005 sezonlarında Focus RS WRC 03'ün geliştirlmiş hali olan 04 ve 05 modelleri kullanılmıştır. Focus RS WRC 04 sezon boyunca üç yarış kazanmıştır. 2005 yılında artık rekabetçi olamayan Focus RS WRC 05, sezonu yarış kazanmadan kapatmıştır. Kod adı C307 olan ikinci nesil Focus, Volvo S40, V50 ve C70, Mazda3 ve C-MAX modellerinde de kullanılan, Ford'un global ortaklıklarında kullandığı Ford C1 platformu üzerinde tasarlandı. Araç ilk kez 2004 Paris Otomobil Fuarı'nda tanıtıldı. Birinci nesil Focus'un başarısında önemli bir etmen olan süspansiyon tasarımı, ikinci nesilde de kullanıldı. %10 daha rijit şasi yapısı sayesinde aracın sürüş karakteri geliştirildi. Sedan hariç ilk nesille aynı gövde tipleri sunulan aracın sedan versiyonu 2005'te satışa sunuldu. İkinci nesil, atasına göre daha geniş ve ağırdı. Aks mesafesi önceki nesle göre 25 mm, uzunluğu 168 mm, yüksekliği 8 mm artan araç, aynı zamanda 22 mm daha genişti. Aracın boyutlarındaki artış sayesinde iç mekan genişletilmiş ve bagaj hacmi arttırılmıştı. Araçta anahtarsız giriş sistemi, Güneş ışınlarını yansıtan ön cam, adaptif ön farlar, Bluetooth telefon bağlantısı ve müzik, telefon ve klima sistemleri için ses kontrolü mevcuttu. Yeni nesilde ayrıca Durashift 6 ileri manuel, Durashift 4 ileri otomatik, Durashift 5 ileri manuel veya standart manuel şanzımana yer verilmişti. İkinci nesil Focus, EuroNCAP çarpışma testlerinden kendi sınıfında o güne dek alınan en yüksek puanı almıştı. Araç önden çarpışma testinde 16/16, yetişkin yolcu güvenliğinde 5/5, çocuk yolcu güvenliğinde 4/5, yaya güvenliğinde ise 2/5 puan alarak Vauxhall/Opel Astra ve Volkswagen Golf gibi rakiplerini geride bıraktı. İkinci nesilde hem önceki serinin motorları, hem de yeni motorlara yer verildi. Önceki nesil Focus'tan gelen alüminyum bloklu 1.4 L ve 1.6 L Zetec motorları ciddi bir yenilemeden geçerek "Duratec" olarak adlandırıldı. 1.6 L değişken subap zamanlamalı Duratec Ti-VCT yeni motor seçeneği olarak eklendi. Güney Afrika pazarında 1.6 L BZ I4 motoruna yer verildi, 2009 makyajında ise bu motorun yerini 1.8 L Duratec motoru aldı. 1.8 L ve 2.0 L Zetec motorları, yerlerini Duratec HE motorlara bıraktı. Yeni nesil Focus'ta Duratorq dizel motorlara yer verildi. 'Tiger' Duratorq motorunun 90 ve 110PS'lik iki versiyonu, önceki nesilde de kullanılan 'Lynx' Duratorq motorunun 1.8 L 115PS'lik versiyonu ve 2.0 L 136PS'lik Duratorq TDCi motor, Focus'un dizel motor seçeneklerini oluşturmaktaydı. Ford, makyajlı Focus MkII'yi Eylül 2007'deki Frankfurt Otomobil Fuarı'nda tanıttı. Araç 2008 başlarında hatchback, sedan ve station wagon gövde tipleriyle satışa sunuldu, 2008 baharında ise Coupé-Cabriolet ve üç kapılı hatchback ST modelleri piyasaya sunuldu. Sonrasında üç kapılı hatchback RS versiyonu tanıtıldı. Birleşik Krallık satışları Şubat 2008'de başladı. Araç, görsel değişikliklerle Ford'un 2006'da S-MAX ve Galaxy ile 2007'de Mondeo'da kullandığı "Kinetik Tasarım" () diline uygun hale getirildi, ancak makyaj öncesi modelin genel hatları korundu. Aracın ön ızgarası trapezoid olarak yeniden tasarlandı, geriye doğru devam eden ön farlar ve kaputun tasarımı değişti. Ayrıca ön ve arka tampon da yeniden tasarlandı. Önde, yanda ve arkada bulunan darbe emici çıtalar, makyaj sonrasında kullanılmadı. Jant seçenekleri de değişti. Baz donanım olan Trend seviyesine opsiyonlar eklenerek sunulan X Paket ile, çelik alaşım görünümlü kapak jantlar ilk kez makyaj sonrası sunuldu. Ön çamurluklarda bulunan ek sinyaller, yan aynalara alındı. Aracın iç mekanında ise gösterge grubunda, klima ünitesinde, ses sisteminin kontrol tuşlarında ve kumaş-konsol renklerinde değişiklik meydana geldi. 2.0 L Duratorq TDCi motorun 136 PS'lik versiyonu model gamına eklendi. Hatchback ve station-wagon kasa tiplerinin stop lambası tasarımları değişti. Titanium'a ek opsiyon olarak alınabilen X Paket'ine sahip hatchback araçlarda led stop kullanılmaya başlandı. Aracın donanım seviyeleri Trend, Collection ve Titanium olarak değiştirildi. Trend ve Titanium donanımlarına, farklı içeriklerdeki X Paket opsiyonları dahil edildi. Ayrıca ST ve RS versiyonları da, yalnızca Titanium versiyonlarıyla satışa sunuldu. (Standart versiyon Titanium araçlara göre içerikleri farklı.) Ford, şarkıcı ve Strictly Come Dancing yarışması kazananı Alesha Dixon ile Ocak 2008'de yeni Ford Focus'un lansmanı için özel bir remix ve video hazırladı. Ford, Kuzey Amerika pazarında Focus'un gelişimini farklı bir yoldan ilerletti. 2007 Kuzey Amerika Uluslararası Otomobil Fuarı'nda tanıtılan yeniden tasarlanmış Focus modeli, 2008-2011 model yıllarında Kuzey Amerika'da satışa sunuldu. Bu seride sadece 2 kapılı coupé ve 4 kapılı sedan modellere yer verilmiş, hatchback ve station wagon modeller üretilmemişti. Aracın içi yeniden tasarlanarak yeni koltuklar, ön konsol, göstergeler ve ışıklandırma değiştirilmiş, Ford'un ses kontrollü Sync ses/Bluetooth sistemi eklenmişti. Araç otomobil basınında ikinci nesil olarak anılsa da, Ford tarafından resmen ikinci nesil olarak adlandırılmamıştır. Focus RS WRC, BP Ford World Rally Team için Ford ve M-Sport tarafından Dünya Ralli Şampiyonası'nda yarışmak için geliştirilmiş bir ralli aracıdır. RS "Ralli Sporu" ("Rallye Sport"), WRC ise "Dünya Ralli Aracı" ("World Rally Car", aracın FIA spesifikasyonu) anlamındadır. Dönemin tüm WRC araçları gibi Focus da üretim versiyonu aracın çok kapsamlı modifiyesi ile hazırlanmaktaydı. Araç, dış şekli ve bazı parçaları dışında yarışa özel olarak, önden çekişli üretim modelinin aksine dört tekerden çekişli aktarmayla yeniden tasarlanmıştı. FIA kuralları gereği araçta Focus ST veya RS'in 2.5 L motoru yerine 2.0 L Duratec motoru kullanılmıştı. Çoğu ralli aracında olduğu gibi 2.0 L motor ağır bir modifiyeden geçerek turboşarjlı hale getirilmiş ve gücü arttırılmıştır. İkinci nesil Focus'un lansmanı ve 2005 Dünya Ralli Şampiyonası'nın son yarışının ardından Ford, Focus RS WRC 06 modelini tanıttı. Yeni RS WRC, Fransız motor geliştiricisi Pipo Moteur tarafından geliştirilmiş bir Duratec motoruydu. Araç 2006 sezonunun ilk yarışı olan Monte Carlo Rallisi de dahil olmak üzere ilk sezonunda 12 yarış kazandı. Focus RS WRC 07, 2006 model baz alınarak tasarlandı. Ford'un teknik direktörü Christian Loriaux'ya göre "araçta yapılan değişiklikler temel olarak ağırlığı azaltmak ve verimliliği arttırmak üzereydi, sürülebilirlik ve perfomans geliştirmeleri daha sonra geliyordu". Araç ilk yarışı olan 2007 Finlandiya Rallisi'nde Finns Grönholm ve Mikko Hirvonen'e birincilik ve ikinciliği kazandırdı. 2008 İsveç Rallisi'nde ise Focus WRC sürücüsü Jari-Matti Latvala bir Dünya Ralli Şampiyonası yarışını kazanan en genç sürücü oldu. Focus RS WRC 08, 07 modelinin geliştirilmiş versiyonuydu. Araçta gerçekleştirilen aerodinamik geliştirmeler ilk kez Rallye Deutschland 2008'de görücüye çıktı. Focus RS WRC'nin 2008 versiyonu motor geliştirmeleri ve tasarım değişikliklerine sahipti. Aracın ön ızgarası yeniden tasarlanak, yeni tanıtılan sportif Focus RS MkII aracına benzemesi sağlanmıştı. Focus RS WRC 08, 2008 sezonunda dört galibiyet elde etti. Focus RS WRC 09'da ise Ford'un 1,998cc Duratec WRC motoru kullanılmıştır. Focus RS WRC serisinde kullanılan motorlar dört silindir, 16 subaplı, 85mm çap ve 88mm stroklu, Garrett turboşarjlı, 34mm hava girişli, intercooler ve katalitik konvertörlüdür. Aracın yenilenen ön farları ve arka tamponu, 2009 Focus RS MkII ile benzer bir görünüme kavuşmasını sağladı. 2009 sezonu boyunca araç toplam beş galibiyet kazandı. 2010 sezonunda değişiklik görmeden yarışan Focus RS WRC 09; Yeni Zelanda Rallisi, Finlandiya Rallisi ve İsveç Rallisi olmak üzere toplamda üç zafer kazandı. 2011 sezonundan itibaren Focus RS WRC'nin yerini Ford Fiesta RS WRC aldÄ±. Yeni Focus'un tasarımı, Ford'un "Kinetik Tasarım" felsefesine bağlı olarak hazırlandı. Önde, ön farlar tamamen yeniden tasarlanırken, eski nesilde yer alan trapezoid ızgara üçgen özelliklere sahip bir ızgara ile değiştirildi. Arka tarafta ise ilk iki nesildeki yüksek konumlandırılmış stop lambalarının aksine, Ford Fiesta ile benzer şekilde alçak konumlandırılmış stop lambaları kullanıldı. Aracın iç mekanı tamamen yeniden tasarlanmıştır. Ford, Focus'u üst segmente yönelik hedeflemiş, bu amaçla iki farklı ön konsol tasarlamıştır. Temel konsol baz donanım seviyesi ve küçük motorlarla sunulurken, premium konsol ise üst donanım seviyeleri ve motorlarla sunulmuştur. Yeni nesil Focus, gelişmiş malzemeler ve yeni eğlence teknolojileri ile yeniden tasarlanmış kabin içermektedir. Bu kabin ile Focus, Kuzey Amerika pazarında MK VI Volkswagen Jetta gibi rakiplerinden farklılaştırılmıştır. Üçüncü nesil Focus Ford tarafından global bir otomobil olarak tanıtılmasına karşın, dünyanın farklı bölgelerinde çok sayıda fabrika tarafından, bölgesel pazarlara uygun farklı motor ve donanım seçenekleriyle üretilmektedir. Üretim yerleri arasında aşağıdaki fabrikalar bulunmaktadır: İkinci nesil Focus ECOnetic, 2011 yılında start-stop sistemi, akıllı rejeneratif şarj, Eco modu, aktif ızgara örtücü, ultra düşük yuvarlanma dirençli lastikler, vites değişim uyarı ışığı ve gözden geçirilmiş son dişli oranı ile 95g/km ortalama CO emisyon değerine ve 80mpg (2.93l/100 km) tüketim oranına ulaştı. Üçüncü nesil Focus ECOnetic, Ford'un Duratorq 1.6 litre 105 hp versiyonu ve kaplanmış dizel parçacık filtresi (cDPF) ile üretilecektir. Markanın yeni tasarım diline uygun ve müşterilerin talepleri doğrultusunda yeniden yorumlanan Focus, trapezoid ön ızgarası ile daha güçlü görünürken, yeni nesil tasarımına uygun olarak dörtgen formlu sis farlarına, kaslı motor kaputuna ve tampon tasarımına sahip. Arka bölümde ise ufaltılan stop grubu, aracın dinamik görünümünü pekiştirirken, yeni bagaj kapağı ve yalnızca hatchback modellerde sunulacak yeni bir spoylere yer verildi. İç mekanda ise kullanıcıların istekleri doğrultusunda bir dizi yeniliğe gidildi. Örneğin; orta konsolun üzerindeki tuş karmaşası yerini daha sade ve ergonomik bir buton yapılandırmasına bıraktı. Yeni 3 kollu direksiyon tasarımı gösterge paneli için daha fazla görünürlük sağlarken yalın tasarımında dikkat çekici detaylarından. Orta konsolun üzerinde bulunan 8 inçlik dokunmatik renkli multimedya ekranı sayesinde ise araç içerisinde birçok şey kontrol edilebiliyor.Makyajlanan model, temel tasarım değişikliklerinin yanı sıra yeni teknolojileriyle de dikkat çekiyor. Focus'ta sunulan otomatik park sistemi, paralel park yapmanın yanı sıra, dikey park etme sistemi ve paralel parktan çıkmayı sağlayan paralel park çıkış yardımı özellikleri de sunuluyor. Halihazırda sunulan Ford SYNC araç içi iletişim sisteminin 2. jenerasyonu SYNC 2, 8 inçlik yüksek çözünürlüklü dokunmatik renkli ekran ile müzik sistemi, navigasyon, iklim kontrolleri ve uyumlu cep telefonlarına daha kolay erişim sağlayan kontrol sistemini içeriyor. Ayrıca makyajlı modelde Elektronik Denge Programına (ESP) entegre Gelişmiş Proaktif Denge (ETS) teknolojisi gibi yepyeni bir teknoloji de yer alıyor. Sistem, aracın hız, direksiyon konumu ve direksiyonun hangi hızlarda döndürüldüğünden yola çıkarak aracın kayma ihtimalini hesaplıyor. Eğer sistem çok muhtemel bir kayma algılar ise (Sürücü daha kaymayı hissetmeden) ESP sistemini devreye sokarak aracın kontrolünün sürücüde kalmasına yardımcı oluyor. Aynı zamanda ST versiyonda da makyaja gidildi. == Galeri = Şahin Özer Şahin Özer (d. 1956, Malatya), Türk yapımcı. 1956 yılında Malatya'da Merkez Mahallesinde dünyaya geldi. İlkokul'dan sonra okul'u bıraktı ancak; daha sonra ortaokul ve lise'yi dışarıdan bitirdi. 1965 yılında Laleli Camii'sinin altında plak satışı ve prodüktörlük yapan babasının yanında çalışmaya başladı. Askerliğini yaptıktan sonra yurt dışında prodüktörlük eğitimi aldı. 1983 yılında, “Şahin Özer Müzik” firmasını kurdu. Cengiz Kurtoğlu, Arif Susam, Fatih Kısaparmak, Yonca Evcimik, Mustafa Sandal, Deniz Seki, Davut Güloğlu, Gökhan Özen, Emel Müftüoğlu, Ozan Orhon, Güllü, Naşide Göktürk, Ahmet Şafak, Murat Başaran, Harun Kolçak Erdinç Erişmiş ve daha birçok ünlüyü Türk müzik piyasasına kazandırdı. Mualla Özer ile evli olup, biri radyoculuk yapan Fatih Özer ve küçük oğlu Şahin Özer olmak üzere iki oğlu ve Burcu ile Deniz adında iki kız çocuk babasıdır. 1992 Kış Olimpiyatları 1992 Kış Olimpiyat Oyunları tarihte düzenlenmiş olan 16. kış olimpiyatıdır. 1992'de Albertville, Fransa'da düzenlenmiştir. Diğer aday şehirler ise ABD'den Anchorage, Almanya'dan Berchtesgaden, İtalya'dan Cortina d'Ampezzo, Norveç'ten Lillehammer, İsveç'ten Falun ve Bulgaristan'dan Sofya idi. O yıl 1992 Yaz Olimpiyatları'da yapılmıştı. Yaz olimpiyatları ile kış olimpiyatları son kez aynı yılda yapılmıştır. Daha sonra 2 sene ara ile yapılmaya başlandı. Oyunlara 64 ülke katılmıştır. Cezayir, Bermuda, Brezilya, Honduras, İrlanda ve Svaziland ilk kez kış olimpiyatlarına katılmıştır. Honduras ve Svaziland'ın katıldığı tek kış olimpiyatı bu olimpiyattır. Kayakla atlamacı Toni Nieminen 16 yaşındayken olimpiyat altın madalyası kazanmmış ve olimpiyat tarihinde en genç altın madalya kazanan sporcu olmuştur. Cristian Molinaro Cristian Molinaro 30 Haziran 1983 yılında Vallo della Lucania'da doğmuştur. İtalyan sol bek oyuncusudur. Futbol kariyeri Salernitana'da başlamıştır. Bu takımda 77 maça çıkıp 1 gol atmıştır. 2005'te Siena'ya transfer olmuştur. Ve son olarak 2007 yaz transfer döneminde İtalyan devi Juventus'a transfer olmuştur.2009-2010 sezonu devre arsında bundesliga ekibi stutgart'a sezon sonuna kadar kiralık olarak verilmiştir.Büyük ihtimalle üstün performansından sonra yuvasına dönecektir. Antonio Nocerino Antonio Nocerino (d. 9 Nisan 1985 Napoli), Ä°talyan orta saha oyuncusu. Orlando City'de forma giymektedir. RubÃ©n Olivera Rubén Ariel Olivera da Rosa (d. 4 Mayıs 1983, Montevideo), orta saha pozisyonunda görev yapan Uruguaylı millî futbolcudur. Profesyonel kariyerine 2001 yılında Danubio kulübünde başladı. Daha sonra sırasıyla Juventus, Atlético Madrid, Sampdoria, Peñarol, Genoa, Peñarol, Lecce, Fiorentina, Genoa, Brescia, Latina ve Liga de Quito kulüplerinde oynadı. Uluslararası Adana Film Festivali ödülleri Uluslararası Adana Film Festivali ödülleri, Türkiye'nin Adana şehrinde her yıl düzenlenen Uluslararası Adana Film Festivali kapsamında dağıtılan ödülleri kapsamaktadır. Ödüller, festival yönetimi tarafından seçilen jürinin yarışma filmlerini değerlendirmesi sonrası çeşitli dallarda verilmektedir. Uluslararası Adana Film Festivali ödülleri ilk defa 1969 yılında, o dönemdeki adıyla 1. Altın Koza Film Festivali kapsamında on iki dalda verilmiştir. Dereköy, Bozkır Dereköy, Konya ilinin Bozkır ilçesine bağlı bir mahalledir. Konya il merkezine 130 km, Bozkır ilçesine 7 km uzaklıktadır. Fal Fal, bazı alet ve araçlarla ya da bazı yöntemlerle, içinde bulunulan zamanla veya gelecekle ilgili yorumlar yapma ve tahminlerde bulunma işidir. Fal bakan kişiye falcı denir. Yüz falı, tarot, iskambil falı, bakla falı, el falı, kahve falı gibi birçok fal çeşidi bulunur. Bazı dinlerce yasaklanmış olan fal, günümüz modern anayasalarında serbest bırakılmıştır. Hatta modern şehir hayatında bazı kişiler bunu karar verme aracı olarak kullanmaya başlamış, falcılar da işi ticarete dönüştürmüştür. İslamiyet, Hristiyanlık ve Yahudilikte fal bakmak günah sayılmaktadır. Ferdinand TÃ¶nnies Ferdinand Tönnies (26 Temmuz 1855, Oldenswort - 9 Nisan 1936, Kiel, Almanya), Alman sosyolog. En bilinen eseri Gemeinschaft und Gesellschaft 'tır. Toplumcu bakış açısına sahiptir. Toplumu hastalıklardan korumanın önemini vurgular. Bu eserde Toplulukları Cemaat ve Cemiyet olmak üzere ikiye ayırmıştır. Cemaat toplumu ona göre organik olandır. Aile ilişkileri önemsenmiş, kır ve geleneksel yaşam yoğunlaşmıştır. Cemiyet toplumunda ise bütün yapı ekonomizm üzerine inşa edilmiştir. İnsanlar metaya dönüşmüştür. İlişkiler soğumuş ve çıkar ön plana çıkmıştır. Cemiyet toplumun da ciddi sorunlar baş gösterir. Bu teorisi; özünde Émile Durkheim 'ın Dayanışma kavramıyla benzerlikler gösterir. Guido van Rossum Guido van Rossum (d. 31 Ocak 1956), Hollandal覺 bir bilgisayar programc覺s覺d覺r. Python programlama dilinin yazarıdır. Şu anda emeklidir. Van Rossum 12 Temmuz 2018'de Python yönetiminden istifa edeceğini duyurdu. Van Rossum anavatanı olan Hollanda'da büyümüş ve yüksek lisansını 1982 yılında matematik ve bilgisayar bilimleri alanında Amsterdam Üniversitesi'nde yapmıştır. Daha sonra Hollanda "Centrum Wiskunde & Informatica" (CWI), Amerikan "National Institute of Standards and Technology" (NIST) ve Amerikan "Corporation for National Research Initiatives" gibi çeşitli araştırma merkezlerinde görev yapmıştır. 2005'ten Aralık 2012'ye kadar Google'da çalışmıştır. Ocak 2013'te Dropbox'da çalışmaya başlayıp, Ekim 2019'da tamamen emekli olmuştur. Guido van Rossum'un kardeşi Just van Rossum, bir yazıtipi tasarımcısı ve bilgisayar programcısıdır. Python logosundaki "Python Powered" yazısının yazıtipini Just van Rossum tasarlamıştır. Guido, Amerikalı eşi Kim Knapp ve oğlu Orlijn ile birlikte Kaliforniya'da yaşamaktadır. Colin Sharman Colin Morven Sharman (d. 19 Şubat, 1943), Birleşik Krallık Lordlar Kamarası üyesi, Aviva sigortacılık şirketleri grubu CEO'su. İngiltere'nin Salisbury şehrindeki Bishop Wordsworth's School'da eğitim gördü ve 1965'te muhasebecilik eğitimini tamamladı ve aynı yıl işe girdiği KPMG şirketinde 1997'de yönetim kurulu başkanlığına yükseldi. 1999'da İngiltere Liberal Demokrat Parti (Birleşik Krallık) saflarından Lordlar Kamarası'na ömrü süresince ("life peer") Lord olarak girdi. 2003'ten sonra ABN AMRO bankası gözetim kurulu üyeliği, Group 4 Securicor güvenlik şirketi yönetim kurulu üyeliği, Aegis Group medya ve pazar araştırmaları grubu yönetim üyeliği yaptı. Bu görevlerinden (son olarak 2008'de Aegis'ten) emekliye ayrılmasının ardından, Ocak 2006'dan günümüze Aviva grubunun CEO'su ve aynı zamanda Hollanda merkezli Reed Elsevier yayıncılık grubunun ve BG Group (British Gas) şirketinin yönetim kurulu üyesidir. Ankara Lisesi Ankara Lisesi, daha iyi bilinen adıyla Ankara Kız Lisesi (AKL), Ankara'nın en tanınmış ve en eski liselerinden biridir. 1923 yılında kurulan Ankara Lisesi bir devlet okuludur. Sıhhiye'de bulunan Ankara Lisesi 3799 metrekare kapalı alan ve 5000 metrekare bahçeye sahiptir. Ankara Lisesi, Atatürk tarafından 1923 yılında "Türk Milletinin muasır medeniyetler seviyesine ulaşması" amacıyla, Ankara Kız Lisesi ismiyle açılmıştı. 79 öğrencisi vardı. 1924 yılında öğrenci sayısı 115'e çıkınca eski Türk Ocağı Binası (Şimdi Resim ve Heykel Müzesi) yayında, şimdiki Anafartalar Lisesi'nin bulunduğu yerde bir binaya taşındı. Öğrenci sayısı 400'dü. 1930 yılında Türk Ocağı yanındaki eski Namazgah mevkiinde şimdiki Ankara Lisesi binası yapılmıştır. Bina tamamlanamadığı için orta kısım Kız Enstitüsünde eğitim görüyordu. Ankara Kız Lisesi'nin kurulduğu yıllarda lise için bir marş bestelenmiştir. Ankara Lisesi Marşı'nın bestesi, İstiklâl Marşımızın bestecisi Zeki Üngör'e, güftesi de Meşhur Edebiyatçımız Faruk Nafiz Çamlıbel'e aittir. 1935 yılında okul binası tamamlandı. Kız Enstitüsü'nde eğitim görenler de kendi binasına alındı. Öğrenci sayısı 862'ydi. Ankara Kız Lisesi 1974-1975 eğitim yılında "karma lise" olmuş, bir süre böyle devam ettikten sonra Ankara Lisesi ismini almış, 2005 yılında da "Anadolu Lisesi" statüsüne kavuşturulmuştur. Ankara Lisesi bugün spor salonu, konferans salonu, laboratuvarları, ders araç gereçleri, 600 öğrencisi ve 40 öğretmeniyle eğitim ve öğretime devam etmektedir. Eğitim ve öğretimini 1923'ten beri kesintisiz sürdüren Ankara Lisesi yönetiminde bulunan müdürler şunlardır: Okulda bazı öğretmenlerin desteğiyle etkinlikler düzenlenmektedir. Her sene yeni katılan öğrencilere "Geleneksel Rozet Takma Töreni" düzenlenir. Ayrıca 11 Ekim'de "kuruluş" yıl dönümü kutlanır. Billy Mehmet Billy Mehmet (3 Ocak 1984, Londra, İngiltere), kariyerini Kedah'ta sürdürmekte olan Türk asıllı İrlandalı futbolcudur. Asıl adı Billy Osman Beyza olmasına karşın kamuoyunda Billy Mehmet olarak tanınmaktadır. Kuzey Kıbrıs Türk Cumhuriyeti Süper Lig takımlarından Merit Alsancak Yeşilova'da forma giymektedir. Kıbrıslı Türk bir baba ve İrlandalı-İngiliz bir annenin çocuğu olan Billy Mehmet, West Ham United FC'ın "Futbol Akademisi"nde yetişmiştir. 2003'e kadar altyapı da kaptanlık da yaptı. 2003 yılında İskoçya'nın Dunfermline Athletic takımına transfer olup profesyonel futbola başladı. İlk sezonunda birçok kez forma şansı buldu. Lig dördüncüsü ve kupa ikincisi oldular. İkinci sezonda aynı başarıya ulaşamadılar. Mehmet, ilk kez Avrupa sahnesine bu sezon çıktı ve UEFA Kupası ikinci ön eleme turunda Fimleikafélag Hafnarfjarðar karşısında iki maçta da forma giydi ancak İzlanda takımına elendiler. 2005'te St. Mirren FC takımına transfer oldu. St. Mirren, İskoçya ikinci liginde oynamaktaydı. Sezonun ilk kupası olan Scottish Challenge Cup şampiyonluğunu kazandılar. Tarihlerinin ilk şampiyonluğunda Billy Mehmet de finalin son 21 dakikasında forma giydi. St. Mirren, ligdeki sezonunu da çok iyi geçirdi. 15 Nisan 2006'da Dundee FC karşısında alınan 2-1'lik galibiyetle Mirren birinci lige çıkmayı garantilerken, ikinci golü Billy Mehmet kaydetti. St. Mirren, birinci ligdeki ilk sezonunda küme düşme potasında yer aldı. 12 Mayıs'ta Motherwell FC ile oynanan maçta 2-0 yenik durumdaki Mirren'de Mehmet, John Sutton'la beraber 54. dakikada oyuna girdi. Sutton, girdikten iki dakika sonra Mehmet de 5 dakika sonra gol atarak durumu 2-2'ye getirdi. Maçı St. Mirren 3-2 kazandı. Diğer maçta yenilen Mehmet'in eski takımı Dunfermline ise küme düşen ekip oldu. 2007-08 sezonunda Sutton'un ayrılması ile birlikte Billy Mehmet daha fazla forma şansı bulmaya başladı. Parlak olmayan bir sezon geçiren Mirren'in en golcü ismi 9 golle Billy Mehmet'ti. Bu performansı ile takımıyla sözleşme yenileyen Billy Mehmet, sözleşmesini 2010'a kadar uzattı. 2008-09 sezonunda St. Mirren, averaj farkı ile düşmekten kurtuldu. Billy Mehmet 11 golle yine takımın en golcüsüydü. İskoçya Ligi'nde güçlü Celtic'i 1-0 yenerek yarı finale yükselme sürprizini gerçekleştirdiler. Maçtaki tek golü Mehmet, penaltıdan kaydetti. Kupa maçından sadece bir hafta önce St. Mirren, Celtic'e ligde 7-0 yenilmişti. Lig kupasında St. Mirren başarısız olsa da Dumbarton FC ile oynanan ilk maçta Mehmet kariyerindeki ilk hat-trick'i yaptı. 2009-10 sezonunda St. Mirren ligde yine başarısız olsa da Lig Kupası'nda finale kadar çıkıp Glasgow Rangers'a 1-0 yenildiler. Kupa içinde oynanan East Stirlingshire FC maçında St. Mirren maçı deplasmanda 6-3 kazanırken, Mehmet 5 gol kaydetti. Yarı finalde de Hearts'ı 1-0 yenerlerken golü Mehmet attı. 13 golle Billy Mehmet bir kez daha takımın en golcü ismi oldu. 2010 yılında sözleşmesi biten Billy Mehmet, Süper Lig ekiplerinden Gençlerbirliği'ne transfer oldu. 14 Ağustos 2010'da Eskişehirspor maçında son 25 dakika oyuna girerek ilk kez Süper Lig forması giydi. Takımın penaltıcısı olan Mehmet, 14 kez giydiği Gençlerbirliği forması altında penaltıdan iki gol kaydetti. 3 Ocak 2011 tarihinde ise kulübü ile sözleşmesini karşılıklı olarak feshetti. Billy Mehmet, 21 Ocak 2011 tarihinde Samsunspor'a 2.5 yıllığına imza atmıştır. Bonservisi elinde olduğundan dolayı Samsunspor bu transferde hiçbir ücret ödememiştir. Yeni takımıyla ile maçına 23 Ocak 2011 tarihinde çıkan Billy, böylece ilk kez 1. Lig forması giymiş oldu. 74 dakika boyunca sahada kalan İrlandalı millî golcü ilk maçında golle tanışamamıştır. Deplasmanda oynanan 1-1 eşitlikle biten Adanaspor maçında ilk golünü atmıştır. 9 Temmuz 2011 tarihinde ise kulüp ile olan sözleşmesini karşılıklı feshetmiştir. 5 Eylül 2011'de Avusturya ekiplerinden Perth Glory'ye transfer oldu. Sezonun ilk maçında Adelaide United'ı 1-0 yenerlerken, galibiyet golünü kaydetti. 24 maçta 6 gollük başarılı bir performans ile takımı lig üçüncüsü olarak play-offlara çıkardı. Burada da 4 maçta 1 gol attı ve kulüp tarihinin en büyük başarısı olan ikinciliği yaşadı. Sonraki sezona da golle başladı ancak devre arasında takımdan ayrılmaya karar verdi. Ocak 2013'te Tayland ekiplerinden Bangkok Glass'a transfer oldu. Ancak bu takım ile sadece 3 maça çıkan futbolcu, golle buluşamadı. 13 Mayıs 2013'te sözleşmesi karşılıklı olarak feshedildi. 2014 te Hindistan ekibi Kedah FA, Billy Mehmet ile sözleşme imzaladığını açıkladı. Billy Mehmet, anneannesinin İrlandalı olması nedeniyle bu ülkenin millî takımını tercih etmiş ve bu ülkenin U-21 millî takımının formasını giymiş, bu takımla ilk maçına Polonya karşısında 27 Nisan 2004'te çıkmış; fakat henüz A millî olmamıştır. Kendisine gollerden sonra break-dance yaptığı için "Dansçı" lakabı takılmıştır. Komedon Komedon, sebase folikülde ; folikül ağzında keratinöz tabakanın artması ve sebum akımının yavaşlaması veya durması ile oluşan inflamatuar olmayan lezyona denir. Deniz otobüsü Deniz otobüsü feribotlardan daha hızlı ve farklı olarak sadece yolcu ve kargo taşıyan deniz aracıdır. Hız için daha aerodinamik yapılırlar. Körfez içi insan taşımacılığı için en konforlu ve hızlı ulaşım aracıdır. Ancak bu araçların bir takım dezavantajları da vardır.Genelde katamaran (çift gövdeli) tipinde imal edilirler. Sebum Sebum, yağ bezlerinin meydana getirdiği salgı. Yağ bezleri normalde sebum adı verilen bir madde salgılarlar. Bu salgı bildiğimiz yağ özelliklerini taşır ve amacı cildi korumaktır. Yağ bezlerinin önemli kısmı vücutta kıl köklerinin (foliküllerin) içinde yer alırlar ve salgı bu kıl kökünün yüzeyine olur. Herhangi bir nedenle sebum ("yağ"), bu kıl kökünün bulunduğu bölgeden dışarı açılamadığında bu bölgede birikir ve sivilce ortaya çıkar. Sebum içeriği bir takım yağ asitlerinden oluşur ve cilt pH'sı bu sayede 5.5 seviyesinde tutulur. Bu asidik özelliğe cildin doğal asit mantosu denilir. Cildin doğal asit tabakasını korumak için dermokozmetik ürünler ve cildin pH seviyesi ile uyumlu ürünler kullanmak gerekir. Sebum kalitesi ve miktarı yaş ilerledikçe azalır. Bu nedenle yaşlandıkça cilt kuruluğu artar. Bunun yanında sebum salgı kalitesinin yaş ile bağlantılı olarak bozulması da, seboreik dermatit gibi , bazı rahatsızlıklara zemin hazırlar. Bu durumdan korunmak için dengeli beslenme omega 3 ve konjuge linoleik asit gibi esansiyel yağ asitleri açısından zengin beslenmek önemlidir. Alberto Ruy-SÃ¡nchez Alberto Ruy-Sánchez Lacy (d. 7 Aralık 1951, Meksiko), Meksikalı yazar ve editör. Kurgu, kurgu dışı ve şiir türlerinde eserler verdi. 1988'den bu yana Latin Amerika'nın önde gelen sanat dergisi "Artes de Mexico" 'nun baş editörü ve kurucu yayıncısıdır. Stanford, Middlebury ve Sorbonne gibi pek çok üniversitede misafir profesör olarak görev yaptı. Ayrıca, Avrupa, Afrika, Asya ve Amerikanda birçok yere davet edildi. Çalışmaları Octavio Paz, Juan Rulfo, Severo Sarduy, Alberto Manguel, Claude Michel Cluny tarafından övüldü ve çok sayıda uluslararası enstitü tarafından ödüllendirildi. Romanları Kısa öyküleri Makaleleri Åžiirleri PEBKAC PEBKAC "Problem Exists Between Keyboard And Chair" ya da Türkçesi ile STVSAM "Sorun Tuştakımı Ve Sandalye Arasında Mevcuttur"'ın kısaltmasıdır. Bilgisayar ustaları tarafından kullanıcı hatalarının tanımı için kullanılan bir deyimdir. Deniz Arcak Deniz Arcak (d. 15 Temmuz 1968, Ankara), Türk şarkıcı. 15 Temmuz 1968 tarihinde Türkan ve Tuncay Arcak'ın ikinci çocuğu olarak Ankara'nın Bahçelievler semtinde doğdu. Ulubatlı Hasan İlkokulu'ndan derslerinin kötü olması nedeniyle Ayşe Abla İlkokuluna kaydı alındı ve oradan mezun oldu. TED Ankara Koleji’ni kazanan Arcak, orta ve lise eğitimini burada tamamladı. Bu dönemde Ankara Çok Sesli Çocuk Korosu’nda hocası Muzaffer Arkan’dan müzik eğitimi alıp beş sesli aryalar söyledi. Üniversite’yi kazanamayan Arcak; Mimar Sinan Üniversitesi Güzel Sanatlar Akademisi'nin fotoğraf bölümüne misafir öğrenci olarak gitti. Şan eğitimi aldığı sıralarda otel ve barlarda sahne almaya başlayıp, aynı dönemde Bir İstanbul Masalı, İlişkiler, Hep Aynı Yaygara, Gel de Çık İşin İçinden, Kahramanlar Hep Erkek gibi tiyatro oyunlarında rol almıştır. Altın Anten Yarışması’nda mansiyon ödülü sanatçı; profesyonel müzik kariyerine 22 Aralık 1993'te çıkardığı “Nerde?” isimli albümüyle başladı. “Beyaz Vadi” 1995 Haziran ayında ve “Ha Bugün Ha Yarın” 1996 Temmuz ayında isimli albümlerinden sonra 7 yıl müziğe ara verdi. Deniz Arcak, bu aranın ardından Fuat Güner’in prodüktörlüğünde hazırlanan albümü “Kıpır Kıpır” ile dinleyicileriyle buluştu. Nisan 2010'da "Cesur" adında bir maxi single çıkardı. 2013 yılında da Mevlana rubailerinden derlediği şarkısı "Korkma"yı yayınladı. Son olarak 2014'te Büyüyorum Seninle teklisini yayınlayan Arcak, kariyeri boyunca oyunculuk ve sunuculuk da yapmıştır. 2016 yılının Eylül ayında İzmir'in Dikili ilçesinde Akgün Fırat ile evlendi. Thomas Kempis Thomas Kempis (Thomas Hemerken, Thomas van Kempen veya Tomas de Kempis) (1380 - 25 Temmuz 1471), Rönesans dönemi katolik keşiş ve yazar. Kempen, Almanya'da 1380'de doğdu ve 1471 yılında Zwolle yakınlarında ölmüştür. Görünüşe göre kazaen diri diri gömülmüştür çünkü daha sonra tırnak içlerinde kıymıklar bulunmuştur. 1395 yılında Brethren Ortak Yaşam Kilisesi'nin yönetiminde olan Deventer'deki bir okula gönderilmiştir. Kısa sürede kopyalamadaki başarısı sayesinde kendine yetecek kadar para kazanmaya başlamıştır. Daha sonra Zwolle yakınlarındaki Augustinus tarikatına bağlı olan Aziz Agnes Dağı Manastırı'na, 1413 yılında rahipliğe kabul edilmiştir. Thomas'ın yaşamı, Papa'nın Rudolf van Diepholt'un Utrecht Psikoposluğu'na seçilmesine karşı çıkması nedeniyle kısa süre sarsılmıştır. Kendisi de bir mistiktir. Brethren Toplu Yaşam Kilisesi'nin kurucuları olan Geert Groote ve Florentius Radewijns'in takipçisidir. İncil'i en az 4 kez kopyalamıştır. Bu kopyalardan biri 5 cilt halinde Darmstadt'ta sergilenmektedir. Hayatını anlatan en güzel söz "Her şeyde huzur aradım ve bunu sadece kitaplarda buldum"dur. Eserlerinin neredeyse tümü ibadetle ilgilidir. Risaleler, mektuplar, vaazlar ve azizlerin yaşamlarıyla ilgili yazmıştır. Ulaşlı, Gölcük Ulaşlı, Kocaeli ilinin Gölcük ilçesine bağlı bir mahalle. Ulaşlı`nın kuruluşu ile ilgili yapılan araştırmalarda Türk öncesi yerleşim merkezi olduğunu kazılardan çıkan çeşitli kalıntılardan ortaya çıkmıştır. Türk akıncı birliklerinden birinin burada konuşlandığı ve sahilden birkaç kilometre içeride bir köy oluşturdukları bilinmektedir. Ulaşlı, mahallenin bulunduğu alanın kayması üzerine Cumhuriyet Hükûmeti tarafından 1950 yılında şimdi bulunduğu alana nakledilmiştir. Ulaşlı Osmanlı döneminde ödedikleri vergi yönünden 13.000 akce ile en yüksek gelirli köy unvanına sahiptir. Ulaşlıda 183 vergi mükellefi bulunmakta idi. Bunlar buğday, arpa, mercimek,üzüm,kiraz ve meyve yetiştiriyorlar idi. Ayrıca 12 değirmen bulunduğu kayıtlarda bulunmaktadır. Ulaşlı, 1986 yılında köy vasfından çıkıp Belediye Teşkilatına kavuştu. 17 Ağustos 1999 Marmara Gölcük depreminden Ulaşlı büyük oranda etkilendi. 75 kişi hayatını kaybetti. 2500 kanal ağı, 3000 m. su ağı tahribat gördü. 15 dönümlük sahil parkları suya gömüldü. Belediye binası ve araç parkındaki araçlar suya gömüldü. 17 Ağustos Marmara depreminden sonra tekrar yapılandırılmış ve turizmin ön plana çıktığı beldelerden biri olmaya aday olmuştur. Ulaşlı, İzmit Körfezi`nin güneyinde olup, il merkezine 30 km, Gölcük ilçe merkezine 10 km. mesafede yer almaktadır. Doğusunda Halıdere, batısında Ereğli ile komşudur. Kuzeyi İzmit Körfezi, güneyi ise Samanlı Dağları ile çevrilidir. Yerelnet Cavendish LaboratuvarÄ± Cavendish Laboratuvarı, Cambridge Üniversitesi fizik enstitüsünde bulunmaktadır. Hidrojeni bulan kişi olarak tanınan İngiliz doğa bilimcisi Henry Cavendish'in (d. 1731 - ö. 1810) adını almıştır. 1873'te kurulmuştur. Roberto Calasso Roberto Calasso (Floransa, 1941), İtalyan yazar ve yayımcı. Adelphi Yayınevi Köşegen Köşegen ya da diyagonal bir çokgenin ardışık olmayan köşeleri ya da bir çokyüzlü'nün aynı düzlem üzerinde olmayan iki köşesi arasında çekilen doğruya denir. Köşegen aynı zamanda matrisin köşegeni boyunca dizili olan değerlerine verilen addır. 1993-94 UEFA Åžampiyonlar Ligi 1993-94 UEFA Şampiyonlar Ligi Sezonu, UEFA Şampiyonlar Ligi'nin 2. toplamda 39. sezonudur. Finalde Milan, Barcelona'yı 4-0 yenerek bu kupayı beşinci kez müzesine götürmeyi başardı. Geçen yıla göre organizasyon formatında değişikliğe gidildi ve gruplarda ilk iki sırayı alan takımlar, yarı final oynadı. Iceni Iceni ya da Eceni, Roma Britanyasında, aşağı yukarı günümüz İngilteresinin Norfolk yönetim bölgesine rastgelen bölgede MÖ 1. yüzyıl ve MS 1. yüzyıl arasında yaşamış olan Briton kabilesi. Britanya'yı işgali sırasında, MÖ 54 yılında, Jül Sezar'a teslim olan Cenimagni kabilesi bir ihtimale göre Iceni'lerin bir koludur. Tacitus, Iceni topraklarının MS 43 yılına kadar fethedilemediğini ancak Romalılarla gönüllü bir ittifak yaptıklarını aktarır. Ne var ki 47 yılında kendilerini silahsızlandırmakla tehdit eden eyalet valisi Publius Ostorius Scapula'ya karşı ayaklandılar. Müstahkem bir mevkide Ostorius tarafından şiddetli bir savaş sonunda yenilgiye uğratıldılar ancak özgür olarak yaşamalarına izin verildi. Savaşın geçtiği alan Cambridgeshire'deki Stonea Camp'da görülebilir. MS 61 yılında ikinci ve daha büyük bir ayaklanma oldu. Varlıklı bir Roma yandaşı olan Iceni kralı Prasutagus öldü. İmparatorluğa bağlı müvekkil krallıklar, kral tarafından ölümünden sonra genellikle Roma'ya bırakılırdı ancak Prasutagus krallığını kızları ve Roma imparatoruna ortaklaşa olarak miras bıraktı. Romalılar bu kararı reddettiler ve procurator Catus Decianus tüm mülkünü haczettirdi. Prasutagus'un dulu Boudica kırbaçlatıldı, kızlarına tecavüz edildi. Aynı zamanda Romalı bankerler de verdikleri borçları geri istediler. Eyalet valisi Gaius Suetonius Paulinus Gallere sefer çıktığı sırada, Boudica önderliğindeki Iceniler ve komşu Trinovanteler büyük bir isyana kalkıştılar ve Vali Suetonius Paulinus ve Lejyonları tarafından kesin olarak yenilgiye uğratılmadan önce, Camulodunum (Colchester), Londinium (Londra) ve Verulamium (St Albans) şehirlerini yıkıp, talan ettiler. Britonlar sayıca Romalılardan fazla olduğu halde, Roma lejyonlarının mükemmel disiplin ve taktiği onlara mutlak bir zafer kazandırdı. Savaşın yapıldığı yer tam olarak bilinmemektedir. Günümüzde, Boudica'yı kılıç kullanıp atlı araba sürerken tasvir eden bir heykel, Londra'da, Thames nehrinin kuzey kıyısındaki Westminster Köprüsünde görülebilir. Ä°statistiksel terimler, kavramlar ve konular listesi İstatistiksel terimler, kavramlar ve konular listesi matematik biliminin çok önemli bir alt-bölümü olan istatistik biliminde içeriğinde bulunan konuların çok ayrıntılı olarak sınıflandırılması ile ortaya çıkarılmıştır. Bu listenin ana kaynağı İngilizce Vikipedia "List of statistics topics" ve Milletlerarası İstatistik Enstitüsü (ISI - International Statistics Institute) tarafından hazırlanan istatistiksel terimler ve konular listesidir. Milletlerarası İstatistik Enstitüsü (ISI - International Statistics Institute) bir enternasyonal bilim kurumu olarak istatistik bilimi konu ve terimlerini bir araya toplayıp (Türkçe