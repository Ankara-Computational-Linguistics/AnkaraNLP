esin kaynağı oldu. Yeni düşmüş bir süt damlasının sütün yüzeyinde oluşturduğu taç benzeri yapıyı ve havadaki küçük bir damla sütü gösteren bu fotoğraftaki "asılı kalma" özelliği, Dalí ve Halsman'ı çok etkiledi. Dalí ve Halsman fotoğrafta önceleri tavukları kullanmayı ve havaya süt fırlatmayı düşünmüştü. Ancak hayvanları korumaya dair yasaları çiğnememek için, kedileri zarar görmeyecekleri biçimde kullanmaya karar verdiler. Halsman çekimi New York'taki stüdyosunda, bir sene önce kendi hazıladığı 4 x 5 formatındaki çift lensli fotoğraf makinesini kullanarak yaptı. Resimde kullanılan şövale ile tablo iplerle tavana tutturulmuştu. Sol taraftaki sandalyeyi, fotoğrafçının eşi Yvonne tutuyordu. Asistanlar ise suyu ve kedileri havaya fırlatıyordu. Fotoğrafçı saymaya başlıyor, üçe geldiğinde kediler ile su fırlatılıyor, dörtte ise Dalí zıplıyor ve Halsman fotoğrafı çekiyordu. O gün stüdyoda, Halsman'ı tatmin edecek poz yakalanana kadar altı saatlik bir çalışma sonrasında 28 farklı fotoğraf çekildi. Fotoğrafçı, daha sonra yayımlanan bir kitabında o günü şöyle anlattı: Halsman daha sonra, çektiği bu fotoğraf üzerinde çeşitli değişiklikler yaptı. Cisimleri tutan ipleri yok etti ve sol kenarı kırparak sandayeyi tutan Yvonne'un elini ve suyu fırlatan asistanı dışarıda bıraktı. Ancak yaptığı en büyük değişiklik, çekim sırasında boş olan şövale üzerine, Dalí'nin ikinci bir tablosunu yerleştirmekti. Ancak Halsman, boş şövaleyi tablo ile doldurmasına rağmen, cismin yerdeki gölgesini değiştirmedi. Halsman fotoğrafta, daha sonra "Jumpology (zıplama bilimi)" olarak adlandıracağı tekniği kullandı. Halsman'a göre, fotoğrafçıya poz vermek yerine zıplayan kişiler, fotoğrafın çekildiği anda duygusal açıdan dengesiz yakalanıyorlardı ve bu fotoğraflar sayesinde kişiliklerinin çeşitli özellikleri belirlenebilirdi. Halsman, sıradışı fotoğraflar üretmek için üç kurala uyulması gerektiğini savunuyordu: "Dali Atomicus"'ta bu kuralları sırasıyla yerine getirmiÅŸ oldu. Fotoğraf, çekildikten hemen sonra Life dergisinde iki sayfaya basıldı. İlgi çeken bu sıradışı fotoğrafın kısa sürede dünya çapında birçok kopyası yayımlandı, ancak fotoğrafçı bunlar için telif ücreti almadı. Fotoğraf daha sonraları, Edward Steichen'ın hazırladığı "Photography in Retrospect" isimli seçkiye dahil edildi. GÃ©rard Houllier Gérard Houllier (d. 3 Eylül 1947, Thérouanne), Fransız eski futbolcu, teknik direktör. Paris Saint-Germain FC, Fransa millî takımı, Liverpool, Olympique Lyonnais ve Aston Villa'yı çalıştırmıştır. Osby Osby, ili 3 şehirli Osby Belediyesi'nin 2005 yılında yapılan nüfus sayımına göre en kalabalık ilidir. 6.947 kişilik nüfusa sahip olan il aynı zamanda İsveç'in en güneyinde bulunan Skåne County bölgesinde bulunup, bu bölgenin nüfus bakımından 25. en kalabalık ilidir. Ünlü İsveç Hokey Takımı kalecisi Magnus Åkerlund'un doğduğu şehir olmakla birlikte oyuncak imalatçısı BRIO da ürünlerini bu ilde üretmektedir.İlin posta kodu 28300'dür. Osby ayrıca ünlü İsveçli Pop yıldızı "Angel" lakaplı Marina Angelina Frida Kroon 'un doğduğu il olmakla da ayrı bir özelliğe sahiptir. Moya Moskva Maya Moskva (Rusça: Моя Москва, anlam: "Benim Moskovam"), Sovyet popüler şarkısı. 5 Temmuz 1995 tarihinden itibaren Moskova şehrinin şarkısı (Гимн Города Москвы / "Gimn Goroda Moskvi"). 1941'de müziği İsaak Dunayevski tarafından bestelendi ve şiiri Sergey Agranyan ile Mark Lisyanski tarafından yazıldı. 1947'de Moskova'nın kuluruşu 800. yıldönümü münasebetiyle çekilen "Tebe, Moskva!" (Тебе, Москва!) adlı animasyon filminde kullanıldı. 1975'te 1940'lı yılların askerî şarkılarını topladığı "Kırklı yılların askerleri" adlı film konserinde Mihail Nojkin tarafından yorumlandı. Şiirde adı geçen "28 kahraman", Moskova Muharebesi sırasında 14 Kasım 1941 tarihinde Moskova Oblastı'nın Volokolamsk şehrinde 14 Alman panzeri imha eden 316. Piyade Tümeni (daha sonra 8. Muhafız Piyade Tümeni)'nin 1075. Piyade Alayı 4. Taburu'na bağlı 28 askerdir. Bağlı oldukları tümenin komutanı İvan Panfilov'un adından Panfilovtsi (Панфиловцы) olarak bilinir. Tümen Kazakistan SSC'nin başkenti Almatı'da kurulduğu için şehirde "Panfilov'un 28 muhafızı anma parkı" inşa edildi. Orijinal sözlerinde Josef Stalin'e ait olan sözler bulunmaktaydı, fakat, Leonid Brezhnev döneminde günümüz sözleriyle değiştirildi. Marş zaşçitnikov Moskvi Marş zaşçitnikov Moskvi (Rusça: Марш защитников Москвы / "Marsh zashchitikov Moskvi"; anlam: "Moskova savuncularının marşı"), Sovyet askerî şarkısı ve film müziği. 1941'de müziği Boris Mokrousov (Борис Андреевич Мокроусов / "Borıs Andreyevich Mokrousov") tarafından bestelendi ve şiiri Aleksey Surkov (Алексей Александрович Сурков / "Aleksey Aleksandrovich Surkov") tarafından yazıldı. Moskova Muharebesi'ni konu alan ve 15. Akademi Ödülleri En iyi belgesel film ölülünü kazanan 1942 yapımı "Moscow Strikes Back" (Разгром немецких войск под Москвой / "Razgrom nemetskich moysk pod Moskvoy") adlı belgesel filminde kullanıldı. Melodisi, Türkiye Komünist Partisi'nin parti marşında kullanılmaktadır. TKP Parti Marşı Wahlberg kartalÄ± Wahlberg kartalı ("Aquila wahlbergi"), atmacagiller (Accipitridae) familyasından bir kartal türü. Boyu 55 – 60 cm kadardır. Kanat açıklığı 130 – 160 cm arasında değişir. Ortalama ağırlıkları erkeklerde 1,04 kg, dişilerde ise 1,3 kg'dir. Afrika'da, Sahra'nın güney bölgelerinde yaşarlar. Küçük memelileri, sürüngenleri ve kuşları avlarlar. Lüksemburg Müzesi Lüksemburg Müzesi (Musée du Luxembourg), Paris, Fransa'da bulunan sanat müzesi. Lüksemburg Sarayı'nın (Palais du Luxembourg) yan tarafında yer almaktadır. Müzede uzun yıllar boyunca on dokuzuncu yüzyıl tablo ve heykellerinin sergilendi. 1986 yılında, Orsay Müzesi'nin açılmasıyla koleksiyonunun büyük bir kısmı oraya taşındı. Fransız Kültür Bakanlığı ve Fransız Senatosu'nun mekanda geçici sergiler düzenlemeye devam etmektedir. Şu anda kuruluş, Fransız Senatosu tarafından yönetilmektedir. Müzenin tarihi 1750'ye dayanmaktadır. O dönemde Avrupa'da açılmış ilk çağdaş sanat müzesi olmasının yanı sıra Fransa'da halka açık ilk sanat müzesiydi. Lüksemburg, Louvre Müzesi'nin kurulmasından yaklaşık elli sene önce açılmış, halka açık ilk sanat müzesiydi. 14 Ekim 1750 tarihinde, Lüksemburg Sarayı'nın doğu kanadındaki Marie de Medici galerisinin bir bölümü olarak açıldı. İlk olarak kraliyet sanat koleksiyonunun parçalarından oluşan koleksiyon yabancı ziyaretçilerin de çok ilgisini çekiyordu. O günlerde müzede eserleri sergilenen ressamlar arasında Leonardo da Vinci, Titian, Raphael, Rembrandt, Anthony van Dyck, Claude Lorrain gibi isimler vardı. Ayrıca, artık Louvre Müzesi'nde sergilenen Marie de Medici'nin Rubens'e ısmarladığı büyük boyutlardaki biyografik seri de doğu kanadındaydı. 1780 yılında, ilerinin XVIII. Louis'i tarafından galeri kapatıldı. Müze, 1803 yılında, Napolyon Bonapart'ın çalışmalarını takdir etmesi sebebiyle senatör olarak atadığı ressam Joseph-Marie Vien'in çabalarıyla yeniden kapılarını açtı. 1815 yılına kadar süren bu dönemde, Rubens'ler eski yerlerinde sergilenmeye başlandı. Ayrıca, koleksiyon Nicolas Poussin, Simon Vouet, Jacques-Louis David gibi eski ustaların eserleriyle zenginleştirildi. Müze, sarayın doğu kanadından üç oda daha alarak genişledi. Fakat, daha sonra koleksiyonun büyük bir kısmı Louvre Müzesi'ne taşındı ve Lüksemburg Müzesi'nin varlığının gerekliliği tartışılmaya başlandı. 11 Nisan 1818'de, müzede "Yaşayan Sanatçılar Müzesi" galerisi açıldı ve David, Girodet, Ingres ve Eugène Delacroix gibi dönemin ünlü ressamlarının çalışmaları sergilenmeye başlandı. Uzun yıllar boyunca çağdaş resimler sergilenmeye devam etti. 1986 yılında Orsay Müzesi'nin kurulmasıyla koleksiyonu bu seferde o müzeye taşınınca, geçici sergilere ev sahipliği yapan bir galeri haline geldi. Pim Diffy Pim Diffy, Disney Channel'ın Phil Zaman Yolculuğunda adlı dizisindeki ana karakterlerden biridir. Amy Bruckner tarafından canlandırılmıştır. Pim, Phil Diffy'nin 2107 yılında doğan kızkardeşidir. Acımasız ve zalimdir ve en büyük isteği dünyayı ele geçirmektir. İlk sezonda Pim, dünyadaki her şeyin ve herkesin çok "mutlu" olduğunu düşünen Debbie Berwick'le düşman ve aynı zamanda dosttur. Fakat Pim bu kadar pozitifliğe katlanamaz. Hatta annesi Pim'i daha iyi hissetmesi için yoga kursuna yazdırır, fakat Pim yoga öğretmeninin Debbie olduğunu fark eder. Pim'in ilk sezonda katlanamadığı başka bir kişiyse ona âşık olan Bradley Benjamin Farmer adlı çocuktur. İkinci sezonda Pim'in arkadaş-düşmanı sürekli sevgili arayan Lil'Danny Dawkins'tir. Ayrıca Pim'in ikinci sezondaki diğer düşmanıysa, - Pim'in deyimiyle "moda zombilerinin" başkanı olan - Candida (Spencer Locke) adlı kızdır. Candida Pim'e her zaman kötü davranır, fakat Pim hiçbir zaman ondan aşağı kalmaz. Pim'in kendi kendine konuşma gibi bir alışkanlığı vardır, ve bu sırada tuhaf bir şekilde yanında biri belirir ve Pim'in söyledikleri hakkında saçma yorumlar yapar. Ben Gordon Benjamin Ashenafi "Ben" Gordon (4 Nisan 1983), Britanya-Amerikalı profesyonel basketbolcu. Kolej basketbolunu Connecticut Üniversitesi'nde oynamış ve 2004 yılında şampiyonluk yaşamıştır. Çaylak sezonunda NBA Yılın Altıncı Adamı seçilen tek oyuncudur. Gordon, Chicago Bulls tarihinin Kirk Hinrich'ten sonra en çok üçlük isabeti bulan oyuncusudur. Chicago Bulls tarafından draft edilen oyuncu 2008-09 sezonunun sonuna kadar orada oynamış ardından 2009 yazında NBA takımlarından Detroit Pistons'a 5 yıllığına 55.000.000$'lık bir kontrat karşılığında transfer olmuştur. Charlotte Bobcats Corey Maggete karşılığında Detroit Pistons'dan Ben Gordon'ı almıştır. Detroit bu takasla Ben Gordon'ın 2 yıllık konratından kurtulurken 2013 draftınıda Charlotte Bobcats'e vermiş oldu. Detroit ise takas karşılığında kontratının 10.9 milyon dolar değerindeki son yılına giren Corey Maggette'yi aldı. Geçtiğimiz sezon 12.5 sayı ortalamasıyla oynayan Ben Gordon'ın 2 yıllık 25.6 milyon dolar değerlik kontratı bulunuyor.2005 yılında Chicago formasıyla yılın 6. adamı olan Gordon 3 yıl geçirdiği Detroit'te 12.4 sayı ortalamasıyla büyük hayal kırıklığı yarattı. Corey Maggette ise sakatlıklar nedeniyle geçtiğimiz sezon sadece 32 maçta oynadı ve 15 sayı ortalaması tutturdu. 13 yıllık tecrübeli oyuncu kariyerini 16.2 sayı ortalamasıyla noktaladı. Barbara Diffy Barbara Diffy, Disney Channel'ın Phil Zaman Yolculuğunda adlı dizisindeki ana karakterlerden biridir. Lise Simms tarafından canlandırılmıştır. Barbara, Lloyd Diffy'nin eşi, Phil Diffy ve Pim Diffy'nin de annesidir. 2085 yılında doğmuştur ve ev hanımıdır. 2003 yılında olduklarından, (her ne kadar iyi sonuçlar alamasa da) eski moda yöntemlerle yemek yapmaya ve evi temizlemeye çalışır. Ayrıca tiyatroyu çok sever ve Pim'le birlikte yoga yapar, ihtiyacı olduğu zamanlarda ona yardım eder. David Guetta diskografisi David Guetta diskografisi, Fransız DJ David Guetta'nın piyasaya sürmüş olduğu müzikal çalışmalarını içermektedir. Guetta, günümüze kadar dört stüdyo albümü ve 22 tekli piyasaya sürdü. Tevfik Sırrı Gür Stadyumu 1943-1947 yılları arasında İçel Valiliği görevinde bulunan Tevfik Sırrı Gür, Mersin Stadının yerini istimlak ettirmiştir. Stadın inşaatına 1946 yılında başlanmıştır. 1951 yılında tamamlanarak hizmete açılmış olan stad çim yüzeyli olup, 17.500 seyirci kapasitelidir. Daha sonra Mersin Stadının adı Tevfik Sırrı Gür Stadı olarak değiştirilmiştir. 2005 yılında Futbol Federasyonunun genelgeleri doğrultusunda, Mersin İdman Yurdu Spor Kulübü tarafından 7.406 adet plastik koltuk yaptırılmıştır. Tevfik Sırrı Gür Stadına 2006 yılında İl özel İdare Bütçesinden güneş enerji sistemleri, 2007 yılında İl Özel İdare Bütçesinden koltuksuz kısımlarına 1200 adet plastik oturma koltukları eklenerek koltuk sayısı 8606'ya çıkartılmıştır. Ayrıca; 2007 yılı İl Özel İdare bütçesinden elektronik futbol skorbordu yaptırılmıştır. 2011 yılında yenileme yapılarak ışıklandırma ve tüm tribünlerin üzeri kapatılıp uefa standartlarına uygun restore edilmiştir. Tamworth FC Tamworth Football Club, bir İngiliz profesyonel futbol kulübü. Tamworth, Staffordshire kasabasında kurulmuştur. Lakapı 'Lambs'′tır. Şu anda Conference National üyesidir. "27 Şubat 2014 itibarıyla." Lloyd Diffy Lloyd Diffy, Disney Channel'ın Phil Zaman Yolculuğunda adlı dizisindeki ana karakterlerden biridir. Craig Anton tarafından canlandırılmıştır. Lloyd, Phil Diffy ve Pim Diffy'nin 2083 doğumlu sakar ve tuhaf babasıdır. Eşi Barbara Diffy'dir. Az miktarda parası olduğu için eski bir zaman makinesi kiraladı. Bu da Diffy Ailesi'nin 2004 yılında mahsur kalmasının nedenlerinden biridir. Lloyd'un en büyük korkusu gelecekten olduklarının anlaşılması, çünkü o zaman CIA'in gelip onları gelecek hakkında sorgulayacağını ve bunun da doğal bir felaket olacağını düşünüyor. Müdür Hackett'ın yan komşuları olduğunu öğrenince çok endişelendi, çünkü Müdür Hackett onların uzaylı olduğundan şüphe ediyor. Lloyd 2121'e dönmek için sürekli zaman makinesini tamir etmeye çalışıyor, fakat her defasında başarısız oluyor. Keely Teslow Keely Teslow, Disney Channel'ın Phil Zaman Yolculuğunda adlı dizisindeki ana karakterlerden biridir. Alyson Michalka tarafından canlandırılmıştır. Keely, Phil'in en iyi arkadaşı ve onun gelecekten olduğunu bilen tek kişi. Phil'i tanımadan önce Tia'yla birlikte (Brenda Song) okulun en popüler grubundaydı. Fakat daha sonra matematikte problem yaşadığı için bu derste çok iyi olan Phil'le birlikte çalışmaya başladı ve çok yakın arkadaş oldular. Keely alışveriş yapmayı ve büyük kedileri çok seviyor ve bir gün gazeteci olmak istiyor. Phil'e âşık ve "Back to the future (not the movie)" adlı son bölümde bunu itiraf ediyor. Keely, You Say Toe-Mato adlı bölümde öğrenciler domatesleri ayaklarıyla ezerken Phil'in yalnızca dört ayak parmağı olduğunu gördü. Keely bunun doğuştan olduğunu sandı ,fakat daha sonra Phil ona gelecekten geldiğini ve oradakilerin hepsinin dört ayak parmağı olduğunu anlattı.İlk başta Keely buna inanmadı, ama Phil ona Skyak'i (ileri teknoloji araç) gösterince Phil'e inandı. Noelde Keely, Pickford kasabasındaki noel ağacının tepesine bir yıldız koydu. Pokémon Yellow Pokémon Yellow, Dünya çapında piyasaya sürülen üçüncü, Japonya'da piyasaya sürülen dördüncü pokemon video oyunudur. Pokémon Yellow oyunu Pokemon Red ve Pokemon Blue oyunlarının Pokémon (anime) ye göre özelleştirilmiş sürümü olur. Pokemon Red ve Blue'daki gibi bu oyundada Kanto bölgesi ele alınır. El Cuarteto de Nos El Cuarteto de Nos, 1980'de Uruguayın başkenti Montevideo'da kurulan rock grubudur. EL CUARTETO DE NOS, Urugay'ın halen aktif müziğe devam etmekte olan en eski grubu olarak dikkat çekiyor. Bu güne kadar, uluslararası düzeyde birçok ödülleri ve adaylıkları bulunuyan grup, kendilerine özgü ezgilerini rock müziğe mükemmel bir şekilde monte ederek, dünya çapında geniş bir hayran kitlesine ulaşmayı başarmıştır. Cuarteto de Nos'un şarkıları genelde günlük hayattaki çok sıradan ve aslında kimsenin dikkatini çekmeyen konuları işler ve onları ti'ye alır. Grup, ayrıca politik duruşları ve kültür yozlaşmasına karşı yaptıkları şarkılarla diğerlerinden sıyrılmıştır. Cuarteto, ilk gösterisini 1980'de enstrumantal olarak "El Tinglado" tiyatrosunda yaptı. Daha sonra yapmak istedikleri müziği tam anlamıyla bulana kadar "La Máscara", "El Circular", "Teatro de la Alianza Francesa" gibi mekanlarda sahne aldılar. Bu süre içinde Álvaro PintosDavul gruba katıldı ve grup son halini aldı. 1984'te ilk albümleri olan "El Cuarteto de Nos - Alberto Wolf"u çıkartarak profesyonel müziğe adımını attı. 2007'de, "Raro" albümlerinin "Yendo a la casa de Damian" şarkısıyla, Latin Grammy'de aday gösterilen grup, 2006'dan beri olan sessizliğini 2009'da "Bipolar" albümünü çıkartarak bozdu. Lloyd Braun Lloyd Braun, (d. 1958) şu anda BermanBraun adlı eğlence firmasında, televizyon ve internet medya yöneticisi olarak çalışmaktadır. Braun ilk başarısını yapımcı David Chase ile Amerikan televizyon drama serisi The Sopranos ile yaptı. 2002 yılından 2004 yılına kadar ABC Entertainment Group şirketinde başkan olarak çalıştı. Braun, ortağı Susan Lyne ile büyük başarı gösterdiği Desperate Housewives ve Grey's Anatomy'da yer aldı. Braun, Kasım 2004 yılında Yahoo! Media Group şirketinde çalıştı. Bu gösteriler ABC şirketi için benzersiz bir dönüş oldu.Ve Lloyd Lost'u buldu. Just a Little More Love Just a Little More Love, Fransız DJ David Guetta'nın ilk stüdyo albümüdür. Albümün prodüksiyonunu Guetta ile Joachim Garraud üstlendi. Chris Willis ve Barbara Tucker albüme vokal desteği sağladılar. Albüme adını veren "Just a Little More Love" parçası Wally Lopez tarafından remixlendi ve "MoS: Clubbers Guide 2004" albümü ile "The Football Factory" filminin soundtrack albümünde yer aldı. Guetta, "Love Don't Let Me Go" parçasını 2006 yılında The Egg ile birlikte remixledi. 1. FC Union Berlin 1. FC Union Berlin, 1966 yılında Berlin'in Köpenick bölgesinde kurulan bir futbol takımı. Kulüp her ne kadar 1966 yılında kurulsa da, takım 1906 yılınd kurulan "FC Olympia Oberschöneweide" takımının devamı olarak kabul edilmektedir. Bugünkü takımın öncü kulüplerinin ilki olan "FC Olympia Oberschöneweide", 17 Haziran 1906 tarihinde üç küçük, yerel takımın birleşmesi ile Berlin'in mahallerinden biri olan Oberschöneweide'de kurulmuştur. İlk zamanları takım oyuncularının hepsinin öğrenci olması münasebetiyle, kuruluşunda bir ay sonra BTuFC Helgoland 1897 takımın genç takımı olarak onların bünyesine dahil oldular. Helgoland takımının yaşadığı sportif başarısızlıklar neticisinde bu takımdan ayrılarak 1905 yılının şampiyon takımı olan BTuFC Union 1892 takımı ile birlikteliğe gidildi. Burada bu takımın dördüncü takımı olarak sahalara çıkan futbolcular 1907-1908 sezonunda Berlin Futbol Birliği'nin en alt liginde şampiyon olarak ilk başarılarına imza attılar. 1909 yılında ana kulüptan ayrılan takım, artık kendi ayakları üzerine durmayı düşünmekteydi. İyi niyet göstergesi ve bir teşekkür olarak oyuncular bağlı bulundukları son kulübün ismini alarak takımın adını "Union Oberschönweide" ( daha sonra SC = Sportclub ön ek olarak eklenecek ) olarak değiştirirler ve aynı zamanda son ayrıldıkları kulübün renklerini de alarak beyaz-mavi formalarla oynamaya başlarlar. Bundan sonraki dönemlerde de sık sık birleşmelere ve isim değişikliklerine giden takım son olarak 20 Ocak 1966 bugünkü adını alır. Bu tarihten itibaren Doğu Almanya Liglerinde boy gösteren takım inişli çıkışlı bir grafik göstersede, kendine genelde 2. Lig'e denk gelen DDR-Liga (Doğu Almanya Ligi) yer bulmuş ve birkaç kere çıkmayı başardığı DDR-Oberliga'da (Doğu Almanya Üst Ligi) tutunamamıştır. Özellikle 1980'li yıllarda asansör takım imajından kurtulamamıştır. Her iki Almanya'nın birleşmesi sonucunda kendine Bölgesel Liglerde yer bulan takım tüm yaşadığı olumsuzluklara maddi sıkıntıları da ekleyince özellikle 1990 yılların ortalarından itibaren iflasın eşiğinden birkaç kez dönmüş, oynadığı liglerden ekonomik durumun kötülüğünden dolayı lisans verilmemesinden dolayı mecburi küme düşmeleri ile karşı karşıya kalmıştır. Ancak 90'lı yılların sonunda tekrar maddi sıkıntılardan arınmış bir şekilde liglere başlayan Union Berlin 98/99 sezonunda Amatör kümeden bir üst lige çıkmayı son maçta kaçırmıştır. Bir sonraki sezon gösterilen başarı ile birinci olarak 3. Lige yükselen takım, bu başarısı nedeniyle Almanya Kupası'na (DFB-Pokal) katılmayı hak kazandı. Bu kupada gösterdiği üstün başarı neticesinde yarı finalde Borussia Mönchengladbach'ı penaltılarla 6-4 yenerek tarihi bir başarı göstererek finale yükseldi. Her ne kadar finalde Schalke 04'e 2-0 yenilsede, rakibinin Şampiyonlar Ligi vizesi alması nedeniyle Almanya'yı tarihinde ilk defa UEFA Kupası'nda temsil etme başarısı göstermiştir. Burada ilk turda fin takımı Haka Valkeokoski 1-1 ve 3-0'lık sonuçlarla saf dışı bırakılsada, bir sonraki turda Bulgar temsilcisi Litex karşısında 0-2 ve 0-0 sonuçlarla elenmiştir. Bu dönemden sonra yaşanan ufak iniş ve çıkışların neticesinde takım 2008-09 sezonunda 3. Lig'i şampiyon bitirerek 2. Lig'e yükselmeye hak kazanmıştır. Union Berlin 2009-10 sezonundan beri 2. Lig'deki mücadelesini sürdürmektedir. Geçmişte bu takımda oynayan futbolculara 1. FC Union Berlin futbolcuları listesinden ulaşılabilir Guetta Blaster Guetta Blaster, Fransız DJ David Guetta'nın ikinci stüdyo albümüdür. Albüm, 13 Eylül 2004'te Virgin Records tarafından piyasaya sürüldü. Albümün prodüksiyonunu Guetta ile Joachim Garraud üstlendi. Chris Willis ve JD Davis albüme vokal desteği sağladılar. Aşağıdaki bonus parçalar albümün digipak sınırlı baskısında mevcuttur. Aşağıdaki bonus parçalar ve görüntüler albümün CD/DVD baskısında mevcuttur. Lehimleme Lehimleme iki ya da daha fazla sayıda metal parçanın, görece düşük erime sıcaklığına sahip bir dolgu metali eritilip bağlantı yerine akıtılarak, tutturulması işlemidir. En yaygın lehimleme uygulaması baskı devrelerdeki (PCB) elektronik bileşenlerin montajıdır.Sıhhi tesisat sistemlerindeki bakır boruların bağlanmasında da lehim kullanılır. Konserve tenekeleri gibi sac metallerdeki bağlantılar, çatı izolasyonu ve yağmur dereleme olukları ve araba radyatörleri de geçmişte geleneksel olarak lehimlendiği gibi günümüzde de kısmen lehimlenmektedir. Mücevher parçalarının bağlanması ve tamirinde, küçük mekanik parçaların tutturulmasında da genellikle lehim kullanılır. Cam vitray yapımı da bir başka uygulama alanıdır. Lehimleme dolgu malzemesi olarak farklı uygulamalar için çeşitli alaşımlar kullanılır. Örneğin elektronik devre montajında 63% kalay ve 37% kurşun, ötektik alaşımı (ya da performansı ötektik olana çok yakın 60/40) tercih edilir. Ötektik malzeme bir sıcaklık aralığında değil belli bir sabit 'nokta'da erir ve esnek hal (plastik faz) geçirmediği için lehimlemede çeşitli üstünlükleri vardır. Ötektik olmayan bir alaşımda ise soğuma sırasında esnek haldeyken çok küçük kıpırdamalar bile lehimde çatlaklara ve dolayısıyla güvensiz bağlantılara yol açar. Ayrıca ötektik alaşım mümkün en düşük erime noktasına sahip olduğu için lehimleme sırasında parçalardaki gerilim en düşük düzeydedir. En yaygın lehim alaşımları kalay/kurşun karışımlarıdır: Çocukların temas edebileceği yerlerde, içme suyu tesisatlarında ya da yağmur suyunun toprağa karıştığı açık hava uygulamalarında kurşunsuz lehimler önerilir. En tipik kurşunsuz lehim alaşımları kalay/gümüş, kalay/bakır, gümüş, bakır/fosfor olup bileşimlerine bağlı olarak 250 °C (482 °F) civarında erirler. Özel uygulamaların gereksinimlerini karşılamak için kullanıldıkları gibi, çevresel kaygılarla da kurşunsuz lehimler giderek yaygınlaşmaktadır. Lehim ve kaynak gibi yüksek ısılı bağlama işlemlerinde pasta (dekupan) kullanmanın amacı parçaların ve dolgu malzemesinin oksidasyonunu önlemektir. Örneğin kalay-kurşun lehimi bakırı çok iyi bağlarken, lehimleme sıcaklıklarında kolayca oluşan çeşitli bakır oksitler üzerinde çok zayıftır. Oda sıcaklığında etkisiz bir madde olan pasta, yüksek sıcaklıklarda güçlü bir indirgeyici durumuna geçerek metal oksitlerin oluşumunu önler. İkincisi, pasta bir yüzey aktif madde olarak lehimin yüzey gerilimini düşürerek bağlanacak parçalarla daha iyi bütünleşmesini sağlar. Lehimleme işlemi el aletleriyle teker teker ya da bir üretim bandında ve genellikle otomatik makinalarla seri olarak yapılabilir. El lehiminde genellikle bir havya ya da lehim tabancası, bazen de sıcak-hava üfleci kullanılır. Bunun yanında iyi bir lehim ve oksiti engellemek için lehim pastası da kullanılır. Metal parçaları kalıcı olarak birleştirmek için esas metallerin eritildiği kaynaktan farklı olarak, lehimlemede ilave dolgu metaller (lehim) eritilir. Genelde, kaynaklanmış bağlantıların dayanımı lehimlenmiş olanlardan yüksektir. Eritme kaynağı yerine sert veya yumuşak lehimleme şu durumlarda tercih edilir: Kaynağa kıyasla sert lehimlemenin üstünlükleri şunlardır: Öte yandan, sert lehimlemenin zayıflıkları ve sınırlamaları: Sert (ya da gümüş) lehim genellikle 450 °C ve üstü sıcaklıkta, bu sogukluga uygun pasta ve lehim uygulanarak ve gene bu yüksek sıcaklıkları sağlayacak şu ısı kaynakları kullanılarak yapılır: Sert lehim yumuşak olana kıyasla daha dayanıklı ancak elektrik iletkenliği düşük bağlantılar sağlar. Otomotiv, elektrik ekipmanlar, kesici takımlar, mücevher yapımı, kimyasal işlem endüstrisi, boru (özellikle doğalgaz vb.) tesisat bağlantıları, tamir ve bakım işlerinde kullanılır. Yumuşak lehim 450 °C altında, genellikle 230-250 °C sıcaklıkta, uygun pasta ve lehim kullanılarak yapılır ve bu sıcaklıklarda elektrikli havya (lehim tabancası) kullanmak genellikle yeterlidir. İletkenliği nedeniyle elektronik devrelerde, korozyona yol açmaması nedeniyle bakır boru bağlantılarında özellikle tercih edilir. Yumuşak lehim için kullanılan ısı kaynakları, daha az ısı ve daha düşük sıcaklık gerekmesi hariç, sert lehimleme ile çoğunlukla aynıdır. Bunlara ek olarak, dalgalı (baskı devresi kartlarında çoklu kurşun tellerin lehimlenmesinde) ve geri akışlı (baskı devre kartları üzerindeki yüzey ağız bileşenlerinde) yöntemlerle ve elle, havya kullanarak da uygulanır. Elle lehim yaparken lehim malzemesi havya ucuna değil ucun çok yakınına uygulanmalıdır. Buna ısı köprüsü oluşturmak denir ve ısıya duyarlı bileşenleri korur. Isı köprüsü aynı zamanda, havyada daha yüksek ısı kullanmak anlamına da gelir. Tüm metal yüzeyler düzgün pastalanmamışsa ve/veya lehim malzemesinin erime noktasına dek ısıtılmamışlarsa, lehim kendi sıcaklığından daha soğuk bir yüzeye akarak zayıf ve istenmeyen bir 'soğuk bağlantı' oluşturur. Bakırın iletkenliği ve aynı zamanda ısı kapasitesi yüksek olduğu için, tesisat boruları ve bağlantıları gibi büyük bakır parçaların etkin lehimlenmesi görece çok daha fazla ısı gerektirir. İçme suyu için kullanılan borular lehimlemeden sonra içlerinde pasta parçacıkları kalmayacak şekilde çok iyi yıkanarak temizlenmelidir. Başta çinko alaşımları olmak üzere bazı lehim malzemeleri, alüminyum ve alüminyum alaşımlarını ve ender olarak da çelik ve çinko parçaları lehimlemekte kullanılırlar. Cam vitray yapımı, lehimin en eski uygulama alanlarından birisidir. Lehimi çözmek için havya ile lehim üzeri ısıtılır ve lehim pompası ile çekilir. One Love (David Guetta albümü) One Love, Fransız DJ David Guetta'nın dördüncü stüdyo albümüdür. 24 Ağustos 2009'da İngiltere'de ve bir gün sonra Amerika Birleşik Devletleri'nde piyasaya çıktı. Eleştirmenlerden olumlu yorumlar albüm, günümüze dek dünya çapında üç milyonu aşkın satış rakamına ulaştı. Albümden çıkan singlelardan ikisi, Kelly Rowland'ın seslendirdiği "When Love Takes Over" ve Akon'un seslendirdiği "Sexy Bitch", uluslararası alanda başarılı oldu. Albüm, 2010 Grammy Ödülleri'nde En İyi Elektronik/Dans Albümü ödülüne aday gösterildi. Aynı zamanda ilk single "When Love Takes Over", En İyi Dans Kaydı ve En İyi Remiks Kayıt dallarında ödüllere aday gösterilirken; En İyi Remiks Kayıt ödülünü kazanmayı başardı. "One Love"ın yeniden basımı 29 Kasım 2010'da İngiltere'de ve 25 Ocak 2011'de Amerika Birleşik Devletleri'nde piyasaya çıktı. İki disklik albümde "Gettin' Over You" remiksi, Madonna'nın "Revolver" ve Kelis'in "Acapella" gibi singlelarına yer verildi. "One More Love" adını taşıyan bu basımın ilk single'ı Rihanna tarafından seslendirilen "Who's That Chick?" adlı parça oldu. One Love One Love ÅŸu anlamlara gelebilir: KÄ±skanmak (roman) Kıskanmak, Nahid Sırrı Örik'in ilk kez 1946 yılında basılan ilk romanı. 19. yüzyıl Fransız edebiyatından Gustave Flaubert, Honoré de Balzac ve Stendhal gibi yazarların romanlarına benzer tema ve tarza sahip olan eser, baş karakteri Seniha'nın duyduğu kıskançlığı ve kendisini çirkin algılamasını konu alır. Roman 2009 y覺l覺nda Zeki Demirkubuz taraf覺ndan sinemaya uyarland覺. Seniha kırk yaş civarında, hiç evlenmemiş çirkin bir kadındır. Ailesi ağabeyinin ihtiyaçlarına öncelik vermiş, onu yurt dışında okutmuş; Seniha'yı ise ihmal etmiş, hatta "çeyiz masrafı çıkar" diye düşünerek ona gelen evlenme tekliflerini geri çevirmiştir. Seniha, anne ve babası öldükten sonra, İstanbul'a dönmüş olan ağabeyi Halit'le yaşamak zorunda kalır. Halit'in orada iş bulması üzerine onunla Ankara'ya gider. Halit daha sonra Mükerrem adında bir genç kızla evlenir. Seniha önceleri Mükerrem'e iyi davransa da, ağabeyinden intikam almakta onu kullanabilmek için fırsat kollar. Bir süre sonra, Mükerrem'in Halit'i Nüzhet adında bir gençle aldattığını öğrenir. Seniha bu fırsatı kullanarak, durumu ağabeyine anlatır. Kıskanmak, ilki 1929'da olmak üzere dört öykü kitabı yayımlanmış olan Nahid Sırrı Örik'in ilk romanıdır. Roman kitap halinde basımından önce, 1937 yılında ""Kıskançlık"" adıyla Tan Gazetesinde tefrika edildi. Kitap olarak ilk defa, 1946 yılında Hilmi Kitabevi tarafından "Türk Romanları Serisi"nin ilk kitabı olarak basıldı. 1994 yılında Oğlak Yayıncılık tarafından yapılan basımda bu ilk baskıya sadık kalındı, dilde bir sadeleştirme yapılmadı. Nahid Sırrı Örik'in eserleri, yazarın sağlığında fazla ilgi görmedi. Romanlarıyla ilgili ilk kez 1970'li yıllarda Kemal Bekir'in yazdığı bir makale Cemal Süreya'nın sahibi olduğu "Papirüs" dergisinde çıktı. Eserlerinin 1994 yılında yeniden yayımlanmasıyla yazara olan ilgi arttı ve hakkında kimi başka eleştiri yazıları kaleme alındı. Yazara ve eserlerine gösterilen ilgi, Sultan Hamid Düşerken ile Kıskanmak'ın sinemaya uyarlanmasıyla daha da arttı. Yazar Selim İleri Radikal Gazetesinin kitap ekinde Kıskanmak romanını Sultan Hamid Düşerken'den daha sonra okuduğunu belirterek, Kıskanmak için şu sözleri kullandı: Yazar ardından Nahid Sırrı ve eserinden yola çıkarak ""Cemil Şevket Bey, Aynalı Dolaba İki El Revolver"" kitabını yazmaya başladığını, asıl kaynağının ise Kıskanmak olduğunu belirtti. Romana ilişkin Bilkent Üniversitesi'nde ""Nahid Sırrı Örik, Kıskanmak ve Psikanaliz"" adıyla bir yüksek lisans tezi yazan Özge Soylu ise, tezdeki yaklaşımını şu ifadelerle ortaya koydu: Yazar Enis Batur, romanın 1994 baskısının başında yer alan ""Tutkunun Negatif Çehresi Üzerine Kanlı Bir Divertimento"" başlıklı bir inceleme yazısı kaleme aldı. Eleştirmen Fethi Naci, ""Kıskanmak Eleştiri Günlüğü 5"" kitabında yer alan bir yazısında romanı irdeledi. Yazar Hilmi Yavuz ise, Zaman Gazetesinde yayımlanan bir köşe yazısında, Kıskanmak'ın Seniha'sıyla Sultan Hamid Düşerken'in Nimet'inin Türk romanında 'daemonic' (şeytani) karakterlere örnek verilebileceğini savundu. Uyarlamanın gösterime girmesinden önce bir yazısında romana değinen sinema eleştirmeni Fatih Özgüven, ""yazıldığı zamanın ötesinde bir derinliğe sahip ‘kötülük hikâyesi’"" sözlerini kullandı. Yönetmen Zeki Demirkubuz, Kıskanmak romanını 2009 yılında aynı adla sinemaya uyarladı. Filmde Seniha'yı Nergis Öztürk, Halit'i Serhat Tutumluer, Mükerrem'i ise Berrak Tüzünataç canlandırdı. Film 2001'de Yazgı'yı Albert Camus'nün Yabancı romanından esinlenerek çeken Demirkubuz'un ikinci roman uyarlamasıdır. KÄ±skanmak Kıskanmak, aşağıdaki başlıkları ifade ediyor olabilir: Hilversum Hilversum Hollanda'da, Kuzey Hollanda bölgesinde bir belediyedir. "'t Gooi",diye bilinen bölgede yer alan şehir aynı zamanda o bölgenin en büyük yerleşim yeridir. Çevresi, goller, meralar, ormanlar ve küçük köylerle çevrilmiştir. Hilversum aynı zamanda Avrupa'daki en büyük yoğun şehirleşme bölgelerinden biri olan Randstad'ın da bir parçasıdır. Hilversum Amsterdam'ın 30 km güney-doğusunda ve Utrecht'ın 25 km kuzeyinde yer alır. Şehir genellikle medya şehri olarak tanımlanır çünkü Hollanda'daki radyo ve televizyon yayıncılığının merkezidir. 1920'den beri yayın yapan "Radyo Hollanda"'nın merkezi burasıdır. SC Paderborn 07 SC Paderborn 07, 1985 yılında üç kulübün birleşmesi sonucunda ortaya çıkmış Kuzey Ren-Vestfalya eyaletinin Paderborn kentini temsil eden bir futbol kulübü. İlk kurulduğu yıllarda "TuS Paderborn-Neuhaus" adı ile anılan takım 1997 yılında ismini bugünkü haline değiştirmiştir ve o günden bugüne SC Paderborn 07 adını kullanmaktadır. Siyah-mavi renkleri kullanan Paderborn karşılaşmalarını 15.300 kişi kapasiteli Energieteam Arena stadında oynamaktadır. Málaga Havalimanı Málaga Havalimanı (İspanyolca:Aeropuerto de Málaga) (IATA:AGP, ICAO:LEMG) İspanya'nın Málaga şehrindedir. Şehre uzaklığı 8 km'dir. Havalimanından hemen hemen 60 ülkeye uçuş gerçekleştirilir. 2008 yılında havalimanını 12,813,764 yolcu kullanmıştır. Havalimanının diğer adı Pablo Ruiz Picasso Havalimanı'dır. Abdülkerim Kırca Abdülkerim Kırca (1956, Suşehri - 19 Ocak 2009, Ankara), Türk asker, emekli albay. İlköğrenimini Suşehri Cumhuriyet İlkokulu'nda orta öğrenimini Suşehri Lisesi'nde tamamlayan Kırca, 1974'te Kara Harp Okulu’na girdi. 1978 yılında buradan Jandarma Teğmeni rütbesi ile mezun oldu. Binbaşı Cem Ersever'in öldürülmesinden sonra JİTEM'in Diyarbakır Bölge Komutanı görevine geldi. Davası 2005 yılında açılan ve 1992-1994 yılları arasında 8 kişi kaçırılarak öldürülmesi ile ilgili başlatılan soruşturmalarda, Yeşil kod adlı Mahmut Yıldırım ve Abdülkadir Aygan'ın da aralarında bulunduğu 7 kişi ile beraber cinayetlerin sorumlusu olmakla suçlandı. İddianamede sanıkların JİTEM adına cinayetler işlediği, Kırca'nın çetenin yöneticisi olduğu iddia edildi. Başbakanlık Teftiş Kurulu Başkanı Kutlu Savaş tarafından hazırlanan Susurluk Raporu'nda Kırca'nın "Yeşil" kod adlı Mahmut Yıldırım ile birlikte yaptığı infazlara yer verildi. 10 Nisan 1998 tarihinde Antalya-Serik’te PKK’ya karşı düzenlenen bir operasyonu Tim Komutanı olarak yönetti. Operasyonda 12 PKK militanı etkisiz hâle getirilirken, Kırca bir kurşunun omuriliğine isabet etmesi sonucu ağır yaralanarak sakat kaldı. Bu tarihten itibaren hayatını tekerlekli sandalyeye bağlı olarak devam ettiren Kırca, malûlen emekli ayrıldı. 12 Aralık 2004'te Çankaya Köşkü'nde düzenlenen törenle dönemin cumhurbaşkanı Ahmet Necdet Sezer tarafından Kırca'ya "Devlet Övünç Madalyası" verildi. JİTEM itirafçısı Abdülkadir Aygan, 2009 Ocak ayında Star gazetesine verdiği röportajda Abdülkerim Kırca'nın emriyle gerçekleştiğini söylediği pek çok cinayeti tek tek sıraladı. Bu röportajdan birkaç gün sonra Abdülkerim Kırca intihar etti. Genelkurmay Başkanlığı Kırca'nın ölümü üzerine, basında yer alan haberlere sert tepki gösterdi. Yapılan basın açıklamasında ""Kişi ve kuruluşların âdeta yargısız infaz edilerek suçlu ilan edilmesi, temel insan haklarına aykırı olduğu gibi hiçbir hukuki ve ahlaki kuralla da bağdaşmamaktadır"" denildi. Kırca'nın cenaze törenine Genelkurmay Başkanı ve kuvvet komutanların da içinde bulunduğu pek çok asker katıldı. Kırca Ankara Karşıyaka mezarlığında defnedilmiştir. Aygan bunun dışında 2004 yılında verdiği bir röportajda; 10 Haziran 1994 gününde Diyarbakır'a bağlı Yenişehir Semti, Ali Amiri 1. Sokak'ta arkadaşlarıyla birlikteyken kimliği belirsiz kişilerce zorla bir arabaya bindirilen ve o günden itibaren kendisinden haber alınamayan Murat Aslan isimli Açık Öğretim 2. sınıf öğrencisinin Abdülkerim Kırca'nın emriyle, Silopi JİTEM İstihbarat Tim Komutanlığı'na götürüldüğünü ve burada işkenceyle sorgulandıktan sonra Dicle Nehri'nin kenarında Körtük Köyü'nün karşısına düşen bir derede üzerine benzin dökülerek, yakıldığını iddia etmişti. Aygan'ın ifadeleri üzerine Murat Aslan'ın babası İnsan Hakları Derneği Şube Başkanı Selahattin Demirtaş ve Diyarbakır Barosu Başkanı Sezgin Tanrıkulu ile 19 Nisan 2004 günü Silopi Cumhuriyet Başsavcılığı'na başvurdullar. Talep üzerine avukat heyeti ile askeri yetkililer ve bir doktorla olay yerine gittiler. Savcı Ayhan Önder'in açtırdığı mezardan, toprağın yaklaşık 15 cm altında yanık izleri belli olan kemikler çıkmış ve yapılan DNA testinde kemiklerin Murat Aslan'a ait olduğu kesinleşmiştir. Lulu Lulu Kennedy-Cairns (doğumu Marie McDonald McLaughlin Lawrie 3 Kasım 1948'de Lennoxtown, East Dunbartonshire, İskoçya), sahne ismi olan Lulu adıyla tanınan İskoç şarkıcı, besteci, model ve televizyon yıldızı. 1960'lardan günümüze kadar etkinliğini sürdürmüştür. Dünyaya onu tanıtan hit parçası To Sir, With Love iken İngiltere'de tanınmasını Shout adlı parça sağlamıştır. Haim Weizmann Haim Weizmann Azriel (27 Kasım 1874 – 9 Kasım 1952), Rus İmparatorluğu doğumlu Yahudi siyonist lider, politikacı ve İsrail'in ilk cumhurbaşkanı. Weizmann, 1874 yılında Rus İmparatorluğu'nun Beyaz Rusya bölgesindeki Pinsk kentinde doğdu. 1892-1899 yılları arasında Darmstadt ve Charlottenburg Üniversiteleri'nde öğrenim gördü. Freiburg Üniversitesi'nden kimyager olarak mezun oldu. Cenova ve Manchester Üniversiteleri'nde kimya okutmanlığı yaptı. İngiltere'deyken bakteriyel fermantasyon alanında kendisine ün getiren çalışmalar yaptı. Endüstriyel Fermantasyon'un babası olarak adlandırıldı. Aseton üretmeye yarayan Weizmann organizmasını buldu. Aseton üretimi haklarını bir şirkete devretti. 1916-1919 yılları arasında İngiliz Deniz Kuvvetleri Laboratuvalarının direktörü oldu. Weizmann 1897 yılındaki ilk Siyonist Kongresi'ni kaçırmıştı ancak diğerlerinde bulundu. İsrail Devleti'nin kuruluşunda önemli rol oynayan Balfour Deklarasyonu'nun yayımlanması için uğraştı. 3 Ocak 1919 tarihinde Irak Kralı Faysal bin Hüseyin ile beraber Ortadoğu'da arap-yahudi ilişkilerini kurmayı amaçlayan bir anlaşma imzaladı. 1920-31 ve 1935-46 yılları arasında Siyonist Hareket başkanlığı yaptı. 1934 yılında büyük uğraşları sonunda bir ibrani zengin olan İsrael Sieff'in ölen oğlu adına Daniel Sieff Araştırma Enstitüsü açıldı. Organik kimya alanında özellikle uğraş veren Weizmann'ın ismi 1949 yılında bu enstitüye verildi. ABD'den İsrail'in kuruluşu için destek isteyen Weizmann 1948 yılında İsrail Cumhurbaşkanlığına seçildi. Bu görevi 1952 Kasım ayında ölene dek sürdürdü ve ölümünden sonra naaşı kurduğu enstitünün bahçesine gömüldü Haim Weizmann, Vera Weizmann ile evli ve iki çocuk babasıydı. TuS Koblenz TuS Koblenz, Almanya'nın Renanya-Palatina eyaletinin Koblenz kentinde kurulmuş bir spor kulübü. Bugünkü TuS Koblenz, 1934 yılında Neuendorf takımları olan "TV 1864" ve "FV 1911" 'in "DJK" ve "Arbeitersportverein" Neuendorf takımlarının birleşmesi sonucunda "TuS Neuendorf" takımının meydana getirilmesi ile oluşturulmuştur. Her ne kadar TuS Neuendorf takımı İkinci Dünya Savaşı sonrasında kapatılsada yeniden açılması uzun sürmedi. Takım yeniden kurulduğunda ilk olarak SpVgg. Neuendorf olarak kurulsada 1947 yılında adını yeniden TuS Neuendorf olarak değiştirmiştir. Bugünkü adı olan "TuS Koblenz" ismini kulüp 15 Mart 1982 yılından beri taşımaktadır. Bu isim değişikliğinden önce kulübün gelenekçi kanadı isim değişikliğine şiddetle karşı çıkması sonucu bir ayrılma yaşanır. Gelenekçi kanat takımdan ayrılarak "TuS Neuendorf 1982" ismi ile yeni bir takım kurarlar. Bu takım ise şu anda yöresel liglerde mücadele etmektedir. Why Me? (Linda Martin şarkısı) Why Me?, 1992 Eurovision Şarkı Yarışması'nda İrlanda'ya 155 puanla birinciliği getiren şarkıdır. Şarkıyı Linda Martin seslendirmiştir. EA Digital Illusions CE EA Digital Illusions Creative Entertainment (kısaca EA DICE), İsveç asıllı 1992 kurulan video oyunu geliştiricisidir. 2004 yılı itibarıyla tamamen Electronic Arts mülkiyetindedir. En çok "Battlefield" video oyunu serisi, "Mirror's Edge" ve "" ile tanınır. La Gomera HavalimanÄ± La Gomera Havalimanı (İspanyolca: Aeropuerto de La Gomera) (IATA: GMZ, ICAO: GCGM) İspanya'nın San Sebastián de La Gomera otonom bölgesindedir. Uzaklığı 34 km'dir. Sexy Bitch "Sexy Bitch", Fransız DJ David Guetta'nın bir şarkısıdır. Şarkının tamamı Akon tarafından seslendirilmiştir. Guetta'nın "One Love" adlı dördüncü stüdyo albümünün ikinci single'ı olarak tüm dünyada 24 Temmuz 2009'da yayınlanmıştır. 28 Temmuz 2009'da iTunes üzerinden Amerika Birleşik Devletleri'nde yayınlanmıştır. Şarkının sansürlü versiyonunda şarkının adı "Sexy Chick" olarak değiştirilmiştir. Şarkı için bir video klip çekildi ve Take 40 Australia'da yayınlandı. "Sexy Bitch", 30 Temmuz 2009'da İrlanda listesine on numaradan giriş yaptı ve temiz versiyonuyla 20 Ağustos'ta listenin üç numarasına yükseldi. Avustralya listesine 3 Ağustos'ta on dört numaradan giriş yaptı. 17 Ağustos'ta listenin zirvesine oturdu. Finlandiya listesine 5 Ağustos'ta on numaradan girdi. Aynı gün Avusturya listesine de on numaradan giriş yaptı. "Sexy Bitch", 6 Ağustos'ta İsveç listesine sekiz numaradan yeni giriş yaptı ve sonraki hafta dört numaraya ulaştı. Şarkı, Danimarka listesine 7 Ağustos'ta dokuzuncu sıradan giriş yaptı ve sonraki hafta bir basamak yükselerek sekiz numaraya yerleşti. İsviçre listesine 9 Ağustos'ta üç numaradan giriş yapan şarkı, sonraki hafta listede ikinci sıraya ulaştı. 15 Ağustos 2009'da "Sexy Bitch", Canadian Hot 100 listesine dokuz numaradan giriş yaptı. Ayrıca, ABD "Billboard" Hot 100 listesine elli altı numaradan girdi. "Sexy Bitch", 8 Ağustos'ta Belçika (Flaman) listesine beş ve Belçika (Valonya) listesine üç numaradan giriş yaptı. 14 Ağustos'ta Almanya listesine yirmi numaradan giriş yaptı ve sonraki hafta listenin on dördüncü sırasına yükseldi. "Sexy Chick", 16 Ağustos'ta UK Singles Chart'a yirmi bir numaradan giriş yaptı. Sonraki hafta listede zirveye oturdu ve Guetta'nın İngiltere'de bir numara olan ikinci şarkısı oldu. Şarkı, Yeni Zelanda listesine 10 Ağustos'ta yirmi ikinci sıradan giriş yaptı ve listenin on dört numarasına yükseldi. Rhianna Pratchett Rhianna Pratchett (d. 1976; Rowberrow, Somerset), İngiliz serbest video oyunu senaristi, anlatım tasarımcısı ve eski bir gazeteci. Ayrıca bir Writers' Guild of Great Britain üyesidir. Micky Green Micky Green sahne adıyla tanınan Michaela Gehr­mann (d. 28 Haziran 1984, Sidney), Avustralyalı pop şarkıcısı. 18 yaşında manken olmak için evden ayrılmıştır. Zaman zaman modellik yapmaktadır. FSV Frankfurt FSV Frankfurt, 20 Ağustos 1899 yılında kurulan ve Frankfurt şehrini futbol alanında üst seviyede temsil eden iki takımdan biridir. Eintracht Frankfurt şehri en üst kademe olan Bundesliga'da temsil ederken FSV Frankfurt şehri 2. Lig olan 2. Bundesliga'da temsil etmektedir. FSV Frankfurt uzun yıllar inişli çıkışlı grafiklerle belli dönemlerde 2. Lig'de (en son 1994-1995 sezonunda) ve bölgesel liglerde (1998-2000 arası) mücadele etse de bundan sonraki yedi sene boyunca yöresel liglerde kendine yer bulabilmiştir. Bu dönemlerde bir üst lige çıkmayı az puan farklarıyla kaçırsada 2006/2007 sezonunda haftalar öncesinden şampiyonluğunu ilan ederek yeniden Bölgesel ligde (Güney Bölgesi Ligi) mücadele etmeye hak kazanmıştır. 2007-2008 sezonu sonunda da 2. Lig'e çıkmayı garantilemiştir. Burada ilginç olan durum o anki Almanya Ligleri yapısından dolayı FSV Frankfurt'un 4.Lig'e denk gelen Bölgesel Lig'den 2. Lig'e çıkmasıdır( 2008-2009 sezonu itibarıyla Almanya 3. Ligi kurulmuştur). '20 AÄŸustos 2016" G.992.1 ITU G.992.1 ya da G.DMT, ADSL için bir ITU standardı. Ayrık multitone modülasyonu kullandığı bilinmektedir. G.DMT mevcut bakır telefon hatları üzerinden kullanılabilir bant genişliğini artırmakta; 8 Mbit/s indirme, 1,3 Mbit/s yükleme hızlarına olanak sağlamaktadır. Alacatlı, Refahiye Alacatlı, Erzincan ilinin Refahiye ilçesine bağlı bir köydür. Köy, 1928'den beri aynı adı taşımaktadır. Köyün adı esasen "Alaca Atlı" kelimelerinden oluşmaktadır. Ahalisinin mühim bir kısmı Kelkit kazasına bağlı, eski ve yeni adı Alacat olan köyden gelmiştir. 1896 tarihli kayıtlarda erkek nüfusun tespiti için yapılan sayımda; Merkez (Melikşerif) nahiyesine bağlı sadece Müslümanların yaşadığı Alacatlı köyünde, 18 hanede 60 erkek nüfus bulunmaktaydı. Köy, Erzincan il merkezine 60 km, Refahiye ilçe merkezine 12 km uzaklıktadır. Köy, Karadeniz Bölgesi sınırları içerisinde kalmaktadır. Türkiye Büyük Millet Meclisi başkanvekili Türkiye Büyük Millet Meclisi Başkanvekillerinin görevi, Türkiye Büyük Millet Meclisi Başkanı adına Genel Kurul görüşmelerini yönetmek ve yönettiği oturumlarla ilgili tutanak dergisi ile tutanak özetinin düzenlenmesini sağlamaktır. Başkanvekillerinin hangi birleşim veya oturumları yöneteceklerine Türkiye Büyük Millet Meclisi Başkanı karar verir. Nur Otan "Nur Otan" Demokratik Halk Partisi ( / ""Nur Otan" Xalıqtıq Demokratiyalıq Partiyası"), kısa olarak Nur Otan (, "Nurlu Vatan"), 762.000 üyesiyle Kazakistan'ın en büyük siyasi partisidir. Saint-Lazare GarÄ± Saint-Lazare Garı ya da kısaca Demiryolu (Fransızca: Le Chemin de fer), Édouard Manet tarafından 1873 yılında yapılan tablo. Eserde, on dokuzuncu yüzyıl Paris şehir manzarasından bir kesit betimlenmiştir. Tabloda, Manet'nin "Olympia" ve "Kırda Öğle Yemeği" gibi çalışmalarında da görülebilecek favori modeli Victorine Meurent poz verdi. "Saint-Lazare Garı", ressam ve modelinin birlikte son çalışması oldu. En son 1866 yılında birlikte çalışan ikilinin ortaklığı Victorine'in ABD'ye gitmesi ile askıya alınmıştı. 1873 yılında, Meurent ABD'den dönünce Manet modeli son bir kez daha resmetti. Bu resimde, Victorine'nin demir parmaklıkların önünde oturmuştur, kucağında uyuyan bir yavru köpek ve açık bir kitap vardır. Yanında ise arkasını dönmüş demiryolunda geçen trenleri izleyen bir küçük bir kız çocuğu vardır. Bu resimde, Victorine, poz verdiği diğer çalışmalardan çok farklı görünür. Yüzünde solgun bir bakış ve yorgunluk vardır. Kadının bu ifadesinin ressamla biten ilişkilerini temsil ettiği iddia edilir. Manet, açık hava manzarasında arka plan için geleneksel bir doğa görüntüsü yerine demir parmaklıklar çizmeyi tercih etti. Trenin varlığının tek kanıdı beyaz buhar bulutlarıdır. Uzaklarda modern apartmanlar görünür. Bu düzenleme ön planı daha dar bir alana sıkıştırmıştır. Geleneksel derin alan adeti yok sayılmıştır. Tablo ilk kez Paris Salonu'nda 1874 yılında sergilendi. Ziyaretçiler ve eleştirmenler konusunu şaşırtıcı, kompozisyonunu tutarsız, uygulamasını ise baştan savma buldular. Karikatüristler, Manet'nin çalışmasıyla dalga geçtiler. Tablo, şu anda Washington'daki Ulusal Sanat Galerisi'nin koleksiyonunda yer almaktadır. Hakan Taşıyan Hakan Taşıyan (d. 1 Nisan 1973; Ankara, Türkiye), Türk arabesk fantazi müzik şarkıcısı, bestekâr, söz yazarı ve oyuncudur. Çocukluk yaşlarından itibaren Saza ilgi göstermiş ve çalmaya başlamıştır. Daha sonra babasıyla beraber düğünlere gitmiştir. Ufak yaşlardan beri müziğe ilgiliydi ve bu nedenle askerliğini yaptığı sırada söylediği şarkılarla komutanları sesini çok beğendi ve destekledi. Onların desteğini arkasına alan ünlü sanatçı ilk kasedini piyasaya çıkardı. İlk kasedini çıkartma olayı şu şekilde oldu. Önce İstanbul’da Unkapanı'nda bulunan bir takım yapımcıların yanına gitti fakat o yapımcılar Müslüm Gürses’i taklit ettiğini düşünüp pek ilgi göstermediler. Bunun ardından Ankara'ya giden Sanatçı Sıla Müzik ile beraber ilk kaseti olan "Hesabım Bitmedi" albümünü piyasaya çıkarttı. 1997 tarihinde ise ikinci kasetini piyasaya çıkartmıştır. İkinci kasetinin ismi "Sensiz İki Gün" oldu. Bu albüm sanatçının en iyi albümlerinden biri olarak raflarda yerini aldı. Büyük bir hayran kitlesine kısa süre içerisinde sahip oldu ve konserleri hınca hınç doldu. Bu albümü sonrası "Gözün Sevem" isimli albümünü piyasaya sunmuştur. Albümler her şey istediği gibi olmasına rağmen hayranlarının her zaman dostluk kardeşlik içinde olmasını temenni etmiştir. 1998 tarihinde "Hesabım Bitmedi" isimli dizi ile beraber oyunculuk konusunda da başarılı bir performans gösterdi. Bu dizide Hilal Aslangiray ve Ebru Destan ile başrol oynamıştır. 2001 tarihinde ise yine bir dizi ile ekranlara geldi."Güz Gülleri" isimli dizi ile beraber önemli kişilerle başrol oynamıştır. Bu dizide "Kemal" karakterini canlandırmıştır. Gettin' Over You "Gettin' Over You", Fransız DJ David Guetta'nın bir şarkısı. Şarkı Chris Willis, Fergie ve LMFAO tarafından seslendirildi. Guetta'nın "One Love" adlı dördüncü stüdyo albümünün beşinci single'ı olarak 12 Nisan 2010'da yayınlandı. Şarkı, Guetta'nın Fransa'da zirveye oturan ilk hiti olurken; Amerika'da ve İngiltere'nin ana ve dans listelerinde bir numara olmayı başardı. "Gettin' Over You", "One Love" albümündeki "Gettin' Over" adlı parçanın bir remiksi niteliğindedir. Yalnızca Chris Willis vokalleri içeren orijinal versiyon, 31 Temmuz 2009'da iTunes üzerinden yayınlanmıştı. Remiksin sözleri Chris Willis, will.i.am, Fergie ve LMFAO tarafından yazıldı. Başlangıçta, will.i.am'in vokallerde Willis ve Fergie'ye eşlik etmesi planlanıyordu, ancak yerine LMFAO grubu getirildi. Guetta bir röportajında şarkı için "geleneksel gitar soundlu kulüp şarkılarımdan biri" demişti. Şarkı, "The E.N.D." albümünde kullanılmak üzere The Black Eyed Peas'e gidecekti, ancak Guetta şarkıyı kendi albümüne koymak istedi. Daha sonra şarkıyı Fergie ile tekrar kaydetti. "Peas'in şarkıyı almasını reddettiğim halde Fergie hâlâ 'Bu şarkıya bayıldım!' diyordu. Ben de 'Eğer hâlâ istiyorsan, birlikte yapabiliriz' dedim. Chris Willis'in de olmasını istedim çünkü en başından beri onunla çalışıyorum. O gezegendeki en iyi şarkıcı." Video klibin çekimlerine daha önce The Black Eyed Peas ile çalışmış olan Rich Lee ile 20 Nisan 2010'da başlandı. Video klip, 18 Mayıs'ta tanıtıldı. Klipte Guetta, Willis, Fergie ve LMFAO stüdyoda şarkı üzerinde çalışırken görülüyor. Bu sırada kalabalık bir hayran grubu stüdyoya geliyor ve partiye başlıyorlar. Daha sonra sokağa taşıyorlar ve parti devam ediyor. I Wanna Go Crazy "I Wanna Go Crazy", Fransız DJ David Guetta'nın bir şarkısı. Şarkının tamamı will.i.am tarafından seslendirildi. Guetta'nın "One Love" adlı dördüncü stüdyo albümünde yer alan şarkı, dünya çapında 24 Ağustos 2009'da iTunes üzerinden yayınlandı. LÃ»t Kavmi Lut Kavmi (Arapça: لوط), İslam inancına göre MÖ 1900 yıllarına kadar varlığını sürdürmüş topluluk. Kavmin yaşadığı yer ise bugün Kızıldeniz'in kuzeyinde Ürdün-İsrail sınırında Lût Gölü yakınlarında olduğu arkeolojik incelemelerle belirlenmiştir. Bu şehrin, Eski Ahit'te adı geçen "Sodom" olduğu kesinlik kazanmıştır. Lut Gölü'nün deniz seviyesinden 794 metre aşağıda olması bu bölgede bir çöküş olduğu, bunun Kur'ân'da anlatılan olaylarla benzerlik göstermesi ve Tevrat'ta "Sodom" şehrinin de böyle bir akıbete uğramış olması; Lût Kavmi'nin burada yaşamış olabileceğine kanıt olarak gösterilmektedir. Kur'an'a göre de yasak olan hemcinsi ile ilişki, aile içi-akraba arası ilişki, zorla cinsel ilişki ve fuhuş, "sapkınlık" olarak nitelendirilerek kavim içerisinde doğal bir hale gelmişti. Kavim içerisinde tecavüz ve fuhuş normal hale gelmişti. Lut peygamberin gönderildiği kavmin erkekleri, şehre ziyarete gelen tüm erkeklere cinsel tecavüz etmekteydi ve de herkes birbirine ve kendi ailesine tecavüz etmekteydi. Erkekler eşleri dışındakilerle de cinsel ilişki yaşıyordu. Kur'ân'a göre; bu tür sapkınlık ilk defa bu kavim içinde görülmüştür. Allah, Lût peygamberden kavmini uyarmasını istemiş ve o da uyarmış ancak kavmi, Lût peygamberi umursamamıştır. Allah, kavime tecavüz olaylarını sona erdirmek için erkek kılığında melekler göndermiştir, . Bu olaydan sonra Allah; Lût peygamberin ailesiyle beraber şehirden uzaklaşmasını istemiş, bu arada hiç arkasına bakmamasını, eşinin de helâk olacağını bildirmiştir ve neticede Lut peygamberin eşi de Lût kavmiyle yok edilmiştir. Veli Kızılkaya Veli Kızılkaya (d. 1 Şubat 1985, Altıntaş), Türk futbolcudur. 1. Lig ekiplerinden Adanaspor'da futbol oynamaktadır. 2003'te Kütahyaspor'da profesyonel oldu. 2005'te Kahramanmaraşspor'a transfer oldu. Kahramanmaraşspor'da yıldızı parladı ve ümit millî takımda Romanya'ya karşı kadroya dahil edildi. Süper Lig takımlarının ilgilenmesiyle beraber, Romanya'nın başarılı takımlarından Dinamo București de Kızılkaya ile ilgilenmiştir. Bu takımda denenmesine rağmen, transferi gerçekleşmemiştir. Kahramanmaraşspor'un 2007-08 sezonunda 3. Lig'e düşmesinden sonra Bucaspor'a transfer oldu. Bucaspor'da adı bir süre Beşiktaş ile anıldı. Burada 2. Lig şampiyonluğu tattı. 2009-2010 sezonu öncesi yönetimle bir takım sorunlar yaşamasına rağmen Bucaspor'da kaldı. 2010-11 sezonunun ikinci devresini Kayseri Erciyesspor'da geçirdi ve sezon sonunda takımdan ayrıldı. 2011-12 sezonunun yaz transfer döneminde 1. Lig ekiplerinden Boluspor'a transfer oldu. 2012-2013 sezonunu Göztepe takımında geçirdikten sonra, 2013 yılında Adanaspor'a transfer oldu. 1 kez Türkiye U-21 millî takımına çağrılan Veli Kızılkaya, 1 kez Türkiye U-21 millî takım formasını giymiştir. Uwe Boll Uwe Boll (, 22 Haziran 1965 Wermelskirchen doğumlu Alman yönetmen, yapımcı, boksör ve senarist. Bilgisayar oyunlarından uyarladığı filmlerle tanınır 2009 yılı Almanya, Güney Afrika ve Kanada ortak Yapımı Attack on Darfur ve 2010'da vizyona giren Bloodrayne 3:The Third Reich filminin yönetmenidir. Hollywood tarafından finanse edilen filmler çeken ABD'deki yönetmenlerin aksine, filmlerini finansmanını kendisine ait Boll KG yapım şirketi aracılığıyla sağlamaktadır. Boll Köln Üniversitesi ve Siegen Üniversitesi'nde öğrenim görmüş ve edebiyat alanında doktora yapmıştır. Şu anda Richmond Hill, Ontario'da yaşamaktadır. Kanada ve Almanya vatandaşıdır. Warcraft filmini yönetmek için Blizzard ile iletişime geçtiğini fakat Blizzard'dan film haklarını özellikle kendisine verilmeyeceğini, başarılı olan bir oyunun kötü filmi, şirketin sahip olduğu geliri yok edecektir cevabını aldığını belirtmiştir. Banyosunda BetÅŸeba Banyosunda Betşeba, Rembrandt'ın 1654 yılında yaptığı yağlı boya tablosu. Eserde poz veren model aynı zamanda ressamın sevgilisi olan Hendrickje Stoffels'tir. Çok genç yaşında ölen Stoffels'in tabloda sol göğsündeki gölge ölüm sebebinin göğüs kanseri olabileceği şüphesini doğurur. Rembrandt, bu eserinde, Tanah'da geçen bir olayı betimledi. Bu olayda evinin çatısında dolaşmakta olan Davud, ordusunun generallerinden Uriya'nın karısı Betşeba'yı bahçesinde banyo yaparken görür. Aniden kadını arzulayan Davud, Betşeba'yı hamile bırakır. Günahı bununla kalmayan Davud, Uriya'nın kanlı bir savaşta ön saflarda yer alması emrini verir. Davud'un umduğu gibi Uriya savaşta ölür. Onun ölümünden sonra Davud, Betşeba'yı karısı yapar. Batşaba'nın Davud'dan olan çocuğu doğumundan birkaç gün sonra ölür. Hristiyanlıkta bu ölümün Davud'a verilmiş bir ceza olduğuna inanılır. Rembrandt, tablosunda, David'i ve onun kadına karşı olan arzusunu betimlememeyi tercih etti. Sadece Betşeba'yı banyo yaparken çizdi. Kadını hem bir kurban hem de bir günahkar olarak gösterdi. Düşünceli görünen kadın elinde bir mektup tutmaktadır ve takıları haricinde çıplaktır. Bu mektup Davud'un onu odasına gelmesi için yolladığı mektuptur ve ressam Betşeba'nın mektuba olan tepkisine odaklanmıştır. Kadın, kaderine razı olmuş gibi görünmektedir. Resim şu anda Louvre Müzesi'nde sergilenmektedir. 1869 yılında, Dr. Louis La Caze'nin bağışladığı 583 tablodan biridir. Ä°limtepe İlimtepe mahallesi, 1999 Kocaeli depreminin ardından Körfez ilçesinde depremzedelerin barınması için inşa edilmiştir. Eski İstanbul yolu kavşak noktasında yer almaktadır. Beykent Üniversitesi büyüyen yerleşkede yer satın almış ve bir fakülte yaptırmak için harekete geçmiş olmasına rağmen inşaat yarıda kalmış, atıl bir şekilde yatırım beklemektedir. Gelişen Kocaeli'nin yerleşim sitesi konumunu almaya başlayan mekan, 6000 nüfusuyla her geçen gün büyümektedir Jacques-Ã‰mile Blanche Jacques-Émile Blanche (1 Şubat 1861 – 30 Eylül 1942), Paris doğumlu Fransız ressam. Blanche, Parisli önemli bir patologun oğluydu ve o günlerde hala on sekizinci yüzyılın ihtişamını ve kibarlığını barındıran, bir zamanlar Princesse de Lamballe'ye ait olan Passy'de bulunan evlerinde büyüdü. Bu ev onun zevklerine ve sonraki günlerdeki çalışmalarına da esin kaynağı oldu. Henri Gervex de resim dersleri alsa da daha çok kendi kendini eğiten bir ressam olduğu söylenebilir. Bir portre ressamı olarak büyük ün kazandı. Önemli çalışmaları arasında babasının, Marcel Proust'un, şair Pierre Louÿs'ün, Thaulow ailesinin, çocukları Aubrey Beardsley ve Yvette Guilbert'in portreleri gelir. Edouard Manet ve Edgar Degas ile yakın arkadaşlık kuran Blanche, 1880'lerde Londra'ya gitti. Bu şehirde James McNeill Whistler ve Walter Sickert ile vakit geçirdi. 1890'lardan itibarı bir portre ressamı olarak ünü tüm Avrupa'ya yayılmıştı. Blanche'ın tabloları Paris Salonu'nda da sergilendi. Sürrealist ve dadacılarla da arkadaş olan ressamın bu gruplardaki arkadaşları arasında Jacques Rigaut, René Crevel ve Jean Cocteau gelir. Jacques-Émile Blanche, "Portraits of a life-time: the late Victorian era: the Edwardian pageant: 1870-1914" isimli kitabın da yazarıdır. Eskişehirspor 2009-10 sezonu Bu maddede Eskişehirspor' kulübünün 2009-2010 sezonunda Süper Lig, Türkiye Kupası'ndaki mücadele sayımlamaları, 2009-2010 sezonunda yapmış olduğu özel karşılaşmalar ve kadro bilgileri yer almaktadır. Resmi siteler: EskiÅŸehirspor ile ilgili Haber siteleri: Rot Weiss Ahlen Rot Weiß Ahlen, kısaca RWA olarak da anılmaktadır, Kuzey Ren-Vestfalya eyaletindeki Ahlen kentinin şu anda 2. Bundesliga'da mücadele eden futbol takımıdır. Kulübün adı 2006 yılına kadar "LR Ahlen" adıyla tescilliydi. 1940'lı yıllarda Ahlen kentinin sekiz takımının birleşmesi sonucu ortaya çıkan "TuS Ahlen", bugünkü Rot Weiss Ahlen takımının öncüsü olarak kabul edilmektedir. Yaşanan birçok iniş ve çıkışın ardından 1992 yılında mahalli liglere düşüş tehlikesinin ortaya çıkmasıyla takımında sıkıntılar had safhaya ulaşmıştır. Ama yeni yapılanma kararları ile birlikte Joachim Krug'un teknik direktörlüğe getirilmesi ile birlikte zor olan başarılmıştır ve takım inanılmaz bir şekilde dört yıl üst üste bir üst lige çıkmayı başarmıştır. 1996-1997 sezonunda Bölgesel Lig'de mücadele etmeye hak kazanan Tus Ahlen, daha başarılı bir kadro oluşturabilmek için Ahlen kentinin diğer önemli takımı Blau Weiss Ahlen ile birleşme kararı almış ve takımın yeni adını "LR Ahlen" (Leichtathletik Rasensport Ahlen) olarak değiştirmiştir. LR kısaltması aynı zamanda o dönemki başkanın sahip olduğu firmanın kısaltması olduğu için takımın logosu da firmanın logosuna benzetilmiş ve firma takıma da ana sponsor olmuştur. Her ne kadar bundan sonraki 4-5 yıl boyunca takım başarılı dönemler geçirsede 2001-2002 sezonundaki yaşadığı sıkıntılar nedeniyle bünyesinde önemli değişikliklere gitmiştir. 2001-2002 sezonunda ligde tutunmayı en son hafta garantileyen RW Ahlen'de başkan yönetime bir daha aday olmayacağını açıklamış, daha önce sahip olduğu ama sonradan sattığı LR firmasınında ana sponsorluktan çekildiğini ve kendi isminin kullanılmasını istemediği açıklanmıştır. Bu gelişmeler neticesinde Ahlen bugünkü yapısını ve ismini almıştır. 1 Temmuz 2006 yılında yapılan yönetim kurulu toplantısında takımın bundan sonra Rot Weiss Ahlen olarak anılacağı belirlenmiş ve tasdik edilmiştir. RWA takımı şu anda Bundesliga 2'de mücadelesini sürdürmektedir. "2017-2018 itibarıyla" Zoran Tošić Zoran Tošić (d. 28 Nisan 1987), Sırp millî futbolcudur. Kariyerine başladığı Proleter Zrenjanin takımında profesyonel olarak 7 maça çıktıktan sonra Banat Zrenjanin takımının dikkatini çekti ve bu takımda kariyerine devam etti. Burada oynadığı 25 maçta 2 gol atması, genç yaştaki Sırp oyuncuyu futbol piyasasına çıkmasını sağlayacak Partizan'a getirdi. Partizan'da forma giydiği 49 maçta 14 gole imza atarak dikkat çekti. Genç oyuncuyu, Alex Ferguson Manchester United'a transfer etmek istedi. Kulüpler maddi konularda anlaşmasına rağmen, Tošić İngiltere'deki millî takımının maçlarının %75'inde oynama kuralına takıldı. Ancak Premier League kurulunun gelecek gördüğü genç oyunculara verdiği çalışma izni uygulaması sayesinde Manchester United'a geldi. İlk maçına Derby County karşısında çıktı. Manchester United'da çok forma şansı bulamayan genç oyuncu, Bundesliga ekiplerinden 1. FC Köln'e kiralandı. Almanya'da 13 maçta 5 gol attı. 2010 yazında yaklaşık olarak 8 milyon sterlin bonservis bedeliyle CSKA Moskova'ya transfer oldu. "8 Mayıs 2010 itibarıyla" Alman Standartlar Enstitüsü Alman Standartlar Enstitüsü (Almanca: Deutsches Institut für Normung e. V.) (kısaca DIN), Federal Almanya Cumhuriyeti'nin resmî standart enstitüsü olup merkezi başkent Berlin'dedir. DIN enstitüsünün hukuki yapısı, Alman yasalarına göre resmi tescilli bir dernek olup, özel sektör tarafından finanse edilmektedir ve Federal Almanya Devleti ile kurulmuş bir antlaşma uyarınca, Avrupa ve uluslararası standartlama faaliyetleri için yetkili standart kurumudur. Adı geçen kurum, üretim, ticaret, sanayi, bilim, tüketim ve kalite kontrol alanlarında faaliyet gösterenlerle devlet kurumları için bilgi ve fikir alışverişi platformu olup, "konuyla alakalı kimselerin" uzmanlıklarını bir araya getirerek "standartlar" oluşturdukları bir kurumdur. Standartlar, rasyonalizasyon, anlaşılırlık, kullanıma elverişliliğin temini, teknik uyumun sağlanması, değiştirilebilirlik, sağlık, güvenlik ve çevre koruma alanlarında hizmet etmektedir. Elektrik ve elektronik ile ilgili konularda Almanya'da DIN ile birlikte Elektroteknik, Elektronik ve Bilişim Teknolojileri Birliği (VDE) temsilcilerinden oluşan Almanya Elektroteknik, Elektronik ve Bilişim Teknolojisi Komisyonu (Deutsche Kommission Elektrotechnik Elektronik Informationstechnik (DKE)) tarafından işlenmektedir. DIN kurumu uluslararası/Avrupa standart komiteleri ("ISO", "CEN"ve elektroteknik kurumlar olan "IEC" ve "CENELEC") nezdinde Alman menfaatlerini savunmakla görevlidir. Standartlaştırma süreci ile, standartların içerikleri ve proses teknolojilerinin, teknolojide genel kabul gören kurallara uygun olmasının temin edilmesi amaçlanmaktadır. DIN kurumu tarafından neşredilen standartlar, DIN grubu'nun bir alt kuruluşu olan Beuth Yayınevi tarafından matbu veya ücretli olarak internet üzerinden yayınlanmaktadır. Adı geçen yayınevi başka kuruluşlarla yabancı ülkelerin standartlaştırma kurumlarının standartlarını satmaktadır. İsviçre'deki DIN muadili, Schweizerische Normen-Vereinigung (SNV) olup, Avusturya'nın standartlar kurumunun adı ise Österreichisches Normungsinstitut'tur (ÖNORM). DIN kurumunun görevi, standartlaştırma sürecinin verimli bir şekilde organize edilmesidir. DIN, standartlaştırma ile ilgili tüm kitlelerin buluştukları yuvarlak masa olup menfaatleri söz konusu olan her kitlenin dikkate alınmasını temin eder. DIN çalışanları, ulusal, Avrupa ve uluslararası standartlaştırma faaliyetlerinde sekreterlik görevi yaparak mevcut yönetmelik ve düzenlemelere riayet edilmesine dikkat eder ve kurullardaki çalışmaları koordine eder. Standartlaştırma komisyonunun çalışma programını ve bütçe planını oluşturur ve her ikisini ilgili kitlelerin temsilcilerinden oluşan yönlendirme kurulu ile ayarlar. DIN kurumu, standartlaştırma sürecinin ihtiyaç duyduğu elektronik altyapıyı temin eder. DIN kurumu, Alman dernekler hukukuna tabi, tescilli bir dernektir. Üyeleri ise Tüzel kişilerdir. Genel kurulu başkanlığı seçer. Başkanlık heyetinin üyeleri ise, tüm sanayi sektörlerini karşılayacak şekilde, Alman devletini, tüketicileri ve bilim dünyasını temsil eder. DIN Deutsches Institut für Normung e.V., bir Müdür ile Müdüriyet teşkilatı tarafından yönetilir. Müdür aynı zamanda başkanlık heyetinin bir üyesidir. DIN kurumunun kâr amaçlı faaliyetleri, Alman hukukuna göre Limited Şirketleri (GmbH) çatısı altında alt birim ve ortaklıklar halinde toplanmış olup, kamu yararına olan standartlaştırma faaliyetlerinin masraflarını karşılamaya katkıda bulunur. Standartlaştırma sürecindeki ihtisas çalışmaları çalışma kurullları veya komiteler tarafından yerine getirilir. Her bir standartlaştırma projesinden tek bir çalışma kurulu veya teknik komite sorumlu olup, bu kurul veya komiteler bu görevlerini aynı zamanda ulusal ve uluslararası standartlaştırma kuruluşları nezdinde ifa ederler. Genellikle DIN'de birden fazla çalışma kurulu bir standartlaştırma kurulu halinde toplanır. Şu anda DIN nezdinde farklı alanlarda 76 tane standartlaştırma kurulu vardır. DIN kurumunun bütçesi ve böylelikle standartlaştırma faaliyetlerinin finansmanı üç kaynaktan temin edilmektedir: DIN kurumu, Almanya İmparatorluğu döneminde, 22 Aralık 1917 tarihinde "Normenausschuss der deutschen Industrie" (NADI) (Alman Endüstrisinin Standartlar Komitesi) adıyla kurulmuştur. İlk standart, (DIN 1 - Konik pimler), 1918 yılının Mart ayında yayınlanmıştır. 1920 yılından beri DIN tescilli bir derken olup, 1922 yılında tüketicilerin muhtemelen en aşina oldukları DIN 476 - Kağıt Ebatları Standardı (örn. DIN A4) yayınlamıştur. 1926 yılında, DIN'in adı NADI'den "Alman Standartlar Komitesi" anlamına gelen "Deutscher Normenausschusas (DNA)" olarak değiştirilmiştir, zira henüz 1920'li yıllarda hazırlanan standartlar endüstriyel alanla sınırlı kalmamaya başlamıştı. Aynı nedenle DNA, DIN kısaltmasının 'Alman Endüstri Standardı' anlamınına gelen açılımı yerine, "Bu standarttır" anlamına gelen "Das Ist Norm" açılımını yüklemek istemiş, ancak bu anlam toplum tarafından benimsenmemiştir. II. Dünya Savaşı'ndan sonra, Müttefiklerin Kontrol komisiyonu 1946 yılında DIN kurumunun yeniden faaliyete başlamasına izin vermiştir. 1951 yılında, DIN Almanca konuşulan bölgeler için görevli kurum olarak Uluslararası Standartlaştırmalar Teşkilatı (ISO)'ya üye olmuştur. 1975 yılının Mayıs ayında, Alman standartlar kurumu ile bu kurumun çalışmaları tekrar ad değiştirmiştir. O tarihten beri kurumun adı "DIN Deutsches Institut für Normung e.V." (Alman Standartlaştırma Enstitüsü, tesc. dernek) olmuş, kurumun standartlarına da "Alman Standardı" veya "DIN standardı" denmeye başlamıştır. 5 Haziran 1975 tarihinde, DIN kurumu ve Federal Almanya Cumhuriyeti hükümeti standardizasyon sözleşmesini imzalamıştır. Standardizasyon sözleşmesi ile Federal Almanya Cumhuriyeti, DIN kurumunu tek yetkili ulusal standartlaştırma kurumu olarak kabul ederek, ülkenin uluslararası standardizasyon süreçlerinde güçlü bir pozisyona sahip olması için gereken temeli atmış oldu. DIN Avrupa ve uluslararası platformda standardizasyon alanındaki Alman menfaatlerini savunur. Standardizasyon sözleşmesi sayesinde Almanya'daki standardizasyon işlemleri iktisadi kurumların inisiyatifinde kalmaktadır. Diğer yandan DIN kurumu, standardizasyon sözleşmesi ile tüketici hakları, çevre koruma ve iş güvenliği alanları gibi kamu yararına dolaylı olarak hizmet eden standardizasyon çalışmaları yapma yükümlülüğünü kabul eder. Bunlara değişik standartlarda dikkate alındığı gibi, müstakil standartlarla da teknik açıdan tanımlanmış ve düzenlenmiştir. DIN standartlarının Doğu Almanya'daki muadili, açılımı teknik kalite ve tedarik koşulları (Technische Güte- und Lieferbedingungen) olan TGL standartlarıdır. Bunlar başta önemli oranda DIN standartlarına dayanmışsa da, daha sonra Karşılıklı Ekonomi Yardımı Konseyi'ne göre düzenlenmiştir. Standardizasyon alanındaki iki Almanya'nın işbirliği, Doğu Almanya hükümeti doğuda kalan Doğu Berlin, Jena ve Ilmenau şehirlerindeki DIN temsilciliklerini kapattığı 1961 yılından sonra önemli oranda gerilemiştir. Almanya Demokratik Cumhuriyeti'nin Standardizasyon, Ölçüm Tekniği ve Ürün denetiminden sorumlu kurumun (ASMW) 1990 yılında feshedilmesiyle, DIN kurumu standardizasyon alanında yeniden bütün Almanya için yetkili kurumu olmuştur. Geçtiğimiz yıllarda standardizasyon çalışmaları git gide daha çok Avrupa ve uluslararası yönleriyle öne çıkmıştır: Günümüzde tüm standardizasyon projelerinin sadece %15'i ulusal özelliktedir. DIN kurumu 2005 yılında ISO komitelerindeki sekreterliklerin %28'ini, CEN komitelerindeki sekreterliklerin %17'sini üstlenmiştir. DIN standartları, kusursuz teknik davranışlar için geçerli kabul edilen bir ölçü olarak hukuk düzeninde belirli öneme sahiptir. DIN standartları prensip olarak tavsiye hükmündedir. Aslında bağlayıcı özellikleri yoktur. Özel hukuk çerçevesinde yapılan sözleşmelerde atıf veya ilgili mevzuatta uygulanmaları hakkında düzenlemeler bulunduğunda, bağlayıcılık kazanırlar. Standartlarda yer alan hükümler kesin saptamalar olduğu için, sözleşme metinlerinde münferit standartların bağlayıcılığı kabul edilerek hukuki ihtilafların meydana gelmesi önlenebilir. Yasa ve yönetmeliklerin standartlara dayanması devletin bürokrasi yükünü hafifletir ve vatandaşı detaylı düzenlemelerin karmaşıklığından kurtarır. Sözleşme tarafları akdettikleri sözleşmeye ilgili standartları dahil etmedikleri durumlarda bile, ticaret ve istisna akdi hukukunda maddi kusurlar söz konusu olduğunda bu standartlar ihtilaflarda karar vermek için yardımcı olabilir. Bunda genel kural olarak DIN standartlarının teknolojinin kabul edilen son seviyesine uygun olduğu varsayımı geçerlidir. Bu tür bir varsayım (örneğin yeni bir standart tasarısı bulunduğu takdirde) sarsılabilir veya bir bilirkişi raporu ile aksi ispat edilebilir. DIN standartları sınai mülkiyet teşkil eden hizmetler olup yazılı eserler olarak Alman Telif ve benzeri Sınai Haklar Yasası'nın (UrhG) koruması altındadır. Bu ilke Almanya Federal Adalet Mahkemesi tarafından birçok kez onanmıştır. Bu nedenle DIN standartlarının telif hakları sahibi olan DIN Deutsches Institut für Normung e. V. isimli Alman standartlar enstitüsünün izni olmadan çoğaltılması veya dağıtılması veya internette genel erişime sunulması yasaktır. Ancak Alman hukukuna göre telif hakları kısıtlamaları standartlar için de geçerlidir. Bu uygulama kapsamında yayınlanmış olan standartların küçük kısımları ticari amaçlı da olsa kâğıt üzerine kopyalanabilir (UrhG Md. 53). Waldemar-Hellmich Grubu, Alman Standartlar Enstitüsü DIN'in şeref senatolarından oluşan bir gruptur. DIN kurumu, kuruluşunun 40. yıldönümü münasebetiyle enstitünün kurucusu Waldemar Hellmich anısına ve mesleki faaliyetleri ile standartlaşma alanına hizmet etmiş kimseleri takdir etmek amacıyla, 1957 yılında Waldemar-Hellmich Grubunu kurmuştur. Bu grubun görevi, DIN geleneklerini korumak ve tavsiyelerde bulunarak standartlaşma süreçlerinin canlı bir şekilde gelişimine katkıda bulunmaktır. Waldemar-Hellmich Grubu üyeleri, kâğıt ebatlarını sembolize eden bir rozet takarlar. Grubun üye sayısı 50 ile sınırlıdır.. Avaceratops "Avaceratops", 66-100 milyon yıl önce Kuzey Amerika'da yaşamış bir dinozordur. Adı Ceratops, yani boynuzlu yüz demektir. 2.5 metre uzunluğunda ve 1 metre boyundadır. Kısa boylu bitkilerle beslenir. Küçük bir otomobil boyunda, oldukça dayanıklı ve minyatür bir tanka benzeyen bir canlıydı. Bu dinozorun boynunu çevreleyen kemikten bir yakalık ve burnunun üzerinde kısa bir boynuz vardı. Bu boynuz büyük olasılıkla onu daha büyük etobur dinozorlardan korumaya yarıyordu. "Avaceratops" bir otoburdu. Bitkileri papağan gagasına benzeyen ağzıyla koparıyordu. Daha sonra bitkilerin odunsu kısımlarını keskin arka dişleriyle parçalıyordu. "Avaceratops" çok kaslı dört bacağıyla büyük bir olasılıkla çok hızlı koşuyordu. Koştuğu zaman dengesini ağır kuyruğuyla sağlıyordu. Şimdiye kadar kendisine ait yalnızca bir iskelet bulundu. Bu iskelet 1981 yılında Montana'da (ABD) bulunmuş ve 1988'e kadar ona bir ad verilmemişti. Bazı bilim adamları bu hayvanların büyük sürüler halinde Kuzey Amerika ovalarında yaşadığını tahmin etmektedir. Keith Ablow Keith Russell Ablow (d. 23 Kasım 1961) Amerikalı psikiyatrist, New York Times yazarı ve televizyon sunucusu. Keith Ablow; Marblehead, Massachusetts'da doğmuş ve büyümüştür. Ablow, 1983'te Brown Üniversitesi'nden mezun olmuştur. Doktora eğitimini Tufts-New England Medical Center'da gerçekleştirmiş ve 1987 yılında doktora derecesini Johns Hopkins Medical School'dan almıştır. Kitaplar Massachusetts'den kurgu psikiyatr Frank Clevenger adına yazılmıştır. René Adler René Adler (d. 15 Ocak 1985, Leipzig-), kaleci mevkinde görev yapmış Alman eski futbolcudur. Doğduğu şehrin takımlarından Vfb Leipzig'de futbola başlayan Adler 2002 yılında Bayer 04 Leverkusen'in altyapı kulübü olan Bayer Leverkusen II'ye transfer oldu. 2007'ye kadar burada oynadı. 25 Şubat 2007'de Bayer 04 Leverkusen'in lider Schalke 04 ile oynadığı maçta as kaleci Butt'un sakatlığı sebebiyle kaleye geçmiş ve bu maçta 10 gol kurtarışı yapmıştır. 85.dakikada Stefan Kiessling'in attığı golle Bayer 04 Leverkusen maçı 1-0 kazanırken Schalke 04'ün 13 maçlık yenilmeme serisini de bozuyordu. Bu mağlubiyetten sonra düşüşe geçen Schalke 04 şampiyonluğu VfB Stuttgart'a kaptırdı ve bir bakıma René Adler 2006-2007 sezonunun kaderini belirledi. Bu maçtaki performansıyla büyük dikkat çekti ve 2007-2008 sezonunda 1.kaleci konumuna yükseldi. 11 kez Almanya U-17, 5 kez Almanya U-18, 4 kez de Almanya U-21 millî takımlarında forma giyen Adler Almanya'nın Euro 2008 kadrosunda da yer almıştır. 11 Ekim 2008 tarihinde Almanya'nın Rusya ile oynadığı 2010 FIFA Dünya Kupası eleme maçında ise ilk kez Almanya forması giymiştir. 2010 FIFA Dünya Kupası öncesi millî takım teknik direktörü Joachim Löw'ün birinci kaleci Adler'dir açıklamasına rağmen kaburga kemiğindeki kırık nedeniyle 2010 FIFA Dünya Kupası'nda forma giyemeyecektir. Transfermarkt Profili (Ä°ngilizce) UEFA Yılın Futbolcusu UEFA Yılın Futbolcusu Ödülü, Avrupa Futbol Federasyonları Birliği (UEFA)'nin 1997-98 sezonundan itibaren vermeye başladığı ödül. Kazanana ödülü UEFA Süper Kupası maçı öncesi Monako'da yapılan galada verilir. Ödülü ilk kazanan oyuncu o sezon FC Internazionale Milano forması giyen Ronaldo'dur. Tomasz Kuszczak Tomasz Mirosław Kuszczak (; d. 20 Mart 1982), İngiliz takımlarından Birmingham City FC ve Polonya millî takımında forma giyen Polonyalı profesyonel kalecidir. İlk olarak Polonya Ligi takımlarından Śląsk Wrocław'da forma giyen Kuszczak, daha sonra Bundesliga'da KFC Uerdingen 05 ve Hertha Berlin'de forma giydi. 2004 yılında İngiliz Ligi takımlarından West Bromwich Albion'e transfer oldu. 2006 yılında Manchester United'a transfer oldu. İlk millî maçını 11 Aralık 2003'te Malta millî futbol takımına karşı oynanan ve Polonya'nın 4-0'lık sonuçla kazandığı maçta oynadı. 2006 FIFA Dünya Kupası'nda Polonya'nın 23 kişilik kadrosunda yer aldı. Gaytağı Gaytağı (), Azeri halk oyunudur. Çoklu kişilerle ve dönmelerden halsiz kalana kadar ayak parmağı üstünde telaşlanmadan durarak omuzları oynatmadan süzgün tarzda dönerek yumrukların yarı bükülmüş tarzda tutularak kolların vaziyetten kolun biri yana açıldığı halde diğer elin bele yakın tutulması gibi hareketleri barındırır. Adı Türkü (< Türk + -i nispet eki) kelimesiyle aynı yapıdadır: Gaytağı < Kaytaki < Kaytag 'Bir Dargi boyu'). Frederick Alexander Macquisten Frederick Alexander Macquisten KC (d. 23 Temmuz 1870, Inverkip, İskoçya - ö. 29 Şubat 1940, Walton-on-Thames, İngiltere) Britanyalı avukat ve politikacı. Inverkip bölge kilisesinin papazı peder Dr. Alexander Macquisten'in oğluydu. Macquisten 1918 yılında Muhafazakâr Partiden Glasgow Springburn için milletvekili seçildi. 1921'de lezbiyenliğin suç olarak kabul edilmesi için teklifte bulundu. Bu teklif Lordlar Kamarası'ndan reddedildi. Tartışmalar sırasında Lord Birkenhead ve ardından dönemin Büyük Britanya Başbakanı bin kadından 999'unun "bu tarz deneyimlere ilişkin bir fısıltı dahi duymadığını" savunmuşlardır. Bernhard Schlink Bernhard Schlink (6 Temmuz 1944, Bielefeld) Alman akademisyen, yargıç ve yazar. Schlink; Bethel, Almanya'da Alman bir baba ve İsviçreli bir annenin dört çocuğundan en küçüğü olarak dünyaya geldi. Anne ve babası teoloji eğitimi almıştır, ancak babası Naziler yüzünden Teoloji profesörlüğü işini kaybedip, papazlığa başlamıştır.Bernhard Schlink 2 yaşından itibaren Heidelberg'de büyümüştür. Freie Universität Westen Berlin'de Hukuk eğitimi almış ve 1968'de buradan mezun olmuştur. Schlink 1988'de Kuzey Ren-Vestfalya eyaletinin anayasa yargıçlığına getirilmiş ve 1992 de Humboldt Üniversitesi'nde Kamu Hukuku ve Hukuk Felsefesi profesörü olmuştur. Ocak 2006'da emekli olmuştur. Schlink Heidelberg Üniversitesi'nde ve Freie Universität Westen Berlin'da Hukuk eğitimi almıştır. 1992'de Humboldt Üniversitesi'nde çalışmaya başlamadan önce Bonn Üniversitesi'nde, Johann Wolfgang Goethe-Universität Frankfurt am Main'da Hukuk profesörü olarak çalışmıştır. Yazar olarak kariyerine, ana karakteri Selb-Almanca "kendisi" anlamına gelen sözcük ile oynanan bir oyun-, (birincisi, "Self'in Cezası" Walter Popp ile ortak yazılmıştır.) birçok dedektif romanı yazarak başlamıştır. Bunlardan biri olan "Gordiyon Fiyongu" kitabı ile 1989'da Alman Polisiye Yazarları Birliği ödülünü almıştır. 1995'te "Okuyucu" ("Der Vorleser")'yu, 30'larında ve aniden ortadan kaybolan, bir kadınla ilişkisi olan ve onu savaş suçları mahkemesinde bulan Hukuk öğrencisi bir gençle ilgili romanı, yayınlamıştır. Kitap Almanya'da ve diğer birçok ülkede en çok satanların arasına girmeyi başarmış ve 39 dile çevirilmiştir. 1997'de kitap Hans Fallada Ödülü'nü, bir İtalyan Edebiyat ödülü, ve Fransızca'ya çevrilen yapıtları için Prix Laure Bataillon'i kazanmıştır. 1999'da Die Welt gazetesi tarafından "WELT - Literaturpreis"'a layık görülmüştür. 2000'de Schlink "Aşk Kaçışları" adlı kitabında hikâyelerini topladı. 2008'de Stephen Daldry aynı isimli kitapdan uyarlama olan Okuyucu filmini çekti. Schlink şu anda New York ve Berlin'de yaşamına devam etmektedir. Skunk Fu! bölümleri listesi Bu liste Skunk Fu! çizgi dizisinin bölümlerine aittir. Üçlü İttifak (1882) Üçlü İttifak Almanya, Avusturya-Macaristan İmparatorluğu, ve İtalya arasında yapılanan ve 1882'den 1914'te I. Dünya Savaşı'nın başlamasına kadar süren askeri ittifaktır. Antlaşmaya göre eğer bir üye diğer büyük güçlerden biri tarafından saldırıya uğrarsa diğerleri ona yardım edecektir. İlave olarak, İtalya kendi teşebbüslerinin doğrudan Büyük Britanya'ya karşı yapılmış olarak değerlendirilemeyeceğini beyan etmiştir. Temmuz 1902'te İttifakın yenilenmesinden kısa bir süre sonra İtalya benzer bir garantiyi Fransa'ya da vermiştir. Yine özel bir anlaşmaya göre, ne Avusturya-Macaristan ne de İtalya Balkanlar'daki statükoyu önceden diğerine danışmadan değiştirmeyecektir. 7 Ekim 1879 tarihinde Alman İmparatorluğu ile Avusturya-Macaristan İmparatorluğu arasında gerçekleştirilen İkili İttifak, bu antlaşmanın öncülü kabul edilir. Bir görüşe göre Mihver Devletleri de ardılıdır. Ağustos 1914'te Avusturya-Macaristan İmparatorluğu kendini Üçlü İtilaf (Britanya, Fransa, ve Fransa'nın müttefiki Rusya) ile savaşta bulduğunda, İtalya İttifak Devletleri'ni (Almanya, Avusturya-Macaristan İmparatorluğu ve sonradan Osmanlı İmparatorluğu) destekleme sözü verdi. Anca