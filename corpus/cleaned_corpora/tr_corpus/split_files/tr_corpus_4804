biletini alır ve tekrar Amerika'ya dönüş yapar. ilk gösterimi 25 Aralık 1999'da ABD'de, New York'ta ve Los Angeles'ta eş zamanlı olarak yapılan film hemen sonraki ay başta İngiltere ve Kanada olmak üzere birçok Avrupa ülkesinde birden gösterime verilmişti. Mart 2000'de hemen hemen tüm Avrupa ve Güney Amerika ülkelerinde açılış yapan film 14 Nisan 2000'de Türkiye'de de gösterime sunulmuştur. Paramount Home Video, 18 Temmuz 2000'de ABD ve Kanada dağıtımı için filmin ilk "1. bölge" DVD'sini bastı. Dolby Digital 5.1 ses kuşağını içeren video, 1.85:1 oranında geniş perde görüntüye de sahipti. Aynı tarihte Columbia TriStar firması da Avrupa dağıtımı için filmin aynı özellikleri taşıyan "2. bölge" DVD'sini çıkardı. Saul Zaentz Saul Zaentz (; 28 Şubat 1921 - 3 Ocak 2014), Amerikalı film yapımcısıdır. En İyi Film dalında üç kere Akademi Ödülü kazanmış, 1996 yılında da Irving G. Thalberg Anı Ödülü'ne layık görülmüştür. Zaentz, göçmen bir Yahudi ailenin oğlu olarak Passaic, New Jersey'de doğdu. İkinci Dünya Savaşı'nda Amerika Birleşik Devletleri'ne hizmet ettikten sonra müzik sektöründe çalışmaya başladı. 3 Ocak 2014'te vefat etti. Angela'nın Külleri Angela'nın Külleri, İrlanda asıllı Amerikalı öğretmen ve yazar Frank McCourt'un 1996 yılında yazdığı Pulitzer Ödüllü otobiyografik kitabının adıdır. Özgün adı Angela’s Ashes'dir. Pek çok dilde defalarca basılan bu anı kitabına birçok ödül verildi. Bunlar arasında Pulitzer Ödülü, Ulusal Kitap Eleştirmenleri Birliği Ödülü ve Los Angeles Times Kitap Ödülü sayılabilir. Kitap Türkiye'de Neşe Olcaytu'nun Türkçe çevirisiyle 2000 yılında Epsilon Yayınları'ndan çıktı (ISBN 975-331-174-5) Frank McCourt'un bu çok satan anı kitabı, yayımlandıktan üç yıl sonra 1999 yılında İngiliz yönetmen Alan Parker tarafından aynı adla sinemaya da aktarıldı. Film bir ABD - İrlanda ortak yapımıydı. İrlanda kökenli Amerikalı öğretmen ve yazar Frank McCourt'un bu anı kitabının ilk cümlesi şöyledir: "Geriye bakıp çocukluğumu anımsadığımda, nasıl hayatta kalabildiğime hâlâ şaşarım. Kötü bir çocukluktu; mutlu bir çocukluğun pek kayda değer yanı yoktur zaten. Sadece mutsuz bir çocukluk geçirmiş olmak da, mutsuz bir İrlandalı çocuk olmak kadar kötü değildir. Bundan da kötüsü mutsuz bir İrlandalı Katolik çocuk olmaktır." Frank, dünyada hüküm süren Büyük Ekonomik Buhran sırasında İrlanda'dan Yeni Dünya'ya gelmiş olan bir göçmen ailesinin çocuğu olarak New York'un Brooklyn bölgesinde dünyaya gelir. Ancak aile bu ülkede geçimini sağlayamayınca daha iyi bir yaşam umuduyla kendi ana vatanları olan İrlanda'ya geri dönerler. İrlanda'nın Limerick kentindeki yoksul mahallelerde büyüyen Frank'in alkolik babası burada da iş bulamaz ve ailesini geçindiremez. IRA destekçisi Kuzey İrlandalı bir baba ile Güney İrlandalı bir anneden dünyaya gelen Frank'in babası girdiği hiçbir işte dikiş tutturamayan alkolik, küfürbaz biridir. Annesi Angela ise ev hanımıdır. Frank'in çocukluğu İngiliz-İrlandalı, Katolik-Prostestan çekişmesi, IRA, yoksulluk ve kardeşlerini kaybetmenin acısıyla geçer. Fakat yazar, anı türünde yazdığı romanında tüm bunları okuyucuya esprili ve alaycı bir üslupla aktarmaktadır. Robert Ley Dr. Robert Ley (d. 15 Şubat 1890, Niederbreidenbach - ö. 25 Ekim 1945, Nürnberg), Nazi Almanyası'nda politikacı ve 1933-1945 yılları arası Deutsche Arbeitsfront (DAF, ""Alman Emek Cephesi"") başkanıydı. Robert Ley Doğabilimleri okudu. Jena, Bonn ve Münster Üniversitelerinde kimyagerlik alanında eğitim aldı. 1914 yılında I. Dünya Savaşı'nın patlak vermesi üzerine Ordu için gönüllü topçu olarak iki yıl geçirdi. Temmuz 1917 yılında havacı birliğe tayin edildi ve yaptığı ilk uçuşta Fransa üzerindeyken uçağı düşürüldü, ağır yaralandı ve esir alındı. Bu uçak kazasında beyin yaralanması öne sürülmüştür; Hayatının geri kalanı için de kekeme olarak konuştu. 1920'ye kadar Fransızların savaş esiri oldu. Savaştan sonra 1920 yılında doktora kazanarak üniversiteye döndü. "Dr. Phil" unvanı aldı. 1921 yılında Ruhr Leverkusen merkezli dev IG Farben şirketinde gıda kimyageri olarak görev yaptı. 1924 yılında Ruhr'un Fransız işgaline çok kızdı ve bir aşırı milliyetçi oldu. Aynı yıl Nasyonal Sosyalist Özgürlük Partisi'ne üye oldu. Bu partinin Rheinland Gau yöneticisi oldu. Münih'teki Birahane Darbesi'nin ardından yaptığı duruşmada Adolf Hitler'in konuşmasını okuduktan sonra Nasyonal Sosyalist Alman İşçi Partisi'ne katıldı ve Hitler'e sadık oldu. 1925'te 18441 numarası ile Nasyonal Sosyalist Alman İşçi Partisi'ne üye oldu. Partinin Rheinland-Güney Gau yöneticisi oldu. 1927'de Bayer firmasından kovuldu. 1928'den 1931'e kadar "Westdeutscher Beobacter" gazetesinin genel yayın yönetmeni oldu. Sonra ise Nazi Partisi Köln-Aachen bölgesi Gau Örgütlenme Yöneticisi oldu. Robert Ley, Yahudi karşıtı kışkırtmaları yüzünden defalarca para ve hapis cezasına çarptırıldı. 1930'da Prusya Eyalet Meclisi'nde milletvekili ve aynı yıl Reichstag milletvekili olarak Parti içinde üst düzey görevler aldı. 1932'de Reich Örgütlenme müfettişi, 1932-1934 yılları arası partinin örgütlenme şefinin vekili, 1933'te Alman Emek Cephesi (DAF) sendikasının lideri ve Reich yöneticisi olarak çeşitli resmi görevlerde bulundu. 1937'de SA-Obergruppenführer rütbesi aldı. Hitler'in Gregor Strasser'i görevden alması sonrasında parti örgütü (Reichsorganisationsleiter) başkanı olarak Nazi Partisi'nin Münih merkezine getirildi. Ley'in kötü ve karanlık geçmişi ve tecrübesi, başkan olarak büyük ölçüde Hitler karşıtı Nazi Partisi'nin sosyalist kanadına sempatik geliyordu ama her zaman iç taraflar arasındaki anlaşmazlıklarda Hitler'in yanında yer aldı. Hitler Ocak 1933'te Başbakan olunca, ona Berlin'de eşlik etti. Nazi rejiminin standartlarına göre bile dikkat çekici bir şekilde bunu istismar etmeye başladı. Reichsorganisationsleiter ve Reichstag yardımcısı olarak görev yaptığı sürece çok iyi maaş almasının yanında, serbestçe kendi kullanımları için Alman Emek Cephesi'nin (DAF) fonlarını zimmetine geçirdi. 1938'de Köln ve diğer kentlerde bir dizi villa, otomobil filosu ve geniş bir sanat koleksiyonu ve de lüks bir gayrimenkul sahibi oldu. Tüm başarısızlıklarına rağmen Hitler tarafından korundu. Martin Bormann ve Joseph Goebbels ile birlikte Hitler'in yakın çevresinden biri oldu. 1942'de Reich Konut Komiseri olarak atandı. Bir konuşma için kürsüye çok sarhoş çıkması üzerine Şubat 1942'den itibaren kamu önünde konuşma yasağı aldı. 28 Mart 1945 tarihinde Adolf Hitler Gönüllüler Birliği'nin komutanlığına getirildi. 20 Nisan 1945 tarihinde Berlin'den kaçtı. Nazi Almanyası'nın 7/8 Mayıs tarihinde teslim olmasından sonra, 16 Mayıs 1945 tarihinde Berchtesgaden'in batısındaki Schleching köyünde bir ayakkabıcının evinde 101. Hava İndirme Tümeni'nine bağlı Amerikalı paraşütçüler tarafından ele geçirildi. Kendisinin "Dr. Ernst Distelmeyer" olduğunu söylediyse de Franz Xaver Schwarz tarafından kimliği tespit edildi. II. Dünya Savaşı'ndan sonra Nürnberg Uluslararası Askerî Ceza Mahkemesi'nde Ana Savaş Suçluları Davası'nda yargılandı. Mahkeme devam ederken kendini hücresindeki tuvaletin demirine asarak intihar etti. Derindere, Ardahan Derindere, Ardahan ilinin Merkez ilçesine bağlı bir köydür. Köyün eski adı, 1889 ve 1928 yılı kayıtlarında Héva olup, Gürcüce'de "hevi" sözcüğü, "dere" anlamına gelmektedir. Köy, Ardahan il merkezine 19 km uzaklıktadır. Bellik, SuruÃ§ Bellik, Şanlıurfa'nın Suruç ilçesine bağlı bir mahalledir. İlçeye mesafesi 18 kilometredir. Şanlıurfa-Gaziantep karayolu ile ulaşım yapılmaktadır, Mahalleye giden yolun 2 km'lik kısmı stabilize, gerisi asfalttır. Mahallede 8 derslikli, 4 lojmanlı bir ilköğretim okulu vardır. Sağlık ocağı yoktur. Kanalizasyon sistemi yoktur. Köy halkı geçimini çiftçilikle ve özellikle Antep fıstığı üreterek sağlamaktadır. Zilan KatliamÄ± Zilan Katliamı veya Zilan Deresi Katliamı veya Zilan Deresi Kırımı (Kürtçe: "Komkujiya Zîlan" veya "Komkujiya Geliyê Zîlan"), 1930 yılının Temmuz ayında Ağrı Dağı İsyanları sırasında Ferik Salih Omurtak komutasındaki 9. Kolordu tarafından Üçüncü Ağrı Harekâtı'nın başlatılmadan önce Van ilinin Erciş ilçesinde yer alan Zilan Deresi'ne (günümüzde "Hatun Çukurovası" olarak da bilinir) sığınan Kürtlere yönelik gerçekleştirdiği katliam. Temmuz 16, 1930 tarihli "Cumhuriyet" gazetesine göre, 15,000 kişi, bizzat Ağrı isyanında da yer alan Kürt yazar Hesen Hîşyar Serdî (1907-Eylül 14, 1985)'ye göre, Ademan, Sipkan, Zilan ve Hesenan aşiretlerden oluşan 18 köyden 47.000 köylüsü Ermeni araştırmacı Garo Sasuni'e göre, 5.000 kadın, çocuk, ve yaşlı öldürülmüştür, Ekim 3, 1930 tarihli "Berliner Tageblatt" gazetesi ise, "Türkler, Zilan bölgesinde 220 köyü imha etti ve 4.500 kadın ve yaşlı katletti" şeklinde aktardı. Sovyetler Birliği Bilimler Akademisi ise, "Zilan Bölgesi vadilerinden birinde 1.550 kişi kesildi, Erciş bölgesinde 200 köy yakıldı, Patnos sahasında yakılıp yıkılmayan tek köy kalmadı, Türk askerleri, Kürtlerin hayvanlarını da alıp aşırdılar." şeklinde aktarmaktadır. Şeyh Said İsyanı sonrasında hazırlanan 24 Eylül 1925 tarihli Şark Islahat Planı gereğince Kürt aristokratlar ve dinî önderleri sürgün edildiler. 1927 yılında ise 17 Temmuz 1927 tarihli "Bazı Eşhasın Şark Menatıkından Garp Vilâyetlerine Nakillerine Dair Kanun" 'a dayanılarak sürgün kapsamı genişledi. 5 Ekim 1927 tarihinde Bedirhaniler ve Cemilpaşazadeler gibi Kürdistan Teali Cemiyeti'nin eski üyeleri, Ermeni Taşnak komitesinin üyeleri Hoybun örgütü kurdular. Celadet Ali Bedirhan, Kâmuran Ali Bedirhan, Ekrem Cemilpaşa, Memduh Selim gibi aydınlar tarafından yönetilen Hoybun örgütü Ağrı'da isyanlar meydana geldiğinde İhsan Nuri'yi general rütbesine terfi ettirerek 20 yandaşıyla birlikte bölgeye gönderdi. Ağrı Dağı ve civarında İhsan Nuri'nin önderliğinde "Ağrı Milli Hareketi" adında bir cumhuriyet ilan edildi. 9 Mayıs 1928 tarihinde Türkiye direnişçileri vazgeçirmek için af çıkardı. Daha önce Süleyman Nazif, "Vaaz ve nasihat veya re’fet ve şefkat zamanı çoktan geçti, eline silah almış olan her asinin eli başıyla birlikte kesilmelidir." demiş. Direnişçiler dağdan inmelerine rağmen İran’da faaliyetlerini sürdürdükleri için sonuçta Süleyman Nazif'in isteği uygulanmış oldu. Türkiye müzakerede inisiyatif elde edemeyince İhsan Nuri Paşa ile doğrudan müzakere etmeye karar verdi. Fakat bu da sonuç vermedi. Mustafa Kemal Atatürk başkanlığında, Genelkurmay Başkanı Fevzi Çakmak ve Birinci Umumî Müfettiş İbrahim Tali Öngören'in de hazır bulunduğu Bakanlar Kurulu toplantısında 29 Aralık 1929 tarihli ve 8692 sayılı kanun hükmünde kararname çıkarıldı. Burada Haziran ayında Ağrı'ya yönelik hareket öngörüldü. Bakanlar Kurulu kararname doğrultusunda 7 Ocak 1930'da Genelkurmay Başkanlığı 9. Kolordu komutanlığına, Bulakbaşı ile Şıhlı köyü arasında asilerle meskûn olan köyler ile sığınılan yerler ele geçirilerek asiler geçim üssünden yoksun bırakacağını, bölge eşkıyadan temizledikten sonra Ağrı Tepeler hattına doğru takip edileceğini ve bölgede jandarma alayları için lazım olan yerlerden başka meskûn yer bırakılmayacağına dair emir verdi. Mart 18 1930 tarihinde Salih Omurtak 9. Kolordu Komutanlığına atandı (8 Mayıs 1934'e kadar). 11 Haziran 1930 tarihinde Türk tarafının Ağrı direnişçilerine karşı silahlı muhalefeti başladı. Hoybun bütün Kürdistan'a yönelik yardım çağrısında bulundu. Bundan dolayı geniş cephede direnişçilerin cevap alma endişesine kapılan Türkiye 800-1500 silanlı olduğu tahmin edilen Ağrı Dağı'ndaki direnişi kırmak için hazırlanan saldırıdan geçici olarak vazgeçti. Türk Ordusu iki kolordu (7. Kolordu ve 9. Kolordu) ve 80 uçaktan oluşan hava gücü kullandı. "Cumhuriyet" gazetesi özel muhabiri Yusuf Mazhar'ın aktardığına göre, isyana katılan bütün köyler yakılırken 15.000 kadar kişi Zilan Deresi'nde öldürüldü. Sağ kalanların bir kısmı ise İran'a kaçıp katliamdan kurtulmayı başardılar. "Cumhuriyet" gazetesi 16 Temmuz 1930 tarihinde bu olayı "Ağrı Dağı tepelerinde tayyarelerimiz şakiler üzerine çok şiddetli bombardıman ediyorlar. Ağrı Dağı daimi olarak infilak ve ateş içinde inlemektedir. Türk’ün demir kartalları asilerin hesabını temizlemektedir. Zilan Deresi ağzına kadar ceset dolmuştur." şeklinde duyurmuştur. Birleşik Krallık Dışişleri Bakanlığına ait rapor, Erciş ve Zilan yakınındaki Türk "başarısı" 'nın birkaç silahlı adamlar ve büyük çoğunluğu oluşturan savaşçı olmayanlara karşı kazanıldığını aktarmaktadır. 31 Ağustos 1930 tarihli Milliyet gazetesinde dönemin başbakanı İsmet İnönü'ün demeci yayımlandı: "Bu ülkede sadece Türk ulusu etnik ve ırksal haklar talep etme hakkına sahiptir. Başka hiç kimsenin böyle bir hakkı yoktur. Aslı astarı olmayan propagandalara kanmış, aldanmış, neticede yollarını şaşırmış Doğu Türkleridir." Yaşar Kemal 1950'li yıllardaki röportajlarında "Zilan Deresi Katliamı"nı öğrenip çok etkilendiğini belirtmiştir. Daha sonra "Deniz Küstü" adlı romanında katliamdan söz etti. Romanın başkahramanlarından biri Selim Balıkçı, Ağrı harekâtlarına katılmış ve yüzünden yaralanarak Cerrahpaşa Hastanesi'ne kaldırılmıştır. 2007 yılında DİHA Van muhabirleri Oktay Candemir ve Ercan Öksüz, Zilan deresi katliamı tanıklarından 94 yaşındaki Kakil Erdem'in tanık olduğu olayları konu alan "Zilan Katliamı'nın Tanığı Konuştu" başlıklı bir röportaj yayınladılar. Röportajın ardından iki muhabir hakkında "halkı kin ve düşmanlığa tahrik veya aşağılama" iddiasıyla dava açıldı. 9 Eylül 2008’de Van 2. Asliye Ceza Mahkemesinde görülmeye başlanan dava neticesinde iki muhabir birer buçuk yıl hapse mahkûm oldu. Türkiye'de Kürtlere yönelik insan hakları ihlalleri As the Palaces Burn As the Palaces Burn, Amerikan groove metal grubu Lamb of God'ın ikinci stüdyo albümü. Albüm 2003 yılında Prosthetic Records tarafından yayınlanmış, yapımcılığı Lamb of God ve Devin Townsend tarafından üstlenilmiştir. ABD'de 250.000 civarında kopyası satılmıştır. Shine Shine ÅŸu anlamlara gelebilir: Dudaş, Tavşanlı Dudaş, Kütahya ilinin Tavşanlı ilçesine bağlı bir köydür. 1928 yılından beri köy statüsünü taşımaktadır. Kütahya il merkezine 80 km, Tavşanlı ilçesine 35 km uzaklıktadır. Valeri Yesipov Valeriy Vyaçeslavoviç Yesipov (Rusça: Валерий Вячеславович Есипов; d. 4 Ekim 1971, Şçigrı), Rus futbolcu ve teknik direktör. Futbolculuk kariyerini sonlandırmış olup, Rotor Volgograd'ın teknik direktörlüğünü yapmaktadır. Rossiyskaya Premyer-Liga'da en çok karşılaşmaya çıkan oyuncu rekorunu(390) elinde bulunduran Yesipov en golcü oyuncular içerisinde de üçüncü sırada yer almaktadır. (20 Ağustos 2006 itibarıyla 88 gol)Yesipov 5 kere de Rusya millî futbol takımında yer almıştır. Dudaş Ã‰dith Cresson Édith Cresson (d. 27 Ocak 1934, Boulogne-Billancourt, Hauts-de-Seine, Fransa), eski Fransa başbakanı. Mitterand'ın kişisel desteğine sahip Edith Cresson Fransa'nın ilk kadın başbakanı olarak 15 Mayıs 1991'de göreve başladı. Ama Mart 1992'deki bölgesel seçimlerde "Sosyalist Parti" oyları yüzde 18,3'e düşünce Cresson 2 Nisan 1992'de istifa etti ve yerine yine Mitterand'ın yakın çalışma arkadaşlarından Pierre Bérégovoy aldı. 1995-1999 yıllarında Avrupa Komisyonu'nda Bilim, Araştırma ve Teknoloji Komiseri olarak görev aldı. 2007 ve 2012 cumhurbaşkanlığı önseçim süreçlerinde Ségolène Royal'i desteklemiş ve onun siyasi modelini desteklemiştir. Yerel YÃ¶netimler Avrupa Parlamentosu Hükümet Meclis Avrupa Komisyonu Pelikan yılanbalığı Pelikan balığı ("Eurypharynx pelecanoides"), siyah renkli, çok büyük yılanbalığı türüne ait bir balık. Aynı zamanda pelikan yılanbalığı da denir... Kocaağız olarak da bilinir ama o bir sazan türünede verilen bir addır. Pelikan balıkları okyanusun alacakaranlık bölgesi ile karanlık bölgesi arasında yaşar. Ne bulursa yer ancak ana besinleri şunlardır; Arabacı, Dobriç Arabacı (Bulgarca: Kolartsi/Коларци), Bulgaristan'ın Dobriç (Bulgarca: Област Добрич / Oblast Dobriç) ilinin Kurtpınar (Bulgarca: Община Тервел / Obştina Tervel) ilçesine bağlı, Kurtpınar'a yaklaşık olarak 67 km, Sofya'ya ise yaklaşık 469 km olan bir köydür. Köyün ne zaman kurulduğu tam olarak bilinmemektedir. Bu köy, tarihinde iki defa yer değiştirmiştir. Köy şu an üçüncü yerindedir. Köyün ikinci yeri, şu anki yerinin biraz daha kuzeyinde, ilk yeri ise, ikinci yerinin de biraz daha kuzeyinde bulunmaktaydı. Arabacı, tarihinde iki defa Romanya hakimiyetine girmiştir. Köyde önceleri Türkler ve Bulgarlar çokken Bulgaristan'ın 1986-1990 arasında yapmış olduğu Bulgarlaştıma politikalarından sonra Türklerin köyden göç etmeleri sonucu kalan hanelere çoğunlukla Romanlar yeleşmiştir. Köy, bir ilçe büyüklüğüne sahiptir. Etnik olarak köyde Türkler, Bulgarlar ve Romanlar yaşamaktadır. Geleneksel yemekler hamur iÅŸi yemeklerdir. Köyün en kuzeyinde tarihi bir çeşme bulunmaktadır. Köyde Müslümanlar ve Hıristiyanlar yaşamaktadır. Müslümanların çoğu Sünni'dir. Hıristiyanların çoğu ise Ortodoks'tur. Bitki örtüsü olarak Köyün çevresi düzlükler, çayırlar ve ormanlarla çevrilidir. İklimi kışın soğuk, yazın sıcak ve kuraktır. Köyün komşuları Angelariy, Balik, Efreytor Bakalova ve Kamentsi köyleridir. Çevrilidir köyün etrafı köy ile aynı düzeydeki düzlüğe sahiptir. Yalnızca köyün kuzeyinde vadi gibi bir yer vardır. Geçim kaynağı olarak köyde tarım ve hayvancılık yapılmaktadır. Bunun dışında az miktarda esnafçılık da yapılmaktadır. MRT Sat MRT Sat, Makedonya Radyo Televizyon Kurumu'nun uydu kanalıdır. Uydu hizmeti dünya çapında Makedonya diasporasının hizmet için üretilmiştir. Bu kanalda MTV’den gelen en popüler programlar yayınlanır. MKTV Cumartesi ise Avustralya, Avrupa ve Kuzey Amerika kapsar. Bu Avustralya'da UBI Dünya TV aracılığıyla kullanılabilir. Elma suyu Elma suyu elmadan elde edilen meyve suyu çeşididir. Tadı doğal meyve şekerinden dolayı tatlıdır. Pek çok şirket şeker ilavesiz, içerisinde yalnızca doğal meyve şekeri içeren elma suyu üretmektedir. Özellikle Kuzey Amerika'da yetişkinler ve çocuklar tarafından sıklıkla tüketilmektedir. Richard Richard Cermen kökenden gelen bir erkek ismidir. Kökeni "Ric" yönetici, lider, kral anlamına gelir. "hard" kısmı ise güçlü, cesur anlamındadır. Richard Almanca, İngilizce ve Felemenkçe gibi Cermen dillerinde sıklıkla kullanılan bir isimdir. Etimolojik köken birliği olan isimler; Fransızca: Richard. İrlandaca: Ristéard. İtalyanca: Riccardo. Felemenkçe: Rijkert Almanca: Ri(c)kert. Polonca: Ryszard. Portekizce: Ricardo. İskandinav dillerinde: Rikard, Rickard, Ríkarður. İskoçça: Ruiseart. Katalanca: Ricard. İspanyolca: Ricardo. Welsh: Macarca: Richárd Çince: Xing Jian. İsmin kısa biçimleri; İngilizce: Rik, Rick, Rich, Dick, Ric, Chard, Hecka, Ringo. Slovakça: Rišo, Riško. Polonca: Rysio. Çekce: Ríša. İspanyolca: Cayo (Guatemala). Fince: Riku. Estonian: Riho. İnceltme işareti (Kiril) ь (Rusça: "мягкий знак" - “yumuşak işaret”, veya "малый ер" - “küçük yer”) Rusça, Ukraynaca, Belarusça ve Bulgarca gibi birçok dilde yumuşatma işareti olarak kullanılır. Herhangi bir ses değeri yoktur. Slav dillerinde bütün harfler büyük yazılmadıkça bu harf büyük yazılmaz ve bir sözcüğün başında olamaz. Bazen hafif bir Y gibi okusada genellikle bir ses değeri yoktur. Hewraman Hewraman (Kürtçe: Hewraman, هه‌ورامان veya Oraman (Farsça: اورامان / Ōrāmān), İran'ın Irak sınırında yer alan dağlık bölge. Hewraman bölgesi merkez Kürdistan'da dağlık bir bölgedir. Bölgeye 19. yüzyılda batılı seyahlar "Kartallar Yuvası" demişlerdir. Hawraman'daki en yüksek Tepe 3500 metreyi geçen Şaho dağıdır. Halk dilinde bu bölge Irak'ta (Halepçe ve çevresi) "Hewramanî Text" ve İran (Merivan'ın güneyinde kalan Paveh'e kadar uzanan dağlık bölge) sınırları içinde kalan "Hewramanî Lûhonî" diye iki birime ayrılır. Irak'taki Şehr-î Hewraman ilçesi bölgenin tarihi Merkezî olmakla beraber, günümüzde yörenin en önemli Merkezî nüfusü 100.000 geçen Paveh kentidir. Yöre'de Goranicenin yanı sıra Soranî-Kürtçesi konuşullur. Chris Pine Christopher Whitelaw Pine (d. 26 Ağustos 1980, Los Angeles), Amerikalı oyuncu. Pine'nin ilk profesonel rolü 2003 yılında ER, The Guardian ve aynı yılda çekilen adlı diziyle başlamıştır.2004 yılında Why Germany adlı kısa film ve 'ta oynadı.'taki partneri ise Anne Hathaway ile oynamıştır. Film ağustos 2004'te vizyona girdi. 2005'te "Six Feet Under" adlı dizinin Extreme adlı bölümünde Genç Sam'i oynamıştır. Bu dizinin yanı sıra kısa bir film olan The Bulls'tada görüldü. 2006 yılında romantik komedi olan Just My Luck'ta oynadı ve film vizyona 12 Mayıs 2006'da vizyona girdi. 2007 Mayıs ayında Star Trek filmindeki James T. Kirk'i oynamak için anlaştı.2009'da Star Trek'teki performansıyla göz doldurdu. 2010 yılında Unstoppable filminde başarılı bir oyun sergiledi.Ayrıca filminde Dave karakterinin seslendirmesini yaptı. 2012'de This Means War'da FDR Foster rolünde oynadı ve oyunculuğu herkes tarafından yeniden tebrik edildi. Kesme iÅŸareti (Kiril) Ъ, Rusçada sertleştirme işareti olarak kullanılır. Herhangi bir sesi yoktur. Bulgarcada ı'ya yakın bir sesi verir. Türk dillerinde ise Rusçadan geçen sözcüklerde vardır. Öz Türkçede yoktur. Arabacı Arabacı şu anlamlara gelebilir: Leopold Kanalı Leopold Kanalı (Felemenkçe: Leopoldkanaal or Leopoldvaart, Fransızca: Canal Léopold) Belçika'nın kuzeyinde bir kanaldır. Belçika Hükümetinin 1846 yılında izin vermesinin ardından, kanalın inşaatına 1847'de başlanmış 1850'de tamamlanmıştır. Kanal Boekhoute'den Hollanda sınırının güneyine Heist-aan-Zee'a kadar 40 kilometre uzunluğundadır. Derinliğinin 1.2 ve 2.3 metredir. Kanal 2.Dünya Savaşı sırasında Almanlara karşı Scheldt Savaşı sırasında ana direnme hattı olmuştur. Finow Kanalı Finow Kanalı (Almanca: Finowkanal) Avrupa'daki en eski su yollarından biridir. Kanalın uzunluğu 50 kilometredir ve Brandenburg eyaletinin Barnim bölgesinde yer alır. İlk kez 1605 yılında inşa edildi ve Oder Nehri ile Havel Nehri'ni birbirine bağlıyordu. 1914'te daha düz olan Oder Havel Kanalı'nın inşa edilmesiyle, Finow Kanalı'nın geliri azaldı. Günümüzde kanal turistik amaçla kullanılmaktadır. Minipark Minipark, halka açık küçük parklardır. Miniparklar genellikle tek arsa üzerine veya düzensiz arazilerde yapılır. Ayrıca, büyük yapıların yanına halka açık alan gerekliliğinden dolayı yapılır. Miniparklar şehir merkezlerinde, banliyölerde veya kırsal yerlerde olabilir. Miniparklar küçük olmalarına rağmen yeşil alan ve dışarıda oturulabilecek bir alan oluştururlar. Genellikle çocukların oynayabileceği kısımlar içerirler. Ayrıca bir anıtın, tarihi bir yerin veya sanat projesinin çevresinde miniparklar yapılabilir. Çok fazla yerleşim yoğunluğuna sahip şehir merkezlerinde küçük parklar, büyük bazda dönüşümler yapılmaksızın halka açık yeni alanlar oluşturabilirler. Fustuarium Fustuarium (Latince dal ya da çubuk anlamına gelen "fustis"den yapılan latince soyutlama) Roma ordusu tarafından sopa ile yapılan bir tür ölüm cezası infazı. Nöbet yerini terkeden ya da firar ederek silah arkadaşlarını ve Roma devletini tehlikeye atan askerler, artık taşıdığı üniformanın hakkını veremediği gerekçesiyle elbiseleri çıkartılır ve hayatlarını tehlikeye attığı silah arkadaşları tarafından sopalarla vurulmak suretiyle öldürülürdü. Kanada geyiÄŸi Kanada geyiği ("Cervus canadensis"), dünyadaki en büyük geyiklerden biri ve Kuzey Amerika ve Asya'nın doğusundaki en büyük memelilerden biridir. Kanada geyiğinin en eski fosil kayıtları 12 milyon yıl öncesine dayanmaktadır. Pliyosen Çağa kadar uzanan bu kayıtlar Avrupa'da bulunmuş olup, Pleyistosen Çağ'dan sonraki devirlere kadar herhangi bir fosil bulunamamıştır. Kanada geyikleri çiftleştikten sonra gebelikleri 240 - 262 gün sürer. Yavrular doğduğunda 15 – 16 kg kadardır. Esaret altındaki bireyler 20 yıldan fazla yaşasa da ortalama yaşam süreleri 10 - 13 yıldır. Bazı alt türlerinde ise ortalama ömür 15 yılı aşabilir. Dev yılanbaş Dev yılanbaş ("Channa micropeltes"), Channa cinsinin en büyük üyesidir. Asya kıtasının güneydoğu bölgelerinden Kuzey Amerika kıtasına kaçak yollardan ticari amaçlarla getirilmiş ve bu kıtada istilacı tür konumuna gelmiştir. Gerçek yaşam alanları ise Güneydoğu Asya ve Hindistan'ın kimi eyaletleridir. Uzunluğu 1 m. kadardır. Ağırlığı 20 kg. civarında, hatta daha fazladır. Kızıl yılanbaş, kızıl çizgili yılanbaş, Malabar yılanbaşı ve İkan toman ("İkan" endonezce balık manasına gelir) gibi isimleri de vardır. Harvey Weinstein Harvey Weinstein, (d. 19 Mart 1952), Amerikalı film yapımcısı ve sinema filmi stüdyosu başkanıdır. 26 yaşındayken Miramax Films şirketini kurdu. 2005 yılından beri erkek kardeşi Bob Weinstein ile Weinstein Company'nin başkanlığını yapmıştır. Flushing, New York'ta doğan Harvey Weinstein, kardeşi Bob Weinstein ile Electchester'da büyüdü. Ekim 2017'de Weinstein'a yönelik cinsel istismar iddialarının ardından, şirketinden ve Sinema Sanatları ve Bilimleri Akademisi'nden kovuldu. 31 Ekim'e kadar 80'den fazla kadın Weinstein aleyhinde iddialarda bulundu. İddialar #MeToo sosyal medya kampanyasını ve günümüzde "Weinstein etkisi" olarak adlandırılan dünyadaki güçlü erkeklere yönelik birçok benzer cinsel istismar iddiasını ve işten çıkarılmasını tetikledi. 25 Mayıs 2018'de Weinstein New York'ta tutuklandı, tecavüz ve diğer suçlarla suçlandı ve kefaletle serbest bırakıldı. 23 Mart 2020 tarihinde Coronavirüs salgınına yakalandığını duyurmuştur. Philippa Boyens Philippa Boyens, Akademi Ödülü kazanmış Yeni Zelandalı film senaristidir. "Yüzüklerin Efendisi" üçlemesinin son filmi olan ""adlı film ile 2004 yılında Peter Jackson ve Fran Walsh'la beraber En İyi Uyarlama Senaryo dalında ödül almıştır. Fran Walsh ve Peter Jackson ile beraber "Lovely Bones" adlı romandan uyarladıkları "Cennetimden Bakarken" adlı film 2009 yılında gösterime girecektir. Ayrıca Guillermo del Toro'nun yöneteceği "The Hobbit" adlı filmin de senaristlerinden biridir. Boyens, "Yüzüklerin Efendisi"'nin sahne oyununu da yazdı. Ramstein Ramstein veya Rammstein: İsveç Ulusal Bankası İsveç Ulusal Bankası ( veya Riksbanken), İsveç'in merkez bankası ve dünyanın en eski merkez bankası. Banka, İsveç Merkez Bankası veya İsveç Bankası şeklinde de anılmaktadır. Riksbank 1668 yılında kurulmuştur, öncülü 1656 yılında Johan Palmstruch tarafından kurulan "Stockholms Banco" veya diğer bir deyişle "Bank of Palmstruch"'dır. Stockholms Banco bankasının yönetimini İsveç Kralı seçmiş, bununla beraber banka özeldi; İsveç Kralı, Palmstruch'a bir mektup yazarak belirtilen düzenlemelere göre faaliyetlerine izin verdiğini belirmiştir. Ancak banka bir süre sonra iflas etmiş, Palmstruch bundan kendini sorumlu tutarak intihar etmeyi dahi düşünse de sonradan vazgeçmiştir. 17 Eylül 1668 yılında Palmstruch'ın banka yönetme ayrıcalığı, "Riksens Ständers Bank"'a devredilmiş ve dönemin parlamentosunun himayesinde yönetilmeye başlanmıştır. Stokholm Banco'nun başarısız olmasından ötürü, yeni banka "Riksens Ständers Bank" ("Riksdag of the Estates") kuruluşunun direkt kontrolü altında yönetilmiş ve bu sayede Kral ile ilişkisi önlenmiştir. 1866 yılında yeni bir Riksdag kurulduğunda, bankanın adı "Sveriges Riksbank" olarak değiştirilmiş ve günümüzdeki adını almıştır. İsveç parası 1931 yılına kadar altın ile desteklendi ve kâğıt-sertifikalar altın paralar ile değiştirilebilirdi. 1975'e kadar banka, İsveç anayasasına göre kâğıt-sertifikaları altına çevirmek zorundaydı. Ama 1931 yılında özel geçici bir yasayla banka bu yükümlülüğünden muaf bırakıldı. Bu yasa her yıl yenilenerek geçerliliğini sürdürdü, ta ki 1975 yılındaki yeni anayasada banka hükümetten ayrılarak bağımsız bir organizasyon haline getirildi ve kâğıt-sertifika karşılığında altın değişimi bankanın yükümlülüklerinden biri değildi. Kasım 1992'de, İsveç Kronunun sabit kur rejimi çöktü. Birkaç ay sonra, Ocak 1993'te, Riksbank Yönetim Kurulu dalgalı kur rejimini temel alan yeni bir para politikası rejimi geliştirdi ve bir enflasyon hedefi koydu. Bu politikalar, benzer şekilde, ağır kur dalgalanmaları tabi küçük bir açık ekonomi olurken, hangi enflasyon kontrol kapsamlı önceki deneyimi vardı. benzer bir şekilde ağır kur dalgalanmaları tabi küçük açık bir ekonomide enflasyon kontrolü konusundan geniş tecrübeleri olan Kanada Bankası'nın yardımlarından büyük ölçüde etkilenmiştir. İsveç 1991-93 yıllarında, 1930'lardan beri en ciddi resesyonunu yaşadı. Bu resesyon, 1990'ların balında enflasyonu %2 civarına düşürdü. Enflasyon oranları düşük oranlarını 1990'ların sonuna kadar sürdürdü. Nobel Ekonomi Ödülü, Sveriges Riksbank tarafından bankanın 300. yıldönümü olan 1968 yılında kurulmuş ve finanse edilmiş; ve o zamandan beri her yıl verilmektedir. Ödül töreni; geleneksel olarak Stokholm'da, Alfred Nobel'in ölüm yıldönümü olan 10 Aralık tarihinde yapılmaktadır. NGC 7049 NGC 7049, Indus takımyıldızı yönünde yaklaşık olarak 100 milyon ışık yılı uzaklıkta bulunan bir sarmal gökada. NGC 7049'un çarpıcı görüntüsü esas olarak, çoğu karaltı halinde görülen olağanüstü belirginliğe sahip bir toz halkasından ileri gelmektedir. Saydam olmayan bu halka, arkasında ışıldayan milyonlarca yıldızın parıltısından çok daha koyu renklidir. Koyu renkli bu tozun yanı sıra, şaşırtıcı derecede az sayıda küresel yıldız kümesi içermesine rağmen NGC 7049 pürüzsüz bir eliptik gökada gibi görünmektedir. NGC 7049'un başlıktaki görüntüsü Hubble Uzay Teleskobu tarafından çekilmiştir. NGC 7049'un hemen üzerinde görülen parlak yıldız ise, kendi gökadamız içerisinde ön planda yer almakta olup bu tozlu gökada ile bir ilgisi bulunmamaktadır. Bu arada, gökadanın merkezine yakın bir konumda düzlem dışında dönen gazlardan meydana gelmiş olan olağandışı kutup halkası burada görülmemektedir. NGC 7049, Indus üçlüsünün (NGC 7029, NGC 7041, NGC 7049) içerisinde yer alan en parlak gökada (BCG) olduğundan, oluşumu önde gelen birkaç gökadanın kısa bir süre önce meydana gelmiş çarpışması ile beslenmiş olabilir. NGC 7049 yaklaşık 150 bin ışık yılı genişlikte olup Indus takımyıldızı yönünde yaklaşık 100 milyon ışık yılı uzaklıkta yer almaktadır. Frederick Griffith Frederick Griffith (y. 1879 - 1941) Britanyalı doktor ve genetikçi. 1928 yılında, günümüzde artık Griffith deneyi olarak bilinen deneyle, kendi adlandırmasıyla "transformasyon prensibi" ("transforming principle") yani günümüzde bilinen adıyla DNA'yı keşfetmiştir. Tüm modern moleküler biyoloji, bu keşiften köken alarak gelişmiştir. 1879 yılında Hale, İngiltere'de doğdu. Liverpool Üniversitesi'nde eğitim gördü. 1910 yılında Britanya hükûmeti tarafından, Sağlık Bakanlığı'nda Arthur Eastwood'un altında çalışması için işe alındı. Griffith, I. Dünya Savaşı sonrasında pandemi haline gelen "İspanyol gribi" olarak bilinen influenza virüsünün üstüne pnömoni enfeksiyonlarının gelişmesini önlemek için bir aşı geliştirmeye çalışırken ünlü Griffith deneyini gerçekleştirmiştir. "Streptococcus pneumoniae" bakterisinin iki suşunu kullanarak bu deneyi yapmıştır. S suşunun ("smooth suş") polisakkarit kapsülü vardı ve farelere enjekte edildiğinde bir-iki gün içinde fareleri öldürüyordu. R suşu ("rough suş") ise kapsülü olmadığından fareler enjekte edildiğinde pnömoniye neden olmuyordu. S suşu ısıtıldığında ölüyor ve enjekte edilen fareler hastalık belirtisi göstermiyordu. Bununla beraber, ölü S suşu ve calı R suşu bir ortama konulduğunda ise yeni oluşan suş farelere enjekte edildiğinde fareler ölüyordu. John Caldwell Holt John Caldwell Holt, (d. 14 Nisan 1923 - ö. 14 Eylül 1985) Amerikalı yazar ve eğitimci, ev eğitimi uzmanı ve gençlik hakları teorisyeni. Üniversiteyi bitirmesinden kısa bir süre sonra ABD Deniz Kuvvetleri'ne katılan Holt, USS Barbero adlı bir denizaltıda görev yaptı. Ordudan ayrıldıktan sonra kızkardeşinin davetiyle gittiği Colorado'da sınıf öğretmenliği yapmaya başladı. Birkaç yıl sonra Boston'a yerleşti. Çocukların eğitimiyle ilgili alanda yoğunlaşan Holt, Bill Hull adlı bir öğretmenle birlikte çalışma yaparak sınıf gözlemi üzerine bir proje başlattı. Projenin sürdüğü 10 yıl boyunca, evokullulaşma, çocukların öğrenme güçlükleri ve derslerdeki başarısızlıkları üzerine üç kitap yazdı. Daha sonraki yaşamı boyunca toplam 10 kitap yazdı. Ölünceye kadar eğitim üzerine etkin çalışmalarını sürdürdü. NGC 7315 NGC 7315, Kanatlıat takımyıldızı yönünde yaklaşık olarak uzaklıkta bulunan bir merceksi gökada. Édouard Jean-Marie Stephan tarafından 11 Eylül 1872 tarihinde keşfedilmiştir. 5 Ocak 2007 yılında Koichi Itagaki, NGC 7315 içerisinde Tip Ia süpernova olan SN 2007B'yi keşfetmiştir. NGC 7314 NGC 7314, Güneybalığı takımyıldızı bölgesinde yaklaşık olarak uzaklıkta bulunan bir ara sarmal gökadadır. John Herschel tarafından 29 Temmuz 1834 tarihinde keşfedilmiştir. Halton Arp tarafından görüntülenmiş ve Arp 14 olarak "Bağımsız bölümleri olan gökadalar" kategorisi altında Tuhaf Gökadalar Atlası'na dahil edilmiştir. Soykırım Suçunun Önlenmesi ve Cezalandırılması Sözleşmesi Soykırım Suçunun Önlenmesi ve Cezalandırılması Sözleşmesi, Aralık 1948'de Birleşmiş Milletler Genel Kurulu tarafından kabul edilmiş ve Ocak 1951'de yürürlüğe girmiştir. Sözleşme, avukat Raphael Lemkin tarafından Simele Katliamı, Holokost ve Ermeni Kırımına atfedilen soykırım terimini yasal olarak tanımlamaktadır. Sözleşmeye taraf ülkeler, soykırım suçunu önlemek ve cezalandırmakla yükümlüdürler. Sözleşmeyi şu ana dek onayan ülke sayısı 140'tır. Sözleşmenin 2. maddesi, soykırımı şöyle tanımlamaktadır: Sözleşmenin 3. maddesi ise cezalandırılacak eylemleri sıralamaktadır. Sözleşmenin temel amacı, Nazi Almanyası tarafından II. Dünya Savaşı sırasında uygulanan soykırım gibi eylemlerin önlenmesidir. Sözleşmenin ilk taslağı politik cinayetleri de içermekteydi ancak SSCB ve birkaç ülke, politik görüşleri ve toplumsal duruşları birbirine yakın öbeklere karşı düzenlenen eylemlerin soykırım suçu kapsamına girmeyeceğini savunmuşlardır. Bu koşul, varılan uzlaşmanın ardından taslaktan çıkarılmıştır. Bahreyn, Bangladeş, Amerika Birleşik Devletleri, Filipinler, Hindistan, Malezya, Singapur, Vietnam, Yemen ve Yugoslavya; sözleşmeye, soykırım soruşturmalarına kendi ülkelerinin izni olmaksızın konu olmalarını engelleyen bir ek koşul koymuşlardır. 1948 tarihli yasanın uygulandığı ilk durum, Ruanda'nın küçük bir kasabasının eski belediye başkanı olan Jean-Paul Akayesu'nun 2 Eylül 1998'de Ruanda Uluslararası Ceza Mahkemesi'ne çıkarılması ve soykırımla suçlanmasıdır. Başsavcılığını Pierre-Richard Prosper'ın üstlendiği dava, Jean Kambanda'yı Ruanda geçici hükümetinin başına getirmiştir. Soykırım Sözleşmesi'ni ihlal eden ilk ülke Sırbistan olmuştur. Uluslararası Adalet Divanı 26 Şubat 2007 tarihli kararında ("Bosna Hersek - Sırbistan ve Karadağ" davasında) Sırbistan'ın Bosna savaşı sırasında soykırım eyleminde bulunmadığına hükmetmiş ancak Belgrad'ı 1995 Srebrenitza soykırımına engel olamamakla suçlamıştır. Karar, soykırım suçlularının Eski Yugoslavya Uluslararası Ceza Mahkemesi'ne teslim edilmemiş olduklarına özellikle dikkat çekmiştir. NGC 7252 NGC 7252, Kova takımyıldızı bölgesinde yaklaşık olarak uzaklıkta bulunan bir çubuksuz merceksi gökadadır. William Herschel tarafından 26 Ekim 1785 tarihinde keşfedildi. Halton Arp tarafından görüntülenmiş ve Arp 226 olarak "Biçimsiz sarmal kollara sahip gökadalar" kategorisi altında Tuhaf Gökadalar Atlası'na dahil edilmiştir. NGC 7252, milyarlarca yıl önce başlayan iki gökada arasındaki etkileşimin sonucu olan tuhaf bir gökadadır. Atom çekirdeği yörüngesinde dönen bir elektronun diyagramına benzeyen görünümünden dolayı "Atoms For Peace Galaxy" olarak da adlandırılır. NGC 7252, Kova takımyıldızı'nın güney parçasında yer alır. Görünen parlaklığının 11,1 kadir olması nedeniyle amatör gökbilimciler tarafından; soluk, küçük, bulanık bir damla gibi görülebilecek kadar yeterli parlaklığa sahiptir. Büyük gaz döngüleri ve etrafındaki yıldızlar NGC 7252'yi oldukça tuhaf yapar. Aralık 1953'te ABD Başkanı Dwight D. Eisenhower "Barış için Atomlar" adlı konuşmasını yaptı. Konuşma, nükleer silahların yerine barışçıl amaçlarla nükleer enerjinin teşvik edilmesiyle ilgiliydi. Bilimsel topluluk için önemli olan bu konuşmanın adı NGC 7252'ye verildi. Birleşen iki gökadanı görünüşü nükleer füzyonu andırıyor ve dev gaz döngüleri, bir atomun çekirdeği yörüngesinde dönen bir elektron diyagramına benziyor. NGC 7252, iki gökada çarpışmasının bir sonucudur. Bu çarpışma, gökbilimcilerin bu tür birleşmeleri inceleme ve Andromeda Gökadası ile beklenen çarpışmadan sonra Samanyolu'nun geleceğini tahmin etme fırsatı sunmaktadır. NGC 7252'de X-ışını emisyonları gözlenmiştir. Bu durum, gökadanın nükleer bir etkinliğe veya orta-büyüklükteki bir kara deliğe sahip olduğunu gösteriyor. Gökadanın merkezi bölgesi, mavimsi ışık düğümleri gibi görünen yüzlerce büyük ve çok parlak genç yıldız kümelerine ev sahipliği yapıyor. Bu genç kümeler, gazları bu bölgelere iten ve yıldız oluşumuna neden olan gökada birleşmesi sonucu ortaya çıkmıştır. Bunların en göze çarpanı, yaklaşık 8x10 güneş kütlesine sahiptir ve [WSL93] 3 olarak bilinir. Bugüne kadar bilinen en parlak süper yıldız kümesi olan bu nesne, ultra kompakt cüce gökadalarına (UCD) benzer özelliklere sahiptir ve yalnızca yaşı nedeniyle (300-500 milyon yıl) bu gökadalardan farklıdır. Gökadanın tersi yönünde dönen fırıldak şeklindeki bir disk, NGC 7252'nin derinlikleri içinde bulunur. Karşıdan görünen sarmal gökadalara benzer, ancak sadece 10.000 ışık yılı genişliğindedir. Bu fırıldak şeklindeki yapının, iki gökada arasındaki çarpışmanın bir kalıntısı olduğuna inanılır. Birkaç milyar yıl içinde NGC 7252, gökadadaki gazların tükenmesinden dolayı küçük bir iç diski olan eliptik bir gökadaya benzeyecek. Ağustos 2013'te F. Schweizer ve diğerleri, Astrophysical Journal'da "[O III] Birleşme Kalıntısı Bulutsusu NGC 7252: Büyük Olasılıkla Hafif İyonlaşma Yankısı" ("The [O III] Nebula of the Merger Remnant NGC 7252: A Likely Faint Ionization Echo") başlıklı bir bildiri yayınladılar. Bu bildiri, iyi çalışılan NGC 7252'nin kenarında bir Voorwerpje'nin bulunduğunu belirtmektedir. Bu bulutsu, gaz bakımından zengin iki gökadanın birleşmesinden kalan kalıntıda gerçekleşen ilk aralıklı AGN aktivitesinin belirtisini gösteriyor gibi görünmektedir. Konumu ve kinematiği, kalıntıya geri dönen bir gelgit kuyruğunun gaz akışına ait olduğunu gösteriyor. Birçok yönden bu bulutsu, IC 2497 yakınlarındaki prototip Hanny'nin Nesnesi'ne benzer, ancak boyutu 3 kat daha küçüktür. NGC 7243 NGC 7243 (ayrıca Caldwell 16 olarak da bilinir), Kertenkele takımyıldızı yönünde bulunan bir açık yıldız kümesi. Küme, Alfa Lacertae, 4 Lacertae ve gezegenimsi bulutsu IC 5217 yakınlarında yer alır. Yaklaşık olarak 2.800 ışık yılı mesafede olan yıldız kümesinin yaşı 100 milyon yıl olarak hesaplanmaktadır ve çoğunlukla beyaz ve mavi yıldızlardan oluşmaktadır. NGC 7217 NGC 7217, Kanatlıat takımyıldızı yönünde bulunan bir çubuksuz sarmal gökada. Çok sıkı bir sarmal yapısı vardır. Çekirdeği çevreleyen toz halkası (karanlık halka) oldukça dikkat çekicidir. Sarı iç bölge dışındaki kollar çok ince ama fark edilebilir biçimde mavimsidir. Messier 30 Messier 30 (ayrıca M30 veya NGC 7099 olarak da bilinir), Oğlak takımyıldızı yönünde bulunan bir küresel yıldız kümesi. 1764 yılında Charles Messier tarafından keşfedilmiştir. Dünya'dan yaklaşık olarak 26100 ışık yılı uzaklıkta olduğu hesaplanmaktadır. Resim (şarkı) "Resim", Ajda Pekkan'ın 2009 yılının Mayıs ayında yayınladığı teklisidir. Ajda Pekkan, Serdar Ortaç'ın çok güzel bir beste yaptığı haberlerini alır almaz, sanatçıyla bağlantıya geçip, şarkıyı almıştır. 2009 baharında kaydedilen şarkı 22 Mayıs 2009 tarihinde yayınlanmıştır. İlk performans ise 22 Mayıs 2009 günü "Beyaz Show"da yapılmıştır. Messier 39 Messier 39 (ayrıca M39 veya NGC 7092 olarak da bilinir), Kuğu takımyıldızı yönünde bulunan bir açık yıldız kümesi. Charles Messier tarafından 1764 yılında keşfedilmiştir. M39'un uzaklığı 825 ışık yılı ve yaşı yaklaşık olarak 200 ile 300 milyon yıl arası olarak hesaplanmaktadır. NGC 7052 NGC 7052, Tilkicik takımyıldızı yönünde bulunan bir eliptik gökadadır. NGC 7006 NGC 7006 (ya da Caldwell 42), Yunus takımyıldızı yönünde yaklaşık olarak 137 kIy uzaklıkta bulunan bir küresel yıldız kümesidir. NGC 7006, Samanyolu Galaksisi'nin dışında yer alır. Messier 73 Messier 73 (ayrıca M73 ve NGC 6994 olarak da bilinir), Kova takımyıldızı bölgesinde yaklaşık olarak 2.500 ışık yılı uzaklıkta bulunan dört yıldızdan oluşan bir asterizmdir. Asterizm, fiziksel olarak birbirinden ayrı fakat Dünya'dan bakıldığında birbirlerine yakın görünen yıldızlar topluluğudur. M73, gökyüzünde en iyi bilinen asterizmlerden birisidir ve üzerinde dikkatli bir şekilde çalışılmıştır. M73, Charles Messier tarafından 4 Ekim 1780 yılında keşfedilmiştir. Başlangıçta bazı belirsizliklerle beraber dört yıldızın oluşturduğu bir küme olarak tanımlanmıştır. John Herschel tarafından düzenli bir şekilde gözlemlendi ancak yine de belirsizliklerin ortaya çıkarılmasında başarısız olundu. Daha sonra Herschel, M73'ü şüpheli bir küme olarak not etti. Buna rağmen Herschel; kümelerin, bulutsuların ve gökadaların yer aldığı Genel Kataloğ'a M73'ü dahil etti ve John Dreyer da Yeni Genel Katalog (NGC)'yi derlediği zaman M73'ü kataloğa dahil etti. Asterizmin gökyüzündeki yeri Kova takımyıldızı'nı gösteren haritada belirtilmiştir. Messier 72 Messier 72 (ayrıca M72 veya NGC 6981 olarak da bilinir), Kova takımyıldızı yönünde bulunan ve Pierre Méchain tarafından 29 Ağustos 1780 yılında keşfedilmiş olan bir küresel yıldız kümesi. Charles Messier, takip eden 4 ve 5 Ekim'de kümeyi gözlemledi ve kataloğuna ekledi. Her ikisi de kümeyi inanılır bir küme olarak görmeyip zayıf bir bulutsu olarak belirtmişlerdir. PeÃ§e Bulutsusu Peçe Bulutsusu (ayrıca Cygnus Loop veya Cadı Süpürgesi Bulutsusu olarak da bilinir), Kuğu takımyıldızı yönünde bulunan geniş ve nisbî olarak zayıf olan bir süpernova kalıntısı. Kaynak süpernova 5.000 veya 8.000 yıl önce patlamış, kalıntıları ~3×3 derecelik bir alana yayılmış ve yayılmaya devam etmektedir. Bulutsu'nun uzaklığı tam olarak bilinememekle birlikte yaklaşık olarak 1.400 ilâ 2.600 ışık yılı olduğu hesaplanmaktadır. William Herschel tarafından 5 Eylül 1784 tarihinde keşfedilmiştir. Hubble Uzay Teleskobu tarafından bulutsunun fotoğrafı elde edilmiştir. Yapılan salma çizgisi analizleri sonucunda oksijen, sülfür ve hidrojen tespit edilmiştir. Bulutsunun parlak bölümleri Gökbilim Kataloğu'unda NGC 6960, NGC 6974, NGC 6979, NGC 6992 ve NGC 6995 olarak gösterilir. Bulması en kolay parça çıplak gözle de görülebilen ve 52 Cygni boyunca uzanan NGC 6960'dır. NGC 6979 ise Peçe kompleksinin merkezî kısmıdır. NGC 6946 NGC 6946 (ayrıca "Havai Fişek Galaksisi" olarak da bilinir), Kral ve Kuğu takımyıldızları sınırında yaklaşık olarak uzaklıkta bulunan bir ara sarmal gökadadır. William Herschel tarafından 9 Eylül 1798 tarihinde keşfedildi. Halton Arp tarafından görüntülenmiş ve Arp 29 olarak "Tek kolu yoğun olan sarmal gökadalar" kategorisi altında Tuhaf Gökadalar Atlası'na dahil edilmiştir. NGC 6946, galaksi düzlemine yakın olduğu için Samanyolu Galaksisi'nin dış sarmal kolundaki yıldızlararası madde ile büyük ölçüde gizlenmiştir. Buradaki yıldızlararası maddenin kırmızı rengi geçirgenliği daha fazla olduğundan, galaksi pembemsi bir kırmızılıkta görünmektedir. Galaksinin renkleri, çekirdekten dışarı merkezdeki yaşlı yıldızların sarımsı ışığından, gevşek, bolük pörçük sarmal kollar boyunca uzanan genç mavi yıldız kümeleri ve kırmızımsı yıldız oluşum bölgelerine doğru değişmektedir. Bilinen galaksiler içerisinde yıldız oluşumlarının ve büyük yıldız patlamalarının en yoğun olduğu galaksilerden birisidir. NGC 6946 içerisinde on adet süpernova; (SN 1917A, SN 1939C, SN 1948B, SN 1968D, SN 1969P, SN 1980K, SN 2002hh, SN 2004et, SN 2008S ve SN 2017eaw) gözlemlenmiştir. Gemini Uluslararası Araştırma Birliği sözcüsü Rachel Johnson NGC 6946'nın durumunu; "Eğer birkaç milyon yılı saniyelere sığdırabilseydik galaksi gerçekten de dev bir kıvılcım yağmuru gibi görünürdü" diye tarif ediyor. NGC 6934 NGC 6934, Yunus takımyıldızı yönünde bulunan bir küresel yıldız kümesi. 24 Eylül 1785 yılında William Herschel tarafından keşfedilmiştir. Ahmet Ã–zen Ahmet Özen (d. 15 Nisan 1968; Trabzon), Türk eski futbolcu, teknik direktör. Osmanlıspor'da antrenör olarak görev yapmaktadır. Geçici süreliğine (2008-2009 sezon sonuna kadar) Trabzonspor A Takımı başında olan Ahmet Özen sırasıyla Trabzonspor, Akçaabat Sebatspor ve Bafraspor'da forma giydi. Futbolculuk kariyeri sonrası Mobellaspor, 1461 Trabzon ve Arsinspor'daki teknik direktörlük görevlerinin yanı sıra Trabzonspor'da antrenörlük yaptı. 2016-17 sezonu başından beri Bartınspor'un teknik direktörlüğünü yürütmektedir. PAF takımı ile birlikte 1997-1998 sezonunda Türkiye İkinciliği, 1999-2000 sezonunda Türkiye Üçüncülüğü, 2003-04 ve 2004-05 sezonunda Türkiye Şampiyonluğu ve 2006-07 sezonunda Türkiye Üçüncülüğü elde etti. LeftRightLeftRightLeft LeftRightLeftRightLeft, İngiliz alternatif rock grubu Coldplay'in ikinci konser albümü. Grubun Viva la Vida Tour'daki konser görüntülerinden oluşan albüm, 15 Mayıs 2009 itibarıyla grubun resmî internet sitesinden ücretsiz olarak indirilebilmektedir. Albümün CD kopyasının kapağında yeşil veya pembe kelebek resmi bulunmaktadır. Top-Liga Kırgızistan Ligi Kırgızistan Futbol Federasyonu bünyesinde bulunan en üst düzey futbol ligidir. Lig 1992 yılında kurulmuştur. Stella KÃ¼bler Stella Kübler veya Stella Isaacksohn (doğumu: Goldschlag, d. 10 Temmuz 1922 - ö. 1994), II. Dünya Savaşı sırasında Gestapo adına Nazilerle işbirliği yapıp saklanan Yahudileri ifşa ve ihbar eden Yahudi kadındır. Asimile olmuş orta sınıf bir Yahudi ailenin çocuğu olarak dünyaya gelen Stella Goldschlag Berlin'de doğup büyümüştür. Naziler başa geçince diğer Yahudi çocukları gibi devlet okullarına gitmesi yasaklanınca Yahudi cemaatininin okuluna katıldı. Güzelliği ve canlılığıyla tanınıyordu. Ebeveyni Nazi Almanyası'ndan kaçmaya çalıştıysa da diğer ülkelerden vize alamadılar. Stella, eğitimini bitirdikten sonra Nurnbergerstrasse'deki Uygulumalı Sanat Okulu'nda moda tasarımcılığı üzerine yetiştirildi. 1941'de Yahudi müzisyen Manfred Kübler ile evlendi. Berlin'de kocasıyla birlikte angarya işçisi olarak çalıştırıldı. 1942'de Berlin'de tehcirler başlayıp Yahudiler imha kamplarına gönderilmeye başlandı. Ortadan kaybolan Stella, sarı saçları, mavi gözleri ve "Aryan" görünümlü klasik güzelliğinin yardımıyla Yahudi olmadığını gösteren sahte evrak düzenledi. 1943 baharında Naziler tarafından yakalanan Stella, Nazileri "U-Boat"lar denen kendilerini gayri-Yahudi olarak gösterip saklanan Yahudilerin yakalayıcısı olup Gestapo adına çalışmak için ikna etti. Yahudi cemaatinin okuluna gittiğinden yöredeki Yahudileri tanıyan Stella okul arkadaşlarını kolaylıkla bulup Gestapo'ya ihbar etti. Kurban sayısı hakkındaki veriler değişiklik göstermesine rağmen bu sayı 600 ila 3000 Yahudi arasındadır. Kübler, karizması ve güzelliğini saklanan Yahudileri bulmak için bir araç olarak kullandı. Naziler ona "sarışın zehir" adını verdi. İşbirliği halinde bulunmasına rağmen Naziler Stella'nın ebeveynini toplama kamplarına gönderdi ve orada öldüler. Kocası 1943'te ailesiyle birlikte Auschwitz'e gönderildi. Tüm bu olanlar Kübler'in işbirlikçiliğini bozmadı ve işine Mart 1945'e kadar devam etti. Bu zaman içinde, Yahudi olan ikinci kocası Rolf Isaaksohn ile evlendi. Savaş sonunda saklanan Stella Ekim 1945'te Sovyetler tarafından yakalandı, on yıl hüküm yiyip tutuklu kampına gönderildi. Ardından Batı Berlin'e giden Stella orada da yargılanıp on yıl ceza verildi fakat Sovyet hapishanelerinde on yıl yattığı için Almanya hapishanelerinde yatmasına gerek kalmadı. 1992'de Berlin'den okul arkadaşı olan ve savaş sırasında ailesiyle birlikte ABD'ye vize almayı başaran Peter Wyden, Stella'nın biyografisini yazdı. Savaşta yaptıklarından dolayı yalnızlık ve suçluluk duygusu çekince depresyona girdi. 1994'te bir apartman penceresinden atlayıp intihar etti. Erhan Kırcı Erhan Kırcı (d. 1987, Trabzon), Türk kaleci. İlk kaleciğiye Trabzonspor'un altyapısında başladı. Takımın isteğiyle Değemenderespor'a gitmiştir. Değemenderespor'un adı değişmesiyle 1461 Trabzon'da iki sezon süreyle oynadı. Karadenizspor'un sözleşmesini feshetmesiyle İskenderun Demir Çelik Spor'a transferi gerçekleşti. 1 Temmuz 2011'de Kayserispor ile anlaştı. 2012 yılında Nazilli Belediyespor'a transfer oldu. 12 Bingölspor kalesini korumaktadır YÃ¶nlendirme protokolleri Yönlendirme protokolleri, yönlendirici üzerinde koşan ve tablonun güncellenmesini sağlayan kurallardır; genelde yazılım ile gerçekleşirler. Protokoller iç ( interior ) ve dış ( exterior ) olarak iki sınıfa ayrılmıştır. İç protokoller daha çok pek fazla büyük olmayan özel ağ içindeki yönlendiriciler arasında kullanılırken, dış protokoller birbirinden bağımsız ve geniş ağlar arasındaki yönlendiriciler üzerinde koşturulur. IGP (IGP), özel ve bağımsız ağlar içindeki yönlendiricilerde kullanılan bir iç protokoldür. Bağımsız özel ağlarda temel kriter hız ve başarımın ( performansın ) yüksek olmasıdır. Ağ içerisinde olabilecek herhangi bir kesintiye karşı, diğer en uygun yol hızlıca belirlenmelidir. IP ağ uygulamalarından iyi bilinen RIP (RIP) ve OSPF (OSPF) bu protokole dayanır. RIP (RIP) uzaklık vektör algoritmasına dayanır ve IGP’nin bir uygulamasıdır. İlk olarak XNS protokol kümesi içinde kullanılmış olup daha sonra IP ağ uygulamalarında kendisine geniş bir alan bulmuştur. UNIX (UNIX) işletim sistemiyle beraber gelen ‘routed’ özelliği bir RIP uygulamasıdır. Bu protokolde, en uygun atlama sayısına dayanılarak hesaplanır; tabloda her varış adresi için en iyi yol bilgisi tutulur. Uygulamada RIP için atlama sayısının en fazla 15 olacağı kabul edilmiştir; bu değerden daha uzak yerler ulaşılmaz durum olarak değerlendirilir. OSPF (OSPF) geniş IP ağlarda kullanılan ve bağlantı durum algoritmasına dayanan bir protokoldür. Bu protokol hiyerarşik yapı içinde çalışır ve benzer hiyerarşik düzeyde olan yönlendiriciler arasında tablo güncellemesi için kullanılır. Genel olarak IP ağlarda omurgayı oluşturan yönlendiriciler üzerinde koşturulur. IETF (IETF) tarafından geliştirilmiş olup tanımlamaları RFC 1247 içinde yapılmıştır. OSPF genişçe ağlarda RIP’e göre daha iyi sonuç vermektedir ve dolayısıyla onun yerine de facto standart haline gelmeye başlamıştır. EGP (EGP) bağımsız ağ içindeki yönlendiricilerde değil de, bu tür ağları birbirine bağlayan yönlendiricilerde kullanılan bir protokol sınıfıdır. Bu algoritmada temel gereksinim IGP’de olduğu gibi işlerin hızlı gerçekleşmesi olmayıp güvenliğin daha sıkı tutulmasıdır. Aşağıdaki şekilde IGP ve EGP’nin uygulamadaki yeri görülmektedir. Resimde görüldüğü gibi komple geniş bir ağ uygulamasında IGP ve EGP aynı anda kullanılabilmektedir; IGP bağımsızca ağ içerisindeki en uygun yolu belirlemek için kullanılırken, EGP bağımsız ağlar arasında en uygun yolun belirlenmesinde kullanılmaktadır. Çok bilinen iki uygulama EGP2 ve BGP’dir. Bu protokol bağımsız ağlar arasında yönlendirme bilgisi değiş tokuş işini kotarır, İnternetin yayılmasından sonra uygulamada etkin olmamıştır. EGP2 yerine BGP (BGP) kullanılmaya başlanmıştır. Bağımsız ağlar arası yönlendirme bilgisi değiş tokuşu için EGP2’nin eksikliklerini gidermek amacıyla geliştirilmiştir. Yönlendirme tablosu güncellemesinde EGP2’ye daha az bilgi transferi gerektirir ve gerçeklemesi daha kolay bir protokoldür. Kullandığı yöntemler Bandwith,Load,Delay dır.Max 255 atlama yapar. KaynakÃ§a Andrew S. Tanenbaum, Computer Networks, Prentice Hall 2003 W.Stallings, Data and Computer Communications, Prentice Hall 2004 http://www.gyte.edu.tr/dosya/104/ders/BIL472/ Yönlendirme algoritmaları Ağ katmanının ana görevi, kaynak makineden hedef makineye paketleri göndermektir. Gönderilen bu paketler, hedef makineye ulaşana kadar, değişik algoritmalar yardımıyla birçok düğümden geçerler. Verinin iletim ortamından hedefe ulaşmasını sağlayan bu yönlendirme algoritmalarından hangisinin kullanılacağına ağ katmanı karar verir. Bir yönlendirme protokolü, yönlendirme tablosunu yol bilgisi ile doldurur. Yönlendirme tablolarında, ağ katmanında tanımlanan yönlendirilmiş protokol IP, IPX gibi paketlerin bilgileri saklanır. Seçilen yönlendirme protokolü bu yönlendirme tablolarını kullanarak paketleri hedefine ulaştırır. Bir yönlendirme protokolü aşağıdakileri sağlamalıdır: Yönlendirme protokolleri yönlendirme tablolarını güncel ve kullanışlı yol bilgisi ile doldurur ve bu bilgiler sayesinde paket iletimini gerçekleştirirler. Bu işlem yolda bir adres arayan yolcu gibi düşünülebilir. Yolcunun elinde adres vardır ve yol üzerinde adrese ulaşabileceği yönleri gösteren tabelalar bulunur. Yolcu bu tabelaları takip ederek gitmek istediği yere ulaşır. Ancak yol üzerindeki tabelalar yanlış yerleştirilirse yolcu istediği noktaya ulaşamayacaktır. Bu tabelaları yerleştiren yol görevlisi bunların doğru olduğunu garanti etmelidir. Yönlendirme protokolleri bu yol bilgilerini yönlendirme tablosunda tutar ve doğruluğunu sağlar. Yönlendirme protokolleri birçok yönlendirme algoritması kullanır. Bunlar aşağıda açıklanmaktadır. Yönlendiricinin ağdaki diğer yönlendiricilere ulaşabileceği en az hop sayısının olduğu yönlendirme algoritmasıdır. Her yönlendirici için bir derinlik ağacı ile belirlenir, bu ağacın derinliği en az olacak biçimde ayarlanır. Bu algoritmada ağ içerisindeki herhangi bir yönlendirici ağın tüm topolojisine sahiptir. Bunu Dijkstra’nın en kısa yol algoritması ile sağlar. Bu algoritmada, öncelikle bir yönlendirici kendisine komşu olan düğümleri listeler, her yönlendirici aynı işlemi yapar ve kendinden bir yönlendirici daha ilerleyerek bu işlem tekrarlanır ve tüm ağ topolojisinin bilgileri toplanır. Yönlendirme tablosu yol durumuna göre kendini yeniler ve güncelliğini korur. En kısa yol seçimi için metrik değerleri kendimiz belirleriz bu bağlantı hızı, en düşük hop sayısı gibi değerler olduğu için, ağ içerisinde bazı bağlantıların kullanım maliyeti fazla olabileceğinden bu bağlantılar ölçüm dışında tutulur. Örneğin bir firma karasal hatlar yanında uydu hatları kullanıyorsa karasal hatlar sadece kendilerine tahsis edilirken uydu hatlarının aktardığı veri başına ücret ödediğinden uydu hatlarını acil durumlar için kullanır. Normal trafiği buradan kullanmaz. Bu algoritma da gelen paketlerin, paketin geldiği yol hariç diğer bir yönlendirilebilen yollara gönderilmesidir. Bu işlem su baskını benzeri, akan suyun açıklık bulduğu tüm yollara dağılması gibidir. Sabit bir algoritmadır. Bu yöntemde paketler sürekli olarak ağda dolaşır. Bunu önlemek için bazı yöntemler kullanılır. Paket başlığında her düğümde 1 azaltılan bir hop sayacı kullanılır. Ne zaman bu sayaç sıfır olursa paket silinir. Diğer bir yöntem de, yönlendiricilerin gönderdikleri paketleri bir saklayıcıda saklamasıdır. Aynı paket alındığında bu paket için tekrar gönderilme işlemi gerçekleşmeyecektir. Pratik bir yöntem değildir. Ama yönlendirici veritabanlarının değiştirilmesinde bu yöntem tercih edilebilir. Yönlendirme Bilgisi Protokolü (RIP) öncelikle kullanılan dinamik yönlendirme protokolüdür. Bu tip yönlendiriciler kendi yönlendirme tablolarını, bağlı oldukları yönlendiricilere bakarak dinamik şekilde oluştururlar. Her bir yönlendirici için hop değerine bir eklerler. Mesafe vektörü ile her bir yönlendirici kendi yönlendirme tablosunu dakikada bir kere güncelleyecektir. Bu yöntemde her bir yönlendirici diğer ağlara ulaşmak için hop sayma bilgisini yakınındaki yönlendiricilerden alacaktır. Ancak aldığı bu bilgiler her zaman gerçeği yansıtmayabilir. Bu nedenle bazı durumlarda yanlış yönlendirme ve hop sayma bilgisi oluşabilir. Yönlendirme bilgisi ikince el bilgi olduğu için bu bilginin doğruluğu hiçbir zaman kanıtlanamayacaktır. Bu ise bir güvenlik açığı anlamına gelmektedir. Dolayısı ile çoğu kuruluş statik yönlendirme tablosu veya bağlantı durumu protokolü kullanır. Bağlantı durumlu yönlendiriciler, birkaç önemli fark dışında mesafe vektörüne benzer işlev görürler. Bu yönlendiriciler öncelikle tabloları güncellerken birinci el bilgiler kullanılar. Bu sadece yönlendirme hatalarını elimine etmez, buluşma zamanını azaltarak sıfıra yaklaştırır. Bağlantı durumu yönlendirmede, yönlendirici A açıldığı zaman, bir RIP paketi olarak “hello” mesajı gönderir. Bu mesaj her porttan gönderilir. A yönlendiricisi B ve C'de cevap aldığında bir bağlantı kurulur. Bu bağlantı aşağıdaki bilgileri içerir. Yönlendirici A'nın “"hello"” mesajını alan diğer yönlendiriciler bu mesajı yönlendiricilere kopyalarlar. Böylece ağdaki her aktif yönlendiricinin cevabı A'ya gelerek bir bağlantı kurulur. Bağlantı durumlu ağ faal olarak çalışırken, B ve C yönlendiricileri yeniden yönlendirme tablolarını oluşturmak yerine, A'dan bir bölüm kopyalarlar. Böylece zamandan tasarruf edilmiş olur. Eğer C yönlendiricisi normal olarak kapatılırsa, B'ye bir çerçeve gönderir. Bunun üzerine B, kendi tablosundan C'nin bilgisini siler ve A'ya da bu bilgiyi gönderir. Eğer C arızalanır ise, B'nin bunu anlaması için bir gecikme olur. Bundan sonra B tablosundan C'yi siler ve durumu A'ya bildirir. Her bir yönlendiricinin yönlendirme tabloları doğru ve şebekemiz güncelleme için minimum zaman gerektirir. Bağlantı durumunun maksimum büyüklüğü 127 olabilir. Çoğu bağlantı durumlu yönlendirme protokolü, dinamik yönlendirme güncellemenin yapacağı kaynak için bir yetkilendirme seviyesi sağlar. Böylece bir parola ve kullanıcı adı ile yönlendirme protokolü daha güvenli hale gelir. Ağ büyüdükçe, buna orantılı olarak yönlendirme tablolarının genişlği artar. Sadece yönlendiricinin belleği değil işlemci gücünün yetersizliği yanında yönlendirme tablolarının birbirlerine transfer edilmesindeki gereken band genişliği ihtiyacı da artar. Bu nedenle yönlendirme, telefon iletişiminde olduğu gibi hiyerarşik şekilde yapılır. Hiyerarşik yönlendirme yapıldığında her bir yönlendiricinin sorumlu olduğu yönlendirme bölgeleri belirlenir. Böylece her bir yönlendirici sorumlu olduğu bölgedeki alt ağlara yönlendirme yapar. Fakat diğer ağların yapısı hakkında bilgi sahibi değildir. Kendi yönlendirme bölgesine girmeyen paketleri bir üst yönlendiriciye gönderir. Günümüzde milyonlarca insan, dünyanın neresinde olursa olsun kendi e-postalarını dosya sisteminden okumak için artan sayıda hareketli iş istasyonu kullanmaktadır. Bu hareketli iş istasyonları yönlendirme konusunda yeni bir problem ortaya çıkarmışlardır. Bu mimaride bir hareketli istasyonun değişmeyen sabit bir yerleşim konumu vardır. Bu konumun adresinden sabit konumun yeri belirlenir. Burada problem sabit yerleşik konum adresinden, hareketli istasyonun paketlerinin nasıl yönlendirileceğidir. Bir hareketli istasyon yabancı YAŞ girdiği zaman paketlerin yönlendirilmesi için aşağıdaki olaylar gerçekleşir. Bazı uygulamalarda konaklar, birden fazla veya diğer bütün konaklara mesaj göndermek isteyebilirler. Örneğin bir servis hava raporlarını bütün bilgisayarlara yaymak isteyebilir. Bütün bilgisayarlara eşzamanlı olarak paket gönderme işlemine yayınlamak (broadcasting) adı verilir. İlk yayınlama yöntemi, bir istasyonun bütün diğer istasyonların adreslerini toplayarak alt ağ'a paket yollamasıdır. İkinci yayınlama yöntemi ise, sel yayınlama (flooding) dır. Bu yöntemde her istasyon ile birebir bağlantı kurularak çok miktarda paket üretilerek gönderilir. Üçüncü yöntem ise, çok varışlı yönlendirmedir. Bu yöntemde, her bir paket ya bütün varış konaklarının adresini ya da varış istasyonlarını gösteren bir bit haritası içerir. Yönlendirici paketi aldığı zaman, varış adresini test ederek paketlerin kopyalarını üreterek varış konaklarına iletilmek üzere her bir bağlantı hattına verir. Dördüncü yöntemde bir tür kapsama ağacı niteliğinde olan ve her bir yönlendiricinin dağılım ağacı(sink tree) elde edilerek paketler gönderilir. Yönlendirici her bir hattındaki paketin en az bir adet host'a gideceğini bilir. Son yayımlama algoritması ise, bir öncekinin davranışına bağlı olarak yönlendirme yapılan ters yol ileri göndermedir. Bu yöntemde yönlendirici kapsama ağacı hakkında bir şey bilmesede yönlendirme gerçekleşebilir. Gönderilen paketler alıcı tarafından tekrar kaynak yönlendiriciden gelen hat dışındaki diğer bütün hatlara dağıtılır. Bazı uygulamalar, gruplar ile çalışırlar. Bu durumda, gönderilen mesajlar altağ'daki konakların bir grubuna adreslenir. Bu işleme multicasting, yönlendirmeye de multicast yönlendirme adı verilir. Multicast yönlendirme grup yönetimi gerektirir. Multicast yönlendirme için her bir yönlendirici diğer tüm yönlendiricileri içeren kendi kapsama ağacını hesaplar. 2 grup olduğu durumda her bir grup için hesaplanan kapsama ağaçları gösterilmiştir. Bir süreç bir gruba multicast paket gönderdiği zaman ilk yönlendirici kendi kapsama ağacını inceler ve gruptaki hostlara ait olmayan yolları budar. Sciurus Sciurus, sincapgiller (Sciuridae) familyasından tipik sincapların yer aldığı kemirgen memeli cinsi. Avrasya ve Amerika'da yayılım gösterir. Phobia Phobia,Amerikalı rock müzik grubu Breaking Benjamin'in üçüncü stüdyo albümünün ismidir. Hopatcang, New Jersey'de The Barbershop Studios'ta kaydedilmiştir. 8 Ağustos 2006'da Hollywood Records etiketiyle yayınlanmıştır. Phobia, 8 Ağustos 2006'da yayınlandı ve 'Best Buy' ve 'Target' gibi büyük perakende zincirlerinde kısa sürede tükendi. Albüm ilk haftasında 131.000 kopya sattı, bu Breaking Benjamin'in en hızlı ve en çok satan albümüdür. Albüm Billboard 200'e 2. sıradan giriş yapmıştır. Giriş parçası 'intro' havaalanında kaydedilmiş bir ses efektine sahiptir, vokalist Benjamin Burnley'in uçuş korkusuna vurgu yapmaktadır. Albümdeki ilk parça(intro) bir araba kapısının açılması sesiyle başlamakta ve son parça(outro) kapanma sesiyle bitmektedir. 5 Mayıs 2007'de yeni sürümü yayınlanan albüm Billboard 200'e 38. sıradan tekrar giriş yapmıştır. 21 Mayıs 2009'da albüme RIAA tarafından platin albüm sertifikası verilmiştir. Miraç (yıldız) Miraç, "Beta Andromedae" (Beta ve / β ve / β Andromedae) Andromeda takımyıldızı yönünde bulunan bir kırmızı dev yıldız. tayfsal sınıfı M0 olan yıldız, yaklaşık olarak 200 ışık yılı uzaklıkta bulunmaktadır. Görünür parlaklığı +2.01 ile +2.10 arasındadır ve şüpheli yarıdüzenli değişen yıldız olarak sınıflandırılır. Kanatlıat'ın Büyük Kare'sinden yukarı sola yani kuzeydoğusuna uzanıldığında, Andromeda takımyıldızına varılır. Miraç, Almaç ve takımyıldızın geriye kalan ana yıldızları Büyük Kare'den uzaklaşak yönde sıralanmışlardır. NGC 404 gökadası ki Miraç'ın hayaleti olarak da bilinir yedi yay-dakika uzaklıkta gözlenebilir. Jamil Walker Smith Jamil Walker Smith (d. 20 Ağustos, 1982) Amerikalı sinema ve dizi oyuncusu. En çok Nickelodeon adlı televizyon kanalında yayınlanan "Hey Arnold!" adlı dizide, Arnold adlı dördüncü sınıf öğrencisinin en iyi arkadaşı rolündeki Gerald adlı karakteri seslendirmesi ile tanınmaktadır. Aynı zamanda "Sister, Sister", "Girlfriends", "Bones", "The X-Files", ve "The Bernie Mac Show" gibi yapımlarda da yer aldı. Sinema ile dizi oyunculuğu ile birlikte senaristlik yapmakla birlikte, kendi kısa film projelerinin yönetmenliğini yapmaktadır. "Stargate" serisinin son televizyon dizisi olan "Stargate Universe"de Astsubay Başçavuş Ronald Greer karakterini canlandırmaktadır. Terra Nova (dizi) Terra Nova, Fox televizyon kanalında 26 Eylül 2011'de yayınlanmaya başlayan ABD bilimkurgu televizyon dizisi. 2149 yılında Dünya gezegeni üzerindeki yaşam, nüfus patlaması ve kirlilik sonucunda yok olma tehlikesi ile karşı karşıyadır. Bilim adamları geçmişi değiştirerek geleceği kurtarmak amacı ile zamanda yolculuk yaparak tarih öncesi döneme gitmenin yolunu keşfederler. Shannon ailesi (Baba Jim, Eşi Elisabeth, ve çocukları Josh, Maddy ve Zoe) 85 milyon yıl geriye giderek kendilerini "Terra Nova" adlı bölgede bulurlar. İlk insan kolonisi kurulması ve diğer insanlarla karşılaşmaları ile devam eder. Mayıs 2010'da Alex Graves ile "Pilot" bölüm için anlaşıldı. Brannon Braga'nın, showrunner olarak görev alması kararlaştırıldı. Dizinin çekimlerine ise Ekim ayında güneydoğu Queensland, Avustralya'da başlanacağı söylendi. Dizinin ilk bölümü için yaklaşık 4 milyon Amerikan doları ayrıldı. Fox Entertainment Başkanı Kevin Reilly, "Büyük bir şey olacak. Muazzam bir yapım vââti olarak kabul edilmeye gidiyor" diye belirtti. Haziran 2010'da 20th Century Fox Television, Jason O'Mara'nın Jim Shannon karakterini oynayacağını açıkladı. Ağustos 2010'da yapılan duyuruda dizinin özel TV bölümünün Mayıs 2011'de yayınlanacağı ve daha sonra primetime 2011-12 sezonu sonbahar takviminde devam edeceği açıklandı. Pilot bölüm senaryosu yayınlandı ve birçok olumlu eleştiri aldı. "Deadline Hollywood"da yayınlanan bir makalede, "Avatar"da bir yardımcı karakteri canlandıran Stephen Lang'ın, Komutan Frank Taylor rolü ile dizide yer alabileceği belirtildi. Seyyid Ali PaÅŸa Seyyid Ali Paşa Osmanlı İmparatorluğu tarihinde üç farklı kişinin adıdır: Ayrıca; Beş-Taş Millî Parkı Beş-Taş Milli Parkı, kuzey Kırgızistan'da, Talas İlinde, Talas şehrine 13 km uzaklıkta, 1996 yılında kurulmuş 15.000 hektar alanı kapsayan ve Beş Taş Nehri ile çevrili bir doğa parkıdır. IUCN Dünya Korunma Birliği II. Kategorisindedir. Adını 1362 m. yükseklikte konumlanan Beştaş ("Dzhargychak") köyünden almıştır. Arça'nın ("Juniperus semiglobosa") bir çeşidi olan "Juniperus semiglobosa var. talassica" burada yetişir. Pier Luigi Nervi Pier Luigi Nervi (d. 21 Haziran 1891, Sondri, İtalya - ö. 9 Ocak 1979, Lazio, İtalya) İtalyan bir inşaat mühendisidir. Zamanında aldığı eğitimin niteliğinden dolayı aynı zamanda mimar da sayılır. Pier Luigi Nervi, 21 Haziran 1891 tarihinde İtalya'nın Sondri şehrinde dünyaya geldi. Bolonya Üniversitesi'nede inşaat mühendisliği eğitimine başladı ve 1913 yılında mühendislik unvanını aldı. Mezuniyetten sonra Toplum İçin Beton İnşaatı adlı organizasyona katıldı. I. Dünya Savaşı'nın olduğü 1915 ile 1918 yılları arasında İtalyan ordusunda mühendis olarak görev aldı. Roma La Sapienza Üniversitesi’nde 1946 ile 1961 yılları arasında, Harvard Üniversitesi’nde de 1961 ile 1962 yılları arasında profesör olarak mühendislik dersleri verdi. Dünya çapında tanınmış bir inşaat mühendisi olmasının yanı sıra dökme betonun kullanılması konusunda da oldukça ünlüdür. Max Reger Johann Baptist Joseph Maximilian Reger (d. 19 Mart 1873 Brand (Oberpfalz), Baverya - ö. 11 Mayıs 1916 Leipzig) Alman besteci, piyanist, orgcu, orkestra şefi ve öğretmen. Almanya'nın Brand (Oberpfalz) kentinde doğdu. Hugo Riemann ile birlikte müzik hayatına Wiesbaden ve Münih'te devam etti. 1901 yılında Münih'e yerleşti. Konser teklifleri almaya başlamasıyla birlikte şöhreti de aniden artmaya başlamıştı. İlk sezonunda Münih'te seyircinin karşısına orgcu, piyanist ve eşlikçi olarak çıktı. Bu süre içinde ara vermeksizin eserlerini yazmaya devam ediyordu. 1907 yılından itibaren Leipzig şehrinde çalışmaya başladı. 1908 yılından itibaren üniversitede müzik yönetiminde görev aldı ve vefatına dek Konservatuvarda Profesör olarak çalıştı. 1916 geçirdiği Kalp Krizi sonucu hayatını kaybeden sanatçı 43 yaşındaydı. Öğrencileri arasında Joseph Haas, Jaroslav Kvapil, Ruben Liljefors, George Szell ve Cristòfor Taltabull öne çıkan isimler arasındadır. Mavi kuÅŸ Mavi kuş ("Sialia"), karatavukgiller (Turdidae) familyasından Kuzey Amerika'ya özgü kuş cinsi. Orta boylu kuşlardır. Genel renklenmeleri mavi ya da mavi ve kırmızıdır. Dişileri erkeklere nazaran daha soluk renktedir. Yılda iki ya da dört döl çıkarır. Erkek hazırladığı yuvaya dişiyi çekebilmek için ötme ve kanat çırpma hareketleri yapar. Yuvayı ve erkeği beğenen dişi kuş, erkeğin yaptığı yuvayı daha düzgün bir şekilde tek başına yeniden düzenler. Yuva için sığırcık, Amerika kargası ve ev serçesi ile rekabet hâlindedir ve bunlar bunun için mavi kuşları öldürebilirler. Yavru kuşların en büyük düşmanları yılan, kedi ve rakunlardır. Böceklerle beslenirler. Aynı zamanda omnivordur. Kuzeydekiler göçmendir. Kuzey Amerika'da, Kanada, ABD ve Meksika'da yayılım gösterir. Kırgız-Ata Millî Parkı Kırgız Ata Doğa Parkı, güneybatı Kırgızistan'da, Oş İlinde, 1992 yılında, 1.172 hektarlık yerel doğal Arça ("Juniperus semiglobosa") ormanlık alanı korumak için kurulmuştur. Yakınlarında Kalday ve Aktaş gibi yerleşim yerleri bulunur. Ardıç ağacı dağlık alanlarda rahatlıkla üremekte ve yetişmektedir. Bu nedenle dağ yaşamını benimsemiş konar göçer kültürlerde ardıç ağacı önemli bir yere sahiptir. Ayrıca kimi Göçebe halklara ait kültürlerde dinsel törenler genellikle ardıç ağacının dumanı ile yapılmaktadır. Joaquim Cardoso Joaquim Maria Cardoso Moreira veya kısaca Joaquim Cardoso (d. 26 Ağustos 1847, Recife, Brezilya – ö. 4 Kasım 1978, Olinda, Brezilya) Brezilyalı şair, yazar, tasarımcı, inşaat mühendisi, sanat ve mimarlık eleştirmenidir. İlk şiirlerini 1924 yılında yazmaya başlasa da Joaquim Maria Cardoso Moreira’nın şiirleri 1947’den sonra basılma fırsatını elde etmiştir. Döneminin modern şairlerinden Manuel Bandeira ve João Cabral de Melo Neto ile de yakın ilişkisi olan Joaquim Maria Cardoso Moreira’nın 1946 ile 1975 yılları arasında birçok kitabı da basılmıştır. Kendisi aynı zamanda çevirmen ve sanat/mimarlık eleştirmeni olarak da görev almıştır. Mühendislik eğitimini 1915 yılında başlayan Joaquim Cardoso, mezun olduktan sonra topoğrafya alanında çalışmaya başladı. İnşaat ve yapıların taşıyıcı sistemlerinin hesaplanması konularında uzmanlaştığı için Brezilyalı bir mimar olan Oscar Niemeyer ile çalışmaya başladı. İlk olarak Pampulha şehrinde inşa edilen yapıların taşıyıcı sistemlerinin tasarlanması görevini yerine getirdi. Sonradan, yine Oscar Niemeyer ile birlikte, Brasilia şehrinin inşaatında önemli görevler aldı. Palácio do Planalto, Brasilia Katedrali, Palácio da Alvorada gibi Brasilia’daki en önemli kamu yapılarının birçoğunun taşıyıcı sistemini tasarladı. Orta Asya ardıcı Orta Asya ardıcı veya Himalaya kalem ardıcı, (Çince: 昆仑多子柏, "kun lun duo zi bai") Orta Asya dağlarına özgü bir ardıç türü, kuzeydoğu Afganistan'da, en batı Çin (Sincan)'de, Hindistan'nın en kuzeybatısında, güneydoğu Kazakistan, Kırgızistan, batı Nepal, kuzey Pakistan, Tacikistan ve Özbekistan'da yerli 1,550-4,350 m arası rakımlarda yetişir. Bu ardıcın bir çeşidi olan "Juniperus semiglobosa var. talassica" Beş-Taş Milli Parkı alanında yetişir. "Juniperus jarkendensis" Komarov; "Juniperus sabina" Linnaeus "var. jarkendensis" (Komarov) Silba; "Sabina vulgaris" Antoine "var. jarkendensis" (Komarov) C. Y. Yang. Kozalakları, basık küresel iki-loplu veya üçgen şeklinde, dut-gibi, 4–6 mm uzunluğunda ve 4–8 mm çapında, mavi-siyah, iki ya da üç tohumu içerir ve yaklaşık 18 ayda olgunlaşır. Metindilbilim Metindilbilim ya da metin dil bilimi, dilbilim içinde ve bağlamında 1960’lı yıllarından itibaren geliştirilen yeni bir alandır (sonraki yıllarda bu alan, metin bilimi kavramı adı altında daha geniş bir özerklik boyutuna doğru evrilmiş, günümüzde de hâlâ bu gelişimsel çizgide ilerlemektedir). Metnin bir bütün olarak yapısı ile işlevi ve metni oluşturan ögeler arasındaki ilişkileri ele alır. Çeşitli metin türlerindeki her türlü dilsel olguyu, ölçüt ve kuralları saptar. Tüm bunlar için metin dil biliminin yararlandığı diğer bilim dalları edebiyat, hukuk ve teolojidir. Metin dilbilimin önemli sorunlarından biri, metnin metin olmayandan farkı ve özelliklerine göre dilsel bir metnin tanımıdır. Metinselliğin kriterleri metindeki bağlamlardır, yani dilsel araçların metin olarak adlandırılması için gerekli olan cümleler ile içeriğin bağlamıdır. Bu özellikler yinelemeler, bağlaçlar, belirteçlerin kullanılması, semantik boyutlar v.b. unsurlardır. Diğer önemli kriterler ise metnin sınırlarının özelliklerini ortaya koyan metin konusu ve metnin işlevidir. Metin dil biliminin görevi çözümleme, metin türlerine göre sınıflandırma ve metni sınırlandırmadır. Ayrıca metnin iletişimsel işlevinin araştırılması ve metnin alımlanması ile ilgilenir. Metin dilbilimsel araştırmalar belli metin türlerinin karakteristik biçimlerini belirler. Jessica Stroup Jessica Leigh Stroup (d. 23 Ekim 1986; Anderson, Güney Karolina) Amerikalı oyuncu ve manken. Jessica Leigh Stroup, 23 Ekim 1986 yılında Anderson, Güney Karolina'da dünyaya geldi ve çocukluğunu Charlotte, Kuzey Karolina'da geçirdi. 2004 yılında Providence Lisesi'nden mezun oldu. 15 yaşında modelliğe başladı ve 17 yaşındayken Georgia Üniversitesi'nde okumaya başladı. 18 yaşında ünlü bir yapımcıdan teklif aldı ve Los Angeles'a giderek oyunculuk kariyerine ilk adımını attı. İlk rolü Nickelodeon'un popüler gençlik dizisi Unfabulous'taydı. Daha sonra CBS televizyon filmi Vampire Bats'te rol aldı. 2008 yılında korku filmi April Fool's Day'de rol aldıktan sonra, aynı yıl 90210 adlı dizide Erin Silver rolünü oynamaya başladı. Napoleon: Total War Napoleon: Total War (kısaltılmış şekliyle N:TW) Creative Assembly tarafından geliştirilen ve Sega tarafından yayınlanan Gerçek zamanlı strateji ve Sıra tabanlı strateji oyunu.N:TW Kuzey Amerika'da 23 Şubat'ta Avrupa'da ise 26 Şubat'ta yayımlandı.Oyun Total War serisinin altıncı ana oyunudur,siyaset ve büyük askeri seferlerle 19.yüzyılın başına odaklanır.Oyuncular Napolyon Bonapart'ın veya onun rakiplerinin rolünü üstlenerek sıra tabanlı savaş haritasında gerçek zamanlı olarak takip eden savaşlara girerler.Selefi 'ın özel bir Birleşik Devletler hikâyesi içermesi gibi,"Napoleon" 'da da generalin erken kariyeri ayrı bir kampanya özelliği izlemektedir. "Napoleon" Total War'ın birçok sürümü piyasaya çıkmıştır.Bunlar: "Standard Edition", "Limited Edition", "Imperial Edition" ve "Emperor's Edition"'dır. Bütün kutulu sürümler 5 ilave birlikten oluşan "Elit Alay" içerirken, "Limited", "Imperial" (aynı zamanda poster içerir), ve "Emperor's" sürümleri "Heroes of the Napoleonic Wars" paketinin özelliği sayesinde ek bir on birime sahip olur. The "Emperor's Edition" sadece Avustralya ve Yeni Zelanda'da piyasaya sürüldü, ve sadece farklı olarak generalin 200 mm boyunda heykelciği ve savaş alanı anı defteri eklendi.Steam içerik dağıtım sistemi üzerinden yapılan ön siparişe başka bir özel birim Royal Scots Greys de dahildir. Fransız aktör Stephane Cornicard oyunun orijinal İngilizce sürümlerinin yanı sıra Almanca,Fransızca ve İspanyolca sürümlerde Napoleon Bonaparte'ı seslendirmektedir. N:TW 4 sefer içerir,ikisi Napolyon'un askeri kariyerinin erken dönemlerini izler.Kariyerinin ilk karşılaşması 1796 yılındaki İtalya Seferi,ikincisi ise 1798 yılındaki Mısır Seferi'dir.Her ikisinde de isteğe bağlı görevler hikâyenin sürmesine yardımcı olur.Büyük Fransız Kampanyası Avrupa'nın Hakimi olma açısından önceki "Total War" oyunlarının bütünsel modlarına benzemektedir.Diğer taraftan oyuncular Koalisyon Seferleri'nde Büyük Britanya,Rusya,Prusya veya Avusturya İmparatorluğu'nu yöneterek aynı harita üzerinde Napolyon Fransası'nı yenmeye çalışırlar.Her büyük kampanya oyuncuların belli sayıda bölge elde etmelerini gerektirmesine rağmen,ikincisinde Fransızların mağlup edilmeleri gerekmektedir.Napolyon'un Austerlitz, Trafalgar ve Waterloo gibi büyük savaşlarının çoğunun kampanyadan ayrı tarihsel bir senaryosu vardır. Gerçek zamanlı savaşlar için yeni bir fizik sistemi uygulamaya konmuştur,örneğin savaş topları yere çarptığı zaman kraterler açmaktadır.The Creative Assembly'den Mike Simpson savaş taktiklerini etkileyen bir dizi çevresel faktörün olduğunu bildirmiştir. Yağmur yağdığında barutun geri tepmesi, ve bulunulan yerin yükseklğinin cephanenin menzilini etkilemesi gibi... Artık genel olarak serinin önceki oyunlarına göre bir birim içinde birbirinden çok daha farklı bireylere rastlanabilmektedir. Sefer Haritası dar odaklı ancak, "Empire: Total War" 'dan daha detaylı."Napoleon: Total War" 'da turlar sadece 2 hafta sürerken,önceki oyunlarda ise 6 ay sürüyordu.Ayrıca oyunun yapay zeka sistemi modifiye edildi. Ek olarak, "Napoleon: Total War" birkaç yeni çoklu oyuncu özelliği içeriyor, üniforma editörü ve Steam üzerinden diğer oyuncularla konuşmayı sağlayan ses komutu gibi. Önceki "Total War" oyunlarından farklı olarak,artık bir "drop-in" için çoklu oyuncu kampanya modu mevcut: bilgisayara karşı bir kampanya oynarken başka bir kullanıcının lobi aracılığıyla kontrol edilerek katılımına izin verilmektedir. N:TW oyun süresince yaklaşık olarak 30 kadar devlet içermesine rağmen yalnızca aşağıdaki devletlerin oynanabiir seferleri bulunmaktadır. Kara ve deniz savaşlarında yer alan diğer devletler: Oyunda aşağıdaki çok oyunculu özellikleri bulunmaktadır: 10 Mart 2010'da Steam üzerinden Ligny Muharebesi'nin oynanabildiği bir demo yayımlanmıştır. "Napoleon: Total War" çıktıktan sonra olumlu eleştiriler almıştır.Şu anda Metacrtic'in verdiği 84 metascore'a sahip bulunmaktadır.Oyun ve The Creative Assembly grafiklerdeki ve yapay zekadaki iyileştrmeler ile yeni kampanya özellikleri ve çoklu oyuncu modlarından dolayı övülmüştür. IGN taktik savaşlarının şimdiye kadar hiçbir oyunda görmedikleri kadar şaşırtıcı olduğu yorumunu yapmıştır." Eurogamer'a göre yapay zeka bazen kötü karar vermesine rağmen oyunculara meydan okuyarak zorluk sağlamaktadır." Diğer eleştiriler biraz oyunun doğrusal hikâye modu kampanyalarına, denizdeki nişan süresine ve oyunun netcode istikrarına odaklanmıştır. Perakendecilik Perakende satış, son tüketicilere veya alım amacı ticari kâr sağlamak olmayan kuruluşlara yapılan ürün ve hizmet satışıdır. En geniş anlamıyla takasla birlikte başladığı söylenebilir. Daha dar anlamda ticari bir etkinlik biçimini kazanması ise seyyar satıcıların ürünlerini dolaşarak sattığı ve ilk pazar yerlerinin kurulduğu birkaç bin yıl önceye değin uzanır. Öteki birçok işte olduğu gibi yoğun bir rekabete dayanan perakende satış sektöründe iş yerlerinin kapanması oldukça sık görülür. Asıl rekabet fiyat düzeyinde ortaya çıksa da satış yerinin uygunluğu, ürünlerin seçimi ve sergilenmesi, iş yerinin çekiciliği gibi fiyat dışı ögelerle güvenilirlik, tanınmışlık gibi etkenler de önemli rol oynar. Rekabetin perakendecilikteki alışılmış ürün sınıflamalarını yıkması nedeniyle iş yerlerinin büyük çoğunluğu adlarının çağrıştırdığı alanların dışında da bir dizi ürün sunar. Perakendecilikte İnternet üzerinden satış, satış makineleri, belli malda ya da alanda uzmanlaşmış mağazalar, büyük mağazalar, süpermarketler ve indirimli satış mağazaları