g, dişiler ise 260-630 gdır, hem de boyutları bazı bölgesel değişmeler gösterir. Erişkinin, mavi-gri bacakları ve çok uzun koyu, hafif yukarı doğru kıvrılmış ve pembe uçlu bir gagası vardır. Çamurlu arazilerde veya bataklıklarda yiyecek araştırırlar. Kısa bitki yaşamında, gördükleri böcekleri alabilirler. Çoğunlukla, böcekler ve kabukluları yerler ama sucul bitkilerin parçalarını da yiyebilirler. Habitatları, arktik Avrupa, Asya ve batı Alaska'nın açık tundralarıdır. Genellikle kısa bitki yaşamında yerde yuva yaparlar. Batıdan doğuya doğru listelenmiş 3 alt türü vardır: Çamur çulluğu Çamur çulluğu ("Limosa limosa"), çullukgiller (Scolopacidae) familyasından bir çulluk türü. Erişkinin, mavi-gri bacakları ve çok uzun düz ve dibi pembe bir gagası vardır. Genellikle kısa bitki yaşamında yerde yuva yaparlar ve 3-6 yumurta koyarlar. Göçmendirler. Çamurlu arazilerde veya bataklıklarda yiyecek araştırırlar. Kısa bitki yaşamında, gördükleri böcekleri alabilirler. Çoğunlukla, böcekler ve kabukluları yerler ama sucul bitkilerin parçalarını da yiyebilirler. Kıyısal Kıyı çamur çulluğuna göre tatlısuda bulunma ihtimalleri daha fazladır. Uçuşta, beyaz kanat astarları ile siyah kenarlarla "Limosa haemastica"dan ayrılabilirler. Hazırlık sınıfı Hazırlık sınıfı Türkiye'de bazı Anadolu liselerinde, bazı özel okullarda ve bazı üniversitelerde yoğun dil eğitimiyle geçen ilk senedir. Sekiz yıllık eğitime geçişten önce, ortaokul başlangıcı yani 6. sınıf iken, şu anda lise başlangıcı yani 9. sınıfa tekabül etmektedir. Nijerya İç Savaşı Nijerya İç Savaşı, diğer adıyla Biafra Savaşı, 6 Temmuz 1967-13 Ocak 1970 tarihleri arasında süren savaş. Nijerya'nın güneydoğu illerinin Biafra Cumhuriyeti adı altında ülkede ayrılmak istemesi sebebiyle çıkmıştır. Sınır Tanımayan Doktorlar (Fransızca: "Médecins Sans Frontières") örgütü, savaşın ardından 1971 yılında savaş sırasında kuşatılmış Biafra'da çalışmış Bernard Kouchner liderliğindeki Fransız doktorlar tarafından kurulmuştur. Savaş, Nijerya'nın farklı grupları arasındaki ciddi ekonomik, etnik ve dinsel gerginliklerden doğmuştur. Diğer birçok Afrika ülkesi gibi Nijerya da Avrupalı güçler tarafından yapay olarak bir araya getirilmişti. 1960'ta İngiltere'den bağımsızlığını kazanan Nijerya'da 300'e yakın farklı etnik grup ve kabile bulunmaktadır. Nijerya'yı oluşturan etnik grupların en büyüğü, kuzeyde yer alan çoğunluğu müslüman Hausa halkıdır. Bu grubu güneybatıda yerleşmiş yarı Hristiyan, yarı müslüman Yoruba halkı ve çoğunluğu Hristiyan Igbo halkı takip eder. Bağımsızlığın kazanıldığı dönemde Hausa ve Igbo siyasi partileri arasında kurulan muhafazakâr koalisyon Nijerya'yı 1960-1966 yılları arasında yönetmiştir. Bu koalisyon Yoruba partilerini içermemişti. Koalisyondan en karlı çıkan taraf ise Igbolardı, yeni kurulmuş ülkedeki en iyi iş kolları ve iş pozisyonlarını ele geçirmişlerdi. Batılı Yorubalar merkez solda yer alan reformcu parti Hareket Grubu'nu (İngilizce:"Action Group") destekliyordu. Bu parti kuzeyli muhafazakâr müslüman blokça hoş karşılanmamaktaydı. Batıda muhafazakâr Yorubalarca yapılan bir "saray darbesi", Yorubaların muhafazakâr çizgide ikinci bir siyasi parti kurmasına sebep oldu. NNDP isimli bu parti kuzeyli Hausalarla bir koalisyon kurmaya hazırdı. Yeni oluşacak politik durum, Igbo hakimiyeti altındaki doğunun gücünü tehdit etmekte ve Igbo seçkinlerini bağımsızlık sonrası kazançlarını kaybetme riskiyle karşı karşıya bırakmaktaydı. 1965 seçimlerinde; kuzeyliler ve muhafazakâr batılılarca desteklenen Nijerya Ulusal Müslümanlar Birliği ("Nigerian National Alliance of the Muslim") ile doğulular ve ilerici batılılar tarafından desteklenen Birleşik İlerici Hristiyan Birliği ("United Progressive Grand Alliance of the Christian") arasında mücadele yaşandı. Abubakar Tafawa Balewa etrafında kurulmuş kuzeyli ve batılıların birliği, geniş çaplı seçim hileleri olduğu iddiaları altında ezici bir zafer kazandı. Seçime hile karıştırıldığı iddiaları, çoğu binbaşı ve yüzbaşı rütbelerinde olan Igbo subayları tarafından 15 Ocak 1966'da düzenlenen darbenin en önemli sebeplerindendi. Bu darbe bir Igbo ve Nijerya Ordusu'nun başı olan General Johnson Aguiyi-Ironsi'nin başkan olarak kontrolü eline almasına ve Nijerya'nın ilk askeri yöneticisi olmasına yol açtı. Darbenin kendisi ise Ironsi'nin orduyu komploculara karşı yönlendirmesi sebebiyle başarısız oldu. Ironsi daha sonra askeri yönetimi yürürlüğe soktu, buna gerekçe olarak ise demokratik kurumların başarısız olduğunu ve bu kurumları savunduğu dönemde demokrasiye geri dönmeden önce bu kurumların düzenlenmesi ve tem izlenmesi gerektiğini söyledi. Darbe başarısız olmasına rağmen, biri hariç beş darbecinin hepsinin İgbo olması ve bir İgbo olan İronsi'nin Yoruba ve Hausa'lar yerine İgbo'ları terfi ettirmesi sebebiyle en çok İgbo halkı için yararlı olduğu düşünülür. 29 Temmuz 1966'da Kuzeyliler bir karşı-darbe düzenlediler. Bu darbe yarbay Murtala Mohammed tarafından yönetiliyordu. Bu darbe ile Yarbay Yakubu Gowon yönetime geçti.. Darbe ve karşı-darbe etnik gerilimleri tırmandırdı ve Eylül 1966'da Müslüman kuzeyde yaşayan Hristiyan İgbo'ların kitleler hâlinde katledilmesine sebep oldu. Nijer nehri deltasında, ülkenin güneydoğu ile güney bölgelerinde yer alan dar nehirler ve bataklıklarla kaplı alanda yüksek miktarda petrol bulunuğunun anlaşılması ile güneydoğu bölgelerinde bu petrol bölgesini kontrol altına alıp kendine yeterli ve daha zengin hale gelme fikri yükselişe geçti. Ancak doğuluların güçünün ellerinden alınması, birçok kişinin kuzey ve batıdakilerin petrol gelirlerini kendi bölgeleri için kullanacağı düşüncesine itti. Petrolün keşfinden önce Nijerya'nın zenginliğini sağlayan güneyde üretilen tarım ürünleri ve kuzeydeki mineral madenciliğiydi. Kuzey, 1965'e dek düşük seviyede de olsa Nijerya'dan ayrılma ve kendi gelirini bölge halkına sunmayı talep ediyordu. Bu talepler, güneydoğuda bulunan petrolün Nijerya'nın ana gelir kaynağı olacağının fark edilmesiyle dinmiş gibi göründü. Bu durum, İgbo'ların kuzeylilerin petrol ile kendi bölgelerine gelir sağlayacağı korkualrını pekiştirdi. 30 Mayıs 1967'de İgbo hakimiyetindeki güneydoğunun askeri valisi Albay Odumegwu Ojukwu, kuzeylilerin katliamları ve seçim hilelerini belirterek güney parlamentosunun, Nijerya'nın güneydoğu kesiminin Biafra Cumhuriyeti adı altında ülkeden ayrılarak bağımsızlığını ilan ettiğini duyurdu. Avrupa ve dünyada büyük sempati görmesine rağmen, Biafra Cumhuriyeti sadece dört ülke tarafından tanındı. Aburi, Gana'daki Aburi Girişimi de dahil olmak üzere yapılan birçok barış girişimi sonuçsuz kaldı ve sıcak savaş gelişti. Ojukwu, Aburi Girişimi'nde federasyon yerine Nijerya'ya bağlı konfederasyon oluşturma üzerine anlaşma sağlamayı başardı, ancak daha sonra danışmanları bu anlaşmanın Gowon tarafından feshedildiğini bildirdiler. Bu durum Gowon ve Askeri Yönetim'in anlaşmalarına uymamaları olarak kabul edildi. Bu sırada danışmanları, Gowon'un Aburi'nin taleplerine politik olarak uygun son noktaya dek cevap verdiğini ve Aburi'nin fikirlerine uygun hareket ettiğinin farkındaydılar. Nijerya hükûmeti,ayrılıkçı bölgeyi geri almak için askeri harekat başlattı. Savaş, 6 Temmuz 1967'de Nijerya Federal askerlerinin iki kolon hâlinde Biafra'ya doğru ilerlemesiyle başladı. Sağ kolon Nsukka kasabasına doğru ilerleyerek 14 Temmuz'da kasabayı ele geçirdi. Bu sırada sol kolon 12 Temmuz'da Garkem'i ele geçirmişti. Biafralılar ise 9 Temmuz'da kendi karşı hücumlarını başlatarak batıya ilerlemiş, Nijer nehrini geçerek Ortabatı Nijerya eyaletine ulaşmışlardı. Buradan sonra Biafra kuvvetleri Benin City'den geçerek 21 Ağustos'ta eyalet sınırında, başkent Lagos'a sadece 215 km mesafede yer alan Ore'ye ulaşmışlardı. 22 Eylül'de Nijerya kuvvetlerinin Benin City'yi geri almasına rağmen, Biafralılar ana hedefleri olan en fazla sayıda Nijerya Federal askerini bölgeye bağlı tutmayı başarmışlardı. Bu bölgedeki çatışmalarda Biafralıları geri püskürtmek ve toprakları geri almak için Nijerya 2. Piyade Bölüğü'nden dört tabur çatışmıştır. Bu taburlar üç kez geri püskürtülmüş, Ekim ayında Nijer Nehri'ni geçmeye çalışırken de binlerce asker kaybetmişlerdir. Nijerya kuvvetlerinin yeniden organize olmasının zaman almasına rağmen, Biafra kuvvetlerinin tekrar saldırmaya olan gönülsüzlüğü savaşın kaderini değiştirmiştir. Saldırıya geçmeyen; deniz, kara ve hava ablukası altında olan Biafra avantajını kaybetmiş, bu dönemde güç dengesi Nijeryalıların lehine değişmiştir. İsveçli ekzantrik Kont Carl Gustaf von Rosen; savaş sırasında çeşitli MiniCOINs uçuşları yönetmiştir. Rosen'in Biafra Hava Kuvvetleri beş uçağa sahipti, üç İsveçli ve iki Biafralıdan oluşmaktaydı. Niejryalılar, bir süre boyunca Biafra'yı kuşatarak savaşı yavaşlatmışlardır. Nijeryalılar Binbaşı Isaac Adaka Boro yönetimindeki amfibik çıkartma harekatı sonucu Nijer Deltası'nda yer alan Bonny, Okrika ve Port Harcourt 26 Temmuz'da ele geçirdiler. Ardından 18 Ekim'de Nijerya 3. Deniz Piyade Komando Bölüğü Calabar limanını ele geçirdi. Kuzeyde Biafra kuvvetleri ana bölgeleri olan İgbo bölgesine geri püskürtülmüş, Biafra'nın başkenti Enugu şehri 4 Ekim'de Nijerya 1. Piyade Bölüğü'ne bağlı kuvvetlerce ele geçirilmişti. Biafralılar temel İgbo bölgelerinde direnmeye devam etmişlerdi, ancak burada sonunda Nijerya kuvetleri tarafından kuşatıldılar. Avitus Marcus Maecilius Flavius Eparchius Avitus (380 ya da 395 civarı- 17 Ekim 456 ya da 457 sonrası), 8 Temmuz ya da 9 Temmuz 455 - 17 Ekim 456 tarihleri arasında Dominus Noster Flavius Eparchius Avitus Augustus adıyla Batı Roma İmparatorluğu tahtına çıkmış Galya kökenli Romalı asker. Avitus, Petronius Maximus tarafından "magister militum" yapıldıktan sonra, eski öğrencisi olan Vizigot kralı II. Teodorik'e diplomatik bir görevle gönderilmiş, Teodorik'in Toulouse'daki sarayına ulaştığında, Genserik Roma'yı ele geçirmiş ve Petronius Maximus'un saltanatı aniden sona ermişti. Teodorik fırsatı sezmişti ve Avitus'u imparatorluk makamını üstlenmesi konusunda uyardı ve Gallo-Roman Senatörlerin teşvikiyle onu ikna etmeyi başardı. 9 Temmuz 455 tarihinde askerler tarafından İmparator ilan edildi ve aynı yılın Eylül ayından Roma'ya ulaştı. Apeninliler onun hükümdarlığını hiçbir zaman tam olarak kabul etmediler ve 456 yılında Vandallar'a karşı düzenlediği seferi başarısız olunca Roma üzerindeki baskıyı arttırdılar ve bunun sonucu pozisyonu müphem hale geldi. Roma'daki kıtlık onu Gotik Muhafızlarını terhis etmek zorunda bıraktı. Ancak askerlerin parasının ödenmesi gerekiyordu ve bu sebeple çok sayıda bronz heykeli erittirerek oldukça yüklü meblağ tutan ücretoma yurttaşları tarafından pek hoş karşılanmayan bu harekete Ricimer ve Majorian büyük bir isyan başlatarak karşılık verdiler. Avitus, daha güvende olacağı Arles'e kaçtı. Yardım için Teodorik'e yapılan bir rica, Got kralı Suevi'lere karşı yapılan bir sefer yüzünden Hispania'da olduğundan cevapsız kaldı. Avitus toplayabildiği kadar kuvvetle İtalya'ya döndü. Placentia yakınlarında yenildi ve tutsak edildi. Hayatı bağışlandı ve 17 Ekim (ya da18 Ekim) 456 tarihinde Placentia piskoposluğuna getirildi; ancak yine de hayatından endişe ettiğinden daha güvenli olduğuna inandığı Galya'ya kaçmayı denedi. Tours'lu Gregory'ye göre bu yolculuk sırasında ölmüştür. Diğer kaynaklar, bizzat Ricimer tarafından hançerlendiğini ya da kendi evinde tuzağa düşürüldükten sonra aç bırakılarak öldürüldüğünü rivayet eder. Avitus'un saltanatı hakkında en önemli kaynaklardan biri, 432 ya da 435 yıllarında doğan ve kızı Papianilla ile 452 yılında evlenen damadı Sidonius Apollinaris'in yazdığı methiyedir. Oğlu Ecdicius Avitus "magister militum" olarak görev yapmıştır ve şair Alcimus Ecdicius Avitus'da torunudur. Avitus, Galya'daki Arvernian bölgesinden olan tanınmış bir aileden gelir. Babası Flavius Julius Agricola, 421 yılında Roma İmparatorluğunda Konsül olarak görev yapmıştı. Başlangıçta Hukuk okumuşsada daha sonra askerî kariyeri seçmiş ve sonunda 437 yılında ve ardından Galya Eyaleti Praefectus praetorio'liğine seçilmiştir. Galya ile olan ilişkileri Avitus'a çok yardımcı olmuştur. Vizigotlar'la yapılan savaş sırasında her iki taraf arasında 437 yılında sağlanan barışın mimarıdır. Vizigot Kralı I. Theodoric ile olan arkadaşlığını ilerletmiş ve bundan sonra sağlam dostluğun keyfini çıkartmıştır. 451 yılında Avitus, I. Teodorik'i Aetius'la birlikte Atilla'ya karşı kurdukları ittifaka katılmaya ikna etmiş ve Hunlar'a karşı Katalonya düzlüklerinde önemli bir zafer elde edilmesini sağlamıştır. I. Teodorik savaş sırasında öldürülmüş ancak oğlu ve varisi II. Teodorik'de Avitus'un dostu olmuştur. 455 yılında Petronius Maximus, Avitus'tan "magister militum" görevini tekrar üstlenmesini istemiştir. Bu talep imparatorun öldürülmesiyle birlikte anlamını yitirmiştir. Petronius Maximus'un 455 yılındaki ölüm haberi, Avitus'a II. Teodorik'in sarayında misafir olarak bulunduğu sırada ulaşmıştı. II. Teodorik onu İmparatorluk görevini üstlenmesi konusunda teşvik etti. Avitus başlarda isteksiz gibiyse de sonradan teklifi kabul etti. Avitus, Beaucaire'de ("Ugernum") toplanan Senatörler tarafından Augustus ilan edildi. Belki de en önemlisi, Avitus 9 Temmuz 455 tarihinde ordu tarafından İmparator olarak selamlandı. Hemen ardından da son adım olarak Doğu Roma İmparatoru Marcian tarafından da onaylandı. Aynı yılın sonlarına doğru Avitus tahta oturmak için İtalya'ya doğru yola çıktı ve 1 Ocak 456 tarihinde Konsüllük görevini üstlendi. Ancak Roma Senatosu'nun büyük bir kısmı, rızaları aranmadığından değil yeni imparatorları tahta çıkmasını herkesten fazla Vizigotlar'a borçlu olduğundan dolayı Gallo-Roman bir imparatoru tahtta görmeyi reddetti. Henüz uzak bir sorun olan bir diğer konu da, Roma'nın yağmalanmasının ardından bir miktar donanmayı İmparatorluğun kıyılarının kontrolü için bırakan Vandal kralı Genserik'ti. Vandal sorunuyla ilgilenmesi için Ricimer adında bir Suevi, Avitus tarafından "magister militum" olarak atandı. Ricimer bu göreve daha çok Vizigotların eski kralı Wallia'nın torunu olduğu için seçilmiş gibi görünür. Ancak Ricimer aslında yeteneksiz de eğildi. Sicilya daki Agrigentum'da (Agrigento) karaya çıkmaya çalışan Vandalları geri püskürttü. Daha sonra 456 yılında yapılan Korsika Deniz Savaşını da kazandı. Bu başarılar Vandalların ilerlemesini engellerken Avitus, II. Teodorik ve Vizigotların Hispania'daki Sueveleri ezmesine izin verdi. Avitus'un kendisi de boş durmadı ve Pannonia'da bir miktar toprak ele geçirdi. Ancak her şeye rağmen Roma'da yabancı bir imparatora karşı olan muhalefet büyüyordu. Halâ çözülemeyen bir sorun olarak Vandalların denizleri kontrol etmesi Roma şehirlerinin erzak tedariğini sıkıntıya sokuyordu. Stoklar kısa sürede tükenince Roma'da bir kıtlık baş gösterdi. Avitus, mümkün olan en çok sayıda insanı doyurabilmek için elinden gelenin en iyisini yaptı ve yanında getirdiği Galli ve Germen birlikleri terhis etti. Her halûkarda birliklerin ücretlerinin ödenmesi gerekiyordu ve bunun için şehirdeki bronz heykeller eritilerek sikke kestirildi. Ancak bu eylem pek çok Romalının gözünde Roma'nın mirasının satılması anlamına geliyordu. Ricimer bir süre sonra Roma'ya döndü ve Senatoyla birlikte Avitus'u görevden aldı. Ricimer büyük olasılıkla, o andan itibaren Batı İmparatorluğundaki gerçek güç olarak, popülaritesini kaybetmiş bir imparatorla ortaklık ederek sahip olduğu güçlü pozisyonu tehlikeye atmak istememişti. Ancak öyle de olsa, bir ihtimale göre kendisi de bir Sueve olan Ricimer, Hispania'daki Sueve'lerin II. Teodorik tarafından Avitus'un adına ezilmesine kızmış da olabilirdi. Avitus muhafızlarıyla birlikte Galya'ya kaçmaya çalıştıysa da Placentia (Piacenza) yakınlarında yakalandı. 456 yılı Ekim ayında Ricimer, devrik imparatorun Placentia Piskoposu olmasına izin verdi. Avitus, kısa bir süre sonra Senato tarafından idamına karar verildiğini öğrenince yurdu olan Galya'ya bir geçit bulabilmek umuduyla Alplere doğru kaçtı. Ancak yolda veba ya da suikast sonucu öldü. Şair Viyanalı Avitus, İmparator Avitus ile yakım akrabalık bağlarına sahiptir. Dağıstan, Bergama Dağıstan, İzmir'in Bergama ilçesine bağlı bir mahalledir (köy). Aslında 1877 yılında Kafkasya'nın Dağıstan Bölgesinde yaşayan 12 ailelik bir Lezgi topluluğunun 19. yüzyılda büyük Rusya Sürgünü neticesi sonucunda Osmanlı topraklarına sığınmasıyla oluşmuştur. Lezgice diline hakimdirler ve günlük yaşantıda 1970'li yıllara kadar Lezgice konuşmuşlardır. Ancak günümüz tarihinde köy sakinlerinden Lezgice konuşabilen kişi sayısı oldukça azdır. Ege'de yaşayan bu Lezgi'lerin hala Dağıstan bölgesi ile iletişimleri devam etmektedir. Şu an büyük çoğunluğu Rusya'ya bağlı olan Dağıstan bölgesinde yaşayan akrabaları ile bağlantıları devam etmektedir. Köyün Muhtarı Tahir Gül'dür. Muhtarlık ofisinde atalarından buraya kadar gelen Kafkasya'ya ait kılıç ve benzeri hatıralar sergilenmektedir. Majorianus Iulius Valerius Maiorianus (Kasım 420 - 7 Ağustos 461), Çoğunlukla Majorian adıyla bilinen ve Nisan 457 - 2 Ağustos 461 tarihleri arasında Batı Roma İmparatorluğu tahtına çıkmış olan Roma'lı general. Franklar ve Alemanniler'e karşı elde ettiği zaferlerle adını duyurmuş bir general olan Majorian, Avitus'un görevden alınmasından altı ay sonra İmparatorluk naibi Ricimer tarafından İmparator ilan edildi. Ancak bu karar Konstantinapol'deki Doğu Roma imparatoru I. Leo tarafından reddedildi ve Majorian gaspçı olmakla suçlandı. Vandal'ların 458 yılında Campania üzerine düzenledikleri saldırıların geri püskürtülmesinden sonra Germen kabilelerinden oluşan büyük bir güç toplayarak daha önce gizlice ziyaret ettiği Afrika eyaletini işgal etmek üzere harekete geçti. Galya'da bulunduğu sırada Vizigot kralı II. Theodoric'i yendi ve onunla bir ittifak anlaşması imzalayarak 461 yılı başlarında Cartagena'da topladığı donanma ile buluşmak amacıyla Pireneleri geçti. Tüm barış görüşmesi talepleri geri çevirilen Vandal kralı Genserik, Roma donanmasını oldukça şaşırtan önemli subaylarının ihaneti nedeniyle bazı gemileri ele geçirdi bazılarında yok etti. Bunun üzerine Majorian, Genserik ile barış yaptı. Ancak başarısızlığı askeri ününe büyük zarar verdi; suistimali önleme ve insanların şartlarını geliştirme yönündeki çabaları subayların nefretini uyandırdı ve onun ününü ve etkisini kıskanan Ricimer, yabancı askerleri ona karşı kışkırtmaya başladı. 2 Ağustos 461 tarihinde Lombardiya'da, büyük ihtimalle Ricimer tarafından teşvik edilen bir isyan patlak verdi ve Majorian askerleri tarafından tahttan feragat etmek zorunda bırakıldı. Beş gün sonra şiddet ya da Dizanteri nedeniyle öldü. Majorian, "Codex Theodosianus" olarak bilinen kanun dizininde bulunan pek çok kanun maddesinin de yazarıdır. Toplama yetkisi yerel görevlilerin elinde olan tüm vergi çeşitlerini affetti. Fakirleri koruyan ve imparatorun adını suistimal edenleri kendisine bildiren Geleneksel "defensores" ya da şehirlerin yöneticisi kurumunu yeniden canlandırdı. Rüşvetçi memurların göz yumduğu ve antik kalıntıların yıkılarak bunlara ait malzemelerin yeni inşaatlarda kullanılması uygulamasını kesinlikle yasakladı. Aynı zamanda zorunlu papazlığa atama töreni ve erken Bekarlık Yemini'ne karşı kanunlar geçirtti. Kesin bir şekilde üst sınıftan bir aileden geldiği bilinse de, Majorian'ın erken dönemiyle ilgili bilgi çok azdır. Anne tarafından dedesi, İmparator I. Theodosius'a Magister Militum olarak hizmet etmiş, babası ise İmparator Aetius'un haznedar'ıydı. Şüpheye yer bırakmayan bu ilişkilerin yardımıyla, Majorian askeri kariyerini yapmış ve bir subay olarak Aetius'a hizmet etmiştir. Aslında Aetius tarafından zaman içerisinde, karısının onu sevmemesi nedeniyle yanından uzaklaştırılmıştı. 454 yılında Aetius ölünce, taşradaki evinde emekliye ayrılmış olan Majorian 455 yılında III. Valentinianus tarafından yüksek rütbeli bir subay olarak göreve çağrılmıştır. III. Valentinianus'un III 455 yılında devrilmesinden sonra, Majorian Batı Roma İmparatorluğunun en güçlü İmparator adayı olarak görünüyordu ve özellikle Doğu Roma İmparatoru Marcian'ın desteğini de arkasına almış olmanın keyfini çıkarıyordu. Ancak, taç önce Petronius Maximus ve ardından da Avitus'un eline geçti. (Majorian'ın Avitus'on ölümünde parmağı olduğu yönünde bazı iddialar vardır.) Avitus'un 456 yılında gitmesiyle birlikte Batı Roma, başlarından bir imparatorun olmadığı ve Doğu Roma İmparatoru Marcian'ın Roma İmparatorluğunu tek başına yönettiği altı aylık bir döneme şahit oldu. Ancak bu yeniden sağlanan birlik, gerçek bir durum olmakatan ziyade teorik bir birliktir. Yine de Batı Roma'da Marcian'ı yeni imparator olmasını kutlayan sikke'ler basılmiştı. 457 yılı başlarında Marcian öldü. Marcian'ın son günlerinde ya da ardılı Leo'nun tahta çıkmasının ilk günlerinde, Majorian Patrici sınıfına seçildi ve Marcomanni'lere karşı düzenlenen sefer sırasında Galya eyaletine Magister Militum olarak atandı. Leo, büyük ihtimalle batının en güçlü askeri figürü Ricimer'in tavsiyesiyle Majorian'ı Batı Roma İmparatoru olarak ilan etti. 1 Nisan 457 tarihinde usulüne uygun olarak Batı Augustus'u ilan edildi ancak görevi resmi olarak 457 yılı Aralık ayında üstlenebildi. Karşılaştığı ilk sorun, Avitus'u kendilerinden biri olarak gören ve onun görevden alınmasını kabul edemeyen Galyalıların kendisine karşı hatırı sayılır bir muhalefet olarak ortaya çıkması oldu. Hatta Lugdunum (Lyons) kentine yerleştirilen ve Galya'ya yapılacak sefer için gerekli olan Burgundian garnizon'u bile kendisine karşıydı. Ayrıca Avitus'un arkadaşı olan Vizigot kralı II. Theodoric yeni imparatora karşı ayaklandı ve Arelate (Arles) şehrini kuşattı ancak Galya Magister Militum'u Aegidius tarafından yenildi. Topraklarının kontrolünü tekrar ele geçiren Majorian, halâ Batı Akdeniz ve Kuzey Afrika'daki topraklarının bir kısmını kontrol eden Genserik ve Vandallar'la barış görüşmelerine son verdi. Majorian'ın çok etkili bir karakter olduğu rivayet edilir. Tarihçiler onu övme konusunda kendilerini hiç sınırlamamışlardır. Bu nedenle, tüm bunlardan onun önemli bir şahsiyet olduğu fikri çıkartılabilir. Hakkında anlatılanların bazıları hikâyeden ziyade mit haline gelmiştir. Örneğin bunlardan bir tanesi, Majorian'ın Vandal ülkesini kendi gözleriyle görebilmek için (tanınmamak için şaçlarını boyatarak) Kartaca'ya gittiği şeklinde olanıdır. Majorian ayrıca önemli bir kanun yapıcıdır ve "Şehrin savunucusu" olarak bilinen ve sahip olunan kamu gücünün suistimaline karşı halkı korumak için oluşturulmuş bir kurumu yeniden canlandırmıştır. İlk Vandal baskını İtalya'daki Campania şehrine yapıldı ve bunun üzerine Majorian Kuzey Afrikayı işgal etmek için büyük bir ordu topladı. Bu etkileyici ordu 460 yılında İspanya'daki Carthago Nova (Cartagena) şehrine doğru harekete geçti. Ancak Genserik bu girişim hakkındaki bilgiyi aldı ve Lucentum (Alicante) Körfezinde toplanmakta olan Roma Donanmasına sürpriz bir saldırı gerçekleştirdi. Donanmasını zarar görmesinin ardından Majorian'ın birliklerini Kuzey Afrikaya geçirebilmek için hiç şansı kalmadı ve Genserik ile masaya oturarak onu Mauretania ve Tripolitanya Kralı olarak tanımak zorunda kaldı. Roma'da halâ askeri gücün asıl sahibi olan Ricimer, Majorian'ın Genserik ile bir anlaşma yapmış olmasının onur kırıcı bir hata olduğunu anladı. Majorian'ın imparator olarak artık bir geleceği olmadığını gördüğünden onun görevden alınmasına karar verdi. 2 Ağustos 461'de İmparator Hispania'dan İtalya'ya dönerken Dertona'da (Tortona) bir isyan patlak verdi. İsyanın ortasında kalan Majorian, askerlerinin baskısıyla tahttan feragat etmek zorunda kaldı. Bu isyanın Ricimer tarafından kışkırtıldığı yolunda iddialar vardır. İsyandan beş gün sonra Majorian hastalanarak öldü. Ölümünün Dizanteri'den olduğu iddia edilse de basit bir cinayet sonucu öldüğü sanılır. Böylece Batı Roma İmparatorluğu için son şansta kaçmış oldu. Wow Wow, ÅŸu anlamlara gelebilir: Rahmanlar, Bergama Rahmanlar, İzmir'in Bergama ilçesine bağlı bir mahalle. Anders Colsefini Anders Colsefini Slipknot adlı nu-metal grubunun kurucusu, vokalisti ve perküsyoncusudur. Daha sonra Slipknot grubundan ayrılmıştır. AynÃ® hak Aynî hak, kişilerin eşya üzerinde doğrudan doğruya hakimiyetini sağlayan ve bu nedenle herkese karşı ileri sürülebilen haklardandır. Özellikle de eşya hukukunda, hak sahibinin, söz konusu eşya üzerindeki tasarruf yetkisini tespit etme bakımından, hakkın sınırının tespit edilmesi büyük önem taşımaktadır. Bu hakkın aynî hak olması hâlinde farklı, olmaması hâlinde farklı hükümler uygulanabilecektir. Aynî hakların üç unsuru vardır. Bu unsurlar sırasıyla, eşya, eşya üzerinde doğrudan hâkimiyet ve herkese karşı ileri sürülebilmedir. Bu şartlar birlikte şartlardır, yani hepsinin bir arada olması gerekir. Aynî hak, eşyalar üzerinde kurulabilmektedir, bu nedenle malvarlığına ilişkin haklardandır. Bu eşya üzerinde doğrudan doğruya hâkimiyet kurulması ve bu hâkimiyetin herkese karşı ileri sürülebilir olması da aynî hakkı mutlak bir hak yapar. Bu nedenle hak sahibi haricindeki herkesin bu hakka uyma mecburiyeti bulunmaktadır. Aynî hak, Roma hukukundan doğup gelişmiş, çeşitli evrelerden geçerek günümüze kadar ulaşmıştır. Doktrinde hakkın niteliği ve unsurları ile ilgili yapılan tartışmaların ardından; aynî hakkın kişiye eşya üzerinde doğrudan doğruya hâkimiyet sağlayan ve bu nedenle herkese karşı ileri sürülebilen bir hak olduğu sonucuna ulaşılmıştır. Aynî hakkı diğer haklardan ayıran şey de, sahip olduğu bu iki niteliktir. Aynî haklara hâkim olan bazı ilkeler vardır. Bu ilkeler, aynî hakların niteliğini de belirler. Sınırı, kapsamı belirlenemeyen, yeterince belirli olmayan şeyler üzerinde aynî hak kurulamaz. Bununla birlikte, bu hak aleni olmalı, başkalarınca da görünebilir bir forma sahip olmalıdır. Hukuk sistemleri, bunu sağlamak amacıyla çeşitli kavramlar geliştirmiştir. Öte yandan, aynî haklar belirli sayı ve tiptedirler, kanunlarla öngörülenlerin dışında aynî haklar oluşturulamaz. Yine, bu haklar hak düşürücü sürelere tâbî değildirler, sebebe bağlıdırlar. Bir eşya üzerinde, sadece bir tane aynî hak kurulabilir. Bu haklar sahibine önemli yetkiler verir. Hakkın niteliğine göre değişmekle birlikte; kullanma, yararlanma ve tasarrufta bulunma yetkileri, aynî hak sahibinin olur. Tam aynî hak sahibi bu üç yetkiye de sahipken, sınırlı aynî hak sahibi ise bu yetkilerden yalnızca birine ya da ikisine sahip olur. Bununla birlikte, aynî haklar sahiplerine bazı sorumluluklar da yükler. Bu sorumluluklar; bir şeyi yapmama, bir şeye katlanma ya da bir şeyi yapma şeklinde tezahür eder. Bunlara ilişkin detaylar, her ülkenin kendi kanunlarında özel olarak düzenlenir. Aynî haklar çeşitli yollarla kazanılır ve kaybedilir. Bu aslen olabileceği gibi, devren ya da tesisen de olabilir. Aynî haklar, herkese karşı ileri sürülebileceği için korunması da önemli görülen haklardandır. Hak sahibi, hukukun kendisine sağladığı imkânlar dahilinde hakkının korunmasını sağlayabilecektir. Bu, hakkın türüne ve niteliğine göre değişebilmektedir. Aynî hak, kişilerin eşya üzerinde doğrudan doğruya hâkimiyetini sağlayan ve bu nedenle herkese karşı ileri sürülebilen bir haktır. Bu hakların konusu eşyalardır. Bu yönüyle aynî haklar, malvarlığı hakları kategorisinde incelenir. Kişiliğe ilişkin haklarla herhangi bir ilişkisi yoktur. Bu nedenle hukukî anlamda eşyanın da tanımlanması gerekmektedir. Hukukî olarak eşya, üzerinde bireysel hâkimiyet sağlanabilecek, ekonomik bir değere sahip, kişi dışında fizikî bir varlık olarak tanımlanır. Aynî hakkın konusu olan eşyanın dört niteliği vardır. İlk unsur, fizikî varlıktır. Aynî hak kurulabilecek bir eşyadan bahsedilebilmesi için, söz konusu eşyanın fizikî varlığa sahip olması gerekir. Böyle bir varlığı bulunmayan; fikir-sanat ürünleri, markalar, doğal kuvvetler gibi varlıklar üzerinde aynî haklar kurulamaz, fakat farklı haklar tanınarak bunlar üzerindeki menfaatler korunabilir. İkinci olarak, fizikî varlığa sahip şeyin belirli olması gerekir. Fizikî varlığa sahip olan cismin sınırlarının belirlenebilir olması gerekir. Bu kapsamda, sınırları belirli olmayan ya da belirlenemeyen varlıklar üzerinde aynî hak kurulamaz. Yine, fizikî varlığa sahip olan şeyin mülk edinilebilir olması da bir diğer şarttır. Aynî hak konusu olan şeyin ele geçirilebilmesi, iktisap ve tasarruf konusu olabilmesi mümkün ise o şeyin aynî hak konusu olabilmesi mümkündür. Buna göre, ele geçirilemeyen, üzerinde tasarruf edilemeyen şeyler aynî hak konusu olamaz. Son olarak ise fizikî varlığa sahip şeyin kişisel olmaması gerekir. Bir şeyin eşya olabilmesi için kişiden bağımsız bir şey olması gerekir. Bu nedenle, kişinin vücudu ve ona ait olan diğer şeyler eşya olamaz, bu nedenle de üzerlerinde aynî hak kurulamaz. Aynî hakların üç unsuru vardır. Bu üç şart kümülatif, yani yığılan şartlardır. Birinin yokluğu hâlinde aynî hak kavramından bahsedilemez: İlk ve en önemli unsur eşyadır. Aynî haklar malvarlığına ilişkin haklardandır, bu yüzden de yalnızca malvarlığı içerisinde sayılabilecek eşyalar üzerinde kurulabilir. İkinci olarak bu eşya üzerinde hak sahibi olan kimsenin yani mâlikin doğrudan doğruya hâkimiyet sahibi olması gerekir. Doğrudan hâkimiyet, hak sahibinin hiç kimsenin aracılığına ya da yardımına ihtiyaç duymaksızın aynî hak konusu eşyayı iktidar alanında bulundurması ve ondan yararlanmasını ifade eder. Doğrudan hâkimiyet hâlinde hak sahibi, eşya üzerinde sahip olduğu aynî hakkın türüne bağlı olarak eşya üzerinde doğrudan tasarrufta bulunabilir. Doğrudan hâkimiyet, eşyanın taşınır veya taşınmaz olmasına göre farklı durumlarla belirlenir. Taşınır mallar için o mal üzerinde zilyetlik kurulması yeterli iken taşınmazlar için ise hakkın taşınmazın ilgili siciline tescil edilmesi gerekir. Üçüncü ve son unsur ise aynî hakkın herkese karşı ileri sürülebilmesidir (dermeyan edilebilmesidir). Aynî haklar, hak sahibi dışındaki üçüncü kişilerin bu hakka riayet etme mecburiyeti olan haklardandır. Bu nedenle bu yükümlülüğe uymayan herkese karşı bu hak ileri sürülebilir. Yine hakkın türüne göre, hak sahibince ihlâlde bulunan kişi aleyhine eda ve tazminat davaları açılabilir. Nitekim bu husus, kanunlarda da hüküm altına alınmıştır. Aynî hak, kaynağını Roma hukuku'ndan alan bir kavramdır. "Ius in re" olarak da bilinir. I. Justinianus tarafından hazırlatılan ve Roma hukukuna dair en geniş kapsamlı bilgi veren Corpus Iuris Civilis, zamanla kendinden sonraki dönemlerin hukuk sisteminde de etkili olmaya başladı ve böylece günümüze kadar ulaştı. Justinianus, esasen bu eser için şerh yazılmamasını emretmişse de, ölümünden sonra bu yönde birçok eser yazılmaya başlandı. 476 yılında Batı Roma İmparatorluğu'nun yıkılması ile, Corpus Iuris Civilis Doğu Roma İmparatorluğu'nda uygulanmaya başladı. Batı Roma'da ise uygulama alanı bulamadı. 6. ve 9. yüzyıllar arasında Roma hukuk geleneğinin yaşamasında Kilise'nin payı söz konusu olmuştur. Kilise, bu dönemde Roma hukuk mirasını saklamış ve kullanmıştı. Cermen kavimlerinin istilalarına uğrayan ve imparatorluğun çöküşüyle birlikte bir buhran yaşayan Batı toplulukları da çareyi hukukta aramışlardır. Özellikle, Corpus Iuris Civilis'i kendi anlayışlarına göre yorumlayan Bizanslılar böylece ortaya bir Bizans hukuku çıkardılar. Buna karşılık, Batı'da ise Corpus Iuris Civilis yüzyıllar boyunca etkisini sürdürdü. Hatta, Corpus Iuris Civilis'in bölümlerinden biri olan "Digesta", yüzyıllar boyunca üniversitelerde ders kitabı olarak kullanıldı. Digesta'nın her bir cümlesi yorumlanmış, devirlere göre değişik açılardan incelenmiş, farklı doktrinlerce inceleme konusu yapılmıştır. 11. yüzyılın sonlarına doğru Pisa'da bir kütüphanede Digesta'nın 6. yüzyılda yazılmış bir örneğinin bulunması Roma hukukunun yeniden gelişimini başlattığı iddia edilir. Bu süreçte İtalya'nın Bolonya şehrinde ünü kısa sürede bütün Avrupa'ya yayılan bir üniversite kuruldu. Bu üniversite hocalarının Corpus Iuris Civilis'i metin ya da satır aralarına aldıkları küçük notlar ("glossa"lar) ile açıklamaları "Glossator" akımını doğurdu. Glossator'lar, Corpus Iuris Civilis'in doğruluğu veya yanlışlığıyla ilgilenmediler, onu bir dogma olarak kabul edip açıklamaya çalıştılar ve bu nedenle de yaptıkları iş teori alanında kaldı. Bu akımdan sonra 13. yüzyıldan itibaren görülmeye başlanan "Postglossator"lar ise, Glossator'ların yapmadığını da yaparak, yerel hukukları da göz önünde bulundurarak zamanın ihtiyaç duyduğu kurallara ve kavramlara ulaşmaya çalışmışlardır. Corpus Iuris Civilis'i modernize eden ve iktibasa hazırlayan bu akımla birlikte, Bolonya'daki hukuk okulunun benzerleri Avrupa'nın diğer yerlerinde de kurulmaya başlandı. Dilin aynı (Latince) olması, okullar arasında hoca ve öğrenci değişimini de olanaklı hâle getiriyordu. 15. yüzyılda özellikle Fransa'da ortaya çıkan Hümanist akım ise Corpus Iuris Civilis'i tarihi bir açıdan inceledi. Bu akım mensupları, Roma hukukunun tatbikat için kullanılmasını reddetmiş, her ülkenin kendi millî hukukunu uygulaması gerektiğini savunmuştur. Onlara göre, Postglossator akımı Corpus Iuris Civilis'i bozmuştur. Hümanistler, Corpus Iuris Civilis'i filolojik ve tarihi bilim metodlarıyla incelemişlerdir. Fakat bu akım, Roma hukukunu tatbikattan kopararak teori alanında kalan bir akım olmuştur. Yeni Çağ ile birlikte, Roma hukuku Avrupa'da iktibas edilmeye başlandı. Pek çok devlet iktibas gerçekleştirirken, bunu en yoğun yapan ise ağırlıklı olarak Cermen devletleri ile birlikte, özellikle Almanya idi. Bu süreçte Alman mahkeme içtihatları ve Cermen hukukunu Roma hukuku ile kaynaştırmaya çalışan hukukçular, "usus modernus Pandectarum" ("Pandekt'lerin modern şekilde kullanılması") adı verilen bir akımın da öncüsü oldu. Buna karşılık, tarihi olgulardan arındırılmış bir hukuk düzenini savunan tabiî hukuk akımı, Roma hukukuna karşı çıktı. Tarihe dayanan olgulara sahip olan Roma hukukunu reddeden bu akım, yine de savlarını açıklamak için Roma hukukuna ihtiyaç duymaktaydı. Yine de, bu akım hukukun sistematik bir nitelik kazanmasına da katkıda bulunmuştur. Bu akımın savunduğu sistem Pandekt hukukçularla da geliştirilmiş ve uygulamaya sürülmüştür. 1794 Prusya, 1811 Avusturya ve 1804 Fransız Medeni Kanunları bunlara örnektir. 19. yüzyıl başlarında gelişmeye başlayan tarihi hukuk akımı, kendinden önceki akımlara karşı çıkarak, hukukun tarihi bir gelişmenin ve evrimin sonucu olarak anlaşılması gerektiğini savunmuştur. Bu akımın savunucularına göre, hukuk halkın ruhundan çıkarak evrimleşmelidir. Hukuk kuralları, tarihi bir sürecin ardından doğar ve gelişir. Kurucusu Friedrich Carl von Savigny, Roma hukukuna bulaşan diğer unsurların temizlenerek saf hukuka ulaşılması gerektiğini savunmuştur. Bu akımın ardından ortaya çıkan Pandekt hukuk ilmi de, Roma hukukunu sistematik olarak incelemeye çalışmış, modern hukukun ana kavramlarının ortaya çıkmasına yardımcı olmuşlardır. Buna karşılık, genel itibarıyla olaylara tek tek çözümler getirerek genel kurallar oluşturmaktan çekinmişlerdir. 1900 Alman, 1907 İsviçre Medeni Kanunu ve 1911 İsviçre Borçlar Kanununun yürürlüğe girmesiyle birlikte Roma hukuku doğrudan uygulama alanını kaybetmiş, fakat etkilediği kanunlar üzerinden etkisini devam ettirmiştir. 1926 yılında Türkiye'de yürürlüğe giren Medenî Kanun da, bu kanunlardan iktibas edilmiştir. Aynî hakkın tanımı hakkında hukuk doktrininde çeşitli tartışmalar yaşanmıştır. Bu hakkın ne olduğu, sahibine ne tür haklar verdiği ve nasıl kullanılabileceği ile ilgili sorular, doktrinde tartışılmıştır. Bu tartışmalar sonucunda üç görüş oluşmuştur. Klasik görüş, doktrinde ilk olarak ortaya atılan görüştür. Bu görüşe göre aynî hak, sahibine eşya üzerinde doğrudan doğruya hakimiyet yetkisi veren bir haktır. Böylece bu hakka bir mutlak karakter getirilmiştir. Mâlik, eşya üzerinde herhangi bir kimsenin yardımı olmaksızın hâkimiyet sahibidir. Bu nedenle, diğer kişiler hak sahibinin eşya üzerindeki bu hakkını kullanmasına ve icra etmesine engel olmamalıdır. Bu görüş hak sahibi ile hakkın konusu olan eşya arasındaki ilişkiyi esas alarak o ilişkiye aynî bir karakter getirmiştir. Aynî hakkın kişi ile eşya arasındaki ilişkiyi esas almasına karşı olan yazarlar, hak ilişkisinin yalnızca şahıslar arasında var olabileceğini belirterek hakkın bu doğrultuda belirlenmesi gerektiğini düşünmüş ve bu nedenle şahısçı görüşü geliştirmişlerdir. Buna göre, aynî hak herhangi bir hukukî işleme gerek olmaksızın hak sahibince herkese karşı ileri sürülebilen bir haktır. Bu hakkın kullanılabilmesi için ortada herhangi bir işlemin bulunmasına gerek yoktur. Bir aynî hak varsa hak sahibi hakkına bir halel geldiği zaman başka hiçbir şey yapmasına gerek olmadan bu hakkını kullanabilir. Klasik görüşten farklı olarak bu görüşü savunan yazarlar hak sahibi ile eşya arasında bir hak ilişkisi olmamakla birlikte bir fiilî ilişkinin bulunduğunu belirtirler. Bu ilişkinin hukuktaki adı ise zilyetliktir. Zilyetlik, bir eşyayı elinde bulundurma iradesi anlamına gelir ve hukuken korunur. Buna rağmen, zilyetlik haktan farklı bir durumdur. Çünkü bir eşyanın mülkiyeti her zaman hakkın iktisap edinilmesi hâlinde kazanılabilirken zilyetliğin iktisap edinilmesi hâlinde kazanılamayabilir. Zilyetlik hukukî ilişkinin fiilî yönüne dair bir kavramdır, bu yüzden mâliklik ile karıştırılmaması gerekir. Şahısçı görüşün, hak sahibinin kendisi dışındaki herkese karşı aynî hakkının korunması gerektiği yönündeki yapısı doktrinde eleştirilmiştir. Bu nedenle kimi şahısçı görüş savunucuları görüşlerini yumuşatarak hak sahibinin onunla ilgisi bulunan kişilere karşı hakkını ileri sürebileceğini iddia etmiştir. Bunun ardından, bazı yazarlar da bu iki görüşü birleştirerek aynî hakkın iki farklı katmanı olduğunu ileri süren bir görüş geliştirmiştir. Buna göre aynî hakkın iki unsuru vardır: iç muhteva ve dış muhteva. İç muhteva, hakkın sahibine eşya üzerinde doğrudan doğruya hâkimiyet sağlamasını ifade eder. Buna göre eşya üzerinde mâlikin doğrudan doğruya hâkimiyet sahibi olması aynî hakkın iç muhtevasını oluşturur. Bunun kapsamına eşya üzerindeki bütün fiilî ve hukukî tasarruf yetkileri de dahildir. Fiilî yetkilere örnek olarak eşyayı elde bulundurma (zilyetlik), şeklini değiştirme, tüketme ve yok etme gibi örnekler verilebilir. Hukukî yetkiler için ise kiralama gibi kullanma ve yararlanma hakkını devredici sözleşmeler yapma, mülkiyeti devretme, mülkiyet hakkından feragat etmek gibi örnekler verilebilir. Tüm bu yetkiler, aynî hakkın iç muhtevasıdır. Dış muhteva ise hakkın herkese karşı ileri sürülebilmesi anlamına gelir. Mâlikin, eşya üzerindeki hâkimiyetini hukuk düzeninin sınırları içerisinde kalmak suretiyle üçüncü kişilere karşı koruyabilmesi, hakkın herkese karşı sürülebilmesi anlamına gelir. Mâlikin gerek fiilî gerekse hukukî yetkilerine karşı üçüncü kişiler tarafından yapılan haksız müdahalelerin önlenmesi amacıyla hukukî başvuru yollarına başvurulabilir. Fakat ihkâk-ı hak yasaktır. Karma görüşü savunan yazarlar, klasik ve şahısçı görüşlerin olaya tek bir açıdan baktıklarını ileri sürerek her iki görüşün de aynî hakkın bir tarafını ihmal ettiklerini dile getirmiş ve böylece iki görüşü de birleştirmişlerdir. Bu görüşe göre aynî hak, sahibine söz konusu eşya üzerinde doğrudan doğruya hâkimiyet yetkisi veren ve bu nedenle herkese karşı ileri sürülebilen bir haktır. Bu görüş, doktrinde de baskın görüş hâline gelmiştir. Aynî hakların tümüne hâkim olan 6 tane ilke vardır. Bunlardan ilki, belirlilik ilkesidir. Bu ilkeye göre, aynî haklar yalnızca ferden belirli şeyler üzerinde kurulabilir. Ferden belirlilik, şeyin niteliklerinin ne olduğunu, hangi şey olduğunu tespit etmeye yetecek derece belirli olmasıdır. Sınırı, kapsamı bu şekilde belirlenmemiş bir şey, hukuken eşya olarak kabul edilemeyeceği gibi üzerinde aynî hak kurulması da mümkün değildir. İkinci ilke olan aleniyet ilkesi ise, eşya üzerindeki aynî hakkın herkes tarafından görülebilecek ve anlaşılabilecek bir görüntüye sahip olmasıdır. Aynî haklar, herkesin uyması gereken haklardandır, bu yüzden de başkalarınca da görülmesi ve bilinmesi zorunludur. Bu ilke, eşya hukukunda zilyetlik ve mülkiyet kavramlarıyla açıklanır. Taşınabilir eşyalardaki aynî haklar zilyetlik ile, taşınmaz eşyalardaki aynî haklar ise mülkiyet ile aleniyete kavuşturulur. Belirli sayı ve tipe bağlılık ilkesi, Latince "numerus clausus" olarak tanımlanır. Bu ilkeye göre, aynî hakların sayı, tür ve muhteviyatının kanunla belirlenmesi gerekir. Böylece ne üzerinde nasıl bir aynî hak kurulduğu tespit edilebilir. Bu ilkeyle; aynî hak aleniyet kazanır, belirlenebilir bir hâle gelir, söz konusu hakkın korunmasına yardımcı olur ve hak sahibi ile üçüncü kişiler arasında aynî haktan doğan üçlü bir ilişki oluşturur. Hak düşürücü süre ve zamanaşımına tâbî olmama ilkesine göre, aynî haklar kullanılmamakla zamanaşımına uğramaz veyahut hak düşürücü süre sayesinde kişinin malı üzerindeki yetkisi ortadan kalkmaz. Buna paralel olarak, bu hakların üçüncü kişilerce ihlâl edilmesi hâlinde de ihlâli def'etmek için hukukî yollara başvuruda da benzer bir süre limiti yoktur. Sebebe bağlılık ise, aynî hakları oluşturan ya da yok eden işlemlerin geçerliliğinin aynî hakların geçerliliğine de etkisi olduğu anlamına gelir. Buna göre, aynî hak doğuran bir işlem hukuken geçersizse, aynî hak da geçersizdir. Bazı durumlarda, kanunlarca iyi niyetli olarak geçersiz işlemi yapan kişinin işleme dayanan aynî hakkı kazandığı hâller söz konusu olsa da, ilke olarak aynî haklar sebebine bağlıdır ve geçerliliğini onun geçerliliğinden alır. Altıncı ve son ilke olan zaman itibarıyla öncelik ilkesi ise, bir eşya üzerinde tam aynî hak sadece bir tane kurulabileceği anlamına gelir. Bununla birlikte, birden fazla sınırlı (tam olmayan) aynî hak kurulabilir. Bu sınırlı hakların kullanımı ile ilgili bir uyuşmazlık çıktığında, zaman itibarıyla önce kurulan ilişki esas alınarak çözülür. Aynî haklar, belirli sayı ve tipe bağlılık (numerur clausus) ilkesine tâbî olduğu için, türleri de sınırlıdır. Hukukta dört çeşit aynî hak türü belirtilmiştir. Bu haklar şunlardır: İç muhteva, hakkın sahibine tanıdığı yetkiyi ifade eder. Bu yönüyle aynî hakların sahiplerine tanıdığı yetkilere göre, bu haklar ikiye ayrılır. İlki tam aynî haktır. Sahibine eşya üzerinde tam hâkimiyet sağlayan, en geniş yetkileri veren bir haktır. Hukuken tam hâkimiyet sağlayan hak, mülkiyet hakkı olarak tanımlanır. Roma Hukukundan günümüze ulaşan anlayışa göre, mülkiyet hakkı sahibine üç yetki tanır. Bu yetkiler; kullanma ("usus"), yararlanma ("fructus") ve tasarruf ("abusus") yetkileridir. Böylece, mülkiyet hakkı, bir aynî hakta bulunması gereken bütün unsurları kendisinde toplamış tek aynî hak olmaktadır. İkinci ise sınırlı aynî haktır. Sınırlı aynî haklar, tam aynî hakkın sahibine verdiği üç yetkiden yalnızca herhangi birine ya da ikisine sahip olunması durumunda söz konusu olan haklardır. Bu nedenle kendisine sınırlı aynî haklar denmiştir. Tam aynî hak konusu eşya üzerinde aynî nitelikte başka hakların da kurulabilmesi için geçerlilik kazandırılmıştır. Böylece aynı eşyanın birden fazla kişiye hak ve menfaat sağlamasına imkân sağlanmıştır. Bu haklar ise üç çeşittir; irtifak hakları, rehin hakları ve taşınmaz yükü. İrtifak hakları, sahibine eşya üzerinde doğrudan doğruya ama sınırlı bir hâkimiyet ve yararlanma yetkisi veren bir haktır. Rehin hakkı, sahibine alacağı ödenmediği takdirde rehin konusu eşyanın ya da hakkın sattırılarak bedelin alacağını doğrudan ve öncelikle tahsil etmesini sağlar. Taşınmaz yükü ise, rehin hakkının taşınmazlar için kurulan bir benzeridir. Aynî hakların konusu esas olarak eşya olmakla birlikte, istisna olmak üzere konusu eşya olmayan birtakım şeyler üzerinde de aynî hak kurulabilmektedir. Bu durum, zaruret nedeniyle ve çok sınırlı olmak üzere çeşitli kanunlarda öngörülmektedir. Eşyanın kendi maddî ve manevî değeri, toplumun eşyaya verdiği değer ve bittabi eşyanın kendi niteliği gibi unsurlar da gözetilerek kanunlarla eşyalara taşınır ve taşınmaz vasfı getirilmiş ve eşyanın bu niteliğine göre de farklı hukukî muamelelere tâbî tutulacağı öngörülmüştür. Aynî hakların aleniyetini sağlamak için taşınır ve taşınmaz eşyalar için farklı hükümler söz konusu olur. Taşınırlar için aleniyet zilyetlik ile, taşınmazlar için ise tescille aleniyet sağlanır. Hakkın kurulması sonucunu doğuran işlemin geçerli olabilmesi için o işlemin uyması gereken şekil kuralları açısından, taşınırlar için bir şekil şartı aranmazken, taşınmazlar için ise kural olarak şekil şartı getirilmiştir. Bu şekil şartı, aslen yazılı şekil şartı olmakla birlikte, duruma göre resmî şekil şartı da aranabilir. Yine bu hakkın kazanılması, yani mülkiyetin geçmesi bakımından da eşyanın vasfı önem taşımaktadır. Buna göre, taşınırlar için zilyetliğin geçişi, taşınmazlar için ise tescilin yapılması ile birlikte mülkiyet geçmiş olur. Aynî haklardan bazıları sadece taşınır, bazıları ise sadece taşınmazlar üzerinde kurulur. Taşınır bir malın sahibinin elinden rızası dışında çıkması durumunda, hak sahibi olduğunu ispata gerek duymadan açabileceği bir davayla taşınırını geri alabilmesi mümkün iken, taşınmazlar için böyle bir durum söz konusu değildir. Aynî haklar, sahiplerine birtakım haklar ve yetkiler verdiği gibi, birtakım sorumluluklar da yüklemektedir. Bu nedenle hak sahibinin (genellikle, mâlikin) uyması gereken bazı yükümlülükler vardır. Bu yükümlülükler hak sahibinin ödevleri ya da aynî hakkın sınırları olarak da bilinirler. Yapmama ödevleri, hak sahibinin hukuk düzeni tarafından kendi hakkı için çizilen sınırları aşmaması, yasak işlemleri yapmaması gerektiğini belirten ödevlerdir. Böylece hakkın sınırı çizilmekte, hak sahibinin yetkileri de kısıtlanmaktadır. Bu sınırlar, hakkın kapsamı ve niteliğine göre değişiklik gösterebilmektedir. Yapmama ödevi, içinde kaçınmayı da barındırdığından bu ödevlere kaçınma ödevleri de denmektedir. Bu tür ödevlere genel olarak imar hukukunca inşaat konularında konan yasaklar örnek gösterilir. İzin verilenden daha uzun, daha büyük yapılar yapılamayacağına ilişkin yasaklar, hak sahibinin yapmama ödevi olarak tanımlanır. Mülkiyet hakkının kullanımına ilişkin sınırlamalar da Anayasa metinlerinde yer alabilmektedir. Katlanma ödevi, üçüncü kişilerin ya da toplumun menfaatleri için, mâlikin hakkına yönelik müdahalelere katlanmasını, tahammül etmesini ifade eder. Bu müdahale küçük bir müdahale olabileceği gibi, hakkın ortadan kaldırılmasına kadar uzanabilir. Bu ödevler de hakka ve mevcut fiilî duruma göre değişkenlik gösterebilir. Yapma ödevi, hak sahibine bir edimi ifa etme yükümlülüğü yükleyen bir ödevdir. Burada hak sahibi, yapmama ödevinden farklı olarak pasif bir sorumluluğa değil, aktif bir sorumluluğa sahiptir. Üçüncü kişinin ya da toplumun yararı söz konusu olduğunda, mâlik hakkı üzerinde birtakım edimleri yerine getirmek zorunda kalabilir. Hak sahibi olduğu eşyanın niteliğinden doğan vergi borçlarını ödemek, taşınmazının sınırlarını belirlemek için sınır noktalarına işaret koymak gibi edimler, yapma ödevinin konusunu oluşturur. Aynî haklar, taşınırlar için zilyetliğin kazanılması ile kazanılırken, zilyetliğin kaybı ile de kaybedilir. Taşınmazlar için ise zilyetliğin yanı sıra mülkiyeti geçiren tescil işleminin yapılması gerekmektedir. Kural olarak, tescil yapıldığı anda aynî hak kazanılmış, tasarruf işlemini yapan taraf için ise kaybedilmiş olur. Hakların kazanılması aslen veya devren iktisap yollarıyla söz konusu olabilir. Aslen iktisap, üzerinde önceden o türde herhangi bir hak kurulmamış olan eşyanın o yol ile ilk kez hak sahipliğine konu yapılmasıdır. Yani o eşya o amaçla ilk kez iktisap edilmiştir. Devren iktisap ise, önceki hak sahibinin geçerli bir hukuk işlemi vasıtasıyla hakkını yeni hak sahibine devretmesidir. Bu yöntem ile hak, sıfırdan kurulmaz. Önceden kurulmuş olan hakkın sahibi değişir. Hakkın kaybı ise, hakkın hak sahibinden ayrılmasıdır. Eğer hak, hak sahibinden bir başkasına geçerek kaybediliyorsa, bu devren kayıp olur. Ama o hak, bir başkasına intikal etmeden ortadan kalkmış ise, o zaman o hak sona ermiş olur. O eşya üzerinde yeniden hak kurulabilir, o hâlde yeni hak sahibi o eşyayı aslen kazanmış olacaktır. Aynî haklar, herkese karşı ileri sürülebilen haklardandır. Yükümlülüğe uymayan herkese karşı bu hak ileri sürülebilir. Dolayısıyla hakkı ihlâl edilen hak sahibi, ihlâli gerçekleştiren kişiye karşı hakkından doğan bir korunma hakkına sahiptir. Fakat bu korunmayı hukukun kendisine tanıdığı sınırlar içerisinde yapması gerekir. Birçok hukuk sisteminde, ihkâk-ı hak yasaklanmıştır. Yani bir kişi, hakkını bizzat kendisi koruyamaz. Burada hukuken görevli ve yetkili kurumların müdahalesi gerekmektedir. Yine hakkın türüne göre, hak sahibince ihlâlde bulunan kişi aleyhine eda ve tazminat davaları açılabilir. Aynî hakların korunması, eşyanın türüne göre değişik yollarla gerçekleşebilir. Eşyanın taşınır olması durumunda, hak sahibinin sadece fiilî hâkimiyetine dayanarak açabileceği davalar olduğu gibi, hak sahibi olmasına dayanarak açabileceği davalar da vardır. Taşınmazlar için ise sadece hak sahibi olmasına dayanarak açabileceği davalar vardır. Bu davalarda, hak sahibi malına yönelik haksız müdahalenin önlenmesini ve sonlandırılmasını talep edebileceği gibi, müdahaleden kaynaklanan zararlarını da tazmin ettirebilecektir. Murphy KanunlarÄ± Murphy Kanunları, Amerikalı mühendis Edward A. Murphy, jr. tarafından, başarısızlıklar ve hata kaynaklarının karmaşık sistemlerde incelenmesi üzerine ortaya konan özdeyişlerdir. Murphy Kanunları'nın temeli şu söze dayanır: Aslen Finagle Kanunu olarak geçen ve daha yaygın olarak bilinen bir söz ise şöyledir: Bu parola modern teknikte analitik ölçüt olarak hataları önleme stratejisi olarak kullanılır ve görünen en esprili ama aslında ciddi bir temel üzerine oturtulmuş kanundur. Murphy Kanunları'na ters düşen karmaşık sistemlerden olan kültürler için ortaya konan kanun şöyledir: "Belirli bir gelişme herhangi bir yerde ortaya çıkmadıysa, zaten bu durumda mümkün değilmiş demektir." Olasılık "gerçek sonuçların olası sonuçlara oranı" şeklinde tanımlanır. Bir olay süreç içerisinde gerçekleşmezse, olasılığı 0'dır, yani imkânsızdır. Murphy Kanunları ise olaya tersinden yaklaşır: Bir olay mümkünse, gerçekleşir. Murphy Kanunları temelini sibernetik ve sistem kuramındaki fen bilimsel-matematiksel bir kanundan alır. Bu da demektir ki; bir olayda az organizasyon ve daha çok kaos olasılık olarak sıkı organizasyona ya da daha çok düzene göre ezici bir üstünlük kazanır. Daha basit bir cümleyle söylemek gerekirse; kaos, düzenden daha olasıdır. Edward Murphy 1949'da; insan bedeninin en fazla ne kadar ivmeye dayanabileceğini bulmasını sağlaması gereken, U.S. Air Force'un roket nakliye programı için mühendis olarak test alanında bulunuyordu. Çok pahalı olan bu deney sırasında denek üzerine 16 adet ölçüm cihazı bağlandı. Birisinin tüm cihazları yanlış bir yöntemle bağlaması, deneyin başarısız olmasına yol açtı. Bu deneyim Murphy'nin temel kanununu oluşturmasını sağladı. Murphy Kanunlar覺'n覺n tersi Yhprum Kanunu olarak tan覺mlan覺r. GAWK GAWK (veya tam açılımı ile GNU awk) AWK dilinin açık kaynak kodlu GNU versiyonudur. Dil, 1986 yılında Richard Stallman'ın tavsiyesi ile Paul Rubin ve Jay Fenlason tarafından AWK'ın GNU'ya uyarlanmış halidir; ancak 1988 ve 1989'da David Trueman ve Arnold Robbins tarafından orijinal AWK dili ile olan uyuşmazlık sorunlarını ortadan kaldırılarak modern ve AWK ile tam uyumlu halini almıştır. AWK'ın ücretsiz olarak sağlanmadığı yıllarda geliştirilen GAWK, daha sonraları AWK'ın açık kaynaklı hale gelmesine rağmen önemini yitirmemiştir. Yayınlanan GNU/Linux versiyonlarının hemen hepsinde standart olarak son sürüm GAWK bulunmaktadır. Örneğin FreeBSD işletim sisteminin 5.0 versiyonundan önceki sürümlerinde AWK yerine GAWK 3.0 kullanılmaktadır. Bayan Miniver Mrs. Miniver 1942 yapımı Akademi Ödüllü film. William Wyler yönetmiştir ve başrolünde Greer Garson vardır. Jan Struther'ın romanından uyarlanmıştır. Yapımcılığını MGM üstlenmiştir. Amerikan Film Enstitüsü'nün hazırladığı tüm zamanların en ilham verici filmleri listesinde 40. sıradadır. Film En İyi Film Akademi Ödülü'nü kazanmıştır. Ayrıca bu film ile Greer Garson En İyi Kadın Oyuncu, Teresa Wright En İyi Yardımcı Kadın Oyuncu Oscarlarını kazanmışlardır. Film En İyi Yönetmen (William Wyler), En İyi Sinematografi (Joseph Ruttenberg) ve En İyi Uyarlama Senaryo (George Froeschel, James Hilton, Claudine West, Arthur Wimperis) dallarında da ödül almış, toplam 6 Oscar kazanmıştır. Ayrıca Henry Travers En iyi Yardımcı Erkek Oyuncu, Dame May Whitty En İyi Yardımcı Kadın Oyuncu ve Walter Pidgeon En İyi Erkek Oyuncu dallarında Oscar'a aday gösterilmişler ancak ödülü kazanamamışlardır. Robert Helpmann Robert Murray Helpmann (9 Nisan 1909 - 28 Eylül 1986), Avustralyalı dansçı, oyuncu ve yönetmen. Güney Avustralya'daki Mount Gambier'de doğmuştur. Rus dançı Anna Pavlovna Pavlova ile birçok oyunda oynamıştır. Rudolf Nureyev ile 1973 yılında "Don Quijote" adlı bir bale filmini yönetmiştir. Hayatının son yıllarında birkaç Avustralya filminde rol almıştır. Bunlardan biri 1978 yılında Dr. Roget rolünü oynadığı "Patrick"dir. Avustralya Sidney'de ölmüştür. Patrick (film) Patrick, Richard Franklin'in yönetip senaryosunu Everett De Roche'nin kaleme aldığı 1978 tarihli Avustralya yapımı korku filmidir. Yönetmen Richard Franklin'in "asıl" filmi sayılan Patrick, üç kategoride aday gösterilmiştir. 1978 AFI Ödülleri'nde en iyi filme aday gösterilmiş olup Franklin, İspanya'da düzenlenen Sitges-Katalan Uluslararası Film Festivali'nde "en iyi yönetmen" ödülünü almıştır. Film, Türkiye'de 12 Mart 1993 tarihinde Kanal 6'da "Ölümle Yüzleşme" adıyla, Kanal D'de 27 Mayıs 1994 tarihinde yine aynı isimle gösterime sunulmuştur. "Patrick", gerçek bir hikâyeden esinlenilerek yazılmıştır. Filme konu olan olayın aslı şöyledir; Bir adam kendi evinde eşini başka bir erkekle yakalar ve ani bir girişimle balkondan aşağı düşer. Şans eseri bir arabanın üzerine düşse de hastaneye kaldırılınca kuadripleji tanısı konur yani elleri ve bacakları felç olmuştur. Senarist De Roche'u şaşırtan olay ise bu adamın hâlâ eşi ile iletişim kurabilmesidir. Yönetmen Franklin, bu adam yerine Alfred Hitchcock'un Sapık filmindeki karaktere benzer birinin olmasına karar vermiştir Film 35 mm ile çekilmiştir. 1980 yılında İtalya'da filme gayriresmî bir devam bölümü olan "Patrick vive ancora" çekilmiştir. Giovanni Scognamillo, film hakkında şöyle demiştir; ""Patrick'e neler oluyor? Patrick bir Avustralya yapımının kahramanıdır. Uzun süre komada fakat nesneleri hareket ettirebilen, telepatik mesajlar gönderen, tehlikeli olmaya başlayan bir hilkat garibesi, komada olmasına rağmen güçlerinin farkında biri."" Patrick (Robert Thompson), annesi ve onun sevgilisini öldürdüğünden beri Melbourne'daki özel bir hastanede komada yatmaktadır. Hastanenin yeni hemşiresi Kathy (Susan Penhaligon), Patrick'in iletişim kurabildiğinin farkına varır. Patrick beş duyu organını kaybetse de telekinezik güçlere sahiptir ve düşüncelerini elektronik daktiloya aktararak Kathy ile konuşur. Patrick, Kathy'ye ona aşık olmuştur. Psikokinetik güçlerini ayrıca Kathy'in hayatındaki erkekleri kontrol etmek için kullanır. Böylece kendisini Matron Cassidy'den korumuş olur. Yunus Nadi Ödülleri Yunus Nadi Ödülleri, orijinal adıyla Yunus Nadi Armağanı, gazeteci Yunus Nadi'nin adını yaşatmak için 1946'dan itibaren verilmeye başlanan kültür-sanat ödüllerdir. Daha önce bir dalda yapılan ödüllendirmenin kapsamı 1990 yılından itibaren genişletilmiş ve ""Yunus Nadi Armağanı"" olan adı, ""Yunus Nadi Ödülleri"" olmuştur. 1999 yılında başlanılan iki ana başlık altında dört ödül verilmesi yöntemi 2006 yılında değiştirilmiştir. Günümüzde bu ödüller öykü, roman, şiir, sosyal bilimler, karikatür, kısa film ve fotoğraf gibi çeşitli alanlarda verilmektedir. Yunus Nadi Ödülleri, Türkiye'de sanat alanında verilmeye başlanan ilk ödüldür. Yunus Nadi Ödülleri'nin verilmeye başladığı dönemde Türkiye'de yalnızca CHP tarafından verilen bir şiir ödülü düzenlenmekteydi. Dünyadaki bilim ve sanat ödüllerinin sonuçlarının ülkede ilgiyle izlendiği gözönüne alınarak Yunus Nadi’nin ölüm yıldönümünü geleceğe yönelik bir kültür olayına dönüştürmek amacıyla armağan verilmeye başlanmıştır. Beyaz Melek Beyaz Melek, Mahsun Kırmızıgül’ün senaryosunu yazıp yönetmenliğini üstlendiği, başrollerini Yıldız Kenter, Arif Erkin Güzelbeyoğlu, Mahsun Kırmızıgül ve Sarp Apak'ın paylaştığı Türk melodram filmi. Beyaz Melek, bir grup insanın hayata ve birbirlerine duyduğu aşkı ve sevgiyi anlatmaktadır. Bir huzurevine terkedilmiş yaşlı ve hasta insanların dramını konu alır. Ayrıca film, filmin yönetmeni Mahsun Kırmızıgül'e göre Zazaca'nın konuşulduğu ilk film olma özelliğini de gösterir. 2007'nin en fazla izlenen filmi olmuştur. 41. Houston Film Festivali’nde, “En İyi Uluslararası Yabancı Film” ve “Jüri Özel En İyi Yönetmen Ödülü” almıştır. Ayrıca anayasamızda,"Yaşlı ve Bakıma Muhtaç Kimselere Sağlık ve Yerinde Bakım Hizmetleri" hususunu içeren bir kanun hükmünün yer almasına önayak olmuştur Marksist-Leninist Silahlı Propaganda Birliği Marksist-Leninist Silahlı Propaganda Birliği (kısaca MLSPB) ya da tam adıyla Türkiye Halk Kurtuluş Partisi-Cephesi/Marksist-Leninist Silahlı Propaganda Birliği (THKP-C/MLSPB) 1970'li yıllarda aktif olarak silahlı eylemler düzenlemiş Marksist-Leninist örgüt. Örgütün legal yapılanması Devrimci Kurtuluş'dur. THKP-C kökenli ve Mahir Çayan tezlerini savunan örgüt 1975'te kurulmuştur. 12 Mart 1971 Muhtırasını örgütsel bir yenilgi olarak nitelendiren grup, Mahir Çayan'ın Türkiye şartları için önerdiği silahlı propagandayı temel alan devrim strateji anlayışıyla silahlı eylemlerine başlamıştır. 1978'de MLSPB genel komitesinin düzenlediği toplantıda görüş ayrılıkları doğmuş, THKP-C Savaşçıları gibi bazı gruplar örgütten ayrılmıştır. 1980 yılında düzenlenen operasyonlarla birçok üst düzey militan ve yöneticisini kaybetmesine rağmen örgüt, kısa zamanda tekrar toparlanıp sansasyonel eylemlerine devam etmiştir. MLSPB, 1980 darbesini takip eden kısa dönemde ise üst düzey yöneticisi Şemsi Özkan'ın itirafçılığı nedeni ile büyük bir darbe almıştır. Tamer Arda, Kerim Mete Sonatılgan, Mehmet Zeki Yumurtacı (Lenin Zeki), Hasan Şensoy Şemsi Özkan ve İbrahim Yirik örgütün o dönemde isim yapmış üst düzey militanlarıydı. MLSPB "DEVRİM CEPHESİ", Ekim 2014'ten beri beri Rojava'nin cephelerinde YPG ve YPJ güçleriyle birlikte savaştıklarını ifade etmişlerdir. Örgüt, 12 Mart 2016 tarihinde Halkların Birleşik Devrim Hareketi bileşenleri ile birleşerek Türkiye'de bazı komünist ve Marksist-Leninist parti ve örgütlerle ortak bir cephe oluşturmuştur. Grup Barış Pınarı Harekâtı ve Zeytin Dalı Harekâtı'nda Enternasyonalist Özgürlük Taburu içerisinde Türk Silahlı Kuvvetleri ve Türkiye destekli Özgür Suriye Ordusu ile çatışmalara girdi. Grundgesetz Grundgesetz, Almanya'nın mevcut anayasasıdır. Bir önceki Weimar Cumhuriyeti anayasasının nasyonal sosyalizm döneminde fiilen devre dışı kalmasından sonra Müttefik Devletler'in gözetiminde 1949 yılında Batı Almanya bölgesinde yürürlüğe girmiştir. Weimar dönemindeki kötü tecrübeler nedeniyle Cumhurbaşkanı'na sembolik haklar tanınmış ve federal bir yapı oluşturmaya özen gösterilmiştir. İlk 19 maddesi temel hak ve özgürlükleri içerir. 1949 tarihine kadar anayasa kelimesinin birebir tercümesi olan "Verfassung" kelimesinin kullanılmış olmasına rağmen "Grundgesetz", yani "temel yasa" teriminin kullanımı tesadüf değildir. Müttefik Devletler'in baskısıyla hızlı bir şekilde anayasa çalışmalarını bitirmek zorunda kalan Alman vekilleri, aslında Doğu Almanya'yı da kapsayacak bir şekilde çalışmak istiyorlardı. Ancak Sovyet kontrolündeki Doğu Almanya'yı gözden çıkaran Müttefikler sadece Batı Almanya'yı kapsayacak bir anayasada ısrarlıydılar. Bu anayasaya geçici olma özelliğini verme amacıyla ismini anayasa yerine temel yasa koymayı uygun gören vekiller böylelikle tüm Almanya'nın birleşmesiyle beraber yeni bir anayasa belirleme dileklerini ortaya koydular. Ancak 1990 yılında iki Alman devleti birleştikten sonra da aynı anayasa geçerliliğini korumakla beraber aynı zamanda Doğu Almanya'da da yürürlüğe girdi. Grundgesetz'e göre parlamento iki meclisten oluşur. Bunlardan biri Bundestag, diğeri de Bundesrat olmaktadır. Bundestag meclisi tüm Almanya halkı tarafından eşit şartlarda seçilir ve Alman halkını temsil eder. Bundesrat ise Federal Almanya'nın eyaletlerinin temsilcilerini barındırır ve bu eyaletleri temsil eder. Eyaletlerin nüfuslara göre oy hakları vardır ve bu oy hakları eyaletlerin hükûmetleri tarafından kullanılır. Temel yasama ve denetim organı Bundestag olsa da Bundesrat başta eyaletleri etkileyen yasalar olmak üzere önemli yasaları ve anayasa değişikliklerini onaylayabilir ya da geri çevirebilir. Sinan Cemgil Sinan Cemgil (d. 15 Kasım 1944, İstanbul – ö. 31 Mayıs 1971, Nurhak), Türkiye Halk Kurtuluş Ordusu örgütünün kurucularındandır. Adnan Cemgil ve Nazife Cemgil’in ikinci oğulları olarak 15 Kasım 1944 yılında İstanbul’da dünyaya geldi. Dedesi Erzurumlu Cemal Bey Kurtuluş Savaşı sırasında Muğla Kuva-yi Milliye örgütünün başkanlığını yapmıştır. Öğretmen anne-babanın çocuğu olarak iyi bir eğitim aldı. Türk Barışseverler Cemiyetinin Menderes Hükümetini, TBMM kararı olmaksızın Kore’ye asker göndermesi sebebiyle protesto etmesi üzerine Adnan Cemgil’in aldığı hapis cezası Sinan’ın henüz çocuk yaşta cezaeviyle tanışmasına sebep olur. “Komünistler Moskova’ya!” bağırışlarını ise, aynı dava yüzünden Yozgat’a sürgüne gönderilen annesinin yanında duyacaktır. 1964'te Orta Doğu Teknik Üniversitesi (ODTÜ) Mimarlık Fakültesine girdiğinde siyasetle etkin olarak ilgilenmeye başlar. 1965 yılında Bursa'daki TİP kongresinin yapılacağı Saray Sineması önünde babası Adnan Cemgil yaralanıp hastaneye kaldırılır. 1965 yılında çıkardıkları Dönüşüm dergisini satarken arkadaşı Şirin Yazıcıoğlu ile birlikte gözaltına alınan Sinan Cemgil, aynı yıl ODTÜ Sosyalist Fikir Kulübü’nün (SFK) kuruluşuna katılır, bir süre genel başkanlığını yapar ve Türkiye İşçi Partisine (TİP) de üye olur. 1967 yılında ilkokul yapma amacıyla Muş’un Korkut ilçesine giden ODTÜ kafilesinde yer alan Sinan, arkadaşlarıyla birlikte halk kültürü üzerine de incelemelerde bulunur. Bu incelemelerden geriye kalan, kafilenin diline persenk olan Çift Jandarma türküsüdür. Sinan’ın Amerikalı öğretim görevlisinin "Yıllardan beri ODTÜ'de İngilizce eğitim görüyorsunuz. Nasıl İngilizce bilmezsiniz?" sorusuna verdiği yanıt bugünlere kadar gelmiştir: “Biz, ODTÜ'de İngilizce üç kelime öğrendik: Yankee go home."" (Turhan Feyizoğlu, Sinan: Nurhak Dağlarından Sonsuzluğa /Nurhak'ta Bir Şafaka Vakti) 1968’le birlikte yoğunlaşan öğrenci eylemlerinde, üniversitedeki hareketin doğal önderi olur. ODTÜ’de Toplumcu Grup içinde yer alır. 1968’de ODTÜ’deki boykota ve 1969’daki ODTÜ işgaline önderlik eder. Toprak reformunun gerçekleştirilmesi istemiyle hazine topraklarını işgal eden Elmalı köylülerini ziyaretinin Türkiye İşçi Partisi (TİP) Genel Merkezi tarafından tepki ile karşılanması, TİP’ten istifasını getirir. Sosyalist Devrim-Millî Demokratik Devrim tartışmalarında Millî Demokratik Devrim’i savunsa da Hüseyin İnan’la birlikte “Türk Solu” ve “Aydınlık” odaklı MDD yorumlarından ve bu çevredeki tartışmalardan uzak durur ve farklı bir yol açmak için arkadaşlarıyla birlikte harekete geçer. 8 Şubat 1969 yılında Şirin Yazıcıoğlu ile evlenir. Komer’in arabasını yakanlardandır. Eylemde birlikte yer aldığı arkadaşı Mustafa Taylan Özgür’ün İstanbul’da öldürülmesi üzerine Ankara’da Atatürk Anıtı önünde toplanan kalabalığa, aranıyor olmasına karşın şöyle hitap edecektir: 28 Ocak 1970 yılında doğan oğluna söz verdiği gibi arkadaşı Taylan’ın adını verir. 1970 yılında, Hüseyin İnan, Yusuf Aslan, Alpaslan Özdoğan, Deniz Gezmiş ve Cihan Alptekin'le birlikte Türkiye Halk Kurtuluş Ordusu’nun kuruluş çalışmalarını yürütür. THKO'nun şehir gerillası eylemlerinde yer alan Sinan Cemgil, 12 Mart 1971 muhtırası’ndan sonra, arkadaşlarıyla birlikte Ankara'yı terkeder ve Elbistan civarındaki Nurhak Dağı'na çıkarak burada arkadaşlarıyla birlikte THKO'nun gerilla kampını kurar. Sinan Cemgil komutasındaki gerilla birliği, planlandığı gibi Kürecik Radar Üssü'nü basmak için harekete geçer. Kürecik Radar Üssü’ne yapacakları baskın öncesinde Sinan Cemgil ve arkadaşları, İnekli Köyü muhtarının ihbarı üzerine kuşatılır. 31 Mayıs 1971’de Nurhak dağlarında askerlerle çıkan çatışmada öldürülür. Naaşını almaya anne ve babası gelir. Annesi oradaki köylülere şunları söyler: 10 Haziran 1971 günü naaşı İstanbul'a getirilir ve Karacaahmet Mezarlığına gömülür. Linus Linus veya Linos, Yunan mitolojisi'nde Apollon'nun 3 oğlundan herhangi birini temsil edecek şekilde kullanılır: Bazı kaynaklarda Linus ayrıca Urania ve Amphimarus'un (Poseidon'un oğullarından biri) oğlu olarak da geçmektedir. Alfred de Musset Alfred Louis Charles de Musset, (d. 11 Aralık 1810 – ö. 2 Mayıs 1857) Fransız oyun yazarı ve edebiyatçı. Fransız edebiyatının romantik yazar ve şairlerindendir. Aşk ve gençlik şairi olarak tanınır. Musset kısa ve uzun hikâyeler, komedyalar, atasözlerine uygulanmış oyunlar, manzum hikâyeler, taşlamalı diyaloglar, şiirler, soneler yazmıştır. 24 Nisan 1845'te Musset, Balzac ile aynı anda Légion d'honneur'u aldı ve 1848 ve 1850'de iki başarısız girişimden sonra 1852'de Académie française üyelerin'e seçildi . Alfred de Musset 1857'de Paris 'teki uykusunda öldü. Nedeni kalp yetmezliği, alkolizm ve uzun süredir devam eden aort yetmezliği idi . Père Lachaise Mezarlığına defnedildi. Mirket Mirket ("Suricata suricata"), 30 cm boylarında, koloni hâlinde yaşayan, Afrika'ya özgü etobur memeli bir hayvan. 14 yıl kadar yaşarlar. Kolonileri yaklaşık 20 (bazen de 50) kadar hayvandan oluşur, aralarında iş bölümü yaparlar ve yuvalarının güvenliğini sağlamak için etrafı gözetleme, düşmanlarını kollama görevlerini paylaşırlar. Mirketler kurbağa, kertenkele, küçük yılan gibi sürüngenlerle ve akrep, kırkayak gibi zehirli böceklerle beslenirler. Toprak altında koku duyusu gelişmiş olan bu hayvanlar, toprağı kazarak bir akrebi 1-2 dakikada çıkarıp kolayca etkisiz hâle getirdikten sonra yiyebilirler. Ava çıkan bir mirket kolonisinde en az iki tanesi dönüşümlü olarak dış tehlikelere karşı gözetleme yapar. İki ayağının üzerine kalkan gözcü mirketler, gözetleme sırasında her 2 saniyede kesik bir ses çıkararak diğer mirketlere her şeyin yolunda olduğunu bildirirler, havadan ya da karadan gelen bir tehlike karşısında da homurdanma sesine benzer bir ses çıkararak alarm verirler. Böylece diğer av peşinde olan mirketleri uyarmış ve korumuş olurlar. Tehlike anında tüm mirketler yer altına kazılmış yuvalarına karşı koşuşturarak gizlenirler. Bir mirket toprakta tek başına 10 dakikada 2 metrelik bir tünel kazabilir. Bilim adamları, mirketlerin akrep gibi tehlikeli hayvanları yemeyi kendi kendilerine öğrenmediklerini, yetişkinler tarafından eğitildiklerini keşfetmişlerdir. Ayrıca mirketlerin akrep zehirlerine karşı doğal bir bağışıklık kazandıkları son yapılan araştırmalarda ortaya çıkmıştır. Mirketler küçük yuva yapan hayvanlardır ve yer altında çoklu girişe sahip olan büyük tüneller kurarlar. Bu yuvalardan sadece gündüz çıkarlar. Çok sosyaldirler ve 20-30 üyeye sahip koloniler hâlinde yaşarlar. Aynı gruptaki üyelerle sıklıkla sosyal bağlarını geliştirmek için birbirlerini tararlar. Yaşamlarını çölde sürdürebilmek için kesinlikle grup hâlinde yaşamaları gerekmektedir. Her bir bireyin grup içinde belirgin bir rolü vardır. Mirketlerin grup içindeki rolleri çeşitlidir: Erkan Ã–zdilek Erkan Özdilek (d. 1959 Yeşilhisar, Kayseri) Türk ressam, sanatçı ve akademisyen. 1959 yılında Kayseri’nin Yeşilhisar ilçesinde doğdu. 1982'de Marmara Üniversitesi Güzel Sanatlar Fakültesi Tatbiki Güzel Sanatlar Yüksek Okulunu bitirdi. Aynı yıl Devlet Resim ve Heykel Sergisi Başarı Ödülü sahibi oldu. 1988'de Marmara Üniversitesi'nde Grafik Bölümü'nde araştırma görevlisi oldu. 1988 - 1993 yılları arasında Grafik Bölümü özgün baskı resim atölyesinde görev aldı. Bu sırada çeşitli kereler Avusturya'nın Salzburg kentine Avusturya Hükûmet Bursu ile Yaz Akademisi'ne (Sommerakademie) katıldı. 1991 - 1993 yıllarında yine Marmara Üniversitesi Sosyal Bilimler Enstitüsü'nde master yaptı. Daha sonra 1997 yılına kadar Grafik Bölümü'nde Temel Sanat Eğitimi'nde görev aldı. Bu sırada aynı üniversitede doktora yaptı. 1994 yılında Düsseldorf Stadministerium'a misafir sanatçı olarak katıldı. 1994 - 1996 yılları arasında Almanya hükûmet bursu ile Düsseldorf ve Berlin'de projeler üretti. İstanbul’da yaşayan sanatçı Marmara Üniversitesi Güzel Sanatlar Fakültesi Öğretim Üyesi'dir. 1998 yılında başladığı Temel Eğitim Bölümü Temel Sanat Eğitimi Anasanat Dalı'ndaki öğretim üyeliği görevini halen sürdürmektedir. Sırası ile Resim, Seramik, Mimarlık, Endüstri Ürünleri Tasarımı, Sinema Televizyon ve Tekstil bölümlerine temel sanat eğitimi vermektedir. 2001'de Viyana'da, Avusturya Kültür Bakanlığı'nın davetlisi olarak 4 ay süre ile projeler üretti. 2007 Marmara Üniversitesi Uluslararası Yaz Akademisi programında "Kağıtla Düşlemek" başlığı altında bir program uyguladı. 2007 yılından sonra Okan Üniversitesi Moda Tasarım bölümünde desen dersleri vermektedir. Turfan Turfan, (Uygurca: تۇرپان, "Turpan şehri", Çince: 吐鲁番/吐魯番, Pinyin: "Tǔlǔfān shì"), Doğu Türkistan'da tarihi bir vaha şehridir. Batısında Toksun İlçesi, kuzeybatısında Urumçi şehri, kuzeyinde Jimisar İlçesi ve Guçung İlçesi, doğusunda Piçan İlçesi, güneyinde Lopnur İlçesi ile sınırdır. Turfan şehri, iki mahalle komitesi (社区居民委员会; "jūmínwěiyuánhùi"), iki kasaba (镇 "zhèn"), yedi kırsal belde (乡 "xiāng") ve üç özel kırsal belde (虚拟乡) gibi yerleşim birimlerinden oluşur. Turfan şehri Turfan Havzası'nın kuzey kenarında kurulmuş, havzanın en çukur yerinde Ayding Gölü, deniz seviyesinden 154,50 metre derinlikte olan bölgede bulunur. Böylece Turfan dünya'da Lut Gölü'nden sonra ikinci çukur olan havzasıdır. Dünyanın en sıcak yerleşim bölgelerinden birisidir. Doğu Türkistan'da hava sıcaklığının en yüksek olduğu bir bölgede kurulmuş olan Turfan, ""Alev vahası"" olarak da adlandırılır. Üzüm bağları ile kaplı mermer yolları ile bütün kavlaklar birbirine bağlanmıştır. Halkı misafir perverdirlerdir. Turfan çok eskiden beri çok verimli bir vaha ("Karez" denilen kanal suyu ile beslenen) ve önemli bir ticaret merkezidir. "Karez" Turfan'da yaşayan insanların çok önemli bir buluşudur. "Karez" yerel Uygur dilinde "kaynak" anlamındadır. Tanrı Dağlarından eriyen kar suları, "Karez" denilen yer altı su kanalları ile Turfan Havzası'nı besler. Turfan'dan ortalama otuz kilometre güneydoğusundaki "Gülbah" köyünde Doğu Türkistan'ın en tatlı Kavun'u burada yetişir. DiÄŸer verilen isimler: T'u-lu-fan, Turfan, T'u-lu-fan-chen, Tufan, T'u-lu-fan-hsien, Tourfan, Lukchun ve T'urfang. Tarihsel olarak İpek Yolu'nun kuzey güzergahında, o zamanlarda Turfan'nın güneybatısında Korla ve Karashahr Krallıkları ve güneydoğusunda da Karahoca (Gaochang) Krallığı bulunurdu. Milattan önce, erken 2. yüzyıllarında Yuezhi'ler veya "Rouzhi" (Çince: 月支, "yuè zhī" veya "ròu zhī"; ayrıca 月氏, "yuè shì" veya "ròu shì"), ayrıca tanımlanır "Da Yuezhi" veya "Da Rouzhi" (Çince: 大月支, "dà yuè zhī" veya "dà ròu zhī", "büyük Yuezhi"; ayrıca "Ta Yuezhi" ya da "Ta Rouzhi") Xiongnu'lardan doğuya Baktria'ya doğru kaçarlar, sonradan Kuşan İmparatorluğunu kurarlar. Turfan'ın 10 km. batısında Yamaz vadisinde milattan önce 108 - 450 yılları arasındaki dönemde eski krallıklara başkentlik yapmış tarihi Yarğol (Uygur Latin Yéziqi: "Yarghol qedimki shehiri", Uygur Pinyin Yéziqi: "Yarƣol k̡ədimki xəhiri"; eski ismi: "Yarkhoto", "Yarχoto") harabeleri bulunur. Karahoca Uygur Krallığı'na (866 - 1209) Turfan kış aylarında, Beşbalık ise yaz aylarında başkentlik yapmıştır. Bu şehir de diğer Doğu Türkistan şehirleri gibi aşırı miktarda Han Çin'lilerin göçüne maruz kalıp, Uygurlar azınlığa düşürülmüştür. Turfan (şehir)'de yaşayan 2000 yılı sayımına göre Uluslar: Mehmet Åževket Eygi Mehmet Şevket Eygi (7 Şubat 1933, Ereğli - 12 Temmuz 2019, İstanbul), Türk gazeteci, makale ve köşe yazarı. Mehmet Şevket Eygi 7 Şubat 1933'te Zonguldak'ın Ereğli ilçesinde ailesinin tek çocuğu olarak dünyaya geldi. İlkokul, orta okul ve lise eğitimini Galatasaray Lisesinde tamamladı. Galatasaray Lisesinde Abdi İpekçi, Mümtaz Soysal, Turgay Şeren, Memduh Gökçen onun okul arkadaşları oldu. Şevket Eygi Galatsaray Lisesinde mükemmel bir Fransızca öğrendi ve Orhan Şaik Gökyay, Nihat Sami Banarlı, Ahmet Kutsi Tecer gibi önemli hocalardan ders aldı. 1952 yılında burslu olarak Ankara Üniversitesi Siyasal Bilgiler Fakültesini kazandı. Burada Cemal Süreya ve Sezai Karakoç'la birlikte okudu. Fakültede okurken Ankara'daki Fransız Kültür Merkezinde tercüman olarak çalıştı. 1956 yılında üniversiteden mezun olduktan sonra 2 yıl Diyanet İşleri Başkanlığı'nda mütercimlik olarak görev yaptı. Bir süre Ömer Nasuhi Bilmen'in özel kalem müdürü olarak çalıştı. Galatasaray Lisesi ve Ankara Üniversitesi Siyasal Bilgiler Fakültesi mezunudur. Çocukluğundan beri gazeteciliğe meraklı olan 6 yaşındayken abone olduğu Afacan ve Çocuk isimli dergileri annesine okutturan Şevket Eygi 1957 yılında 10 arkadaşı ile birlikte İslam adında bir dergi çıkarmaya başladı. 1966'da Bugün gazetesini çıkarmaya başladı. 1969 tarihinde hacca gitmek amacıyla Türkiye'den ayrıldı. Hakkındaki davalar sebebiyle 6 yıl boyunca Suudi Arabistan'da, Ürdün, Lübnan ve Almanya'da yaşadı. 1974 yılında yurda döndükten sonra yayınladığı günlük Bugün Gazetesi ve haftalık "Yeni İstiklal" ve "Büyük Gazete"’nin kapanmasının ardından Son Havadis ve Son Çağrı dahil çeşitli yayın organlarında makaleleri yayımlandı. 1991 yılından itibaren vefatına kadar Millî Gazete'de takvimden yapraklar başlıklı köşesinde yazılarını yazdı. Şevket Eygi, 12 Temmuz 2019 tarihinde İstanbul'da kalp rahatsızlığı sebebiyle tedavi gördüğü hastanede saat 22.30'da hayatını kaybetti. Cenazesi 13 Temmuz 2019 tarihinde Fatih Camii'inde kılınan cenaze namazının ardından Merkez Efendi mezarlığında toprağa verildi. Cenaze namazına Cumhurbaşkanı Recep Tayyip Erdoğan Adalet Bakanı Abdulhamit Gül, Sanayi ve Teknoloji Bakanı Mustafa Varank, Kültür ve Turizm Bakan Yardımcısı Ahmet Halûk Dursun, Saadet Partisi Genel Başkanı Temel Karamollaoğlu, Adalet ve Kalkınma Partisi Genel Başkanvekili Numan Kurtulmuş, Cumhurbaşkanlığı Sözcüsü İbrahim Kalın, Binali Yıldırım, bakanlar, bazı milletvekilleri, gazeteciler ve çok sayıda vatandaş katıldı. Genel olarak değindiği temalar arasında: Sabetaycılık, Osmanlı dönemi, Tasavvufi yaşam, Müslümanların geri kalmışlığı, mezhepsizlik ve bidat hareketleri, dinlerarası diyalog ve bunlara yönelik eleştirilerdir. 1960'lı yıllardaki Altıncı Filo'yu Protesto Olaylarını eleştirmiştir. Bu tutumunu 16 Şubat 1969 günü daha sonra Kanlı Pazar olarak adlandırılacak günde "Bugün" gazetesinde belirtmiştir: "Millî Gazete"'deki köşe yazılarından "Bellibaşlı Pakraduniler Kimlermiş!" adında örnek: Soner Yalçın tarafından yazılan Bay Pipo adlı eserde Eygi'nin olayların azmettiricisi olduğu iddiası üzerine, Eygi yazar ve yayıncı hakkında suç duyurusunda bulunarak dava açmış ve kazanmıştır. Eserlerinden bazıları şöyle sıralanabilir: Firavunfaresi Firavun faresi ("Herpestes ichneumon"), kuyruksürengiller (Herpestesidae) familyasından Afrika dışında yaşayan bir kuyruksüren türü. Firavun faresi kuyruğu ile birlikte 1 metre boyundadır. Çok hareketlidir ve korkunç bir hasımdır. İnatçıdır ve avını asla elinden bırakmaz. Kobranın yaman ve çekindiği en bilinen düşmanı olan firavun faresi kobra ile karşılaşmaktan hiç korkmaz. Mücadeleden de genel olarak galip çıkar. Yılanın, saldırılarından hızla kaçıp ataklarını savuşturur ve sonunda yılanın üstüne atlayarak ensesinden yakalar. Derisi de, kalın postu da, zehre dayanıklılığı da onu korur. Firavunlar döneminde Firavun faresi Mısırlılar için kutsaldı. Piramitlerde bu hayvanın bazı mumyalarına rastlanmaktadır. Firavun faresi timsah yumurtalarını yemeyi çok sevdiği için timsahların çoğalmasını ve Nil nehrini istila etmesini önlüyordu. Orta Doğu, İber Yarımadası, Arap Yarımadası, Güney Asya, Sahra Çölü, Kongo ve Güney Afrika'nın doğusundaki dağlar dışında tüm Afrika'da yaşarlar. Orman, savana ve çalılıkların sudan uzak olmayan yerlerinde yaşarlar. Firavun fareleri bazen tek, bazen 2 ila 7 hayvandan oluşan gruplar halinde gezerler. Sürü genelde 1 erkek, birçok dişi ve yavrudan oluşur. Erkekler genelde 1 yaşına ulaştıklarında sürüyü terk ederler. Firavun fareleri küçük memeli, kuş, balık, yumurta, meyve, kertenkele, yılan, timsah yavrusu, kurbağa ve böceklerle beslenirler. Hatta firavun fareleri engerek ve kobra gibi zehirli yılanları avlamalarıyla ünlüdür. Dna yapıları nörotoksinlere dirençli olduğu için kral kobra gibi zehirli yılanların ısırıklarından etkilenmez, aksine kanlarındaki nörotoksinler sayesinde ısırdıkları canlıları etkisiz hale getirirler. Firavun fareleri Dünya Doğa Koruma Birliği tarafından ekosisteme zarar veren hayvan türleri kategorisindedir. Van Ferit Melen HavalimanÄ± Van Ferit Melen Havalimanı (IATA: VAN, ICAO: LTCI), Türkiye'nin Van iline hizmet veren havalimanıdır. 1943'te hizmete girmiştir. Yolcuların kullanımına açık 1660 m² alan ile 140 araçlık otoparka sahiptir. 2011'de uluslararası ulaşıma açılmıştır. 2012 yılında, Türkiye'de ilk uyduyla iniş sistemi bu havalimanında kurulmuştur. Liemba Liemba, 1913 yılında İmparator II. Wilhelm'in emri ile Tanganika Gölü'nde Alman gücünü ve üstünlüğünü simgelemek amacıyla Kuzey Almanya'daki Meyer Werft tersanesinde yaptırılmış buharlı vapur. Gemi yapıldığında Alman eski valisi olan Gustav Adolf von Götzen'in adı verilir ve Graf von