üstlendi. SODEP ve SHP Parti Meclisi üyeliklerini yürüttü. 1991 seçimlerinde SHP Merkezi Seçim Komitesi Başkanlığı yaptı. Aralık 1995'te İşçi Partisine katıldı. 15 Nisan 2004 tarihinde Ankara'da hayatını kaybetti. Ekrem Acuner Ekrem Acuner (1916 Tokat - 3 Ocak 2003), Türk siyasetçi. 1937 yılında Kara Harp Okulu'ndan mezun oldu.. Harp Akademisi ve Yüksek Kumanda Akademisi'ni bitirdi. 7. Kolordu 2. Topçu Alayı Subaylığı, 6. Kolordu 106. Alay Subaylığı, Topçu Okulu Komutanlığı Subaylığı, İstanbul 30. Topçu Alayı Subaylığı, Gelibolu 66. Tümen Karargâh Subaylığı, 3. Kolordu 33. Topçu Alayı Subaylığı, Lüleburgaz 15. Tümen Harekât Şubesi Subaylığı, Genelkurmay Genel Sekreterliği Harekât Subaylığı, Genel Sekreterlik NATO Koordinasyon Şubesi Müdürlüğü, Kara Kuvvetleri Komutanlığı Harekât Başkanlığı Kurslar Şubesi Müdürlüğü, Millî Birlik Komitesi Üyeliği (27 Mayıs 1960 – 25 Ekim 1961) ve Cumhuriyet Senatosu Tabii Üyeliği (25 Ekim 1961 – 12 Eylül 1980) yapmıştır. Evli ve dört çocuk babasıdır. Kurmay Albay olarak Genelkurmay Başkanlığında Şube Müdürü iken 27 Mayıs Darbesine katıldı. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 12 Aralık 1968 tarihinde, Silahlı Kuvvetler içinde oluşturulduğu ileri sürülen Millî Demokratik Devrim Ordusu adlı gizli bir örgütle ilişkileri olduğu iddiasıyla Sezai Okan, Şükran Özkaya, Mucip Ataklı ve Suphi Karaman ile birlikte dokunulmazlığı kaldırılan 5 tabii senatörden biri oldu. Sezai Okan Orhan Sezai Okan (1919, İstanbul - 19 Nisan 1991), Türk darbeci asker ve siyasetçi. 27 Mayıs 1960 darbesine Kurmay Yarbay rütbesiyle fiilen katıldı ve Millî Birlik Komitesi'ne üye oldu. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. Akabinde 15 Ekim 1961 tarihinde yapılan genel seçimlerden sonra kurulan 12. Dönem Türkiye Büyük Millet Meclisi'nde‎ Millî Birlik Komitesi'nin diğer üyeleriyle beraber 25 Ekim 1961 tarihinde Cumhuriyet Senatosu tabii üyeliğine atandı. 12 Aralık 1968 tarihinde "Silahlı Kuvvetler" içinde oluşturulduğu ileri sürülen Millî Demokratik Devrim Ordusu adlı gizli bir örgütle ilişkileri olduğu iddiasıyla Ekrem Acuner, Şükran Özkaya, Mucip Ataklı ve Suphi Karaman ile birlikte dokunulmazlığı kaldırılan 5 tabii senatörden biri oldu. 19 Nisan 1991 tarihinde İstanbul'da hayatını kaybetti. Şükran Özkaya Mehmet Şükran Özkaya (d. 1925, Antalya - ö. 3 Şubat 2014 Ankara), Türk asker ve siyasetçi. 27 Mayıs 1960 darbesi sırasında Davutpaşa Zırhlı Tugayı'nda Kurmay Binbaşı olarak bulunuyordu. İstanbul'da yönetimin çabuk ele geçirilmesinde önemli rol oynadı. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 15 Ekim 1961 tarihinde yapılan genel seçimlerden sonra kurulan 12. Dönem Türkiye Büyük Millet Meclisi'nde‎ Millî Birlik Komitesi'nin diğer üyeleriyle beraber 25 Ekim 1961 tarihinde Cumhuriyet Senatosu tabii üyeliğine atandı. 12 Aralık 1968 tarihinde Silahlı Kuvvetler içinde oluşturulduğu ileri sürülen Millî Demokratik Devrim Ordusu adlı gizli bir örgütle ilişkileri olduğu iddiasıyla Ekrem Acuner, Sezai Okan, Mucip Ataklı ve Suphi Karaman ile birlikte dokunulmazlığı kaldırılan 5 tabii senatörden biri oldu. 27 Mayıs darbesi ile ilgili anılarını anlattığı Adım Adım 27 Mayıs isimli bir kitap yazmıştır. Mucip AtaklÄ± Mucip Ataklı (d. 1919, Erzurum - ö. 19 Kasım 1984, İstanbul), Türk asker ve siyasetçi. 1919 yılında Erzurum'da Süvari Binbaşı Abdurrahim Bey ve Safiye Hanımın oğlu olarak dünyaya geldi. Karsta ilkokulu, Erzurum'da ortaokulu, İstanbul'da Maltepe Askeri Lisesini bitirdikten sonra, 1940 yılında Kara Harp Okulunu, 1942 de Hava Okulunu, 1949 da Hava Harp Akademisi'ni bitirdi. Hava Kuvvetleri Komutanlığı emrinde İzmir, Eskişehir, Afyon ve Diyarbakır hava üslerinde filo komutanlıkları yaptıktan sonra, Pariste SHAPE karargahında askeri ateşe, 1959 yılında Harp Akademisinde öğretmen olarak görev yaptı. 1960 yılında Albay rütbesindeyken 27 Mayıs 1960 darbesini hazırlayan gruba katıldı. Millî Birlik Komitesi ve Kurucu Meclis üyeliği yaptı. 1961 yılında Tuğgeneral rütbesine terfi etti. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 1961 yılının sonunda, sivil yönetime dönüşle birlikte, kanun gereği ordudan istifa ederek emekli oldu ve kayd-ı hayat şartıyla "tabii üye" olduğu Cumhuriyet Senatosu 1980 yılında 12 Eylül darbesi ile kaldırılana kadar bu görevini sürdürdü. 12 Aralık 1968 tarihinde, Silahlı Kuvvetler içinde oluşturulduğu ileri sürülen Millî Demokratik Devrim Ordusu adlı gizli bir örgütle ilişkileri olduğu iddiasıyla Sezai Okan, Şükran Özkaya, Ekrem Acuner ve Suphi Karaman ile birlikte dokunulmazlığı kaldırılan 5 tabii senatörden biri oldu. 1983 yılında Halkçı Partiden İstanbul Milletvekili seçildi. 18 Kasım 1984 tarihinde vefat etti. Günün Olayları (2 cilt), Hava Coğrafyası ve Jeopolitik adlı iki yapıtı ve Serzeniş adlı bir şiir kitabı yayınlandı. Numan Esin Numan Esin (1929, Biga, Çanakkale - 6 Ocak 2020, İstanbul), Türk asker, siyasetçi ve iş adamı. 1949 yılında Kara Harp Okulu'nu bitirdi. 1959 yılında Harp Akademisi’nden mezun oldu. 27 Mayıs Darbesi'ne İstanbul'da Birinci Ordu Karargahında Harekat Başkanlığında Kurmay Yüzbaşı rütbesiyle katıldı. 13 Kasım 1960 tarihinde Millî Birlik Komitesinin parçalanması üzerine 14'lerden biri olarak Madrid'e sürgüne gönderildi. İki yıl sonra Türkiye'ye döndü. 1965 seçimlerinde Cumhuriyetçi Köylü Millet Partisi'nden aday oldu. Kaybetmesine rağmen 1967'ye kadar Genel Başkan Yardımcılığı görevini sürdürdü. 1974-1978 yılları arasında Vatan gazetesini yönetti. Ardından Uluslararası Nakliyecilik, Turizm, Rentacar alanındaki çalışmalarına yöneldi. İşlerini çocuklarına devretti ve çeşitli sosyal çalışma ve araştırmalarla uğraşmaya başladı. "Devrim ve Demokrasi Bir 27 Mayısçının Anıları" adlı bir kitabı vardır. 6 Ocak 2020'de İstanbul'da 91 yaşında vefat eden eski asker, siyasetçi ve iş adamı Numan Esin'in naaşı İstanbul'da Üsküdar Selimiye Camii'nden alınarak memleketi Çanakkale'nin Biga ilçesine götürülerek Biga Şehir Mezarlığı'nda defnedilmiştir. Sami Küçük Sami Küçük (d. 1916, Drama - 8 Eylül 2011, Tuzla), Türk siyasetçi. Batı Trakya göçmeni bir ailenin çocuğudur. Babası Mustafa, Kurmay Yarbay Fuat Balkan'ın gönüllü ordusuna katılan askerlerdendir. Sonra I. Dünya Savaşı sırasında yine gönüllü olarak Filistin'e gitti. Doğum tarihi kesin olarak bilinmemekle birlikte (bunun sebebi doğduğunda nüfusa kayıt ettirilmediğindendir) kendisinin söylediği üzere 6 Ocak 1916'dır, doğum yeri Drama'dır. Ailesi Rumeli'den Türkiye'ye göçünce Silivri'ye yerleştiler. İlkokulu 1929 yılında en iyi dereceyle bitirdi. 1930 yılında askeri ortaokulu kazandı. 1933 yılında askeri liseye devam etti. Nisan 1936'da liseyi birincilikle bitirdi. Sonra Harp Okulu'na katıldı. 1945 yılında Harp Akademisi'ni kazandı. 1949 yılında İngiliz Harp Akademisi'ne öğrenci olarak yollandı. Kore Savaşı sırasında Türk Tugayı'na lojistik destek sağlamak üzere 1951 yılında Tokyo Askeri İrtibat Bürosunda görev aldı. 14 Ekim 1953 tarihinde Yıldız Hanım'la (Küçük) evlendi. 1957 yılında Madrid'deki Askeri Ataşelik görevi başladı. 27 Mayıs 1960 Darbesi sırasında Kurmay Albay olarak kadronun içinde yer aldı ve Köşk Harekâtı'nı yaptı. İhtilâlden sonra kurulan Millî Birlik Komitesi içerisinde yer aldı. Darbe'den sonra Orta Doğu Teknik Üniversitesi'nin Adnan Menderes'in eseri olduğunu ileri sürerek kapatılmasını isteyen arkadaşlarına karşı çıkarak bu üniversitenin eğitim faaliyetlerine devamını sağladı. Yüksek Adalet Divanı tarafından verilen idam kararlarının onaylanmasıyla ilgili aleyhte oy kullandı. 1961 seçimlerinden sonra diğer cuntacı arkadaşları zorunlu emekliliklerinden önce rütbe arttırımı yaparlarken buna karşı çıktı ve aynı rütbeden emekli oldu. 15 Ekim 1961 tarihinde yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961 tarihinde toplanarak askeri rejime ve dolayısıyla Milli Birlik Komitesi'ne son vermesiyle Cumhuriyet Senatosu Millî Birlik Komitesi üyesi oldu ve bu görevine 12 Eylül 1980 Darbesi'ne kadar devam etti. 2008 yılında çıkardığı ve anılarını anlattığı "Rumeli'den 27 Mayıs'a" adlı bir eseri bulunmaktadır. Christina Ricci Christina Ricci (12 Şubat 1980) Altın küre ve Emmy ödülü adaylığı bulunan Amerikalı oyuncu. Gümüşpınar, Bulanık Gümüşpınar, Muş ilinin Bulanık ilçesine bağlı bir köydür. Köyün eski adı, 1912 yılı kayıtlarında Ermenice'de "höyük" anlamına gelen Plur, 1928 yılı kayıtlarında ise Pulur olarak geçmektedir. Köy, Muş il merkezine 120 km, Bulanık ilçe merkezine 13 km uzaklıktadır. Günbatmaz, Bulanık Günbatmaz, Muş ilinin Bulanık ilçesine bağlı bir köydür. Köyün eski adı 1900 yılı kayıtlarında Hadgon, 1928 yılı kayıtlarında ise Adgon olarak geçmektedir. Köy, Muş il merkezine 72 km, Bulanık ilçe merkezine 35 km uzaklıktadır. Gündüzü, Bulanık Gündüzü, Muş ilinin Bulanık ilçesine bağlı bir köydür. Köyün eski adı 1928 yılı kayıtlarında Molla Mustafa olarak geçmektedir. Köy, Muş il merkezine 127 km, Bulanık ilçe merkezine 20 km uzaklıktadır. İrfan Baştuğ İrfan Baştuğ (1908, Van - 12 Eylül 1960, Ankara) Türk asker ve siyasetçi. 1929 yılında Harp Okulu'nu bitirdi. 1956 yılında Güney Kore'deki Türk Tugayında görev yaptı. Genelkurmay Personel Başkanlığında Tuğgeneral olarak vazifeli iken 27 Mayıs 1960 askerî darbesine katıldı. Askeri darbeden sonra Ankara valiliğine getirildi. Bu görevindeyken Tümgeneral rütbesine terfi etti. 12 Eylül 1960 tarihinde Kızılcahamam yakınlarında otomobil kazasında öldü. Ankara'da Dışkapı-Çevre Yolu arasında bir caddeye ve Cebeci'de bir ilkokula ismi verildi. Günyurdu, Bulanık Günyurdu, Muş ilinin Bulanık ilçesine bağlı bir köydür. Köyün eski adı 1900 yılı kayıtlarında "Bırdob", 1928 yılı kayıtlarında Tırtop olup, Ermenice'de "tırdap" sözcüğü "Kapı düzü" anlamına gelmektedir. Köy, Muş il merkezine 132 km, Bulanık ilçe merkezine 25 km uzaklıktadır. Orhan Kabibay Orhan Kabibay (d. 1918, Üsküdar - ö. 24 Temmuz 2002, Mersin), Türk asker ve siyasetçi. Dündar Seyhan ile beraber Tuzla Piyade Okulunda ihtilal örgütünü kurdu. 27 Mayıs müdahalesine İstanbul'da Kurmay Yarbay olarak fiilen katıldı. 13 Kasım 1960 tarihinde İhtilal komitesinin parçalanması üzerine 14'lerden biri olarak Brüksel'e sürgüne gönderildi. Daha sonra 13. Dönem Sivas ve 14. Dönem İstanbul milletvekilliği yaptı. Han, Bulanık Han, Muş ilinin Bulanık ilçesine bağlı bir köydür. Köy, Muş il merkezine 137 km, Bulanık ilçe merkezine 28 km uzaklıktadır. Orhan ErkanlÄ± Orhan Erkanlı (d. 1924, Kırşehir - ö. 28 Mart 1995), Türk asker ve siyasetçi. 27 Mayıs Darbesi'ne Kurmay Binbaşı olarak fiilen katıldı. 13 Kasım 1960 tarihinde İhtilal komitesinin parçalanması üzerine 14'lerden biri olarak Meksiko'ya sürgüne gönderildi. Daha sonra 13. Dönem İstanbul milletvekilliği yaptı. Münir Köseoğlu Münir Köseoğlu (d. 1922, Sakarya - ö. 19 Mart 2002) Türk asker ve siyasetçi. Deniz Harp Okulu'ndan mezun oldu. 27 Mayıs 1960 Darbesine Binbaşı olarak katıldı ve İstanbul Radyosu'nu ele geçirdi. 13 Kasım 1960 tarihinde İhtilal komitesinin parçalanması üzerine 14'lerden biri olarak Stockholm'e sürgüne gönderildi. 1964 yılında Türkiye'ye döndü. At sahipliği de yaptı ve 1978 yılında Türkiye Jokey Kulübü Asli Üyesi oldu. Mustafa Kaplan (siyasetÃ§i) Mustafa Kaplan (d. 1923 İstanbul - 26 Haziran 2017, İstanbul), Türk asker ve siyasetçi. Kurmay Yarbay rütbesinde 27 Mayıs 1960 Darbesi'ne Ankara'da katıldı. Darbeden sonra Kurmay Albay rütbesine terfi etti. 13 Kasım 1960 tarihinde Millî Birlik Komitesi'nin parçalanması üzerine 14'lerden biri olarak Lizbon'a sürgüne gönderildi. Daha sonra Türkiye'ye dönünce Cumhuriyetçi Köylü Millet Partisi'nde sivil siyasete atıldı ve genel sekreterlik görevini yürüttü. Alpaslan Türkeş'le anlaşamayınca partiden istifa etti ve siyasetten çekildi. 26 Haziran 2017 tarihinde İstanbul'da hayatını kaybetti. Muzaffer Karan Muzaffer Karan (d. 1916, Akhisar - ö. 10 Ocak 2006), Türk asker ve siyasetçi. 27 Mayıs darbesine Binbaşı olarak fiilen katıldı. 13 Kasım 1960 tarihinde İhtilal komitesinin parçalanması üzerine 14'lerden biri olarak Oslo'ya sürgüne gönderildi. 1963-1964 arasında Sakarya,özel Kocaali bucağının Bağımsız Belediye Başkanı oldu. 1965 yılında Türkiye İşçi Partisi'ne girdi. Daha sonra 2. (XIII). Dönem Türkiye İşçi Partisi Denizli milletvekilliği yaptı. Kısa bir süre sonra partiden istifa etti. 1966'da Cumhuriyet Halk Partisi'ne (bağımsız milletvekilliğinden) geçti. Şefik Soyuyüce Şefik Soyuyüce (d. 1924, Sivas), Türk asker ve siyasetçi. Harp Okulu ve Harp Akademisi'nden mezun oldu. 61. Piyade Tümeni Harekât ve Eğitim Şubesi Müdürü, İstanbul 1. Asayiş Bölgesi Kurmay Başkanı olarak görev yaptı. 27 Mayıs Darbesi'ne Kurmay Albay olarak fiilen katıldı. 27 Mayıs 1960 - 13 Kasım 1960 tarihleri arasında Millî Birlik Komitesi Üyesi olarak görev yaptı. 13 Kasım 1960 tarihinde Millî Birlik Komitesi'nin parçalanması üzerine 14'lerden biri olarak Kopenhag'a sürgüne gönderildi. Evli, 4 çocuk babasıdır. İngilizce, Fransızca bilmektedir. Fazıl Akkoyunlu Fazıl Akkoyunlu (d. 1911, Yozgat - ö. 12 Şubat 1976, Ankara, Türk asker ve siyasetçi. 27 Mayıs 1960 Darbesine Binbaşı olarak fiilen katıldı. 13 Kasım 1960 tarihinde MBK'nin parçalanması üzerine 14'lerden biri olarak Kâbil'e sürgüne gönderildi. RÄ±fat Baykal Rıfat Baykal (d. 1924, Cumaovası, İzmir - ö. 9 Haziran 2000), Türk asker ve siyasetçi. Harp Okulu mezunudur. 1. Kore Değiştirme Tugayı Piyade Üsteğmenliği, Ankara Personel Okulu Karargâh Birliği Komutanlığı, İsrail Büyükelçiliğinde Devlet Müşavirliği, Millî Birlik Komitesi Üyeliği (27 Mayıs 1960 – 13 Kasım 1960), TBMM 13. Dönem Mardin Milletvekilliği yaptı. 27 Mayıs Darbesine Yüzbaşı olarak fiilen katıldı. 13 Kasım 1960 tarihinde İhtilal komitesinin parçalanması üzerine 14'lerden biri olarak Tel-Aviv'e sürgüne gönderildi. Tel-Aviv'den dönüşünde Alparslan Türkeş'in lideri olduğu sonradan Milliyetçi Hareket Partisi adını alacak olan Cumhuriyetçi Köylü Millet partisine katıldı bu partinin yönetim kadrosunda yer aldı. Hoşgeldi, Bulanık Hoşgeldi, Muş ilinin Bulanık ilçesine bağlı bir köydür. Köy, 1902'den beri aynı adı taşımaktadır. Köy, Muş il merkezine 89 km, Bulanık ilçe merkezine 36 km uzaklıktadır. Spanair Spanair, Palma de Mallorca, İspanya merkezli bir havayolu şirketidir. SAS Group´a aittir. Nisan 2003'ten itibaren Spanair bir Star Alliance havayolu ittifakı üyesidir. 28 Ocak 2012 de iflasını vermiş, tüm uçuşlarını durdurmuştur. The Spanair filosu Ekim 2010 tarihine göre aşağıdaki uçaklardan oluşmaktadır:. Ekim 2010 tarihine göre, Spainair filosunun ortalama yaşı 11.2 yıldır. En son kazası: 20 Ağustos 2008 JK 5022 sefer sayılı Madrid Kanarya adaları gerçekleştirecek MD-82 tipi uçağı kalkış sırasında sol motorunun alev alması neticesinde düştü. İlk gelen haberlere göre 154 yolcu hayatını kaybetmiştir. DeÄŸirmensuyu Değirmensuyu, aşağıdaki anlamlara gelebilir: Eskiyol Gölyanı Gülçimen GÃ¼nyurdu Finis vitae sed non amoris Finis vitae sed non amoris, "Can tükense de sevgi tükenmez" anlamına gelen Latince cümledir. Stanislav Lem, ünlü bilimkurgu romanı Solaris'te, aşkın aslında hayat karşısında kalıcı değil, gelip geçici bir durum olduğunu ve yaşamın karşısında bocaladığını ima etmiştir. Romanın kahramanı olan Kris Kelvin'in eşine hissettiği aşk bu cümlenin aksine, bir hayata sığan süre içinde kayıp gider. Serge Gainsbourg Lucien Ginsburg ya da bilinen adıyla Serge Gainsbourg (d. 2 Nisan 1928, Paris, Fransa - ö. 2 Mart 1991, Paris, Fransa), Fransız müzisyen ve sinemacı. Fransız popüler müziğinin en önemli figürlerinden biri olarak görülen Gainsbourg, caz, mambo, dünya müziği, chanson, pop ve yé-yé'den to rock and roll, progressive rock, reggae, electronik, disco, new wave, ve funk'a kadar uzanan geniş müzik yelpazesi ile olduğu kadar yayınladığı kışkırtıcı ve skandallara sebep olarak şarkılarla da tanındı. Bu nedenle dünyanın en etkileyici popüler müzisyenlerinden biri oldu. Sözleri çoğunlukla dinleyiciyi eğlendiren ya da kışkırtan kelime oyunları ile doludur. Kariyeri boyunca 550'den fazla şarkıya imza atan Gainsbourg'un şarkıları binden fazla kez farklı sanatçılar tarafından yeniden yorumlandı. Ölümünden sonra Gainsbourg'un müziği Fransa'da efsane statüsüne yükselirken, İngilizce'ye çevrilen şarkılarının da etkisi ile dünyanın her bir yanında kült bir dinleyici kitlesine ulaştı. Ailesi Bolşevik İhtilali sonucu Fransa'ya kaçan . Babası Joseph Ginsburg, Harkov'da doğdu (Ukrayna), önce resimle ilgilenip Petrograd Konservatuvarı'na girdi. Daha sonra ise Moskova'ya geçip müzik okuyup piyanoda uzmanlaşmaya karar erdi. Kırım'da mezzo-soprano Olya Besman ile tanışıp evlendiler. 1919'da Jospeh ve Olga, Ekim Devrimi ve artan Anti-semitizm dalgası nedeniyle İstanbul ve Marsilya'da bir süre kaldıktan sonra Paris'e kaçtılar. Joseph bar ve kabarelerde piyanistlik yaparken, Olga ise konservatuvara gidiyordu. İlk oğulları Marcel, doğumdan kısa bir süre hastalık nedeniyle hayatını kayetti. 1926'da kızları Jacqueline, 1928'de ise ikizleri Liliane ve Lucien dünyaya geldi. Ginsburg ailesi 9 Haziran 1932'de Fransa vatandaşı oldular. Küçük Lucien, babasının baskısı ile klasik piyano ve resim dersleri almaya başladı. II. Dünya Savaşı yılları onun için zor geçti. Yahudi oldukları için sarı yıldız takmak zorundaydı. Naziler'in Yahudi araması yaptığı bir zamanda 3 gün bir orman içinde saklanmak zorunda kalmıştı. Savaş sonrası Lucien okulda sınıfta kalmaya başladı. Güzel Sanatlar Bölümü'nde okudu ancak matematiği geçemeyince bu okulu da bitiremedi. 1947'de Levitsky Elizabeth ile tanıştı. Elizabeth, Rus aristokrat bir ailenin kızıydı. Birbirlerine aşık olan Ginsburg ve Elizabeth 3 Kasım 1951'de evlendiler. 1948'de Courbevoie'de askerlik görevini yaptı. Bu dönemde gitar çalmayı öğrendi. 30 yaşına kadar Gainsbourg küçük işlerde çalıştı, ancak asıl zevk aldığı iş resim yapmaktı. Francis Bacon ve Fernard Leger'i örnek alıyordu ama 1954'te bu hayallerini bırakıp paris kulüplerinde piyano çalmaya başladı. Bu dönemde, dönemin aykırı yazarı Boris Vian ile tanıştı. 1957'de sanat direktörü Claude Francis ve Gainsbourg'un beraber çaldığı gitarist Michele Arnaud, Ginsburg'un resimlerini görmek için evine gittiğinde bestelerini keşfettiler. Sonraki gün Francis, Gainsbourg'u sahne korkusuna rağmen kendi eserlerini çalması için sahneye çağırdı. Bu eserlerin içinde Gainsbourg'un ilk hit parçası "Le poinçonneur des lilas" ("Lila'daki Bilet Kontrolörü") de vardı. Bu dönemde birçok kadın hayran kazanan Gainsbourg'un arası eşi ile açıldı ve altı yıllık evlilik sonunda 1957 Ekim'inde ayrıldılar. 1958'de ilk albümü "Du chant à la une!" ("Senin için şarkılar") piyasaya çıktı. Dönemin gerisinde kalan bir müziği icra eden Gainsbourg, halk tarafından da fiziksel görünüşü nedeniyle dalga geçiliyordu. Bu dönemde ünlü Fransız sanatçılardan Juliette Gréco ile çalışmaya başlayan Gainsbourg, 1962 sonbaharında "La Javanaise" şarkısını besteledi. 1963'te beşinci albümü "Gainsbourg Confidentiel"'i çıkardı ama yaptığı caz müziği ile listelerde başarı kazanamayacağını farkındaydı. Bir sonraki albüm "Gainsbourg Percussions" Afrika ritimleri ile dikkat çekti ve Gainsbourg'u popüler müzik piyasasına taşıdı. Greco ve Petula Clark'a şarkı veren Gainsbourg, ilk büyük başarısını Françoise Hardy'ye verdiği "Comment te dire adieu?" ("sana nasıl 'elveda' desem?") şarkısı ile kazandı. Ancak France Gall ile çalışmaları ile özellikle genç kesimin dikkatini çekti. İlk dönem Gainsbourg hitleri "N'écoute pas les idoles" ("İdolleri dinlemeyesin") ve "Laisse tomber les filles" ("Kızları boşver") şarkıları sonrası Gall, 1965 Eurovision Şarkı Yarışması'nı Gainsbourg bestesi "Poupée de cire poupée de son" ile kazandı. Şarkı Japonya dahil olmak üzere birçok ülkede radyolarda yer aldı. Gainsbourg, Gall ile kazandığı başarıyı 1966'da "Baby Pop" ve "Les Sucettes" ("Lollipoplar") ile sürdürdü. Ancak 18 yaşındaki Gall, Les Sucettes şarkısının cinsellikle ilgili anlamını farketmemişti. Şarkı yayınlandıktan sonra tepki topladı. 1967 Eurovision Şarkı Yarışması'na Monako'yu temsil eden Minouche Barelli'nin söylediği "Boum Bada Boum" adlı şarkıyla katıldı ancak bu sefer beşinci oldu. 1967'nin sonunda Brigitte Bardot ile kısa ama fırtınalı bir iş ve aşk ilişkisi yaşadı. Bardot'ya "Harley Davidson", "Bonnie and Cylde" şarkılarını veren Gainsbourg, Bardot'ya aşkını "Initials BB" ("Baş harfleri BB") şarkısı ile ölümsüzleştirdi. İkilinin kaydettiği "Je t'aime... moi non plus" ise Bardot'nun isteği üzerine 1986'ya kadar yayınlanmadı. 1968'de "Slogan" filminin çekimlerinde Jane Birkin ile tanışan Gainsbourg, Birkin'in de söz yazarı olmaya karar verdi. Bardot'tan sonra "Je t'aime... moi non plus" şarkısını Birkin ile kaydetti. Şarkının içinde bulunan orgazm sesleri yüzünden şarkı Avrupa'nın birçok ülkesinde yasaklandı ve Vatikan şarkıyı eleştiren bir açıklamada bulundu. Gainsbourg'un sadece bir aşk şarkısı olarak gördüğü şarkı ise İngiltere listelerinde bir numaraya yerleşti. Birkin ve Gainsbourg ilişkisi on yıl boyunca devam etti. 1970'te, Gainsbourg, eşi Jane Birkin ile Yugoslavya'ya gitti. Burada Birkin'in ilk eşi, müzisyen John Berry'yi aşmak için bir klasik yaratmaya çalıştı ancak istediği ilhamı bulamadı ve ülkeden ayrıldı. Jean-Claude Vannier'ın yardımıyla ise üstünde çalıştığı "Histoire de Melody Nelson" albümünü 1971'de yayınladı. Bu albüm Beck, Jarvis Cocker ve David Holmes gibi sanatçılara ilham verdi. 1973'te "Vu de l'extérieur" albümünü yayınladı. Bu albümde yer alan "Je suis venu te dire que je m'en vais" şarkısı büyük bir hit oldu. 1975'te bir konsept albüm olan "Rock Around the Bunker" yayınlandı. Londra'da kaydedilen ve Nazi Almanyası'nı anlatan provokatif albümden şarkılar bazı radyo istasyonları tarafından yasaklandı. 1976'da ise "L'Homme à tête de chou" albümü çıktı. Bu albüm Gainsbourg'un 1960'lardan beri devam ettirdiği rock tarzının da son ürünü oldu. 1976'da Je t'aime moi non plus adlı filmi çekerek sinema dünyasına atıldı. Ancak homoseksüellik ve erotizm gibi tabulara değinen Gainsbourg'un bu çalışması kötü eleştiriler topladı. 1970'lerde başarılı albümler çıkarmasına rağmen, sağlık durumu çok iyi gitmedi. 1973'te kalp krizi geçiren Gainsbourg, buna karşın alkol ve sigara tüketimini arttıracağını açıkladı. 1979'da Kingston, Jamaika'da "Aux armes et cætera" albümünü kaydetti. Büyük satış rakamlarına sahip olan albüme adını veren şarkı Fransa Ulusal Marşı La Marseillaise'in reggae versiyonuydu. Bu Fransa'da büyük olay yarattı. Strazburg'da verdiği bir konserde Gainsbourg'u eleştiren eski askerler protesto etmeye başlayınca Gainsbourg, marşı orijinal versiyonunda, orkestrasız söyledi. Turnesinde reggae sanatçıları Sly & Robbie ve ünlü müzisyen Bob Marley'in vokalistleri ile çaldı. 1981'de Bahamalar'da "Mauvaises Nouvelles des étoiles" adlı yeni bir reggae albümünü çıkardı. Bu albümde Bob Marley'in eşi Rita Marley ve the I-Three ile çalıştı. Gainsbourg'un Rita Marley'e söylettiği müstehcen sözler Bob Marley tarafından tepkiyle karşılandı. Gainsbourg'un bu iki albümü sanatçının ölümünden sonra 2003 yılında dub tarzında yeniden düzenlendi ve piyasaya sürüldü. 1980'ler Gainsbourg'un alkol tüketimine kendini daha da çok verdiği dönemler olarak dikkat çekti. Eylül 1980'de Birkin, daha fazla dayanamayarak Gainsbourg'u terketti. Gainsbourg'un televizyon programlarına sarhoş çıkmadığı çok az zaman oluyordu. 1984 Mart'ında gelir vergisinin %75'e kadar çıkarılmasını protesto etmek için canı yanında 500 Fransız frangı yaktı. Nisan 1986'da Michel Drucker'in canlı yayınlanan Cumartesi akşamı programı "Champs-Élysées"'ye Amerikalı sanatçı Whitney Houston ile çıktı ve sanatçıya İngilizce ve argo bir biçimde onunla beraber olmak istediğini söyledi. Aynı yıl başka bir televizyon programında pornografik filmlerde yol almış bir şarkı olan Catherine Ringer'e tükürüp, ona hakaret etti. Son dönemlerinde New York'a taşınan Gainsbourg burada hip-hop ve funk etkili "Love on the Beat" ve "You're Under Arrest" albümlerini çıkardı. 1982'de Fransız rock müzisyeni Alain Bashung'un "Play blessures" albümünü yazdı. Bu dönem en tartışma yaratan çalışmalarından biri ise kızı Charlotte Gainsbourg ile söyledikleri Lemon Incest oldu. Sanatçı 2 Mart 1991'de 63. yaş gününe bir ay kala kalp krizinden öldü. Paris'te yapılan cenaze töreninde Fransa Cumhurbaşkanı François Mitterrand onun için konuşma yaptı. Paris'teki Montparnasse Mezarlığı'nın Yahudi bölümüne gömüldü. Ölümünden sonra 1969 - 1991 yılları arasında yaşadığı evi, grafitiler ve şiirlerle dolduruldu. Ölümünden sonra Avrupa'da birçok grup müzikal anlamda ondan etkilendiklerini söylediler. Temel birim Temel birimler fiziksel büyüklükleri ölçmekte kullanılırlar ve bunlardan her biriyle diğer birim türetilebilir. Ölçüm dilinde, "büyüklükler" dünyadaki zaman, uzaklık, hız, enerji, momentum, kütle (( ağırlık)) gibi ölçülebilen kavramlardır ve "birimler"de onların miktarlarını betimlemek için kullanılır.Aslında büyüklük terimi ölçülen fiziksel büyüklüğün sınıfı manasında olsa da(uzunluk, zaman, kütle, momentum, enerji v.s.) terim ayrıca "boyutlar"a da atıfta bulunur(örneğin "postalanan paketin boyutları 12" x 8" x 4" dir."). Bir temel büyüklük sistemi (veya bazen temel boyutlar) her bir diğer fiziksel büyüklüğün kendilerinden (veya fiziksel büyüklüğün boyutundan) türetilebildiği büyüklüktür. Fiziksel büyüklüklerin geleneksel temel boyutları kütle, uzunluk, zaman ve sıcaklıktır, fakat prensipte, diğer temel birimlerde kullanılabilirler.Bazı fizikçiler sıcaklığı fiziksel büyüklüğün bir temel boyutu olarak görmemektedirler, çünkü basitçe sıcaklık serbestlik derecesi başına parçacık başı enerjiyi(veya kütle, uzunluk veya zaman) ifade etmektedir.Ayrıca, elektrostatik cgs sisteminde kütle, uzunluk ve zaman birim sistemleriyle ifade edilse bile bazı fizikçiler elektrik yükünü farklı bir temel boyut olarak görmektedirler. Ayrıca uyumsuz temel büyüklükler hakkında şüpheleri olan fizikçiler de vardır. SI sisteminin temel birimleri, kilogram, saniye, amper, kelvin, mol, Metre ve kandeladır. Newton, joule ve volt gibi diğer birimler ise SI temelli birimlerden türetilebilirler ve bu sebepten SI birimlerinden türetilmiş birimler olarak adlandırılırlar. Hız boyutu, örneğin, uzaklık bölü zamandır, bu yüzden birimi m/sn temel saniye biriminden türetilebilir(metre ayrıca saniye cinsinden tanımlanmaktadır). Boyut analizinin önemli temel bir gerçeği ise, temel birimlerin lineer cebirde vektör uzayının, tüm birimler uzayı, özel bir çeşidi olarak görülebilmesidir.Bu rasyonel sayılar alanının üzerinde bir vektör uzayıdır, vektör toplamı ise birimlerin çarpımı ile verilir ve skaler çarpım birimlerin üssünün alınmasıdır. Tüm fiziksel olarak dikkat çekici değerlerin birimleri yoktur: boyutsuz sayılar birçok bilim alanında bulunmaktadır.Aslında, boyutlu büyüklükleri ölçerken bile temel olarak boyutsuz büyüklükleri ölçeriz.Daima bir fiziksel büyüklüğü benzer boyutlu bir standartla ölçeriz.Bir cetvel veya mezura ile bir uzunluğu ölçtüğümüzde, gerçekte cetvel üzerindeki çizgi işaretlerini sayarız(uzunluk ölçmek için bir standart) ve net sonuç boyutsuz bir sayıdır. Fakat o büyüklük boyutsuz bir sayıya eklenmiş(çarpılarak) bir boyutlu birim ile ifade edilirse, o büyüklük kavramsal olarak boyutlu bir büyüklük haline gelir. Maggie Gyllenhaal Maggie Ruth Gyllenhaal (d. 16 Kasım 1977) Altın Küre adaylığı bulunan Amerikalı oyuncu. Yönetmen Stephen Gyllenhaal ve senarist Naomi Achs'in kızı, oyuncu Jake Gyllenhaal'ın ablasıdır. İsveç, İngiliz ve Yahudi kökleri olan bir aileden gelmektedir. 2002 yılında Secretary filmi ile En İyi oyuncu - Müzikal veya Komedi ve 2006'da SherryBaby filmi ile En İyi oyuncu - Drama dalında Altın Küre'ye aday gösterilmiştir. 2004 yılında Sinema Sanatları ve Bilimleri Akademisi'ne ("Academy of Motion Picture Arts and Sciences")katılmıştır. "Batman Begins" filminin devam filmi olan "The Dark Knight" filminde önceden Katie Holmes'un canlandırdığı Rachel Dawes karakterini canlandıracaktır. 2010 yılında Crazy Heart filmindeki rolüyle Oscar'a aday olmuştur. Aktör Peter Sarsgaard ile 2002 yılından beri beraberdir.Nisan 2006'da nişanlanmışlar, kızları Ramona ise 3 Ekim 2006'da Brooklyn, NY'da doğmuştur. Seviyorum (şarkı) "Seviyorum", 1979 Eurovision Şarkı Yarışması Türkiye Finali'ni kazananan Maria Rita Epik ve 21. Peron tarafından seslendirilen şarkıdır. Ancak yarışmanın İsrail'de olması nedeniyle ülkeye yapılan baskılar yüzünden şarkı yarışmaya gönderilmemiştir. Elemeler bundan önceki sene gibi iki bölümden oluşmaktaydı. İlhan İrem'in şarkısı "Bir Yıldız", elemelerden önce bir albümde yayınlandığı için katılma hakkını kaybetti. "Elveda" şarkısı 5., "Sevgilim" şarkısı 4., "Ayrılmak Olmasa" şarkısı 3., "Çağrı" şarkısı 2. olmuştu. Birinciliği "Seviyorum" adlı şarkı kazanmıştı. Peter Sarsgaard Peter Sarsgaard (7 Mart 1971) Altın Küre adaylığı bulunan Amerikalı oyuncu. 2003 yapımı Shattered Glass filmi ile En İyi Yardımcı Erkek Oyuncu - Sinema dalında Altın Küre'ye aday gösterilmiş, aynı film ile Las Palmas Film Festivali'nde Hayden Christensen ile birlikte En İyi oyuncu ödülü kazanmıştır.Ayrıca Stockholm Film Festivali'nde Garden State filmi ile En İyi oyuncu ödülü kazanmıştır. Aktris Maggie Gyllenhaal ile 2002 yılından beri beraberdir.Nisan 2006'da nişanlanmışlar, kızları Ramona Sarsgaard ise 3 Ekim 2006'da Brooklyn, NY'da doğmuştur. Next El Greco El Greco (okunuşu: el greko, "Yunan", asıl adı: Δομήνικος Θεοτοκόπουλος, "Domenikos Teotokopulos") (d. 1541 - ö. 7 Nisan 1614) Maniyerist ressam, heykeltıraş ve mimarı. O tarihlerde Venedik idaresinde olan Girit'te doğdu. Bizans sanatı üslubunda eğitim gördü. 26 yaşında Venedik'e, 1570'te Roma'ya gitti ve rönesans üslubunda da resim eğitimi aldı. Roma'da bir atölye açtı ve maniyerizm etkisinde çalışmalar yaptı. 1577'de Toledo, İspanya'ya yerleşti. Burada en önemli eserlerini gerçekleştirdi ve 1614'te vefat etti. El Greco'nun dramatik ve dışavurumcu üslubu çağdaşlarınca tam olarak anlaşılamadı ve ancak 20. yüzyılda tam olarak takdir edildi. Sanatçı, dışavurumculuğun ve kübizmin öncüsü olarak kabul edilir. Kişiliği ve eserleri Rainer Maria Rilke ve Nikos Kazancakis gibi edebiyatçılara ilham kaynağı olmuştur. El Greco genel resim akımlarından bağımsız, şahsına özgü bir sanatçı olarak yorumlansa da, resimlerindeki uzun figürler ve tuhaf renk seçimi, batı resmiyle Bizans resminin bir bileşimi olarak kabul edilir. Emile Hirsch Emile Davenport Hirsch (d. 13 Mart 1985), Amerikalı oyuncu. Oyunculuğa 1990 yılında başlamıştır. Televizyon dizileriyle başlamış olduğu kariyerine filmlerle devam etmiştir. En çok bilinen filmleri Lords of Dogtown, The Emperor's Club, The Girl Next Door, Alpha Dog, ve Into the Wild. Dünyadaki temiz su ihtiyacı bilincini kazandırmak için "Summit on the Summit" seferine katılarak Kilimanjaro Dağı'na tırmanmıştır. Life Life Ä°ngilizce'de "hayat" demektir. Life ÅŸu anlamlara gelebilir: James McAvoy James Andrew McAvoy (d. 21 Nisan 1979), BAFTA ödüllü İskoç oyuncu. 2006 yılında The Last King of Scotland filmiyle BAFTA En İyi Yardımcı Erkek Oyuncu Ödülüne aday gösterilmiş, aynı sene BAFTA Yükselen Yıldız Ödülü'nü kazanmıştır. Ertesi sene "Kefaret" filmiyle en iyi oyuncu dalında Altın Küre'ye aday olmayı başarmıştır. 2006 yılında aktris Anne-Marie Duff ile evlenmiş ve 13 Mayıs 2016'da boşanmıştır. Kevin Zegers Kevin Joseph Zegers (d. 19 Eylül 1984) Kanadalı aktör ve manken. "Harika Köpek" serisiyle ve "Transamerica" 'daki rolüyle ünlü olmuştur. Zegers, Kanada'nın Ontario eyaletinde St. Marys adlı küçük bir yerde "Jim" ve "Mary Ellen Zegers" 'ın oğlu olarak dünyaya gelmiş ve Woodstock, Ontario'da büyümüştür. Kendisi gibi oyuncu olan "Katie Zegers" ve "Krista" olmak üzere kendinden küçük iki kızkardeşi var. Oyunculuğun yanında zaman zaman da mankenlik yapmaktadır. Şu sıralar aktris Marisa Coughlan ile birlikte. Çeşitli reklam filmlerinden sonra Zegers, 1993'te "Life with Mikey" 'de Michael Chapman'ın (Michael J. Fox) gençliğini oynadı. Daha sonra kariyerine küçük rollerle devam etti ve Air Bud serisiyle şöhrete kavuştu. Başka aile filmlerinde de oynadı. 1999'da Robert Louis Stevensons'ın Treasure Island adlı romanının film uyarlamasında "Jim Hawkin" karakterini oynadı ve 2000 yılında "Time Share" adlı komedi dizisinde Nastassja Kinski'nin oğlunu oynadı. Çeşitli çocuk rollerinden sonra Zegers, vasat olarak değerlendirilen birkaç korku filminde rol aldı. 1998'de Bram Stoker'ın romanından uyarlanan Shadowbuilder adlı filmde stigmatik bir genci oynadı. 2002'de "Fear of the Dark" 'ta, 2003'te "Wrong Turn" 'de, 2004'te Hayalet Süvari'nin devam filmi olan "The Hollow" 'da ve Washington Irving'in bir kısa hikâyesinde rol aldı. Bunun dışında Zombilerin Şafağı adlı filmde bir yan rolde oynadı. Sinema ve televizyon filmlerinin yanı sıra, Zegers şu sıralar on iki farklı televizyon dizisinde rol aldı. (Smallville, House, Gossip Girl vb..) Nisan 2007'den beri Kevin Zegers, Calvin Klein'ın bir parfümünün tanıtımcısı. |width="50%" valign="top"| Halfeli, Iğdır Halfeli, Iğdır'ın merkezine bağlı bir beldedir. Iğdır Şehir Stadyumu burada bulunur. Belediye başkanı, . Özvatan, Turgut Özal ve Yunus Emre mahallelerinden oluşur. Iğdır il merkezine 7 km uzaklıktadır. Beldede 1886 yılında 892 Ermeni yaşamaktaydı. Anthonomus Anthonomus, meyve ağaçlarına ve pamuk bitkisine zarar veren ve Kınkanatlılar takımının curculionidae familyasına ait olan bir böcek cinsidir. Korular ve bakımsız meyve bahçelerine yakın meyve ağaçları Anthonomus afetine daha çok uğrar. Argiope Argiope, Araneidae familyasından çoğunlukla göz alıcı renklerde bir abdomene sahip olan birazcık büyük ve olağanüstü örümcekleri kapsayan bir cins. Birçok türü yerkürenin ılıman bölgelerinde yaşar. Yuvarlak ağı, bir stabilimentum ile bezelidir. Erkek örümcek, dişiden çok daha küçük ve gösterişsizdir. "Cins teşhis karakteri" (Türkiye için) : Abdomen üzeri enine siyah sarı çizgili; arka sıra gözler kuvvetli bir şekilde dış bükeydir. Türkiye'de 2 türü bulunur: Engin Ä°nal Engin İnal (d. 1942, İstanbul - ö. 20 Haziran 2004, İstanbul), Türk tiyatro, sinema ve televizyon oyuncusu, çevirmen, yazar. Galatasaray Lisesi'nin ardından İstanbul Üniversitesi Edebiyat Fakültesi, Fransız Edebiyatı ve Mukayeseli Romen Dilleri Filolojisi bölümü mezunu olan sanatçı, bir süre eğitim alanında çalıştı. Galatasaray Lisesi Fransızca Öğretmenliği, Yabancı Diller Yüksek Okulu Öğretim Görevlisi, Marmara Üniversitesi Fransız Dili ve Edebiyatı Ana Bilim Dalı'nda Öğretim Görevlisi olarak çalıştı. 50 kadar kitap ve ansiklopedinin çevirisini de yapan Engin İnal; bir senaryo ve bir film de yazdı. 1965 yılından itibaren sinema filmleri ve dizilerde roller almış olan İnal, "Bir Kadın Bir Hayat" filmindeki rolüyle, 1985 Antalya Altın Portakal Film Festivali'nde En İyi Yardımcı Erkek Oyuncu Ödülü'nü kazandı. Sosyal yaşamında da oldukça etkin olan İnal, etkin bir şekilde spor yapıyordu. Kanser nedeniyle yaşamını yitirdi. Anodonta Anodonta, Unionidae familyasından tatlı sularda yaşayan, iki çeneli yumuşakça cinsidir. Kavkısı iri, çenetleri ince, çenet menteşesi dişsizdir. Yapı bakımından "Unio" 'larla aynı özellikleri taşır. Avrupa, Asya ve Amerika'da birçok türü vardır. Eosen'den başlayarak fosiline rastlanır. "Anodonta" cinsi içinde bulunan yumuşakça türleri şunlardır: Gelotoloji Gelotoloji, gülümsemenin insan fizyolojisi üzerindeki etkilerini inceleyen, yeni gelişmekte olan bir psikoloji dalıdır. Murat GÃ¶ÄŸebakan Murat Göğebakan, (d. 9 Ekim 1968, Adana - ö. 31 Temmuz 2014, İstanbul), Türk şarkıcı. 9 Ekim 1968 tarihinde Adana’da doğdu. Anne ve babası Almanya'da çalışmakta olduğundan 7 yaşına kadar Adana-Almanya arasında yaşadı. İlk, orta ve lise öğrenimini Adana'da tamamladı. Ardından 1986 yılında Hacettepe Üniversitesi Ankara Devlet Konservatuvarı'na girdi. Tamamladığı üniversite eğitiminden sonra da Çukurova Üniversitesi’nde öğretim görevlisi olarak yer aldı. Bu yıllarda dergah eğitimi aldı, gitar dersleri verdi ve bar çalışmaları yaptı. 1995 yılına kadar Adana’da yaşadı. 1995 yılında, hayallerini gerçekleştirmek ve bir albüm çıkarmak için İstanbul'a geldi. Yaşadığı her türlü zorluğa rağmen 1996 yılında ""Ben Sana Aşık Oldum"" isimli albümünü çıkardı ve bu albümü ile büyük bir çıkış yaptı. Kral TV Video Müzik Ödülleri töreninde "Yılın Şarkısı" "En İyi Söz" "En İyi Beste" "En İyi Rock" ve "En İyi Çıkış Yapan" kategorilerinde aday gösterildi. "En İyi Çıkış Yapan Erkek Sanatçı" ödülünü aldı. Sindoma Müzik şirketinin kurulmasının ardından, bu şirketten ""Sen Rahatına Bak"", ""Tek Suçum Seni Sevmekmiş"" ve ""Merhaba"" ismli albümlerini çıkardı. 2000 yılında Sema Bekmez ile evlenen Göğebakan, 2002 yılında çıkardığı ""Ayyüzlüm"" isimli albümüyle MÜYAP'ın "En Çok Satan Albüm Ödülleri"ne layık görüldü. Daha sonra çıkardığı ""Yaralı"" ve ""Sana Olan Aşkım Şahit"" isimli albümleriyle başarısını devam ettiren sanatçı, bu süre içerisinde ""Hasan'dan Olma Hatice'den Doğma Murat Göğebakan"" isimli bir de kitap çıkardı. 1995 yılında İstanbul'a gelen Murat Göğebakan, 90'lı yılların en önemli müzik adamlarından birisi olan Hilmi Topaloğlu'nun sahibi olduğu Prestij Müzik'ten albüm teklifi aldı. Bu şirketten 1997 yılında "Ben Sana Aşık Oldum" isimli albümünü çıkardı ve bu albümü ile büyük bir çıkış yaptı. Klip çektiği "Ben Sana Aşık Oldum", "Kara Gözlüm", "Öyle ki Hasretimsin" gibi şarkıları yurt genelinde çok sevildi. Murat Göğebakan, Kral TV tarafından düzenlenen Kral TV Video Müzik Ödülleri töreninde "Yılın Şarkısı", "En İyi Söz", "En iyi beste", "En İyi Rock" ve "En İyi Çıkış Yapan" kategorilerinde aday gösterildi. En İyi Çıkış Yapan Erkek Sanatçı ödülünü aldı. Hilmi Topaloğlu ve ortaklarıyla yaşadığı problemler yüzünden Prestij Müzik'ten ayrılan şarkıcı, 1998 yılında Sindoma Müzik'e transfer oldu. Dönemin birçok popüler şarkıcısını da bünyesinde bulunduran bu şirketten "Sen Rahatına Bak", "Tek Suçum Seni Sevmekmiş" ve "Merhaba" isimli albümlerini çıkardı. "Kara Sevda", "Unutur muyum Seni", "Malabadi Köprüsü", "Göç", "Anlasana", "Merhaba", "Yeminin mi Var" şarkılarına çektiği klipler, dönemin önemli çalışmaları arasında yer aldı. Sanatçı, kariyerinin en parlak dönemini ise 2002 sonrasında yaşadı. 2002 yılında, Ali Özbir'in sahip olduğu Özbir Müzik Yapım'dan çıkardığı "Ayyüzlüm" isimli albümüyle büyük beğeni toplayan Murat Göğebakan, MÜYAP'ın "En Çok Satan Albüm" ödülüne layık görüldü. Yurdun hemen hemen her yerinde konserler verdi. Bora Ayanoğlu'nun efsanevi eseri "Yunus"un üzerine Ömer Faruk Güney' in yazdığı sözlerle meydana getirilen "Ayyüzlüm" isimli şarkı ve bu şarkının yer aldığı albüm, Murat Göğebakan'ın kariyerinin en önemli çalışmalarından biri oldu. Yine aynı albümde yer alan "Vazgeçilmiyor" ve "Namus Belası" isimli eserler büyük beğeni topladı. Ardından çıkardığı "Yaralı", "Sana Olan Aşkım Şahit" ve "Sevgiliye" isimli albümleriyle başarısını devam ettiren sanatçı, bu süre içerisinde "Hasan'dan Olma Hatice'den Doğma Murat Göğebakan" isimli bir de kitap çıkardı. 2010 yılında kan kanserine yakalanan Göğebakan, tedavisi bittikten sonra "Aşıklar Yolu" adlı albümü yayımladı. 2012 yılının Mart ayında çıkardığı "Aşkın Gözyaşları" adlı albümün ilk klibini ""Vurgunum"", ikinci klibini ise ""Unutulan"" adlı parçalara çekti. Müzik kariyeri boyunca Ahmet Koç, Ali Koç, Tuncer Tunceli, Grup Çağrışa, Nazmi Sunal, Gece Yolcuları, Emrah Demiralp, Ali Demirel, Ömer Faruk Güney, Yıldıray Gürgen gibi önemli müzik adamlarıyla çalışan Murat Göğebakan; Cem Karaca, Barış Manço, Bora Ayanoğlu, Zülfü Livaneli, Ünol Büyükgönenç, Cengiz Kurtoğlu, Sinan Özen ve Ferdi Tayfur gibi önemli isimlerin eserlerini de albümlerinde yorumlama fırsatı buldu. 1999 yılında Cansu Koç'la ""Kendim Ettim Kendim Buldum"", 2004 yılında Emir Şaşmaz'la ""Gideceksen"", yine 2004 yılında "Aynı Mahallenin Çocukları" (Yaşar, Haluk Levent, Feridun Düzağaç, Kurtuluş Türkgüven) ile ""Akdeniz Akşamları"", 2007 yılında Zeliha Sunal ile ""Kara Gözlüm"", 2010 yılında ise Örge Volkan'la ""Karagül"" isimli şarkılarda düet yaptı. Kendi albümleri dışında Sindomax, Aynı Mahallenin Çocukları, Geçmişten Geleceğe Yunus Emre ve Bahar gibi projelerde yer aldı. Sevenleri ona 'Ağabey' diye hitap etmektedir. Murat Göğebakan kendisine "Sevgi Adamı" lakabını takmıştır ve öyle tanınır. Son olarak Recep Tayyip Erdoğan için bestelediği ""Uzun Adam"" şarkısıyla gündeme gelmiştir. Şarkı, Recep Tayyip Erdoğan tarafından 2014 Türkiye cumhurbaşkanlığı seçim kampanyasında da kullanılmıştır. Murat Göğebakan'ın Senem Hanım ile yaptığı ilk evliliğinden Bülent isminde bir çocuğu vardır. 1994 yılında ilk eşinden ayrılan Göğebakan, 2000 yılında Sema Bekmez'le evlenmiştir. Yaklaşık on yıl süren bu evlilik ise 2010 yılında son bulmuştur. Uzun süre kanser (lösemi) tedavisi gören Göğebakan; 24 Temmuz 2014 tarihinde rahatsızlığı nedeniyle kaldırıldığı hastanede 31 Temmuz 2014 tarihinde vefat etmiştir. Göğebakan'ın cenazesi Fatih Camii'nde kılınan namazdan sonra Adana'nın Sarıçam ilçesindeki Buruk Mezarlığı'na defnedildi. Tihvin Mezarlığı Tihvin Mezarlığı (Тихвинское кладбище / "Tikhvinskoye kladbishche"), Sankt-Peterburg, Rusya'da Aleksandr Nevski Manastırı'nın yanındadır. 1823'te kurulmuştur, mezarlıkta gömülü ünlülerden bazıları şöyledir: Amcazade Yalısı Amcazade Hüseyin Paşa Yalısı İstanbul'da Boğaziçi'nde Anadoluhisarı'nın biraz kuzeyinde bulunan yalı. 1699 tarihinde yapılmış olan yalı İstanbul'daki en eski konuttur. Köprülü ailesinden Sadrazam Amcazade Hüseyin Paşa için yapılmıştır. Orijinali çok daha büyük bir kompleks olan yalıdan günümüze divanhanesi kalmıştır. Karlofça Antlaşmasının taslakları bu yalıda hazırlanmıştır. Yalı harem ve selamlık bölümlerinden oluşuyordu. Günümüze kalan divanhane selamlık bölümüne aittir. Özgün yapıda harem dairesi ile selamlık dairesini bir bahçe ayırıyordu. Harem, fotoğraflardan anlaşıldığına göre iki katlı, iki sofalı ve ortalama 15-20 odalı bir yapı olup, 1877-1878 Rus Savaşı sırasında buraya yerleştirilen göçmenler nedeniyle tahrip olmuştur. Sinan Kaloğlu Sinan Kaloğlu (d. 10 Haziran 1981, Tunceli), Türk eski millî futbolcudur. Memur bir ailenin çocuğu olan Sinan Kaloğlu, Kardemir Karabükspor'dan önce sırasıyla; SBV Vitesse, VfL Bochum, Boluspor, Marmaris Belediyespor, Altay, Beşiktaş, Diyarbakırspor, Vestel Manisaspor ve Bursaspor takımlarında forma giydi. Bursaspor'da attığı gollerle dikkat çeken tecrübeli futbolcu bugüne kadar sadece 2 kez millî olma şansını yakaladı. Bundesliga'da 4 Ekim 2008'de VfL Bochum adına bir gol atan Sinan, 2 tane de asist yaparak takımının Bayern Münih'e karşı 3-3 berabere kalmasına büyük katkı sağladı. Sinan, maçtan sonra "Welt am Sonntag" gazetesi tarafından "günün onbiri" arasında gösterildi. 2011-2012 sezonunun başında Kardemir Karabükspor ile 1 yıllık sözleşme imzalayan Sinan, başarısız bir performans göstermiştir. Teknik direktörlüğe Bülent Korkmaz'ın getirilmesiyle kaleci Orkun Usak ile birlikte kadro dışı bırakılmış, ara transfer döneminin son gününde Antalyaspor'a transfer olmuştur. Antalyaspor'ds sadece 2 lig maçında forma giyen Sinan, Spor Toto Kupası'nda ise 6 maçta forma giymiş ve 1 gol atma başarısı göstermiştir. Kaloğlu takımın kötü performansı ve beklenen performansı verememesinden dolayı kadro dışı kalmıştır. 2012-13 sezonu öncesinde ise Antalyaspor tarafından kadro dışı bırakılan Sinan, Elazığspor'a transfer olmuştur. 2013-2014 sezonunda Kayseri Erciyessporda mücadele etmiştir. 7 maça çıkıp 1 gol atmıştır. Devre arasında ise Mersin İdman Yurdu'na transfer olmuştur. 2014-17 yılları arasında 4 sezon Mersin İdman Yurdu forması giydikten sonra aktif futbolcu hayatını sonlandırmıştır. Egemen Korkmaz Egemen Korkmaz (d. 3 Kasım 1982, Balıkesir), Türk eski millî futbolcu ve antrenör. Egemen , şimdiye kadar Bülent Korkmaz, Gheorghe Hagi, Ahmet Özen, Tayfur Havutçu, Raşit Çetiner, Hugo Broos, Ümit Kayıhan, Samet Aybaba, Aykut Kocaman, Carlos Carvalhal, Ersun Yanal ve İsmail Kartal gibi antrenörler ile çalışmıştır. Futbola 1999 yılında Balıkesirspor'da amatör olarak başlayan Egemen,1999-2001 yılının sonuna kadar Balıkesirspor forması giymiştir. 2001 yılının sonunda Kartalspor'la profesyonel sözleşme imzaladı. 2002-03 sezonunun devre arasında Bursaspor'a transfer oldu. Bursaspor forması altında 2002-03 sezonundan 2007-08 sezonunun sonuna kadar 155 lig maçına çıkıp, 5 gole imza attı. Ayrıca Bursaspor'un kaptanlığını da yaptı. Bursaspor'daki son yılında, hakkında çeşitli transfer söylentileri sıkça çıkmaya başladı. Yıl sonunda Bursaspor'la sözleşmesi sona eren Egemen Korkmaz; 2008-09 yaz transfer döneminde, Çağdaş Atan'ın takımdan ayrılması sonucu oluşan boşluğu kapatmak isteyen Trabzonspor'a üç yıllık imza attı. Trabzonspor'a transferinden sonra da Bursaspor'da giydiği; Bursa ilinin plaka kodu olan "16" numaralı formayı giymeye devam etti. Ancak 17 Mayıs 2009'da oynanan ve Trabzonspor'un 1-0 kazandığı Trabzonspor-Bursaspor maçının ardından "16" numaralı formasını çıkarıp tribünlere sallaması ve saha ortasına gidip taraftarlara üçlü çektirmesi; Bursaspor camiasında tepkilere neden oldu. Trabzonspor'a transfer olduğu ilk yıl, taraftar tarafından yılın oyuncusu seçildi. Teknik direktör Hugo Broos'un Trabzonspor'un başına geçmesi ve sözleşme uzatılmayan kaptan Hüseyin Çimşir'in Egemen'in eski takımı Bursaspor'a transfer olması sonucu, Egemen Korkmaz 2009-10 sezonu öncesi Trabzonspor'un kaptanı olarak ilan edildi. Egemen genç millî takımlar dahil, toplamda 15 kez Türkiye adına forma giydi. A millî takımda 3 kere ilk 11'de şans buldu. Güçlü fizik yapısından dolayı taraftar kendisine "Gladyatör" lakabını uygun gördü. 14 Eylül 2009'da İstanbul Büyükşehir Belediyespor ile oynanan lig maçında "3" gol atarak "hatrick" yapan savunma oyuncuları arasında yerini aldı. Karşılaşmadan sonra yaptığı açıklamada:"Bir sezonda 3 gol atamıyorum." dedi. Maçtan bir gün sonra da Trabzonspor yönetimi tarafından kendisine Belediyespor maçında gösterdiği üstün performanstan dolayı galibiyet priminin 2 katı prim verilmesini kararlaştırıldı. Egemen ise aldığı bu ekstra primi kulübün altyapı sporcularına dağıtacağını açıkladı. 25 Mayıs 2011 tarihinde Beşiktaş'la 4 yıllık sözleşme imzalamıştır. Egemen, kaptanlık yaptığı Bursa ve Trabzon'da 16 numara ile sahaya çıkmıştı. Tecrübeli futbolcu Siyah-Beyazlı kulüple arasında gerilim bulunan Bursa'nın plakası yerine memleketi Balıkesir in plaka kodu 10 u giymiştir (5+5=10) 55 numaralı formayı tercih etti. Beşiktaş'ta çok başarılı bir sezon geçiren Egemen Korkmaz, 36'i ligde olmak üzere toplam 50 karşılaşmada forma giydi. Toplam 4 gol atarken 15 sarı, 1 kırmızı kart gördü. 2 Haziran günü gelecek kaygısı nedeniyle BJK'den ayrıldı. 4 Haziran 2012'de Fenerbahçe'ye transfer oldu. 4 Temmuz 2012 tarihinde Fenerbahçe Kulübü, Kamu Aydınlatma Platformu (KAP)'na "Yapılan görüşme sonucu profesyonel futbolcu Egemen Korkmaz ile 3 yıllık sözleşme imzalanması konusunda anlaşmaya varılmıştır. Sözleşme kapsamında oyuncuya verilecek yıllık garanti ücret 1.750.000 Euro, maçbaşı ücret 15.000 Euro'dur." açıklamalarında bulunmuştur. Fenerbahce'de ki ilk maçına Sampiyonlar Ligi eleme maçı olan FC Vaslui karşısında çıktı. UEFA Avrupa Ligi'nde AEL karşısında 1 gol atarak takımının 3 puan kazanmasını sağlamıştır. Aynı zamanda 25.04.2013 UEFA Avrupa Ligi yarı finalinde Benfica'ya gol atmıştır.Fenerbahçe'de ilk lig golünü 2013-14 sezonunda 3-2 kazanılan Bursaspor maçının 90.dakikasında kaydetmiştir.Ligdeki ikinci golünü Torku Konyaspor maçında atmıştır bu gol takımına galibiyeti getirmiştir. 18 Haziran 2015'te sözleşmesi yenilenmediği için takımdan ayrılmıştır. Teknik direktörlük koltuğunda Fuat Çapa'nın oturduğu Fc Will 1890 takımı Egemen Korkmaz'ı 11 Temmuz 2015 tarihinde 2 yıllık anlaşma sağladığını resmi internet sitesinden duyurmuştur. Egemen Korkmaz İsviçre Challenge Ligi'nde Will 1890 forması ile ilk golünü Chiasso karşısında önce kendi ağlarını sonra rakip ağları havalandırmıştır. 6 Ocak 2017 tarihinde İstanbul Başakşehir kulübüyle anlaşma sağlamıştır. Ezgi Korkmaz ile evlidir. Ezginaz Korkmaz adında bir kızı Ege Korkmaz ve Egemen Korkmaz adında iki oğlu vardır. Futbolcu, buffalo boynuzundan kehribara, oltu taşından fildişine, farklı tespihleri içinde bulunduran geniş bir tespih koleksiyonuna sahiptir. Bursaspor Trabzonspor FenerbahÃ§e CALABARZON CALABARZON Filipinler'in bölgelerinden biridir. BÖLGE IV-A olarak da adlandırılır ve bölgesel başkenti Laguna'daki Calamba Şehri'dir. Bölge CAvite, LAguna, BAtangas, Rizal ve QueZON adında beş eyalete ayrılır. Bölge adını bu beş eyaletin baş harflerinin birleşmesinden almıştır. Bölge, Luzon'un güneybatısında bulunmaktadır. Nüfus yoğunluğu bakımından en büyük ikinci bölge konumundadır. CALABARZON ve MIMAROPA, 2002'de ayrılana kadar Güney Takalot adı altında birleşmiş bir şekilde bulunuyordu. Palawan sonradan MIMOROPA'dan ayrılıp, Batı Visayas'a bağlanarak MIMORA ismini aldı. 7 Ağustos 2000'de, Los Baños mimari ve güvenirliği acısından bilim ve teknoloji merkezi olmaya uygun olması sebebiyle başkanlığa ait 349 nolu ilanla "Filipinler'deki Özel Bilim ve Doğa Şehri" olarak duyuruldu. Charlie Wilson'ın Savaşı Charlie Wilson's War 2007 yapımı drama filmi. Senaryosunu Aaron Sorkin’in yazdığı “Charlie Wilson’s War”da, Afganistan’daki Sovyet işgali sırasında SSCB'ye karşı direnen mücahitlere gizli yollardan silah ve finans desteği sağlayan Teksaslı kongre üyesi Charlie Wilson’un gerçek yaşam öyküsü anlatılıyor. Film 65. Altın Küre Ödülleri'ne 5 dalda aday olmuştur.Tom Hanks En İyi Aktör-Müzikal/Komedi, Philip Seymour Hoffman En İyi Yardımcı Aktör, Julia Roberts ise En İyi Yardımcı Aktris dalında ödüle aday gösterilmişlerdir. Aaron Sorkin En İyi Senaryo dalında ödüle aday olurken filmde En İyi Sinema Filmi - Müzikal/Komedi dalında ödüle aday gösterilmiştir Escopetarra Escopetarra ("Okunuşu": "Eskopetarra") bir tüfeğin değiştirilmesi ile yapılan bir gitardır ve barış sembolü olarak kullanılır. İspanyolca "escopeta" (tüfek) ve "guitarra" (gitar) kelimelerinin birleştirilmesiyle oluşmuş bileşik bir sözcüktür. "Escopetarra", Kolombiyalı barış eylemcisi César López tarafından, 2003 yılında Bogota’da El Nogal gece kulübü bombalamasının ardından yapılan bir gösteride bir askerin elindeki silahı gitar gibi tutmasını farketmesinden sonra yapılmıştır. 2003 yılındaki ilk "escopetarra" bir Winchester tüfeği ile Stratocaster elektro gitarından yapılmıştır. Lopez ilk olarak beş adet "escopetarra" yaptı ve bunlardan dört tanesini Kolombiyalı müzisyen Juanes’e, Arjantinli müzisyen Fito Páez’e, Birleşmiş Milletler Geliştirme Programı’na ve Bogota şehir yönetimine verdi, sonuncusunu da kendisine sakladı. Juanes kendisine verilen "escopetarra"yı, anti-personel mayın kurbanları yararına Beverly Hills’de yapılan bir bağış kampanyasında 17.000 Amerikan dolarına satmıştır. BM’ye verilen "escopetarra" Haziran 2006’da yapılan BM Silahsızlanma Konferansı’nda sergilenmiştir. Kolombiya Barış Komiserliği’nden 2006 yılında 12 tane AK-47 makinalı tüfeği alan Lopez bunları gitara dönüştürüldükten sonra Shakira, Carlos Santana, ve Paul McCartney gibi müzisyenlerle Dalay Lama gibi siyasi kişilere vermeyi planlamaktadır. Ancak, Dalay Lama’nın maiyetinden bir yetkili bir silahın armağan olarak verilmesinin uygunsuzluğundan söz ederek Lopez’in teklifini reddetmiştir. Lopez ise amacını daha iyi açıklayacağını söylemiştir. Ahmet Er Ahmet Er, (d. 1927, Sünnetçiler, Akhisar, Manisa - ö. 29 Mayıs 2017, Akhisar, Manisa), Türk asker, siyasetçi ve yazar. Horasan'dan Anadolu'ya geçen Oğuzların bazı boyları Batı Anadolu'ya ulaşmıştır. Ceddi Hayran'ı Mahmud Dede (Yatağan Mahmud) ile soy kütüğünün nesilden nesile aktarılan bilgilerle İmam-ı Ali Rıza'ya uzandığı rivayet edilmektedir. Baba adı Şevket, annesi Hüsniye hanımdır. İlk okulu doğduğu köyde bitirmiş, orta okulu Akhisar'da tamamlamış, 1947 yılında Bursa Işıklar Askeri Lisesi'nden mezun olmuş ve aynı yıl Kara Harp Okulu'na girmiştir. 1950 yılında Kara Harp Okulu'ndan Teğmen rütbesi ile orduya ve jandarma sınıfına katılan Ahmet Er, memleketin birçok yerlerinde ordunun çeşitli kademelerinde görev ifa etmiştir. 1951 yılında Bulgaristan'dan Türkiye'ye iltica eden üç yüz bin Türk'ün ızdırabını "Göçmen" isimli üç perdelik bir dram yazmıştır. Bu piyes Türkiye'de "yüz millî piyes"in içinde yer almıştır. 1957 senesinde Millî Savunma Bakanlığı'nca açılan Radyofonik Temsil yarışmasında Kosova Meydan Muharebesi'ni konu alan "Meçhul Süvari" isimli radyofonik temsili ile ödüle layık görülmüştür. Bu temsil Ankara Radyosu tarafından 1957 ve 1960 tarihlerinde iki defa 1960'ta İstanbul radyosunda da bir defa olmak üzere temsil edilmiştir. 27 Mayıs 1960 harekatı içinde de görev alan Ahmet Er, Millî Birlik Komitesi üyesi olarak hizmet etmiştir. Daha sonra otuz sekiz kişilik Millî Birlik Komitesi üyeleri arasında meydana gelen itilaf sonucu yurt dışına gönderilen "Ondörtler" grubu arasında yer almış ve 13 Kasım 1960'ta Libya Büyükelçiliği Devlet Müşavirliği'ne atanmıştır. 1962'de yurda dönmüş ve doğduğu köye yerleşmiştir. 31 Mart 1965'te Alpaslan Türkeş'le birlikte CKMP'de siyasete atılan Ahmet Er, CKMP'nin 1969 Şubat ayında Adana'daki kongresinde MHP'ye dönüşümüyle birlikte, bu partinin 12 Eylül darbesine kadar Genel Başkan Yardımcılığı'nı yürüttü. 12 Eylül'den sonra, cuntanın mahkemelerinde yargılanan Er, yapmış olduğu tarihi bir savunmayla darbecilere meydan okudu. Tahliye olduktan sonra uzun bir dönem siyasetin dışında kaldı. Sadece millî İslami değerlere bağlı ülkücü gençliğin yetişmesi amacıyla düzenlenen konferanslara konuşmacı olarak katıldı. 7 Temmuz 1992'de MÇP'den ayrılan Muhsin Yazıcıoğlu ve arkadaşlarının kurdukları Büyük Birlik Partisi'nde tekrar siyasete geren Ahmet Er, partinin "Kurucular Kurulu" üyeleri arasında yer aldı. Uzun bir dönem bu partinin Genel Başkan Yardımcılığı görevini sürdüren Er, sağlık şartları sebebiyle bugün aktif siyasetin dışında olmakla birlikte Büyük Birlik Partisi 3.Olağanüstü Büyük Kurultayı Yüksek İstişare Kurulu Üyesi olmuştur. Şairler-Yazarlar-Sanatseverler Derneği üyesi olan Ahmet Er ömrünü, Türk-İslam kültür ve medeniyeti üzerindeki incelemeler yaparak geçirmiştir. 29 Mayıs 2017'de ölmüştür. Ä°rfan Solmazer Ali İrfan Solmazer (d. 1925, Gönen, Balıkesir - ö. 25 Ekim 2008) Türk asker ve siyasetçi. Yüzbaşı rütbesindeyken 27 Mayıs 1960 Darbesine fiilen katıldı. 13 Kasım 1960 tarihinde Millî Birlik Komitesi'nin parçalanması üzerine 14'lerden biri olarak Lahey'e sürgüne gönderildi. 1965 seçimlerinde Cumhuriyet Halk Partisi'nden Tokat milletvekili seçildi. Refet Aksoyoğlu Refet Aksoyoğlu (d. 1920, Üsküdar - 27 Kasım 2003) Türk asker ve siyasetçi. Ankara'da Genelkurmay Lojistik Başkanlığı'nda görevliyken 27 Mayıs Darbesi'ne katıldı. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 15 Ekim 1961 tarihinde yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961'de toplanarak askeri rejime ve dolayısıyla Milli Birlik Komitesi'ne son verilmesinden sonra Cumhuriyet Senatosu Tabiî üyesi oldu. Ovacık, Bergama Ovacık, İzmir'in Bergama ilçesine bağlı bir mahalle. Emanullah Ã‡elebi Emanullah Çelebi (1926, Yalova - 4 Temmuz 2014), Türk asker ve siyasetçi. 27 Mayıs 1960 Darbesine fiilen katıldı. 15 Eylül 1961 tarihinde yapılan oylamada Menderes ve iki arkadaşının idamına "evet" oyu verdirdi, yıllar sonra bundan pişman olduğunu belirterek idam edilenlerin ailelerinden özür diledi. 15 Ekim 1961'de yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961 tarihinde toplanarak askeri rejime ve dolayısıyla Millî Birlik Komitesi'ne son vermesiyle Cumhuriyet Senatosu Millî Birlik Komitesi üyesi oldu. Eski bakan ve TOBB başkanı Yalım Erez'in kayınpederidir. Ankara Garnizon Komutanı ve Kara Harp Okulu Öğretim Başkanlarından Tümgeneral Nuri Hazer'in kardeşi, Havacı Albay Halim Menteş'in bacanağıdır. Vehbi ErsÃ¼ Vehbi Ersü (d. 1918, Erzincan - ö. 13 Ağustos 1982, Ankara), Türk siyasetçi. Ankara nümayişleri sırasında Sıkıyönetim Komutanı Namık Argüç'ün "vur" emrini dinlemedi. 27 Mayıs 1960 Darbesi'ne süvari grup komutanı Kurmay Binbaşı olarak katıldı. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 15 Ekim 1961 tarihinde yapılan genel seçimlerden sonra kurulan 12. Dönem Türkiye Büyük Millet Meclisi'nde‎ Millî Birlik Komitesi'nin diğer üyeleriyle beraber 25 Ekim 1961 tarihinde Cumhuriyet Senatosu tabii üyeliğine atandı. Suphi GÃ¼rsoytrak Suphi Gürsoytrak (d. 1925, Ankara - ö. 30 Eylül 2011, Ankara), Türk asker ve siyasetçi. Kore'de bulundu. Kurmay Binbaşı olarak Harp Akademisi öğretmeni iken 27 Mayıs 1960 Darbesine katıldı. Yüksek Adalet Divanı tarafından verilen idam kararlarının onaylanmasıyla ilgili aleyhte oy kullandı. 15 Ekim 1961 tarihinde yapılan genel seçimlerden sonra kurulan 12. Dönem Türkiye Büyük Millet Meclisi'nde‎ Millî Birlik Komitesi'nin diğer üyeleriyle beraber 25 Ekim 1961 tarihinde Cumhuriyet Senatosu tabii üyeliğine atandı. Kadri Kaplan Kadri Kaplan (d. 1922 İstanbul), Türk asker ve siyasetçi. 27 Mayıs Darbesi'ne Ankara'da Kurmay Binbaşı olarak katıldı. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 15 Ekim 1961 tarihinde yapılan genel seçimlerden sonra kurulan 12. Dönem Türkiye Büyük Millet Meclisi'nde‎ Millî Birlik Komitesi'nin diğer üyeleriyle beraber 25 Ekim 1961 tarihinde Cumhuriyet Senatosu tabii üyeliğine atandı. Halk Evleri Genel Başkanlığı'nı yürüttü. 21 Ocak Osman KÃ¶ksal Osman Köksal (1916, Selanik - 1 Kasım 1982, Ankara), Türk asker ve siyasetçi. 1924 yılında Türk-Yunan Nüfus Mübadelesi ile Türkiye'ye geldi. İlk öğrenimini Çorum'da orta öğrenimini Giresun'da yaptı. Maltepe Askeri Lisesi'ni bitirdi. 1936 yılında Harp Okulu'na girdi. 1938 yılında Teğmen rütbesiyle mezun oldu. 1941 yılında İstanbul Topçu Okulu'nu bitirdi. Çeşitli birliklerde görev yaptıktan sonra 1952-1953 yılları arasında Kore Türk Tugayı'nda görev aldı. 1955 yılında Harp Akademisi'ni bitirerek kurmay oldu. 1956 yılında Sezai Okan ve Talat Aydemir ile birlikte ihtilal örgütü kurdu. 1959 yılında Albay rütbesine terfi etti. Daha sonra Kara Kuvvetleri Kurmay Şubesi Müdürlüğü yaptı. Bu görevdeyken 12 Aralık 1959 tarihinde Cumhurbaşkanlığı Muhafız Alayı Komutanlığı'na atandı. Bu görevdeyken 27 Mayıs Darbesi sırasında Cumhurbaşkanı Celâl Bayar'ın etkisiz hale getirilmesinde görev aldı. Darbeden sonra Millî Birlik Komitesi üyeliği ve Cumhurbaşkanlığı Genel Sekreterliği görevine atandı. Bunun yanında Ağustos 1961'e kadar Cumhurbaşkanlığı Muhafız Alayı Komutanı olarak görevine devam etti. Yüksek Adalet Divanı tarafından verilen idam kararlarının onaylanmasıyla ilgili aleyhte oy kullandı. 15 Ekim 1961 tarihinde yapılan genel seçimlerden sonra seçilen milletvekilleri ile kurulan TBMM 12. Dönem, 25 Ekim 1961 tarihinde toplanarak askeri rejime ve dolayısıyla Millî Birlik Komitesi'ne son vermesiyle Cumhuriyet Senatosu Milli Birlik Komitesi üyesi oldu. Eski ihtilal arkadaşlarından Albay Talat Aydemir'in 22 Şubat 1962 ve 21 Mayıs 1963 ayaklanma girişimlerine karşı çıktı. 1964 yılında tabii senatörlükten istifa etti. İki ay sonra Cumhurbaşkanı Cemal Gürsel tarafından kontenjan senatörlüğüne atandı. 12 Mart 1971 askeri darbesinden sonra Cemal Madanoğlu, Doğan Avcıoğlu, İlhan Selçuk, İlhami Soysal ile cunta kurmak iddiasıyla dokunulmazlığı kaldırılmak istendiyse de bu talep Cumhuriyet Senatosu tarafından reddedildi. Dava sonunda bütün arkadaşlarıyla beraat etti. 1973 yılında Kontenjan senatörlüğü görevinden istifa etti. Bir süre Turizm Bakanlığı'nda danışman olarak çalıştı, 12 Eylül 1980 darbesinden sonra oğlu Kudret Köksal'ın tutuklanması üzerine 1982 yılında geçirdiği bir kalp krizi sonucu öldü. Evli ve iki çocuk babasıydı. İlerde yayımlanmak üzere kaleme aldığı anıları çalınıp yok edildi; ancak bazı notları ve mektupları "İnkılap Mektupları" (1987) adıyla Uğur Mumcu tarafından yayımlandı. Fikret Kuytak Fikret Kuytak (d. 1915, Ankara, Türkiye - ö. 8 Ağustos 1962), Türk asker ve siyasetçi. Darbe günü Kurmay Albay olarak Adnan Menderes ve Hasan Polatkan'ı hava limanından alarak Harp Okulu'na getirdi. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 15 Ekim 1961 tarihinde yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961 tarihinde toplanarak askeri rejime ve dolayısıyla Millî Birlik Komitesi'ne son vermesiyle Cumhuriyet Senatosu Millî Birlik Komitesi üyesi oldu. 1962 yılında felç olunca GATA'da tedavi altına alındıysa da bir süre sonra vefat etmiştir. Mehmet Özgüneş Mehmet Özgüneş (1921, Kayseri - 28 Ocak 1992), Türk siyasetçi. Harp Okulu ve Harp Akademisi'ni bitirdi. 61. P.Tümen Top.K.lığı, 242. Sh.Top.Tb.K.lığı, Millî Birlik Komitesi Üyeliği (27 Mayıs 1960 - 25 Ekim 1961), Cumhuriyet Senatosu Tabii Üyesi (25 Ekim 1961 - 12 Eylül 1980) ile Devlet Bakanlığı yaptı. Evli ve beş çocuk babasıydı. 15 Eylül 1961 tarihinde yapılan oylamada Menderes ve iki arkadaşının idamına "evet" oyu verdi. Oylama başlamadan önce 11'e 11 olan idam taraftarları-karşıtları dengesini bozarak Ahmet Yıldız ile birlikte "evet"e döndü. İdamdan sonra bundan pişman olduğunu belirtti. Selahattin Özgür Selahattin Özgür (d. 1925, İstanbul - ö. 14 Mart 2007), Türk asker ve siyasetçi. 27 Mayıs 1960 Darbesine Kurmay Binbaşı olarak fiilen katıldı. Yüksek Adalet Divanı tarafından verilen idam kararlarının onaylanmasıyla ilgili aleyhte oy kullandı. 15 Ekim 1961 tarihinde yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961 tarihinde toplanarak askeri rejime ve dolayısıyla Milli Birlik Komitesi'ne son vermesiyle Cumhuriyet Senatosu Milli Birlik Komitesi üyesi oldu. Haydar TunÃ§kanat Haydar Tunçkanat (d. 1921 Bandırma - ö. 14 Temmuz 2002) Türk asker ve siyasetçi. 27 Mayıs Darbesi'ne Kurmay Albay olarak fiilen katıldı. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. 15 Ekim 1961 tarihinde yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961 tarihinde toplanarak askeri rejime ve dolayısıyla Milli Birlik Komitesi'ne son vermesiyle Cumhuriyet Senatosu Milli Birlik Komitesi üyesi oldu. Ahmet Yıldız (siyasetçi) Ahmet Yıldız (d. 1921, Sürmene, Trabzon - ö. 2 Eylül 2009 İstanbul), Türk asker ve siyasetçi. 27 Mayıs darbesine Kurmay Binbaşı olarak fiilen katıldı. Darbeden sonra Kurmay Albay rütbesiyle Basın, Yayın ve Turizm Genel Müdürlüğünde bulundu. 15 Ekim 1961'de yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961'de toplanarak askeri rejime ve dolayısıyla Millî Birlik Komitesi'ne son vermesiyle Cumhuriyet Senatosu'na diğer Millî Birlik Komitesi üyeleri ile birlikte kayd-ı hayat şartıyla üye oldu. 15 Eylül 1961 günü yapılan oylamada Menderes ve iki arkadaşının idamına "evet" oyu verdi. Oylama başlamadan 11'e 11 olan idam taraftarları - karşıtları dengesini bozarak "evet"e dönen iki kişiden biridir. (Ötekisi: Mehmet Özgüneş) Daha sonra Halkevleri Genel Başkanlığı'na seçildi. 12 Eylül darbesinden sonra ise Halkevleri davası nedeniyle tutuklandı ve yargılandı. 3. Cumhurbaşkanı Celal Bayar'ın torunu Prof. Dr. Emine Gürsoy Naskali, dün toprağa verilen darbeci subaylardan Millî Birlik Komitesi üyesi Ahmet Yıldız'ın cenaze törenini kınadı. Yıldız'ın, idamların yıldönümüne yakın bir tarihte hayatını kaybettiğini hatırlatırken Selimiye'deki askerî törene tepki gösteriyor. Gerekçesini de şöyle dile getirdi: Muzaffer Yurdakuler Muzaffer Yurdakuler (d. 1915, Kutahya - ö. 22 Ocak 1995) Türk asker ve siyasetçi. 27 Mayıs 1960 Darbesine Kurmay Albay olarak fiilen katıldı. 15 Ekim 1961 tarihinde yapılan genel seçimlerden sonra seçilen milletvekilleri ile kurulan 12. Dönem, 25 Ekim 1961 tarihinde toplanarak askeri rejime ve dolayısıyla Milli Birlik Komitesi'ne son vermesiyle Cumhuriyet Senatosu Milli Birlik Komitesi üyesi oldu. Aynı zamanda 8 Nisan 1976 tarihinde AÜSBF (Ankara Üniversitesi Siyasal Bilgiler Fakültesi)'de öldürülen SBF-DER başkanı Hakan Yurdakuler'in babasıdır. Yüksek Adalet Divanı tarafından verilen idam kararlarının onaylanmasıyla ilgili lehte oy kullandı. KompansatÃ¶r Kompansatör (İngilizce: "expansion joint"), boru tesisatlarının (fiziğin temel kaidelerinden biri olan malzemelerin sıcaklık etkisi sonucu) genleşmesi ve büzülmesini ve tesisatta oluşan mekanik titreşimleri absorbe eden elemandır. En çok kullanılan ondülasyon malzemeleri AISI 304, AISI 316 ve AISI 321 kalite paslanmaz çeliklerdir. Yüksek sıcaklıklar için nadiren AISI 309 ve Incoloy 800 gibi özel malzemeler kullanılır. Ondülasyonlar dizayn şartlarına göre Tek ve Çok katlı olarak imal edilir. Ondülasyonları, ısıl genleşme kompansatörleri olmanın yanı sıra pompalar, kompresörler ve diğer hareketli parçaların titreşimleri için Titreşim Yutucu olarak da kullanılır. Kısacası titreşim sönümleyicidir. Boru hattının özelliğine göre kompanse edilecek hareket; Eksenel Hareket, Yanal Hareket ve Açısal Hareket olmak üzere 3 temel hareketin ayrı ayrı veya kombinasyonu olarak ifade edilir. Kauçuk kompansatörler kimyasal komposizyonu ve mükemmel şekillendirme tekniği nedeniyle şekillendirme tekniği nedeniyle 40g/cm2 üzerindeki patlama basınçlarında ya da 10 kg/cm2 normal iç basınçlarda kullanılabilirler. Ayrıca 700 mmHg vakuma dayanabildiği gibi emme ve basmada pompa sistemlerinin vazgeçilmez elemalarıdır. Kauçuk kompansatörleri çok yumuşak iskelet yapısı nedeniyle her yöndeki titreşimi ve yoğun sesleri izole ederler, gürültü oluşumun önlerler. Stone Cold Steve Austin Steven James Anderson (d. 18 Aralık 1964), Amerikalı oyuncu, yapımcı ve emekli profesyonel güreşçi. WWE'nin sahibi Vince McMahon'nun sözünü hiç dinlememesiyle ünlüdür. Çoğu defa patronuyla dolaylı yollardan veya doğrudan tartışmış ve kavgaya dönüşmüştür. Fakat birçok başarıya imza atmıştır. Özellikle 30 güreşcinin yer aldığı Royal Rumble turnuvasını 3 defa kazanması büyük başarıdır. Rakiplerini genellikle "Stunner" adını verdiği özel bir hareketle yener. Sürekli bira içer ve bazen püskürtür. Güreşten emekli olduktan sonra bazı filmlerde oynamıştır. Emekli olma sebebi ise artık titremeye başlaması ve doktorunun ona güreşmesi için izin vermemesidir. Emeklilikten sonra profesyonel güreş konusunda başta konuk hakem olmak üzere çeşitli işlerde yer aldı. Steve Austin Cyber Sunday 2007'deki Batista vs The Undertaker maçında hakem olarak yer aldı. Bir sonraki senede yani 2008'de yeniden Cyber Sunday'de Batista vs. Chris Jericho maçında hakem olarak yer aldı. 2009'da WWE Şeref Kürsüsü'ne seçilmiştir. 7 Mart 2011'deki "Raw"'da, WrestleMania XXVII'de yapılacak Jerry Lawler vs Michael Cole maçına özel hakem oldu. Ayrıca WWE 2K16 isimli oyunun kapağında bulunmaktadır. 3 Nisan 2016'daki Wrestlemania 32'de The League of Nations ile The New Day arasında yapılan maçtan sonra maçı kazanan The League of Nations'a Shawn Michaels ve Mick Foley ile beraber saldırmışlardır. !YÄ±l !Ad !Rol Faz uzayı Matematik ve Fizik'te, bir faz uzayı içinde bir sistemin tüm olası durumlarının temsil edildiği bir uzaydır, sistemin her olası durumuna karşılık faz uzayında bir tek nokta vardır. Mekanik sistemler için, faz uzayı genellikle konum ve momentum değişkenlerinin tüm olası değerlerinden oluşur. Konum ve momentum değişkenlerinin zamana göre değişiminin bir fonksiyonunun çizimi bazen bir faz diyagramı olarak adlandırılır. Bununla beraber, bu terim genellikle fiziki bilimlerde kimyasal bir sistemin termodinamik fazlarının dengesini ve birbirlerine dönüşümünü, basınçın, sıcaklıkın ve kompozisyonun bir fonksiyonu olarak gösteren bir diyagram için kullanılır. Bir faz uzayında, her serbestlik derecesi veya sistem değişkeni çok boyutlu bir uzayda bir eksen olarak gösterilir. Sistemin olası her durumu için, veya sistem değişkenlerinin değerlerinin izin verilen kombinasyonları için, çok boyutlu uzayda bir nokta işaretlenir. Bu işaretli noktaların temsili, sistemin durumunun zamana göre ilerlemesiyle benzerdir. Sonunda, faz diyagramı sistemin olabileceği her durumu temsil eder ve diyagramın şekli, aksi halde açık seçik olmayacak, sistemin niteliklerini aydınlatır. Bir faz uzayı birçok boyuttan oluşabilir. Örneğin, birçok molekülden oluşan bir gaz "x", "y" ve "z" konumlarındaki her bir parçacığın, konumu, hızı ve diğer başka özellikleri için ayrı bir boyut gerektirebilir. Klasik mekanikte faz uzayının koordinatları genel koordinatlar q ve onların konjuge eşlenikleri p'dir. Bu uzaydaki sistemlerin istatistiksel grubunun hareketi klasik istatistik mekanik tarafından incelenmektedir. Böyle bir sistemdeki noktaların yerel yoğunluğu Liouville teoremine (Hamiltonian) uymaktadır ve böylece sabit olarak alınabilir. Klasik mekanikte bir örnek sistem bağlamında, sistemin verilen herhangi bir zamandaki faz uzayı koordinatları sistemin tüm dinamik değişkenlerinden oluşmaktadır. Bu yüzden, sistemin geçmişte veya gelecekteki durumunu hesap etmek, Hamilton'un veya Lagrange'ın hareket denkleminin integrasyonuyla mümkündür. Dahası, faz uzayında her bir noktanın kesinlikle bir yörüngede bulunması sebebiyle, hiçbir şekilde faz yörüngeleri kesişmez. Örneğin tek bir parçacığın bir boyutta hareket ettiği basit sistemlerde, iki serbestlik derecesi kadar az serbestlik derecesi olabilir, (tipik olarak, konum ve hız), ve faz tasvirinin bir krokisi sistemin dinamiği ile ilgili niteliksel bilgi verebilir, diyagramda gösterilen Van der Pol osilatörünün sınır-döngüsü gibi. Burada, yatay eksen konumu ve dikey eksende hızı verir. Sistem ilerledikçe, durumu faz diyagramındaki eksenlerden birini izler. Kaos teorisinden klasik bir faz diyagramı örneği de "Lorenz attractor"ü ve "Mandelbrot set"idir. Kuantum mekaniğinde, faz uzayının "p" ve "q" koordinatları bir Hilbert uzayındaki hermitian opetaörlere dönüşürler, fakat alternatif olarak kendi klasik yorumlamalarını da kaybetmezler, bunların sağlanan fonksiyonları yeni cebirsel yollar oluştururlar(Moyal çarpımı, Groenewold'un 1946 yıldız çarpımı). Her bir kuantum mekaniği observable'ı faz uzayında tek bir eşsiz fonksiyona veya dağılıma uyar ve Hermann Weyl tarafından belirtildiği (1927) ve John von Neumann (1931); Eugene Wigner (1932); H J Groenewold (1946) tarafından bunların büyük bir sentezinde belirtildiği gibi tersi de doğrudur. José Enrique Moyal (1949) ile, bunlar kuantum mekaniğinin mantıksal otonom bir reformülasyonu olan faz-uzayı nicelemesini tamamlamıştır.Deformasyon nicelemesi ve geometrik niceleme bunun modern soyutlamalarındandır. Termodinamikte ve istatistiksel mekanik bağlamında, faz uzayının iki anlamı vardır: Makro durumlardan daha fazla mikro durum bulunduğundan, ilk durumdaki faz uzayı genellikle ikinci durumdakilerden daha büyük boyutlardaki bir manifolddur. Açık şekilde, sistemin; moleküllerden veya atomik düzeyden sıcaklık veya sistem basıncına kadar her detayını kaydetmek için daha fazla değişken gerekmektedir. Raynhartsdorf-Şöna Raynhartsdorf-Şöna (Almanca: "Reinhardtsdorf-Schöna") Saksonya eyâletinde bir beldedir. Raynhartsdorf-SchÃ¶na Almanya Ulusal Demokratik Partisi (NPD)'nin kalesidir. 2004 Saksonya Eyâleti Parlamentosu Seçiminde, NPD %23,1 kazandı. Fazilet Vardar Sukan Fazilet Vardar Sukan, Türk Bilim insanı ve mühendis. Ege Üniversitesi, Mühendislik Fakültesi, Biyomühendislik Bölümü kurucu başkanıdır. 1974 yılında İzmir Amerikan Kız Koleji'nden ve 1978 yılında Ege Üniversitesi Mühendislik Fakültesi Kimya Mühendisliği Bölümünden mezun olduktan sonra 1978 -1981 yılları arasında İngiltere University College London’da Biyokimya Mühendisliği alanında Doktora derecesini tamamlamıştır. 1982 yılında Ege Üniversitesi Kimya Mühendisliği Bölümü’ne Yardımcı Doçent olarak göreve başlamış ve sırası ile aynı bölümde 1985’te Biyomühendislik Doçenti, 1992’de Profesör olmuştur. 2000 yılında kuruluşunda öncülük ettiği Biyomühendislik Bölümü Başkanlığına atanmıştır. Bilimsel çalışmalarının yanı sıra 1998 yılında bu yana, Ege Üniversitesi'nin Ar-Ge çalışmalarını ve üniversite-sanayi ilişkilerini koordine eden birim olan Bilim-Teknoloji Uygulama ve Araştırma Merkezi (EBİLTEM) Müdürlüğünü yürütmektedir. Ayrıca üniversite-sanayi ilişkileri, AB destekli projeler ve inovasyon politikaları bağlamında farklı komite ve organizasyonlarda görevlerini sürdürmektedir. NATO, National Science Foundation, British Council Academic Links Scheme, Avrupa Birliği MED-CAMPUS Programı ve Avrupa Birliği 5., 6. ve 7. Çerçeve Programları gibi uluslararası ve DPT, Türkiye Teknoloji Geliştirme Vakfı ve TUBİTAK gibi ulusal desteklerden yararlanarak Tamamlanmış veya devam eden toplam 31 bilimsel ve 19 Bilimsel Politika Projesi mevcuttur. •TÜBİTAK Lise Proje yarışması 1972 yılı üçüncülüğü •IASTE Yurt Dışı Staj Bursu, İsveç 1976 â€¢British Council Fees Support Scheme, 1979-1981 â€¢Jackson Lewis Scholarship (UCL), 1979-1981 â€¢Benson Bequest (UCL), 1980 •TÜBİTAK Yurt Dışı Bilimsel Faaliyetler Bursu, 1985 •TÜBİTAK Teşvik Ödülü (1989). "Biyomühendislik Alanında" •TUSMES 6 ÇP En iyi Proje Başvurusu – Sosyal Sorumluluk Ödülü, 2005 •TUSMES 6 ÇP En iyi Proje Başvurusu – Bilim Kadını Ödülü, 2005 100'ün üzerinde bilimsel yayını, 2 kitabı ve 4 kitap bölümü, çok sayıda bilimsel bildirisi, bilimsel raporu ve güncel basında makaleleri mevcuttur. Yayınlarına 24'ü uluslararası ders kitaplarında olmak üzere 200 kadar SCI atıfı bulunmaktadır. Domowina Domowina (resmî adı: "Zwězk Łužyskich Serbow z.t.", Aşağı Sorbça: "Zwjazk Łužiskich Serbow z.t.", Yukarı Sorbça: "Bund Lausitzer Sorben e. V.", Lehçe: "łużyckich Ojczyzna"), Almanya'daki Sorb azınlığın kimliğini ifade edebilmesi dil, kültür ve geleneklerini koruyup geliştirme, teşvik ve yayma faaliyetleri yürütmek amacıyla kurulan sivil toplum kuruluşlarının çatı örgütüdür. Sorb dilinde vatan anlamına gelen Domowina, 13 Ekim 1912 tarihinde Hoyerswerda'da kurulmuştur. Günümüzde merkezi Saksonya eyaletindeki Bautzen kentinde yer almaktadır. Nazi rejimi sırasında, 1937'de mallarına el konarak yasaklandı. II. Dünya Savaşı sonrasında, 10 Mayıs 1945'te Kamenz'de yeniden kuruldu. Çatısı altında bir araya getirdiği 5 bin 800 üyeli 12 dernek, Domowina'yı yaklaşık 60 bin kişilik Sorb halkının fiili sözcüsü konumuna getirmektedir. Merkezi Göttingen'de bulunan "Tehdit Altındaki Halklar Örgütü"'nün (Society for Threatened Peoples) yanı sıra "Az Kullanılan Diller Avrupa Bürosu" (EBLUL) ve "Avrupa Halk Grupları Federal Birliği" (FUEV) isimli kuruluşlara da üyedir. Sorb Halkının Vakfı Sorb Halkının Vakfı (Sorb dili "Załožba za serbski lud"), Almanya'nın doğusunda yaşayan, resmi azınlık statüsüne sahip Sorblar'ın milli kimliğini ifade eden dil, kültür ve gelenekleri koruyup geliştirme, teşvik ve yayma faaliyetleri yürütmek amacıyla kurulan vakıf. Merkezi Saksonya'nın Bautzen kentinde bulunmakla beraber, Cottbus, Crostwitz, Hoyerswerda ve Schleife'de temsilcilik ve şubeleri bulunur. Vakfa federal devlet ile Brandenburg ve Saksonya eyaletleri maddi kaynak sağlamaktadır. Sorb Halkının Vakfı faaliyetleri söz konusu kaynakla yürütmektedir. Alman federe devleti, Brandenburg ve Saksonya eyalet yönetimleri 2006 yılında Sorb azınlık için toplam 15,6 milyon Euro kaynak ayırmıştır. Bu rakamın 7,6 milyonu federe devlet, 5,5'i Saksonya, 2,6 milyonu ise Brandenburg tarafından karşılanmıştır. Bunun dışında, kamu bütçesinden Sorb azınlık için 5,6 milyon Euro ödeme yapılmaktadır. Sorb Halkının Vakfı, resmi web sitesinde maddi kaynaklarının bütün kalemlerini açıklamaktadır. Kenan Hulusi Kenan Hulusi Koray (d. 1906, İstanbul - ö. 23 Mayıs 1943, Adapazarı) Cumhuriyet döneminde kurulan Yedi Meşaleciler adlı topluluk üyesi ve hikâyeci yazar 1906'da İstanbul'da doğdu. İstanbul Erkek Lisesi'ni bitirdi. İstanbul Üniversitesi Edebiyat Fakültesi’nde okumaya başladı. Servet-i Fünün dergisinde yayımladığı öykülerle