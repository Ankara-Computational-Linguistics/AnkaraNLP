Bugün sayıları 50.000'i geçmeyen İtalyan Yahudileri 1904 ile 1914 yılları arasında Filistin toprakları'na göç etmiştir. Kudüs'te bir İtalyan sinagogu ve kültür merkezi bulunur. Ayrıca İstanbul'da da 1800'lerde inşa edilmiş (1931'de yıkılıp tekrar inşa edilmiş) bir İtalyan Sinagogu bulunur. Castra Castra , (tekil castrum) Antik Romalılar tarafından askeri savunma amaçlı olarak etrafı çevrilmiş araziler ya da binalar için kullanılan isim. Roma Ordugâhı ve Roma Kalesi yerine genellikle castra sözcüğü kullanılır. Relapse Relapse, Amerikalı rap müzik sanatçısı Eminem'in altıncı stüdyo albümüdür. Albüm Interscope Records ile yan kuruluşları Aftermath Entertainment ve Shady Records etiketiyle ilk kez 15 Mayıs 2009'da ve ardından 19 Mayıs 2009'da Amerika Birleşik Devletleri'nde yayımlandı. "Relapse", Eminem'in 2004 yılındaki "Encore" albümünden bu yana piyasaya çıkarttığı ilk albümüdür. Albümdeki parçaların tamamına yakınının yapımcısı, Eminem'in kariyerinin başından bu yana yapımcılığını üstlenen Dr. Dre'dir. Ayrıca albümün ilk teklisi olan "Crack a Bottle"da 50 Cent ile birlikte konuk sanatçı olarak yer aldı. "We Made You" teklisi Amerikan müzik listesinde ilk ona girmeyi başardı. Ardından gelen diğer tekliler "3 a.m.", "Old Time's Sake" ve "Beautiful", ABD listesinde ilk kırka girdi. "Relapse" albümü yayımlandığı ilk hafta ABD çapında 608.000 ve dünya çapında bir milyonu aşkın kopya satışına ulaştı ve ABD "Billboard" 200 listesine zirveden giriş yaptı. 2005 yılından bu yana, Eminem diğer rap sanatçılarının, özellikle sahibi olduğu Shady Records şirketine bağlı sanatçıların yapımcılığını üstlenmek üzere kariyerinde bir mola vermeyi amaçlıyordu. Bu mola, Eminem'in yorgunluğu ve uyku hapı bağımlılığı nedeniyle 2005 yılında Anger Management Tour'un Avrupa ayağında ortaya çıktı. Sonraki yıl, eski karısı Kimberly Scott ile yaptığı ikinci evliliği on bir hafta sonunda noktalandı. Bu sıralarda, Eminem'in en yakın arkadaşı ve rapçi DeShaun "Proof" Holton Detroit'te bir gece kulübü çıkışında karıştığı bir kavgada öldürüldü. Tüm bunların sonucunda, Eminem reçeteli ilaçlar kullanmaya başladı ve dış dünyadan giderek uzaklaştı, zira evinden nadiren çıkıyordu ve nadiren dışarıda görülüyordu. Yaklaşmakta olan bir Eminem albümü hakkındaki ilk spekülasyonlar, 2007 yılı ortalarında 50 Cent ve Stat Quo'nun beyanlarıyla ortaya çıktı. Ayrıca D12 üyesi olan Bizarre, grubun üçüncü stüdyo albümünün askıya alındığını çünkü Interscope Records'un ilk önce Eminem'in albümünü yayımlamak istediğini ifade etti. Yıl sonunda, Shady Records ile ilişkili sanatçılardan bazıları –The Alchemist, Bishop Lamont, Cashis ve Obie Trice–, Eminem'in yeni bir albüm üzerinde çalıştığını farklı zamanlarda doğruladılar. Eminem, 12 Eylül 2007'de WQHT Hot 97 adlı radyo istasyonunda bir programa katıldı ve muallakta olduğunu, yakın gelecekte yeni bir albüm yayımlamak konusunda kararsız olduğunu ifade etti. Ayrıca her gün stüdyoda olduğunu, bazı kişisel şeylerle uğraştığını ve stüdyo çalışmaları sayesinde bunlardan kurtulduğunu da sözlerine ekledi. Bununla birlikte, Aralık 2007'de Eminem, aşırı dozda uyuşturucu kullanımı nedeniyle hastaneye kaldırıldı. 2008 yılı başında Eminem, geri gelen bağımlılığından kurtulmak için on iki adım programına alındı ve 20 Nisan 2008 tarihinden beri ölçülü davrandığını söyledi. Uyku hapı bağımlılığı tedavisinden sonraki iki yıl boyunca Eminem, Bass Brothers'tan Jeff Bass ile birlikte yirmi beş parça üzerinde çalıştı. Proof'un ölümü Eminem'in bir süre şarkı yazamamasına neden oldu ve Eminem yazdıklarının kayda değer olmadığı düşüncesindeydi. Bunu telafi etmek için Bass, Eminem'in yazdığı her bir satırdan sonra ara vererek yazmaya devam edeceği bir yönteme başvurdu. Yapımcılığını Eminem'in üstlendiği "Beautiful", "Relapse" albümünde yapımcısı olduğu ve bağımlılık döneminde kaydettiği tek şarkıdır. Eminem 2007'de, Bass Brothers'ın da bünyesinde bulunduğu 54 Sound ekibinin kayıt stüdyosuyla ilişkisini sonlandırdı ve Ferndale, Michigan'daki Effigy Studio'yu satın aldı. Eylül 2007'de, albüm kayıtlarına Dr. Dre ile devam etti. Dr. Dre ile çalışması, Eminem'in prodüksiyondan çok şarkı sözlerinin yazımına odaklanmasını sağladı. Albüm kayıtları bir yıl kadar Effigy Studio'da devam etti, ardından Eylül 2008'de Orlando, Florida'ya taşındı. Şarkı yazma süreci, Dr. Dre'nin hazırladığı ritimlerden birini bir CD içinde Eminem'e vermesiyle başladı. Rapçi, stüdyoda kendine ayırdığı odada Dre'nin oluşturduğu altyapıları dinledi ve en çok etkilendiklerini seçti. Daha sonra, Dr. Dre ve ekibi yeni müzik yaparken, Eminem de sözleri yazdı. Yeterli miktarda söz yazdığına inanan Eminem, bunları kaydetmeye başladı. Ancak daha sonra sesini kaydeden rapçi, yeni şarkılar için yeniden söz yazmaya başladı. Şarkı yazma süreci altı ay devam etti ve Eminem'in ikinci bir albüme yetecek kadar söz yazmasını sağladı. Kayıt süreci boyunca, "Relapse" için kaydedilen parçalardan bazıları internete sızdırıldı. Bunlardan biri, "Crack a Bottle"ın tamamlanmamış hâliydi. Şarkıya Dr. Dre ve 50 Cent'in vokalleri de eklendi ve şarkı, Ocak 2009'da tamamlandı. İngiliz gazetesi "The Independent"'e göre, albüm kayıtları Şubat 2009'da gizlilik içinde tamamlandı. Bu süreçte, Interscope Records şirketinin çok uluslu sahibi Polydor Records da albümle ilgili bilgi vermedi. 23 Nisan'da Eminem, kendisinin ve bir ihtimal Dr. Dre'nin, "Relapse" albümünün son kopyasına sahip tek kişiler olacaklarını belirtti. Yine menajeri olan Paul Rosenberg, Eminem'in kayıt şirketlerinin, çeşitli kötüye kullanımlardan kaçınmak için albümün kopyasına, yayımlanma tarihinden bir ay öncesine kadar sahip olamadıklarını ekledi. "Relapse" albümünün kapağı ilk kez Eminem'in Twitter hesabında 21 Nisan 2009'da yayımlandı. Kapakta rapçinin yüzü ve binlerce hapla oluşturulmuş bir kompozisyon bulunmaktadır. Kapağın sol alt köşesindeki etiket, Dr. Dre'nin Eminem için yazdığı bir ilaç reçetesini andırmaktadır. MTV News'ten Gil Kaufman albüm kapağının, Eminem'in uyku haplarıyla mücadelesini ve bağımlılığını ortaya koymakta olduğunu ifade etti ve onun sanatında kişisel konuları işleme alışkanlığından izler taşıdığını da ekledi. Albüm kitapçığı da bir ilaç reçetesi tasarımına sahiptir. Kitapçığın arka yüzünde Proof'a bir ithaf bulunmaktadır. Eminem, bu paragrafta iyi olduğunu, ona bir şarkı yazmayı denediğini ancak hiçbir şeyin yeterince iyi gelmediğini ve bu nedenle tüm albümü ona ithaf ettiğini anlatmaktadır. Üzerinde gri zemine kırmızı harflerle "Push Down & Turn" yazılı olan CD, bir ilaç kutusu kapağını temsil etmektedir. 2007 yılında, Shady Records rapçisi Cashis, albümün adının "King Mathers" olacağını ifade etti ve albümün o yıl sonunda yayımlanacağını da ekledi. Bununla birlikte, Eminem'in reklâmcısı Dennis Dennehy bunu yalanladı: "2007 yılı içinde yayımlanması planlanan bir albüm olmadığı"nı belirten Dennehy; albümün adıyla ilgili bilgi vermedi. Sonraki bir yıl içinde albümle ilgili hiçbir resmî açıklama yapılmadı. 15 Eylül 2008'de, Eminem'in "The Way I Am" adlı otobiyografisini kutlamak için Shade 45 radyosunda düzenlenen bir etkinlikte Eminem, "Relapse" adında bir stüdyo albümü yayımlamayı planladığını ifade etti. Ayrıca bu partide "I'm Having a Relapse" adında bir parça seslendirdi. Ekim 2008'de yayımlanan "Rolling Stone" dergisinde, albümün tesadüfi bir şekilde Şükran Günü olan 27 Kasım 2008'de Virgin Megastores üzerinden yayımlanacağı bilgisi yer aldı. 27 Ekim'de, bir Interscope Records sözcüsü albümün belli bir yayım tarihi olmadığını ve hiçbir internet sitesine gönderilmiş bir yayımlanma tarihi bulunmadığını açıkladı. "Total Request Live" programının 16 Kasım 2008'de yayımlanan finaline telefon bağlantısıyla katılan Eminem, "Relapse" albümünü 2009 yılının ilk çeyreğinde piyasaya süreceğini, şu anda albüme koyacağı şarkıları seçme sürecinde olduğunu açıkladı. İnternete sızdırılmasına rağmen, "Crack a Bottle" parçası 2 Şubat 2009'da dijital promosyon tekli olarak yayınlandı ve "Billboard" Hot 100 listesinde zirveye oturdu. Aynı zamanda Eminem'in menajeri Paul Rosenberg, parça için Syndrome yönetmenliğinde bir video klip çekildiğini ve video klibin Mayıs-Haziran aylarında yayınlanacağını belirtti. Parçanın internette yayınlanması, parçanın "Relapse" albümünde yer alıp almayacağı tartışmalarını da beraberinde getirdi. Universal Music Group düzenlediği bir basın açıklamasında, parçanın albüm içeriğinde yer alacağını açıkladı. Daha sonra düzenlenen benzer basın açıklamalarıyla Universal Music Group şirketi, albümün yayımlanma tarihlerini de kamuoyuna duyurdu. Albümün ilk kez 15 Mayıs'ta Hollanda ve İtalya'da, 18 Mayıs'ta birçok Avrupa ülkesiyle birlikte Brezilya'da ve 19 Mayıs'ta Amerika Birleşik Devletleri ve Avustralya'da piyasaya sunulacağı duyuruldu. Buna ek olarak, Eminem'in aynı yıl "Relapse 2" adında bir albüm daha yayımlanacağı açıklandı. Eminem, Dr. Dre ile birlikte önemli miktarda müzik ürettiklerini ifade etti. "Crack a Bottle"ın internette yayınlanmasından sonra, "We Made You" parçasının video klibi 7 Nisan'da Joseph Kahn yönetmenliğinde çekildi ve çeşitli MTV ağlarında 13 Nisan'da yayınlandı. 28 Nisan'da, "3 a.m." dijital ortamda tekli olarak satışa sunuldu. "3 a.m." için Syndrome tarafından Detroit'te çekilen video klip, ilk kez 2 Mayıs'ta Cinemax kanalında yayınlandı. Albümün yayımlanmasından kısa bir süre önce iki tekli daha iTunes üzerinden piyasaya sürüldü: 5 Mayıs'ta "Old Time's Sake" ve 12 Mayıs'ta "Beautiful". "Relapse"in "Relapse: Refill" adını taşıyan yeni sürümü 21 Aralık 2009'da yayımlandı. Daha önce yayımlanan ve "More Than a Game" filminin müziği olan "Forever" ile "DJ Hero" adlı video oyunu için kaydedilen "Taking My Ball"un yanı sıra beş yeni parça daha bu sürümde yer aldı. "Elevator" ve "Hell Breaks Loose" parçaları 15 Aralık'ta iTunes üzerinden satışa sunuldu. Ayrıca albümdeki yedi yeni parçanın her biri "Billboard" Hot 100 listesine giriş yaptı. Albüm eleştirmenlerden "karışık veya ortalama" yorumlar aldı. Albüm, Metacritic'ten 100 üzerinden 58 puan aldı. Diğer taraftan, "Rolling Stone" dergisi albüm için "daha acılı, dürüst ve hayatî bir kayıt" yorumunda bulundu ve albümü Eminem'in dördüncü stüdyo kaydı "The Eminem Show" ile aynı seviyede değerlendirdi. Allmusic'ten Stephen Thomas Erlewine, albümü "müzikal olarak öfkeli, yoğun ve dramatik" olarak tanımladı ve "akışı çok iyi, kelimeleri çok keskin, uzun süren saplantı ve nefsinden başka bir şeyi hedef göstermeyi dilemesi terbiyesizce görünüyor." yorumunda bulundu. "The Daily Telegraph" dergisi, albümü Eminem'in hap bağımlılığını ve aşırı kullanımını göstermedeki dürüstlüğünden dolayı övdü. "Entertainment Weekly" dergisi albüme A- verdi. Öte yandan, PopMatters'tan Alan Ranta, "çılgın olmak, özellikle basmakalıp bir koruma altına sığınılmadığında, bunun gibi şovenist nefret içeren bir konuşmayı affettirecek kadar yeterli bir neden değil. Sonuç olarak Relapse, parlak cilalanmış bir eski kafalı bir gübreden fazlası değil. Ayrıca çoğunluğun aklının gittiği yerle uyuşmuyor." şeklinde bir yorum yaptı. Albüm, piyasaya çıktığı ilk hafta 608.000 kopya sattı ve "Billboard" 200 listesine zirveden giriş yaptı.. Albüm, bu yılın en iyi açılışını yapmakla kalmadı, Ekim 2008'de AC/DC'nin "Black Ice" albümünün 784.000 olan ilk hafta satışına en çok yaklaşan albüm oldu. Albüm ayrıca birçok ülkenin listesine bir numaradan giriş yaptı; platin plak kazandığı Avustralya, Belçika, Birleşik Krallık, Danimarka, İrlanda, Japonya, Kanada, Norveç ve altın plak kazandığı Yeni Zelanda. Ayrıca Almanya, Hindistan,İtalya, İspanya ve İsveç listelerine de ilk beşten giriş yapmayı başardı. Amerika Birleşik Devletleri'nde ikinci haftasında 211.000 adetlik satış yapan "Relapse", bir numaradaki yerini korudu ve iki haftada 819.000 kopya satışına ulaşarak yılın en çok satan beşinci albümü oldu. Üçüncü haftasında 141.000 adet kopya satan albüm, iki numaraya geriledi ve üç haftada toplam 962.000 adetlik satış rakamı elde etti. "Relapse" dördüncü haftasında 87.000 kopya satarak üç numaraya geriledi. ABD'deki toplam satış rakamı 1.050.000'i bulurken; dünya çapında 1.850.000 adetlik kopya satışına ulaştı. Piyasadaki beşinci haftasında 72.000 kopya sattı ve ABD'deki satış rakamı 1.122.000'e ulaştı. Tüm şarkıların isimleri, notlar, örneklemeler, yazarlar ve yapımcılar, albüm kitapçığından alındı. Tüm şarkı sözleri Eminem'e aittir. Bestecilerin isimleri aşağıda yazılıdır. Ä°zlandaca isimler İzlandaca isimler Avrupa'daki pek çok aile isim sisteminden, aile geçmişini yansıtmak yerine doğrudan babayı (veya anneyi) yansıtması nedeniyle farklılık gösterir. İzlanda, Norveç, İsveç, Danimarka (Faroe Adaları) gibi İskandinav ülkelerle aynı kültürel mirası paylaşır. Buna rağmen İzlandalılar diğer İskandinavlardan farklı olarak eskiden tüm İskandinavya'da kullanılmakta olan geleneksel isim sistemini kullanmaya devam ettiler; Faroe Adaları'nda da yeniden bu sistem kullanıma geçmiştir. İzlanda'da soyadı yoktur. Bir insanın sonismi babasına verilen ismi (babaadlı) veya bazı durumlarda anne ismini (anaadlı) gösterir. Bazı soyadları İzlanda'da bulunsa da, bunlar çoğunlukla yabancı kaynaklı veya sonradan alınmış olanlardır. Aile isimlerini miras alan önemli İzlandalılar arasında eski başbakan Geir Haarde, futbol yıldızı Eiður Smári Guðjohnsen, aktris Kristbjörg Kjeld ve film yönetmeni Baltasar Kormákur Samper sayılabilir. 1925 yılından önce, yeni aile isimleri almak yasal idi; Bunu yapan İzlandalılardan biri de Nobel Ödülü sahibi yazar Halldór Laxness'dir. 1925 yılından beri hiç kimse (miras yoluyla) yasal hakka sahip olmadıkça soyadı alamıyor. Daha önce İzlanda'da kullanılmamış olan ilk isimler de kullanılmadan önce İzlandaca İsimlendirme Komitesi tarafından onaylanmalıdır. İsimlerin kabulü için kriter bu isimlerin İzlandacaya kolayca eklenip eklenemeyeceğidir. İlk olarak bunlar içinde yalnızca İzlanda alfabesinde bulunan harfler olmalıdır. İkinci olarak gramer hallerine göre değiştirilmiş olmasıdır (Türkçedeki ünlü uyumu gibi). Örnek olarak, ismi "Jón Einarsson" olan bir adam var ve "Ólafur" adında bir oğlu var. Ólafur'ın son ismi babası gibi "Einarsson" olmayacaktır; "Jónsson" olacaktır. ""Son"", İzlandacada erkek çocuk anlamına gelir. (Jóns + son = Jón'un oğlu) Aynı uygulama kız çocuk için de geçerlidir. Jón Einarsson'un kızı Sigríður Einarsson ismini almaz; Jónsdóttir ismini alır. ""Dóttir"", İzlandacada kız çocuk anlamına gelir. (Jóns + dóttir = Jón'un kızı) İzlandacadaki "tt" yumuşaktır ve ""dóttir"" Almancadaki ""tochter"" gibi telaffuz edilir. Bazı durumlarda, bir kişinin sonismi ebeveyninin ilk ismi yerine orta isminden türetilir. Örneğin Jón, Hjálmar Arnar Vilhjálmsson'un oğlu ise, ya Jón Hjálmarsson (Jón, Hjálmar'ın oğlu) veya Jón Arnarsson (Jón, Arnar'ın oğlu) olur. Bunun sebebi ebeveynin ilk isim yerine ikinci isim ile çağrılmayı tercih etmesidir ve oldukça yaygındır. Ayrıca ebeveynin ikinci isminin çocuğun ismine daha uygun olması nedeniyle de olabilir. Aynı toplulukta kendi isimleri ve baba isimleri birbirlerinin aynı olan insanlar babalarının ismi ile ayırt edilirler. Örneğin Jón Þórsson Bjarnarsonar (Jón, Bjarni oğlu Þór'un oğlu) veya Jón Þórsson Hallssonar (Jón, Hallur oğlu Þór'un oğlu). Bu yöntem ikinci adların kullanımı sebebiyle yaygın değildir. İzlanda'nın çoğunluğu babanın adını taşır ancak bazı hallerde anne adı kullanılır. Bazen çocuk veya yasal ebeveyn baba ile sosyal bağları bitirmek ister. Bazı kadınlar bunu kendilerini sosyal ifade yolu olarak görürler, bazıları ise tarz olarak seçerler. Bütün bu durumların hepsinde uygulama aynıdır: Ólafur, Bryndís'in oğlu, Ólafur Bryndísarson ("Bryndíş oğlu") ismini alır. Anaadlı tanınmış bir İzlandalı futbolcu Heiðar Helguson, Helga'nın oğlu Heiðar. Bir başkası ise Guðrún Eva Mínervudóttir, Guðrún Eva, Mínerva'in kızıdır. Ortaçağ'dan kalma bir örnek de şair Eilífr Göðrúnarson'dur. Bazı İzlandalılar hem anaadlı, hem de baba adlıdır. Reykjavik'in eski belediye başkanı Dagur Bergþóruson Eggertsson bu duruma örnek olarak gösterilebilir. İzlanda'da telefon rehberi gibi alfabetik isim listelerinde sıralama soyada göre değil ilk isme göre yapılmaktadır. Telefon rehberlerinde bu nedenle oluşacak belirsizlikleri ortadan kaldırmak için ayrıca meslekler de listelenir. İzlanda'nın nüfusunun az oluşu, örneğin İzlanda tarzı babaadlarının kullanıldığı (örneğin "Ivan Petrovich") Rusya'nın tersine bu sorunu daha basite indirger. Rusya'da büyük şehirlerdeki yoğun nüfus asıl soyadlarının kullanımını zorunlu hale getirmiştir İzlandalılar kişilere resmi olarak ilk adlarıyla hitap eder. Örneğin eski başbakan Halldór Ásgrímsson bir başka İzlandalı tarafından "Sayın Ásgrímsson" olarak çağrılmaz; geçerli olan ilk adın veya ad ve soyadın beraber kullanımıdır. İzlanda kültüründe bir İzlandalının soyadı, isminin bir parçası değil, en yakın soy bağlantısının kısa bir tanımıdır. Örneğin Halldór Ásgrímsson Ásgrímur'un oğludur. Bu duruma göre aynı grupta Jón adına sahip iki kişi varsa ve isimleri Jón Einarsson ve Jón Þorláksson ise Jón Einarsson "Jón Einars", Jón Þorláksson ise "Jón Þorláks" olarak çağrılır. Biri aynı ada sahip bu iki kişi ile aynı anda konuşmaktaysa "son" uzantısını kullanmaya gerek yoktur; yaygın olmasa da, bu durumda baba ismi bir lakap olarak kullanılabilir. Resmi hitap tarzının başka bir şekli de İzlandalı şarkıcı ve aktris Björk'dür. "Björk" genelde Bono veya Sting gibi artistin sahne adı sanılmaktadır. Aslında Björk basitçe Björk Guðmundsdóttir'in ilk ismidir ve bu da herhangi bir İzlandalının ona resmi ya da değil hitap şeklidir. Bu yüzden şayet bir ropörtajcı Björk'e karşı İngilizcedeki hitap tarzını kullanmak isterse, "Miss Björk" gayet uygun olacaktir. Herkesin babaadını kullanmasının bir sonucu olarak, bir aile çeşitli sonisimlere sahip olacaktır: ebeveynler Jón Einarsson ve Bryndís Atladóttir ise çocukları Ólafur Jónsson ve Sigríður Jónsdóttır olabilir. Anaadlı iseler bu örnekteki çocuklar Ólafur Bryndísarson ve Sigríður Bryndísardóttır olacaktır. İzlanda isim sistemi bazen yurtdışına seyahat eden ailelerde sorunlara yol açmaktadır. Özellikle küçük çocuklarla seyahat ederken İzlandalı olmayan gümrük personeli (Kuzey milletlerinden olanların dışında) bu uygulamadan habersizdirler. Publius Flavius Vegetius Renatus Publius Flavius Vegetius Renatus, Geç Roma İmparatorluğu döneminde yaşamış antik yazar. Günümüze ulaşan, "Epitoma rei militaris" (aynı zamanda "De Re Militari" olarak da bilinir) ve "Digesta Artis Mulomedicinae" (bir veterinerlik kılavuzu) adlı iki eseri dışında hakkında çok az şey bilir. Tutarçela Tutarçela , (Gürcüce: თუთარჩელა ; Lazca: თუთარჩელა (ay ışığı) ; Latin alfabesiyle: Tutarçela), 2004 yılında Rustavi'de, bayan Tamar Buadze öncülüğünde kurulan ve 13 kişiden oluşan kızlar korosu. Gruptaki kızların çoğu Tiflis Devlet Konservatuvarı'ndan mezun olmuştur. Grup, genel olarak Gürcü müziği olmak üzere çeşitli ülkelerdeki müzikleri de seslendirmektedir. Repertuvarlarının büyük bir kısmını Tamar Buadze tarafından düzenlenen Lazca şarkıları oluşturmaktadır. Unutulmaya yüz tutmuş olan Lazca şarkıları toplamışlar ve şarkıları geleneksel çok sesli Gürcü müzik tarzıyla seslendirmişlerdir. Borderless Cameron Cartio'nun 2005 seneli Sony BMG/Avang müzik etiketiyle çıkan bir albüm.Albüm'ün yapımı kardeşi Alec Cartio ve arkadaşı Marcus Engel tarafından üstlendi. Cheb Khaled'in düeti bu albümdedir. 2005'te Melodifestivalen'e katıldı söylediği Roma şarkısı ile 1.oldu. Lübnan, Mısır ve Suudi Arabistan'da "EMI Arabia" etiketiyle piyasaya çıktı. Onager Onager, adını yaptığı geri tepme hareketinin onager olarak bilinen yaban eşeği tepmesine benzemesinden alan klasik sonrası Roma kuşatma makinesi. Atış yapabilmek için gerekli enerjiyi genellikle bükülmüş bir ipten elde edilen burulma basıncı ile sağlayan Katapult türüdür. Onagerler, Roma İmparatolruğu ordularının kale ya da yerleşim yeri kuşatmaları için kullandığı ana silahlardan biriydi. Genellikle yanıcı bir maddeyle kaplı büyük taş ya da kayalar fırlatmak için kullanılırdı. Varujan Karabetyan Varujan Karabetyan (Ermenice: Վարուժան Կարապետեան; 7 Mart 1954, Kamışlı, Suriye - 29 Ocak 2019); 1983 Orly Havalimanı saldırısını düzenleyen, ilgili Fransız mahkemesi tarafından yargılanıp suçlu bulunan ve müebbet hapse mahkûm olup 17 yıl sonra salıverilen ASALA militanı. Karabetyan, 1954 yılında Suriye'nin Kamışlı kasabasında doğdu. 15 Temmuz 1983 tarihinde Paris'in Orly Havalimanı'ndaki Türk Hava Yolları'nın bilet satış ofisine karşı bombalı saldırı düzenlemesi nedeniyle, Fransız polisi tarafından tutuklanmış ve bombayı kendisinin yerleştirdiğini itiraf etmiştir. Bombalı saldırı sekiz kişinin ölümüne, 55 kişinin yaralanmasına neden olmuştur. Créteil'de yapılan mahkeme sırasında, Garabedyan önceki itirafını inkar etmiştir. Fakat 3 Mart 1985 tarihinde suçlu bulunmuş ve ömür boyu hapis cezasına çarptırılmıştır. 17 yıl hapiste kaldıktan sonra 2001'de Ermenistan'a sınırdışı edilmek şartıyla tahliye olmuştur. Erivan Belediye Başkanı Robert Nazaryan, Karabetyan'a iş ve ev verileceğine söz vermiştir. Erivan'da Karabetyan Ermenistan Başbakanı Andranik Markaryan tarafından kabul edilmiş ve Markaryan, Karabetyan'ın serbest bırakılmasından dolayı mutluluk duyduğunu belirtmiştir. Karabetyan 29 Ocak 2019'da 64 yaşında ölmüştür. Sahel Sahel, Sahil veya Sahil Kuşağı (Arapça ساحل, "sāḥil", yarı kurak Sahra sınır veya sahanlığında tropik ve alttropik otlaklar ve çalılıklardan oluşan savanalardır. Kuzeyde Sahra'dan güneyde daha az kurak olan Sudan bölgesine (aynı ismi taşıyan Sudan ülkesi ile karıştırılmamalıdır) geçişi oluşturan steplik ekobölgedir. Sahil batıda Atlantik Okyanusu'ndan doğuda Kızıldeniz'e uzanan genişliği birkaç yüz kilometreden bin kilometreye kadar değişen ve 3,053,200 kilometrekare alanı kaplayan 3862 km uzunluğundaki bir şerit halinde devam eder. Yarı-kurak çayırlardan, savanalardan, steplerden ve dikenli çalılıklardan güneyde ormanlık Sudan savanası ve kuzeyde Sahra arasındaki geçiş ekobölgesidir. Günümüzde Sahil'in geçerli olan çeşitli tanımları vardır. Bu tanımlar, Sahil'in sınırlarını belirlerken örneğin metrekareye düşen yıllık yağış oranını, belli bir bitki (örneğin Akasya ağacı) örtüsünü veya coğrafi olarak farklılık gösteren doğal türler ve karakteristik toplulukları (ekobölgeyi) temel alırlar. Günümüzde Sahil ülkeleri Senegal, Moritanya, Mali, Burkina Faso, Nijer, Nijerya, Çad, Sudan,ve Eritredir. Arbeit macht frei Arbeit macht frei; "çalışmak özgürlük getirir", "çalışmak özgür kılar", "çalışmak insanı özgürleştirir" anlamlarına gelen bir Almanca deyiştir. Slogan, birçok Nazi toplama kampının girişinde yer almasıyla ün kazanmıştır. Alman yazar Lorenz Diefenbach, "'" ifadesini 1872 yılında yazdığı kitabının başlığı olarak kullanmıştır. Slogan, Weimar yönetimi tarafından 1928 yılında resmileştirilmiş ve Orta Çağ'dan kalma "'" ("Kent havası özgürleştirir") deyişinin yerine kullanılmaya başlamıştır. Deyiş, 1933 yılında iktidara gelen NSDAP (Nazi Partisi) tarafından da kullanılmıştır. Birçok Nazi toplama kampının girişinde yer alan ""Arbeit macht frei"" sloganı "sonsuz çalışmanın ruhsal özgürlüğü sağladığı" savını desteklemektedir. Almanya'daki birçok kurumsal yapının girişinde sloganlar bulunmaktadır ancak bu deyiş, toplama kampları müfettişi General Theodor Eicke tarafından uygulamaya konmuştur. Slogan, Auschwitz I'in de içinde bulunduğu birçok yerde varlığını sürdürmektedir. BBC tarihçisi Laurence Rees, "Auschwitz: Yeni Bir Tarih" adlı yapıtında yazının buraya komutan Rudolf Höß tarafından yerleştirildiğini belirtmektedir. Auschwitz'teki yazıda "B" harfinin üst bölümü daha geniştir. 1920'lerde üretilen farklı sans serif yazı biçimleri bu yazıyı örnek almaktadırlar. Slogan; Dachau Toplama Kampı, Gross-Rosen, Sachsenhausen ve Theresienstadt getto kampında da göze çarpmaktadır. Buchenwald'da kullanılan yazı ise "Jedem das Seine" ("Herkes hak ettiğini bulur")'dır. Avusturyalı politik kabare yazarı Jura Soyfer ve besteci Herbert Zipper, Dachau Toplama Kampı'nda geçirdikleri süre içinde "Dachaulied" (Dachau Şarkısı) adlı yapıta imza atmışlardır. Haftalar boyunca kampın giriş kapısından girip çıkan bu sanatçılar, ""Arbeit macht frei"" yazısının kendilerini aşağıladığını düşünmüş ve bu deyişi şarkıda alaylı bir biçimde kullanmışlardır. Thomas Huckle Weller Thomas Huckle Weller (d. 15 Haziran 1915, Ann Arbor, Michigan; ö. 23 Ağustos 2008, Needham, Massachusetts) Amerikalı bakteriyolog, virolog ve parazitolog. Weller kızamıkçık patojenini izole etmeyi başaran ilk bilim adamıydı. Frederick Chapman Robbins ve John Franklin Enders ile beraber çocuk felcine karşı buldukları aşı için 1954 yılında Nobel Fizyoloji veya Tıp Ödülünü aldılar. NGC 457 NGC 457, Kraliçe takımyıldızı yönünde bulunan bir açık yıldız kümesi. William Herschel tarafından 18 Ekim 1787 tarihinde keşfedilmiştir. Güneş'ten yaklaşık olarak 9.000 ışık yılı uzaklıkta olan küme, 100'ün üzerinde yıldız içermektedir. Çıplak gözle de görülebilen Phi-1 Cassiopeiae (kadri 5) ve Phi-2 Cassiopeiae (kadri 7) bu küme içindedir. Küme, büyüklükleri 12 ile 15 arası olan 150 yıldız içeren zengin bir alana sahiptir. Berberi dilleri Berber dilleri (yerel adı: Tamazight) Fas, Cezayir, Tunus, Libya, Mısır (Siwa), ile Mali ve Nijer'deki küçük Berber toplulukları tarafından konuşulan birbiri ile yakın akraba olan bir diller grubudur. Nispeten seyrek bir toplulukta Sahara ve Sahel'in kuzeyine doğru uzanır. Afro-Asyatik diller ailesindendir. Birbiri ile çok yakın olan kuzey Berber dillerini konuşanlar arasında bunları tek bir standard altında birleştirmek için bir hareket vardır. Geleneksel olarak Orta Fas Tamazigti'ni işaret eden Tamazigt adı da bu standard Berberce dilini veya tüm Berberce için kullanılır ancak kullanım ceşitlilik gösterir ve pek çok Berber kendini Tamazigt olarak tanımlamaz. Berber dilleri arasında Orta Fas Tamazigti, Tarifit Berbericesi (kuzey Fas), Kabili dili(Cezayir) ve Taşelit (orta Fas) sayılabilir. Berber dilleri ceşitli işgallerle kesintiye uğramasına rağmen, 2000 yıldan fazla bir süredir bir yazı diline de sahiptirler. İlk olarak Tuaregler tarafından hala kullanılmakta olan Tifinag alfabesiyle yazılmıştır. En eski yazılı metin ise M.Ö 200 yılına aittir. Daha sonra 11. ve 16.yy yılları arasında Arap alfabesi (özellikle Fastaki Şilha). 20.yy dan sonra da özellikle Kabililer tarafından Latin alfabesi ile yazılmaya başlamıştır. Fas'ta Tifinag alfabesinin bir türü yakınlarda resmîleştirilmiştir. Latin alfabesi Cezayir'de yarı-resmî ve Mali ve Nijer'de resmî durumdadır. Yine de Mali ve Nijer'de hâlen yaygın olarak Arapça ve Tifinag kullanılmasına karşın Fas'ta ve Cezayir'in çeşitli bölgelerinde Latin alfabesi giderek daha fazla kullanılmaktadır. Mağripin tamamen hürriyetine kavuşmasından sonra çoğu ülke temel olarak Fransızcanın eğitimde ve okuma yazmada baskın dil olmasını kaldırmak için değişen derecelerde bir Araplaşma politikası sürdürmüşlerdir. Fakat bu politikalar Amazig/Berber dillerini yasaklamış ve bastırmıştır. Bu çabalara Fas ve Cezayir'de yaşayan Berberler özellikle Kabililer tarafından karşı çıkılmıştır ve her iki ülkede de bazı okullarda bu dille eğitime yer verilmesi ve Berber dilini resmî dil olmasa da milli dil olarak tanınması ile çözüme ulaştırılmaya çalışılmaktadır. Berber nüfusunun az olduğu Magrip ülkelerinde bu tür önlemler alınmamıştır. Mali ve Nijer'de kısmen Tamaşık dili ile eğitim veren birkaç okul bulunmaktadır. NGC 514 NGC 514, Balıklar takımyıldızı yönünde bulunan bir ara sarmal gökada. William Herschel tarafından 16 Ekim 1784 tarihinde keşfedilen gökada, Samanyolu gökadasından yaklaşık olarak 100 milyon ışık yılı uzaklıktadır. H II çekirdeğe sahiptir. Satıcının Ölümü (film, 1951) Yazar Miller'in 1949 yılında ürettiği Satıcının Ölümü isimli oyundan beyaz perdeye uyarlanmış filmdir. 1952 Altın Küre Ödülleri 1952 Venedik Film Festivali New York Times Critics' Pick 1952 Akademi Ödülleri 1952 Directors Guild of America Awards 6. Britanya Akademi Film Ödülleri 1952 Venedik Film Festivali 1952 Writers Guild of America Award NGC 520 NGC 520, Balıklar takımyıldızı bölgesinde yaklaşık olarak uzaklıkta bulunan çarpışma ve birleşme sürecindeki bir sarmal gökada çiftidir. 13 Aralık 1784 tarihinde William Herschel tarafından keşfedildi. Halton Arp tarafından görüntülenmiş ve Arp 157 olarak "İç emilim ile bozulmuş gökadalar" kategorisi altında Tuhaf Gökadalar Atlası'na dahil edilmiştir. NGC 470 Grubu üyesidir ve H II çekirdeğe sahiptir. NGC 520, fotoğrafta da görülen garip şeklini birleşme sürecinde olan iki gökadaya borçludur. Bu gökadaların, Samanyolu ve komşusu Andromeda Gökadası gibi oldukları düşünülmektedir. Yapılan hesaplar aynı sonucun bizim gökadamız ile Andromeda arasında da olacağını göstermektedir. Başlıktaki fotoğraf, 5 milyar yıl sonra Andromeda'nın çarpmaya başlayacağı Samanyolu'nun başına gelebileceklerin de adeta bir görüntüsüdür. Satıcının Ölümü (anlam ayrımı) Satıcının Ölümü, aşağıdaki anlamlara gelebilir: Tifinag Tifinag ( Yeni Tifinag yazısı ile) başta Tuaregler olmak üzere bazı Berberiler tarafından dillerini yazmak için kullanılan yazıdır. Berberiler Kuzey Afrika'da Nil Vadisi'nin batısında yaşayan yerli halktır. Günlük iletişimde kullanılacak kadar yaygın değildir ancak genellikle politik ve sembolik olarak Berberi kimliğini vurgulamak için kullanılır. Tifinag Ircam adı verilen biraz değiştirilmiş şekli Fas ilkokullarında çocuklara Berberi dilini öğretmek için kullanılır. Dilbilimciler ve tarihçiler bin yıllık Berberi ebcedi olan "Tifinag"i bu ebcedden türetilmiş, seslileri gösteren ve daha fazla sessiz içeren Neo-Tifinag'dan ayırmaya özen göstermektedirler. Eski Tifinag yazısı kuzey Cezayir, Tunus ve Afrika Sahrası'ndaki Tuareg bölgelerinde taşlara ve mezar taşlarına kazınmış olarak bulunmuştur. Neo-Tifinag ise 20. yüzyılda bir kısmı Avrupa'da bulunan Fas ve Cezayirli araştırmacılar tarafından geliştirilip bilgisayarlaştırılmıştır. Eski bir Tifinag versiyonu Kuzey Afrika'da yaşayan Berberi toplulukları tarafından daha yaygın olarak kullanılmakta idi. MÖ 300 ile MS 300 arasından kalmıştır. Geleneksel olarak bu yazı son nida hariç hiçbir sesli içermez. Ancak sessizleri göstermek için bazı öneriler sunulmuştur. Bazı bölgelerde seslileri göstermek için Arapça sesli değişim işaretleri Tifinag karakterleri ile birleştirilmektedir. Nadiren bu yazı Tagdal (Songay dilleri) gibi diğer komsu dilleri yazmak için de kullanılmıştır. INALCO'de profesör olan Salim Çakır, Neo-Tifinag'da bir değişim önermiştir (Tafsut 1990 #14). Son yıllara kadar Latin alfabesini veya Arap alfabesini tercih eden aktivistler yüzünden bu alfabeyi kullanan ne bir kitap ne de bir web sitesi yayınlanmıştır. Ancak web siteleri logoları ve kitap kapaklarında sembolik olarak Neo-Tifinag kullanımı oldukça popülerdir. Ancak Fas'ta Latin ve Arap yazısı arasında 'tarafsız' bir tutum alan kral 2003 yılında Tifinag yazısını kabul etmiştir. Bunun sonucu olarak okul kitapları bu yazı ile yazılmaya başlamış ve bazı okullarda eğitime başlanılmıştır. Fas dışında hiçbir remsi statüsü yoktur. İronik olarak Fas hükûmeti 1980'lerde ve 1990'larda bu yazıyı kullananları tutuklayıp hapse atmıştır. Libya'da yetkililer, kararlı olarak Neo-Tifinag yazısını dükkanlar, ilanlar gibi halka açık yerlerde kullanımını ve gösterimini yasaklamaktadır. Neo-Tifinag, versiyon 4.1.0 dan itibaren Unicode U+2D30 ile U+2D7F arasında kodlanmıştır. 55 karakter tanımlanmıştır ancak tanımlanandan daha fazlası kullanılmaktadır. ISO 15924'te Tfng Neo-Tifinag'a atanmıştır. Çeşitli versiyonlar arası karakter karşılaştırma tablosu: FIBA Dünya Kulüpler Şampiyonası FIBA Yönetim Kurulu, 2010 yılında dünyanın en iyi 8 takımının mücadele edeceği FIBA Dünya Kulüpler Şampiyonası'nı düzenleme kararı aldı. 2010 yılının Ekim ayında gerçekleştirilecek FIBA Dünya Kulüpler Şampiyonası'nın Çin'de yapılması kesinlik kazanmıştır. Chengdu ve Nanjing kentleri bu önemli organizasyon için öne çıkan kentler oldu. Kulüpler Şampiyonası'na FIBA'nın 5 Kıta Şampiyonu ile FIBA Avrupa ile FIBA Amerika'nın finalistleri katılacak. Son kulüpte ev sahipliği yapan şehrin takımı olarak şampiyonaya dahil olacak. 2011 yılından itibaren NBA şampiyonuda turnuvaya davet edilecek. Böylelikle McDonald's Şampiyonasından sonra ilk defa FIBA ve NBA takımları resmi maçlarla karşı karşıya gelecektir. FIBA 1966-1987 yılları arasında 20 yıl boyunca Kıtalararası Dünya Şampiyonası düzenlemiştir. İlk FIBA Dünya Kulüpler Şampiyonası 5 günlük bir takvime sahip olurken, Ekim 2010'un ikinci haftasında organize edilecek. Toplam 10 maç oynanırken, şampiyonluğa ulaşacak takıma 1 milyon dolar gibi bir ödül verilecek. Erman Saban Erman Saban (d.1983 , Üsküp, Yugoslavya (bugün Makedonya) Türk asıllı Makedon oyuncu. Üsküp Dram Sanatlar Fakültesi Oyunculuk bölümü mezun oldu. Üsküp Türk Tiyatrosu'nda abisi Ertan Saban ile birlikte oyunculuk yapmaktadır. 2005 yılında Türkiye'den bir ekibin Makedonya'daki Türk oyuncuları izlemek için Türk Tiyatrosu'nu ziyaret ettiği sırada performansı ile gözlemcilerin dikkatini çekerek başrollerini Erkan Can ve Güven Kıraç'ın paylaştığı Takva filminde Muhittin karakterini canlandırmıştır. Son olarak Elveda Rumeli isimli TV dizisinde Pürsıçan Kaymakamı Dilaver'i canlandırmıştır. Messier 103 Messier 103 (ayrıca M103, veya NGC 581 olarak da bilinir), Kraliçe takımyıldızı yönünde bulunan bir açık yıldız kümesi. Pierre Méchain tarafından 1781 yılında keşfedilmiştir. LiÅŸan Didan Lişan Didan bir modern Yahudi Aramicesi dilidir ve genellikle "Neo-Aramice" denir. Asıl olarak Salmas ve Mahabad bölgeleri arasında Urmiye Gölü civarında konuşulurdu. Bu dili konuşanların birçoğu şu anda İsrail'de yaşamaktadır. "Lişan Didan" "bizim dilimiz" anlamına gelir; bu sebeple bu dil için yakın anlamı olan "Lişanan" ("dilimiz") veya "Lişanid Naş Didan" ("kendi dilimiz") terimleri de kullanılır. Bu terimler Lişana Deni ve Lişanid Noşan gibi diğer lehçelerin adlarına benzediği için dilbilimciler daha teknik bir terim olan "İran Azerbaycanı Yahudi Neo-Aramicesi"ni tercih ederler. Lişan Didan'ı diğer lehçelerden ayırabilmek için edat ve zamirlerinde farklılık olduğunu belirtmek amacıyla bazen "Lakhlokhi" ("sana(kız)-sana(erkek)") veya "Galihalu" ("benim-senin") isimleri de kullanılır. Urmiye Gölü, Van Gölü, Musul ve Senendec arasında kalan bölgede çeşitli Neo-Aramice lehçelerine rastlanır. Bahsi geçen bölgenin kuzeydoğu köşesinde konuşulan Aramice Hulaula ve Lişanid Noşan dilleriyle benzerlikler gösterir. Yahudiler ile Hristiyanların konuştukları Neo-Aramice diller birbirlerine benzemez. Lişan Didan iki ana lehçeden oluşur. Biri kuzeyde, yani daha çok Urmiye ve Salmas olmak üzere Batı Azerbaycan'dan Van'a kadar olan bölgede konuşulan lehçe, diğeri ise güneyde, yani Mahabad ve Urmiye Gölü'nün güneyinde kalan köylerde konuşulan lehçedir. Bu iki lehçeyi konuşan insanlar kolaylıkla anlaşabilirken farklılığın doğmasının sebebi bu dile başta Farsça, Kürtçe ve Türkçe olmak üzere giren yabancı kelimelerdir. I. Dünya Savaşı ve İsrail devletinin kurulmasıyla Tel Aviv ve Kudüs'e yerleşen Azerbaycanlı Yahudiler modern İbranice'ye adapte oldular. Yeni nesiller İbranice konuşurken Lişan Didan dilini konuşan 5.000'den az kişi kalmıştır ve bunların çoğunluğu 50 yaşın üzerindedir. Bu dil birkaç on yıl içinde neslinin tükenme riskiyle karşı karşıyadır. Lişan Didan İbrani alfabesi ile yazılır. Fonetik bir dil olan bu dilde yuvarlanan sesler yazılmaz. NGC 595 NGC 595, Üçgen takımyıldızı yönünde bulunan Üçgen Galaksisi içindeki bir H II bölgesi. Heinrich Ludwig d'Arrest tarafından 1 Ekim 1864 yılında keşfedilmiştir. NGC 602 NGC 602, Küçük Macellan Bulutu bölgesinde bulunan genç ve parlak bir açık yıldız kümesi. James Dunlop tarafından 1 Ağustos 1826 yılında keşfedilmiştir. Gaz ve tozlarla çevrili olan NGC 602 yaklaşık olarak 5 milyon yıl yaşındadır. Muhteşem sırtlar ve geriye kıvrılmış şekiller, NGC 602'nin büyük kütleli genç yıldızlarından gelen enerji dolu radyasyon, ışıma ve şok dalgalarının tozlu malzemeyi aşındırdığını ve bir yıldız oluşum hareketini tetikleyerek kümenin merkezinden uzaklaştırdığını işaret etmektedir. İlik dikiş (İngilizce: (Buttonhole stitch) ilik dikiş ve battaniye dikiş (blanket stitch) terzicilikte, nakış ve iğne dantel yapımında kullanılılır. İlik dikişde iğne kumaşın arka tarafından batırıldığı noktadan kumaşın ön yüzüne çıkarılır ve belirli ölçüde yukarıdaki bir noktadan batırılarak kumaşın arka yüzünden bu defa ilk batırıldığı yere yakın yerden çıkartılarak iplik gerili duruma getirilir. Bu böylece devam ettirilir. İlik dikişler, yapısal olarak zikzak dikiş (civankaşı dikişi) ile benzerdir. İlik veya battaniye dikiş örnekleri: Budizm'de yaratıcı Budizm genelde bir din olarak kabul edilir; ancak kimi zaman Budizm için “ruhani felsefe” tanımı da yapılmaktadır. Bunun nedeni Budizm’de mutlak bir yaratıcı tanrı fikri bulunmamasıdır. Buda’nın yaşadığı dönemlerden itibaren, bir yaratıcı kavramının bulunmayışı Budist düşüncenin ayırt edici özelliklerinden biri olagelmiştir. Budizmin yaklaşımı klinik ve sistematiktir; Dört Yüce Gerçek’te Buda ızdırap sorununu analiz etmiş, kökenindeki nedeni teşhis etmiş ve ızdırabı ortadan kaldıracak reçeteyi yazmıştır. Buda’nın öğretilerine göre, sekiz katlı asil yolu izleyen tüm duyarlı varlıklar, “bensizlik” ("anatta") kavramının kavranması yoluyla cehaleti, dolayısıyla acıyı ortadan kaldırabilir. Bu nedenle, Budizm bir yaratıcı tanrı kavramına değil, ahlak, meditasyon ve bilgelik kavramlarına dayanmıştır. Bu açıdan Budizm, nihai bir "benlik" tanımlayan Hindu düşüncesiyle çelişir. Tüm Budist geleneklerde bir Dharma öğretmeni olarak Gautama Buddha’ya saygı, ruhani gelişimin önemli bir parçası olarak kabul edilir. Pali Budizminde Buda’nın kendisinin tanrılaştırılmasını reddetmiş olduğu kabul edilirken, Mahayana Budizminden kimi okullarda Gautama Buddha, çeşitli doğaüstü güçlere sahip bir tanrı olarak saygı görür. Budizm'de ilahi varlıkların fazlalığı dikkat çekse de, bunlar için herhangi bir özel ya da dini uygulama öne sürülmez. Yaygın olan kanıya göre, herkes bir göksel ilahi varlık olarak reenkarne olabilir. Deva adı verilen bu varlıklar için samsara aleminde aynı şekilde acı vardır. Budistler evrenin yasalarının derin ve manevi önemi olduğuna inanır. Bazen sonsuz bir Buda olarak temsil edilen Dharmakaya (her yerde varolan Buda doğası) evrenin temel niteliği ve birleştirici bir güç olarak görülür. Budizm doğaüstü varlıkların (örneğin, Budist yazmalarda bahsedilen "devalar") varlığını reddetmemekle birlikte, diğer dinlerde olduğu gibi “tanrılara” yaradılış, kurtuluş veya yargılama gücü atfetmez. Daha çok insanların ve hayvanların yaptığı şekilde dünyevi olayları etkileme güçleri olduğu kabul edilir. Tıpkı insanların dünyayı hayvanlardan daha çok etkileyebilmesi gibi, “devaların” da etkisi insanlardan daha güçlüdür; ancak hiçbir tanrının gücü mutlak değildir. Daha da önemlisi tanrılar da insanlarla birlikte ölüm ve yeniden doğum döngüsü içinde, yani samsara’da acı çekmektedirler. Tanrılar nirvana’ya ulaşmamışlar, dolayısıyla kıskançlık, öfke, yanılgı ve keder gibi duygulara sahiptir. Bu nedenle, Buda nirvanaya ulaşan yolu gösterdiği için, “tanrıların ve insanların öğretmeni” (Sanskrit: śāsta deva-manuṣyāṇaṃ) olarak anılır. Pali derlemesine göre tanrılar, yalnızca kendi etki veya kontrol alanları izin verdiği kadar güçlüdür. Bu nedenle, nirvanaya insanlardan daha yakın, veya insanlardan daha bilge değillerdir. Kral Pasenadi Kosala, general Vidudabha ve Gautama Buddha arasında geçen bir konuşmada, Budizm’de tanrıların görece zayıf konumları gözler önüne serilmiştir.. Pali derlemesi aynı zamanda aydınlanmış varlıklara (Budalar) tanrıların bile sahip olamayacağı bir takım doğaüstü nitelikler atfeder. Bunlar arasında, işitilemeyen sesleri işitme, zihin okuma, kendinin ve başkalarının geçmişi yaşamlarını hatırlama vb. güçler sayılır. Budizm evrenin yaradılışı hakkında her tür teoriye karşı kayıtsızdır, ve yaradılış inancını kişiyi samsaraya bağlayan engellerden biri olarak kabul eder. Burada dikkat edilmesi gereken, Buda’nın hiçbir zaman yaradılışı veya yaratıcıyı açıkça reddetmediğidir. Bunun yerine Budizm, yaradılış ve yaratıcı inancının insan zihnindeki etkileri üzerine yoğunlaşır. Her tür inanç karşısında Budist tavır, inancın insan zihni üzerinde ne gibi biri etkisi olduğu ve kişiyi samsaraya bağlayıp bağlamadığı perspektifinden yapılan eleştirel analiz şeklindedir. Buda, varlıkların içinde cahillik ve açgözlülükle dolaştığı varoluş döngüsünün başlangıcını bilmenin veya tespit etmenin imkânsız olduğunu söylemiştir. Buna bağlı olarak evrenin kökenine ve boyutlarına dair spekülasyonlara erken Budizmde önem verilmemiştir. Huston Smith erken dönem Budizmin metafizik olmaktan çok psikolojik olduğunun altını çizer. Çeşitli tanrı düşüncelerine ve yaradılış mitlerine dayalı olan teist dinlerden farklı olarak, Budizm Dört Yüce Gerçek’te sayılan insani koşulların analizinden başlar. Bu nedenle erken Budizm yaratılış ve Yaratıcı gibi sorunlarla ilgilenmemiştir. Tanrı olsun, aydınlanmış bir varlık olsun, hiçbir varlık (Buda da dahil olmak üzere) yaratıcılık, kurtarıcılık ve yargı güçlerine sahip olarak tanımlanmamıştır. Pali derlemesi hiçbir varlığa ‘her şeye gücü yeterlik’ özelliği atfetmemiştir. Ayrıca, Theravada Budizm’inde cennet ya da Mahayana ‘‘Arık Ülke’’ anlayışına benzer bir yer yoktur. Mutlak tanrı düşüncesi Budizm’de görülmemekle birlikte, Buda ve diğer Budalara saygı veya tapınma tüm Budist mezheplerde önemli bir rol oynamaktadır. Bunun nedeni Budaların tam aydınlanmaya ulaşmada gösterdikleri erdem, fedakarlık ve mücadelenini uyandırdığı saygı ile birlikte, bir öğretmen olarak Dharma’ya somut örnekler teşkil etmeleridir. Mary Cassatt Mary Stevenson Cassatt (22 Mayıs 1844, Pensilvanya - 14 Haziran 1926, Fransa), Amerikalı ressam. Yetişkinliğinin büyük bölümünü Fransa'da geçirdi. Burada Edgar Degas'a arkadaşlık etti ve Fransız izlenimciler arasında yer alarak sergiler açtı. İzlenimciler arasındaki 4 kadından birisiydi (diğerleri; Berthe Morisot, Eva Gonzalès, Marie Bracquemond). Cassatt genellikle kadınların sosyal ve özel yaşamlarını betimledi, özellikle anneler ile çocuklar arasındaki çok yakın bağı vurguladı. ABD’nin Pensilvanya eyaletinde zengin bir tüccarın kızı olarak dünyaya geldi. Ailenin dört çocuğundan ikincisiydi. Mary 7 yaşındayken ailesi Avrupa'da yaşamaya karar vererek Paris’e taşınmıştı. Bir süre sonra büyük oğulları Alexander'ın mühendislik öğrenimi için Almanya’ya yerleştiler ancak ortanca oğulları Robert'in kemik kanserinden ölümü üzerine 1855 yılında ABD’ye döndüler. Mary, bu yıllarda çok iyi düzeyde Fransızca ve Almanca öğrendi. Çocukluğunda Avrupa’da gördüklerinden çok etkilenen Mary, ABD'de lise öğrenimini tamamladıktan sonra ressam olmak istediğini ailesini bildirdiğinde olumsuz tepki aldı. Çünkü o yıllarda kadınların sanatçı olması çok yadırganan bir durumdu. Sonunda ailesini ikna ederek Pensilvanya Güzel Sanatlar Akademisi’ne girdi. Akademideki ortamdan ve eğitimden memnun kalmayınca okulu bıraktı ve tekrar Avrupa'ya gitmek istedi. Başlangıçta şiddetle itiraz eden babası, ancak annesi ve aile dostlarıyla birlikte gitmesi şartıyla Avrupa’ya gidişine izin verdi. Annesiyle 1865'in son günlerinde gittiği Paris’te henüz kız öğrenci alınmadığı için Güzel Sanatlar Okulu'na gitme şansı yoktu ancak, okulun en tanınmış hocalarından Jean Leon Gerome'un özel öğrencisi oldu; ama onun katı, neo-klasik tarzını sevmedi. Paris’in sanat müzelerinde eski büyük ressamların yapıtlarını kopya etti ve kendisini çok geliştirdi. Hayranlık duyduğu Edouard Frère ve Paul Soyer gibi ressamların da öğrencisi oldu. Onlardan doğayı ve köylüleri resimlerinde model olarak kullanmayı öğrendi. Paris'in sanat çevresinden sıkıldığında Amerikalı arkadaşı Eliza Haldeman ile birlikte Fransa kırsalına gitti. Ressam Charles Chaplin ve Thomas Couture'den dersler aldı. 1868’de "Mandolin Çalgıcısı" adlı tablosu Paris Salonu’na kabul edildi. Babasının ressam olmasına itirazı nedeniyle resmini sergiye verirken "Mary Stevenson" adını kullandı. 1870'te, Fransa-Prusya Savaşı nedeniyle ailesinin yanına dönmek zorunda kaldı. Avrupa’daki sanatsal özgürlüğünü yitirdiği gibi artık babası sanatla ilgili harcamalarını karşılamayı kabul etmiyordu. Resim malzemeleri alabilmek için New York'ta resimlerini satmaya çalıştı; resimleri çok ilgi görmesine rağmen alıcı bulamadı. 1871 yılında Chicago’da bir aracıya resimlerini satmayı yeniden denediği sırada çıkan bir yangında eserleri kül oldu. Casatt, bu güçlüklerle uğraşırken bir başpiskopostan İtalyan sanatçı Correggio’nun iki eserinin kopyasını yapmak üzere sipariş aldı. Orijinal eserleri görmek için İtalya’ya gitti ve kazandığı parayla Avrupa’da kariyerine yeniden başladı. 20 yıl boyunca ülkesine geri dönmedi. Paris Salonu 1872, 1873, 1874 sergilerine tablolarını kabul edince sanatçı olarak kendini kabul ettirdi. Eğitim almak ve resim yapmak için İspanya, Belçika ve Roma’ya gittikten sonra yerleşmek üzere Paris’e döndü. Paris Salonu’nun katı kurallarından gittikçe daha fazla rahatsızlık duyan Mary Cassatt, resimde yeni bir arayışa girdi. Yeni çalışmaları akademik çevrelerde eleştiriye uğradı ve 1875 Paris Salonu’na eserleri kabul edilmedi. Ancak pastel renklerinden ilham aldığı ressam Edgar Degas onu yüreklendirdi. Degas’ya duyduğu hayranlık, güçlü bir arkadaşlığa dönüştü, arkadaşlıklarını ölünceye kadar 40 yıl boyunca sürdürdüler. Ölümünden kısa bir süre önce Cassatt’ın Degas ile yaptıklar yazışmaları yakması, ilişkilerine bir gizem vermiştir. 1877’de anne-babası ve kızkardeşi Lydia, ona daha yakın olmak için Paris’e taşındı. 1880’den itibaren ağabeyi Alexander’da kendi ailesiyle birlikte onlara katılmıştı. Böylece Cassatt, annesi, kızkardeşi, yeğenlerini resmetmeye başladı. Ünlü anne-çocuk portrelerini yaptı. Kendisi hiç evlenmemiş ve çocuk sahibi olmamıştı ancak yeğenlerinin büyümesini yakından izleyerek çocuk resmi yapmada ustalaştı, onları en doğal halleriyle resmetti. Japon gravürlerine ilgi duyması da aynı dönemde oldu. Cassatt, Degas aracılığıyla diğer İzlenimci ressamlarla da tanıştı ve İzlenimciler’in 1879 yılı sergisine 11 tablo ile katıldı. Bu sergide yer alan eserleri, opera sahnesine çıkan genç kadınları betimliyordu. Sergi çok başarılı oldu ve 1880-1881 yıllarında da tekrar etti. Sanatçı, kısa bir süre sonra hasta annesi ve kızkardeşine bakmak için sanat hayatına ara vermek zorunda kaldı. Kızkardeşini 1882 yılında kaybetti ancak annesi sağlığına kavuştu; Mary Cassat, annesinin iyileşmesinden sonra resme dönebildi. 1884 yılında Paris yakınlarındaki Mesnil-Beaufresne’de bir şato satın aldı ve Paris sanat dünyasından sıkıldıkça buraya sığındı. 1886’da son defa İzlenimcilerin sergisine katıldıktan sonra kendisini bir okul veya hareketle özdeşleştirmekten vazgeçti, resim tarzında yeni denemelere girişti. Cassat’ın İzlenimciliğe bir ressam olarak katkısının yanı sıra mali destek açısından da katkısı oldu. Ekonomik sıkıntıya düşen izlenimci ressam arkadaşlarının resimlerini satın aldığı gibi zengin Amerikalı ailelerle ilişkilerini kullanarak onları İzlenimci eserler almaya teşvik etti. ABD’deki büyük İzlenimci Sanat Koleksiyonlarının oluşması büyük ölçüde onun gayreti sayesinde gerçekleşti. Örneğin Havemeyer ailesinin 19. yüzyıl Fransız resmi koleksiyonun onun aracılığıyla oluşturulmuştu. Bu koleksiyon, şimdi New York Metropolitan Sanat Müzesi’ndedir. 1890’lar onun en verimli dönemi oldu. 1891’de ilk tek kişilik sergisini açtı, 1893’teki ikinci sergisi 98 eserini içeren çok büyük bir sergiydi. Casset, bu dönemde Fransa’da tanınmış bir ressam olmasına rağmen kendi ülkesinde az tanınıyordu. Ancak 1891’de Chicago Dünya Fuarı’nda modern kadın konulu bir duvar resmi siparişi aldı. Bu eser, fuardan sonra kaybolmuştur ancak 1890’larda ürettiği tabloların pek çoğu bu duvar resminde uyguladığı çalışmalardan üretilmiştir. ABD’deki ilk tek kişilik sergisini 1895’te New York’ta açtı. 1900’lerde daha çok koleksiyonculuk ile uğraşması, gözlerlinin bozulması, aile meseleleri ile uğraşması onu resimle eskisi kadar uğraşmaktan alıkoymuştu. 1904'te Fransız hükûmeti tarafından sanata katkılarından ötürü onur madalyası ile ödüllendirilen ve bu ödülü alan ilk kadın olan sanatçı, resme başladığı yıllardan kalma eski eserlerini 1906’da yaktı. 1910’da kardeşi Gardner ve ailesiyle gittiği Mısır seyahati, hayatından bir dönüm noktası oldu. Gördüğü muhteşem antik eserler karşısında bir sanatçı olarak kendi yeteneğini sorgulamaya başladı. Dönüşlerinden kısa bir süre sonra Gardner, seyahatte kaptığı bir hastalık sonucu aniden öldü. Mary Cassatt, genç yaşta ölen kızkardeşi Lydia’nın ardından, 1891’de babasını, 1895’te annesini, 1906’da ağabeyi Alexander’i kaybetmişti. Hayatta kalan son kardeşi Gardner’i da kaybetmesi fiziksel ve duygusal sağlığını o denli etkiledi ki 1912’ye kadar tekrar resim yapamadı. Resme yeniden başladığında, diyabet nedeniyle görme yetisini kaybetmek üzereydi, sadece pastel boya ile resim yapabiliyordu. 1914’te her iki gözüne de katarakt tanısı kondu, bir dizi başarısız ameliyattan sonra neredeyse tamamen kör oldu. Artık resim yapamasa da kadınların oy hakkı mücadelesine katıldı ve 1915'te bu mücadeleye gelir sağlamak için arkadaşı Louisine Havemeyer New York'ta Cassatt'ın ve Degas'ın eserlerinden oluşan bir sergi organize ettiğinde 18 eski eseri ile sergide yer aldı. Çok başarılı olan bu sergiye kendi yeğenleri kadınlara oy hakkı verilmesine karşı oldukları için katılmamışlardı. Buna çok içerleyen Cassatt, yakınlarına miras olarak bırakmak üzere sakladığı eserlerini başkalarına verdi veya sattı. Amerikalı kadınların oy hakkını elde edişine bu sergiden beş yıl sonra tanık oldu. Ömrünün son yıllarında yalnız ve mutsuz bir yaşam süren Cassat, geçmiş yaşamı ve başarılı çalışmaları ile tek bağı olan arkadaşı Degas’ı da 1917’de kaybetti. I. Dünya Savaşı boyunca ayrı kaldığı şatosuna 1920’de döndü ve ömrünün geri kalanını orada geçirdi. Yaşlılığında artık bir ikon haline gelmişti; evi, Amerikalı ve Avrupalı seçkinlerin sıklıkla ziyaret ettiği bir yer oldu. 14 Haziran 1926’da Fransa’da Paris yakınlarında Mesnil-Beaufresne’deki evinde hayatını kaybetti. Fransa'nın kuzeyinde bir yerleşim yeri olan Mesnil-Théribus'taki aile mezarlığına gömüldü. Günümüzde eserlerinin çoğu ABD koleksiyonlarındadır, Fransa'da çok az eseri kalmıştır. BaÄŸdat Seferi Bağdat Seferi, 1623-1639 Osmanlı-İran Savaşı'nın başında 1624 yılında İranlıların eline geçen Bağdat'ın geri alınması amacıyla padişah IV. Murat'ın 1638-39 yıllarında Bağdat üzerine düzenlediği seferdir. Osmanlı Devleti 1514 yılında Çaldıran Muharebesi ile başlayan harpler dizisinde 16. yüzyıl boyunca Safevi Devleti karşısında galip gelmiş ve önce Doğu Anadolu ve Kuzey Irak, sonra Irak-ı Arap (Bugünkü Irak), zaman zaman da Irak-ı Acem topraklarını ele geçirmiş, hatta 1578-90 Osmanlı-İran Savaşı ile Luristan ve Kafkas ülkelerini alarak Hazar Denizi'ne ulaşmıştı. Ancak 17. yüzyılın başından itibaren Safevi Devleti'nin gerçekleştirdiği ıslahatlar sonucu İran ordusunun ateş gücünü artması, öte yandan Osmanlı Devleti'nin Avusturya ile giriştiği savaşlar ve Celali İsyanları sonucunda yıpranması sonucunda Osmanlı Devleti'nin üstünlüğü Safevi Devleti lehine bozulmaya başladı. 1603-1618 Osmanlı-İran Savaşından galip çıkan Safeviler; Irak-ı Acem, Luristan ve Kafkasya topraklarını geri alırken, gözünü artık Irak-ı Arap topraklarına dikmişti. Bu fırsat da 1623 yılında ortaya çıktı. Bağdat'ın yerli halkından yetişmiş olan Bağdat Muhafızı Bekir Subaşı 1623 yılında ayaklandı. Osmanlı hükûmetinin kendisine karşı askeri harekata geçeceğini öğrenince, Safevi Şahı I. Abbas'e başvurarak, Bağdat Valiliğinin kendisine verilmesi koşuluyla bu devlete tâbi olacağını bildirdi ve yardım istedi. Bunun üzerine Bağdat'a müdahale eden İran ordusu şehrin önüne geldi ve fazla bir direnişle karşılaşmadan 11-12 Ocak 1624'te şehri aldı. 1624-25 yılında Osmanlıların karşı saldırısı başarısız olurken, Sadrazam Hüsrev Paşa'nın kenti geri almak için çıktığı 1630-31 tarihli seferi de sonuçsuz kaldı. Osmanlı tahtındaki konumunu güçlendiren IV. Murat, 1623'ten beri devam eden İran savaşlarını sonuçlandırmak için ordu yönetimini eline aldı ve 1635 tarihinde çıktığı Revan Seferi ile Ahıska ve Revan'ı fethetti. 1638 yılında ise 14 yıldır İranlıların elinde bulunan Bağdat'ı fethetmek üzere ordusunun başında sefere karar verdi. 8 Mayıs 1638 tarihinde Üsküdar'dan yola çıkan IV. Murat komutasındaki Osmanlı ordusu Konya-Adana-Halep-Urfa-Diyarbakır-Siirt-Bitlis-Hakkâri-Musul-Kerkük rotasını izleyerek 197 günde Bağdat önlerine ulaştı. 15-16 Kasım gecesi kale kuşatıldı. Kalenin alınması için yapılan çarpışmalar şiddetli oldu ve yapılan bir genel hücumda Sadrazam Tayyar Paşa öldü (23 Aralık 1638). Kuşatmanın 40. gününde ağır kayıplara uğramış bulunan ve direnmeden ümidini kesen Safevî kale komutanı Bektaşhan, vire ile teslim için elçi gönderdi. Bunun üzerine Bektaşhan davet edilerek teslim koşulları görüşüldü ve kendisi de affedildi. İran ordusundan isteyenlerin Bağdat'ta kalabileceği, istemeyenlerin yurtlarına dönebilecekleri kararlaştırıldı ve Osmanlı Ordusu 25 Aralık 1638'de Bağdat'a girdi. Bir bölüm İran kuvvetleri Narin Kalesi'nde direnmeye çalıştılarsa da direniş kolayca kırıldı. Şehirde derhal onarım işlerine başlanırken IV. Murat savaşta büyük kahramanlık gösteren Yeniçeri Ağası Hüseyin Bey'i Bağdat Beylerbeyi tayin etti. Bu sefer 1623-1639 Osmanlı-İran Savaşı'nın son çatışması oldu ve 17 Mayıs 1639 tarihinde imzalanan Kasr-ı Şirin Antlaşması ile savaşa son verildi. Uzay Mikrobu Uzay Mikrobu, Amerikalı yazar Michael Crichton'un 1969 yılında yayımladığı bilimkurgu gerilim romanının adıdır. Özgün adı Andromeda Strain ("Andromeda Suşu") olan kitap, Türkiye'de 1974 yılında Mehmet Harmancı'nın çevirisiyle Uycan Yayınları'ndan çıkmıştı. ABD'nin uzaya göndermiş olduğu bir askeri araştırma uydusu küçük bir kasabaya düşer. Uyduyu almak üzere bölgeye giden ekibin radyo teması aniden kesilir. Ekiptekilerin hepsi ve yeni doğmuş bir bebek ve yaşlı bir alkolik dışında kasabadaki insanların tamamı ölmüştür. Askeri uydunun uzaydan şimdiye kadar bilinmeyen çok ölümcül bir virüsü de beraberinde getirmiş olduğundan şüphelenen yetkililer bölgeyi karantinaya alırlar. Ülkenin önde gelen bilim adamlarından oluşturulan bir grup, yüksek teknolojili ve yüksek güvenlikli bir laboratuvarda zamana karşı yarışarak bu virüsün sırrını çözmeye çalışırlar. The Andromeda Strain (anlam ayrımı) Notitia Dignitatum Notitia Dignitatum, Roma imparatorluk kayıtlarından günümüze ulaşabilmiş ender örneklerden biri olan ve Doğu ve Batı Roma İmparatorluklarının askeri ve idari yapılanmaları, İmparatorluk saraylarında ve eyaletlerde bulunan resmî görevler (Officium) hakkında detaylı bilgi veren resmî imparatorluk dokümanı. Eser adını "Notitia dignitatum continet omnium tam civilium quam militarium dignitatum utriusque imperii occidentis orientisque" şeklinde başlayan metinden alır. Genellikle 4. yüzyıl başlarına tarihlenir. Notitia İmparatorluğun her iki yarısı içinde tüm yüksek makamları, bulundukları yerler ve kesin görevleri açısından sıralar. Şu şekilde düzenlenmiştir; Ege Üniversitesi Tiyatro Topluluğu Ege Üniversitesi Tiyatro Topluluğu, Ege Üniversitesi'nin rektörlük destekli tiyatro topluluğudur. “Ege Üniversitesi Sanat Tiyatrosu” adıyla 1965 yılında kurulmuştur. Tüm Ege Üniversitesi öğrencilerinin katılımlarına Ekim ayı sonuna kadar açık olan topluluk, son 10 yıldır aralıksız bir şekilde Türkiye'nin dört bir yanından üniversite topluluklarının katıldığı kapsamlı bir etkinlik olan EÜTT Tiyatro Günleri'ni de düzenlemektedir. Yıl boyunca, sahne çalışmalarını Ege Üniversitesi, Kültür Sanat Evi'nde gerçekleştirmektedirler. EÜTT Shakespeare Uyarlamaları Film Gösterimleri (Her hafta Yıl Boyu) (27 Mart-7 Nisan 2003 tarihleri arası İzmir Sanat’ta da yapılmıştır.) "EÜTT Tiyatro Günleri", Ege Üniversitesi Tiyatro Topluluğu tarafından 1988 yılından itibaren düzenlenen bir tiyatro festivalidir. Festival, Ege Üniversitesi Kültür Sanat Evi'nde, genellikle Mayıs ayının 2. haftasında başlar ve 10 gün boyunca devam eder. Festival genel olarak, üniversitelerin tiyatro toplulukları ve bağımsız amatör tiyatro gruplarına ev sahipliği yapar. Ege Üniversitesi Tiyatro Topluluğu Tiyatro Günleri, kent ve üniversite kültürüne katkıda bulunmak, amatör tiyatro toplulukları arasındaki dayanışma ve paylaşımın arttırılmasını sağlamak ve Türk tiyatrosuna yeni tartışma alanları açmak, yeni bakış açıları ile gelişimine katkıda bulunmak amacıyla gerçekleştirilmektedir. Festivalin tüm etkinlikleri ve gösterimler ücretsiz olarak sunulmaktadır. NGC 625 NGC 625, Anka takımyıldızı yönünde yaklaşık olarak 12.7 milyon ışık yılı uzaklıkta bulunan bir çubuklu sarmal gökada. James Dunlop tarafından 2 Eylül 1826 tarihinde keşfedilmiştir. NGC 625, Heykeltıraş Grubu'nun bir üyesidir. Shae-Lynn Bourne Shae-Lynn Bourne (d. 24 Ocak 1976; Chatham-Kent, Ontario), Kanadalı buz patenci. Partneri Victor Kraatz ile birlikte buz dansında yarışmıştır. 2003 yılında Dünya şampiyonu olan çift, bu unvanı alan ilk ve tek Kuzey Amerika (ABD ve Kanada) takımıdır. Bourne patene yedi yaşında başladı ve ilk olarak çiftler kategorisinde, partneri Andrew Bertleff ile yarışmalara katılmaya başladı. Daha sonra buz dansına geçti ve 1991 yılında Victor Kraatz ile kaymaya başladı. Tatiana Tarasova, Natalia Dubova, Uschi Keszler, ve Nikolai Morozov gibi koçlarla çalıştılar. Bourne, Morozov ile 12 Ağustos 2005'te evlendi ve 2007 yazında boşandı. 2009 Kanada üçüncüsü Kaitlyn Weaver ve Andrew Poje'nin koçluğunu yapmaktadır. Daha çok şov amaçlı programların koreografisini yapmaktadır. 2008-2009 sezonunda Joannie Rochette'in kısa programının koreografisini yapmıştır. 1998 Dünya Artistik Patinaj Şampiyonası 1998 Dünya Artistik Patinaj Şampiyonası Dünya Artistik Patinaj Şampiyonaları'nın 1997-1998 sezonunda düzenleneni. 1998 Dünya şampiyonası Minneapolis, ABD'de 27 Mart - 5 Nisan 1998 arasında yapılmıştır. Kadınlar ve erkekler katılımcı sayısı fazla olduğu için eleme grupları A ve B olarak ikiye ayrılmıştır. NGC 659 NGC 663 NGC 663, Kraliçe takımyıldızı yönünde yaklaşık olarak 6.400 ışık yılı uzaklıkta bulunan bir açık yıldız kümesi. William Herschel tarafından 3 Kasım 1787 tarihinde keşfedilmiştir. Victor Kraatz Victor Kraatz (d. 7 Nisan 1971, Batı Berlin, Batı Almanya) Kanadalı buz patenci. Partneri Shae-Lynn Bourne ile birlikte buz dansında yarışmıştır. 2003 yılında Dünya şampiyonu olan çift bu unvanı alan ilk ve tek Kuzey Amerika (ABD ve Kanada) takımıdır. Kraatzbuz patenine dokuz yaşında başladı. Batı Berlin'de doğan ve İsviçre'de büyüyen Kraatz, daha sonra annesi ile beraber Kanada'ya taşındı. İsviçre'de iken İsviçre'yi temsilen buz dansında Analisa Beltrami ile kaydı. Kanada'ya taşındıktan sonra ise Taryn O'Neill ile çalıştı. 20 Nsain 1991'de Shae-Lynn Bourne ile birlikte kaymaya başladı ve sporu bırakana kadar beraber yarıştılar. Fin buz patenci Maikki Uotila ile Helsinki'de 19 Haziran 2004'te evlenmiştir. Çiftin 14 Eylül 2006 doğumlu bir oğlu vardır. Sefile Sefile, Halit Ziya Uşaklıgil'in İzmir'de yazdığı ve Hizmet gazetesinde tefrika edilen romanıdır. Sosyal sorunları olan, hayatın ızdırap ve sefaletleri yüzünden düşmüş bir kadının hikâyesini anlatır. Roman realist tarzda yazılmıştır. Konu, kişiler ve olaylar Ahmet Mithat'ın "Henüz 17 Yaşında" isimli romanıyla çok benzerdir, fakat Halit Ziya'nın romanı Ahmet Mithatınkine antitez niteliğindedir. Ahmet Mithat ders verme, toplumu bilinçlendirme amacı güderken Halit Ziya böyle bir gayret içerisnde değildir, olayları objektif bir bakış açısıyla okuyucuya sunar. Sila Śīla (Sanskritçe) ya da sīla (Pāli) Türkçeye "erdemli davranış", "ahlak", "etik" veya "ilke" olarak çevrilebilir. Budizm'de beden, zihin ya da konuşma yoluyla yerine getirilen, bilinçli bir çabayı içeren bir eylemdir. Üç uygulamadan (Sila, Samadhi, ve prajna) biri, pāramitāların ikincisi olarak kabul edilir. Düşünce, söz ve eylemin ahlaki saflığı anlamına gelir. Sila, Samadhi/Bhāvana olarak anılan zihin gelişiminin temelidir. İlkeleri izlemek yalnızca içsel olarak uygulayıcının zihinsel huzurunu desteklemekle kalmaz, aynı zamanda dışsal olarak topluluğun da huzurunu sağlamaya yardımcı olur. Karma Yasasına göre, ilkeleri izlemek bir takım faydalar getirir, huzur ve mutluluk verici etkilere yol açacak nedenler oluşturur. Sila ahlaki davranışın genel ilkeleri olarak kabul edilir. Birçok seviyede sila mevcuttur, bunlardan "temel ahlaka" (Beş İlke), "çileci temel ahlaka" (Sekiz İlke), "öğrenci rahiplere" (On İlke) ve "rahiplere" (Vinaya ya da Patimokkha) yönelik olanları vardır. Sıradan halk genelde tüm Budist okullarında ortak olan Beş İlkeyi izler. Ancak isterlerse, temel çileci uygulamaları barındıran Sekiz İlke’yi izleyebilirler. Vinaya, rahip ve rahibelerin izlemesi için geliştirilmiş ahlaki kurallardır. Bunlar arasından "Patimokkha", Therevada geleneğinde 227 maddelik bir kural setidir. Mahayana Budizminde, Bodhisattvalar için geliştirilmiş kurallar vardır, bunlar kurallar Mahaya Brahmajala Sutrasında sayılmıştır. Bomba Plak Bomba Plak, Türk rap şarkıcıları Ceza ve Killa Hakan'ın 2008 yılı sonunda yayımladıkları ortak stüdyo albümleri. Albümün yapımcılığını Akşit Uğurlu (DJ Ses), Bekir Karaoğlan ve Paolon üstlendi. Albümde Ceza ve Killa'ya M313s, Gekko G ve Ayaz Kaplı eşlik etti. Almanya'da kaydedilen albümde 17 parça bulunmaktadır. Albümün Avrupa sürümünde Tommy S, Xavier, Naidoo, Sido, Alpagun, Jonesmann, Olli Banjo, Kerry James gibi isimler de konuk olarak yer aldı. Albümün limited edition adlı sürümünde Ceza ve Killa'nın imzalı posteri, sticker, 70x100 poster ve iki video armağan ediliyor. TÃ¼rkiye'de madencilik Türkiye'de madencilik gelişmiş sanayi kollarından biridir. Türkiye madenler bakımından zengin bir ülkedir. Ayrıca bazı madenler bakımından dünyanın önemli ülkeleri arasındadır. Türkiye'nin madenlerinin tamamı henüz belirlenmemiştir. Maden arama çalışmaları hızla devam etmekte ve yeni maden yatakları bulunmaktadır. Ülkemizin madenciliğinin şu andaki üretimi, tümüyle kendi endüstri kuruluşlarımızın gereksinimine yönelik değildir. Bir kısmı ham olarak ya da yarı işlenmiş halde yurt dışına satılmaktadır. 6592 sayılı Maden Kanunu'na göre "Madenler Devletin hüküm ve tasarrufu altında olup, içinde bulundukları arzın mülkiyetine tabi değildir. Madenler, devlet ya da üretilen madenden devlet hakkı ödenerek özel veya tüzel kişiler tarafından işletilebilir. Anadolu, madenciliğin eskilere dayandığı bir yerdir. Osmanlı'da 1815'te Bandırma'da bor, 1829'da Zonguldak'ta taş kömürü, 1848'de Bursa- Harmancık'ta krom bulunmuştur. Cumhuriyetin ilanından sonra, 1935'te kurulan Maden Tetkik ve Arama Enstitüsü (MTA), madenciliğimizi ciddi biçimde ele alınmasına yönelik olan bir kuruluştur. Bu kuruluş, arama çalışmaları gerçekleştirirken yine cumhuriyet döneminde kurulan Etibank, işletme ve pazarlama işlerini yürütmeye başlamıştır. 1957'de Türkiye Kömür İşletmeleri kömür üretimini Etibank'tan devralmıştır. Bu devlet kuruluşlarından başka, özel sektör kuruluşları da bulunmaktadır. Dünyadaki endüstriyel ham madde rezervinin %2,5’i; kömür rezervlerinin %1’i; jeotermal potansiyelinin % 0,8’i ve metalik maden rezervlerinin %0,4’ü Türkiye'dedir. Dünyadaki yeri açısından en zengin maden: dünya rezervinin %72’sinin bulunduğu bor mineralleridir. Ülke coğrafyasında jeolojik zaman çeşitliliği ve farklı coğrafi etkiler bulunması nedeniyle çeşit olarak zengin, rezerv olarak nispeten sınırlı durumdadır. Gezegende üretimi ve ticareti yapılan 90 türde maden ve mineralden 13’ü ekonomik ölçekte ülkede yer almaz. 22 maden rezervi yeterli ve ihraç edilir konumda; 28 maden türünde ise kısmen yeterli konumdadır. 27 maden ve mineralin rezervleri ve kaliteleri, ekonomik madencilik için yetersizdir. Türkiye, madencilik açısından "kendine kısmen yeterli" olan ülkeler arasındadır. Ülkede ekonomik şekilde var olan madenler: bor, barit, jips, lületaşı, mermer, diyatomit, perlit, manyezit, stronsiyum tuzları, sepiyolit, fluorit, kireçtaşı, ponza, sodyum sülfat, zeolit, profilit, kuvars-kuvarsit, linyit, feldspat, kayatuzu, olivin, dolomit, silis kumu, bentonit, trona, asbest, kalsit ve Zımpara taşı olarak sıralanabilir. Türkiye altın yatakları Ege, Doğu Karadeniz, İç Ege ile Doğu Anadolu'da yoğunluktadır. Aktif madenlerde çıkarılan Altın için ortalama 0,6-12,65 gram/ton cevher tenörü bulunmaktadır. Ülke topraklarında işletilebilir altın rezervinin 1000 ton, jeolojik yapı ve altın oluşum modellerine bağlı potansiyelin 6 000-7 000 ton tahmin edilmektedir Ülkede verilen altın arama ruhsatlarının sadece %0.28'i ekonomik olarak işletilmeye uygun orta büyüklükte bir madendir. Orta büyüklükteki maden rezervleri 1-5 milyon ons altına sahiptir. Efemçukuru, Menderes (İzmir), Ovacık, Bergama (İzmir), Havran (Balıkesir), Mastra (Gümüşhane), Sart, Salihli (Manisa), İliç (Erzincan), Sivrihisar (Eskişehir), Kocasinan (Kayseri), Kışladağ Eşme, (Uşak) altın üretimi devam etmektedir. Altın üretimi 2000 ile 2013 yılları arasında düzenli olarak artmış, bu yıldan sonra azaltmaya başlamıştır.. Bakır, kolay işlenen bir madendir. Elazığ'da maden (Ergani bakır işletmeleri), Artvin'de Murgul (Göktaş) ve Kastamonu'da Küre bakır çıkartılan yerlerdir. Rize Çayeli'nde bulunan bakır yatakları ise 1994 yılından itibaren işletilmeye başlanmıştır . Kahramanmaraş'ın Afşin-Elbistan ilçeleri arasındaki bölgede yapılan çalışmalarda 2013 yılında yaklaşık 1 milyar tonluk rezerv olduğu düşünülen bakır yatağı bulunmuştur. Kullanım alanı yaygın olan bor madeni, boraks ve asitborik elde edilmesi bakımından da önemlidir. Balıkesir'de Sultançayırı ve Bigadiç Eskişehir'de Seyitgazi ve Kütahya çevresi önemli çıkarım alanlarıdır. Türkiye, bor minerallerinde dünyanın en zengin ülkesidir. Konya'nın Seydişehir ilçesi, Antalya'nın Akseki,Gaziantep'in İslâhiye ve Muğla'nın Milas ilçesinde çıkarılan boksit madeni alüminyumun ham maddesidir. Türkiye'nin birçok yerinde çıkarılan bir madendir. Demir çıkarımının %80'ini Doğu Anadolu bölgesi içerisinde kalan Divriği sağlar. Balıkesir'de Eymir ve Çarmık, Ege Bölgesinde Ayazmand ve Torbalı, Kahramanmaraş ile Kayseri arasında Faraşa ve Karamadazı, Sivas Hekimhan arasında Hasan Çelebi ve Doğu Marmara'da Çam Dağı, önemli demir alanlarıdır. Demir, endüstride en çok kullanılan maden cevheridir. Sert, paslanmaz ve iyi parlatılan bir maden olan krom, kaplamacılık ve çelik yapımında yaygın olarak kullanılır. Türkiye'de yaygın olarak çıkarılan madenlerden biri de kromdur. En zengin krom yatakları; Elazığ'da Guleman, Batı Akdenizde (Fethiye, Marmaris arasında) Dalaman havzası, Kütahya ile Bursa arası ve Eskişehir'in doğusundaki Seyitgazi'de yer alır. Adana'nın kuzeyindeki Aladağ yöresinde de yeni krom yatakları bulunmuştur. Aladağ krom yatakları, Dünyanın en zengin yataklarıdır. Türkiye, krom çıkarımında dünyada 3. sıradadır. Türkiye, çıkardığı kromu büyük ölçüde cevher olarak satmaktadır. Bu nedenle çıkarımını dış taleplere bağlı olarak ayarlanır. Kükürt Türkiye'de, Isparta'nın Keçiborlu ilçesi ile Denizli'nin Sarayköy ilçesinde bulunur.Kükürt barut, kibrit üretiminde kullanılmaktadır. Ayrıca tarım ilacı ve gübre yapımında da kullanılır. Manganez Türkiye'de Zonguldak'ın Ereğli ve Artvin'in Borçka (Murgul) çevrelerinde çıkartılan bir madendir. Denizli Tavas'ta yeni yatakları bulunmuştur.Çeliğe sertlik kazandırmak ve direncini artırmak için kullanılır. İzmir'in Ödemiş ve Karaburun, Konya'nın Sarayönü çevresinde ve ayrıca Niğde civarlarında çıkartılır. Dişçilik sanayisinde ve termometre yapımında kullanılır. Çeşitli yollarla elde edilen bir doğal kaynaktır. Kayatuzu olarak çıkartıldığı gibi, deniz suyundan ve açık işletme olarak Tuz Gölü'nden de elde edilir. En fazla tuz üretimi İzmir'deki Çamaltı tuzlasında, deniz suyundan elde edilir. Çankırı, Erzurum, Kars, Nevşehir, Kırşehir, Yozgat ve Konya'da işletilmektedir. Türkiye, birçok madende zengin bir ülkedir. Bu madenlerden bazıları turistlik eşya yapımında kullanılır. Lületaşı (Eskişehir'de) ve oltu taşı (Erzurum'da) bu özellikte olanların en önemlileridir. Yurdumuzda tüketilen enerji kaynakları arasında taş kömürünün önemli bir yeri vardır. Ayrıca demir-çelik ve kimya sanayilerinin önemli ham maddesidir. Başlıca taş kömürü yataklarımız; Zonguldak ve çevresindedir. Burası Türkiye'nin tek maden kömürü havzasıdır. Bir milyon tonu aşan rezervi vardır. Yaygın olarak Türkiye'nin her bölgesinde çıkarılmaktadır. Ege bölgesi linyitleri oldukça kalitelidir. Manisa'da Soma, Kütahya'da Tavşanlı, Tunçbilek ve Değirmisaz, Amasya'da Çeltek ve Erzurum en önemli çıkarım yerleridir. Kahramanmaraş'ın (Afşin-Elbistan),Muğla'nın Yatağan ve Milas linyitlerinin kalori değeri düşüktür. Bu nedenle termik santrallerde kullanılır. 14 bin derece sıcaklığa dayanır. Isıya dayanıklı araç ve gereç yapımında kullanılır. Kansorejen madde bulundurması nedeniyle, kullanımı sınırlandırılmıştır. Eskişehir, Bursa, Erzincan, Hatay, Kars, Ağrı, Malatya, Sivas, İskenderun, Uşak ve Konya'da çıkarılır. Hamed Namouchi Hamed Namouchi (Arapça: حامد ناموشي‎) (d. 14 Şubat 1984, Cannes), Fransa doğumlu Tunuslu millî futbolcudur. Sivasspor'un 2009-10 sezonu için ilk transferi olarak takıma katılmış fakat kısa süre sonra sözleşmesini feshederek takımdan ayrılmıştır. Oyun kurucu mevkiinde oynamaktadır. 69 maçlık profesyonel lig kariyerinde 4 gol ve 5 asisti bulunmaktadır. 18 kez formasını giydiği Tunus millî takımındada 1 gole imza atmıştır. Hasanoğlan Köy Enstitüsü Hasanoğlan Yüksek Köy Enstitüsü, Türkiye'de açılan 15. köy enstitüsü. Türkiye Cumhuriyeti Millî Eğitim Bakanlığı'nın Ankara çevresinde bir köy enstitüsü kurulması yönündeki kararı ardından İlköğretim Müdürü İsmail Hakkı Tonguç, Ankara Millî Eğitim Müdürü Rasim Arslan, müfettiş Hayrullah Örs ve Ali Rıza Tümer tarafından oluşturulmuş bir komisyon tarafından yeri tespit edilmiş ve 1941 yılı Nisan ayında 266 Kepirtepe Köy Enstitüsü öğrencisinin Hasanoğlan'a gelip yerleşmesiyle kuruluşuna başlanmıştır. Yüksek Enstitü olarak diğer Köy Enstitülerinden farkı ise; diğer Enstitülere Öğretim Üyesi veya Müfettiş yetiştirmek amacıyla kurulmuş olmasıdır. Bu ilk öğrenciler okul, cami ve çadırlarda barınmış, enstitü inşaatında çalışmış ve bir yandan da eğitimlerine devam etmişlerdir. Geçici binalar sonrasında 10 Temmuz 1941'de enstitü binalarının temeli atıldı ve 1942 yılında 1 yatakhane, 1 ahır, 10 öğretmen evi, 2 okul binası, 1 kümes yapılması planlandı. Toplam 11 köy enstitüsünden gelen ve planda yer alan bir binanın yapımını üstlenen gruplar böylece köy enstitüleri arası ilk ve en büyük imeceyi gerçekleştirdi. Tamamen öğrenciler tarafından yapılan binaların sayısı 1945 yılında 43'ü bulmuştur; sinema, müzik salonu ve açık hava tiyatrosu bu binalar arasındadır. Ağaçlandırma çalışmaları, Kuzey'de 3 km mesafedeki Hasan Deresi'nden su getirme çalışmaları, hayvancılık ve bağcılık işleri için hazırlıklar yapılan çalışmalar arasındadır. 2 Ocak 1942'de enstitüye ilk öğrenciler geldi; 66 son sınıf öğrencisi ise (1 kadın, 65 erkek olmak üzere Pazarören'den 21, Çifteler'den 45 öğrenci) 1943-1944 öğretim yılında mezun oldu. Enstitü toplam 678 öğretmen, 774 sağlık memuru, 213 yüksek kısım ve 102 geçici kurs mezunu vermiştir. Yüksek Köy Enstitüsü mezunlarından 18'i kadın, 195'i erkektir. 1943 yılının Haziran ayında çıkan yönetmelikle Yüksek Köy Enstitüsü (3 yıl süreli), 10 Ocak 1944'te ise köy sağlık memuru yetiştirmeye yönelik Sağlık Kolu (2 yıl süreli) açıldı. Enstitüde Enver Ziya Karal (tarih), Ruhi Su ve Aşık Veysel (müzik), Selahattin Batu (zootekni), Muhlis Ete (ekonomi), Sabahattin Eyüboğlu (dil-edebiyat), Kazım Köylü (ziraat), Ferruh Sanır (coğrafya), Mahir Canova (tiyatro), Faik Canselen (armoni), Doç. Dr. İbrahim Yasa (sosyoloji), Halil Demircioğlu (tarih), Mualla Eyüboğlu (mimar, inşaat sorumlusu) ve Rauf İnan (öğretmen, yönetici) gibi eğitim elemanları da görev yaptı. Yüksek Köy Enstitüsü 27 Kasım 1947'de Bakan Reşat Şemsettin Sirer tarafından alınan bir kararla kapatıldı. Eğitimlerine devam etmekte olan öğrenciler Ankara Erkek Teknik Meslek Öğretmen Okulu, Gazi Eğitim Enstitüsü gibi eğitim kurumlarına gönderilmiştir. Teori ve olgu olarak evrim "Evrim hem bir teori hem de bir olgudur (bilimsel bir gerçektir)" şeklindeki ifadeye, biyoloji literatüründe sıkça rastlanır. Bu ifade "evrim"in iki şekilde kullanılması nedeniyle ortaya çıkmaktadır. "Evrim olgusu" ile kastedilen, bilimsel gözlemler ve deneyler ile meydana geldiği görülmüş olan, biyolojik organizma topluluklarındaki değişimlerdir. "Evrim teorisi" ile kastedilen ise bu değişimlerin nasıl meydana geldiğinin günümüzdeki bilimsel açıklaması olan modern evrimsel sentezdir. Bu terimlerin yanlış kullanılması ve yanlış anlaşılması, evrim teorisinin doğruluğuna karşı çıkan görüşleri temellendirmek için kullanılmıştır. Genelde "evrim" kelimesi yalnız olarak kullanıldığında, söz konusu olguların ve bunları açıklayan teorinin birleşimini ifade eder. Yine de "evrim" kelimesi bu ikisinden yalnızca birini ifade etmek için de sıkça kullanılır, bu yüzden yazarın kastettiği anlamı belirlemek için dikkatli olmak gerekebilir. Evrim hem "olgu ve teori", hem "teori olmayan olgu" ve hem de "bir olgu olmayan, yalnızca bir teori" olarak nitelendirilmiştir. Bu, tartışmayı zorlaştıran bir terminolojik karışıklığı gösterir. "Evrim", "olgu" ve "teori" terimlerinin anlamları aşağıda açıklanmıştır. Genellikle evrim basitçe, organizma topluluklarının bir nesli ile sonraki arasında görülen, vasıflardaki veya gen sıklıklarındaki değişimler olarak tanımlanır. Bununla birlikte, "evrim" genelde şu iddiaları da içerecek şekilde kullanılır: Douglas Futuyma'ya gÃ¶re: "Evrim" terimi ayrıca, özellikle "teori" olarak kullanıldığında, daha geniş olarak doğal seçilim ve genetik sürüklenme gibi süreçleri de içerecek şekilde kullanılır. Olgu, genelde bilim insanlarınca deneysel verileri ya da nesnel doğrulanabilir gözlemleri ifade etmek için kullanılır. "Olgu" ayrıca daha geniş manada çok kuvvetli delillere sahip herhangi bir hipotezi belirtmek için de kullanılır. Evrim çok kuvvetli bir şekilde delillerle doğrulanması bakımından bir olgudur. Genellikle, Dünya'nın Güneş etrafında dönmesi nasıl bir olguysa evrimin de öyle bir olgu olduğu söylenmektedir. H. J. Muller, "One Hundred Years Without Darwin Are Enough (Darwin'siz Yüz Yıl Yeter)"den olan şu alıntı konuyu açıklamaktadır. ABD Ulusal Bilimler Akademisi de benzer bir açıklama getirmektedir: Bilim felsefecileri hiçbir şeyi mutlak bir kesinlikle bilmediğimizi iddia etmektedirler. Doğrudan gözlemler bile "teorilerle bezenmiş", algılarımızla ve kullanılan ölçü aletleriyle ilgili varsayımlarımıza bağlı olabilir. Bu bakımdan hiçbir olgu kesin değildir. Bilimsel teoriler, gözlemlenebilir verilerin uyumlu olduğu sağlam bir yapıyı belirtir. "Evrim teorisi" de türlerin zaman içinde gözlemlenen değişimlerini en iyi açıklayan ve evrimsel biyoloji ile ilgili bilimlerde yapılmakta olan yeni gözlemleri en iyi öngören yapıdır. "Teori" kelimesinin bilimsel tanımı günlük dildeki anlamından farklıdır. Günlük dilde "teori", olgulara dayanmak zorunda olmayan veya denenebilir tahminlere açık olması gerekmeyen bir hipotez, bir fikir ya da bir spekülasyon anlamına gelebilir. Bilimde ise teorinin anlamı daha kesindir: Bir teori gözlemlenmiş olgulara dayanmalı ve denenebilir hipotezlere açık olmalıdır. Bilimde mevcut bir teori, aynı derecede veya daha çok kabul edilebilir bir alternatif teorisi olmayan ve yanlışlanamayan bir teoridir. Diğer bir deyişle, bugüne kadar çelişen bir gözlem olmamış ve tabii ki yapılmış olan her gözlem teoriyi ya desteklemiş ya da en azından teoriyle tamamen çelişip, teoriyi yanlışlamamıştır. Eğer yeni gözlemler mevcut teoriyle çelişiyorsa, mevcut bulgular yeni bir açıklamaya gerek duyduğundan(bkz. paradigma değişimi), mevcut teorinin gözden geçirilmesi veya yeni bir teorinin oluşturulması gerekmektedir. Bununla birlikte teorinin yanlışlanması, teorinin dayanmış olduğu olguları yanlışlamaz. "Olgu" ve "teori" terimleri aynen yer çekimine uygulanabildiği gibi evrime de uygulanabilir. Yer çekimi olgusunu açıklamaya çalışan birçok teori olmuştur. Diğer bir deyişle, bilim insanları yer çekiminin ne olduğunu ve yer çekimine neyin neden olduğunu sorar. Yer çekimini açıklamak için bir modeli, yer çekimi teorisini geliştirirler. Yüzyıllar içinde yer çekiminin, "Yer Çekimi Teorisi" olarak nitelendirilmiş birçok açıklaması olmuştur: Aristoteles'in,Galileo Galilei'nin, Isaac Newton'ın ve şimdi de Albert Einstein'ın. Terimler, hem gözlemlenen olguları hem de onları açıklayan teoriyi belirtmek için tek bir kelime kullanılması sonucu karışabilir. ‘’Yer çekimi’’ kelimesi gözlemlenen olguları (yani, kütlelerin gözlemlenmiş çekimi) ve onları açıklamakta kullanılan teoriyi (yani, neden kütlelerin birbirini çektiği) belirtmek için kullanılabilir. Bu sebeple yer çekimi hem bir "teori" hem de bir "olgu"dur. Biyolojik türlerin incelenmesinde, olgulara fosiller ve bu fosillerin incelenmesi dahildir. Fosilin konumu olguya bir örnektir (olgu kelimesinin bilimsel anlamını kullanırsak). Çok hızlı üreyen biyolojik türlerde, örneğin sirke sineklerinde, evrimsel değişim süreci laboratuvarda incelenmiştir. Sirke sineği topluluklarının karakter değiştirmesinin incelenmesi de ayrıca olguya bir örnektir. Yani aynen yer çekimi gözlemlerinin bir olgu olduğu gibi evrim de bir olgudur. Bu gözlemleri açıklamak için, biyolojide, yıllar içinde birçok girişimde bulunulmuştur. Lamarkizm, Dönüşümcülük ve Ortogenez, türler hakkındaki gözlemleri, fosilleri ve diğer delilleri açıklamaya çalışmış Darwinci olmayan teorilerdendir. Bununla birlikte Evrim Teorisi, eldeki tüm verileri ve gözlemleri açıklayan