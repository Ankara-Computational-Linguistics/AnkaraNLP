için yeterliydi. 3 Haziran 1974'te Frankfurter Waldstadion'da (Frankfurt Orman Stadyumu) oynanan bu maç, futbol tarihine "Frankfurt su savaşı" olarak geçti. Maçtan önce yağan aşırı yağmurun sahayı kullanılamaz hâle getirmesinden ötürü Avusturyalı hakem maçı başlatmadı. Bunun üzerine, şehrin itfaiye teşkilatı sahadaki suyu hortumlarla çekerek sahayı boşalttı. Sahanın olumsuz koşullarının oynanan futbola etki ettiği maçta, Batı Almanya 1-0'lık galibiyetle grup birincisi olarak finale çıktı. "Penaltıdan gol yemeyen kaleci" unvanlı Polonyalı Jan Tomaszewski, Polonya'nın İsveç'i 1-0 yendiği maçta penaltı kurtararak takımının galibiyetini korumuştu. Bu karşılaşmada da Uli Hoeneß'in penaltısını kurtaran Tomaszewski, FIFA Dünya Kupası tarihinde 14 golü bulunan Gerd Müller'in golüne engel olamadı. 2. turda oynanan 12 maçta 30 gol atıldı; bunun yarısını maç sonucunda finalist olan Batı Almanya ile Hollanda kaydetti. Hollanda kupa tarihinde ilk kez finale yükselme başarısı gösterirken, Batı Almanya 3. kez finale yükselme başarısı gösterdi. Olimpiyat Stadyumu (Münih)'nda, final maçından bir gün önce üçüncülük maçı oynandı. Son FIFA Dünya Kupası şampiyonu unvanını taşıyan Brezilya, 6 Haziran 1974 günü FIFA Dünya Kupası tarihinde daha önce hiç son dörde girememiş Polonya ile karşılaştı. 77.500 izleyicinin izlediği ve gol açısından sönük geçen karşılaşmanın 79. dakikasında Polonyalı sağ kanat oyuncusu Grzegorz Lato'nun 30 metre uzaklıkta karşı karşıya kaldığı Brezilya kalesini koruyan Zé Maria'yı geçip sağ taraftan ceza sahasına kadar girerek 13 metreden yuvarladığı meşin yuvarlak, maçın sonucunu 1-0 olarak belirledi. Bu gol, Lato'nun turnuvadaki 7. golü oldu ve Polonya'ya da üçüncülüğü kazandırdı. Aynı zamanda Lato, bu golle birlikte attığı gol sayısını yediye çıkararak kupanın gol kralı oldu. Polonyalı futbolcu Lesław Ćmikiewicz ise yedek olarak başladığı altı maçta da oyuna sonradan girerek bu alanda ayrı bir rekora imza attı. Bu maçın ardından Polonya, FIFA Dünya Kupasındaki en iyi derecesini elde etti. Final maçının düzenlendiği Münih şehri, FIFA Dünya Kupası tarihinde başkent olmadığı hâlde bir final maçına ev sahipliği yapan ilk şehir oldu. Başlangıcında takımlar sahaya çıktıklarında hakemin köşe ve orta çizgi bayraklarının yerinde olmadığını fark etmesi üzerine gecikmeli olarak başlayan finalde Hollandalılar, daha Batı Almanya topa dokunamadan 2. dakikada kazandıkları penaltıyla öne geçseler de 25. dakikada Batı Almanya'nın kullandığı penaltıyla bu üstünlüğü kaybettiler. İlk yarının sonlarına doğru 2002 FIFA Dünya Kupası'na dek FIFA Dünya Kupası tarihinin en çok gol atan futbolcusu olarak kalacak olan Müller, takımını öne geçirdi. İlk yarı 2-1 Batı Almanya üstünlüğüyle tamamlandı. Maç, zaman zaman sertleşse de maçtan başka gol sesi çıkmayınca Batı Almanya, tarihinde 2. kez kupaya uzandı. Batı Almanya; böylece FIFA Dünya Kupası tarihinde ilk kez, finaller oynanırken maç kaybetmesine karşın turnuvayı kazanan takım olma unvanını elde etti. 1974 FIFA Dünya Kupası Finalleri hazırlıklarında Endüstriyel Futbol'un köşetaşlarından olan birçok uygulama bu finallerde kurumsal bir şekilde uygulandı. Stadyum reklamı, yayın haklarının satışı ve yayın gelirleri, sponsorluk anlaşmaları, satılık kupa plakları, maskotlu hediyelik eşyalar ve ilk kez bu kupada uygulanan şans oyunları ile büyük bir havuz, bir futbol pazarı oluşturuldu ve sermaye ile futbol daha iç içe geçmeye başladı. 1974 FIFA Dünya Kupası sürecinin idaresi ve düzenlenmesi için FIFA Dünya Kupası Organizasyon Komitesi (kısaca OK) oluşturuldu. Bu komitenin ana merkezi Otto-Fleck-Schneise/Frankfurt'ta bulunmaktaydı. Bu komitenin başında, ilerleyen dönemde Almanya Futbol Birliği'nun (DFB) da başına geçen, Hermann Neuberger bulunmaktaydı. Organizasyon komitesinin basın sözcülüğünü Dr. Wilfried Gerhardt yapmaktaydı. Gerhardt, medya ile ilişkilerden ve gazeteciler ile ilgilenilmesinden sorumluydu. Bu takım, protokol şefi olarak atanan Hartmut Nevries ile stadyumlar ve hakemlerle ilgilenilmesinden sorumlu Hans Lang ile tamamlanmıştı. Frankfurt'taki Wald stadyumundaki açılış seremonisi ile Münih'te gerçekleşecek finalden önceki kapanış kutlamalarını Arno Scheurer üstlenmişti. FIFA Dünya Kupasının resmi stadyum sözcüsü ise ZDF spikeri Helmut Bend olmuştu. 1974 FIFA Dünya Kupası'nın logosu, stilize edilmiş dönen bir topu, bunun altında ise "WM 74" yazısını göstermekteydi. 1966 yılındaki World Cup Willie ve 1970 Meksika'da düzenlenen kupadaki Juanito'nun ardından FIFA Dünya Kupasında üçüncü kez bir maskot kullanılmıştı. Burada söz konusu olan maskotlara Tip ile Tap adı verilmekteydi. Söz konusu maskotta gülen kırmızı yanaklı, tavşan dişli, üzerinde WM 74 yazan Almanya forması giymiş iki ufak çocuk görülmekteydi. Maskota ismini veren "Tip-Tap" ise çocukların futbol oynamadan önce, topa ilk olarak sahip olacak olan takımı belirlemek için sırayla adım atarak birbirlerinin ayağına ilk basmak için çabalarken sırayla söyledikleri Tip ve Tap'tan esinlenerek konulmuştur. Saarbrückenli bir grafiker olan Horst Schäfer tarafından yaratılan maskot, 1974 FIFA Dünya Kupası boyunca da çok geniş çevrelere pazarlanmıştı. Bu bağlamda Tip ve Tap'ı pelüş figürü olarak ya da anahtarlık olarak bulmak mümkündü. Bunun haricinde maskot resimleri kravatlara, çocuk uyku takımlarına, bira testilerine ve hardal bardaklarına da basılmıştı. 1974 FIFA Dünya Kupası, iki yıl önceki Münih olimpiyatlarında yaşanan İsrailli atletlerin rehin alınması ve öldürülmesi gibi terör tehditlerinin baskısı altındaydı. Kızıl Ordu Fraksiyonu tarafından Hamburg'daki Volkspark Stadyumu'na roket saldırısında bulunacağına ve İrlanda Cumhuriyet Ordusu'nun (IRA) da İskoç millî takımına intihar saldırılarında bulunacağına dair tehditkâr açıklamaların gelmesi sonucunda güvenlik güçleri yapılan güvenlik hazırlıklarını şu şekilde açıklıyorlardı: "„Münih'te yaşanan katliam farkındalıklarımızı değiştirdi, artık hiçbir şey imkânsız olarak görülmemektedir.“" Bu sebeplerden dolayı FIFA Dünya Kupası öncesi belli planlamalar gerçekleştirildi. Bu dönem için radikallerin karıştığı şiddet olayları, Alman millî takımına bağlı kişilerin rehin alınması ve stadyumlarda çıkan kargaşaların da aralarında bulunduğu 20 alarm durumu belirlenmişti. Kupaya katılan 16 takımın konakladığı bölgeler özellikle korunuyordu, bu bölgeler sanki silahlandırılmış kaleleri andırmaktaydı. Özellikle, ikinci eleme turunda Düsseldorf yakınlarındaki Ratingen'e geçişi sırasında Doğu Almanya'ya karşı yapılan bir bomba ihbarı ile anavatanlarındaki cunta tarafından şiddetle protesto edilen Şili millî takımı, tel örgüler ve polis barikatı altında konakladığı Berlin'deki Schloss Glienicke'de özenle korunmaktaydı. Ancak, başlama vuruşundan büyük finalin son düdüğü ötünceye kadar güvenliği zedeleyecek hiçbir olaya rastlanmadı. Tribünleri kamera ile izlenen stadyumların önünde ise, ilk defa yapılan denetimlerle stada giren trafatarların içeriye herhangi bir yaralayıcı madde sokmamasına karşı üst araması gerçekleştirilmekteydi. Tribünde yerini alan seyirciler arasına, örneğin Hannover'de olduğu gibi, 900 görevli ile 600 polis konuşlandırılmıştı. Bu sayede tamamen dolu bir stadyumda her bir güvenlik görevlisine 40 seyirci düşüyordu. Ayrıca güvenlik önlemlerinde ABD Dışişleri Bakanı Henry Kissinger, Monako Prensi III. Rainier ya da Almanya Şansölyesi Helmut Schmidt gibi önemli şahsiyetlerin oyunları ziyareti sırasında uygulanacaklar önemli bir yer tutmaktaydı. Burada bu kişilerin korunması için zırhlı araçlar ve makineli tüfeklerle donatılan yüzlerce polisler kullanılmıştı. Ancak tüm bu önlemlere rağmen, herhangi bir kesinlik söz konusu olmadığı için, açılış maçını ziyarete giden Almanya Cumhurbaşkanı Gustav Heinemann'ı taşıyan zırhlı Mercedes-Benz 600'ün peşine, hareket kabiliyeti olan büyük bir operasyon salonu takılmıştı. Ama sorumlular için asıl büyük risk, Yugoslavya Lideri Josip Broz Tito'nun olası ziyareti görülüyordu. Bu gelişmeler neticesinde daha sonra kendisinin ziyareti iptal edilmişti. Şubat 1974'te "FIFA Hakemler Komisyonu", 38 FIFA Dünya Kupası müsabakasını orta ya da yan hakem olarak yönetecek 30 hakemi zaten belirlemişti. Buna ilaveten Almanya Futbol Birliği'nun (DFB), sadece yan hakem olarak görevlendirilecek olan dört tarafsız hakemi seçilmişti. Seçilen 38 hakem açılış karşılaşmasından bir hafta önce Frankfurt'taki Esso Motor Hotel'de konuşlandırıldı. Ön hazırlık çalışmalarında, özellikle teorik eğitim üstüne durularak, hakemlerin birbirine uygun kural kararlarının verilmesi sağlanmaya çalışıldı. FIFA hakem komisyonu, karşılaşmalara atanan hakemleri müsabakadan bir ya da iki gün önce açıklanıyordu. Bu sayede hakemlerin baskı altına alınması engelleniyor ve ayrıca herhangi bir kötü performans gösteriminde yetkililere pek sıkıntı yaşamadan değişikliğe gitme imkânı sağlıyordu. Turnuva boyunca hakemlerin genel olarak performansları olumlu değerlendirilmişti. Hakemler çok tutarlı ve fazla dikkat çekmeden çalışıyorlardı. Bu durum, organizasyonun diğerleri Dünya Kupalarına nazaran daha az gergin bir havada geçmesin sağlamıştı. Hakemlerin saha içerisindeki olaylara daha sert bakması sonucu, o güne kadar görülmeyen çoklukta uyarı, sarı kart ve kırmızı kart olayları meydana gelmişti. Buna örnek olarak 1970 yılında Meksika'daki FIFA Dünya Kupası'nda tüm organizasyon boyunca hiçbir kırmızı kart gösterilmemişken, 1974 yılında daha ilk tur maçları sonunda dört kırmızı kartın çıkması verilebilir. Ayrıca bu turnuva ile birlikte hakemler oyunu oyalamaya yönelik hareketlere karşı da sert tedbirler almaya başlamaktaydı. Katılımcı ülkelerin konaklama istekleri oldukça farklıydı. Bu bağlamda Brezilya millî takımı Herzogenhorn'da, İtalya Ludwigsburg'da bulunan Schlosshotel Monrepos'ta; Doğu Almanya bir spor otelinde; Yugoslavya, Königstein im Taunus'ta; İskoçya millî takımı değirmenden otele dönüştürülen bir mekânda kalırken Polonya, Stuttgart yakınlarındaki Murrhardt'ta, Uruguay ve Haiti millî takımları ise spor okullarına yerleştirildi. Almanya millî takımı ise organizasyonun başlamasından dört hafta önce Schleswig-Holstein eyaletinde bulunan Malente spor okulunda kampa girmişti. İlk tur sonrası Duisburg yakınlarında bir spor okuluna taşınan millî takım, final karşılaşması öncesinde ise Münih yakınlarındaki Grünwald'da konuşlanmıştı. Mercedes-Benz firması tüm millî takımlara kendi ülke renklerinde boyanmış otobüsler tahsis etmişti. Ancak Doğu Almanya'nın otobüsü konusunda anlaşmazlık yaşanmıştı, çünkü Doğu Almanya yetkilileri otobüsü üzerinde orak ve çekiç bulunmaması gerekçesiyle kabul etmemişti. Daha sonra Doğu Alman yetkililerin yoğun ısrarları ve girişimleri sonucunda Doğu Almanya'nın ulusal simgesi otobüs üzerine eklenmişti. Bu otobüsün Batı Almanya versiyonu daha sonra 2005 yılındaki Frankfurt Otomobil Fuarı'nda sergilenmişti. Günümüzde bu otobüs Stuttgart'ta bulunan Mercedes-Benz Müzesi'nde sergilenmektedir. 1974 FIFA Dünya Kupası organizasyonun bütçesi, düzenleyen ülke olarak Almanya Futbol Birliği (DFB) ile FIFA tarafından karşılanmaktaydı. Bütçenin toplamı ise 80 milyon Alman Markı tutarındaydı. Bu tutar kendi kendini finanse edecek durumdaydı. Stadyum yapımının tersine, ki buraya 238 milyon Alman Markı kaynak aktarılmıştı, bu büyük organizasyonun ise vergiler ile finanse edilecek bir durumu yoktu. Bilet satışından yaklaşık 30 milyon Mark hasılat elde edilmişti. Buna ilaveten televizyon gelirlerinden elde edilen 18 milyon Mark ile stadyumun reklam gelirlerinden kazanılan 20 milyon Mark'ın yanı sıra, lisans haklarının kullanılması dolayısıyla (FIFA Dünya Kupası plakları, kitaplar ve Tip-Tap maskotunun kullanılması) elde edilen 12 milyon Mark organizasyonun kasasına girmişti. FIFA Dünya Kupasına ait hediyelik eşyalar da Ayrıca, organizasyon yetkilileri düzenledikleri şans oyunları ile ek gelirler elde etmeye çalışmışlardır. Tüm bu gelirler tek bir havuzda toplanıyor, gerekli ön harcamalar buradan karşılanıyordu. Bu ön harcamalar, organizasyon ve yönetim için gerekli teçhizat ile görevlilerin, hakemlerin ve turnuvaya katılan 16 takımın giderleriydi ve bunların tümü bu havuzdan ödenmekteydi. Bunun neticesinde katılımcı tüm federasyonlar 25 kişilik ulaşım masrafı ile birlikte, ilk müsabakalarından dört gün öncesine, son karşılaşmalarından da iki gün sonrasına kadarki konaklama ve beslenme bedeli olarak 3.000 Mark tutmaktaydı. Tüm bu masrafların karşılanması sonucunda havuzda kalan vergisi ödenmiş 40 milyon Mark'lık kazanç, belirli kriterler ışığında %65'i söz konusu federasyonlara, %10'u FIFA'ya ve geri kalan %25'lik bölümü de DFB'ye dağıtılmıştı. Bunların sonucunda Almanya Futbol Federasyonu, 10 milyon Mark'lık bir kazanç elde etmişti. Dünya Kupası öncesinde oyunlara sahne olacak tüm stadyumlar ya tadilat görmüştü ya da tamamen yeniden yapılmıştı. Her ne kadar o dönemdeki stadyumların üstü kapalı olmasa da, seyirci kapasitelerinin büyük bir kısmını ayakta durma bölümleri oluştursa da, Alman stadyumları o dönem için dünyadaki en modern stadyumlar olarak gösterilmekteydi. Toplamda oynanan 38 müsabaka dokuz değişik stadyumda 1,77 milyon seyirci tarafından izlenmişti. Müsabakaların çok büyük bir bölümü için, stadyumlar tamamen dolmadığı için, maç öncesinde stadyum altında bulunan gişelerden kart alınabilmekteydi. Organizasyon boyunca en ucuz bilet 10 Mark'tan satılırken, final karşılaşması için ucuz biletler 15 Mark'tan, en pahalı biletler ise 80 Mark'tan satışa sunulmuştur. En çok taraftar çeken müsabakalar ev sahibi konumundaki Batı Almanya ile komşu ülke Hollanda'nın karşılaşmalarıydı. Ayrıca ilk tur müsabakaları boyunca, Almanya'da çalışan misafir işçilerden dolayısıyla İtalya ve Yugoslavya taraftarları da, her ne kadar takımlarına tur atlatmaya yetmese de, stadyumları doldurmuştu. İskoçya'dan gelen binlerce taraftar ise Frankfurt caddelerinde gece gündüz gayda çalıp "İskoçya finale" diye bağırarak yerli halkın rahatça uyumasını engellemişti. Batı Alman seyirciler takımlarının ilk tur müsabakalarını geçeceğini düşündükleri için önceden ikinci tur karşılaşmaları için biletlerini almışlardı. Bunun bir etkisi olarak Doğu Almanya takımı da ikinci turda tamamen dolu tribünler önünde oynamıştı. Sadece Doğu Almanya'nın sonuç olarak ilerlemesi için pek bir önem arz etmeyen Arjantin karşılaşması için 53.000 adet satılmış bilet olmasına rağmen tribünlerde 20.000 seyirci mevcuttu. Finallerdeki 38 maçı stadyumlarda seyredenlerin toplamı 1,880,000 kişiydi. Seyirci rekoru, Türk hakem Doğan Babacan'ın yönettiği Batı Almanya-Şili maçında kırılmış, bu maçta stadyuma 83,593 seyirci gelmişti. 2006'da düzenlenen Dünya Kupası'nın aksine, bu kupada taraftar topluluklarının eksikliği hissedilmekteydi. Bunun en büyük nedenlerinden biri de o zamanki doğu blok ülkeleri olan Polonya, Bulgaristan ve Doğu Almanya vatandaşlarının yurt dışına seyahat kısıtlamasının bulunmasıydı. Ayrıca birçok kişi için de ulaşım bedeli çok yüksek kalmaktaydı. Buna karşılık, ekonomik olarak daha iyi durumda bulunan İngiltere ve Fransa'nın millî takımları kupada yoktular. Tüm bunlara ilaveten, o dönemde yaşanan kötü hava muhalefeti de eklenince (o dönemdeki stadyumların çoğunun üstü kapalı değildi) Alman vatandaşları diğer müsabakalara gitmeyi pek düşünmemişti ki, bu duruma uygun en güzel örnek Berlin Olimpiyat Stadyumu'nda oynanan ve sadece 16.000 kişi (stadyum kapasitesinin %19,4'üne tekabül etmekte) tarafından izlenen Avustralya-Şili mücadelesi olmuştur. Takımlar elendikçe ülkede bulunan toplam taraftar sayısı azalırken 1. Tur maçları sonucunda elenen 8 ülkeden sonra Batı Almanya'dan ayrılan taraftar sayısının 75.000 olduğu saptanmıştır. Bu FIFA Dünya Kupası, Şilili taraftarların Şili'nin her maçında Cunta lideri Pinochet karşıtı protestolara da sahne olmuştur. Şili ile Batı Almanya arasında oynanan karşılaşmada Şili'deki darbeye yönelik protestolarından ötürü maçın geç başlamasına neden olan yaklaşık 1500 biletli seyirciden oluşan Şilili eylemci taraftarlar, Şili'nin millî marşı okunurken ""Şili’de Cunta’ya Hayır"" sloganları atmışlar ve arama noktalarından geçirilebildikleri pankartlar ile bayrakları açmışlardır. Polisler ise pankart ve bayrakları taraftardan zorla alarak eylemi bastırmıştır. Doğu Almanya-Şili maçında da benzer protestolar düzenleyen Şilili eylemci taraftarlar, Şili'nin Avustralya ile oynadığı son grup maçında da bir eylem düzenlendi ve tribünlerde ""Sosyalist Şili"" yazılı bir pankart açılınca hakem karşılaşmayı durdurdu. Bunun üzerine, tribünlere akın eden polisler, pankartları indirerek bazı taraftarları gözaltına aldı. 1974 yılında Batı Almanya'da gerçekleştirilen 10. FIFA Dünya Kupası'nın en büyük özelliği bütün turnuvanın ilk kez renkli televizyonlardan yayınlanmış olmasıydı. Dünya genelinde 112 ülkede 900 milyon izleyiciye ulaşan organizasyon, Sovyetler Birliği ve Çin gibi ülkelerde yayınlanmamıştı. FIFA, dünya çapındaki yayın haklarını 18 milyon Mark karşılığında iki Alman televizyon kuruluşu olan ARD ve ZDF'ye satmıştı. Bu yayıncı kuruluşların müsabakaları dış ülkelere satma imkânı da mevcuttu. Teknik donanım için gerekli harcama tutarı yaklaşık 22 milyon Mark civarındaydı ve bu tutarın bir bölümü diğer ülke televizyonlarına kiralanan stüdyolar ve saha kenarı röportaj platformları ile karşılanmaktaydı. Dünya çapındaki yayınlar başlama vuruşundan yaklaşık on dakika önce başlamaktaydı. İlk olarak, Almanya dışında yaşayanlar için, müsabakanın oynanacağı şehir hakkında üç dakikalık tanıtıcı bir film oynatılıyor, geriye kalan yedi dakikada ise takımların sahaya girişi, millî marşların okunması ve kale/top seçimi gösteriliyordu. Müsabakaların kendisi ise beş farklı kamera pozisyonundan izleyiciye ulaştırlıyordu. Bunlardan ikisi her iki saha kenarında bulunurken, diğer iki tanesi kale arkalarında ve bir tanesi de yedek kulübesinin önünde bulunuyordu. Ayrıca, bu FIFA Dünya Kupası, Türkiye'nin televizyondan canlı olarak seyredebildiği ilk FIFA Dünya Kupası olmuştu. Bern Mucizesi'nden 20 sene sonra gerçekleşen bu kupa için organizatör olarak Almanya Futbol Federasyonu büyük övgü aldı. Bunun göstergesi olarak, Almanya'da düzenlenen FIFA Dünya Kupası finalleri iyi bir turnuva olarak algılandı ve tüm beklentileri karşılayan bir turnuva olarak tarihe geçti. Mevkisinden ayrılmak üzere olan FIFA başkanı Sir Stanley Rous, yeni statlarda oynanan karşılaşmaları başarı olarak niteledi. Çünkü, o tarihe kadar düzenlenen hiçbir FIFA Dünya Kupasında 1974'teki kadar yüksek gelir elde edilememişti. Bunun neticesinde, turnuva öncesi konulan tüm maddi hedeflere ulaşılmıştı. İki sene önce gerçekleştirilen 1972 Yaz Olimpiyatları'nın aksine, 1974 FIFA Dünya Kupası daha çok soğuk bir atmosferde geçmişti. Eleştirmenler bu konuyla ilgili olarak herhangi trajik bir olayın yaşanmaması için futbolcuları tamamen dış dünyadan izole edilmiş bir FIFA Dünya Kupası finallerinin düzenlendiğinden bahsediyorlardı ve bütün takımların dikenli tellerle barikat kurulmuş otel kapıları ardında yaşadıklarını söylüyorlardı. Bu soğuk atmosferden sorumlu olarak da arka planda var olan terör tehditleri ve bununla bağlantılı son derece yüksek tutulan güvenlik önlemleri gösteriliyordu. Bu güvenlik önlemleri sayesinde turnuva esnasında herhangi bir olay yaşanması engellenmiştir. Turnuvada aşırı yağmurlu geçen 1974 yazı da etkisini hissettirdi. Açılış maçıyla beraber yağmur periyotlar şeklinde başlasa da bu periyotlar, final maçının oynanacağı gün kesildi ve diğer birçok maçtan farklı olarak final maçı güneşli bir havada oynandı. Turnuva genelinde tüm maçlarda stadyumların ortalama %73'ünün dolmasına rağmen aşırı yağmurlardan ötürü bazı maçlarda seyirci sayısı ortalamanın oldukça altında kaldı. Yine de seyirci sayısına göre, o tarihe kadar düzenlenen tüm Dünya kupaları için geçerli olan toplam seyirci rekoru kırılabildi. Turnuvaya damgasını vuran, Johan Cruyff, Johan Neeskens ve Johnny Rep'li kadrosuyla "Totaalvoetbal" (total futbol) adı verilen yeni bir oyun anlayışını futbol dağarcığına kazandıran Hollandalılar oldu. Teknik direktör Rinus Michels'in getirdiği bu anlayış, bireysellik ile yaratıcılığın bir arada gösterildiği 4-3-1-2 oyun sistemi içerisinde gerçekleşti. Toplam futbol, oyuncularda aranan özellikleri değiştirdi. Bu uygulama tek özelliği olan oyuncular yerine, hem savunma hem de hücum yapacak özellikte oyuncuları teşvik etti. Sahadaki, kaleci hariç, on futbolcunun da beraber hücum veya savunma yaptığı oyun düzeninin getirdiği yeniliklerden biri de, forvet oyuncularının yeri geldiğinde savunmaya yardım etmesiydi. Bu da kalabalık hücum ve savunma anlayışını benimseyen Hollanda'nın finale yükselmesinde büyük katkı sağladı. Kupada bir önceki turnuvanın gol kralı Gerd Müller, takımının şampiyonluğu ile noktalanan bu turnuvada 4 gol atma başarısı gösterirken, kupanın sürpriz ismi olarak tanınan Polonya'nın golcüsü Grzegorz Lato, kaydettiği 7 golle gol krallığına ulaşmıştır. Polonya'nın şampiyonluğu ile sonuçlanan 1972 Yaz Olimpiyatları'nda yedek kulübesinde oturan Lato, bu turnuva içinde sakatlığı sebebiyle kadroya dahil edilmeyen Włodzimierz Lubański'nin yerine kadroda kendisine yer bulmuştu. Atmış olduğu yedi golün dört tanesini grup müsabakaları sırasında kaydeden Lato, geri kalan üç golünden ikisini ikinci tur müsabakalarında Yugoslavya ve İsveç'e karşı kaydetmiş ve son golünü ise üçüncülük mücadelesindeki 1-0'lık galibiyette kaydetmiştir. 4-3-3 dizilişinde oynayan Almanya millî futbol takımında Wolfgang Overath ile Günter Netzer oyun kurucu pozisyonunda yer aldılar. Takımda yaşlı oyuncuların yanında genç oyunculara da şans tanındı. Kupa sonrası Gerd Müller ve Wolfgang Overath millî takımı bıraktıklarını açıklasalar da, şampiyon olan kadrodaki Franz Beckenbauer ve Berti Vogts gibi oyuncular devam ederek ülkelerini, her ne kadar iki kupada da şampiyonluk unvanı korunamamış olsa da, 1976 Avrupa Futbol Şampiyonası'nda ve 1978 FIFA Dünya Kupası'nda da temsil etmişlerdir. Teknik direktör Helmut Schön ise kendi ülkesindeki kupa ile antrenörlük hayatında son vermeyip 1978 yılına kadar takımın başında kalmıştır. Schön, ülke adına başarısız geçen 1978 FIFA Dünya Kupası sonrası görevi Jupp Derwall'e devretmiştir. Her bir oyuncu kazanılan kupadan dolayı 60.000 Mark ve bir Vosvos ile ödüllendirildi. Turnuva öncesi dağıtılacak prim meblağı yüzünden büyük tartışmalar yaşanmıştı. Özellikle İtalya'nın kupa kazanımına bağlı olarak oyuncularına 120.000 Mark dağıtacağının öğrenilmesi üzerine Alman futbolcular önce 100.000 Mark ardından da 75.000 Mark talebinde bulundular. Almanya Futbol Birliği'nun 30.000 Mark teklif etmesi üzerine, birçok oyuncu takımdan ayrılmak istese de, tüm bu yaşananlar sonucunda 60.000 Mark'ta anlaşılmış ve oyunculara sonunda da vadedilen prim dağıtılmıştır. 7 gol 5 gol 4 gol 3 gol 2 gol 1986'da FIFA Dünya Kupası'nda mücadele eden takımların her bir FIFA Dünya Kupası için ayrı ayrı sıralamasını yayınladı. 1974 FIFA Dünya Kupası'nın sıralaması ise aşağıdaki gibi yayınlandı: Perviz Kimyavi Perviz Kimyavi (Farsça: پرويز کيمياوی, İng., Alm. ve Fra.: Parviz Kimiavi, d. 1939, Tahran), uluslararası çapta takdir görmüş İranlı yönetmen, senaryo yazarı, kurgucu ve 20. yy. İran sinemasının en önde gelen figürlerinden biridir. İran Yeni Dalgası akımı yönetmenlerindendir. Kimyavi, École Louis Lumière (Louis Lumiere School of Cinematography) ve IDHEC'te fotoğrafçılık ve sinema okudu. Çalışmaları eleştirel başarı kazandı ve Berlin ve Cannes gibi önemli uluslararası festivallerde çok sayıda ödül kazandı. Terazi Terazi veya baskül, bir cismin üzerindeki yerçekimi etkisinden yararlanarak, o cismin kütlesinin belirlenmesinde kullanılan bir ölçüm cihazı. Kütlenin belirlemesinde kullanılan bir alet olarak terazi, denge prensibi ile çalışır. Ağırlığından emin olunan kütleler bir tarafa, ölçülecek cisim ise bir tarafa konularak dengeye gelmesi sağlanır. Bu işleme ise tartma denir. Terazi denge ve adaletin de sembolü olarak kullanılır. LDIF LDIF (LDAP Data Interchange Format): Dizin entry’lerini tanımlayabilmek için kullanılan metin-tabanlı LDAP standartına verilen isim. LDIF ile Dizin Sunucusu (Directory Server) üzerindeki veriler metin-tabanlı bir dosyaya aktarılıp, başka bir Dizin Sunucusu üzerine aynı dosya üzerinden bilgi aktarımı yapılabilir. LDIF, tüm veritabanlarının veya excel gibi spreadsheet programlarının tanıyabileceği standart ve basit bir yapı sunar. LDIF temel olarak iki amaçla kullanılır: dn: distinguished name Dizin içinde bulunan bir entry'yi diğerlerinden ayırmaya yarayan, eşi olmayan isim. Dizin domain'i içinde bulunan her bileşeni gösteren isim. Örneğin www.google.com, "dc=www, dc=google, dc=com" şeklinde gösterilir. Kullanıcının içinde bulunduğu organizasyon birimini (bazen de kullanıcı gruplarını) gösterir. Eğer kullanıcı birden fazla birime sahipse, birden fazla ou tanımı yapılabilir: "ou=avukat, ou=yargic" gibi. Entry'nin ismini gösterir. Eğer entry bir kullanıcıya aitse, kullanıcı adını (örneğin; "cn: Ali Veli"), bir toplantı odası hakkında bilgiyi saklıyorsa toplantı odasının ismini (örneğin; "cn: Topaz Toplantı Salonu") saklar. İki tip LDIF dosyası vardır: 1. Dizin entry tanımlarını içeren, veri aktarımında kullanılacak LDIF dosyası : 2. Dizin Sunucusu (Directory Server) entry’leri üzerine uygulanacak işlemleri (ekleme, silme, güncelleme) içeren LDIF dosyası: Aşağıdaki LDIF örneği, LDAP’a yeni bir entry eklemekte kullanılır. Dizin Sunucu'su üzerinde yapılacak işlem "changetype" komutu ile belirtilir: The Kids The Kids, Norveçli grup. Sony BMG ile çalışmışlardır. Norveç'in Trondheim şehrinde 1979 yılında kuruldu. Aynı ismi taşıyan Belçikalı Punk Rock grubu olan The Kids'le karıştırılmamalıdır. En meşhur şarkıları olan "Forelska i lærer'n"(Türkçesi "Öğretmenle aşk")'ı 1980'de yaptılar. 1996 yılında çıktıkları Norveç turunda "Gretatest Hits" albümlerinin CD'sini tanıttılar. Anderson (1983 doğumlu futbolcu) Anderson Ricardo Dos Santos veya k覺sa ismi Anderson (d. 22 Mart 1983, Taquaritinga) Papua Yeni Gine as覺ll覺 Brezilyal覺 futbolcudur. Çaykur Rizespor'a geldiğinde iki büyük sakatlık yaşamıştır. 2008-2009 sezonunda 250 bin Euro karşılığında Eskişehirspor'a transfer oldu. Eskişehirspor'dan 2008-2009 sezonu sonunda sözleşmesi karşılıklı feshedilerek ayrılmıştır. FC Seul futbol takımına transfer olmuştur. 1959 Afrika Uluslar Kupası 1959 Afrika Uluslar Kupası, CAF'ın düzenlediği ikinci Afrika Uluslar Kupası'ydı ve ilk şampiyon Mısır tarafından düzenlendi. Bu turnuvaya Mısır, Sudan ve Etiyopya takımları katıldı. Bu turnuvada maçlar, grup sistemiyle oynandı ve grupta en çok puanı toplayan Mısır, yine şampiyon oldu. Marinus van der Lubbe Marinus van der Lubbe (13 Ocak 1909-10 Ocak 1934) Reichstag binasını kundakladığı gerekçesiyle idam edilen Hollandalı komünisttir. Zuid-Holland Eyaleti'nde Leiden'de doğdu. Babasıyla boşanan annesinin o 12 yaşındayken ölmesi üzerine babasının üvey kardeşinin yanında yaşamaya başladı. Gençliğinde duvar örme işinde çalıştı. Çok güçlü kuvvetli olması nedeniyle boksör Jack Dempsey'den esinlenilerek Dempsey diye çağırılmaya başlandı. Çalışırken işçi hareketine dahil oldu ve 1925 yılında Hollanda Komünist Partisi'ne katıldı (HKP). 1926 yılında bir iş kazası geçirdi. Gözüne çimento kaçması nedeniyle birkaç ay hastanede kaldı ve kör olma tehlikesi geçirdi. İşini bırakmak zorunda kalınca ayda 7.44 guldenlik maaş bağlandı. Ancak bununla geçinemeyince geçici işlerde çalışmaya başladı. Kızkardeşiyle yaşadığı sorunlar nedeniyle 1927 yılında Leiden'e taşındı. Burada Almanca öğrenerek toplantılar düzenlediği Lenin Evi'ni kurdu. Tielmann fabrikasında çalışırken bir grev başladı. Yönetime kendisinin elebaşı olduğunu söyleyerek diğerlerinin cezalandırılmaması karşılığında hakkında yapılan tüm suçlamaları kabul edeceğin söyledi. Oysaki o dönemde gerçekte bu grevi örgütleyemeyecek kadar tecrübesizdi. Daha sonraki yıllarda Sovyetler Birliği'ne göç etmek istediyse de bunun için yeterli parayı bulamadı. 1931 yılına kadar işsiz işçiler hareketinde aktif olarak yer aldı. Ancak bu tarihte HKP ile anlaşmazlığa düşünce Enternasyonalist Komünist Grup'a katıldı. 1933 yılında Almanya'ya geçerek komünist yeraltı hareketine katıldı. Berlin polisine göre, Reichstag'ı Naziler'in yükselişine karşı bir protesto olarak yakmıştı. İşkence altında ona yöneltilen bu suçlamayı kabul etti ve diğer komünist liderlerle birlikte yargılandı. Diğerleri aklansa da o idama mahkûm edildi ve 25. doğumgününden 3 gün önce 10 Ocak 1934'te Leipzig hapishanesinin bahçesinde giyotinle idam edildi. Güney mezarlığında isimsiz bir mezara gömüldü. II. Dünya Savaşı'ndan sonra kardeşi onu aklamak için çalıştı. 1980 yılında yerel bir mahkeme hakkındaki kararı kaldırdı. Ancak savcılığın direnmesi üzerine Federal Mahkeme bu kararı bozdu. Fakat 2008 yılında hakkında verilen idam cezası haksız bulundu. Bunun nedeni olarak da Nazi rejiminin zaten adaletsiz olması ve idam cezasının siyasi bir karar olması gösterildi. Leandro Chaves Leandro Chaves Rodrigues (d. 4 Ekim 1983), orta saha pozisyonunda görev yapmış Brezilyalı futbolcudur. Profesyonel kariyerine 2007 yılında Çaykur Rizespor kulübünde başladı. Daha sonra sırasıyla MKE Ankaragücü, Tigres do Brasil, Betim, Boavista, Figueirense, Ceara, Boavista ve Foolad kulüplerinde oynadı. BÃ¶lgesel jet Bölgesel jet ya da İngilizce söyleyişiyle Regional Jet (kısaca RJ), hızlı, oldukça ekonomik, kısa pistlerden rahatlıkla havalanabilen bir uçak sınıfıdır. İlk kez 1978 yılında ortaya çıktı. Havacılıkta bilet fiyatlarının düşmesi, havaalanı sayısının artması, coğrafi nedenlerden dolayı pist uzunluklarının kısa olduğu meydanların açılması günümüzde bu uçak sınıfına talebi artırdı. Geçmişte bu sınıf yalnız Douglas DC-9 ve benzerlerinin tekelindeyken günümüzde Airbus, BAE, Bombardier, Canadair, Embraer, Sukhoi ve Comac gibi firmaların uçak üretimine başlamasıyla giderek büyük bir pazar haline geldi. Bu uçakların en önemli özeliği belli bir gövde yapısına sahip olmamalarıdır. Bombardier CRJ 900 gibi arkadan motorlu, dar gövdeli bölgesel jet olduğu gibi, kısa ve kanattan motorlu Airbus A-318 gibi uçaklarda bu sınıfta tanımlanmaktadır. Bu uçaklarda yolcu sınıflandırması yoktur. Yolculuk bir şehirlerarası otobüsten farksızdır. Bu tip uçaklarda amaç en az yakıt tüketimi, daha düşük havalimanı park ücretleri ve olabildiğince çok yolcu koltuğu barındırmaktır. Normal yolcu uçaklarında bulunan Turbofan jet kullandıklarından oldukça iyi bir güç-ağırlık dengesine sahiptirler. Tırmanma ve hız konusunda çok performans sergilerler. Bu tip uçaklara halk dilinde Dolmuş tipi jet veya Minijet denmektedir. Harp Esirleri Harp Esirleri 1937 Fransa yapımı dramatik savaş filmidir. Özgün adı La Grande Illusion dır. Senaryosunu Jean Renoir ve Charles Spaak 'ın birlikte yazdıkları filmi Jean Renoir yönetmiş, önemli rollerinde Jean Gabin, Erich von Stroheim ve Pierre Fresnay oynamışlardır. Filmin isminin anlamı Büyük Aldanış 'tır. Türkiye 'de sinemalarda "Harp Esirleri" adı ile gösterilmiş, hatta 1967 yılında Bilgi Yayınevi'nden çıkan senaryo kitabı da bu adla yayınlanmıştı. Şiirsel Gerçekçilik sinema akımının başyapıtı sayılan film, I. Dünya Savaşı sırasında Almanlara esir düşen iki Fransız havacının esir kampına dönüştürülmüş bir şatoya getirilmeleri, burada çeşitli ulus ve sosyal katmanlardan gelen diğer esirler ve bir aristokrat olan kamp komutanıyla olan ilişkileri anlatılır. Ön planda bir firar öyküsü anlatır gibi gözüken bu hümanist filmin arka planında çok güçlü bir savaş karşıtı mesajı vardır. En iyi film dalında Oscar'a aday gösterilen film Venedik Film Festivali'nde Jean Renoir'a bir özel ödül kazandırmıştı. II. Dünya Savaşı arifesinde çevrilen film Dünyada her kesimin takdirini kazanmış, hatta Venedik Film Festivali'nde "Mussolini Kupası" na da aday gösterilmişti. Harp Esirleri, 1958 yılında Brüksel'de birçok ülkenin sinema yazarları arasında yapılan bir ankette "Dünyanın en iyi 12 filmi" arasına sokulmuştur. I. Dünya Savaşı sırasında Alman toprakları üzerinde keşif yapan ve hava fotoğrafları çeken iki Fransız hava subayı uçaklarının düşürülmesi sonucunda Almanlara esir düşerler. Bu iki subaydan Yüzbaşı De Boeldieu (Pierre Fresnay), varlıklı bir aristokrattır, Teğmen Maréchal (Jean Gabin) ise çalışan sınıftan gelmiş yetenekli bir makine teknisyenidir. Zaman 20. yüzyılın başıdır ve birçok yerde şövalyelik kuralları hala geçerlidir. Yara almamış olan Fransız subaylar uçaklarını düşüren Alman subayı Von Rauffenstein (Erich von Stroheim) tarafından yemeğe davet edilirler. Yemekte konuşmalar ve davranışlar sanki biraz önce birbirini ödürmeye çalışan iki taraf gibi değil de, bir spor müsabakasının galip ve mağlupları gibi bir havada geçer. Yemekten sonra Fransız subaylar komutanlığını kendisi de bir aristokrat olan Yüzbaşı Von Rauffenstein'ın yaptığı hapishaneye dönüştürülmüş bir şatoya getirilirler ve burada çeşitli uluslardan ve sosyal katmanlardan yüzlerce mahkûmla tanışırlar. Bunlardan biri de hemen kaynaştıkları diğer bir Fransız olan zengin Yahudi banker Rosenthal'dir (Marcel Dalio). Kale komutanı Von Rauffenstein'ın Fransız esir Yüzbaşı De Boeldieu'ye hemen kanı kaynar ve aralarında bir dostluk gelişir, zira karşı kamplardan olmalarına rağmen her ikisi de aynı sosyal sınıfa mensupturlar. Her iki soylu da gerçekçidir ve savaştan sonra çalışan sınıfın yükselmesi ile Avrupa'da kendi devirlerinin sona ereceğini gayet iyi bilmektedirler. Şatoda bir esirden çok misafir gibi muamele gören üç Fransız diğer mahkûmların bir kaçış tüneli kazmakta olduklarını öğrenirler ve onlara katılmayı kabul ederler. Maréchal ve Rosenthal kaçış için şevkle çalışırlarken De Boeldieu bunu bir görev olarak kabul ettiği için yapar. Subaylar arasındaki ilişkiler böyleyken alt rütbedekiler arasında da bir husumet sürtüşme göze çarpmaz. Esir erler Alman nöbetçilerle şakalaşırlar, havadan sudan konuşurlar. Aralarında politika hiç konuşulmaz, kadınlar ve yemek ortak konularıdır. Kaçma zamanı geldiğinde Rauffenstein durumun farkına varır, De Boeldieu diğerlerinin kaçması için kendini feda eder, ve artık dost oldukları Alman komutan Von Rauffenstein istemeyerek de olsa onu vurmak zorunda kalacaktır. Diğer iki Fransız Maréchal ve Rosenthal ise bir müddet bir Alman kadının dağ evine sığındıktan sonra İsviçre'ye geçerek kurtulurlar. Ningksia Huy Özerk Bölgesi Ningksia Huy Özerk Bölgesi (), Çin'de özerk bölge. Ülkenin kuzeyinde bulunur. Kuzeyde İç Moğolistan Özerk Bölgesi, doğuda Şansi ve Gansu, güneyde Şansi yönetim bölgeleri ile batıda da Gansu yönetim bölgesi ile çevrilidir. Yüzölçümü 66.000 km², yönetim merkezi Yinchuan'dur. Nüfusu 5.880.000'dir (2004). Bölgenin ortasında bulunan Guyuan'ın kuzeyi ve güneyi olmak üzere iki kesime bölünebilir. Kuzey kesminde Huang He (Sarı Nehir)'nin etrafında Ningşia platosu uzanır ve güney kesminde Huan Gtu ovası (Sarı Toprak ovası) ve dağlık bölgeden oluşmaktadır. Bölge Qin Hanedanlığı'na bağlandıktan sonra Han Hanedanı döneminde bir ilçe oldu. Song Hanedanı döneminde Tangutlar güçlenerek Yinchuan'da başkentini inşa ederek Batı Xia devletini kurdular. Ancak Moğol İmparatorluğu tarafından işgal edilip hâkimiyeti altına girdi. Yuan Hanedanı döneminden sonra batı tarafından Müslümanların sayısı artış gösterdi ve bölge İslamlaştırıldı. Hanlar - %79 Huylar - %20 Mançular - %0,4 Huylar uzun zaman süren melezleşmenin sonucunda dış görünüşüyle Hanlar ile ayırt edilmez. Ancak Arap, Pers ve Türk kökenli oldukları düşünülmektedir. 5 büyükşehir, 8 il sınıflı şehir 市辖区, 2 ilçe sınıflı şehir (县级市), 11 ilçe (县) Frank Darabont Frank Darabont (d. 28 Ocak 1959, Montbeliard, Fransa), üç kez Oskar'a aday olmuş Amerikalı yönetmen, senaryo yazarı ve film yapımcısı. Aynı zamanda "Esaretin Bedeli" ve "Yeşil Yol" filmlerinin yönetmenidir. Ayrıca popüler TV yapımı The Walking Dead dizisinin yapımcısıdır. Darabont Montbeliard, Fransa'da bir mülteci kampında doğdu. Ailesi Macaristan'ı 1956 Macar Devrimi sonrası terk etti. O henüz bebekken ailesi ABD'de Chicago eyaletine taşındı. Darabont henüz 5 yaşındayken ailesi Los Angeles'a taşındı. 1977 yılında Hollywood High School(Hollywood Lisesi)'dan mezun oldu ve üniversiteye gitmedi. İlk işine liseden sonra forklift operatörü olarak başladı. DalgakÄ±ran Dalgakıran, (eski dilde mendirek) kıyıdaki yapıları, tekneleri, dalgaların yıpratıcı etkisinden korumak veya gemilerin yük alıp boşaltmasını sağlamak amacıyla liman ve iskele önlerine yapılan uzun setlerdir. Dalgakıranlar, kıyı sularında dalga hareketinin yoğunluğunu azaltır ve böylece güvenli bir uyum sağlar. Dalgakıranlar ayrıca kıyı erozyonunu azaltmak, hafifçe eğimli bir plajı korumak için tasarlanmış küçük yapılar olabilir; nispeten sığ suda 100–300 m (30–90 m) açık deniz üzerine yerleştirilirler. Demirlemiş gemiler, güçlü dalgalardan, arkasına barınabilecekleri bazı büyük yapılarla korunursa güvenlidir. Doğal limanlar, burçlar veya resifler gibi bariyerlerden oluşur. Dalgakıranların yardımıyla ise yapay limanlar oluşturulabilir. D-Day Mulberry Harbours gibi mobil limanlar yerine oturtuldu ve dalgakıran görevi gördü. Plymouth Sound, Portland Harbour ve Cherbourg'daki gibi bazı doğal limanlar, kayadan yapılmış dalgakıranlar tarafından arttırılmış veya genişletilmiştir. Dalgakıranlar şiddetli fırtınalarda hasara ve üst üste binmeye maruz kalırlar. Dalgakıran sonucu yaratılan enerji ve bağıl sakin su genellikle tortu birikmesini teşvik eder (dalgakıran şemasının tasarımına göre). Bununla birlikte, aşırı çıkıntılı birikime yol açabilir. Bu da dalgakıranların kıyı şeridindeki uzun kıyı kaymasını azaltan tombolo oluşumu ile sonuçlanır. Bu tortu, dalgakıranların olumsuz etkilerine neden olabilir. Bu da plaj tortusu açlığına ve kıyı erozyonunun artmasına neden olur. Daha sonra dalgakıran gelişiminin aşağı sürüklenmesine ve daha fazla mühendislik korumasına ihtiyaç duyulmasına yol açabilir. Dalgakıranların bir sonucu olarak belirgin oluşumlar, dalgakıranların kıyıdan inşa edildiği mesafenin, dalgakıranın dalgakırana çarptığı yönün ve dalgakıranın inşa edildiği açının (kıyıya göre) bir fonksiyonudur. Bu üç, dalgakıranın inşa edildiği belirgin açı mühendislik oluşumunda en önemlidir. Dalgakıranın inşa edildiği açı, dalgakıranlara çarptıktan sonra dalgaların yeni yönünü belirler ve sırayla tortunun zamanla akacağı ve birikeceği yönü belirler. İki ana deniz dalgakıran türü vardır: tek ve çoklu. Tek, adından da anlaşılacağı gibi, dalgakıranın bir kırılmamış bariyerden oluştuğu anlamına gelirken, birden fazla dalgakıran (iki ila yirmi arasında herhangi bir sayıdaki), 160-980 feet veya 50-300 metre arasında boşluklarla konumlandırılır. Boşluğun uzunluğu büyük ölçüde etkileşen dalga boyları tarafından yönetilir. Dalgakıranlar sabit veya yüzer halde olabilir ve yapıların tortu aktarımına izin vermek için geçirimsiz veya geçirgen olabilir. Seçim gelgit aralığına ve su derinliğine bağlıdır. Genellikle her biri 10-15 tona kadar olan büyük kaya parçaları (granit) veya moloz-höyükten oluşur. Tasarımları, dalga yaklaşımı ve diğer çevresel parametrelerden etkilenir. Dalgakıran yapısı sahile paralel veya dikey olabilir. Bir dalgakıranın yapısı, ya kütle (örneğin, kesonlarla) ya da bir düzeltme eğimi (örneğin, kaya veya beton zırh birimleri ile) kullanarak onu vuran dalgaların enerjisini emecek şekilde tasarlanmıştır . Moloz höyük dalgakıranları dalga enerjisini dağıtmak için yapısal boşluklar kullanır. Moloz höyük dalgakıranları, birim ağırlıklarına göre az ya da çok sıralanmış taş yığınlarından oluşur: çekirdek için daha küçük taşlar ve çekirdeği dalga saldırısından korumak için bir zırh tabakası olarak daha büyük taşlar. Yapının dışındaki kaya veya beton zırh birimleri enerjinin çoğunu emerken, çakıllar veya kumlar dalga enerjisinin dalgakıran çekirdeğinden devam etmesini önler. Su derinliği arttıkça, malzeme gereksinimleri ve dolayısıyla maliyetler önemli ölçüde artar. Keson dalgakıranlar tipik olarak dikey kenarlara sahiptir ve genellikle dalgakıranın iç yüzünde bir veya daha fazla kabın rıhtımının istendiği yerlerde dikilir. Kesonun kütlesini ve içindeki dolguyu, onlara vuran dalgaların uyguladığı devrilme kuvvetlerine direnmek için kullanırlar. Sığ sularda inşa etmek nispeten pahalıdır ancak daha derin alanlarda, kaplama dalgakıranları üzerinde önemli bir tasarruf sağlayabilirler. Dalga enerjisini absorbe etmek ve böylece dikey duvardaki dalga yansımasını ve yatay dalga basıncını azaltmak için bazen ek bir moloz höyüğü dikey yapının önüne yerleştirilir. Böyle bir tasarım, deniz tarafında ek koruma ve dalgakıranın iç tarafında bir iskele duvarı sağlar, ancak dalganın üst üste binmesini artırabilir. Benzer ama daha sofistike bir konsepttir. Ön duvardaki çeşitli perforasyon türlerini içeren dalga emici bir kesondur. Bu tür yapılar açık deniz petrol endüstrisinde başarılı bir şekilde kullanılmıştır. Aynı zamanda oldukça tepeli yapılar gerektiren kıyı projelerinde, örneğin deniz manzarasının Beyrut ve Monako'daki gibi önemli bir yönü olduğu bir kentsel gezinti yerinde kullanılmıştır. İkincisinde, Anse du Portier'de 18 dalga emici 27 m yüksekliğindeki kesonları içeren bir proje halen devam etmektedir. Dalga zayıflatıcılar serbest yüzeyin altına sadece yatay olarak yerleştirilmiş, sahile paralel bir çizgi boyunca konumlandırılmış beton elemanlardan oluşur. Bu zırh birimleri beton veya doğal kayadan oluşturulabilir. Dalga zayıflatıcısı, her biri diğerinden 200 milimetre boşlukla ayrılan dört tarafı ön (denize doğru) levha, bir dikey levha ve iki arka taraf (karaya doğru) levhaya sahiptir. Bu 4 ön yan plakalar ve iki arka yan plakalar, deniz dalgasını, olay dalgasının etkisi altında salınmak için yapılan, altında bulunan su hacminin etkisiyle yansıtır. Plakalardan aşağı akıştaki olay dalgasına karşı faz muhalefetinde dalgalar oluşturur. Dalgakıran zırh birimleri Dalga yükseklikleri büyüdükçe, moloz höyük dalgakıranları dalga kuvvetlerine direnmek için daha büyük zırh birimleri gerektirir. Bu zırh birimleri beton veya doğal kayadan oluşturulabilir. CİRİA 683 "The Rock Manual" da verilen kaya zırh birimleri için en büyük standart sınıflandırma 10-15 tondur. Daha büyük sınıflandırmalar mevcut olabilir ancak nihai boyutu yerel olarak mevcut kaya doğal kırılma özellikleri ile sınırlıdır. Şekilli beton zırh üniteleri yaklaşık 40 tona kadar temin edilebilir. Kendi ağırlığı altında hasara karşı savunmasız hale gelmeden önce, dalga etkisi sırasında karmaşık şekillerin termal çatlaması meydana gelebilir. Duran Duran Duran Duran 1978 yılında İngiltere Birmingham'da kurulmuş İngiliz New Wave müzik grubu. Grup son 30 yılda 'en iyi 100' listelerine 21 adet 45'lik ile girmiştir. Aynı sürede, 30 adet 45'likleri İngiltere'de en iyi 40 listesine girmiştir. Albümleri dünya çapında 85 milyondan fazla satılmıştır. Grubun kurucuları klavyede Nick Rhodes, bas gitarda John Taylor, bateride Roger Taylor, gitarda Andy Taylor ve vokalde Simon Le Bon'dur. Grup hiçbir zaman dağılmamıştır. 1989-2001 yılları arasında Warren Cuccurullo gruba katılmış, 1989-1991 yılları arasında da Sterling Campbell baterist olarak gruba dahil olmuştur. Sven Nykvist Sven Vilhem Nykvist (3 Aralık 1922 – 20 Eylül 2006), İsveçli görüntü yönetmeni. Ingmar Bergman'ın filmlerindeki çalışmaları ile ünlenmiştir. Fotoğrafçılık öğrenimi gördü. Sinemaya yardımcı kameraman olarak başladı. İtalya'daki Cinecittà stüdyolarında bir yıl geçirdikten sonra, 1941 yılında İsveç'te "Sandrews" adlı film yapım şirketine girdi. İlk filmini 1945'te çekti. 1953 yılında "Gycklarnas afton" (Gezgincilerin Gecesi) adlı film ile Ingmar Bergman'la çalışmaya başladı. 1960 tarihli "Jungfrukällan" (Genç Kız Pınarı) filminde de onunla çalıştı. Daha sonra düzenli olarak Ingmar Bergman'ın görüntü yönetmenliğini yaptı. Bu filmlerden 1972 yapımı "Viskingar och rop" (Çığlıklar ve Fısıltılar) ve 1983 yapımı "Fanny och Alexander" filmeri ile (Fanny ve Alexander) en iyi görüntü yönetmeni olarak iki Oscar kazandı. 1986 yılındaki Andrei Tarkovsky'in son filmi "The Sacrifice" ile Cannes Film Festivali'nde ödül kazanmıştır. Aralarında 1999 yılındaki "Curtain Call" da olmak üzere üç adet kitap yazmıştır. Eskigümüş, Niğde Eskigümüş, Niğde'ye 6 km uzaklıkta bir kasaba. Nüfusu 7000 olan kasabanın başlıca geçim kaynağı tarım ve hayvancılıktır. Meyve bahçeleriyle ön plana çıkan kasabada turistik açıdan oldukça önemli bir manastır bulunmaktadır. Meryem Ana'nın İsa elinde iken görüntülendiği eser nadir tarihi eserler arasındadır. Manastır; köyün, eteklerinde kurulduğu tepeye oyulmuş durumdadır. Manastır suna, 7 m uzunluğunda, tonoz örtülü, yanlarda iki odası bulunan bir geçitle girilir. Kare planlı avlunun çevresinde manastırın bölümleri yer alır. Günlük işlerin yapıldığı odaların kapıları avluya açılır. Kiliseye kuzeybatıdaki kapıdan girilir. Dört sütunun taşıdığı simgesel kubbe, ana mekanı örter. Üç apsisli ana mekanın kuzeyindeki iki odada gömütler vardır. Odalardan birinde, tabanda iki gömüt, diğerinde bir gömüt bulunmaktadır. Ayrıca, ikinci odanın batı duvarında birer gömüt konabilecek küçük bölümler oyuludur. Üç apsisli ana mekanın duvarları fresklerle bezelidir. İs tabakası altında kaldığı için resimler iyi korunmuştur. Freskler ve mimari özellikleri, manastırın 11. yy'a tarihlenebileceğini göstermektedir. Tithonian Tithonian, geç Jurassic çağının son bölümüdür. Bu çağ, MÖ 150,8 milyon (±-4) ile 145,5 milyon (±-4) arasını kapsar. (5 milyon yıl kadar sürmüştür.) Bu çağ Berriasian çağının devamıdır. İsim, jeolojik isimlerde pek kullanılmayan Yunan mitolojisinden türetilmiştir. Tithonus(Yunanca Τιθωνός)(•), Truvalı Laomedonu'nun oğluydu. Almanya tarihi Almanya tarihi, Cermenlerin ilk olarak Roma İmparatorluğu döneminde devlet kurmalarıyla başlar. Kutsal Roma Cermen İmparatorluğu dönemiyle 1806 yılına kadar devam eder. Bu dönemde ulaştığı en geniş sınırlar günümüzdeki Almanya, Avusturya, Slovenya, İsviçre, Çek Cumhuriyeti, Polonya'nın batısı, Hollanda, doğu Fransa ve kuzey İtalya'yı kapsamaktaydı. Bu dönemden sonra sırasıyla Alman Konfederasyonu (1815–1866), Alman İmparatorluğu (1871–1918), Weimar Cumhuriyeti (1919–1933) ve Üçüncü İmparatorluk (1933–1945) kuruldu. II. Dünya Savaşı'ndan sonra Almanya Batı Almanya ve Doğu Almanya olarak iki parçaya ayrıldı. 1990 yılında bu iki parça birleşerek günümüzdeki Almanya Federal Cumhuriyeti'ni oluşturdu. Cermen kabilelerin MÖ 1800-MÖ 500 yılları arasında ya da MÖ 4/5 yüzyıl, 1. yüzyılda ortaya çıktığı sanılmaktadır. Cermen kabileleri 1. yüzyılda Güney İskandinavya ve Kuzey Almanya'dan güneye, batıya ve doğuya yayılarak en fazla Galyalılar olmak üzere Baltık, İran ve Slav kabileleri ile ilişki haline girdiler. Arkeolojik araştırmalarda Cermen kabilelerinin Roma İmparatorluğu'nun dışında olduğu kanıtlanmıştır. Romalı General Publius Quinctilius Varus Cermanya'ya saldırılara başladı. Cermen kabileleri bu sırada Romalılarıın savaş taktiklerini öğrendiler. Bu esnada kimliklerini muhafaza etmeyi başardılar. MS 9 yılında Cheruscan (Cermen) lideri Arminius, Varus'u yendi. Böylece Almanya, Tuna ve Ren nehirleri arasında Roma İmparatorluğu sınırlarına kadar genişledi. MS 100'lerde Cermen kabileleri Tuna, Ren Nehirleri arasına yerleşip adapte oldular. 3. yüzyılda görünen en geniş cermen kabileleri şunlardır: Alamanlar, Franklar, Chattiler, Saksonlar, Frizyeliler, Sicambriler ve Thuringiililer. 962 yılında bir Cermen sülalesi olan Ottolar (919–1024), Saksonya, Bavyera, Suabiya, Türingiya, Loren ve Franconia düklerini bir çatı altında topladı ve Alman İmparatorluğu'nu ilan ettiler. Bu krallığın adı Kutsal Roma Cermen İmparatorluğu idi. Kutsal Roma Cermen İmparatorluğu, Salian sülalesinin (1024–1125) yönetimindeyken devlet İtalya ve Burgonya'yı topraklarına kattı fakat daha sonra buralardaki güçlerini kaybettiler. Hohenstaufen Hanedanının yönetimi altında, Alman prensleri, güney ve doğudaki Slav topraklarındaki etkilerini arttırdılar. Kuzey Alman şehirlerinin Kuzey Avrupa şehirleri arasında zenginliklerini arttırdı. İlan edilen fermanla imparatorluğun temel yapısını genişletti. Bu, hükümdar seçimini sistemleştirdi. Buna göre imparator, 7 prens tarafından seçilecekti. 15. yüzyılın başlarında imparatorlar yalnızca Avusturya'nın Habsburg Sülalesi'nden seçilmeye başlandı. Papaz Martin Luther, Katolik Kilisesi'ne 95 adet soru yazdı. Bunlar Protestan Reformları'nın temelini oluşturdu. Lutheran Kilisesi'nin öğrenilmeye başlanmasıyla, birçok eyalet tarafından bu kilise yasaklandı. Bu, din savaşları olan 30 Yıl Savaşları'na neden oldu. Bu savaş Alman ülkesini harap etti. Bu savaş hali Vestfalya Antlaşması ile son buldu. 1740'ların ardından Prusya Krallığı ve Habsburg Sülalesi Almanya'da iki önemli güç oldu. 1806'da İmparatorluk Napolyon Savaşları sonunda yıkıldı. Napolyon Savaşları'nın ardından Avrupa'da düzeni yeniden sağlamak adına Viyana Kongresi yapıldı ve 1814'te Alman Konfederasyonu kuruldu. Fakat özgürlük, liberal sistemin arttırılması ve zahmetli işlerin yapılması konusunda anlaşmazlıklar çıktı. Bu konferansta Almanya'nın yönetimi Avusturya yöneticilerine bırakılmıştı. Vergilendirme sistemi eyalet ekonomilerini geliştirmişti. Bu sırada birçok Alman, Fransız İhtilali ve milliyetçilik akımının etkisiyle daha fazla kanun hakkı istediler, özellikle de genç aydınlar. İlk zamanlar bu hareketi temsil eden siyah, kırmızı ve altın sarısı renkler daha sonra Almanya Bayrağı'na renk vermiştir. Alman aydın ve halk, özellikle Fransa'da yerleşen inkılaplar çerçevesinde Avrupa'da meydana gelen yenilikleri kendi yurtlarında uygulamaya başladılar. Hükümdar yenilikçilerin liberal taleplerine karşı koyamadı. Kral IV. Wilhelm seçildi fakat birçok gücü elinden alındı. Bunun üzerine kral tacı reddetti ve yenilikçilere anayasayı önerdi,geçici düzenlemelerin başında oldu ve hareketi geriletti. Bu esnada Prusya Kralı I. Wilhelm ile yaşanan çekişme savaşa dönüştü. I. William'ın başbakan olarak atadığı Otto von Bismarck 1864 Danimarka Savaşı'nı başarıyla sürdürdü. Prusya'nın Avusturya karşısındaki galibiyeti ile Kuzey Almanya Konfederasyonu kuruldu ve Avusturya bu konfederasyonun dışında bırakıldı. Bilinen modern Almanya 18 Ocak 1871'de Prusya'nın düzenlemeleriyle, Versay'da kuruldu. Yeni İmparatorluğu Hohenzollern Hanedanı yönetti, başkent Berlin yapıldı. Yeni İmparatorluk, Avusturya'yı toprakları dışında bıraktı. 1884'ten itibaren Almanya, Avrupa dışında sömürgeler kurmaya başladı. Birleşik Almanya, İmparator I.William zamanında dış politikasını Almanya'nın güvenli bir pozisyonda durması, güçlü ülkelerle dostluk kurulması, Fransa ile dış politikada uzak durulmaması ve Fransa ile savaştan kaçınılması üzerine kurmuştu.II.William zamanında sömürge konusunda diğer Avrupa ülkeleriyle çekişmeye girildi. Bu Almanya'nın ittifaklarını yenileyememesine neden oldu. Bu esnada Fransa ise Birleşik Krallık ve Rusya ile ittifak kurdu. Almanya ise sadece Avusturya-Macaristan İmparatorluğu ile ittifak kurabildi. Almanya, sömürgecilik politikası gereği,Afrika'nın diğer Avrupa ülkeleri tarafından paylaşımına katılmak istedi. Berlin Konferansı ile Avrupa'nın önemli güçleri Afrika'yı paylaştılar. Almanya'nın payına Alman Doğu Afrikası, Alman Kuzey-Batı Afrikası, Togo ve Kamerun düştü. Afrika'yı paylaşma mücadelesi I. Dünya Savaşı'nı tetikledi. Avusturya Arşidükü Ferdinand'ın 28 Haziran 1914'te suikaste uğraması ile I. Dünya Savaşı patlak verdi. Savaşta Almanya'nın içinde olduğu İttifak Devletleri savaşı kaybetti. Kasım 1918'de, Alman Devrimi patlak verdi; II. Wilhelm ve tüm prensler tahttaki tüm haklarında vazgeçtiler. Almanya'nın savaş hali Haziran 1919'da imzalanan Versailles Antlaşması ile sona erdi. Bu ittifak devletlerinin de mağlubiyeti anlamına geliyordu. Bu antlaşmanın Almanya'yı aşağıladığı düşünülüyordu. Bu, daha sonra Almanya'da nasyonal sosyalizmin yayılmasını hızlandırdı. Alman Devrimi'nin başarısının ardından cumhuriyet ilan edildi. 11 Ağustos 1919'da Friedrich Ebert devlet başkanı olarak hükûmeti kurdu. Daha önce Rosa Luxemburg ve Karl Liebknecht 1918 yılında Almanya Komünist Partisi'ni kurmuşlardı. Alman İşçi Partisi ise Ocak 1919'da kuruldu. Parti daha sonra adını Nasyonal Sosyalist Alman İşçi Partisi'ne dönüştürecekti. Tarih yazımı için kullanılan “Weimar Cumhuriyeti” isminin kaynağı, I. Dünya Savaşı’ndan yenilgiyle ayrılınması sonucu, lağvedilen Alman monarşisi yerine, millî meclisin yeni anayasayı oluşturmak için 1919 yılında toplandığı Weimar kentidir. Devlet o dönemde kendini “Deutsches Reich” yani Alman İmparatorluğu olarak adlandırıyordu. Almanya’da liberal bir demokrasiyi yerleştirmek için yapılan bu ilk girişim, yoğun sivil antlaşmazlıkların olduğu bir döneme rastgeldi ve Adolf Hitler’in Nasyonal Sosyalist Alman İşçi Partisi'nin iktidara gelmesiyle sona erdi. Aslında teknik olarak 1919 Anayasası II. Dünya Savaşı'nın sonuna kadar yürürlükten kaldırılmadı. Ancak 1933 yılı itibarı ile nasyonal sosyalist hükümetin politik düzenlemeleri, tipik “demokratik” sistemin mekanizmalarını tahrip etti, o yüzden 1933 Weimar döneminin sonu olarak kabul edilir. 27 Şubat 1933'te Reichstag ateşe verildi. Bazı temel demokratik haklar hızlı bir şekilde insanların elinden alındı. Meclis, Hitler hükümetine yasama ile ilgili tam yetki verdi. Bununla ilgili tasarıyı sadece Almanya Sosyal Demokrat Partisi reddetti; komünistlerin geçerli bir tepki vermeleri mümkün değildi çünkü milletvekillerinin çoğu ya öldürülmüş ya da hapse atılmıştı. Yapılan bu seri değişiklikler tek parti iktidarının doğmasına yol açtı. Bütün endüstri alanları temel ihtiyaçlar dışında savaş ana ve yan sanayisine hizmet verecek şekilde düzenlendi. 1936'da Alman askerleri daha önce silahsızlandırılmış Ren-Ruhr Bölgesi'ne girdi. İngiltere başbakanı Neville Chamberlain, bu harekete karşı pasif kaldı. Hitler, bundan sonra Büyük Almanya'yı kurmak için hazırlıklara başladı. İki cephede birden savaşmanın zor olacağını anladığı için Sovyetler Birliği ile Molotov-Ribbentrop Antlaşması'nı imzaladı. Fakat bu antlaşma daha sonra Almanya tarafında bozulacaktı. Artan karışıklık ortamında Almanya 1 Eylül 1939'da Polonya'ya girdi. Bunu izleyen iki günde İngiltere ve Fransa tarafından savaş deklorasyonları yayınlandı ki bu II. Dünya Savaşı'nın başlaması anlamına geliyordu. Almanya Avrupa'yı dolaylı veya dolaysız yoldan işgal etti. 22 Haziran 1941'de Hitler, Ruslarla yapılan antlaşmayı fesh etti, Doğu cephesini açtı ve Rusya'ya saldırdı. Hemen ardından Japonlar Amerika Birleşik Devletler'in Pearl Harbor üssüne saldırdı. Alman askerleri hızlı bir şekilde Rus topraklarına girdi. Fakat Stalingrad Savaşı savaşın seyrini değiştirdi. Alman askerleri geri çekilmeye başladı ve Almanya savaşı kaybetti. 8 Mayıs 1945'te Almanya teslimiyetini ilan etti. Hemen ardından Kızıl Ordu, Berlin'e girdi. Holokost 11 milyon insanı ölümüne neden oldu. Bunların 6 milyonu Yahudi, 3 milyonu Polonyalı idi. Geriye kalan 2 milyon insan ise II. Dünya Savaşı sırasında öldürülen siviller oldu. Savaş sonunda ise toplam 35 milyon insan hayatını kaybetti. Savaş, on milyona yakın sivil ve asker Alman'ın ölümü ile sonuçlandı. Almanya ve Berlin savaşı kazanan dört büyük devlet tarafından dört işgal bölgesine ayrıldı. Birleşik Krallık, Amerika Birleşik Devletleri ve Fransa işgal bölgelerini birleştirerek 23 Mayıs 1949'da Federal Almanya Cumhuriyeti'ni kurdular. 7 Ekim 1949'da ise Sovyetler Birliği, kendi işgal bölgesinde Demokratik Almanya Cumhuriyeti'ni kurdu. Bu ülkelerden birincisi genellikle Batı Almanya, diğeri ise Doğu Almanya olarak bilinir. Batı Almanya'da liberal parlamenter cumhuriyet kuruldu. Fransa, Amerika Birleşik Devletleri ve İngiltere ile işbirliğine gidilerek pazar ekonomisine ağırlık verildi. 1950'lerden itibaren ekonomisi hızla gelişti. 1955 yılında NATO'ya katıldı. 1958 yılında Avrupa Ekonomik Topluluğu'nun kurucuları arasında yer aldı. Doğu Almanya ise Sovyetler Birliği ile ilişkilerini geliştirdi. Ekonomi Sovyet sistemine dayanıyordu. Çok geçmeden Doğu Almanya da ekonomik bakımdan güçlendi. Fakat birçok vatandaş Batı Almanya'nın politik serbestliğine ve güçlü ekonomisine hayrandı. 1961'de inşa edilen Berlin Duvarı ile Doğu Almanya'dan Batı Almanya'ya kaçışlar durduruldu. Berlin Duvarı, Soğuk Savaş'ın simgesi haline geldi. Her nasılsa Batı ve Doğu Almanya arasındaki gerilim, Batı Almanya Başbakanı Willy Brandt'ın doğudaki Almanların batıya göç etmesi ile ilgili yasayı çıkarması ile, 1970'lerde azalmaya başladı. Özellikle 1989'un yazında, Doğu Almanya'dan Batı Almanya'ya göç arttı. Bu yeniden birleşmeyi hızlandırdı. Sonuçta iki ülke birleşti. Başkent Berlin oldu. Birleşmeden beri Almanya, NATO ve Avrupa Birliği içinde oldukça önemli rol üstlenmeye başladı. Bruce Nauman Bruce Nauman (6 Aralık 1941, Fort Wayne, Indiana), çağdaş Amerikalı sanatçı. Heykel, fotoğraf, video, çizim ve performans alanında çalışmalar yapar. Wisconsin-Madison Üniversitesinde matematik ve fizik, Kaliforniya, Davis Üniversitesinde ise William T. Wiley and Robert Arneson ile birlikte resim okudu. Wayne Thiebaud'ın asistanı olarak çalıştı ve 1966'da San Francisco Sanat Enstitüsü'nde ders vermeye başladı. 1968'de şarkıcı ve performans sanatçısı Meredith Monk'la tanıştı ve resim satımıyla uğraşan Leo Castelli'yle çalıştı. 1980'lerde New Mexico'ya taşındı. 1993 yılında heykeltıraş olarak seçkin eserler vermiş olması ve 20. yy. sanatına yaptığı olağanüstü katkılar nedeniyle "Wolf Prize in Arts"'a layık görüldü. 1999'da Venedik Bienalinde Altın Aslan ödülü kazandı. 2004'te Tate Modern'de "Raw Materials" adlı çalışmasını yarattı. Artfacts.net sitesi 2006 yılında Nauman'ı yaşayan sanatçılar içinde birinci sırada gösterdi. Sanatçıyı Gerhard Richter ve Robert Rauschenberg takip etti. Nauman, en çok etkilendiği sanatçıların Samuel Beckett, Ludwig Wittgenstein, John Cage, Philip Glass, La Monte Young ve Meredith Monk olduğunu belirtir. Sanatçı, Process Art akımının üyesidir. Sanatçı, 1989'dan beri, çağdaş ressamlardan Susan Rothenberg ile evlidir. Harold Abrahams Harold Maurice Abrahams (15 Aralık 1899 – 14 Ocak 1978), İngiliz kısa mesafe koşucusu. 1924 Paris Olimpiyatları'nda 100 metreyi 10,6 saniyede koşarak şampiyon oldu. Bu derecesiyle olimpiyatlarda 100 metreyi kazanan ilk Avrupalı atlet olarak tarihe geçti. 4 x 100 metre bayrak yarışında da ikinci olan Büyük Britanya takımında yer aldı. 1925'te geçirdiği bir sakatlık yüzünden atletizmi bırakmak zorunda kaldı. 1926'da Uluslararası Amatör Atletizm Birliği ve daha sonra teknik komite başkanlığı yaptı. John Akii-Bua John Akii-Bua (3 Aralık 1949 – 20 Haziran 1997), Ugandalı engelli yarış koşucusu. 1972 Münih Olimpiyatları'nda 400 metre engellide 47.82'lik derecesiyle dünya ve olimpiyat rekoru kırdı, aynı zamanda Uganda'ya Olimpiyat Oyunları tarihindeki ilk altın madalyasını kazandırdı. Atletizmi bıraktıktan sonra Uganda Millî Olimpiyat Komitesi'nde görev aldı. MÄ±kola Avilov Mıkola Viktorovıç Avilov (Ukraynaca: Микола Вікторович Авілов) (d. 6 Ağustos 1948, Odessa), Ukraynalı-Sovyet dekatloncu. 1972 Münih Olimpiyatları'nda dekatlonda 8454 puanla dünya ve olimpiyat rekoru kırarak şampiyon oldu. Bu dalda şampiyon olan ilk Sovyet atletidir. 1976 Montreal Olimpiyatları'nda ise 8369 puanla bronz madalya kazandı. 1972, 1975 ve 1976 yıllarında Sovyetler Birliği şampiyonluğunu kazandı. Musallat Musallat, 2007 yapımı bir Türk korku filmidir. Gen Filminin senaristlerinden Alper Mestçi'nin ilk yönetmenlik deneyimi olan Musallat, çok genç bir oyuncu kadrosuna sahiptir. Filmin korku ögelerinden dolayı 15 yaş sınırı getirilmiştir. Film, Tükiye sinemalarında 301 bin 220 kişi tarafından izlenmiştir. Suat ve Nurcan aynı köyde büyümüş ve birbirlerini çok sevmiş iki gençtir. Güzelliği ile hemen fark edilen Nurcan, yakışıklı Suat’la beraber herkesin her zaman gıpta ettiği bir çift olmuştur. Bulundukları köyde büyük bir mutluluk ve huzur içinde yaşayan Suat ve Nurcan evlilik kararı aldığında ise bu aşka başka bir alemden bir varlık musallat olur. Kendilerini ve çevrelerini etkileyen olaylar hiçbir açıklaması olmayacak şekilde gelişir. Continental Continental AG, 1871 yılında Almanya'nın Hannover kentinde kurulan lastik şirketidir. Aşkım Aşkım Aşkım Aşkım, 2001'de Kanal D'de yayımlanan ve 2008'de Kanal 1'de yeni bölümleri ile yayımlanan dizi. Başrollerinde Emel Sayın, Mehmet Ali Erbil ve Doğa Rutkay oynamıştır. 2008'de çekilen bölümlerinde Necati rolünü Barış Aksavaş yerine Durul Bazan canlandırmışdır. Ayrıca 2008'de çekilen bölümlerde Tarık Usta yoktur. Tarık Usta yerine lokantaya alınmış olan Hadise vardır. 2001'de çekilen Aşkım Aşkım'ın yönetmeni Filiz Kaynak, 2008'de çekilen Aşkım Aşkım'ın yönetmeni Nursan Esenboğa'dır. Zümrüt ve Şener kızları Layla ile bir restorant işleten bir çifttir. Restorantta Tarık Usta, Makiko, Necati ve Gözde çalışmaktadır. Tarık Usta Makiko'ya aşık olsa da bir türlü ona bunu söyleyememektedir. Şenol Kaptan ise çevrede balıkçılık yapan biridir ve o da Makiko'ya aşıktır. Kısa sürede Tarık Usta ile Şenol Kaptan arasında bir yarış başlamıştır. Şener karısı Zümrüt'ü sevmesine rağmen Gözde'ye sarkıntılık etmektedir. Çoğu zamanda Zümrüt'e yakalanır. Zümrüt restoranın birinci sınıf restoran olmasını istemektedir. Necati, Zümrüt ve Şener'in kızları Layla'ya platonik aşıktır. Gözde Şener'in sarkıntılıklarından kurtulmaya çalışmakta ama Şener'in vaadlerine kanmaktadır. 2008'de ise Tarık Usta restorantdan ayrılır. Zümrüt ve Şener, Tarık Usta yerine Hadise isimli birini işe alırlar. Bu sefer Makiko ile Şenol Kaptan arasında iyice bir yakınlaşma olur. Hadise'de Şenol Kaptan'ı sevdiği için Hadise ile Makiko arasında bir yarış başlar. Şenol Kaptan'ın annesi Hatice oğlunun Hadise ile evlenmesini istemektedir. Şenol Kaptan'ın babası Osman Kaptan ise oğlunun kararına karışmak istemez. Restoranta gelen müşterilerden birkaçı hesabını ödemeyince de Zümrüt Osman Kaptan'ı güvenlik görevlisi olarak işe alır. Şener doktora gidip fıtık hastasıymış gibi davranır. Böylelikle Zümrüt Şener'e daha iyi bakacaktır. Zümrüt ise Şenol Kaptan'ın annesi Hatice'yi hastabakıcı olarak göreve alır. Kısa zamanda Şener'in yaptığı bu yalan ortaya çıkacaktır. Sadettin Dilbilgen Sadettin Dilbilgen, Makedonya doğumlu İzmirli filatelist, Atatürk'ün çocukluk arkadaşı. Manastır yakınındaki Markova Sušica'da ailesinin sahip olduğu büyük çiftlikte doğdu. Mustafa Kemal de gençlik yıllarında bu çiftlikte bulunmuş, Sadettin Dilbilgen'in eşraftan olan ailesini de tanımıştı Gençliğinde Fransa'da 16 yıl kaldı ve Fransızca ve Slav dilleri üzerinde eğitim gördü. Türk Kurtuluş Savaşı sonrasında aile bireylerinin neredeyse tamamı vefat ettiği ve Markova Sušica çiftliği dağıldığı için İzmir'e yerleşti. Sadettin Dilbilgen ortak tanıdıkları Naci Paşa aracılığıyla bir gün Ankara'ya giderek Atatürk'ün huzuruna çıktı. Ancak Çankaya Köşkü'nün merdivenlerinde çocukluk arkadaşını karşılamaya gelmiş Atatürk'ü gördüğü anda düşüp bayıldı. Yardımına Atatürk bizzat koştu ve sakat hemşehrisinin koluna girerek onu yerden kaldırdı. Hemşehrileri ile konuşurken tercih ettiği Rumeli şivesiyle, Buca'da Fransızca öğretmenliği ve sonradan ayrıca rehberlik yaptı. Hobi faaliyeti olarak başladığı pul koleksiyonculuğu alanında zamanla Türkiye'deki sayılı bilgi kaynaklarından biri oldu ve oluşturduğu zengin koleksiyonu gelir kaynağı olarak da kullandı . İsviçre'de Cenevre şehrinde çıkan bir uluslararası filateli dergisinde yazıları yayınlandı. Küçük yaşta geçirdiği bir felç olayı nedeniyle bir eli ve bir ayağı hayatının sonuna kadar sakat kalmıştı. Sakatlık yüzünün bir kısmında da kendini göstermişti. Bastona mahkûm kalmış olmakla birlikte kentinin aydın çevreleri içinde faal bir sosyal hayat sürme iradesini göstermişti. Uluslararası filateli çevrelerinde kazandığı itibardan dolayı Vatikan'ın verdiği özel bir izinle ve sakatlığının da etkisiyle uzun süre İzmir'de bir kilisede kaldı. Kalp yetmezliğinden vefat etti. Şeref Üsküp'ün aktardığına göre, filatelistlerin en büyük zevklerinden biri olan aralarında "change" (pul değiştokuşu) yapmaya olağan şartlarda kapalı olan Büyük Britanya Kraliçesi II. Elizabeth'in son derece nadir (belki de tek) bir pul "change"ini yaptığı kişidir. Kendisine gönderdiği bir pula karşılık Kraliçe de Sadettin Dilbilgen'e bir pul göndermiş, operasyon Birleşik Krallık İzmir Konsolusluğu aracılığı ile gerçekleşti. Hublot Hublot, 1980 yılında İsviçre'nin Nyon kentinde Carlo Crocco tarafından kurulan saat şirketidir. 2008 Avrupa Futbol Şampiyonası'nda, İsviçre'de yerel sponsorluk görevlerinden birini üstlenmiştir. 88 farklı ülkeden toplanan en kaliteli malzemelerle üretilir. Swisscom Swisscom, İsviçre'de sabit ve mobil telekomünikasyon operatörlüğü ve internet servis sağlayıcılığı gibi çeşitli hizmetler sunan bir iletişim şirketidir. 1 Ekim 1997 günü Bern'de faaliyete başlamıştır. Cehennemden Dönüş Cehennemden Dönüş 1939 ABD yapımı bir Western filmidir. Özgün adı Stagecoach tur. Filmin özgün adının anlamı Posta Arabası dır. Amerikalı Western yazarı Ernest Haycox'un "Stage to Lordsburg" (Tr: "Lordsburg Postası") adlı hikâyesinden senaryosunu Dudley Nichols'un uyarlayıp yazdığı filmi John Ford yönetmiş, önemli rollerinde Claire Trevor, John Wayne, John Carradine, Thomas Mitchell, George Bancroft ve Tim Holt oynamışlardır. Film Türkiye'de sinemalarda "Cehennemden Dönüş" adı ile gösterilmiştir. 1939'da En iyi Yardımcı erkek oyuncu (Thomas Mitchell) ve En iyi ses Oscar ödüllerini alan film ayrıca ABD'de "kültürel, tarihi ve estetik olarak önemli" filmler arasına seçilmiş ve Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Sıradan bir posta arabası yolculuğu,başlarında ünlü Geronimo 'nun olduğu kızılderilerin saldırısı başlayınca kabusa dönüşür.Ağzına kadar dolu olan posta arabasında ayyaş bir doktor,iki kadın yolcu, müşterilerinin parasını zimmetine geçirmiş bir banker ve Ringo Kid (John Wayne) vardır. UniCredit Group UniCredit Group, 1473 yılında İtalya'nın başkenti Roma'da kurulan bankadır. 28 ülkede yaklaşık 19 milyon müşterisi bulunmaktadır. Bir başka isimle UniCredito olarak da anılır. Ä°ksion İksion Yunan mitolojisinde; Teselya'nın en eski kabilesi olan Lapithler'in kralı, Theseus'un arkadaşı Peirithoos'un babası. Deioneus'un kızı Dia'ya talip olmuş ve babasına birçok armağanlar vermeye yemin etmiş, ancak evlendikten sonra armağanları vermemek için Deioneus'u kor kömürlerin içine atarak öldürmüştür. Yemin bozma suçuna ailesinden birini öldürme suçu da eklenince, kimse İksion'u günahlarından arındırma törenlerini yapmaya yanaşmamıştır. Bunun üzerine Zeus ona acımış ve Olimpos'taki tanrılar sofrasına davet etmiştir ama İksion nankörlük edip bu sofrada Hera'ya kur yapmaya başlamıştır. Bunu fark eden Zeus, bulutlardan Hera'ya benzeyen bir görüntü yapmıştır ve İksion bununla birleşmiştir. Bu birleşmeden at adamlar soyu meydana gelmiştir. Zeus İksion'a korkunç günahları ve nankörlüğü sebebiyle Tartaros'ta alevler saçan bir tekerlek üzerinde bağlı olarak sonsuza dek dönme cezası vermiştir. İksion tanrılar sofrasında ambrosia içtiği için ölümsüz olmuş, bu yüzden bir kerede yanarak ölmemiş ve Tartaros'taki tekerlek üzerinde sonsuza dek dönerek yanmıştır. Serkan Ozan Özağaç Serkan Ozan Özağaç (d. 26 Temmuz 1981, İskenderun) Türk şair. Günümüz şiirinin önemli genç şairlerindendir. İlk şiiri 2000 yılında Milliyet Sanat Dergisi'nde yayımlandı. İlk ve ortaöğrenimini İskenderun'da tamamladı. Sırasıyla Marmara Üniversitesi, Anadolu Üniversitesi, Université Lumieré Lyon 2 ve Paris'te Sorbonne'da okudu. Fransa'daki öğrenimini yarıda bırakarak İstanbul'a geri döndü. Varlık, Kitap Zamanı, Türk Dili, Sanat Adam, Uç, Ada, Güzel Yazılar, Kitap-lık, Yasakmeyve ve Granada gibi dergilerde şiir ve yazılarıyla göründü. 120 (film) 120, 2008 yapımı Türk savaş filmi. Yönetmenliğini, senaryo ve yapımcılığını üstlenen ise Özhan Eren'dir. Film 15 Şubat 2008'de gösterime girmiştir. Çekimleri Van'da ve Safranbolu'da yapılmıştır. Van, 1915 Ocak ayı 1. Dünya Harbi’nin ilk ayları. Türk ordusunun cephanesi bitmek üzere, sınıra bir an önce cephane götürmek gerekiyor. Gereken cephane ise Van'da bulunmakta, eli silah tutan herkes cephede. Van'da kalan kişilerse Taşnak çetelerine karşı kenti müdafaa etmekte idi. Sınıra cephane taşıma görevini yaşları 12-17 arası değişen 120 kahraman çocuk üstlenir. Büyükleri bu zorlu yolculuğu nasıl tamamlayacakları konusunda endişelenirler. Lakin bir yandan bastıran kış koşulları bir yandan da Ermeni çeteleri onların bu endişesini haklı çıkarmıştır. 120 kahraman çocuk başlarında Musa çavuş ve birkaç asker ile birlikte yola koyulurlar. Yolda Ermeni çeteleri tarafından pusuya düşürülselerde sınırdan gelen Teğmen Süleyman Bey ve askerleri tarafından kurtarılırlar. Bu çatışma sırasında Süleyman Bey şehit düşer ve sonunda çocuklar cephaneyi hudutta olan Türk askerlerine ulaştırırlar. Geri dönüş zamanı gelmiş ve çocuklar 80 km'yi 2 günde tamamlayarak ailelerini umutlandırmıştı. Fakat yoğun kar yağışı ve tipi bunun pek de kolay olmadığı gösterdi ve geriye sadece 40 çocuk gelir. Sonrasında ise bu 40 çocuktan 22'si hayatta kalır, 18'i şehit olur. Bu olay vatanı için yaşına bakmaksızın canını veren çocuklarımızın adını isimsiz kahramanlar olarak tarihe yazdırmıştır. Hababam Sınıfı Güle Güle Hababam Sınıfı Güle Güle, "Hababam Sınıfı" serisinin 2000'li yıllarda yeni nesil devam filmleri çekilmeden önceki son filmidir. Filmin yönetmenliğini Ertem Eğilmez yapmıştır. Bu film; serinin altıncı filmi olmak üzere "İnek Şaban", "Güdük Necmi", "Damat Ferit" karakterlerini canlandıran Kemal Sunal, Halit Akçatepe ve Tarık Akan üçlüsünün olmadığı ikinci film olmasının yanı sıra, "Kel Mahmut" karakteriyle ünlenen Münir Özkul'un yer almadığı tek "Hababam Sınıfı" filmidir. Filmin başrollerinde İlyas Salman, Adile Naşit, Şevket Altuğ, Ayşen Gruda, Mehmet Ali Erbil, Hüseyin Kutman, Fulya Özcan, Yaprak Özdemiroğlu, Mehmet Nuri Durak, Savaş Dinçel, Osman Cavcı, Yonca Evcimik ve Cem Özer bulunmaktadır. Doğulu bir ailede yetişen edebiyat hocası Mehmet Bülbül'ün tayini Özel Çamlıca Lisesi'ne çıkar. Öğrenciler ilk başta Anadolu'dan gelen ve köylü şivesiyle konuşan Mehmet Öğretmeni küçümserler ve ona yukarıdan bakarlar. Mehmet Hoca, ilk başta bu duruma aldırış etmese de daha sonra ailesinin küçük görülmesine dayanamaz. Bu arada Hafize Ananın kızı Ayşegül de okulda okumaktadır. Ancak fakirliğinden ve annesinin okulda hizmetli olmasından utanan Ayşegül, annesinden köşe bucak kaçmaktadır. Ayşegül aynı zamanda arkadaşlarının eşyalarını da çalmaktadır. Hafize Ana durumu Mehmet Bülbül'e açınca Mehmet Hoca, diğer öğrencileriyle olduğu gibi Ayşegül ile de yakından ilgilenir ve onun sorunlarını çözmesine yardımcı olur. Fakat sınıfta bulunan öğrencilerden Gamze (Yaprak Özdemiroğlu) Öğretmeni Mehmet Bülbül'e büyük bir aşk besler ve Ayşegül ile ilgilenmesini kıskanır. Olaylar bu konu üzerinde gelişir. Bütün sınıf Mehmet Hocayı çok sevmiştir ancak Mehmet Hocanın tayini çıkar ve bütün sınıf onun şerefine bir parti düzenler. Bütün sınıf Mehmet Hocayı tren garına kadar gelip uğurlar. Hemşo Hemşo, yönetmenliğini "Eve Dönüş" filmiyle tanınan Ömer Uğur'un yaptığı 19 Ocak 2001 tarihinde gösterime giren, 2000 yılında çekilen güldürü filmidir. Müzikleri Arto Tunçboyacıyan'a aittir. Film hakkında Kültür Bakanlığı Denetleme Üst Kurulu tarafından verilen “16 yaşından küçükler izleyemez” kararını çeşitli film yapımcıları protesto etmiş, Türk sinemasına sansür uygulandığını savunmuşlardır. Cebrail (Okan Bayülgen) kanlısı Yaşar'ı (Mehmet Ali Erbil) aramak üzere İstanbul'a gelir. Yaşar ve Cebrail tanışırlar; fakat Yaşar Cebrail'e onun kanlısı olduğu gerçeğini söyleyemez. Bir süre sonra söylediğinde ise Cebrail onu sürekli vurmaya kalkar. Ancak her vuracağı sırada aksilikler çıkar. Jeff Stinco Jean-François "Jeff" Stinco (d. 22 Ağustos 1978) Kanada'nın Quebec bölgesinden ve müzik grubu Simple Plan'ın üyesi gitarist. Genç Silahşörler II Young Guns II, Young Guns filminin devam filmi olan Billy the Kid'in hapisten kaçışını eski ahbaplarını bulmasını konu alan gerçek hayattan çekilmiş bir Western filmidir. İlk film kadar ünlenmese de bu film en iyi müzik dalında Akademi Ödülleri'nde bir ödüle aday olmuştur. Filmin başrollerini Emilio Estevez, Kiefer Sutherland ve Lou Diamond Phillips rol almaktadır. 25 KasÄ±m Stadyumu 25 Kasım Stadı, Edirnespor'a ait olan ve Edirne'nin merkezinde bulunan bir stattır. 1950 yılında hizmete giren stadyum, 3,600'ü açık 1.500'ü kapalı olmak üzere toplam 4,000 seyirci kapasitelidir. Yeni yapılan tribünlerinin altında okçuluk çalışmaları yapılır. Mehmet Ã‡ebi Mehmet Çebi, (d. 1934, Sürmene, Trabzon, Türkiye) - (ö. 14 Mayıs 2007), Türk siyasetçi. 1963 yılında Adalet Partisi’nden Belediye Meclis Üyeliği, 1965-1969 yılları arasında Belediye Başkan Yardımcılığı 1969-1975 yılları arasında Adalet Partisi İl Sekreterliği , 1975-1980 İl Meclis Üyeliği ve Grup Başkanlığı, 1980-1991 yılları arasında Samsun Ticaret ve Sanayi Odası Yönetim kurulu Başkanlığı, 1981-1991 yılları arasında Organize Sanayi yönetim kurulu 2.Başkanlığı, 1989-1991 Türkiye Odalar ve Borsalar Birliği Üyeliği, 19. Dönem Doğru Yol Partisi Samsun Milletvekilliği, TBMM Sanayi, Ticaret, Enerji, Tabi Kaynaklar, Bilgi ve Teknoloji Komisyonu Başkanlığı ve İç İşleri Komisyonu Üyeliği yaptı. Evli ve altı çocuk babasıydı. Ä°talya tarihi İtalya tarihi, İtalya yarımadasında yaşayan halkların antik çağlardan başlayarak günümüze kadar ulaşan tarihini kapsar. İtalya'nın Magna Grecia (Büyük Yunan kültürü) ve Etrüsklerle başlayan tarihi, Roma Cumhuriyeti ve Roma İmparatorluğu döneminde Bütün Akdeniz bölgesine egemen olmuş, Rönesans döneminde Avrupa sanatı, kültürü ve felsefesine damgasını vurmuştur. Orta Çağ ve Yeni Çağ boyunca kent devletler tarafından yönetilen İtalya ancak 1861 yılında birleşerek çağdaş anlamda bir devlet haline gelmiştir. NATO, AB, OECD gibi örgütlerin kuruldukları tarihlerden beri üyesi olan İtalya günümüzde Avrupa'nın en gelişmiş ülkeleri arasında yer almaktadır. Val Camonica vadisinde MÖ 8000 yılına ait kayalara oyulmuş resimler İtalya adı İtalya yarımadasının orta kısmındaki Abruzzo bölgesine yerleşmiş olan İtalik kavimlerden gelmektedir. Varlıkları MÖ 9. yüzyıla kadar uzanan bu kavimler arasında Sabinler, Samnitler ve Umbriler bulunmaktadır. Roma İmparatoru Caesar Augustus'un zamanına gelindiğinde bütün bu kavimler İtalya adı altında birleştirilerek Roma İmparatorluğunun çekirdeğini oluşturmuştur. İtalya yarımadasındaki insan varlığının izleri bu İtalik kavimlerin yarımadaya ulaşmalarından çok öncelerine, örneğin Yeni Taş Çağı'na kadar dayanır. Lombardiya'daki Val Camonica vadisinde MÖ 8000 yılında kayalara oyulmuş resimler bulunmuştur. MÖ 1500-1100 yılları civarında kuzey İtalya'da izlerine rastlanan Terramare kültürü ise Tunç Çağına ait balta, kılıç ve hançer gibi cisimlerle günümüze kadar ulaşmıştır. Demir Çağının örnekleri ise MÖ 11.-7. yüzyıllar arasında Toskana civarında yerleşmiş Villinova kültürüne aittir. Etrüsklerin kökeni hakkında birçok değişik hipotez mevcuttur. Konuştukları dilin bir Hint-Avrupa dili olmadığı bilinmektedir. Roma kentinin kendisi Etrüsk topraklarına dahildi. MÖ 396 yılında Etrüsklerin en büyük kenti olan Veio kentinin Romalılar tarafından istila edilmesiyle sona eren bu uygarlık Roma kültürüne damgasını vurmuş, Roma kültürü, mimarisi ve sanatına çok büyük bir etki yapmıştır. İtalya yarımadasında Antik Roma'dan önce gelişmiş bir diğer kültür ise Magna Grecia kültürüdür. Yarımadanın güney ucunda Yunanlar tarafından geliştirilmiş bu kültürün izleri bölgede hala konuşulmakta olan antik bir Yunan lehçesi dolayısıyla günümüze kadar ulaşmıştır. Açlık, iklim koşulları, felaketler gibi nedenlerle Yunanistan'ı terkederek İtalya'nın güneyine yerleşen bu kavimler İtalya kültürüne önemli katkılarda bulunmuşlardır. Roma İmparatorluğu'nun yıkılmasından sonraki yıllarda dahi Bizans İmparatorluğu'ndan çeşitli nedenlerle ayrılan Yunanlar bu bölgeye yerleşerek İtalya'nın güney bölgesindeki Yunan uygarlığını canlı tutmuşlardır. Günümüzde bölge tamamen İtalyanlaşmış olmakla birlikte küçük bir azınlık Griko dili denen bir Yunan lehçesini hala konuşmaya devam etmiştir İtalya tarihi Antik Roma döneminde ilk altın çağını yaşamıştır. MÖ 9. yüzyılda İtalya Yarımadası'nda kurulan Roma şehir devletinden doğan bu uygarlık zamanla tüm Akdeniz'i çevreleyen muazzam bir imparatorluk haline gelmiştir. Yaklaşık 12 yüzyıl boyunca varlığını sürdürmüş olan Roma uygarlığı bir monarşiden oligarşi ve cumhuriyetin bileşimi bir demokrasiye ve daha sonra da otokratik bir imparatorluğa dönüşmüştür. Fetih ve asimilasyon yollarıyla Batı Avrupa ve Akdeniz'i çevreleyen bölgede egemen olan Roma İmparatorluğu zaman içinde düşüşe geçmiş ve çökmüştür. Hispania, Galya ve İtalya'yı içine alan batı imparatorluğu 5. yüzyılda bağımsız krallıklara bölündü. Batı imparatorluğunun 476 yılında sona ermesi Roma'nın yıkılışı ve Orta Çağ'ın başlangıç tarihi kabul edilir. Öte yandan İstanbul'dan yönetilen doğu imparatorluğu, 1453 yılına kadar varlığını sürdürmüştür. Roma uygarlığı, kültürel olarak yoğun biçimde ilham ve örnek aldığı Antik Yunan ile birlikte "klasik antikite"ye dahil edilir. Antik Roma Batı dünyasındaki hukuk, savaş, sanat, edebiyat, mimari, teknoloji ve dil konularının gelişimine büyük katkıda bulunmuştur ve hâlen de günümüz dünyası üzerinde büyük etkiye sahiptir. Roma İmparatoru I. Theodosius'un 395 yılında ölmesi üzerine imparatorluk ikiye ayrıldı. İtalya bu iki devletten biri olan Batı Roma İmparatorluğu'nun bir parçası haline geldi. Batı Roma İmparatorluğu fazla yaşamadı. 410 yılında Vizigot kralı I. Alarik Roma'yı yağmaladı. En son Roma İmparatoru olan Romulus Augustus 476 yılında Cermen komutanı Odoakr tarafından tahttan indirildi. 493 yılında İtalya Ostrogot kralı Theoderich'in orduları tarafından işgal edildi. 552 yılında Doğu Roma (Bizans) İmparatoru I. Justinianus'un