idi. Zira Osmanlıların her an için Venedik şehrine dahi girme ihtimali mevcuttu. Mora'dan tamamıyla atılan Venedik, denizlerde de faaliyet gösteremiyor, Kemal Reis başta olmak üzere Türk denizcileri Venedik'e göz açtırmıyorlardı. Kefalonya gibi Aya Mavri adasını da işgal eden Venedik, 1502 yılının başlarında adayı ele geçirdi. Adayı korumakla görevli küçük yeniçeri müfrezesi vuruşmadan kaleyi teslim etmiş ve akabinde silahları ile birlikte İstanbul'a gelmişti. Sultan Bayezid düşmana karşı silah atmadan kaleyi teslim eden bu askerleri idam ettirdi. Birkaç ay sonra adaya gelen Kemal Reis 30 Ağustos 1502 tarihinde Venediklileri adadan çıkardı. 13 Ağustos 1502 tarihinde Venedik'in Arnavutluk'ta bulunan son üssü Dıraç'ın da Osmanlı'ya geçmesi ile Venedik'in Yunanistan gibi Arnavutluk'la da bir bağlantısı kalmadı. Mora ve Arnavutluk'taki büyük üslerini ve denizlerdeki üstünlüğünü kaybeden Venedik için barıştan başka çözüm yolu kalmamıştı. 27 Eylül 1502'de kalabalık bir ekiple İstanbul'a gelen Venediklilerle 14 Aralık 1502'de 31 maddelik Osmanlı - Venedik Barış Antlaşması (İstanbul Muahedesi) imzalandı.Yalnız Kefalonya adası Venedik'e bırakılmış, bunun dışındaki tüm fetihleri Venedik tanımıştı. Karl KÃ¶rner Karl Körner (d. 19 Nisan 1920 – ö. 8 Ağustos 1997), II. Dünya Savaşı sırasında SS-Hauptscharführer (Kıdemli Başçavuş) rütbesinde Waffen-SS personeliydi. 19 nisan 1920'de Weimar Cumhuriyeti dönemi Almanya'sının Saksonya eyaletinde bulunan Hoym kasabasında dünyaya geldi. II. Dünya Savaşı'nda Waffen-SS'e katıldı. Adını duyurduğu ilk başarısı Nisan 1945'te sadece kendi komutasındaki tek bir "Königstiger" tankı ile Bollersdorf civarında yakıt ve mühimmat ikmali yapan 120-150 kadar Sovyet tankına yaptığı saldırı oldu. İlk ve sondaki iki IS-2 tankını vurarak arada kalan tankların hareket kabiliyetini engellemiş ve elinde bulunan 39 mermiyi kullanarak 39 tankı imha etti. Bu arada patlayan yakıt yüklü kamyonlar Sovyet tank mürettebatında paniğe yol açtı. Cephanesi biten Karl Körner mecburen Alman hatlarına geri döndü. İlerleyen günlerde, görev yaptığı 103. SS Ağır Panzer Taburu, Berlin'i savunmak üzere görevlendirilmiştir. Bu savunma esnasında da 100 Sovyet tankını ve 26 tanksavar topunu imha etti. Bu başarısı sayesinde gösterdiği cesaret ve liderlik vasıfları sebebiyle Nazi Almanyası tarafından Şövalye Demir Haç madalyası ile ödüllendirilmiştir. Madalyasını Führerbunker'in içinde almıştır. Madalyasını alır almaz Charlottenburg mıntıkasında savaşan taburuna geri döndü. Savaştan sağ çıkmayı başardı. 8 Ağustos 1997 tarihinde öldü. Karl Brommann Karl Brommann (20 Temmuz 1920, Neumünster, Holstein - 30 Haziran 2011), II. Dünya Savaşında SS-Untersturmführer rütbesinde Waffen-SS subayıydı. Danzig'de 66 tank, 44 top bataryası ve 15 savaş aracını imha ettiği için Şövalye demir haç madalyası ile ödüllendirilmiştir. 1937 yılında on yedi yaşındayken SS'e katılmaya gönüllü oldu. Brandenburg Standarte SS Totenkopf'a (SS servis numarası 316479) tayin edildi. 1938 yılında Avusturya'nın ilhakı ve Sudetenland'ın işgalinde yer aldı. 6. SS Gebirgs Tümeni Nord (Dağ Tümeni) tayin edildi ve Finlandiya'da savaştı ve iki kere iki el ve ayağından yaralandı. Ciddi bir akciğer yaralanması geçirdi. Yaralanma sonrası iyileşmesi için neredeyse bir yıl Hastanede kaldı. Yaralarından kurtulduktan sonra Mayıs 1943'te 11. SS Panzergrenadier Tümeni Nordland'a tayin edildi ve Doğu Cephesi'nde savaştı ve Oberscharführer rütbesine terfi etti. Ekim 1943 yılında yeni şekillendirme 103. SS Ağır Panzer Taburuna transfer oldu ve Tiger tank üzerine çalıştı. Flensburg'a hastaneye trenle tahliye edildi. İngilizler tarafından 21 Mayıs 1945 tarihinde ele geçirildi. Kasım 1947'ye kadar tutsak kaldı. Almanya Üniversitesi Kliniğinde bir diş laboratuvar teknisyeni olmak için eğitim gördü. SS rütbeleri SS rütbeleri 1934–1945 Yedinci Küçük Kardeş Yedinci Kücük Kardeş tarafından yapılan ve Feature Films for Families tarafından dağıtılan komedi-dram-macera animasyon filmi. Filmin Kuzey Amerika galası 1991 tarihinde yapılmıştır. Attila Dargay yazarlığını yapmıştır. Hiroşima ve Nagasaki'ye atom bombası saldırısı Hamene Hamene (Farsça: خامنه), İran'ın Doğu Azerbaycan Eyaleti'nde şehir. Şebister'e 5 km, Tebriz'e 75 km uzaklıkta bulunmaktadır. Kentin eski hamamı restorasyon yapıldıktan sonra müzeye dönüştürüldü ve Mir Hüseyin Musavi'nin bu müzeye hediye ettiği eserlerin yanında Kaçar zamanında bu kentte yaşayan Mir Penj'in eşyalarıda sergilenmektedir. İdari olarak Doğu Azerbaycan'ın Şebister şehristanı'na bağlıdır. NICMOS Yakın Kızılötesi Kamera ve Çoklu Nesne Spektrometresi ( Near Infrared Camera and Multi-Object Spectrometer, NICMOS), 1997 ve 1999 ile 2002 yılından günümüze kadar üzerine yerleştirildiği Hubble Uzay Teleskopunda görev yapan, kızılötesi astronomi için ölçümler yapan bir ölçüm cihazıdır. San Miniato al Monte San Miniato al Monte (Türkçe: "Dağ'daki Aziz Minias") merkezi İtalya'da Floransa'da bir basilika olup, şehirdeki en yüksek nokta üzerinde durmaktadır. Aziz Miniato veya Minias, İmparator Decius idaresi altındaki Roma ordusunda hizmet eden bir Ermeni prensiydi. İmparator Floransa kapılarının dışına kamp yapmadan önce ona yalnız kalmayı seven bir kişi olmasından ve şikayet edilmesinden sonra kendisine bir Hıristiyan olarak anlaşmanın sona erdiği bildirildi. İmparator onun amfitiyatroda vahşi hayvanlara atılmasını emrettti. Orada bir panter onun üzerine salındı. Fakat panter onu parçalamayı reddetti. İmparatorun huzurunda başı kesilerek gövdesinden ayrıldı. Onun başını yerden alarak Arno Nehri'ni geçtiği ve Mons Fiorentinus tepesine inzivadaki yerine yürüdüğü söylenir. Bu noktada daha sonra bir türbe yapıldı ve 8nci yüzyıla kadar burada bir şapel vardı. Bugünkü kilisenin yapımı 1013 yılında piskopos Alibrando tarafından başlatıldı ve kilise Kutsal Roma İmparatoru II. Heinrich tarafından donatıldı. Benediktin manastırı olarak başladı, daha sonra Cluniacs'lara geçti. Daha sonra ise 1373 yılında Olivetanslar'a geçti ve onlar hala görev başındadır. Rahipler meşhur likör, bal ve şifalı ot çayı yaparlar ve onları bir dükkândan en yakın kiliseye satarlar. Geometrik olarak mermerle süslenmiş ön yüzün yapımına olasılıkla yaklaşık 1090 larda başlandı. Gerçi üst kısımları 12. yüzyıl veya daha sonraya tarihlenir. Finansmanı "Arte di Calimala" (cloth merchants’ guild:Elbise tüccarları locası) tarafından sağlandı ki bunlar kilisenin 1288 den itibaren bakım masraflarından sorumluydular (Yüzeydeki kartal taç onların sembolüydü). "Virgin ve Aziz Minias arasındaki İsa" mozaiği 1260 yılında yapıldı. Çan kulesi 1499 yılında çöktü ve 1523 yılında yeniden yerine kondu. Gerçi asla bitirilmedi. Floransa kuşatması sırasında 1530 yılında savunucular tarafından topçu yeri olarak kullanıldı ve Michelangelo onu düşman ateşinden korumak için döşek, şiltelerle örttü. Savaş nedeniyle ara verilen çalışmaya savaş bitiminde kaldığı yerden başlandı ve kule 1535 yılında kötü bir şekilde de olsa tamamlandı. 1900 yılı başlarında durum oldukça kritikti fakat 1908 yılında 1923 yılında son bulan restorasyon çalışmaları başladı. Her birinin ağırlığı 40 kilodan fazlaya ulaşan dört çan yapıldı. Kilisenin iç kısmı geniş yeraltı kemerleri üzerindeki yükselen koro yeri ile son derece alışılmadıktır ve inşa edildiğinden beri çok az değiştirilmiştir. Motiflerle süslenmiş kaldırım 1207 yılına tarihlenir. "Nave" (kilisede halkın oturduğu orta kısım) in merkezi serbest şekilde duran ve 1448 yılında Michelozzo tarafından dizayn edilmiş olan "Cappella del Crocefisso" (Chapel of the Crucifix) nun egemenliği altındadır. Yeraltı kemeri kilisenin en eski parçasıdır ve yüksek sunağın Aziz Minias'ın kemiklerini güya içerdiği söylenir (Kilisenin daha inşa edilmeden önce bunların Metz'e taşındığını belirten kanıt olduğu halde). Kemerlerdeki freskler Taddeo Gaddi tarafındandır. Yükselen koro yeri ve presbytery bir büyüleyici Romanesk minber (kürsü) içerir ve kafes 1207 yılında yapılmıştır. Apsis 1297'den sonraya tarihlenen büyük bir mozaiğin egemenliği altındadır. Ön yüzdeki aynı konuyu resmetmekde olup muhtemelen adı bilinmeyen sanatçıya aittir. Yüksek sunak üzerindeki crucifix (üzerinde İsa'nın resmi olan haç veya heykel) Luca della Robbia'ya atfedilir. Kutsal eşyaların saklandığı oda (sacristy) Aziz Benedict'in yaşamı döneminde 1387 yılında Spinello Aretino tarafından bir büyük freskle süslendi. Nave'nin solundaki "Cappella del Cardinale del Portogallo" İtalyan Rönesansının en büyüleyici cenazeye ait anıtlarından biri olup, 1473 yılında Kardinal "James (Lusitanya)" nın onuruna inşa edilmiştir. Kendisi 1459 yılında Portekiz elçiliği yapmış ve Floransa'da ölmüştür. Onunkisi kilisede tek mezardır. Şapel Floransa'lı göze çarpan sanatçıların elbirliğiyle olup, Brunelleschi'nin arkadaşı Antonio Manetti tarafından dizayn edilmiş ve onun ölümünden sonra Giovanni Rossellino tarafından bitirilmiştir. Mezar Antonio ve Bernardo Rossellino tarafından yapılmıştır. Şapel süslemesi Alesso Baldovinetti, Antonio ve Piero del Pollaiuolo, ve Luca della Robbia tarafındandır. Kiliseye bitişik dehliz 1426 yılında planlandı ve 1443 yılından 1450 yılı ortalarına doğru inşa edildi. Bernardo ve Antonio Rosselino tarafından dizayn edilmiş olup, Floransa'lı "Arte della Mercantia" tarafından finanse edilmiş ve tahkim edilmiş olan piskoposun sarayı 1295 yılında yapılmış ve daha sonra askeri kışla ve hastane olarak kullanılmıştır. Tüm kompleks savunma duvarlarıyla çevrilidir. Orijinalinde Michelangelo tarafından kuşatma sırasında aceleyle inşa edilmiş olup 1533 yılında Cosimo I de' Medici tarafından gerçek bir hisara ("fortezza") genişletilmiştir. Şimdi duvarlar, 1854 yılında tasarlanan geniş bir mezarlık olan "Porte Sante" yi kuşatmaktadır. Pinokyo'nun yaratıcısı Carlo Collodi, politikacı Giovanni Spadolini, ressam Pietro Annigoni, şair ve yazar Luigi Ugolini, film yapımcısı Mario Cecchi Gori, heykeltıraş Libero Andreotti, yazar Giovanni Papini ve psikiyatrist Bruno Benedetto Rossi burada gömülüdür. Bayram Hoca Bayram Hoca, Karakoyunlu Devleti'nin kurucusu. Türkmenlerin Yıva boyunun Baran oymağına bağlı olan Bayram Hoca, Moğol İlhanlı Devleti'nin vârisi Celayiriler'in Erciş beyi idi. Bayram Hoca'nın 1380 yılında ölümünden sonra Karakoyunlu hanedanı kardeşinin çocukları üzerinden yürümüştür. Beşiktaş (kürek takımı) Beşiktaş Jimnastik Kulübü Kürek Şubesi, 1990 yılında kurulan ve faaliyetlerini BJK Pendik Tesisleri'nde TKF'ye bağlı olarak sürdüren Beşiktaş JK'nin aktif olarak mücadele ettiği 13 şubesinden biridir. 1909 yılından itibaren Galatasaray Lisesi’nde jimnastik hocalığı da yapan Monsieur Moiroux, Beşiktaş Jimnastik Kulübü’ nde spor yapmaya başladı. O günlerde gençlere yüzme, kürek ve çekme dersleri vermişti. 1910'da deniz subayı olan Ahmet Fetgeri Bey aracılığı ile, Beşiktaş Denizcilik Şubesi kuruldu. Kürek sporunda Kemal Danyal ve Gürcü İsmail Beyler en önemli isimlerdi. İstanbul'un ilk kürekçi kulüpleri; Beşiktaş, Fenerbahçe, Haliç İdman ve Anadolu’dur. Beşiktaş Kürek Şubesi, resmi olarak 1990 tarihinde, Pendik Spor ve Sosyal Tesisleri'nin tamamlanmasının ardından kuruldu. Şubenin kurulmasında en büyük katkı eski yönetici İhsan Kalkavan'dan geldi. Erişim Tarihi: 6 Ocak 2013 Kara Mehmed Kara Mehmed, Karakoyunlu Devleti hükümdarı (1380-1389). Tam adı Nasırüddin Kara Mehmed Bey Durmuş'tur. Babası ilk Karakoyunlu hükümdarı Bayram Hoca’nın kardeşi Türemiş Bey’dir. Hayatının ilk yıllarıyla ilgili bilgi yoktur. Amcası Bayram Hoca’nın Celayirliler’e yarı bağlı olarak Doğu Anadolu’da hüküm sürdüğü dönemlerde tarih sahnesine çıkmıştır. Bayram Hoca’nın Celayirliler’e karşı bağımsızlık hareketine başlaması üzerine Celayirliler 1387 yılında harekete geçmiş ve Kara Mehmed savunmasındaki Erciş’i kuşatmıştı. Kuşatmayı kıramayan Kara Mehmed’de Celâyirliler’e itaat edip vergi vermeyi kabul ederek bu sıkışık durumdan kurtulabildi. Bayram Hoca’ın erkek çocuğu olmadığından Karakoyunlular’ın başına yeğeni olan Kara Mehmed geçti. Kara Mehmed hükümdarlığının ilk yıllarında Celayirliler’e olan bağlılığını sürdürürken, Akkoyunlu ve Artuklularla güç mücadelesinde bulundu. Celayirli hükümdarı Şeyh Hüseyin’in 1382 yılında kardeşi Ahmed Celâyir tarafından öldürülmesinden sonra Ahmed Celayir Tebriz’de hükümdarlığını ilan etmiş ancak kardeşleri Şey Ali ile Bayezid ise bu durumu kabul etmemişti. Bağdat hakimi Şeyh Ali’nin Tebriz üzerine yürümesi nedeniyle sıkışık durumda kalan Ahmed Celayir, Karakoyunlular’dan yardım istemek zorunda kalmıştı. Bunu fırsat gören Kara Mehmed, Ahmed Celayir ile yaptığı anlaşma üzerine kendisinin üç katı kalabalık olan Şeyh Ali kuvvetlerini ağır bir yenilgiye uğrattığı gibi Şeyh Ali’de bu savaşta öldürülmüştü. Bu zaferle ününü arttıran Mehmed Bey kızını Ahmed Celâyir ile evlendirerekte dostluk ilişkilerini kuvvetlendirdi. Bu esnada bölgede gücünü daha da arttırmak maksadıyla Suriye taraflarına akınlar düzenleyen Kara Mehmed, Mardin’in Artuklu hükümdarı Mecdüddin İsa’dan kızını istedi. Ancak bu talebinin olumsuz karşılanması üzerine Musul’dan hareketle 1383 yılında Mardin’i kuşattı. Kara Mehmed Mardin’i alamasa da üzerine gönderilen orduları yenilgiye uğratmasından sonra Mecdüddin İsa’nın kızı yerine kız kardeşiyle evlenerek barış yapmıştır. 1386 yılına gelindiğinde Akkoyunlular’a yenilen Erzincan Hükümdarı Mutahharten’in yardımına giderek Akkoyunlular’ı yenilgiye uğrattı. Timur’un 1386’da Tebriz’i ele geçirmesinden sonra Doğu Anadolu’da etkisi artmaya başlamış, ancak Kara Mehmed buna rağmen Timur’a itaat etmemişti. Bu durumdan rahatsız olan Timur, hacı kafilelerine ve ticaret kervanlarına saldırmakla suçladığı Karakoyunlular’a karşı 1387 yılında bir ordu gönderdi. Kara Mehmed, Çapakçur bölgesinde Timurlular’ı ağır bir yenilgiye uğrattı. Bu başarısının ardından Timur’un Mâverâünnehir’e dönmesinden faydalanarak 1388 yılında da Tebriz’e girerek burayı başşehir yaptı. Karakoyunlular bu başarının ardından hakimiyet alanlarını Azerbaycan'a doğru genişlemiştir. Timur’a karşı Memlük Sultan’ı Berkuk adına hutbe okutarak onun desteğini almak istemiştir. Nisan 1389’da Kara Mehmed kendisine karşı ayaklanan babasının kardeşi ya da kendi kardeşi Hüseyin Bey’in oğlu olduğu düşünülen Kara (Pir) Hasan ile Suriye’de yaptığı çarpışmada hayatını kaybetmiştir. Nisan 1389'da muharebe alanında ölen Kara Mehmed'in dört oğlundan Cemalüddin Kara Yusuf Bey Bahadır aynı yıl Karakoyunlu tahtına çıktı. American Gangster (albüm) American Gangster, Amerikalı rapçi Jay-Z'nin onuncu stüdyo albümü. 6 Kasım 2007'de Amerika Birleşik Devletleri'nde Roc-A-Fella Records ve Island Def Jam etiketiyle yayımlandı. "American Gangster" albümü, aynı isimdeki filmden esinlenerek kaydedildi ve Jay-Z'nin ilk konsept albümüydü. Albümün yapımcılığını Diddy, The Hitmen, Just Blaze ve The Neptunes üstlenirken; Beanie Sigel, Lil Wayne, Pharrell ve Nas da albümde konuk müzisyen olarak yer aldı. Jay-Z, albümün akapella versiyonunu otuz sekizinci doğum günü olan 4 Aralık 2007'de yayımladı. Müzik eleştirmenleri "American Gangster" albümünü övdüler ve Jay-Z'nin daha "karmaşık sözler" kullanmaya çalıştığına da dikkat çektiler. Albüm, iTunes Store'dan çıkarılmasına rağmen, önemli bir ticarî başarı elde etti. "American Gangster", piyasaya çıktığı ilk hafta 445.000 adet kopya sattı ve "Billboard" 200 listesine zirveden giriş yaptı. Böylece Jay-Z, The Beatles'dan sonra en çok bir numara albümü bulunan sanatçı unvanını kazandı ve albüm, ABD'de RIAA tarafından platin plak ile ödüllendirildi. Albüm, Metacritic'den 100 üzerinden 82 puan aldı. Ayrıca, "Rolling Stone" dergisi, albümü 2007 yılının en iyi üçüncü albümü olarak değerlendirdi. Jay-Z, albüm için dokuz şarkı kaydettiğini ifade etti, ancak parça listesinde on beş parça yer aldı. Ayrıca, albümdeki neredeyse her şarkının, filmin belirli bir sahnesinden temel alındığını da belirtti. Def Jam yöneticisi Tracey Waples, albümdeki her şarkının kendine ait bir "mini-film"e sahip olduğunu ifade etti. Albümün yönüne gelince, Jay-Z dokunulmaz kişisel anılarını ve Brooklyn'deki Marcy Evleri'nde yaşadığı döneme ait anılarını kullandı. 9 Kasım 2007'de Jay-Z, "Charlie Rose Show" programına katıldı ve albümle ilgili soruları yanıtladı. Jay-Z, stüdyoda iken ilhamı canlı tutmak amacıyla kayıt modülünün üstünde filmi—"American Gangster"—izliyor olurdu. Beanie Sigel ve Lil Wayne, albümün konuk sanatçılarından ikisiydi. Sigel "Ignorant Shit" parçasının yeni versiyonunda ve Lil Wayne Beastie Boys örneklemesi "Hello Brooklyn 2.0" parçasında Jay-Z'ye eşlik etti. Jay-Z, daha sonra Lil Wayne'in "Tha Carter III" albümündeki "Mr. Carter" parçasında dönüş yaptı. Ayrıca, New Yorklu rapçi ve Jay'in eski rakibi Nas, No I.D. yapımı "Success" parçasına konuk olurken; neo soul şarkıcısı Bilal "Fallin'" parçasında yer aldı, ancak resmî kayıtlarda adı geçmedi. The Neptunes, albümde iki parçanın yapımcılığını üstlendi: İlk tekli ve on dördüncü parça "Blue Magic" ile üçüncü tekli ve sekizinci parça "I Know". Diddy ve kendisinin yapımcılık ekibi The Hitmen'den LV & Sean C, albümde altı parçanın altyapısını oluşturdular. İkinci tekli "Roc Boys (And the Winner Is)...", Mario Winans'ın da yapımcı olarak yer aldığı "American Dreamin'", "No Hook", "Party Life", "Pray" ve "Sweet". Just Blaze, albümdeki bonus parça "Ignorant Shit"in yapımcılığını üstlenirken; DJ Toomp da Dean "F.R.E.A.K" Farmer'ın gitar vokallerinin bulunduğu bir parçanın yapımında yer aldı. No I.D. ve Jermaine Dupri, albümde iki parçada yapımcı olarak görev aldılar. Albümün introsu Chris Flames ve Idris "Driis" Elba yapımı iken; Beastie Boys örneklemesi "Hello Brooklyn 2.0"da bir Bigg D yapımıdır. Jay-Z, "American Gangster" albümünü popüler iTunes Store sitesinden çekti. Jay-Z, bunu şöyle açıkladı: "Filmler sahne sahne satılmadığı gibi, bu koleksiyonda tek tek satılmayacaktır." Buna rağmen albüm, Amazon.com ve Rhapsody.com sitelerinde dijital olarak satışa sunuldu. iTunes'dan ön sipariş verenler ve tüm albüm için ödeme yapanlar, albümü iTunes'dan indirebildi. 21 Ekim 2007'de Jay-Z, albümü tanıtmak için "American Gangster Live" adında bir turne düzenleyeceğini açıkladı. Ayrıca, turnede yalnızca "American Gangster" albümündeki parçaları seslendireceğini de ekledi. Beş konserlik bu kısa turne, 6 Kasım 2007'de Los Angeles'ta başladı ve 12 Kasım 2007'de Philadelphia'da sona erdi. Roc-A-Fella'nın internet sitesinden yapılan açıklamaya göre, beş şehirlik bu turnenin biletleri bir dakikadan az sürede tükendi. Jay-Z, 2003 yılındaki "The Black Album" albümünde olduğu gibi, "American Gangster" albümünün de bir akapella versiyonunu yayımladı. Bu akapella CD, Jay-Z'nin otuz sekizinci doğum günü olan 4 Aralık 2007'de yayımlandı. Albümün çeşitli remix albümleri de yayımlandı. Remix ya da mash-up albümlerinin hiçbiri Danger Mouse'un "The Grey Album" albümünün şöhretine ulaşamadı. "American Gangster" albümündeki parçalar için yapılan remix albümlerinden bazıları aşağıda listelenmiştir: "American Gangster", yayımlandığı ilk hafta 425.861 kopya sattı ve "Billboard" 200, Top R&B/Hip-Hop Albums ve Top Rap Albums listelerine zirveden giriş yaptı. "American Gangster", Jay-Z'nin onuncu bir numara albümü oldu ve Elvis Presley'i geçerek, The Beatles'dan sonra en çok bir numara albüme sahip ikinci sanatçı unvanını kazandı. 12 Ocak 2009 itibarıyla "American Gangster", ABD'de iki milyonu aşkın kopya satışına ulaştı. "American Gangster" albümünden iki tekli yayımlandı. İlki "Blue Magic", 20 Eylül 2007'de yayımlandı. "Billboard" Hot 100 listesinde 55, Hot R&B/Hip-Hop Songs listesinde 31 ve Hot Rap Tracks listesinde 17 numara oldu. Şarkının adı, "American Gangster" filminde Frank Lucas'ın sattığı bir çeşit eroini temsil etmektedir. İkinci tekli "Roc Boys (And the Winner Is)...", 10 Ekim 2007'de yayımlandı. "Billboard" Hot 100 listesinde 63, Hot R&B/Hip-Hop Songs listesinde 15 ve Hot Rap Tracks listesinde 8 numara oldu. Kara Ä°skender Kara İskender , 1420-1437 yılları arasında Karakoyunlular hükümdarı. Hayatının ilk yılları hakkında yeterli bilgi yoktur. 1416 yılında Kara Yülük Osman Bey tarafından kuşatılan Erzincan'a yardıma giderek kuşatmayı kaldırmıştır. Babası Karakoyunlu hükümdarı Kara Yusuf döneminde Kerkük emiri idi. Kendisi Kerkük'te bulunurken babasının 13 Kasım 1420'de ölmesinden sonra, Karakoyunlu beylerinin büyük bölümü kendisini hükümdar olarak tanıdı. 1421 yılında Mardin'i kuşatan Kara Yülük Osman Bey üzerine yürümüş ve Nisan ayında Nusaybin yakınlarında gerçekleşen savaşta Akkoyunlular'ı yenilgiye uğratmıştır. 1422 yılında Doğu Anadolu'daki yerel beyleri yeniden itaati altına alarak Tebriz'e döndü. 1429 yılında Tebriz'den harekete geçen Şahruh'la karşılaşmak için kardeşi İsfahan Beyle birlikte harekete geçmiş, ancak Temmuz sonu Ağadeve yakınlarında meydana gelen savaşta ağır bir yenilgi almıştır. Şahruh'un çekilmesinden sonra güçlerini toparlayan İskender, 1432 yılında yeniden Azerbaycan'da hakimiyet kurdu. Timurlular'a tabi Şirvanşahlar üzerine başarılı bir sefer düzenlemesi üzerine Timurlular ve Akkoyunlular'ın saldırısına uğradı. Akkoyunlular Erzurum'u ele geçirirken, Şahruh'ta Tebriz'den üzerine doğru gelmeye başladı. Bu sırada başta Cihan Şah olmak üzere kardeşleri Şahruh'a itaat etti. Şahruh karşısına çıkmaktan çekinen İskender, 1435'te Timurlu hükümdarı Şahruh Han'ın önünden kaçarken önünü kesmek isteyen Akkoyunlu Beyi Kara Yülük Osman Bey'i Erzurum önlerinde yapılan savaşta öldürdü ve Osmanlı Devleti'ne sığındı. Şahruh'ta Ucan’a gelerek Azerbaycan hükümdarlığını Cihan Şah’a verdi. Bundan sonra kardeşiyle mücadeleye başlayan İskender, Tebriz taraflarında yapılan savaşta kardeşine yenilmiş ve Alıncak kalesine sığınmıştır. Burada kendisini savunurken, bilinmeyen bir sebeple Mayıs 1438'de oğlu Şah Kubâd tarafından öldürüldü. Torunu Pir Kuli Bey'in oğlu Veys Kuli Bey'den, Güney Hindistan'da hüküm süren Müslüman hanedan Kutbşahlar ortaya çıkmıştır. Karaoğlanlı, Salihli Karaoğlanlı, Manisa ilinin Salihli ilçesine bağlı mahalledir.Manisa çevresindeki en eski Rum köylerinden biridir. Karaoğlanlı Manisa il merkezine 18 km uzaklıkta Manisa'ya bağlı bir mahalledir. Tütün Hanı Tütün Hanı, Gaziantep'te bulunan, eskiden tütün tüccarlarının konakladığı ve alışveriş yaptıkları han. Gaziantep şehir merkezinde yer alan hanın ilk sahibi Nur Ali Ağa oğlu Hüseyin Ağa'dır. Tütün Hanı'nın, 1790-1799 döneminde yapıldığı tahmin edilmektedir. Yapı, Osmanlı han mimarisinde iki katlı tek avlulu hanlar gurubuna girer. İç kısımda zengin bir süsleme görülmese de, siyah ve beyaz taşın kullanıldığı temiz bir işçilik görülür. Ortasındaki kare şeklinde bir avlu ve etrafındaki odalardan oluşan iki katlı bir binadır. 2006 yılında restore edilen Tütün Hanı, hâlen alışveriş merkezi ve modern bir yöresel ev yemekleri lokantası-kafe olarak hizmet vermektedir. KutbÅŸahlar Kutub Şah Hanedanı (Urduca: سلطنت قطب شاهی / Saltanat-e Qutub Shāhī), soyu Türk kökenli Karakoyunlu hükümdarı Kara İskender'e dayanan ve 1512-1687 yılları arasında Hindistan'ın güneyine hakim olmuş yüksek oranda farslaşmış hanedan. Hanedan Farsça resmi dil statüsünde bulunmuştur. Haydarabad'ın kuzeyine egemen olan Kutbşahlar başkent olarak da Golkonda kentini seçtiler. 1527 yılında bağlı oldukları Behmeniler ortadan kalkınca tam bağımsız oldular. 1634'te komşuları Adilşahlar gibi Babür İmparatorluğu'na bağlandılar, 1687 yılında ise Babürlü hükümdarı Alemgir Şah I tarafından tamamen bu devlete ilhak olundular. 16. yüzyılın başlarında egemen oldukları Krişna Vadisi'nde elmas bulunmasıyla Kutbşahlar 16. ve 17. yüzyıllar boyunca dünyanın en önemli elmas üretici ülkelerinden biri haline geldi. 17. yüzyılda Golkonda bir ara dünya elmas piyasasının merkezi haline geldi. Hükümdarları sırasıyla şu şekildedir: Alper Piliç Alper Piliç (d. 3 Temmuz 1991, İstanbul), Türk futbolcudur. Kaleci mevkiinde oynayan oyuncu, Bandırmaspor'da forma giymektedir. 3 Temmuz 1991 yılında İstanbul'da doğdu. 2003]yılında Fenerbahçe Minik Takımında futbol hayatına başlayan Alper Piliç, 2005 yılında B Genç Takımına, 2007 yılında Süper Genç Takımına, 2009 yılında A2 Takımına yükseldi ve 2011-12 Sezonunda 3. Lig Takımlarından Sancaktepe Belediye Spor Kulübü'ne transfer oldu. Sancaktepe Belediye Spor Formasını 3 kez giyen Alper, 2011-2012 Sezonunun devre arası transfer döneminde bir diğer 3. Lig ekibi olan Maltepespor'la anlaştı. Maltepespor'da 13 maçta görev yapan Alper 2012-2013 Sezonunda Bandırmaspor'un yolunu tuttu. Alper Piliç ayrıca 17,18 ve 19 yaş altı genç millî takımlarda 12 kez görev aldı. Manpower Manpower, merkezi Milwaukee, Wisconsin'de bulunan bir insan kaynakları danışmanlık şirketidir. Şirket Elmer Winter ve Aaron Scheinfeld tarafından 1948'de kuruldu. 1987'de Büyük Britanyalı Blue Arrow tarafından satın alınan Manpower 1991'de tekrar bağımsız oldu. 1976'da Elmer Winter'ın emekli olması üzerine Manpower Parker Pen'e satıldı 1986'da tekrar bağımsız oldu. Bir yıl sonra şirket bu kez Britanya kökenli Blue Arrow tarafından satın alındı ancak 1991'de tekrar bağımsız hale galdi. 2009 itibarı ile Manpower 80 ülkede 4500 şubesi ve ayrıca sanal dünya Second Life'ta bir online ofisi bulunmaktadır. 2007'de Manpower'ın dünya çapındaki toplam cirosu 22 milyar ABD dolar oldu. Manpower'ın müşterileri aralarında IBM, Monsanto Company, ntl ve Danaher'e ait alt şirketlerin de yer aldığı yaklaşık 400.00 şirketi kapsar. Yılda yaklaşık 4.4 milyon kişiye istihdam sağlayan şirket 5 markaya sahiptir; Manpower, Manpower Professional, Elan, Jefferson Wells ve Right Management. Golkonda Golkonda. Güney Hindistan'da şehir. Bölgenin büyük şehri Haydarabad'a 8 kilometre mesafede kurulmuştur. 1512-1687 arası Güney Hindistan'da hüküm süren Türk soylu ve Hint kültürlü Kutbşahlar Devleti'nin 1590 yılına kadarki başkenti olmuş, 1687'de Babür İmparatorluğu'na katılmıştır. 16. yüzyılın başlarında Krişna Vadisi'nde zengin elmas madenlerinin bulunmasıyla Golkonda, bir dönem dünya elmas ticaretinin en önemli merkezlerinden biri haline gelmiştir. Pişkeş Farsça'da "hediye, armağan ya da hibe" anlamına gelen sözcük Türk siyasi lügatında "Astın bağlı bulunduğu kişiye saygı ve bağlılık işareti olarak sunduğu hediye" anlamında kullanılmıştır. Osmanlı Devleti döneminde pişkeş üçe ayrılır: Üçüncü anlama örnek olarak Osmanlı Devleti'nin 1672 yılında Lehistan Krallığı ile imzaladığı Bucaş Antlaşması'nda yer alan her yıl Osmanlı Sultanı'na 22.000 altın "pişkeş" ödenmesi hükmü verilebilir. Günümüzde ise ikinci anlamla bağlantılı olarak peşkeş çekmek deyimi, daha çok olumsuz anlamda Türk siyasi lügatındaki yerini korumaktadır. Lağım Osmanlı Devleti döneminde kale, palanka ve tabya kuşatmalarında, surları çökertmek ya da gedik açmak, düşman kuvvetlerinin ordugahına zarar vermek ya da düşman tarafın açtığı lağımları patlatarak yok etmek amacıyla açılan tünellere verilen ad. Savaşlarda bu faaliyetleri yürüten istihkam sınıfı askerlerine lağımcılar, lağımcıların bağlı bulundukları ocağa da Lağımcı Ocağı adı verilirdi. Palanka Etrafı hendeklerle çevrili, ahşaptan küçük kale, hisarcık. Daha ufaklarına "parkan" adı verilir. Palankalar, etrafı hendekle çevrili bir kazıkli çitten ibaret olabileceği gibi çift sıra diklemesine yerleştirilmiş kütüklerin arasına sıkıştırılmış toprak ya da harç doldurularak ("dolma duvarı") da inşa edilebilirdi. Bu tarz tahta çitli savunma noktaları Osmanlı’ya özgü değildi. Kalas istikhamlar Avrupa'nın pek çok bölgesinde kadim zamanlardan beri kullanılagelmekteydi. Nitekim Romalılar birliklerine ev sahipliği yapan etrafı tahta çitle çevrili kaleler yapmışlardır. Palankalar ilave surlara ve diğer dış tahkimata yer açmak için hisarın çapını genişletecek surette çabucak uzatılabilirlerdi. Topçu ateşinin palankayı darma dağın etme ihtimali varsa da palankanın asıl amacı düşman ilerleyişini yavaşlatmaktı. Ayrıca "Horasani Palanka" adında bir inşa yöntemi top ateşine dayanıklılığı arttırmaktaydı. Palankaların inşasında kullanılan kalaslar rutubetli oldukları için kolayca tutuşturulamazlardı. Macarca'da "kalecik" anlamına gelen aynı telaffuzlu sözcükten (Mac. palánkvār < Orta Lat. "palanca" kütük, tomruk < Antik Yun. "phálanks, phalang- φάλανξ, φαλαγγ") Osmanlı Devleti'nin Balkanlarda Macarlarla mücadelesi sırasında Türk askeri lügatine girmiştir. Osmanlı Döneminde palanka terimi, alındığı bölgeye uygun olarak, sadece Balkanlar ve Macaristan'daki eyaletlerde kullanılagelmiştir. Bugün ise, Bosna-Hersek, Makedonya ve Sırbistan'da birçok şehir adını bu tip hisarcıklardan alır. 1998 FIFA Dünya Kupası Finali 1998 FIFA Dünya Kupası Finali, Brezilya ile Fransa millî takımları arasında yapılmıştır ve Fransa 3-0'lık skorla maçı kazanarak kupayı ilk defa kazanmıştır. Brezilyalı forvet Ronaldo'nun maçın başlamasına 72 dakika kala kadrodan çıkarıldığı haberi üzerine, başlangıç düdüğüne 30 dakika kala teknik direktör Zagallo tarafından Ronaldo'nun tekrar kadroya alındığı açıklandı. 7. dakikada Cafu'nun yolladığı zayıf geri pas, Guivarc'h'in ayağına gitti ama, Fransız santraforun çektiği şut büyük farkla dışarı gitti. 27'de Roberto Carlos topu kontrol edemeyince Fransa korner kazandı. Petit'in kullandığı korneri Zinedine Zidane kafa vuruşuyla gole çevirerek takımını 1-0 öne geçirdi. Fransa, golden bir dakika sonra Ronaldo ile kalesinde büyük bir tehlike yaşadı. Dunga'dan aldığı uzun pası iyi değerlendiren Ronaldo, Fabien Barthez'le karşı karşıya kalıp topu dışarı atınca Brezilya'nın en net gol şanslarından biri değerlendirilememiş oldu. Rivaldo takımı için çeşitli gol fırsatları yakasa da bunları gole çeviremedi. Ancak ilk yarının uzatma dakikalarına girilirken kazanıln köşe vuruşunda Djorkaeff'in yaptığı ortaya Leonardo'nun markajından kurtulan Zidane, ilk goldekine benzer bir kafa vuruşu yaptı ve sonucu 2-0'a getirdi. Ayrıca Zidane, bu golle bir Dünya Kupası final maçında kafayla 2 gol atan ilk futbolcu oldu. İkinci yarıda yavaşça gelen topu önünde bulan Ronaldo, bu sefer de Barthez'i geçemedi. 2-0 önde olan Fransa, Marcel Desailly'nin 68. dakikada Cafu'ya yaptığı faul sonrası ikinci sarı karttan oyundan atılmasıyla 10 kişi kaldı ancak, defansa çekilip kontrataklarla oyunu tamamlama stratejisi nedeniyle takımın eksilmesi problemi yaratmadı. Son dakikalarda Denílson'un direkte patlayan şutu Fransa kontratağına dönüştü ve sırasında bir gol atınca Fransa maçı 3-0 kazandı ve Vieira'nın pasıyla Taffarel'le karşı karşıya kalan Petit farkı üçe çıkararak maçın sonucunu ilan etti. Brezilya ise 5. Dünya Kupası şampiyonluğunu elde edemedi. Carcass Carcass Liverpool'da 1985 yılında kurulup 1995 yılında dağılan bir İngiliz extrem metal grubudur. 2008 yılında asıl üyelerinden davulcu Ken Owen sağlık sebebinden dolayı olmadan yeniden bir araya gelmişlerdir. Grindcore tarzına öncülük ettikleri kabul edilse de, onların eski çalışmaları hastalıklı şarkı sözleri ve görsel şiddet içeren albüm kapaklarından dolayı "splatter death metal", "hardgore" ve "goregrind" olarak da isimlendirilmiştir. Carcass, 1985 yılında gitarist Bill Steer ile davulcu Ken Owen tarafından Disattack adıyla kurulmuştur. 1986'da "A Bomb Drops..." demosu yayınladıktan sonra, Dissattack'ten Paul (basçı) ve Andrew Pek (vokalist) grubu bıraktıktan sonra vokalist Sanjiv ve Electro Hippies grubunun eski gitaristi ve vokalisti olan basçı Jeff Walker onların yerlerine geldiler. Yaklaşık aynı zamanlarda Bill Steer Napalm Death'e katıldı (Justin Broadrick'in yerine) ve Napalm Death'in ilk albümü olan "Scum" albümünün ikinci yüzünü kaydetti. Walker ayrıca "Scum" albümünün kapağını tasarladı. Disattack sonradan adını Carcass olarak değiştirdi. 1987 yılının nisan ayında vokalist Sanjiv'in bulunduğu tek Carcass kaydı olan "Flesh Ripping Sonic Torment" demosunu kaydettiler. Sanjiv demodan kısa bir süre sonra ayrıldı. Walker, Steer ve Owen yalnızca dört günde bitirilen çıkış albümünün vokal görevini paylaştılar. "Symphonies of Sickness", ikinci albüm, daha gelişmiş yapım ile birlikte (Colin Richardson sayesinde), daha çok yavaş geçişler ve gitar sololarıya daha uzun şarkılar bakımından daha çok death metal özelliği taşıyan bir yapısı vardır. "Necroticism - Descanting the Insalubrious" daha gelişmiş üretim ve gitar sololarıyla daha da karmaşık beste yapısı gösterir. Amott'un gruba katılmasına rağmen, albümde yazdığının tersine Amott yalnızca sololara katkı sağlamış ve Steer yine de tüm ritim gitar görevlerini üstlenmiştir. Carcass yine albümü ağır tur ile desteklemiş ve Earache 'Gods of Grind' Avrupa ve Birleşik Devletler turunun Cathedral, Entombed ve Confessor gruplarıyla birlikte bir parçası olmuştur. "Tools of the Trade" EP'si "Gods of Grind" turuyla kesişmesi için 1992'de yayınlandı. Grubun dördüncü albümü, "Heartwork", 1993 yılının sonlarında yayınlandı. 1995-96 Division 1 AJ Auxerre Ligue 1 1995-96 sezonunu 72 puanla birinci bitirdi. 1996-97 sezonunda Ligue 1'de oynamak üzere Ligue 2'den yükselen takımlar France Football Çin'in Dört Büyük Klasik Romanı Çin’in Dört Büyük Klasik Romanı (), uzmanlarca Çin edebiyatının en önemli ve en etkileyici kabul edilen kurgusal eserleridir. Bu dört kitap, Konfüçyüsçülük ile ilgili Dört Kitap ile karıştırılmamalıdır. Çin'in klasik romanda doruk noktası kabul edilen Dört Büyük Klasik Roman, Çin dışında Japonya, Kore ve Vietnam dahil Asya'da birçok hikâye, tiyatro, sinema, oyun ve diğer türde eseri etkilemiştir. Yazılma sırasına göre bu dört kitap şunlardır: Kiev Muharebesi (1941) Kiev Muharebesi, II. Dünya Savaşı'nda, Kiev civarındaki çok sayıda Kızıl Ordu kuvvetinin Alman birliklerince kuşatıldığı ve sonucunda imha edildiği bir harekâttır. Askeri tarihte en geniş birliklerin kuşatıldığı bir çevirme harekâtı olarak bilinir. Barbarossa Harekâtı'nın bir parçası olarak 23 Ağustos - 26 Kasım 1941 tarihleri arasında, cephenin güney kesimindeki başlangıç evresi içinde gerçekleşmiştir. Sovyet resmî tarihinde bu savaş Kiev Savunma Harekâtı olarak bilinmektedir ve daha değişik tarihler arasında ele alınmaktadır (7 Temmuz - 26 Eylül 1941). Kuşatılan Kızıl Ordu birlikleri neredeyse Sovyet Güneybatı Cephesi kuvvetlerinin tümüydü. Alman kaynakları harekât sonunda 665 bin tutsak alındığını ifade etmektedirler. Ancak bölgedeki tüm Kızıl Ordu unsurlarının kuşatılması sağlanamadı. Aralarında Mareşal Semyon Budyonni'nin ve Mareşal Semyon Timoşenko'nun karargahları ile Siyasi Komiser Nikita Kruşçev'in de bulunduğu bazı küçük gruplar, Alman kuşatma kollarının kentin 250 km doğusunda temas kurmalarından önce çekilmeyi başardı. Sovyet Güneybatı Cephesi Komutanı General Mikhail Kirponos ise kuşatmadan çıkmak için girişilen bir yarma hareketi sırasında öldü. Kiev'de uğranılan yıkım Kızıl Ordu için eşi görülmedik bir yenilgi oldu, hatta 1941 yılı Haziran ve Temmuz aylarında Bialistok-Minsk Muharebesi'yle yaşanan yıkımdan bile ağırdı. Güneybatı Cephesi 1 Eylül itibarıyla 752-760 bin asker ve subay, 850 bin ihtiyat ve geri hizmetler, 3.923 top ve havan, 114 tank ve 167 avcı uçağı olan bir kuvvetti. Kuşatma, 452.700 kişiyi, 2.642 top ve havanı, 64 tankı tuzağa düşürmüştü. Sadece 15 bin kişi kuşatmadan 2 Ekim'de çıkmayı başarabildi. Kiev Muharebesi'nin, bir ay boyunca Sovyet Güneybatı Cephesi'ne getirdiği kayıp, 616.304 ölü, tutsak ve kayıp olmak üzere 700.544 kişi olmuştur. Sonuçta dört Sovyet ordusu (5. Ordu, 21. Ordu, 26. Ordu ve 37. Ordu), 43 tümenlik bu kuvvet fiilen yok edilmiş oldu. Bunun yanında 40. Ordu da fazlasıyla hırpalanmıştır. Savaş sonrasında daha önce Batı Cephesi'nde olduğu gibi bu kez de Güneybatı Cephesi'nin askeri varlığı, yeniden yapılandırılmak zorunda kaldı. Wehrmacht'ın başlangıçtaki, özellikle de cephenin kuzey ve merkez kesimlerindeki hızlı başarılarından sonra, güney kesimde çok geniş bir çıkıntı oluşmuştu. Bu kesimde Sovyet Güneybatı Cephesi'nin hemen hemen tüm kuvvetleri sağlam durumdaydı. Alman kuvvetlerinin Uman Muharebesi'nde elde ettikleri parlak başarıya karşın Mareşal Budyonni komutası altında Kızıl Ordu kuvvetlerinin büyük kısmı hâlen Kiev ve civarında toplanmıştı. Söz konusu muharebede zırhlı birliklerinin büyük bir kısmını yitirdiklerinden halihazırda zırhı ve hareketli birlik yönünde ciddi bir sıkıntı içindeydiler. Yine de Alman ilerlemesi önünde ciddi bir engel olarak görüldüler. Gerçekten de savaşın bu aşamasında Mareşal Budyonni'nin kuvvetleri, Doğu Cephesi'ndeki en büyük Sovyet kuvvvetiydi. Ağustos ayı sonunda Alman Yüksek Komutanlığı'nın önünde, savaşın devam yolu üzerinde karar verebileceği iki seçenek vardı. Moskova yönünde ilerlemeye devam etmek ya da cephenin güney kesimindeki bu Sovyet kuvvetlerini imha etmek. Çünkü her iki genel taarruzun aynı anda sürdürülme olanağı bulunmamaktadır. Güney Ordular Grubu, bu bölgedeki Sovyet kuvvetlerini kuşatmak ve imha etmek için yeterli kuvvete sahip değildir. Bu görevi yerine getirebilmek için Merkez Ordular Grubu'ndan önemli ölçüde kuvvet aktarılması gerekmektedir. Tartışmalardan sonra 2. Panzer Grubu'nun büyük kısmı ve 2. Ordu, Merkez Ordular Grubu'ndan ayrılarak, Sovyet ordularını kuşatmak için güneye gönderildi. Bu kuvvetler, ileri hareketlerini sürdüren Güney Ordular Grubu birlikleriyle Kiev'in güneyinde temas sağlayacaklardı. Panzer orduları, Mareşal Budyonni için sürpriz olan hızlı bir hareketle kuşatmayı tamamladılar. Ortaya çıkan bu durumda Stalin, Mareşali 13 Eylül tarihinde görevden almıştır. "Cephe" Komutanı görevden alınırken yerine atama yapılmadı, kolordu ve tümen komutanları, kendi birliklerinden sorumluluğunda bırakıldı. Kiev civarındaki Kızıl Ordu birliklerinin kuşatılması 16 Eylül 1941 tarihinde tamamlandı. General von Kleist'in 1. Panzer Ordusu ileri unsurları ile General Guderian'ın 24. Kolordu'su, Kiev'in 190 km. doğusundaki Lohvitsa'da temas kurmuştu. Bu andan itibaren kuşatılan Sovyet birliklerinin uğrayacağın sonuç belirlenmiş oldu, Kızıl Ordu sersemletici bir yıkımla karşı karşıya idi. Kuşatmanın iki panzer ordusu tarafından tamamlanmasından sonra Güney Ordular Grubu'ndan 6. Ordu ve 17. Ordu ile Merkez Ordular Grubu'ndan 2. Ordu çemberi daraltmak için harekete geçti. Ancak kuşatılmış da olsa Kızıl Ordu birlikleri kolay kolay teslim olmadı. Kuşatma çemberi daraltılmadan önce Alman topçusu, tankları ve uçakları, çemberdeki Sovyet birliklerine yönelik yoğun bir bombardıman sürdürdüler. Sonuçta Kiev, 19 Eylül 1941 günü düştü. Fakat kuşatılan Sovyet birlikleriyle çatışmalar devam etti. On gün süren şiddetli çatışmaların ardından Kiev'in doğusunda kalan son Sovyet birlikleri de 26 Eylül'de teslim oldular. Alman kayıtları, 600 bin Sovyet askerinin tutsak alındığını ileri sürmektedir. Ancak bu rakamın içinde kuşatmadan çıkmaya çalışan, bu yüzden de durumları şüpheli görülen çok sayıda sivil de vardır. Hitler, Kiev Muharebesi'ni tarihin en büyük savaşı olarak tanımladı. General Guderian'ın kuvvetlerinin güney yönündeki hareketiyle Wehrmacht tüm Sovyet Güneybatı Cephesi kuvvetlerini Eylül ayı içinde Kiev güneyinde imha etti. Kızıl Ordu 600 bin askerini tutsak olarak bırakırken Moskova'nın batısında Somolensk civarındaki Kızıl Ordu birlikleri, Alman kuvvetlerine karşı sonuçsuz ama yüksek kayıplar getiren bir taarruza girişti. Lost (2. sezon) Amerikan drama televizyon dizisi Lost'un ikinci sezonu, Amerika Birleşik Devletleri ve Kanada'da 21 Eylül 2005'te "Man of Science, Man of Faith" bölümüyle başladı ve 24 Mayıs 2006 tarihinde "Live Together, Die Alone" adlı bölümüyle sona erdi. Sezon boyunca, bir uçak kazasın sonucunda Güney Pasifik'teki gizemli bir adada mahsur kalan bir grup kazazedenin hikâyesine, kazadan sonraki kırk dördüncü günden itibaren anlatılmaya devam edildi. Olaylar, 4 ila 27 Kasım 2004 tarihinde geçti. Dizinin yapımcıları, ilk sezonda karakterlerin tanıtıldığını, ikinci sezonda ise kazazedelerin "ambar" dedikleri istasyonlarda araştırmalar yapan 1980'lerin gizemli Dharma Girişimi ile ilgili olduğunu belirttiler. Sezon, Amerika Birleşik Devletleri'nde çarşamba akşamları saat 21.00'de ABC kanalında yayınlandı. Düzenli bir şekilde gösterilen yirmi dört bölümün yanında sezonunu prömiyerinden önce "Destination Lost", onuncu bölümünden önce "Lost: Revelation", yirminci bölümünden önce "Lost: Reckoning" adlarında üç kolaj bölüm de yayınlandı. Dizinin ikinci sezonunun DVD'si Buena Vista Home Entertainment tarafından "Lost: The Complete Second Season - The Extented Experience" adıyla yedi diskten oluşan DVD kutu seti olarak 5 Eylül 2006'da Birleşik Devletler'de piyasaya sunuldu. Sezonun prodüksiyonu, Touchstone Television (şimdiki adıyla ABC Studios), Bad Robot Productions ve Grass Skirt Productions tarafından gerçekleştirildi ve bölümleri ABD'de ABC kanalında yayınlandı. Yardımcı yaratıcılardan olan J.J. Abrams ile Damon Lindelof'un dışında Bryan Burk, Jack Bender ve Carlton Cuse programın yürütücü yapımcıları olarak programda görev aldılar. Yazar kadrosunda Lindelof, Cuse, yardımcı yönetici yapımcı Steven Maeda, supervising yapımcı Javier Grillo-Marxuach, supervising yapımcılar Edward Kitsis & Adam Horowitz, supervising yapımcı Leonard Dick, supervising yapımcı Jeph Loeb, supervising yapımcı Craig Wright, yapımcı Elizabeth Sarnoff ve Christina M. Kim görev aldılar. Jack Bender, Stephen Williams, kamera operatörü Paul Edwards ve Eric Laneuville sezon boyunca diziyi düzenli yöneten yönetmenler olarak görev aldılar. Dizinin müziği Michael Giacchino tarafından bestelendi. İkinci sezon, ilk sezondan devam eden on iki oyuncunun yanı sıra toplam on beş oyuncu ana kadroda yer aldı. Karakterler, görüntülenme ve isimlendirilme sırasına göre sıralandılar Matthew Fox, kazazedelerin lideri Jack Shephard'ı oynadı. Terry O'Quinn, "kader adamı" John Locke'ı canlandırdı. Jorge Garcia, Hugo "Hurley" Reyes karakterini canlandırdı. Josh Holloway, düzenbaz biri olan James "Sawyer" Ford'ı canlandırırken, Evangeline Lilly ise kaçak Kate Austen karakterini oynadı. Michelle Rodriguez, kuyruk kısmındaki kazazedelerin lideri Ana-Lucia Cortez karakterini oynadı. Daniel Dae Kim, İngilizce konuşamayan Jin Kwon'u oynadı. Naveen Andrews, eski Irak Cumhuriyet Muhafızı Sayid Jarrah karakterini canlandırdı. Dominic Monaghan, eski rock yıldızı Charlie Pace'i oynadı. Cynthia Watros, kuyruk kısmındaki kazazedelerden Libby'i canlandırdı. Adewale Akinnuoye-Agbaje, Katolik papazı Mr. Eko'yu oynadı. Yunjin Kim, Jin'in İngilizce konuşabilen Sun Kwon karakterini oynadı. Emilie de Ravin, yeni anne Claire Littleton'ı canlandırdı. Harold Perrineau, oğlu Diğerleri tarafından kaçırılan baba Michael Dawson'ı oynadı. Maggie Grace ise Shannon Rutherford karakterini canlandırdı. Malcolm David Kelley, Michael'ın oğlu Walt Lloyd karakteriyle sadece yer aldığı bölümlerde oyuncu listesinde adı yer aldı. Eski ana oyunculardan Ian Somerhalder, bazı bölümlerde Boone Carlyle karakteriyle tekrar göründü. İkinci sezonda, çeşitli konuk oyuncular yer aldı. Michael Emerson, Diğerleri'nden olduğu düşünülen ve kendini Henry Gale olarak tanıtan birini canlandırdı. L. Scott Caldwell, Rose Henderson karakteriyle tekrar yer alırken, Sam Anderson ise Rose'un kocası Bernard Nadler olarak görünmeye başladı. Kimberley Joseph, Cindy Chandler olarak yer aldı. Henry Ian Cusick, ambdar üç yıl boyunca yaşayan Desmond Hume'u canlandırdı. M.C. Gainey, Diğerleri'nden Tom'u ve Tania Raymonde ise Alex'i canlandırdı. John Terry, birçok flashbackte Jack'in babası Christian Shephard'ı canlandırdı. François Chau, DHARMA oryantasyon filmlerindeki bilgi veren profesörü oynadı. Clancy Brown, Desmond ile birlikte ambarda yaşayan ve Desmond tarafından kazara öldürülen Kelvin Inman karakterini canlandırdı. Lost'un ikinci sezonu, Emmy Ödülleri'ne senaryo, yönetmen ve konuk oyuncu dallarında aday oldu fakat herhangi bir ödül kazanamadı. Drama ve başrol kadın oyuncu dallarında Altın Küre Ödülleri'ne aday gösterilen dizi, bu dallardaki hiçbir ödülü kazanamadı. 2. sezonun DVD seti, piyasaya sunulduğu ilk hafta en çok satanlar listesinde ilk sıraya oturdu ve ilk gün 500.000 kopya sattı. Amazon'da 2006'nın en hızlı satılan DVD'leri arasında yedinci sırada yer aldı. Metacritic'de yapılan altı eleştiriye bağlı olarak DVD seti 100 üzerinden 85 puan [85/100] alarak "evrensel beğeni" topladı. Sezonun prömiyeri, 23.47 milyon Amerikalı tarafından izlenilerek dizileri için yüksek bir rating aldı. Ayrıca sezon boyunca yayınlanan tüm bölümler ortalama 18.91 milyon Amerikalı tarafından izlenildi. Aşağıdaki tabloda "Sıra no." sütunu, bölümün tüm dizi içindeki sırasını, "Bölüm no." sütunu ise bölümün ilgili sezon içindeki sırasını göstermektedir. "Amerikalı izleyici sayısı (milyon)" sütunu, bölümü canlı izleyen veya kaydedip yayınından sonraki yedi gün içinde izleyen Amerikalıların sayısının kaç milyon olduğunu göstermektedir. Sezon boyunca yayınlanan tüm bölümlerin toplam uzunlu 1056 dakikadır. Dizinin ikinci sezon DVD'leri geniş ekran ve yedi diskten oluşan bir DVD kutu seti olarak ABD'de 5 Eylül 2006 tarihinde ve Büyük Britanya'da " Lost: The Complete Second Series - The Extended Experience" adıyla 2 Ekim 2006'da piyasaya çıktı. DVD'lerde ayrıca arka plan sahneleri, kesilmiş sahneler ile Lost'un karakterlerinin birbirleriyle olan bağlantılarını gösteren bir "Lost Connection" listesi ekstra olarak yer aldı. Sezonun DVD'leri Büyük Britanya'da iki set olarak satışa sunuldu. İlk set sezonun ilk 12 bölümü geniş ekran olan dört diskten meydana gelen bir kutu set olarak 17 Temmuz 2006'da piyasaya sunulurken, ikinci set kalan diğer bölümlerin yer aldığı dört disklik bir DVD kutu seti olarak 2 Ekim 2006'da satışa sunuldu. Sezonunu DVD'leri 4. bölgede 4 Ekim 2006'da piyasaya çıktı. Selahattin Torkal Selahattin Torkal (1925 İstanbul - 16 Kasım 2010, İstanbul), Türk futbolcu ve teknik direktördür. Ankara Demirspor takımında yıldızı parladı ve 1944 yılında Fenerbahçe'ye transfer oldu. 1944-52 yılları arasında sarı-lacivertli takımda 208 karşılaşmada forma giydi ve 2 İstanbul Ligi, 3 Millî Küme, 3 de Başbakanlık Kupası şampiyonluğu yaşadı. 1952'de İstanbul 1. Ligi'ne yeni çıkan Adalet'e transfer oldu. 1948 yılında 11 yıl aradan sonra Yunanistan maçıyla ilk ulusal karşılaşmasına çıkan Torkal, aynı yıl Londra Olimpiyatı'na, 1949 yılında Atina'da düzenlenen Akdeniz Kupası'na katılan ve ikinci olan A millî takımda oynadı. Toplam 8 kez millî oldu. Kardeşi Celal Torkal da futbolculuk yapmıştır. Ştırpçe Ştırpçe (Arnavutça: "Shtërpcë"; Sırpça: "Štrpce / Штрпце") Kosova’nın güneyinde, Şar Dağları’nın kuzey eteklerinde bir kasaba ve belediye merkezi. De facto olarak Kosova’nın Ferizovik ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Urosevac") bulunur. Ştırpçe, Kosova'nın güneyinde, Şar Dağları’nın kuzey eteklerinde yer alır. Köy hüviyetinde olan Ştırpçe, 1998-1999 Kosova Savaşı sonrasında Kosovalı Sırpların toplandıkları bir yerdir. Prizren-Brezoviça yolu üzerindedir. 1998-1999 Kosova Savaşı’ndan sonra buraya gelen Sırplarla kasabanın nüfusu artmıştır. Verilere göre şehirde yaşayanların % 66.7’si Sırp’tır. Geri kalan oranı da Arnavut, Türk ve Romlar oluşturur. 2011 yılında Kosova genelinde yapılan nüfus sayımında Ştırpçe nüfusu 6.913 çıkmıştır. Murat AlyÃ¼z Türk futbolcu (İstanbul 1920-İstanbul 30 Mayıs 2006). Darüşşafaka Lisesi'nde futbola başlayan Alyüz 1941 yılında Fenerbahçe'ye transfer oldu. Çoğunlukla sağ bek mevkiinde forma giyen Alyüz 1952 yılına kadar Fenerbahçe forması altında 314 maça çıktı, 14 gol attı. Sarı-lacivertli forma ile 3 İstanbul Ligi, 4 Millî Küme, 1 Türkiye Birinciliği, 3 Başbakanlık Kupası ve 1 İstanbul Kupası şampiyonluğu yaşadı. 1948 yılında Yunanistan karşılaşmasıyla 11 yıl aradan sonra ilk ulusal maçını oynayan ulusal takımda yer aldı. Londra'da düzenlenen 1948 Yaz Olimpiyatları'nda çeyrek final oynayan takımda da forma giydi ve toplamda 4 kez millî oldu. Naci Bastoncu Naci Bastoncu (1914, Trabzon - 28 Ekim 1983), TÃ¼rk futbolcu. Futbola Trabzon Lisesi'nde başladı ve 1934'te Fenerbahçe'ye transfer oldu. Trabzonlu oluşundan ötürü Karadeniz'e özgü bir lakap olan "Taka" lakabıyla anıldı. Sarı-lacivertli takımda 1947'ye dek forvet mevkiinde 388 kez giyen Bastoncu toplam 232 gol attı. Sarı-lacivertli formayla 5 İstanbul Futbol Ligi, 2 İstanbul Şildi, 5 Millî Küme, 2 Türkiye Futbol Şampiyonası, 2 Başbakanlık Kupası ve 1 İstanbul Kupası şampiyonluğu yaşadı. Futbolculuk döneminde II. Dünya Savaşı nedeniyle 1937'den 1948'e kadar millî maç yapılmadığı için, hiç millî olamadı. Mezarı, Karacaahmet Mezarlığı'nın Koşuyolu girişi tarafındadır. The Blueprint 3 The Blueprint 3, Amerikalı rapçi Jay-Z'nin on birinci stüdyo albümüdür. 8 Eylül 2009'da Amerika Birleşik Devletleri'nde Roc Nation etiketiyle yayımlandı Ayrıca 11 Eylül'de dijital ortamda ve 14 Eylül'de tüm dünyada piyasaya çıktı. Jay-Z'nin "The Blueprint" serisinin üçüncü ve son albümüdür. Albümün tamamı 31 Ağustos 2009'da internete sızdırıldı. Konuyla ilgili Jay-Z şunları söyledi: "Bu bir önizleme. İnsanlar albümü dinleyeceği için heyecanlıyım. Yaptığım işten gurur duyuyorum, keyfini çıkarın." Çıkışından bu yana, müzik eleştirmenlerinden genelde olumlu yorumlar alan albüme Metacritic, 100 üzerinden 65 verdi. İlk haftasında 476.000 kopya satan albüm, ABD albüm listelerine zirveden giriş yaparak; Jay-Z'nin on birinci bir numara albümü oldu. Böylece daha önce Elvis Presley'nin rekorunu egale etti. Albümle ilgili ilk söylentiler DJ Clue'nun "Ain't I" adında Timbaland yapımı bir mixtape şarkısını yayınlamasıyla başladı. Şarkının başında Clue, "Off that The Blueprint 3 baby!" diyordu. Ancak, daha sonra Jay-Z'nin basın sözcüsü, bunun yayınlanmamış eski bir Jay-Z şarkısı olduğunu ve "The Blueprint 3" albümünün kayıtlarının henüz başlamadığını ifade etti. Jay-Z'nin önceki albümlerinde de birkaç şarkıda imzası bulunan Timbaland, MTV'ye verdiği bir röportajda albümün tamamının yapımcısının kendisi olacağını belirtti. Buna karşılık Jay-Z, "Rolling Stone" dergisine konuştu ve böyle bir açıklama için henüz "erken" olduğunu ifade etti. Jay-Z ve Kanye West, birlikte çalıştıklarını Glow in the Dark turnesi kapsamında 6 Ağustos 2008'de verdikleri bir konserde doğruladılar ve albüm için kaydedilen Kanye West yapımı "Jockin' JAY-Z" parçasını seslendirdiler. Ertesi sabah Jay-Z, Shade 45 radyosunda bir programa katıldı ve albümün adını doğruladı. Kasım ayı itibarıyla albümü tamamladı ancak, plak şirketinin uzun görüşmelerinden dolayı albümün çalışmalarına devam etti. 22 Ocak 2009'da, hâlâ albüm üzerinde çalıştığını ve albümün mükemmel olmasını hedeflediğini ifade etti. Sonraki birkaç ay Jay-Z ve Kanye West, albümdeki tüm parçalardan Auto-Tune efektini çıkardılar. 20 Mayıs 2009'da Jay-Z, Def Jam Recordings ile yollarını ayırdığını açıkladı ve Live Nation ile anlaşmaya vardı. Albüm, Roc Nation etiketiyle piyasaya sürüldü ve dağıtımı Atlantic Records tarafından yapılmaktadır. Albümün büyük bölümü Hawaii'de kaydedildi. Mr. Hudson, "The Times" gazetesine konuştu ve New York veya Los Angeles ile kıyaslandığında Jay-Z'nin orada daha az rahatsız edileceğini açıkladı. Kanye West, Şubat 2009'da "The Wake Up Show" programına katıldı ve iki şarkının adını doğruladı:"Everyday A Star Is Born" ve "Forever Young". Mr. Hudson ile verdikleri bir ortak röportajda West, Hudson'ın albümdeki üç parçada konuk olarak yer alacağını ifade etti. Jay-Z'nin albümün mastering'ini yaptığı gün Pharrell, ona "So Ambitious" şarkısını e-posta ile gönderdi. Şarkıyı beğenen Jay-Z, bunu da albüme dahil etti. Bir "Billboard" röportajında Jay-Z, albüm intro'su "What We Talking About", "Thank You" ve "Already Home" parçalarını doğrularken; rock grubu MGMT, rapçiler Kid Cudi ve Drake ile şarkıcı Rihanna'nın albümde konuk müzisyen olarak bulunacaklarını doğruladı. Jay-Z, DJ Semtex'e verdiği bir röportajda albümdeki en sevdiği şarkının "Empire State of Mind" olduğunu ifade etti. Albümün arka kapağı ve gerçek parça listesi 18 Ağustos'ta ortaya çıktı. Malişova Malişova (Arnavutça: "Malishevë"; Sırpça: "Mališevo / Малишево"), Kosova'nın güneybatısında ve Prizren’in kuzeybatısında yer alan bir kasaba ve belediye merkezi. De facto olarak Kosova’nın Prizren ilinde; de jure olarak Sırbistan’a bağlı Kosova ve Metohiya Özerk Bölgesi’nin Prizrenski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Prizren Bölgesi’nde ("District of Prizren") bulunur. Malişova, verimli ve meşhur Kosova Ovası’nın batı kısmında yer alır. Malişova ve civarı, 1998-1999 Kosova Savaşı’nda UÇK ile Sırp kontrolundaki Yugoslavya ordusu (JNA) arasında cereyan eden çarpışmaların merkezinde yer almıştır. Kent, çok sayıda çatışmanın içinde kalmıştır. Malişova nüfusunun çoğunluğu Arnavutlara aittir. 2011 yılında Kosova genelinde yapılan nüfus sayımında Malişova nüfusu 54.664 çıkmıştır. Naib Hamamı Naib Hamamı, Gaziantep'te bulunan tarihi bir hamamdır. Hamam, hemen Gaziantep Kalesi'nin güneyinde bulunur. Bu hamam, ödüllü Kültür Yolu Projesi sayesinde 2009 yılında restore edilmiştir. 1640 yılında yapılmıştır. Kara Åžahin Orçun Arslan Orçun Arslan, (d. 5 Mayıs 1985, Ordu) Türk futbolcu. Orçun Arslan, futbola Artvin Hopaspor takımında başlamıştır. 2006 yılında Artvin Hopaspor'dan Orduspor'a transfer olmuştur. 2 senedir Orduspor'un kalesini korumaktadır. 2009 yılında bir yıllığına Ispartaspor'a kiralanmıştır. Kira süresi bittikten takımına geri dönmüştür. Avni Kalkavan Avni Kalkavan (1 Haziran 1935, Rize - 30 Mayıs 2007), Türk futbolcu, teknik direktör. Kocamustafapaşa amatör ile Kocaelispor ve Fenerbahçe'nin ise (futbol takımı)larının eski futbolcularındandır. 1953 yılında Fenerbahçe'ye transfer oldu. 1963 yılına kadar 315 kez sarı-lacivertli formayı giydi, 10 gol attı. Fenerbahçe'nin 1956-57 sezonunda İstanbul ve 1959 ile 1960-61 sezonlarında Millî Lig şampiyonu olan, 1959-60 sezonunda Şampiyon Kulüpler Kupası'nda Türkiye adına ilk kez tur atlayan kadrolarında yer aldı. 1966 yılında yeni kurulan Kocaelispor'da oynadı, daha sonra bu takımın antrenörlüğünü de yaptı. 1957-59 arasında 3 kere Türkiye B millî takımı formasını giydi. 1966-67 sezonu başında kurulan Kocaelispor'un ilk teknik direktörlüğünü, oyuncu-teknik direktör olarak yaptı. Aralık 1966'da yönetim kurulu tarafından teknik direktörlük görevine son verildi. Daha sonraki seneler vefatina kadar Kocaelispor'da altyapı sorumlusu olarak görev aldi. Memmingen Memmingen, Almanya'nın Bavyera eyaletinde bulunan bir kasabadır. Son araştırmalara göre Nüfusu 45.000 civarındadır. Tuna ırmağının yan kolu İller, Memmingen'den yol alıyor. Klina Klina (Arnavutça: "Klina"; Sırpça: "Klina / Клина"), Kosova'nın ortasında bir kasaba ve belediyedir. De facto olarak Kosova’nın İpek ilinde; de jure olarak Sırbistan’a bağlı Kosova ve Metohiya Özerk Bölgesi’nin Pećki ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun İpek Bölgesi’nde ("District of Pec") bulunur. Klina, tarihte "Chinna" adlı bir İlirya yerleşkesi olarak düşünülmektedir. Batlamyus’un coğrafya eserinde bu ismin geçtiği söylenmektedir. (II. Kitap, 15. Bölüm) Ak Drin ve Klina Deresi’nin kavşağında yer alır. Klina’nın en önemli ünü, Miruşa Şelaleleri dolayısıyladır. Ak Drin üzerindeki bu şelaleler, birçok kanyon, mağara gibi yer şekilleriyle doludur. Klina nüfusunun % 96 civarındaki kısmı Arnavut’tur. Geri kalanlar da bilgilerde Sırp, Rom, Karadağlı olarak kayıtlanmışlardır. 2011 yılında Kosova genelinde yapılan nüfus sayımında Klina nüfusu 37.585 çıkmıştır. Summit Entertainment Summit Entertainment (formerly Summit Entertainment NV) bir Amerikan film stüdyosudur. Merkezi Universal City, Kaliforniya'da, Merkez ofisleride Londra, Birleşik Krallık'ta bulunmaktadır. Niyazi Sel Niyazi Sel (1908 İstanbul - 1990), Türk futbolcudur. Fenerbahçe'de yetişti ve 1928'den itibaren kesintisiz 10 yıl bu takımda oynadı. 216 maçta 79 gol kaydetti. 5 İstanbul Ligi, 3 İstanbul Şildi ve 2 Türkiye şampiyonluğu yaşadı. 27 Eylül 1931'de Balkan Şampiyonası'nda Bulgaristan karşısında ilk kez A millî oldu ve millî formayı toplamda 5 kez giydi, 1 gol attı. Berlin'de düzenlenen 1936 Yaz Olimpiyatları'nda bir maçta Türk millî forması giydi. Futbolu bıraktıktan sonra uzun yıllar Fenerbahçe yönetim kurullarında vazife gören değerli sağaçık, başarılı bir yönetici ve Umumî kaptan olduğunu da kanıtlamıştı. Niyazi Sel ayrıca Futbol Federasyonu Heyetlerinde de görev almış ve Orhan Şeref Apak ile birlikte genç millî takım davasını başlatan kişi olmuştu. Ve bu alanda da başarı göstermiştir. Uzun yıllar boyunca çeşitli gazetelerde futbol ve ekonomi yazarlığı yapan Niyazi Sel, Türkiye Spor Yazarları Derneği (TSYD) üyesi idi. Ayrıca İstanbul Radyosu'nda da futbol spikerliği yapan Niyazi Sel, çok değerli dostu ve arkadaşı Halit Kıvanç'ın da spikerlik hayatına atılmasında vesile olmuş, ikili Niyazi Sel'in vefat ettiği 1990 yılına kadar dostluklarını sürdürmüşlerdir. Niyazi Sel'in 1942 senesinde Ali Emre Sel adında bir oğlu dünyaya gelmiştir. Oğlu da kendisi gibi sarı lacivert renklere gönül vermiş ve Fenerbahçe altyapısında eğitim görmüştür. Torunu Kerem Sel ise Beşiktaş Kulübü altyapısında görev almış ve aile geleneğini sürdürmüştür. 50 yılı aşkın süre Fenerbahçe Kulübüne gönülden hizmet vermiştir. Bu hizmetleri karşılığında çok az üyeye verilen 50 yıl hizmet yüzüğü ve plaketi ile onurlandırılmıştır. Büdeyri Hanı Büdeyri Hanı, İnceoğlu Hanı ya da Elbeyli Hanı, Gaziantep'te bulunan tarihi bir handır. Han, plan ve süsleme benzerliği nedeniyle 1890 tarihli Kürkçü Hanı ile aynı yıllarda inşa edildiği tahmin edilmektedir. Bu nedenle Büdeyri Hanının 19. yüzyılın sonlarında yapıldığı düşünülmektedir. Osmanlı han mimarisi içinde tek avlulu, iki katlı hanla grubuna girmektedir. Klasik Osmanlı han mimarisinin birçok özelliğini üzerinde toplayan eser, sabunhane ve han olmak üzere iki bölüm halinde inşa edilmiştir. Her iki bölümün üst katındaki mekanlar, yolcuların ikamet etmeleri amacıyla yapılmıştır. Sabunhane ile hanın birer müstakil cümle kapısı mevcut ise de ikinci katta ara bir geçitle birbirine bağlanmıştır. Bu plan özelliğiyle, Gaziantep'teki hanlar içinde tek örnektir. Hanın zemin katında, içte kareye yakın üstü açık bir avlunun etrafında, sıralanan muhtelif hacimler, ön cephede ise dışa açılan tek katlı dükkânlar mevcuttur. Doğudaki mekanların arkasında iki bölümlü ağır yer alır. Sabunhane kısmı, biraz çarpık dikdörtgen plana sahip olan iç avluyu kuzey ve doğu taraflardan revakla kuşatmakta olup, diğer mekanlarda bu hacme açılır. Avlunun üzeri, üstten kiremit ile kapatılarak sabunhanenin daha temiz olması sağlanmıştır. Çeşitli müdahaleler gören yapı günümüze kadar ayakta kalabilen sayılı hanlardan biridir. 2015 yılı itibarı ile Büdeyri Hanı restorasyonu tamamlanarak, tarihi dokusu yeniden gün yüzüne çıkmıştır. Orta avlusu ve bazı odaları yöresel lezzetlerin olduğu Türk Kahvesi, Menengiç Kahvesi, Osmanlı Kahvesi, Dibek Kahvesi ve Dünya Kahveleri, Avrupa kahveleri gibi, tatların ikram edildiği, ayrıca sabahları sini serpme kahvaltıları ve şark köşeleri ile donatılmıştır. Ayrıca yöresel ürünlerinde bulunduğu çok sayıda dükkân vardır. Bunlarda Gaziantep'e özgü bakır, sedef, kutnu, yemeni, halı dokuma, kokulu sabun, lokum, gümüş, mozaik, baklava, kadayıf, üfleme cam, el işi örtüler, hediyelik eşyalar gibi dükkânlarda bulunmaktadır. Bayaz Han Bayaz Han ya da Beyaz Han, Gaziantep'te bulunan tarihi bir han. Han, Bayaz Ahmet Efendi tarafından 1909 yılında inşa edilmiştir. 2009 yılında restore edilen ve hâlihazırda müze olarak kullanılan handa, Gaziantep'in el sanatları da(bakır, kutnu kumaşı vb.) sergilenmektedir. Hanın içinde kafe ve restoranlar da bulunmaktadır. Louis Renault (hukukÃ§u) Louis Renault (d. 21 Mayıs 1843, Autun - ö. 7 Şubat 1918, Barbizon, Fransa), Fransız hukukçu ve eğitimci. 1907'de Ernesto Teodoro Moneta ile birlikte Nobel Barış Ödülü'nü kazanmıştır. Miruşa Şelaleleri Miruşa Şelaleleri (Arnavutça: "Ujëvarat e Mirushës"; Sırpça: "Miruša Vodopadi"; Türkçe: "Miruşa Şelaleleri"), Kosova’nın orta muhitinde, Klina belediyesi sınırları dâhilinde kalan bir şelale bölgesidir. Miruşa Şelaleleri, Ak Drin’in kollarından Miruşa Deresi üzerinde bulunur. Bu şelaleler, kanyon, mağara gibi yer şekillerini oluşturmuşlardır. Miruşa Deresi, 10 km uzunluğunda bir kanyon ve 13 akarsu gölünü şekillendirmiştir. Bu bölge, Kosova’nın gezi yerlerinden birisidir ve insanlar yüzmek için de buraya gelmektedirler. Şelaleler üzerindeki duvarlar beyaz renktedir, Miruşa Deresi ise kirli kahverengi rengindedir. Şelale mağaraları da, bu muhitin önemli ziyaret yerlerindendirler. En yüksek şelale, altıncı ve yedinci göl arasındaki 22 metrelik şelaledir. Kırda Öğle Yemeği Kırda Öğle Yemeği ya da Kırda Piknik (Fransızca: ) Fransız ressam Édouard Manet'nin 1862 - 1863 yılları arasında tamamladığı tablosudur. Eser, şu anda Paris'teki Orsay Müzesi'nde sergilenmektedir. Tabloda, çıplak bir kadın iki giyinik erkekle kırda piknik yaparken betimlenmiştir. Arka planda başka bir kadın ise suyun içinde yıkanmaktadır. Manet, "Kırda Öğle Yemeği" ile 1863'teki Paris Salonu'na başvurdu. Salonun jürisi bu çalışmayla birlikte 3.000 eseri daha reddedince imparator III. Napolyon'un emriyle bir Reddedilenler Salonu açıldı ve tablo orada sergilendi. O döneme kadar Diego Velázquez ve Francisco Goya gibi İspanyol ressamlardan etkilenen Manet'nin bu tablosu, İtalyan Rönesans ustalarına göndermeler içeriyordu. Ressam, eserin konusunda Tiziano Vecellio'nun 'sinden, kompozisyonunda ise Raffaello Santi'nin tasarladığı, Marcantonio Raimondi'nin oyduğu "" isimli gravürden esinlendi. İçerdiği tarihî göndermelere rağmen modern tarzda çizilmiş olan resmi, çağdaş giyinişli iki erkekle çimenlerin üzerinde oturmuş çıplak bir kadın betimlemesi olarak algılayan halk ve eleştirmenler eseri müstehcen buldular. "Kırda Öğle Yemeği", hem konusu hem de tarzıyla sergilendiği günlerde skandal yarattı. Édouard Manet'nin favori modeli Victorine Meurent, ileride ressamın kayınbiraderi olacak heykeltıraş Ferdinand Leenhoff ve ressamın erkek kardeşleri Gustave ve Eugène Manet'nin poz verdikleri tablo, geniş fırça darbeleri, farklı ışık gölge kullanımı, renk seçimi, çıplak modelin izleyicinin gözlerinin içine doğrudan bakması ve bir hikâye anlatmaması sebebiyle modern resmin başlangıcı kabul edildi. Émile Zola, Stéphane Mallarmé, Charles Baudelaire gibi sanatçılar, gelen eleştirilere karşı eseri savundular. Gerçekçilik anlayışı aynı dönemde yaşamış Gustave Courbet'nin çalışmalarıyla karşılaştırılan "Kırda Öğle Yemeği", Manet'nin diğer iki tablosu "Oylmpia" (1863) ve "Folies-Bergère'de Bir Bar" (1881) ile birlikte modernizmin simgesi kabul edildi. Eser, Pablo Picasso, Mary Cassatt, Paul Cézanne, Claude Monet gibi ressamları etkiledi. Bu tarzıyla Manet, izlenimciliğin de temellerini atmış oldu. İlk kez 1667 yılında Fransız Güzel Sanatlar Akademisi tarafından açılan Paris Salonu, şehirdeki kamuya açık tek sanat sergisiydi. Her sene düzenlenen sergiye katılacak eserleri, sanat konusunda muhafazakâr akademisyenlerin oluşturduğu bir jüri heyeti seçiyordu. Heyet, özellikle genç ve modern ressamların tablolarını reddetmesi ile ünlenmişti. 1863 yılında, yaklaşık 5000 başvurunun 3000 tanesi reddedildi. Eserleri sergiye kabul edilmeyen ressamlar durumu protesto ettiler. Şikayetler üzerine, Fransa imparatoru III. Napolyon, tabloların başarısına halkın karar vermesi gerektiğini söyleyerek bir Reddedilenler Salonu (Salon des Refusés) açılmasını emretti. Paris Salonu'na kabul edilmeyen Manet de "Kırda Öğle Yemeği"'nin de aralarında bulunduğu çalışmalarını bu salonda sergiledi. O sene, Reddedilenler Salonu'nda Manet haricinde Camille Pissarro, Paul Cézanne, James Abbott McNeill Whistler gibi ressamların eserleri de yer aldı. "Kırda Öğle Yemeği", sergiyi gezen halkı, eleştirmenleri ve hatta imparatoru dehşete düşürdü ve büyük bir skandal yarattı. Tabloda, görünüşlerinden ressam oldukları izlenimi edinilen modern giyinişli iki erkek, suyun kenarındaki çimenlerde çıplak bir kadınla sohbet etmektedir. Kadının çıplak olmasının sebebi büyük ihtimalle az önce suda yıkanmış olmasıdır. Grubun yanında içinde şeftaliler, kirazlar, içecek şişeleri ve diğer yiyeceklerin olduğu bir piknik sepeti de vardır. Arka planda bir başka kadın ise yıkanmaya devam etmektedir. Eserin ilk ismi "Le bain" ("Banyo") idi ve Reddedilenler Sergisi'nde bu isimle sergilendi. Manet, şaka olarak "La partie carrée" olarak isimlendirdiği tablosuna daha sonra "Le Déjeuner sur l'herbe" ("Kırda Öğle Yemeği") ismini verdi. "Kırda Öğle Yemeği", Reddedilenler Salonu'nda diğer iki Manet tablosunun ortasında sergilendi. Çalışmanın sol tarafında "Victorine Meurent İspanyol Kıyafetleri İçinde", sağ tarafında ise yer aldı. Sanat tarihçilerinin modern resmin başladığı yer olduğunu iddia ettikleri Reddedilenler Sergisi, hem büyük bir başarı kazandı hem de "Kırda Öğle Yemeği" sebebiyle büyük bir skandala sebep oldu. Ressamın favori modeli Victorine Meurent, erkek kardeşleri Eugène Manet ile Gustave Manet ve ileride kayınbiraderi olacak heykeltıraş Ferdinand Leenhoff'un modellik ettiği tablo, kamuoyuna göre geleneksel bir doğa manzarasını değil, Paris'in parklarında önüne gelenle yatan bir kadını temsil ediyordu. Dönemin eleştirmenlerinden biri, eseri gören halkın düşüncelerini şu şekilde cümlelere döktü: "Kibar fahişe sınıfına ait bayağı bir kadın çıplak bir şekilde giyinik iki şehirli züppenin yanında utanmadan oturuyor. Erkekler ise tatillerinde erkekmiş gibi davranan oğlan çocukları gibiler. Bu tablo ressamın bize bir şakası olmalı: Utanç verici ve kapanmaz bir yara." "Kırda Öğle Yemeği"'nde arka plandaki ağaçlar barbizon ekolünü anımsatacak biçimde çizildi. Öte yandan Manet, tablonun sol alt köşesine yerleştirdiği meyvelerle natürmort geleneğine de yer vermiş oldu. Sağ tarafta duran adamın pozu, iki erkeğin diyalog içinde olduğunu gösteriyordu. Ön plandaki kadın, cesur bakışları ile hem izleyicinin dikkatini çekiyor hem de arkada bir başka kadın olmasına rağmen iki erkek eşlikçisinin ilgisini kendisinde tutuyordu. Ressam, tüm kişileri teatral bir pozda çizdi. Bir yirmi birinci yüzyıl izleyicisinin bu tablonun neden skandal yarattığını anlaması zor olabilir. Eseri sergide gören izleyicileri rahatsız eden, kıyafetleri düzensiz bir şekilde yanında duran ön plandaki çıplak kadının doğrudan kendilerine bakması ve döneminin tanınan bir kişisi olmasıydı. On dokuzuncu yüzyılda, çıplak vücut çizilecekse tablonun konusu uzak çağlardan ya da yerlerden seçilirdi. Manet, "Kırda Öğle Yemeği"'ni ancak Reddedilenler Salonu'nda sergileyebilirken, Alexandre Cabanel, çıplağı Venüs'ün Doğuşu ile Paris Salonu'nda büyük övgüler alıyordu. Manet'nin çocukluk arkadaşı ve daha sonra biyografisini yazacak olan Antonin Proust, "Kırda Öğle Yemeği" fikrinin kaynağının ressamla parkta geçirdikleri bir gün olduğunu açıkladı. Proust'un 1890'da anlattıklarına göre, ikili bir pazar gününü Argenteuil'e gidip Seine Nehri'nin kenarına oturup beyaz filikaları izlemişlerdi. Bu sırada bazı kadınların suyun içinde yıkandığını gören Manet, "Öyle görünüyor ki bir çıplak çizmeliyim. Evet, mutlaka bir tane yapacağım. Atölyede iken bir Giorgione kadınının müzisyenlerle birlikte oturuşunu kopyalamıştım. Tablo çok karanlıktı. Şimdi her şeye baştan başlayıp görünür bir atmosferde bu gördüğümüz insanlara benzer insanlar çizeceğim." diyerek niyetini açıklamıştı. "Kırda Öğle Yemeği"'ni yaptığı dönemlerde Manet'nin tarzı da seçtiği konular kadar ilgi çekici bulunuyordu. Aydınlık ve karanlık öğeler arasında hiçbir geçiş yapmayan ressam, bilinen yumuşak tonlar yerine güçlü kontrastları tercih ediyor ve perspektife önem vermiyordu. "Kırda Öğle Yemeği", ressamın Rönesans'tan beri varolan resim geleneğini kırıp modern sanatın başlamasına sebep olduğu önemli bir yapıtaşıdır. Manet'nin "Kırda Öğle Yemeği"'nde çıplak bir kadının tamamen giyinik iki erkeğin yanında oturmuş olması halkın büyük tepkisini çekti. Diğer ressamların da daha önce çıplak kadınlarla giyinik erkekleri bir arada çizmiş olmalarına rağmen, eserin bu kadar eleştirilmesinin sebebi Manet'nin yarattığı sahnenin gerçek görünmesiydi. Tablodaki gerçekçilik, süregelen resim geleneğini kırıyordu. Çıplak kadın, bakışları ile izleyicileri utandırıyordu; oysa yanında oturan iki erkek kadının durumuyla ilgilenmiyor gibi görünüyorlardı. Tabloda ressam, karakterlerinin ne yaptığını değil, onları ve çevrelerini nasıl algıladığını anlatmaya çalıştı. Karakterleri üç boyutlu figürler olarak değil, parlak renklere sahip geniş iki boyutlu şekiller olarak çizdi. Bu tarzıyla da Manet izlenimciliğin temellerini atmış oldu. Ayrıca, geniş fırça darbeleri kullanarak farklı renkleri yan yana yerleştirmesi ve şekillerin gerçek görünmesi için fırça darbelerini gizlemeye çalışmaması, tablodaki diğer izlenimci öğelerdi. İzleyicinin tuval üzerindeki boyayı görmesinden yana olan Manet, ışığa odaklandı. Rönesans eserlerinde giyiniklik bedeni temsil ederken, çıplaklık bedenden ayrılmış olan ruhani gücü temsil ederdi. Örneğin, Botticelli'nin "Venüs'ün Doğuşu" isimli eserinde kadının denizin ortasında çıplak bir şekilde doğmasının sebebi, ruhani gücün bedenden ve bu yüzden de elbiselerden ayrı olmasıdır. Oysa Manet çıplağını idealleştirmediği ve tanrısal göstermediği için dönemin sanat severlerini çok şaşırttı. Daha sonraki yüzyıllarda yaşayan ve çıplak kadınları sinema filmlerinde, reklamlarda, televizyon dizilerinde sık sık gören insanların aksine, bu izleyiciler için çıplaklık ancak klasik betimlemelerde kabul edilebilirdi. Sanat tarihçileri, Manet'nin renk konusunda bir devrim yaptığını iddia ettiler. Geniş fırça darbeleri kullanan ressam, önden gelen ışık kaynağı ile modelleri aydınlatarak biçimlendirmeyi azalttı ve renkler arasındaki geçişlerin çok sert olmasını sağladı. Eserdeki ana şekiller ya hiç ışıklandırılmamıştı ya da tek kaynaktan gelen ışıkla aydınlatılmıştı. Tuval yüzeyindeki renklerin düzenlenmesine çok önem veren sanatçının tablosu bir taslak gibi görünüyordu. Işıklandırmanın önemli rol oynadığı bu tabloda Manet, modern bir yaklaşımla göz aldatmalarından uzaklaştı ve yüzeyin iki boyutluluğuna dikkat çekmeye yöneldi. Tablonun perspektifindeki kasıtlı beceriksizlik, eserdeki öğelerin sahne malzemelerine benzemesi ve doğal olmayan ışık, modellerin ressamın stüdyosunda poz verdiğini ispatlıyordu. Modeller, özellikle de çıplak model, bilinçli olarak doğal olmayan bir şekilde çizilmişti. Titian'ın çıplakları izleyiciyi kendisine dokunmaya çağırır gibiyken Manet'nin modeli sadece övücü olmayan bir şekilde çizilmemiş, aynı zamanda sert bir ışıkla önden aydınlatarak teninin solgun görünmesi sağlanmış ve bedeninde kaba kahverengi lekeler oluşturulmuştu. Bedenin idealleştirilmemiş bu hali, ön plandaki başarılı piknik sepeti natürmortu ile tezat oluşturuyordu. Şekilleri basitleştiren, hacim verebilmek için açık tonlarla koyu tonları birlikte kullanan, manzarayı bir fotoğraf makinesinin gerçekçiliği ile resmeden Manet'nin bu tekniği izleyicileri resim yüzeyine odaklanmaya zorladı. Rönesans'tan beri ressamlar, bir pencereden bakıldığında görülebilecek manzaralara yoğunlaşmışlardı. Oysa Manet'nin küçültülmüş modellemesi ve perspektifi, izleyicinin dikkatini boyanmış şekillerle kaplı düz alana çekiyordu. Tablo, geçmişin başarılı tarihi resimlerinden, portrelerinden, pastörel, nü ve hatta dini resimlerinden pek çok karmaşık alıntı içeriyordu. Manet, ön plandaki karakterleri üçgen bir kompozisyonda sunması, sol ön taraftaki natürmort düzenlemesi, arka planda tanrıça edasıyla banyo yapan kadın betimlemesi ile geleneksel öğeleri selamlıyor gibiydi. Tablonun sol alt tarafında zor fark edilen gülümseyen bir kurbağa vardır. Manet, bu kurbağayla tarihi resimlerde bulunan köpek geleneğine gönderme yapmaktadır. Eserdeki karakterler arasındaki ilişkinin anlaşılamaması sebebiyle tablo, izleyicileri için hâlâ gizemini korumaktadır. O dönemde sandala binen, yürüyüş yapan, dans eden, içki içen ya da tiyatro seyreden çiftlerin tabloları sık sık yapıldı. Bu çalışmalarda vurgulanan çoğunlukla kadın olurken, erkek bir eşlikçi olarak çizildi. "Kırda Öğle Yemeği"'nde de yemek yemek, içki içmek, banyo yapmak ya da sandalla gezmek gibi konulara yer verilmişti. Fakat, modelin bu aktiviteleri yapmak için çıplak olması gerekmiyordu. Arka planda banyo yapan kadın bile giyinikken, ön plandaki kadının çıplaklığın sebebi anlaşılamadı ve tablonun, içerdiği herhangi bir temayı anlatmak için çizilmediği görüşünü doğurdu. Ayrıca model, erkeklerle cinsel ilişkiye girmek amaçlı üstünü çıkarmış gibi de görünmemektedir. Erkekler de kadının çıplaklığının farkında değil gibidirler. Ferdinand Leenhoff'un bakışları uzaktaki bir noktaya odaklanmış gibiyken Gustave/Eugène Manet kadının baktığı yöne bakmakta fakat kadınla ilgilenmemektedir. "Kırda Öğle Yemeği"'ndeki iç içe geçmiş çok sayıdaki tür, Jackson Pollock tablolarındaki birden çok sayıdaki metafora benzer. Tablo bir manzara resmi ya da tarihi resim değildir. Natürmort ya da nü de değildir. Bu türlerin daha fazlasıdır. Manet, modern bir ressam olarak eserine "güzel bir resim" haricinde hiçbir şey koymamayı düşünmüş ve tabloyu sanata dikkat çekmek için kullanmıştır. "Kırda Öğle Yemeği"'ni gizemli, anlaşılmaz, kışkırtıcı ve edepsiz gösteren de ressamının bu uğraşıdır. Gelen tepkiler üzerine Manet'yi ilk savunan, genç roman yazarı ve eleştirmen Émile Zola oldu. "Kırda Öğle Yemeği"'nin ardından "Olympia" da skandal yaratınca, Zola toplum tarafından anlaşılamayan ressamı savunmak için makaleler yazdı. Bu makaleler aynı zamanda Manet'yi Zola'nın modern düşüncelerini açıklayabilmesi için temsilcisi konumuna getirdi. Zola, makalelerinde "Kırda Öğle Yemeği"'ndeki çağdaş ışık gölge kullanımına dikkat çekti ve eserin sanatsal değerinin yüksekliğinden dem vurdu. Eserle ilgili olarak yazar şunları söyledi: Manet'nin tuvalindeki anlamın, makullüğün reddinde saklı olması, ressamın eserlerini kendi yazdıklarıyla özdeşleştiren gerçekçi roman yazarı Émile Zola'yı olduğu kadar sanat anlayışı Zola'dan çok farklı olan sembolist şair Stéphane Mallarmé'yi de etkiledi. Mallarmé, Manet'nin sanat anlayışını ve önceliğinin dış dünya değil tuvali olmasını takdir ettiğini açıkladı. O dönemde hâlâ popüler olan Jean Auguste Dominique Ingres'in klasik tarzından farklı bir stile sahip "Kırda Öğle Yemeği" hakkında Antonin Proust ve Zacharie Astruc da olumlu konuştular. Fransız şair Charles Baudelaire de arkadaşı Manet'nin öncülüğündeki modern resmin erken hareketlerinin her zaman bir destekçisi ve savunucusu oldu. Baudelaire'e göre modern sanat orijinal olmalıydı ve "Kırda Öğle Yemeği" de bu şartı sağlıyordu. "Kırda Öğle Yemeği"'nde çıplak olan poz veren kadın Manet'nin favori modellerinden Victorine Meurent idi. Ressamın arkadaşlarından Théodore Duret'nin anlattığına göre ikili, Manet'nin babası Auguste Manet'nin çalıştığı Palais de Justice'de tanıştı. Meurent, "Kırda Öğle Yemeği"'nden önce "Sokak Şarkıcısı", "Victorine Meurent İspanyol Kıyafetleri İçinde", "Victorine Meurent'nin Portresi" gibi tablolar için poz verdi. Ressam çoğunlukla ailesini, yazar arkadaşlarını, diğer ressamları ve Berthe Morisot gibi hem ressam hem aileden olan insanları model olarak kullandığından, Meurent ile bu kadar uzun süre çalışması ilginç bir durumdu. Ressam ve modeli için 1863 yılı özeldi çünkü Meurent, ilk kez o sene hem "Kırda Öğle Yemeği" hem de "Olympia" için çıplak poz verdi. Ayrıca, Victorine Meurent'nin poz verdiği her iki kompozisyonda da ilk kez kendisine başka modeller eşlik ediyordu. Bu yeni pozları ile eski pozları arasında fark bulunması, modelin aynılığı konusunda şüphelere yol açtı. Dahası, "Kırda Öğle Yemeği"'nde genç modelin vücudu kaba, geniş, beyaz, şekilsizken "Olympia"'da yumuşak, ufak, gergin ve hafif olarak betimlenmişti. Bu yüzden de bu iki tablodaki bedenlerden birinin Victorine Meurent'e ait olmadığına inanılır. Meurent, Manet'ye son kez 1873 yılında "" isimli tablo için poz verdi. 1870'lerde sık sık Edgar Degas, Renoir gibi izlenimcilerin buluşma noktası olan Café de la Nouvelle-Athenes'de görünen model, kendisi de resim yapmaya başladı ve 1876 ile 1885'te Paris Salonu'na kabul edildi. 1880'lerde kendini içkiye veren ve Montmartre sokaklarında şarkı söyleyerek para kazanmaya çalışan Meurent, salona son kez 1904 yılında katıldı. Tabloda ortada duran erkek, ressamın ileride kayınbiraderi olacak heykeltıraş Ferdinand Leenhoff'tur. Ortadaki erkek için ise Manet'nin her iki erkek kardeşi (Gustave ve Eugène Manet) de poz verdi. Eserde Eugène ya da Gustave Manet, eliyle Victorine Meurent ve Ferdinand Leenhoff'u sanki ikisi arasındaki zıtlığa dikkat çekmek istermiş gibi işaret eder. Modellerden biri beyaz, kadınsı, çıplak ve pürüzsüzken diğeri esmer, erkeksi, giyinik ve sakallıydı. Tablo ilk kez 1863'te Palais des Champ-Elysees'de düzenlenen Reddedilenler Sergisi'nde yer aldı.