Bir zamanlar İtalyan ordusunun, daha sonra ise Mısır ordusunun komutanlığını yapmış bu adam, şimdi, kıskançlık krizleri geçirerek inanılmaz acılarla kıvranıyordu. Napolyon, muhteşem kreol kadının ayaklarına defalarca kapanmıştı. Şimdi, kocasının artan gücünün farkında olan Joséphine, onda, aldatıldığı şüphesi uyandırmak için hiçbir şeyden kaçınmıyordu. Hortense'ın, annesine ve üvey babasına, kendisini Louis'yle evlendirmemeleri için yalvarmaları boşunaydı. Louis de sevmediği bir kızla evlenmek istemiyordu bu ona çok yapmacık ve alçakça geliyordu. Ama Napolyon kararından vazgeçmedi. Kendisine karşı konulduğu ölçüde ısrarcı oluyordu. Nikâh, 1802 yılında kıyıldı. Eğer Napolyon karşı çıkmasaydı yeni evliler daha o saatte ayrılacaklardı. Ama politik hesaplar, iktidara vâris bulma konuları ve Joséphine'in kurnaz planları, bu imkanı ellerinden almıştı. Yıllar geçti Hortense, iki erkek çocuk doğurdu. Bu çocuklar hiçbir zaman anne ve babalarını bir arada görmediler. Bu arada, hırsları ve eski Avusturya Kraliyet ailesi Habsburg'larla akrabalık ilişkileri kurarak tahtı güçlendirme isteği, Napolyon'un Joséphine'i bırakıp katışıksız aristokrat bir ailenin güzel olmayan kızı Prenses Marie-Luise ile evlenmesine neden oldu. Napolyon, kardeşi Louis ve üvey kızını kırmamak için onlara Hollanda'yı armağan etti. Orada, Paris'ten gelen bir emir uyarınca onlara taç giydirdiler. Kocası tarafından sevilmeyen ve kendisi de kocasını sevmeyen Hortense, burada da natürmortlar yapıyor, duygusal şiirler ve melodiler yazıyor ve habire sevgili değiştiriyordu. Hollanda Kraliçesi'nin Amiral Verhuel'le yaşadığı ‘romans' herkesin dilindeydi ve 1808 yılında Hortense bir erkek çocuğu doğurup ona Charles-Louis Napolyon adını verdiğinde, o sıralarda Pirenelerde yolculuk yapan ve uzun süredir karısıyla görüşmeyen yasal kocası Louis, çocuğu kendi oğlu olarak kabul etmeyi kesinlikle reddetti. Ama toplumsal baskılardan ve en önemlisi İmparator'un isteğinden dolayı olup bitenlere boşverdi, kendisinden olduğunu düşünmek için belirli ölçülerde nedenleri olduğuna inandığı iki büyük çocuğu aldı ve kendisini zorla evlendirdikleri kadınla ilişkisini sonsuza dek kopardı. Hortense'ın ise, resim ve müzik dışında bir eğlencesi daha vardı Terk edilmiş kadın ve anne rolü oynamak. Dönemin ünlü aktristi George, salonlarda, terk edilmiş Medea'nın monoloğunu söylüyordu ve Medea gibi davranmak o sırada pek modaydı. 1810 yılından itibaren Hortense, Paris'te yaşamaya başladı. Topluluk içine neredeyse hiç çıkmıyordu. İmparatoriçe unvanını koruyan annesi Joséphine, Paris dışındaki Malmaison çiftliğinde yaşamaktaydı ve çevresini, Hint Okyanusu adalarından getirilmiş bir sürü hayvancık ve bitkiyle doldurmuştu. Antikçağ kadınlarının elbisesini andıran aşırı derecede bol bir tunik içerisindeki solgun Hortense, villasına sadece az sayıdaki yakınını ve sarayının genç Stallmeister'i[21] olan sevgilisini kabul ediyordu. Sevgilisi Kont Flahaut da, asil sevdiceğine yaranmak için hayal kırıklığına uğramış ve acı çeken adam rolü oynuyordu. 1813 yılında Hortense, bir oğlan daha doğurdu. Çocuğun resmiyetteki babası, artık uzun yıllardır görüşmemelerine rağmen Louis Bonaparte olarak görünüyordu çocuk, Kont Morny unvanını aldı ve ağabeyisiyle birlikte villada büyüdü. Villadaki her şey, Hortense'ın kendisine kraliçe unvanını veren Napolyon'a duyduğu sınırsız saygıyı yansıtıyordu. Bu dönemde Hortense'ın en yakın arkadaşı, Genaral Derouque'un karısıydı. General Derouque, bir zamanlar sarayda çok değerliydi çünkü ayakkabı numaraları Napolyon'la aynıydı ve bu yüzden Napolyon'un ayakkabıları, ilk önce onun ayağında kalıbını buluyordu. Doğanın kendisine büyük bir armağan olarak sunduğu bu özellik, bu şanslı adamı Napolyon için vazgeçilmez kılmıştı ve Napolyon, onu her yere yanında götürüyordu. Derouque'un karısı doğum sırasında ölünce, Hortense, Marie adlı bebeği yanına aldı. Küçük kız, onun oğullarıyla birlikte büyütülüyor ve eğitiliyordu. Napolyon Bonaparte ister tahtta ister sürgünde olsun, onun üvey kızının evi, daima, herkesin Napolyon tanrısına hizmet ettiği bir tapınak olmuştu. Ludwig'in eski Hollanda Kraliçesi'ni kendi yanlarına çekmek için, dört yüz bin frank ve prenseslik unvanından oluşan muazzam büyüklükteki rüşvetleri de işe yaramadı. Hiçbir şey Hortense'ı, üvey babasına tapmaktan alamazdı. Napolyon'un Elbe adasından kaçtığı haberi ona ulaşır ulaşmaz, bundan böyle Sezarizm düşüncesinin sonsuza dek hakim olacağına emin olarak, çocuklarıyla birlikte, İmparator'u karşılamaya koştu. Yüz gün içinde[22], Hortense şaşmaz bir şekilde Napolyon'un peşinden gidiyordu. Her zamanki yapmacık melankolisi bir anda yok olmuş eski Hollanda Kraliçesi, Bonaparte sempatizanlarını bir araya getirmek için kolları sıvamıştı. Korsikalı'nın hanedanlığının tekrar kurulmasını isteyen herkes, onun bir karargâha dönüşen evine geliyordu. Hortense herkesi gelecekte artık mutlakiyetin olmayacağına, Fransa'nın 1789'da kazanılan özgürlük ve eşitlik ortamına tekrar kavuşacağına ikna etmeye çalışıyordu. 1 Haziran 1815'te, Hortense, kısa bir süre önce ölen annesi için giydiği matem elbiselerini çıkardı açık bir elbise ve şalıyla, İmparator'un küçük yeğeni Louis'yle birlikte açık bir faytona binerek, Mars Meydanı'na gitmek üzere sabah erkenden yola çıktı. Napolyon'a hâlâ inananlar bu günü bekliyordu. Ama İmparator, Fransız toprağına ayak basınca, halka söz verdiği vaatler hakkında hiçbir şey söylemedi. Bonaparte, ülkeyi mutlu edeceğine dair birkaç abartılı, belirsiz cümleyle yetindikten sonra geçit töreninin başlamasını emretti. Bundan kısa bir süre sonra, 18 Haziran'da, Waterloo Savaşı bir döneme son noktayı koydu Napolyon bir daha asla doğrulmamak üzere tahtı kaybetti. Tahta dönen Bourbonlar, 1814 yılında parayı ve prenses unvanını alıp ‘yüz gün'de ihanet ettiği için Hortense'ı affetmediler ve Paris'ten kovdular. Bundan böyle Hortense, bir ülkeden ötekine geçerek gezgin hayatı sürmeye başladı. Bir yırtıcı hayvan kadar açgözlüydü. Bu özelliğini annesinden almıştı. Gençliğinden itibaren para biriktiriyordu ve şimdi muazzam bir zenginliğe sahipti. Bu yorgun hayalperest, kocasından mülk sızdırırken, mallarının yöneticisinin raporlarını dinlerken veya mücevher alışverişinde pazarlık yaparken tanınmaz hale geliyordu. 1817 yılında, eski Hollanda Kraliçesi Hortense artık, bir Alman prensliğinden diğerine taşınıp durmaktan bıkmıştı. Sessiz bir İsviçre kantonunda büyük Arenenberg Sarayı'nı satın aldı ve oraya temelli yerleşmek üzere çocuklarıyla birlikte yola çıktı. Hortense kürküne sarılarak, kilimlerle döşeli, bir saray köşesi kadar rahat faytonunda uzandı. Yanında, sıkıldığını belli eden, anlamsız, uzun yüzlü zayıf bir erkek çocuğu –Louis Napolyon– ve gri gözleri birbirinden ayrık bir kız –Marie Derouque– oturuyordu. Kızın her davranışı, heyecanlı bir şaşkınlık ve soru sorma isteğini yansıtıyordu Gözler de, kıvrık uzun kirpikler de, kalkık burun da, orağı anımsatan yarı açık dudaklar da. Eski Kraliçe konuşuyordu Bin sekiz yüz on üç yılında, İmparatorluk sarayının yüce Prensi Friaul şehit düştü. Majesteleri diyordu ki, o çok yakışıklı ve iyi biriymiş, dedi kız. Siz çok kötü terbiye edilmişsiniz, hayatım. Büyükler konuşurken onların sözü kesilmez. Eğer konuşan bir kraliçe ise, suskunluk bir saygı duruşu gibi olmalı, diye söze karıştı ihtiyar dadı, kilime neredeyse yapışıp, tamamen görünmez hale gelmeye çalışarak faytonun köşesinde ayakta dururken. Evet, sadıkların arasında en sadığı, üvey babamın sürekli yoldaşı ve gözdesi, Prens Friaul, Bautzen çatışmasının ertesi günü şehit düştü. Maalesef oğlum, siz, İmparatorluğun kaderini belirleyen büyük olayları henüz bilmiyorsunuz. Louis bir şeyler söylemek istiyordu ama kendisini tuttu, çünkü annesinin sadece kendi laflarını sevdiğini ve başkalarının herhangi bir sözüne tahammül edemediğini hatırladı. İmparatoriçe Joséphine, benim annem, her zaman, İmparator'a mutluluk getirdiğini düşünüyordu. Bu, su götürmez bir gerçekti. Majesteleri, uzun süre ondan boşanmaya cesaret edemedi çünkü çok derin batıl inançları vardı. Ve nitekim, kısrağa benzeyen iğrenç Avusturyalı'yla evlenince, şans ona hemen sırt çevirdi. Ama bunun çok uzun sürmeyeceğinden eminim. Romalılar derlermiş ki tanrılar gözdelerini yüceltir sonra da, yine yüceltmek için uçuruma yuvarlar. Büyük İskender veya Julius Sezar'ın yazgılarında inanılmaz dönüm noktaları yok muydu. Korkunç sıkıcı bir mezar olan İsviçre'de çok uzun süre kalmayacağız. Bundan kuşkum yok. Bir süre sessizlik oldu. Ne yazık ki amcamın kaldığı adanın ismi Güzel Umut değil, dedi, berrak bir sesle LouisNapolyon, etrafındaki insanlardan sık sık duyduğu sözleri tekrarlayarak. Hiç fark etmez, ben ümidimi kaybetmiyorum, diye heyecanla cevap verdi Hortense. O dönecek ve halklar, liderler yine ayaklarına kapanacak. Alplerde yolculuk yapmak kolay değildi. Atlar, dolambaçlı dağ yamaçlarından zor tırmanıyorlardı. Kar yağıyordu. Mont Blanc, sisin içinde kayboldu. Fayton durdu. Hizmetçiler küçük kapıları açtılar. Majesteleri, dinlenmek istemez misiniz. İsviçre sınırındayız. İleride sadece dağlar var ve hemen hemen hiç barınak yok. Evet, dinlenebiliriz. Hortense etrafa baktı. Karanlık çöküyordu. Dağın eteğinde, iki katlı kahverengi büyük bir bina yükseliyordu. Çam ormanı, evin kıyısına kadar sokulmuştu. Bir yerlerden, dağdan düşen çığların gürleyen sesi geliyordu. Soğuk ve ürkütücüydü. Bu şartlarda, pencerelerin göz alıcı ışıkları ve bacadan yükselen duman daha da çekici görünüyordu. Büyük bir odada, yolcuları karşılamak için her şey hazırlanmıştı. Şömine gümbür gümbür yanıyordu, hiçbir şeyle örtülmemiş koyu renk masanın üzerine ise tabaklar, bardaklar ve sürahiler dizilmişti. Mükemmel, dedi Hortense ve çocukların üzerlerini çıkarmalarını emretti. Diğer faytonda dadısıyla birlikte yolculuk yapan Kont Morny'yi kucakta içeri getirdiler ve uyandırmaya çalıştılar. Çocuk gözlerini açtı ama mızırdanmaya başladı ve yine uyudu. Hortense pardösüsünü çıkardı, yüzük ve bileziklerle dolu narin elleriyle kıvırcık saçlarını düzeltti. Otuz dört yaşındaydı. Görkemli güzelliği pek çok kişinin yüreğini hoplatıyordu. Bundan üç yıl önce, müttefik askerleri Paris'i ele geçirdiğinde, I. Aleksander, hangisini seçeceğine bir türlü karar verememişti Oldukça hoşlandığı anne Joséphine mi, yoksa onun muhteşem kızı Hortense mı. Rus Çarı, her ikisine de himayesini teklif etmişti ancak dilber Joséphine, esrarengiz bir boğaz hastalığından dört gün yatıp, zaferi kazananlar onuruna düzenlenen şenliklerin tam ortasında ölünce, kızını daha büyük bir özenle himayesi altında tutmaya başladı. Şimdi Hortense, yurdu Fransa'yı terk ederken bunu hatırladı. İçinde ilk kez yalnız kalma korkusunu hissetti. Kocasıyla ebediyen ayrılmışlardı. Kardeşi Eugéne, uzaklardaydı. Sevgilileri onu terk etmişti. Dostları –en küçük oğluna adını veren Kont Morny, Mareşal Nei ve Mareşal Murat– şehit düşmüştü. Peki kurtuluş neredeydi. Sadece İmparator, geçmiş yılların parlak yaşantısını geri getirebilirdi ona. Ve Hortense, bütün isteklerini, hayal ve umutlarını onun üzerinde yoğunlaştırmıştı. İsviçre Alpleri'nin arasında kaybolmuş posta istasyonunun sahipleri, derin reveranslar yaparak, yemek dolu tepsileri getirdiler. Bu arada, küçük zil sesleri duyuldu ve evin yanında bir fayton daha durdu. Kürklere sarınmış bir kadın, arkasından da genç bir erkek ve iki oda hizmetçisi içeri girdi. Bayan, paltosunu çıkardı ve güler yüzle Hortense'a döndü. Fransızlar. Çok memnun oldum. dedi ve biraz sustuktan sonra ekledi Majesteleri, ben sizi tanıyorum. Hortense, Çıkarmakta zorlanıyorum madam, diyerek kendini beğenmiş bir edayla başını kaldırdı. O halde, kendimi tanıtayım, dedi yeni gelen bayan. Hastalık derecesinde şişmandı ve nefes almakta zorlanıyordu. Biraz şişkin, solgun yüzü ciddi bir hastalığı olduğunu gösteriyordu. Ama gözlerinde derin ve kışkırtıcı bir parıltı vardı. Ben Anna Luise Germeine de Stael Holstein'ım. Belki ismim size bir şeyler hatırlatır... Bu da... arkadaşım ve sekreterim Albert de Rocca, diye tanıttı arkasında duran genç adamı. Hortense bir adım geriledi. Karşısında, Avrupa'nın en iyi kadın yazarlarından biri, Napolyon'un cesur ve hırslı düşmanı duruyordu. Uzun yıllar önce Napolyon onu Paris'ten sınırdışı etmişti. Bu karşılaşmadan dolayı büyük bir heyecan içindeyim, dedi buz gibi bir sesle eski Hollanda Kraliçesi. Sizin Almanya hakkındaki kitabınız ve özellikle Corrine'in aşk ve acıları, defalarca yüreğimi hoplattı. Hortense'ın sesi biraz yumuşadı ve birden duyguları değişti. Madame de Stael'ın romanındaki, toplumsal önyargılarla eşitsiz bir savaşa giren son derece yetenekli bir kadının heyecan verici ve zekice tasvir edilmiş mutsuz kaderi, Hortense'a kendi yaşadıklarını anımsatıyordu. Kocasının yokluğunda, yakışıklı Stallmeister Prens Flahaut'nun çocuğunu doğurduğunda, o da zor bir savaşa girmişti. Eğer İmparator'un müdahalesi olmasaydı, saray çevresindeki kadın ve erkeklerin dedikodularının, onun yaşamını karartması işten değildi. İmparator'un sadece bir bakışı küfürleri susturdu ve iktidarsız Kont Morny'ye, Louis Bonaparte'ın kabul etmek istemediği çocuğu evlatlık edinmesini emretti. Louis Bonaparte'ın, bıktığı karısından boşanmak için yalvarmaları ise işe yaramadı. Ama kısa bir süre sonra Hortense başka düşüncelere daldı ve Madame de Stael'ın yeteneğine saygı duyma ihtimali tam doğmak üzereyken, yeniden sulara kapıldı. Finans kralı Necker'in şu kızı nasıl olur da onun üvey babası için ‘azılı karşıdevrimci' deme cüretinde bulunurdu. Rusya'da, İsveç'te ve İngiltere'de gezginlik yapıp Napolyon'u rezil eden, onun bütün hareketlerini yargılayarak despotizmine karşı mücadele çağrısı yapan bu kadın değil miydi. Hortense'ın içini kin ve öfke kapladı. Siz madame, dedi iğneleyici bir şekilde, yanlış hatırlamıyorsam, bu yıllar boyunca koruma ve himaye bulmak için dolaştınız. Kendim için değil, Fransa için, majesteleri. Bir gece geç saatlerde, başkan Fouché'nin işgüzar polisleri beni Paris'in dışına çıkardıkları günden itibaren, ben gerçekten birçok ilginç insan ve ülke görme imkânı yakaladım. Aslında duyduğum kadarıyla, majesteleri siz de, son yıllarda oldukça fazla yolculuk yapmışsınız... Biri ihtiyarlamaya yüz tutmuş ve hasta ama zeki diğeri ise henüz çiçek tazeliğinde, sağlık dolu bu iki kadın, soğuk bir şekilde birbirlerini selamlayıp, meyhanenin farklı köşelerine doğru uzaklaştılar. Çocuklar sütlerini içti ve hizmetçiler, efendilerini yola hazırlamaya başladılar. Hortense, büyük şöminenin yanında geniş bir sandalyede oturan yazara bir kez daha baktı. Genç adam, bir kadeh şarap doldurdu ve Germaine'ın iri, biraz kaba ama zeki ve güzel yüzüne şefkat ve sevgiyle bakarak ona uzattı. Aralarında büyük yaş farkı bulunan bu iki insan arasındaki ilişkinin niteliği Hortense'ın gözünden kaçmadı. ‘Bu adam onu seviyor, hem de nasıl seviyor.' diye düşündü şaşırarak ve elinde olmadan kıskanarak. Bakışı, Madame de Stael'ın vücudunu taradı ve uzun süre ellerinin üzerinde çakılı kaldı. Madame de Stael'ın elleri, küçük, zarif, bununla birlikte güçlüydü. Hizmetçiler, üstleri örtülmüş soylu çocukları evden çıkardıklarında ve uzaklarda atların nal sesleri, tekerleklerin tıngırtısı kaybolduğunda Madame de Stael yanındaki adamla konuşmaya başladı. Bu adam onun kocasıydı ama bunu herkesten gizliyorlardı. Germaine böyle istemişti Mutluluğunu insanların dedikodularıyla zehirlemek istemiyordu. Albert de Rocca, karısından çok daha gençti. Yedi yıl önce onu, İspanya seferinden ağır yaralı olarak Cenevre'ye getirmişler ve Madame de Stael'ın şefkatine emanet etmişlerdi. O da sınırsız sadakatiyle Germaine'i kendisine hayran bıraktı. Germaine'in kalbi böyle bir sadakate öyle susamıştı ki. Daha önce sevdiği, zeki ve dalkavuk Prens Louis de Narbonne, yetenekli bir şan şöhret düşkünü Benjamin Constant, karaktersiz İtalyan şair Monti, hepsi ona ihanet etmişti ve sadece ondaki kadını değil, ondaki insanı kırmışlardı. Albert de Rocca, Germaine'in yeteneğine ve şöhretine vurulmadı, onu her şeyiyle sevdi. Ama o, artık hastaydı ve hayal kırıklığı yaşıyordu. Germaine'in bağlanmaya müsait kadın ruhu, Albert'le en sonunda huzuru ve mutluluğu buldu. Napolyon'un üvey kızıyla karşılaşmak, duygulu yazarı heyecanlandırdı. Napolyon'un despotizmi onda her zaman derin bir öfke uyandırmıştı. Şimdi, Mont Blanc'ın altında sessiz bir dağ evinde, Albert'e, İmparator'la tanışmasını ve uğradığı hayal kırıklığını anlatıyordu. İtiraf etmek gerekiyor ki, diye konuşuyordu sessizce, ben de, onun içindeki despotu hemen göremedim ve onun 1789'un evladı olduğunu ve devrimin en güzel ideallerini gerçekleştireceğini umuyordum. Onun haris bir şöhret düşkünü olduğunu fark edemedim. Ruhsuzluk ve özellikleri. kabalık Ama çekici becerebiliyor. bir İşte insan onun olmayı temel da Evet, tehlikeli bir komedyen. Bonaparte dürüst olduğu zaman ve geçitlerde, diplomatların karşısında takındığı yapmacık tavırları takınmadığı zaman, kendisi gibi bir insanın, milyonlarca insanın hayatına tükürdüğünü itiraf ediyor... Benim gibi Rousseau ve Voltaire değil İncil'i okuyan, katı prensip sahibi annem, her zaman, intikam almaktan bahsederdi. Şimdi, ne mutlu dünyaya ki milyonlarca insan, İmparator'un üzerine tükürüyor. Gerçekten öyle mi, sevgilim. diye başını salladı Albert. Korkarım ki, şimdi de bazı insanlar, ‘yüce imparator, Fransa'ya ün kazandıran şerefli kumandan, halkın şefkatli babası' hakkında destanlar uyduruyor. Hayır, hayır. İnsan hakları üzerine, devrime sadık kalacağına ant içen Bonaparte, Fransa'yı bir kışlaya çevirdi, diye cevap verdi Germaine. Nefes alıp verişi ağırlaşmıştı. Napolyon hakkında konuşmak onu her zaman heyecanlandırıyordu. Ben bu adamdan nefret ediyorum. O, çağımızın kötülüğü. Onu unutalım. Artık uzak bir adada, Napolyon artık hiç kimse için tehlikeli değil. Ama yine de, Madame de Stael, eski İmparator hakkında düşünmekten kendisini alamıyordu. Napolyon henüz konsolosken, bazen etrafındaki insanların fikir ve itirazlarını dinlerdi. Ama bu despot, bütün Fransa'yı avucunun içine almayı başardığında, onun sözlerini bir yankı gibi tekrarlayan, iradesine ateşlice hizmet edenlere tahammül ediyordu sadece. Onun sarayında her tür ikiyüzlüyü ve solucanı bulabilirdin. Fouché, gerçekten, en kötülerinden değildi. Germaine birden, güzel ellerini kaldırdı ve mecalsizce dizlerinin üzerine bıraktı. Fenalaştınız mı, sevgilim. Yorgunsunuz. Lütfen sakinleşin, diye irkildi Albert. Bir şeyim yok, sevgilim. Anılar geldi gözümün önüne. Anılar bizi hem daha gençleştiriyor, hem daha yaşlandırıyor. Bir seferinde, Napolyon'a, onun için hangi kadının en iyisi olduğunu sordum. ‘Bana en fazla asker doğuran' diye cevap verdi hiç düşünmeden. Bir başka seferinde ise askerler için kapana takılan yem et dedi. Hayır, gelecekte bu adamın adının nefretten başka bir duyguyla anılacağına inanmıyorum. Bu adamın, tarih sahnesine, izleyici karşısına çıkabileceğini zannetmiyorum. Maalesef, Sezarizm sahte parıltısıyla hâlâ birçok Fransız'ın yüreğini hoplatıyor. Evet, bu doğru, diye kabul etti Germaine de Stael. Taptığım devrimin temel amacı, halkın politik ve manevi özgürlüğe kavuşmasıdır. Birtakım insanların suçlarının devrimi lekelediği doğru. Ama buna rağmen daha önce Fransa'da, insan ruhunun bu denli yüce yönleri hiçbir zaman ortaya çıkmamıştı. Eşsiz kahramanlık, kendini çoğunluğun mutluluğu için feda etme, şevk, devrimci seferlerden başka bir yerde bulunabilir mi. Ama şimdi, Napolyon'un diktatörlüğünden sonra, Restorasyon'un iğrençliğini görüyoruz. İktidarın keyfiliği, ‘soyağacından' başka hiçbir şerefli özelliği olmayan aristokrasi, hiçbir hakka sahip olmayan cahil halk, basit bir mekanizmaya indirgenen ordu, sansürlü basın, tam bir özgürlük yoksunluğu. Polis ajanları ve yalandan başka hiçbir şey yok. Bourbonlar büyük bir zevkle, beni, yazarı, bu onlara kaça mal olursa olsun, sadece ve sadece yarattıkları karanlığı yüceltmem için satın alırlardı. Ama daha hiç kimse benim kalemimi satın almayı başaramamıştır. Madame de Stael, ağır bir şekilde arkasına yaslandı ve yüzü sarardı. Nefes alması zorlaşmıştı. Albert atladı ve biraz yan tarafta, duvarın yanındaki bir bankta oturan oda hizmetçilerini çağırdı. Madame fenalaştı, su. Germaine'ın elbisesinin korsesini açtı ve şakaklarına sirkeye batırılmış ipek bir bez koydu. Germaine gülümsemeye çalıştı. Gözleri, göz çukurlarına kaçmıştı ve hafiften bulanık bakıyordu, sesi titriyordu. Coppet'ye geri dönelim mi. Paris'in tantanası size yorucu gelecek... diye sordu Albert. Hayır, hayır, Paris'e gidiyoruz, diye cevap verdi kararlı bir şekilde Germaine. Hortense Bonaparte, Fransa sınırını geride bırakmış, sarsılan faytonuyla aşağı İsviçre göllerine doğru iniyordu. Pencereden görünen muhteşem dağ manzaralarına hüzünle baktı. Calvin'in, insanlara Tanrı korkusunu benimsettiği, katı geleneklere bağlı olarak ve çalışkan bir şekilde yaşamayı öğütlediği, sütlü sığırların ve saat atölyelerinin bu küçük ülkesinde yaşamayı hiç de istemiyordu. Tüm düşüncesi tahttan indirilmiş İmparator'da yoğunlaşmıştı. Daha iyi bir geleceğin garantisi sadece ve sadece İmparator'daydı. Hortense geçmişi özlemle anıyor, onun yeniden tahta çıkışını bekliyordu. Ama hayalleri gerçekleşmiyordu (bu sık sık başına gelirdi). *** ... Aradan dört yıl geçmişti. Ve işte Turgay kantonuna onun en çok korktuğu haber ulaştı Eski Fransa İmparatoru General Napolyon Bonaparte, St. Helene adasında ölmüştü. Bizim için her şey bitti, diye fısıldadı, gözlerinde yaşlarla Hortense. Ancak ertesi gün, çalışma odasından çıkarak misafir odasına geçti. Kraliçe göründüğünde – Arenenberg Sarayı'nda Hortense'ı öyle yüceltiyorlardı– bütün yakınları ayağa kalktı. Uzun boylu, cılız, on üç yaşında bir bacaksız olan Louis-Napolyon, annesine yaklaşan ilk insan oldu. Eğitmeni, Jakoben diktatörlüğünün en korkusuz temsilcilerinden ve devrime sonuna dek sadık kalanlardan biri olan, Robespierre'in yoldaşı Philippe Leba'nın oğlu Mösyö Leba, onunla birlikteydi. Hortense'ın en çok sevdiği oğlunun arkasından, onun on yaşındaki kardeşi Kont Charles-Auguste-Joseph Morny yürüyordu. Morny, yuvarlak yüzünde alaycı bir ifade olan şişman bir çocuktu. Kolunda yas işareti bulunan şık askeri ceketinden az önce altın bir düğme koparmıştı ve minik, sağlıklı dişleriyle gizlice, onun sertliğini yokluyordu. Hortense'ın küçük oğlunun eğitmeni, İmparator'un ateşli sempatizanı, eski subay, çocuğun yaramazlıklarına şaşkınlıkla baktı ama onu engellemek için artık çok geçti. Hollanda eski kraliçesinin elbisesindeki siyah şeritlerin aynıları kendi elbisesinde de olan Marie Derouque, çocuğun arkasından yürüyordu. Onun küçük, oynak bulanık gözleri, etraftaki her şeyi dikkatlice inceliyordu. Kendisini himayesi altına alan bu kadına yaklaşırken, yüzüne hüzünlü bir ifade vermeye çalıştı ve gözkapaklarını indirdi. Fransa'nın başına büyük bir felaket geldi. İmparator öldü. Bir yıl boyunca evimiz yasa boğulacak, dedi acılı ve kısık bir sesle Hortense ve Napolyon'un portresine teatral bir jestle, siyah muare şeritlerle örülmüş bir defne çelengi astı. Hortense'e en son başsağlığı dileyen, yirmi sekiz yaşındaki genç arkeolog, Philippe Leba oldu. İmparator gerçek bir devrimciydi, dedi Hortense ona, karşısında duran kişinin 9 Thermidor'da ölen bir jakobenin oğlu olduğunu hesaba katarak. Philippe Leba bir şey demeden eğildi çünkü Hortense'ın su götürmez saçmalamasına, böyle bir anda itiraz ederek tartışma başlatmak istemiyordu. Katı bir cumhuriyetçiydi ve hayatını bilime adamak istiyordu. Odasında, babasının silueti ve annesinin mütevazı suluboya portresinin yanı sıra Ropespierre ve Marat'nın resimleri vardı. Duvarda en fazla, Antik Yunan dönemini anlatan gravürlere yer verilmişti. Philippe Leba, karşıdevrimcilerin, devrimi sırtından hançerleyen komplolarının hemen öncesinde doğmuştu. 9 Thermidor'da jakobenler kesin olarak yenilgiye uğrayınca, babası Valiliğin penceresinden kendisini atmıştı. 10 Thermidor'da, Leba'nın cesedi Grev Meydanı'nda giyotinin altına yatırılarak kafası uçuruldu. Küçük Philippe, annesiyle birlikte birkaç ay hapishanede kaldı. Leba'nın dul karısı ile aynı zamanda Robespierre'in nişanlısı olan kızkardeşi Elenaor'un kaderinde sonsuz acılarla boğuşmak vardı. Ama tüm dostlarını ve yakınlarını kaybeden bu iki kadın, sorgu sırasında boyun eğmedi. Elizabeth Leba, serbest bırakıldıktan sonra, çocuğuyla bir başına kaldı ve korkunç bir yoksullukla yüzyüze geldi. Hiçbir işten tiksinmeden çalışarak ekmek parasını kazanıyordu. 1831 yılında, ölen kocasının kardeşiyle evlendi ve çocuğunun hayatı biraz olsun garanti altına girdi. Anne, Philippe'e, daha küçük yaştayken ‘Carmagnole' ve ‘Marseillaise'i söylemeyi öğretmiş babasının yazılarını, Robespierre, Saint-Just ve Couton'un konuşmalarını okumuştu. Ama yine de, oğul, devrimci olmadı. Eski Yunanca ve Latince öğrendi, arkeolojiye merak saldı. Philippe, insanlığın uzak geçmişini sığınak gibi görüyor, huzuru orada arıyordu. Şimdiki zaman, onu, sığınılacak bir yer bulamayacağı, sonsuz bir fırtına gibi korkutuyordu. Çoğu geceler korkunç kâbuslar görüyordu. Annesi ve Eleonar'dan defalarca dinlediği dehşet sahneleri, rüyasında gözlerinin önüne geliyordu. Paris Valiliğinin yarı aydınlanmış salonu hayalinde tekrar tekrar canlanıyordu Robespierre, gecikmiş çağrıyı dikte ediyor. Babası Philippe Leba, pencerenin yanında duruyor. İri damlalı yaz yağmuru başlıyor. Meşaleler sönüyor birer birer. Robespierre'e sadık kalan az sayıdaki devrimci de dağılıyor. Aniden kapılar açılıyor. Komplocular içeri dalıyor... Jakobenin oğlu uyanıyor ve buz gibi soğuk düşüncelere dalmış halde uzun süre oturuyordu. Ona öyle geliyordu ki, daha sonra olan her şeyi hatırlıyor Hapishaneyi, sefaleti, annesinin yaşadığı aşağılamaları. Hayır, tüm bunlardan uzak durmalıydı. Leba Platon ve Sokrates okuyor yok olmuş uygarlıkların sonsuz bilgeliğiyle sarhoş oluyordu. Ama annesinin ve amcasının evinde geçmiş devrimin fikirleri yaşatılıyordu. Philippe, o evi ziyaret ettiğinde, yine, insan hakları, yüce fikirlere, ÖzgürlükEşitlik-Kardeşlik hayallerine kapılıyor ve o zaman Louis-Napolyon'la ilgilenirken, artan bir heyecanla ona, dünyayı değiştiren Büyük Fransız Devrimi'ni, insanlar arasındaki eşitsizliği, bugün Fransa'yı yönetenlerin kanunsuzluğunu anlatıyordu. Öğrencisi zıplayarak bağırıyordu Ben cumhuriyetçiyim, haksızlığa ve sefalete karşı mücadele edeceğim. Louis-Napolyon'la, Leba'nın dışında Başrahip Bertrant ilgileniyordu. Bertrant, Katolik inancın dogmalarında, her tür kötü alışkanlığı teşvik etme hakkını bulan insanlardan biriydi. Eğer günah olmasaydı kiliseye iş kalmazdı diyordu bazen bu hoşgörülü prelat[23] ve fazla düşünceyle ne kendisini ne de öğrencisini yoruyordu. Eski Kraliçe Hortense'ın sarayının yükseldiği Bodensee gölü kıyısında, hayat, her tür altüst oluş ve pürüzden yoksun görünüyordu. Ama Hortense oğullarına, Fransız grameri ve edebiyatı dersleri verirken, onlara yolculuğu ve macerayı sevdirmeye çalışıyordu. Her zaman sakin görünen gölün, oğullarımın kendilerine güvenlerini yok etmesinden korkuyorum, diye anlatıyordu Marie Derouque'a. Günümüz şartlarında, Bonaparte ailesinin, kendine güveni olmayan bir temsilcisi için ne kariyer, ne de hayat hakkı var. Benim oğlum, amcası gibi komutan olmalı. Louis Bonaparte annesinin doğrultusunda askerlik mesleğini İsviçre'de topçu birliğinde yüzbaşı oldu. isteği seçti, Daha sonra annesi onu yolculuğa gönderdi. Sevgili oğlum, sizi, amcanız gibi komutan, fatih, mücadeleci ve galip olarak görmek istiyorum, diyen Hortense ‘imparator'u da eklemek istiyordu ama hayalini dile getirmekten korktu, çünkü kadere karışmakla ilgili batıl inançları vardı. 1830-1831 yıllarında Louis Bonaparte, ağabeyi Napolyon-Louis'yle birlikte, iktidarı Roma Papası'nın elinden almak isteyen İtalyan Ciro Menotti'nin komplosunda yer aldı. Komplocular, yenilgiye uğradı. Olaydan kısa bir süre sonra Napolyon-Louis öldü. Louis Bonaparte ise bir İngiliz pasaportuyla Fransa'ya kaçmayı başardı. Oradan derhal sınırdışı edildi. İmparator Napolyon'un öz oğlu Prens Reichstadt ölünce, Hortense sevincini gizleyemedi. Napolyon ailesinin tek varisi ve temsilcisi artık kendi oğlu Louis-Napolyon Bonaparte'tı. Louis-Napolyon, kendini beğenmiş annesi ve az sayıdaki sempatizanın desteğiyle, basın yoluyla, Fransız tahtı üzerinde hak iddia etti. Onun ruhunda, keyfi yönetime karşı nefret tohumları ekmeye çalışan Philippe Leba'nın dersleri çoktan unutulmuştu. Eğer Ren deniz olsaydı, diye yazıyordu Napolyon'un yeğeni, eğer iyilik, insan faaliyeti için tek uyaran olsaydı, eğer kahramanlıklar, iktidara giden yolu yakınlaştırsaydı ben cumhuriyet için mücadele ederdim... Ama yaşamın akışı, diye devam ediyordu, tamamen farklı ve bundan dolayı, cumhuriyetin prensiplerini gerçekleştirecek olan monarşik yönetim şekli daha iyi bir tercih. Halk, yasama organı, imparator İşte devleti yönetmesi gereken üç eşit güç... Bu güçler arasında uyum hakim olduğu zaman ülke mutlu olacak... O, daha uygun bir varis, dedi Hortense. Bu arada Marie Derouque artık genç bir kız olmuştu. Kızıl saç buklelerinin çevrelediği dar yüzünde tilkice bir ifade vardı. İnce dudakları, çocukluğunda olduğu gibi orağı anımsatıyordu gözleri nadiren doğrudan bakıyordu, sanki özenle saklaması gereken düşünceleri elevermekten korkuyordu. O yüzden de Marie'ye ‘Tilkicik' lakabını taktılar. Yarı kapalı gözleriyle etrafındaki her şeyi inceleyen içine kapanık kız, birçok sırrının yanı sıra, Napolyon'un tahtı için hak iddia eden adama karşı duyduğu büyük aşkı da gizliyordu. Sadece Hortense bu kızın oğluna karşı duyduğu karşılıksız aşkı tahmin edebiliyordu. Louis Bonaparte gibi, kaderin yükümlendirdiği genç bir adam için evlilik, yükseklere götüren bir basamak olmalı ve ciddi politik ve stratejik hesaplara uymalı, dedi bir seferinde Hortense ona çekinerek. O, kendisine ait değil, o bütün millete, bütün halka, belki de bütün dünyaya ait. Ama majestelerinin annesi, servetini kaybetmiş ve rejim tarafından takip edilen, Vikontun dul karısı değil miydi. diye patladı, her zaman kendisine hâkim olan Derouque. Louis Napolyon, Hollanda Kralı ve Kraliçesi'nin oğlu ve Fransa İmparatoru'nun yeğeni, diye cevap verdi sakin hatta biraz da acımayla Hortense. Ama kalbe gelince, onun kendi kanunları ve hakları var. İnsan, unvanlardan ve politik zincirlerden bağımsız olarak sevebilir. Ben kendim bunu yaşadım. Louis-Napolyon, kadınları fark etmiyor, o sadece bir arzuyla yanıp tutuşuyor, sadece bir amacı var, –iktidar, demek istiyordu Tilkicik ama cesaret edemedi ve küçük dişleriyle ince dudağını ısırdı. Paris'te, Bourbonların Kraliyet hükümeti, iktidar üzerinde hak iddia eden bu genç adamı ciddiye almıyordu. Ama birtakım politik hesaplarla, cumhuriyetçi olan Lafayette, Armand Carrel ve yazar Chateaubriand onu, sanki sırf dürüst ve milliyetçi olduğu için yüceltiyorlar Bonaparte'ın ismini kullanarak var olan düzeni yıkacaklarına güveniyorlardı. O yüzden tüm konuşmalarında ve yazılarında, sürekli Louis Bonaparte'tan söz ediyorlardı. Louis-Napolyon, 1836 yılında, adına güvenerek iktidarı ele geçirme girişiminde bulundu. Bu olay Strasbourg'da oldu. Bonaparte komplosunu başlarındaki topçu alay komutanı Vaudrait ile birkaç subay organize ettiler. Bir sonbahar akşamı, geç saatlerde Louis şehre geldi. Üzerinde, bir zamanlar İmparator'un giydiği elbiseye benzeyen askeri üniforma ve geleneksel üçgen şapka vardı. Ama Hortense'ın şansızlığına bakın ki, oğlunun dış görünüşünde, amcasını andırır hiçbir özellik yoktu. İmparator kısa boylu ve tıknazdı, varisi ise uzun boylu ve kambur. Askerler kışlanın önünde duruyor ve heyecanlı heyecanlı konuşuyorlardı. Vaudrait, Fransa'da ihtilal yapıldığını, Kral'ın tahttan düştüğünü ve iktidarın, yüce Napolyon'un yasal varisine verileceğini ilan etti. Önceden kararlaştırıldığı gibi birkaç asker bağırdı Yaşasın İmparator. Komplocu subaylar bu sözlere eşlik ettiler. Etkileyici görünmek için boşuna uğraşan, anemik ve nevrastenik Louis-Napolyon, kendisini sadece çok kısa bir süre için imparator hissetti. Askerleri satın alınamayan ve subayları hükümete sadık kalan bir başka alayda, komplocular destek görmedi. Aynı gece Louis-Napolyon, grubu ve gayretkeş Albay Vaudrait tutuklandılar. Komploda yer alanlar mahkemeye teslim edildi. Ama mahkeme hiçbir zaman görülmedi. Çünkü en büyük suçlu Louis-Napolyon, verdiği pişmanlık dilekçesiyle işlediği suçtan dolayı kendisini öylesine aşağılayarak Kral'dan af diledi ve hükümetin yüce gönüllülüğünü ve merhametini öylesine övdü ki Louis-Philippe onu affetti ve serbest bıraktı. Ve şansız iktidar talibi, soluğu Amerika'da aldı. Hortense, kıyısındaki 1837 yılında Bodensee gölü sarayında ağır bir hastalığa yakalandı. Marie Derouque, meçhul bir hastalığın yiyip bitirdiği hastanın başında gece gündüz duruyordu. Bu hastalık döneminde, eski kraliçe, ona, sadece çok miktarda mücevheri değil aynı zamanda ailenin bütün kutsal eşyalarını emanet etti ve onları gözü gibi korumasını vasiyet etti. Benim küçük oğlum Joseph Morny, gerçek bir burjuva oldu. Ona küçük bir gelir bırakıyorum. Maalesef onda asalet yok. O, planter[24] dedeme benziyor. Dedem gerçek bir işadamıydı. Louis-Napolyon zayıf karakterli ve her başarısızlıkta paniğe kapılıyor. Ama I. Napolyon'un yıldızı henüz sönmüş değil inanıyorum ki, hanedanlığın varlığını sürdürmek bizim kaderimiz. Üvey babam için deha ve başarı gerekliydi ama Louis-Napolyon için, amcasının başarılarını halkın zihninde canlandırması yeterli. Sen, Marie, Bonaparte Pantheonu'nun koruyucusu, tapınağımızın rahibesi olacaksın. Her şeyden çok değer verdiğim şeyleri sana bırakıyorum. Tüm bunları, imparator olduktan sonra Louis'ye vereceksin. Şimdilik ise, yalnızca İmparator'un ruhuna saygı duyanların bu tapınağa girmelerine izin ver. Louis-Napolyon, Amerika'dan döndüğünde, annesini ölüm döşeğinde buldu. Fransız hükümetinin isteği üzerine hemen İsviçre'yi terk edip Londra'ya yerleşmek zorunda kaldı. Marie Derouque, Arenenburg'u sonsuza dek terk ederek Paris'e yerleşti, St. Germain'de kendine kocaman bir ev aldı. Burada, Tanrısı I. Napolyon olan bir tapınak kurdu. Marie, Bonapartizmin ve bizzat Louis-Napolyon'un fikirlerini yayma misyonunu kutsal bir bağlılıkla yerine getiriyordu. Putunun ateşli sempatizanlarından biri olan Philippe Predot'yla evlendi. Marie'nin kocası çok zengin ve gösteriş meraklısıydı. I. Napolyon'a o kadar sadıktı ki, söylendiğine göre, rüyasında bile Yaşasın İmparator. diye bağırıyordu. Yumuşak karakterliydi, Marie kendisine bundan daha iyi bir koca bulamayacağını düşünmekteydi. Her ikisi de, zenginliklerini ve Louis-Napolyon'u yüceltme çabalarını birleştirdiler. *** Bu sabah St. Germain'deki villada kurulan tapınağın mihrabında derin bir sessizlik vardı. Marie Derouque-Predot, uzun süredir İmparator'un mermer heykelinin yanıbaşında oturmaktaydı. Kapı birden sessizce açıldı ve orta boylu, şık bir pardesü ve açık renk bir ceket giymiş bir erkek göründü. O, siz, prensim. diye irkildi Marie. Kırmızı yanaklı besili Kont Joseph Morny, küçük, ağır vücudundan beklenmeyen bir zarafetle ev sahibesini selamladı. Arenenberg'deki mutlu yıllarda olduğu gibi bana sadece Joseph demenizi sizden defalarca rica ettim. Saçlarınızı nasıl da çekerdim. Siz ise, ağlamak üzere olsanız bile asla şikayet etmezdiniz. Hatırlıyor musunuz. Marie, taş gibi bir karakteriniz vardı. Maalesef, ne bende ne de Louis-Napolyon'da böyle bir özellik sözkonusu. Kont Morny etrafına bakındı. Bak sen, bu bir pantheon. Burada abimin bütün atalarının sadece hayattaki halleri değil, öldükten sonraki hallerinin de cisimleştiğini görüyorum... Sevgili Marie, çıkalım buradan, burası mezar küfü kokuyor. Gerçekten de vitrinlerden birinde, ölen Bonaparte'ların yüzlerinden alınmış alçı masklar vardı. Napolyon'un gözleri kapalı beyaz yüzü, gerçek dışı olacak kadar küçük, zavallı ve hüzünlüydü. Duvarın, vitrinden kalan üst kısmında, tabutlar içindeki erkek ve kadınları gösteren tablolar koleksiyonu bulunuyordu. Evet, hiç de neşeli olmayan bir uyarı, diye mırıldandı artık sinirlenen Joseph Morny. Bu manzara iştahımı bile kaçırır. Ama ben gerçek bir Epikürcü olarak, hüznü bir an önce iyi bir şarapla boğmaya çalışacağım. Joseph, sizi bir yıldan fazla bir süredir görmüyorum. Oysa hiç değişmemişsiniz. Ölümünden sonra bile bizden çaba isteyenlere karşı daha ciddi ve saygılı olmamışsınız, dedi memnuniyetsizlikle ev sahibesi, mihraptan çıkıp, aydınlanmış, geniş misafir odasına geçtiklerinde. Marie, mümin olmayanları burada kabul ediyordu. Sevgili Marie, unutmayın ki, benim damarlarımda Bonaparte kanı akmıyor. Ben sadece iyi bir burjuvayım. Büyük bir şeker fabrikası kurdum ve başlangıçta da iyi kazanıyordum ama şimdi işler kötü gidiyor. Borsa spekülasyonları da bana yeterince para getirmiyor kaderimi tesadüfler belirliyor hisseler ise pire gibi bir aşağı bir yukarı zıplıyor. Joseph, eğer anneniz bu halinizi görseydi, şeker fabrikası sahibi olduğunuzu ve kendinizi bir plebe yakışır tarzda ifade ettiğinizi görseydi kederden ölürdü. Sevgili Marie, tekrar ediyorum, ben bir burjuvayım ve prens olmama rağmen bulunduğum konumu iyi temsil ediyorum. Ama hatırlamanızı rica ederim sizin ölesiye taptığınız, imparatorun prensleri ve vikontları çok daha kaba bir şekilde kendilerini ifade ediyorlardı. Çünkü onların askeri üniformaları ve unvanlarının içinde, daha düne kadar tüccarlık yapmış olanlar, köylerden gelen askerler ve başkentin basit insanları vardı. Joseph, siz daima olmuşsunuzdur. neşeli ve şakacı Bizim saygın ağbicik, ikinci Napolyon'dan ne haber. İkinci değil, üçüncü. Hep karıştırıyorsunuz. İkinci Napolyon, şu iğrenç cellat Metternich'in prens unvanına layık gördüğü, küçük Roma Kralı Reichstadt olmalıydı. Marie koltuktan kalktı ve kızgın bir halde, misafir odasının yumuşak halısında dolaşmaya başladı. Sonra Joseph'in yanına giderek, çok kısık bir sesle, neredeyse dudaklarını kıpırdatmadan konuştu. Napolyon kartalının resmini, yüce imparatorun armasını, şimdilik göğsünde saklayan bizler, oldukça çok sayıdayız. Biz güçlüyüz ve siz de çok yakında benim gibi, üçüncü Napolyon'a bağlılık yemini edeceksiniz. Biz uyumuyoruz. Ama Marie, yanlış hatırlamıyorsam, diye başladı, misafir odasında kendilerinden başka hiç kimse olmamasına rağmen alaycı bir sesle fısıldayarak, Joseph-Louis, Napolyon, Strasbourg ve Manş kıyısında olmak üzere iki kez, amcasının üniformasını giyerek ve onun üçgen şapkasını kafasına kondurarak, bu anlamsız maskara alayında başarısızlığa uğramamış mıydı. Bir avuç serseriyle darbe yapmak. O, büyük bir gündü. diye bağırdı Marie. Ve aradan beş yıl geçmiş olmasına rağmen her şeyi olduğu gibi hatırlıyorum Erkek elbisesi giymiş kendimi de, Louis-Napolyon tahtı geri alabilmek için Fransız toprağına ayak bastığında serbest bıraktığım eğitilmiş kartalı da. Eğer pislik ayaktakımı ve birkaç asker olmasaydı bizim komplomuz başarıya ulaşacaktı ve iktidar, yeniden meşru sahibinin eline geçecekti. Joseph Morny, küçük masadan bir gazete aldı ve onda ağabeyinin bir yazısı olmasına şaşırdı. Marie, dantel mendilinin ucuyla gözlerini sildi ve sustu. Louis-Napolyon'un, iktidarı ele geçirmek için yaptığı ikinci denemenin fiyaskoyla sonuçlanmasını hatırlamak istemiyordu. Louis-Napolyon, kalabalığa ateş edip bir askeri yaraladığı için tutuklanıp mahkemeye verilmişti. Fransız tahtının zavallı talibinin tutumu bu sefer de onursuzdu. Tir tir titriyor, histerik bir şekilde ağlıyor ve af diliyordu. Mahkemede onu, Fransa'nın en güzel konuşan avukatları savundu. Tutuklanmaktan büyük bir beceriyle kurtulmayı başaran Marie, kocası ve serbest olan diğer komplocular, paraya acımadılar. Jules Favre ve Berryer, Lordlar Kamarası'nda, bir zamanlar Fransa'yı yüceltmiş İmparator'un yeğeninin affedilmesi için çağrıda bulundular. Bu olaydan birkaç ay önce, Krallık Hükümeti, Bonaparte'ın ulusal bir kahraman olarak kabul edilmesine ve kemiklerinin Paris'e getirilip törenle gömülmesine karar vermişti. Diktatör kültü ölmüşken, dinmeye başlamışken canlandı ve yeğeninin yargılanması ülkede karışıklıklar yarattı. Yaptıklarından dolayı pişmanlık gösteren ve Kral Louis-Philippe'e bağlılık yemini eden Louis-Napolyon'a ömür boyu hapis cezası verildi ama hakları elinden alınmadı. Ham Kalesi'ne sevk edildi. Burada son derece ayrıcalıklı koşullarda yaşamını sürdürüyordu. Marie ve arkadaşları yılda birkaç kez kaleye giderek orada uzun süre kalıyorlardı. Arkadaş canlısı ve kibar komutan sayesinde kale, pek hapishaneye benzemiyordu. Louis-Napolyon Bonaparte, büyük bir zevkle ziyaretçi kabul ediyor, jimnastik yapıyor ve yazı yazıyordu. Marie ve diğer Bonapartistlerin para aktardıkları ‘yardımsever' gazeteciler, ‘Ham mahpusu'nun ününü şişirmek için ellerinden geleni yapıyorlardı. Hatta Fransa'da, Louis Bonaparte'ın basit fikirlerinin propagandasını yapan ve onun yoksun olduğu şerefli özelliklerini, acılarını her tür yolla şişiren birkaç gazete çıktı. Louis Bonaparte, iktidarı ele geçirme ve imparator olma fikrinden sonsuza dek vazgeçtiğini ilan etti gazetelerde. Devrimci, cumhuriyetçi olduğunu bildirdi ve ‘sefaletin köklerini kazımak' hakkında birkaç yazı yayınladı. Ona göre sadece, ‘emeğin ödüllendirilmesi tesadüfe ve keyfiyete bağlıdır' fikrini savunan çağdaş eleştirmeye çalışıyordu. ekonomik ilişkileri ... İşçi sınıfı hiçbir mülke sahip değil. Onu mülk sahibi yapmak gerekiyor, diye yazıyordu Louis-Napolyon. Louis Blanc etkisini apaçık gösteren bu satırlar, birçok ünlü sosyalistte, satırların yazarına karşı acıma duygusu uyandırdı. ‘Pas de Calais'nin Yükselişi' gazetesinin redaktörü cumhuriyetçi de George, Louis Bonaparte'ın bir yazısını okuyunca, Ham'a gitmek üzere yola çıktı. Bu olaydan sonra gazetesinde, ünlü mahkûmun yazılarına sürekli yer verdi. Bu yazıların büyük bir kısmı tutarsız düşünceler yığınıydı ve her zaman da ikiyüzlüydü. İmparator'un varisi, işsiz proleterlerin yaşayabileceği çok sayıda çiftlik kurarak sefaletin kökünü kazıyacağını vaat ediyordu. De George, Louis-Napolyon hakkında yazı yazarken her defasında duygusallaşıyor ve şöyle diyordu Ben eminim ki, bundan böyle o, taht üzerinde hak iddia etmeyecek partimizin üyesi ve cumhuriyet savaşçısı olacak. *** Kont Morny, ağabeyinin, gazetedeki, cumhuriyete bağlılık yeminleriyle dolu yazısını birkaç kez okudu. Bu sadece bir örtü, dedi Marie kin dolu bir ifadeyle. Her şey hazır. Altı aya varmadan, özgürlüğüne kavuşacak. Firar, bu sefer şüphesiz başarılı olacak. Kont Morny, dikkatle dinlemeye başladı. Ağabeyini seviyordu ve Louis'nin kurtuluşu, belki de yükselişi düşüncesi onu heyecanlandırdı. Para gerekiyor mu. diye sordu kabaca. Hangi iş olursa olsun, para her zaman gerekli, diye cevap verdi Marie, dişlerinin arasından. Harika, ben bir maceracıyım ve artık çok defalar iflas ettim. Bir macerada daha yer almamın hiçbir sakıncası yok. Bu sefer bizim Louis-Napolyon, imparator gibi değil oduncu gibi giyinecek, diye anlatıyordu fısıldayarak Marie. Güvenilir bir adamla ona aletlerle dolu bir sandık göndereceğiz. Bu konudaki bilgileri öğrenmek onun için eğlenceli. Bu da, halkta, ona karşı sevgi uyandırıyor ve gardiyanların dikkatini azaltıyor. Küçük bir deniz seferi ve sonra da arkadaşlar onu İngiltere'ye geçirecek. Siz kahramansınız, Marie, dedi duygulanarak Joseph. Eğer, yüce amcasından bir Korsikalı ateşliliğini bile almamış olan LouisNapolyon'u, bana tercih etmemiş olsaydınız, ben sizin için, o öylesine nefret ettiğiniz şüpheli spekülasyonlarımla fabrikalarımdan vazgeçerdim. Maalesef, sizin damarlarınızda bir damla bile imparator kanı yok, dedi gülümseyerek Marie ve Kont Morny'yi öğle yemeği için yemek odasına davet etti. Hapis Louis-Napolyon, onun başarılı, hilebaz kardeşi Kont Morny ve Sezarizm fikrinin diğer sempatizanları, yakında tarih sahnesinin görünür yerine çıkacaklardı. Oğlu, az önce çözdüğü bu problemi sabırla annesine anlatıyordu. İlginç, dedi Geneviève, bilim neler düşünmüyor ki... Ama dünyadaki her şeyi bilmelerine rağmen birçok bilimadamı neden yoksulluk içinde yaşıyor. Ben, eskiden, okumanın her zaman zenginlik getirdiğini düşünürdüm. Çorbanın taşmak üzere olduğunu fark ederek hemen ocağa yürüdü. Zenginlik genellikle cahillerin eline düşüyor, dedi, içeri giren Johann Stock. Kalın fanilasını çıkardı ve iş dönüşünde yıkanması için su ve leğenin bulunduğu antreye çıktı. Johann yorgundu ve her zamankinden fazla topallıyordu. Yağmur yağacak, kemiklerim sızlıyor, dedi, güçsüzlüğüne kızarak. Odaya dönünce oğlunun omuzuna şefkatle vurdu ve yıpranmış sandalyeyi masaya doğru çekti. Geneviève, tencereyi ocaktan indirdi ve tabak koydu. Odanın bir köşesinde, çamaşırlar ozona bastırılmıştı. Johann, karısının morarmış şişkin ellerine baktı ve acıyla sordu Hep yıkıyor musun. Kendini zorlamıyor musun. Bugün Bay İvier'nin çamaşırlarını yıkamam gerekiyordu. Oğlumuzu okutuyor ya. Kocasının bakışlarını yakalayınca, ellerini hemen önlüğünün altına sakladı ve yorgunluğunu gizlemeye çalışarak oturdu. Johann hüzünle düşündü. Onun yaşındaki zengin kadınlar çiçek tazeliğindeydi. Oysa Geneviève yaşlı bir elma ağacı gibi kırışmış, kurumuş ve yamulmuştu. Karısına karşı hissettiği acıma duygusunun boğazını sıktığını hissederek tabağı itti ve konuşmaya başladı Bak hanım, daha fazla böyle yaşayamayız. Ben Paris'te kendimi düzeltemeyeceğim. İşim geçici, ‘Adiller Birliği'nde ise birçok şeyin cevabını bulamıyorum. Başka bir yere taşınma seçeneğini düşünmeliyiz. Duyduğuma göre, galiba Brüksel'de benim gibi işsiz terzi sayısı pek fazla değilmiş. Küçük Johann sandalyeden zıpladı ve heyecanla dönmeye başladı. O zaten hep böyle şeylerin hayalini kurardı Yolculuklar ve yabancı diyorlar. Geneviève, hayal kırıklığını saklamaya çalışmadan kocasının yanına oturdu. Johann, neden böyle şeyler düşünüyorsun. Burada benim tanıdıklarım ve sürekli bir gündelik işim var. Çamaşır yıkamayı mı kastediyorsun. diye acıyla gülümsedi kocası. Böyle bile olsa sonuçta bir işim var. Bu işim sayesinde oğlumuz okumuş bir adam olacak. Bakalım, yabancı yerlerde bir çamaşırcının ve bir terzinin oğlunu kabul edecekler mi. Şimdi sen de şöyle veya böyle bir şeyler kazanıyorsun. Kalkmış çingeneler gibi yine dünyayı dolaşmayı düşünüyoruz. Çingeneler mi. Hayır, onların hiç olmazsa bir atları ve arabaları var. Bizim ise sadece bir leğen, kırık kerevet, masa, üç sandalye, biraz yırtık pırtık eşya ve bir de tenceremiz var. Geneviève içtenlikle, ailenin bütün varlığını saydı. Ama Stock ısrar ediyor küçük Johann da annesini yabancı yerlere taşınmaktan korkmaması için ikna etmeye çalışıyordu. Neden bu kadar endişeleniyorsun, Geneviève. diye hayretle sordu Stock. İşçi, patrona göre büyük bir avantaja sahip. Hiçbir şeyi yok ve bu yüzden seyyar olabilir. Kaybedecek hiçbir şeyimiz yok. Geneviève elini savurdu ve kabul etti. Gerçekten, bundan da kötü olamaz ya. Baharın ilk günlerinde Stock ve ailesi, yolcu arabasıyla Brüksel'e gitmek üzere yola çıktı. Arabacı, boynuzla, hareket ettiğini belirten bir ses çıkardı, küçük kapıları kapattı ve atlar, düzgün yolun üzerinde sınıra doğru koşmaya başladı. Stock, pencereden bakmaktan bıkınca, kabı kararmış dar bir kitapçık çıkardı, oğluyla karısına okumaya başladı Daha sekizinci yüzyıldaki tarih kitaplarında Bruocsella adında küçük bir kasabadan söz edilir. Kasaba, Birinci Otto'nun kızkardeşi Herberga'nın drahoması olarak kocası Hizelbert Lotaringski'ye verilmiş. 1251 yılından 1259 yılına kadar yönetimde kalan Birinci Johann döneminden başlayarak Bruocsella, yavaş yavaş bir başkente dönüşmeye başlamış ve Luven şehri önemini kaybetmiş. Önceliklerini patricilere veya prenslere karşı hırsla savunan vatandaşların birçok silahlı çatışmasından, kanlı savaşlardan sonra 1355 yılında Brüksel, Dük Cesur Philippe'in karısı Prenses Flandre'nin olmuş. 1430 yılında, Burgonya hanedanından Dük Philippe, başkenti Brüksel olan Brabant topraklarının yönetimini ele almış. Onun torunu Marie'nın döneminde ise şehir Habsburg'ların yönetimine girmiş. Bu prenslerin, halka yeminlerle verdikleri sözleri çiğnemesi ayaklanmalara yol açmış. Geneviève iç çekti ve kocasının sözünü kesti Nereye baksan hep aynı şeyleri görüyorsun. Halka zulmediyorlar ve o da dayanamayıp ayaklanacak onu tavuk gibi kesecekler ve her şey yeniden aynı şekilde başlayacak. Johann okumaya devam etti V. Karl, Brüksel'i, Niderland'ın başkenti yapmış. Şehir, saray hayatının cafcafıyla dolup taşmış. V. Karl'ın oğlu İkinci Fhilippe'nin döneminde Brüksel, sahnesi olmuş. Niderland Devriminin Baba, hiç yoksulların olmadığı bir dönem olmuş mu. diye sordu küçük Johann. Hayır, şekerim, diye gülümsedi Stock, hatırladığım kadarıyla böyle bir dönem olmamış. Ama olacak. Devam et, diye rica etti Geneviève ve Stock bıraktığı yerden okumaya devam etti Bu kana susamış despot İkinci Philippe'nin tiranlığı korkunçmuş. Masum insanların dinsel sapkınlıkla suçlanarak meydanlarda yakılan ateşlere atıldığı bir engizisyon yerleştirmiş ülkeye. 1566 yılı başında, Niderland'da, ‘Orta Halli Asilzadeler Birliği' kurulmuş. Bu insanlar, din özgürlüğünü İspanya hükümetinin saldırılarına karşı savunmaya ant içmişler. İspanyol yönetici Margarita Parmska'nın gözünde itibar kazanan, tanınmış ve zengin Niderlandlılardan biri, Barlemon, birliğin üyelerine, ‘Gezi' adını vermiş. Bu, halkla birlikte ayaklananları incitmemiş, bilakis kaynaştırmış. Geziler, dilencilik yapan rahipler gibi kül rengi elbiseler giymeye başlamışlar ve göğüslerine, garip bir rozet takıyorlarmış –üzerinde iki uzatılmış el ve torba olan gezi pfeningi– sonra İspanyol zulmüne karşı ayaklanan halkın başına geçmişler. Acımasız Dük Alba, ayaklanmayı bastırmak ve önderleri öldürmek için Niderland'a gönderilmiş. Ama isyancılarla başa çıkmak için gösterdiği tüm çabalar boşa gitmiş... Deniz gezi'leri, İspanya filosuna ve kıyıya yerleşmiş olan ‘ıslah edici' birliklere saldırmışlar. Geziler 1572 yılında Bril şehrini ele geçirmişler ve yavaş yavaş Niderland'ın bütün kuzey sahilini İspanyol istilacılarından kurtarmışlar. Dük Alba'nın zulmünden ve Niderland'ın ayrıcalıklarını acımasızca yok etmeye çalışan engizisyondan en fazla yarayı Brüksel almış. Engizisyonun ateşlerinde ve işkence odalarında binlerce insan katledilmiş. Niderland'da süren uzun savaşlar sırasında Brüksel, kâh Niderlandlıların, kâh İspanyolların destek noktası olmuş. Şehir, cesurca bağımsızlığını savunmuş Ta ki, kahraman ve adil Prens Oranski'nin öldürülmesinden sonra bin beş yüz seksen beş yılında Aleksander Farneze, Parmska'ya teslim olmak zorunda kalana kadar. Katolik ruhaniler, acımasız önlemlere rağmen Brüksel'e yerleşen Protestanlığın köklerini kazımak için her tür çabayı göstermişler... Şehir, İspanya'nın Fransız Kralı IV. Louis'yle ve Avusturya'nın V. Ludwig'le yaptığı savaşlar sırasında büyük hasarlara uğramış. Bu da ne böyle, kim kiminle savaşırsa savaşsın olan hep Brüksel'e oluyor, diye hayret etti Geneviève. Bir ülke bağımsızlığını kaybedince öyle olur. Üstelik şehrin konumu öyle önemli ki, boşvermek mümkün değil. diye cevap verdi Johann ve yine okumaya koyuldu. Daha sonra tahta, Avusturya İmparatoru İkinci Joseph çıkmış ve bin yedi yüz seksen dokuz yılında Brabant Devrimi adıyla anılan acı sınamalar dönemi başlamış. Ancak kısa süren bir bağımsızlık döneminden sonra bin yedi yüz doksan yılında Avusturya hakimiyeti tekrar kurulunca, Julius Sezar döneminde Romalıların dediği gibi Belçikalıların ülkesi, Jemap çatışmasının sonunda Fransızların eline geçmiş. Ama bin yedi yüz doksan üç yılının Martı'nda Avusturyalıların Aneervinden'deki zaferinden sonra Fransızlar şehri terk etmek zorunda kalmışlar. Avusturya İmparatoru İkinci Franz, bizzat kendisi, törensel bir şekilde, Brabant Anayasası'na bağlı kalacağına yemin etmiş ama birkaç ay sonra, Jurdan'ın Fleurus'te kazandığı zafer, Fransızları Brüksel'e getirmiş. Şehir bundan böyle, Dyle eyaletinin başkenti konumuna indirgenmiş. Hiçbir şey ona eski parıltısını tekrar kazandıramamış. Bin sekiz yüz on dört yılında, Napolyon tahttan indirildikten sonra Brüksel ve bütün Belçika, o dönemde kurulan Niderland Krallığı'na dahil edilmiş. Brüksel, La Haye şehriyle dönüşümlü olarak, başkent ve Kraliyet Sarayı'nın ikamet yeri olmuş. Stock kitabı kapatıp sepete koydu. Sonra ne olmuş. diye ilgiyle sordu küçük Johann. Daha sonra, 1830 yılının temmuz ayında Brüksel'i devrim alevleri sarmış. Ülkenin her köşesinde halkın kanı dökülmüş. Dört gün boyunca, ayaklanan halkla Kraliyet askerleri arasında sokak çatışmaları olmuş. İsyancılar kazanmış ve Brüksel, bağımsız Belçika Krallığı'nın başkenti olmuş... *** Ertesi sabah, pazar günü, şafak sökerken Stock, karısı ve oğlu, şehir surlarını geçtikten hemen sonra, yol üstündeki bir meyhanenin yanında yolcu arabasından indiler. Tanıdık bir Alman zanaatkâr, onları, Aşağı şehirde, Schelde kanalının yanındaki evinde misafir etti. Küçük Johann yolculuk sırasında hiç mi hiç yorulmamıştı ve annesiyle babası konuksever hemşerilerinin evinde dinlenirken, o, basık tavanlı derli toplu küçük evden çıkarak kırlara doğru yürüdü. Şehrin kenar mahallelerinde hava temiz ve berraktı. Johann, birkaç kola ayrılan ve kanalın yakınlarında şehri ikiye bölen Senne nehrini gördü. Kafalarında kocaman şapkalar taşıyan kadınlar, kıyıda çamaşır yıkıyor uzaklarda bir otlakta, çobanlar hayvan güdüyordu. Birkaç atlı tırıs halinde çocuğun yanından geçti. Sakın gözden kaybolma, tembihini unutan Johann, yamru yumru, dar ve temiz sokaklardan yukarı doğru yürümeye başladı. Yürüdükçe insanlar çoğalıyordu. Aşağı şehirdeki insanlar, Johann'a yabancı olan Felemenkçe konuşuyordu. Bu pazar sabahında da, ciddi koyu renk elbiseler giymiş müminler ellerinde İncil'lerle kilisedeki ayine yetişmek için acele ediyordu. Çocuk yukarı çıktıkça etrafındaki sokaklar daha güzel ve geniş, evler daha görkemli oluyordu. Kulağına Fransızca konuşmalar çalındı. Bakıcıları, eğitmenleri veya dadılarıyla birlikte gezinen süslü püslü çocukların oynadığı bir parka girdi. Çocukların hepsi Johann'a hayretle baktı. Basit, temiz elbiseleri, tahta pabuçları ve savrulan saçlarıyla Johann gerçekten de bu muhteşem parkta bir tuhaf duruyordu. Biraz gezindikten sonra parktan çıktı ve kendisini Mazlumlar Meydanı'nda buldu. Burada, 1830 yılında özgürlük için verilen kavgada düşenlerin anısına yapılan şehitlik vardı. Johann, parktan gizlice kopardığı küçük bir leylak dalını kahramanların anıtına koydu. Oo. dedi pelerinli bir bay, küçük çocuğun anıta derin bir saygıyla baktığını fark edince. Çiçek getirdiğin bu insanlar hakkında ne biliyorsun. Onlar iyi insanlarmış. Hollanda Kraliyet askerlerinden korkmamışlar ve halkın daha iyi yaşayabilmesi için dört gün savaşmışlar, dedi Johann ve utangaç bir gülümsemeyle ekledi Büyüyünce ben de halk için, yoksulların olmaması için, dünyadaki herkesin zengin olması için mücadele edeceğim. Anladığım kadarıyla sen zeki bir çocuksun. Nerede yaşıyorsun. Johann ne söyleyeceğini bilemedi. Ancak şimdi, anne ve babasını dinlemeyerek uzaklara geldiğini, eve nasıl döneceğini bilmediğini anımsadı. Solgun ve yorgun yüzlü pelerinli adam, çocuğun tereddütünü ve şaşkınlığını fark etti. Evsiz misin. Adın ne. Evsiz değilim. Biz Paris'ten henüz bu sabah geldik ve babamın bir arkadaşına yerleştik. Adım Johann Stock. Sen terzinin oğlusun. Baban topallıyor, değil mi. Babam benim yaşımdayken topallamıyormuş, diye cevap verdi Johann. Birkaç dakika sonra Ferdinand Freiligrath, küçük Johann'la birlikte Brüksel sokaklarında yürüyor ve onunla eski bir dost gibi canlı bir şekilde konuşuyordu. Valilik Meydanı'nda, çocuğu küçük bir kafeye götürdü ve bir bardak kahve ve sıcak sosis ısmarladı. Evlat, sen herhalde iyice acıkmışsın, dedi şair, küçük Parislinin kıskanılacak bir iştahla yiyişini zevkle izlerken. Ya siz kimsiniz. diye sordu Johann, bisküvilerle dolu tabağı özenle temizlerken. Adım Freiligrath. Şairin genellikle sönük olan gözleri şimdi iyiniyetli bir gülümsemeyle alevlendi. Johann düşündü. Ne iş yapıyorsunuz. Şiir yazıyorum. Johann sevindi. Biliyorum. Sonra da onları şarkı gibi söylüyorlar, diye söze girdi, kendinden memnun bir şekilde ve siz bu şarkıyı biliyor musunuz. diyerek kısık bir sesle söylemeye başladı Çalıyor dünya üzerinde borular Özgürlük. Kalkıyor dünya savaşa. Dalgalanıyor kutsal savaşın bayrağı, Geliyor halklar sayısızca... Bravo. diye bağırdı Freiligrath, Chartistlerin marşını sana Fransızcaya kim çevirdi. Babam bu marşı söylüyor, annem ise Marseillaise'i daha çok seviyor, dedi Johann, kendini beğenmiş bir tavırla. Kafeden çıktılar. Çocuk, gotik tarzda yapılmış, göklere doğru uzanan kulesinde, kanat açmış baş melek Mikail figürünün bulunduğu olağanüstü binaya baktı. Freiligrath ona, bu belediye binasının XV. yüzyılda, İspanya hakimiyeti döneminde inşa edildiğini ve kulenin yüksekliğinin birkaç yüz foot olduğunu anlattı. Johann, çok beğendiği bu yabancı şehirde biraz daha dolaşmak istiyordu, ama şair hiçbir itirazı kabul etmedi. Freiligrath, oğullarını kaybetmiş anne-babanın endişelenmiş olabileceğini tahmin etmişti. Bir fayton çağırdı ve Johann'ı tanıdık bir Alman'ın yanına götürdü. Alman, Johann Stock'un kimin evine yerleştiğini öğrenmelerine yardımcı olacaktı. Yolda çocuk, şairden kendisine şiir okumasını rica etti. Şiirlerin nasıl yapıldığını anlamak istiyorum, diyordu Johann ciddiyetle. Ferdinand cumhuriyet için yazdığı şiirlerini çocuğa okudu Cumhuriyet. Cumhuriyet. O amansız, yüce bir çatışmaydı. Biz yendik kısa sürede Cumhuriyeti kurduk süngüyle, Üç gün - ve çatışma bitti. Cumhuriyet. Cumhuriyet. Yaşasın Cumhuriyet. Cumhuriyet. Cumhuriyet. Peşimizden yetişti acele haber Cumhuriyet kazanılmış. Sayemizde tarih bugün Söylüyor cesur mısralarını Cumhuriyet. Cumhuriyet. Yaşasın Cumhuriyet. Freiligrath ancak akşam üzeri, küçük Johann'ı, bir hayli endişelenmiş anne ve babasına teslim edebildi. Birkaç gün sonra Stock, ‘Yeşil hiyaban'da, modacı bir terzinin atölyesinde işe başladı. Küçük Johann'ı, birkaç ‘hayırsever dindarın' yoksul çocuklar için kurduğu okula yerleştirmeyi başardılar. Geneviève bundan böyle ağır günlük işten kurtulmuştu. İkinci çocuğunu bekliyordu. *** Wilhelm Weitling, Stock'tan kısa bir süre önce Londra'dan Brüksel'e gelmişti. İngiltere'de kaldığı süre, onu hayal kırıklığına uğratmıştı. ‘Adiller Birliği'nin Karl Schapper, Joseph Moll ve Heinrich Bauer gibi önderleri, onu dostça karşılamış ama kısa bir süre sonra bu yeni yetme kâhinden uzaklaşmışlardı. Eski terzi Wilhelm Weitling, kendisinin bir kâhin olduğuna inanıyordu. İngiltere'de Chartist hareket dalga dalga yayılıp yükselirken emekçiler bütün baskılara rağmen, günlük çalışma süresinin on saate düşürülmesi, emeğe daha iyi bir ücret ödenmesi ve cezaevlerine kapatılan önderlerinin serbest bırakılması için grevler yapıp toplantılar düzenlerken, Weitling, Alman mültecileri arasında güzel konuşmalar yapıyor ve bütün dünyada konuşulabilecek ortak bir dil yaratmayı öneriyordu. Ona göre, böyle ortak bir dil olmadan işçi sınıfının birleşmesi mümkün değildi. İşçiler için ortak bir dil mi. Bu önemli mi. diye soruyorlardı hayretle veya can sıkıntısıyla. Hangi dili konuşursa konuşsun proletarya her yerde aynı sömürü, açlık ve ağır çalışma koşullarıyla yüzyüze. Weitling, aynı zamanda, ilk doğduğu haliyle Hıristiyanlığın, gerçek komünizmin ta kendisi olduğunu ispatlamaya çalışıyordu ısrarla. Toplanan imza sayısı bir milyonu geçmişti. Weitling ile Londra aydın teşkilatının diğer önderleri arasındaki teorik ayrılıklar gittikçe derinleşiyordu. Weitling, kırgın dahiyi oynayarak, düne kadar fikirdaş olduğu insanlardan uzaklaşmış, işçi sınıfından ve onun mücadelesinden günden güne kopmuştu. Belçika başkentine yeni kitabı ‘İnsanlığın Gerçek Yüzü'nü bitirmiş olarak geldi. Bu kitapta bir kâhinin ses tonuyla komünizmden Hıristiyanlığa geçişi vâzediyordu. Bundan habersiz olan Marx, Wilhelm Weitling'i değer verdiği bir dostu gibi karşıladı. Weitling'in muhabirlik yeteneğine değer veren Marx ve Engels, daha 1845 baharında Londra'da komünist bir dergi yayınlamayı önermişlerdi. Ama o, öneriyi reddetmişti. Bu dönemde Brüksel'e şöyle yazdı Değerli dostlar. Faaliyet halindeki komünistler arasında fikir birliği yok. Bu, özellikle fedakârlık gerektiren ve herkesin davaya karşı duyduğu sorumluluk ve azim ölçüsünde daha az veya daha çok şey yapmasının şart olduğu durumlarda kendini gösteriyor. Ama ben düşüncemi yarıda kesmek zorundayım Kısacası, iş öyle ki, burada bir dergi çıkarmayı zor görüyorum daha doğrusu onun redaksiyonuyla herhangi bir ilgim olsun istemiyorum. Eğer aynı içerikte böyle bir mektubu bana bir ay önce göndermiş olsaydınız, o zaman büyük bir zevkle, bu planın gerçekleşmesi için elimden gelen her şeyi yapardım. Ama şimdi artık benim için çok geç. Ben, daima, sonuna kadar sabrederim ama şurama kadar geldiğinde de hemen kararımı veririm. Şimdi de böyle oldu. İşte artık her tür yazarlığı bırakalı bir hafta oldu. Çok tutulan bir malın üretimine soyundum. Kalan paramı makine ısmarlamak ve numune hazırlamak için harcadım. Bu akşam yine paraya ihtiyacım olacak ve ben nereden bulacağımı bilmiyorum (ancak yarın 2 pound alabilirim)... Bu tür bir derginin redaksiyonu daima nankör bir iş olmuştur. Her ihtimale karşı ben bu işi ancak sizin teklifiniz doğrultusunda yaparım, kastettiğim ise, her yazının yazarının imzasıyla yayınlanması. Ama böyle bir durumda da birçok insan yazı getirir ve aralarından seçme yapmak zorunda kalırız. Bu durumda da, insan ancak düşman kazanır. Üstüne üstlük, bir de bakmışsın ki, başka insanların kafalarını zenginleştirmek ya da daraltmak üzere benim kafamdan da nelerin akması gerektiği konusunda tavsiye toplantıları yapmaya ve oy çokluğu sağlayarak kararlar almaya başlamışlar. Sözün kısası, bu işte, ‘Junge Generation' ve ‘Hülferuf'u yayınlarken sahip olduğum o özgürlükten yoksun olacağım. Bundan dolayı, temsilcilere ret cevabı verdim. Weitling, Brüksel'e geldikten sonra Marx'ı sıkça ziyaret etti. Karl, ufak tefek kırgınlıkların, onun kendine duyduğu sevginin aldığı yaranın ve kendini beğenmişliğinin bu politik eylemciyi tamamen değiştirdiğini çok geçmeden anladı. Bir akşam Johann Stock, Marx'a gitti. Kapıyı Lenchen açtı ve onu içtenlikle selamlayarak Karl'ın çalışma odasına götürdü. Oda dumanlı ve gürültülüydü. Stock, orada bulunanlardan Marx dışında kimseyi tanımıyordu. Stock'a çok genç gelen Engels, sanki kırk yıllık dostuymuş gibi, terziyle çok sıcak ve içten tokalaştı. Odadaki konuklar arasından sempatik yüzlü biri ismini söyledi Westphalen. Kayınbiraderim ve çocukluk arkadaşım, diye açıkladı Karl, Johann'a ve diğerlerini de tanıttı Bu Joseph Weydemeyer tüm Westfalialılar gibi hırslı ve sözüne sadık. İşte tanışın, bu, soğuk ve karanlık Rusya'dan Bay Annenkov. Bu da ünlü Weitling'in ta kendisi. Johann, karşısında uzun boylu, pardösüsü düzgün vücudunu saran, yakışıklı bir sarışın gördü. Ayağındaki dar ayakkabılar parlıyordu. Bu gerçekten işçi mi. diye kuşkuyla geçirdi içinden Stock, öylesine çok beğendiği ‘Uyum ve Özgürlüğün Güvencesi' kitabının yazarı Weitling'i kaba bir şekilde süzerken. Düzgün kesilmiş sakalı, pomatlanmış saçları ve kendini beğenmiş havasıyla Weitling, zengin bir mağaza sahibini andırıyordu. Ama Stock'un dikkatli gözleri, onun çatık kaşlarının altındaki huzursuz bakışlarını, ince, belirgin, titrek dudaklarındaki gerilimi yakaladı. Stock karşısında, bir şeylere kızmış, zayıf karakterli, moral durumu çabucak değişebilen bir insan durduğunu anladı. Hayır, barikatta yanımda böyle birisinin olmasını istemezdim, diye geçirdi tekrar içinden Johann. Bir süredir, yeni birileriyle tanışırken, eğer ateş altında olsaydı bu insana güvenip güvenemeyeceğini soruyordu mutlaka, kendi kendine. Herkes, yeşil örtülü, küçük masanın etrafına oturdu. Pavel Annenkov, kısa bir süre önce, Grigoriy Mihayloviç Tolstoy'un tavsiye mektubuyla Karl Marx'a gelmişti. Karl Marx'ı Paris'ten tanıyan toprak ağası, Annenkov hakkında şöyle yazıyordu Sevgili dostum. Size Bay Annenkov'u tavsiye ediyorum. Bu adamı her yönden beğeneceğinizi umarım. Onu sevmeniz için görmeniz yeterli. O, size beni anlatır. Şu anda size, söylemek istediğim her şeyi yazmama imkân yok, çünkü birkaç dakika sonra Petersburg'a hareket ediyorum. Dostça duygularımın içtenliğini kabul etmenizi rica ediyorum. Hoşça kalın ve sizin Tolstoy'u unutmayın. gerçek dostunuz Annenkov, etrafındaki her şeyi büyük bir dikkatle inceliyordu. Marx'tan çok etkilenmişti. Bu adam gerçekten de irade, enerji ve sarsılmaz bir inançtan ibaret. Rusya'da karşılaştığım mangalda kül bırakmayan gevezelerle ne kadar korkunç bir tezat oluşturuyor, dedi, Edgar Westphalen'e dönerek. Karl, elinde kurşunkalemle kağıda bir şeyler yazıyordu. Çok uzun boylu Engels, ayağa kalkmış, ciddi bir şekilde, orada toplanmış olanlara, kendilerini emekçilerin kurtuluşuna adamış olan insanların, gelişen olaylar karşısında ortak bir bakış açısı oluşturmasının taşıdığı önemi anlatıyordu. Düşünce ve eylemde birlik sağlanmalıydı bütün sorunların tek tek teorik açıklamasını yapmaya imkanı ve zamanı olmayanların anlayıp benimseyeceği bir doktrin yaratmak zorunluydu. Engels, giderek artan bir hevesle konuşuyordu heyecanlandı ve hafifçe kekelemeye başladı. Stock, onun sözlerini dikkatle dinliyordu. Engels, Weitling'e emekçilerin vaazlarla değil, bilimsel bir propagandayla kazanılacağını ispatlamaya çalışıyordu. Bu toplantıda özellikle, ilk aşamada ne tür kitapların yayınlanacağı tartışılıyordu. Weitling, kendi ktaplarının önemli olduğunda ısrar ediyor, derhal yayınlanmalarını istiyordu. Marx aniden kalktı ve burun buruna gelene kadar yaklaştı Weitling'e. Gözleri ciddi bir şekilde bakıyordu. Hareketleri biraz kabacaydı. Söyleyin, bakalım Weitling, diye sordu gürleyen bir sesle Karl, bugün sizin teorik fikirleriniz neler. Komünizmin fikirleriyle hıristiyan dogmaları arasında nasıl bir ilişki kuruyorsunuz. Son kitapçığınızda bu ikisi arasında uyum sağlama saçmalığında bulunarak kısır bir döngüye giriyorsunuz. Weitling şaşırdı. Toplananları güvensiz bir bakışla yokladı ve amacının ne olduğunu anlatmaya koyuldu. Yeni teoriler yaratmaya gerek yok zamanın ve deneylerin artık sınadığı teorileri ele almak gerekiyor, dedi ve devam etti. Her yerde karşılaştıkları haksızlıklar, aşağılamalar ve bulundukları durum konusunda işçilerin gözünü açmak gerekiyor. İşçi, bugün güçlü olanların vaatlerine kanmamalı, sadece kendi gücüne güvenmeli, demokratik ve komünist cemaatler kurmalı. Weitling, uzun süre konuştu. Konuşması gittikçe anlamsızlaşıyor ve bazen bağlantısız oluyordu. Engels'in her söylediği ne kadar ikna ediciyse ve her düşüncesi bir öncekini ciddi bir düzenle takip ediyorsa Weitling'in sözleri de bir o kadar çelişkili, bağlantısız ve karışıktı. İçerik bakımından hiçbir sonuç çıkarılamıyordu. Marx onu dinlerken kurşunkalemle masaya hafifçe vurdu ve yüzü giderek daha çok karardı. Kaşları çatıldı, gözleri parladı. Aniden kalktı, doğrudan Weitling'in yüzüne baktı ve onun sözünü kesti Ciddi herhangi bir bakış açısı ve slogan ortaya koymadan halkı tahrik etmek, onu kandırmak anlamına gelir. diye bağırdı. Ve bilmelisiniz ki, Weitling, günümüzde, kesin bilimsel bir fikir olmadan, sınanmış bir teori olmadan işçilere gitmek, sıradan insanları her şeye güvenen eşekler yerine koyan şerefsiz ve boş bir kahin olmak demektir... Siz haklı değilsiniz, haklı değilsiniz. Politik bir doktrine sahip olmayan insanlar, işçilerin başına çok bela getirmiştir ve şimdi sorumluluklarının farkında olmadan, soyundukları davayı bizzat yok etmekle tehdit ediyorlar. Weitling parladı, ayağa kalktı ve beklenmedik bir şekilde düzgün ve kendinden emin bir ifadeyle konuşmaya başladı Bana aptal ve boşboğaz diyorlar. Avrupa'daki bütün emekçilerin tanıdığı bana. Ben, adalet, dayanışma ve kardeşlik adına aynı bayrağın altında yüzlerce insan topladım. Ama siz, saldırılarınızla beni gücendiremezsiniz, Marx. Birçok ülkeden bana gelen, minnet dolu mektupları hatırlıyorum. Eğer gerekirse, beni, o mektupları yazanlar yargılayacaktır, halkın ihtiyaçlarına yabancı olan siz değil. Benim, beni anlayan emekçiler arasındaki çalışmalarım, halkın çektiklerinden ve ihtiyaçlarından habersiz olarak bürolarda üretilmiş her tür kitabi ideoloji ve eleştiriden çok daha önemli. Siz eğitmek istediğiniz insanlardan çok uzaklarda yaşıyorsunuz. Siz ne biliyorsunuz. Siz halka nasıl yardım edebilirsiniz. Weitling, son sözlerini yüksek sesle söylerken başını dimdik kaldırarak herkesi tepeden tırnağa süzdü. Ama birden geri çekilip hemen oturdu. Onun sözlerinden artık çok sinirlenen Karl, öyle bir güçle masaya vurdu ki, sallanan lambanın ışığı titremeye başladı. Marx sararmış bir halde bağırdı Cehalet, şimdiye kadar hiç kimseye yardım etmemiştir asla. Sonra hızla yerinden kalktı ve sandalyeyi sert bir şekilde kenara itti. Arkasından, herkes yerinden kalktı. Böylece toplantı bitti. Kısa bir süre sonra dağılmaya başladılar. Johann Stock, Annenkov'la birlikte çıktı. Her ikisi de, bu akşam Marx'ın evinde olanlardan derin bir şekilde etkilenmişlerdi. Weitling bu mu. Ben onun şişinip hindi değil de gerçek bir insan zannediyordum, dedi Stock, yeni Ama Marx ne kadar olağanüstü, büyük bir beyin. duran bir olduğunu ahbabına. ne kadar Marx'ın söylediği her şey, ne şekilde söylerse söylesin, derin ve doğru. O, olağanüstü bir insan. Böyleleri dünyada az bulunur, diye onayladı Annenkov. Titrek ışıklı ayrıldılar. bir fenerin yanında dostça Johann'ı yine şiddetli bir mücadele etme isteği sardı. Biz Weitling'in vaazlarıyla değil, zaferi kazanacağımıza duyduğumuz sağlam, bilimsel inancımızla silahlanıp ayaklanacağız. Bu bilimi Marx gibi insanlar ve mücadeleciler biliyor, diye düşünüyordu. Annenkov, Brüksel'de, tasarladığından çok kaldı ve d'Alliance sokağındaki sakin evi sık sık ziyaret etmeye başladı. Çoğu zaman, ülkesini terk edip Avrupa'da gezginlik yaparken ferahlık duygusuna kapılırdı. Bütün dünya boğucuydu ama Rusya'nın atmosferi ona tümüyle çekilmez geliyordu. Annenkov, sesini kısmadan ve çevresini korkuyla gözlemek zorunda kalmadan konuşmayı seviyordu. Söyleyeceği herhangi bir liberal söz için kendisini bekleyen acımasız hesaplaşma –artık birçok arkadaşına olduğu gibi– korkusunu ve kaygısını içinde taşımaktan utanıyordu. Yüksek yaratıcılık yetenekleri yoktu ama düşünmeyi, insanlar ve fikirler arasından en yücelerini ve en ilericilerini ayırt etmeyi biliyordu. Marx'ın her şeyi onu derinden etkiliyordu. Onun gibi bir Rus toprak ağasına, Marx'ın, aşırı gibi görünse de son tahlilde tutarlı gelen keskin açıklamalarını saatlerce zevkle dinlemişti. Marx ve Engels'te Moskova'da ve Petersburg'daki birçok arkadaşında ve kendisinde olmayan özelliği keşfetmişti Düşünce ve eylemin birliği. Annenkov, Marx'ın irade ve inancının korkunç gücüne gittikçe daha fazla teslim oluyordu. Karl'la konuşmaktan duyuyordu. sınırsız bir haz Öyle insanlar vardır ki, diye düşünüyordu, tanıdıkça gözünde küçülürler onlarla geçirdiğin zaman, havaya uçmuştur. Oysa Marx bir dağ gibi. Büyüklüğünü uzaktan kestiremiyorsun yaklaşınca görüyorsun ki, doruğu göklerde kaybolmuş. Annenkov, Karl'ın sıradışılığına, sadeliğine hayret ediyordu. Bazen yanına gittiğinde Rus toprak ağası onu, yaramaz bir çocuk gibi çocuklarla eğlenirken veya Lenchen'le büyük bir zevkle satranç oynarken bulurdu. Karl, oyunu kazanınca nasıl da seviniyordu. Gerçekten de, yüce olan sadedir, diye konuşuyordu o zaman Annenkov. Genellikle, oldukça mütevazı bir akşam yemeğinden sonra Karl, onu çalışma odasına davet ederdi orada puro içerek geç saatlere kadar sohbet ederlerdi. Marx, köle sahipleri ve fedakâr devrimcilerin, cahillerin ve dahi yazarların ülkesi, uzak ve mistik Rusya hakkında soru sormaktan ve dinlemekten yorulmuyordu. Sizi temin ederim ki, diye anlatıyordu Annenkov bir seferinde Marx'a, artık hakkında birçok şey duyduğunuz arkadaşım Belinskiy, sizi ve Engels'i sadece teorik çalışmalarınızdan değil, politik mücadelenizden de tanıyor. Tıpkı şimdi sizinle konuştuğumuz gibi bunu onunla da defalarca konuştuk. O, büyük bir özenle, yayınlandıktan hemen sonra ‘Alman-Fransız Yıllıkları'nı inceliyordu. Özellikle sizin ‘Hegel Felsefesine Eleştiri' yazınızın Belinskiy'i oldukça alakâdar ettiğini hatırlıyorum ve eminim ki, bu yazı onu canlandırdı ve manevi huzur verdi çünkü birçok konuda gözlerini açtı. Sizinki gibi derin düşünceleri hangi düşünen insan umursamadan geçebilir. Birçoğunu ezbere biliyorum. ‘Din, ezilen yaratığın iç çekişi, kalpsiz dünyanın ruhu halkın afyonudur.' Marx'tan bu sözleri aktaran Pavel Vasilyeviç, gayri iradi yerinden kalktı ve sesine duygusal bir ahenk verdi. Gözlerinin içiyle gülümseyen Karl ona koltuğu uzattı. Annenkov kendine geldi, oturdu ve daha sakin bir şekilde devam etti Belinskiy gibi böylesine çok yetenekli bir insanın sizin Hegel'in dünya görüşü üzerine yazınızın büyük önemini anlamaması mümkün değil. Maalesef bizim Ruslar, Belinskiy bile, Nikolay yönetimi altında, bütün düşündüklerini yayınlayamazlar. Birçok kez arkadaşlarının ve tabii ki benim de önümde açıkladığı fikirlerine göre, Belinskiy, yayınlanmamış ve halka ulaştırılmamış gerçeğin sadece ölü bir sermaye olduğuna inanıyor. Emin olduğum bir şey var Eğer Belinskiy'i kemiren hastalık, onu yakında öldürmezse, birçok felaketi ve sefaleti tanımış bu kusursuz dahi komünizme ulaşacak... Marx ve Annenkov, Slav halklarının kaderi üzerine uzun süre konuştular. Her ne kadar bütün Slav dilleri birbirine yakın ve benzer görünüyorsa da, benim Batı Avrupalı kulağıma en hoş geleni Rusça, dedi Karl. *** Stock, özenli ve becerikli bir terzi olarak tanınıyordu. Uzun süre Paris'te çalışmış olması da büyük bir avantajdı. Atölyenin sahibi ona en zor siparişleri veriyordu. Modern ceketleri ve dar pantolonları hiç kimse ondan daha iyi dikemezdi. Son Paris modellerinin özelliklerini biliyor arkadan zengin süslemeli pardösüler ve redingotlar dikebiliyordu. Brüksel'de sadece, ancak şık giyinen bir erkeğin gerçek bir aristokrat olabileceğine inanan en hırslı züppeler yani Lord Dandy'ye tapanlar bu tür süsleri ısmarlayabiliyordu. Brüksel'in en gösterişli atölyelerinden biri olan Yeşil Hiyaban'daki atölyenin sahibi de hiç Paris'e gitmemişti ve bundan dolayı Stock'un fikirlerine özellikle önem veriyordu. Ne düşünüyorsun bu pardösü hakkında, diye soruyordu Johann'a, Fransa'dan gelen eski bir moda dergisini göstererek. Çok geniş, diye cevap veriyordu Johann, dergide resmedilen, burulmuş gür bıyıkları yanaklarının yarısını kapatan uzun saçlı bayın elbisesini profesyonel bir merakla incelerken. Şimdi Parisli baylar, eldiven gibi dar pardösüler giyiyorlar. Açık renk pötü kareleri daha şık duran pantolon ve ceketleri görünsün diye, pardösülerinin sadece üstten bir düğmesini ilikliyorlar. Küçük ipek kaşkol, sert yakada dar bir çizgi izi bırakacak şekilde boğazı sıkıca sarmalı. Evet ama kol ve kıvrımı. diye soruyordu patron ve makastar. Vücudu kavrayacak şekilde kol daracık, manşetsiz ve iki düğmeli. Bu çok şık, diye heyecan krizine kapılıyordu makastar. Bizim Kral I. Leopold bile böyle bir takıma hayır diyemeyecek. Ya pardösüde kaç düğme var. Altı, diye cevap veriyordu Stock. Redingotlara ise bu yıl, iki tarafından dörder olmak üzere sekiz düğme dikmek gerekiyor. Evet, Fransa büyük bir ülke. Modanın yasalarını o koyuyor, diye iç çekiyordu patron, Parisli ustasına büyük bir hayranlık duyarak. Johann ise garantili bir işi olduğuna seviniyordu. On iki saatlik işgününden sonra, sıklıkla, bu mart günlerinde sosyalistlerin sürekli toplandığı, atölyenin yakınlarındaki küçük bir kafeye gidiyordu. Stock, orada gazetelere de göz atabiliyordu. Gazeteler, İrlanda'da meçhul bir hastalığın kemirdiği patatesler yüzünden birçok insanın açlıktan öldüğünü yazıyordu. İrlandalılar, yosun ve otla besleniyormuş, memleketlerini terk edip şehre kaçıyorlarmış, orada atıkları toplayıp çöplüklerde eşeleniyorlarmış. Yüz binin üzerinde İrlandalı, karşılarına çıkan ilk gemiye atlayıp Kanada ve Birleşik Amerika'ya gitmiş. Zavallı İrlandalılar, diye yazıyordu ‘Brüksel' gazetesi, tüm gemileri tıka basa dolduruyorlar. Onları sık sık, üzerlerinde hiçbir tıbbi müdahale gereci olmayan kırık dökük gemilerle taşıyorlar. Artık iki yıldır yiyecek bulunmayan ülkelerinden kaçanların oluşturduğu hemen hemen her grupta verem ve başka bulaşıcı hastalıklar taşıyanlar var. İrlandalı sığınmacıların yüzde on altıdan fazlası, yolculuk sırasında veya Yeni Dünya'ya vardıklarından hemen sonra kapatıldıkları karantina bölgelerinde öldüler. Gazeteler, Rus Çarı I. Nikolay'ın askerlerinin Kafkas dağlarında, Müslümanların önderi Şeyh Şamil'le kanlı çatışmalarını ısrarla sürdürdüklerini, İngiliz Parlamentosu'na yüz kırk dokuz toplu dilekçenin verildiğini yazıyordu. Bir buçuk milyon insan bu dilekçelerin altına imzasını koymuştu. Halk, cezaevlerinde çürüyen Chartistlerin serbest bırakılmasını istiyordu... Stock düşünceli bir şekilde başını sallıyordu. Ne çok acı vardı her yerde. Tütün tabakasını çıkarıyor, sakinleşmek için sinirli bir şekilde sigara hazırlıyordu. Kendi güçsüzlüğünü her duyumsayışında daima içini öfke kaplıyordu. Bir seferinde, dar salonun karşı köşesinden birileri seslendi. Bilardonun bile olmadığı bu mahalle kafesinde küçük yuvarlak masalar vardı ve duvarın önünde büfenin uzun tezgahı yükseliyordu. Sol kollarında peçeteleri, tepsilerle hokkabazlık yaparak salonda servis yapan birkaç garsona sadece el hareketleriyle emirler veren ve müşterilerden gözünü ayırmayan, yüzünde umursamaz bir ifade bulunan kafe sahibi, tezgahın arkasında oturuyordu. Stock, dostum, yanımıza otur. Johann, koyu renk saçlarla çevrelenmiş samimi yüzü tanıdı. Freiligratht'tı. Şairi çok sempatik buluyordu. Stock fazla düşünmeden, bira bardağını alıp, çağrıldığı masaya gitti. Şairin yanında, terzinin Marx'ın evindeki