Ardından Grabinin ekibi ile odu yetkilileri arasındaki mücadele sonucunda Grabin ve Artillery Factory No. 92 nolu fabrika yönetiminin kişisel kefaletleri ie top ordu servisine alındı. Cephede kullanlan ZiS-3 sahip olduğu üstünlükleri gözler önüne serdi. Sonuçta top ile ilgili tüm izinler merkezi hükümetin başı olan Joseph Stalin tarafından kişisel olarak verildi. Yapılan deneme çalışmaların ardından Stalin "Bu top topçu sistem tasarımları içerisinde bir başyapıttı" ifadesini kullanmıştır. Şubat 1942 yılında yapılan 5 günlük deneme atışlarının ardından top resmi olarak Sahra topu model 1942 adıyla Kızıl Ordu servisine alındı. V. G. Grabin ve ekibi daha sonra ZiS-3 modelinin seri üretimine geçmek üzere çalışmalara başladı. Yapılan kısa eğitimin ardından genç yaştaki kızlar çalışma bantlarında işe başladı. Yaşlı ve tecrübeli işçiler ile mühendisler daha zor ekipman üzerinde çalıştı.Fabrikada çalışan genç erkekler askerlikten muaf tutuldu. Bunlar işi kısa sürede öğrenerek kaliteli işçiler ve mühendisler ile çalışmaya başladı. Bu da ZiS-3 üretiminin artışında etkili oldu. Sonuçta ZiS-3 II. Dünya Savaşı sırasında SSCB tarafından en çok üretilen sahra topu oldu. Toplamda 103,000 adetten fazla top üretildi. Savaşın ardından ZiS-3 modelinin seri üretimi durduruldu. Bu top yerini yeni tasarım D-44 sahra topuna bıraktı. Bu top daha geniş kalibreli (85 mm) namluya ve daha iyi zırh geçme özelliklerine sahipti. Ancak ZiS-3 modeline göre daha ağırdı ve hareket kabiliyeti çok zayıftı. Sovyet askerleri kötü koşullarda çalışması, yüksek düzeyde kullanışlığı ve iyi atış yüzdesinden ötürü çok seviyordu. Top müretebatının eğitimide çok kolaydı. Hafif taşıma sehpası sayesinde top normal kamyon veya ağır jeepler hatta mürettebatıyla birlikte çekilebiliyordu. ZiS-3 Almanlara ait hafif ve orta sınıf birçok tankı zırh delici mermileri ile kolaylıkla etkisiz hale getirebiliyordu. Ancak Alman yapımı büyük kedilerin ortaya çıkması ile ZS-3 müretebatları zor zamanlar yaşamaya başladı. Bu toptan atılan zırh delici mermiler Panther tanklarının yandan ve top zırhından yara almasına sebep olsa da "Tiger" tanklarına karşı etkisizlerdi. Ancak iyi kamufle olan top çok yakın mesafeden Tiger tanklarına zarar verebiliyordu. Birçok Sovyet topçu askeri Alman tankını zırhından vurmak yerine top namlusu veya taretinden vurarak hareketsiz bırakmayı öğrenmişti. Soğuk Savaş dönemimde birçok ZiS-3 Demir Perde ülkesine gönderildi. Daha sonra bu toplar bu ülkeler tarafından üçüncü dünya ülkelerine satıldı. Bazı Afrika ve Asya ülkelerinde ZiS-3'ler hala ordu hizmetinde kullanılmaktadır. Hatta az sayıdaki sınır çatışmasında kullanılmıştır. Sovyet ordusundaki ZiS-3'ler resmi olarak ordu servisinden çıkartılmıştır. Bazıları fabrikalarda sökülmeye gönderilmiş bazılarıda Büyük Vatanseverlik Savaşı anısına müzelerde sergilenmektedir. Rus Ordusu ZiS-3'leri bina ve bahçelerde dekoratif amaçlı sergilemektedir. BAS BAS ("B"rake "A"ssist "S"ystem, Fren yardım sistemi), otomotiv sektöründe herhangi bir acil durumda frenlerdeki basıncı artırarak daha kısa mesafede aracın durmasına yardımcı olan fren sistemine verilen isimdir. "BAS" Stuttgart kaynaklı Daimler AG'nin tescilli markasıdır. BAS'ın görevi herhangi bir acil durumda sürücünün hızlı ama düşük kuvvetle fren pedalına basmasını algılayarak, frenlere azami fren basıncını uygulamaktır. Bu sistem tekerlerdeki kızaklama eğilimini engellemek için ABS sistemi ile desteklenmiştir. Fren ana silindiri üzerine monte edilen fren pedalı algılaycısı, pedalın konum bilgisini BAS mikroişlemcisine gönderir. Mikroişlemci, pedal konumunu sürekli izler ve sürücünün normalde fren pedalına basma hızını kaydeder. Eğer sürücü pedala çok kısa süreliğine de olsa normalden daha hızlı basarsa, mikroişlemci araç hızı bilgisine de bakarak "panik fren" kararı verir. Araç hızı bilgisi tekerlekler üzerine monte edilmiş ABS sensötleri tarafından CAN veri yolu ile iletilir. Panik frene karar verilmesi durumunda hidrolik pompası çıkışındaki selonoid valf harekete geçirilerek pompanın tüm basınıcı sisteme uygulanır. Sürücünün pedalı bırakması durumunda ise bu valf derhal kapatılarak fren desteği devreden çıkarılır. İlk olarak 1997 model mercedes otomobillerinde kullanılmıştır. Bunun yanında bu sistem daha sonra değişik otomotiv ve otomotiv ürünleri üretici firmalar tarafından değişik adlarda uygulanmıştır. Bunlara örnek olarak aşağıdakiler sayılabilir: 24 Şubat 2011'den itibaren Avrupa Birliği'nde üretilecek her yeni araçta fren yardım sisteminin bulunması zorunlu hale getirilmiştir. VMware VMware, Inc. sanallaştırma yazılımları üreten bir şirkettir. 1998'de kurulmuş olan şirket Palo Alto, Kaliforniya merkezlidir. Hisselerinin çoğunluğu EMC Corporation'a aittir. Ocak 2016 yılında Dell Technologies şirketi tarafından alındı. VMware'ın masaüstü yazılımı Microsoft Windows, Linux ve Mac OS X üzerinde çalışmaktadır. Ayrıca kurumsal ürün olarak VMware ESX ve ESXi yazılımları "bare-metal", yani doğrudan donanımda çalışan hypervisoru vardır. Alexander Agate Alexander Agate (doğum 6 Kasım 1994 Ventura County, Kaliforniya, ABD), Amerikalı 18 yaşında bir oyuncu. Jonathan Ahdout Jonathan Ahdout (d. 18 Mart 1989), Amerikalı oyuncu. Santa Monica, Kaliforniya, ABD'de doğdu. Babası Yahya Ahdout, annesi ise Jacqueline Hayempour'dur. Ailesi İranlı Yahudilerdir. 1982 yılında Jonathan'ın kız kardeşi doğduğunda ailesi ABD'ye kaçmıştır. Jonathan Brentwood, Amerika'da ailesi ve kız kardeşi Melody (İran doğumlu) ve erkek kardeşi Daniel ile (doğumu Kaliforniya) beraber yaşıyor. Siani Akiba Academy ve Harvard-Westlake okullarında okumuştur. Şu an Güney Kaliforniya Üniversitesi'nde okuyor ve 2007 Sonbahar'da mezun olacak. House of Sand and Fog adlı filmde "Esmail Behrani" ve 24 adlı televizyon dizisinde "Behrooz Araz" rollerini oynadı. En son The Unit adlı diziye konuk olmuştur. Jonathan müziğe büyük ilgi duymaktadır. Piyano çalıyor, şarkılar besteliyor ve resim yapıyor. Takma adı Johnny ve 1,70 cm boyunda. Uçuş modu Uçuş modu, özellikle sivil havacılık ticari uçuşlardan yolcuların yanlarında taşıdıkları cep telefonlarının dışarıya sinyal vermesini tamamen veya kısmen azaltan ya da kesen seçenektir. Bu mod sayesinde bluetooth ,mobil servis gibi özellikler kapanır. Bu mod esnasında üretici firmanın kendi standartlarına göre sadece gelen aramaların bilgileri veya sadece sms gibi verilerin alında bilgisi doğrulamaksızın alındığının varsayılmasını sağlayan bazı standartları içermektedir. Bu bir noktada ulusal güvenlik açısından bir olası şüphelilerin dinlenmesi için bir arka kapı olarak yorumlayanlar vardır. Millet Meclisi (TÃ¼rkiye) Millet Meclisi, 27 Mayıs 1960 Darbesi sonrasında yapılan 1961 Anayasasıyla oluşturulan meclis. Türkiye Büyük Millet Meclisinin Cumhuriyet Senatosuyla birlikte iki alt meclisinden biriydi.12 Eylül 1980 Darbesi sonrası yapılan 1982 Anayasasıyla her iki meclis de kaldırılarak tek meclisli sisteme geri dönülmüştür. Millet Meclisi ve Cumhuriyet Senatosu Başkanları, kendi Meclislerince üye tamsayısının üçte iki çoğunluğu ve gizli oy ile ikişer yıl için seçilirler; İlk iki oylamada bu çoğunluk sağlanamazsa, salt çoğunlukla yetinilir. Meclis Başkanlıkları için Meclisteki siyasi parti grupları aday gösteremezler. Fly (Hilary Duff şarkısı) Fly, Amerikan şarkıcı ve oyuncu olan Hilary Duff'ın kendi ismini taşıyan albümünden çıkan bir şarkıdır. Albüm 2004 yılında Amerika birleşik Devletleri'nde çıkmış ve albümden çıkan ilk single "Fly" olmuştur. Bu şarkı ayrıca şarkıcının Most Wanted adlı derleme albümünde de yer almaktadır. Şarkı, Kara DioGuardi ve John Shanks tarafından yazılmıştır. John Shanks'in 2005 yılında Grammy ödüllerinde, "Yılın En İyi Müzik Yapımcısı Ödülü"nü almasında bu şarkının da rolü vardır; çünkü şarkının prodüktörü kendisidir. Şarkının sözlerinde "Geçmişinden kurtul","Yeni bir şeyler yap" gibi cümleler geçmektedir. Duff bu şarkıyı, "Bu şarkı, geçtiğimiz günlerde oluşan negatif etkiyi ve insanların düşündüklerini yapmadıklarını çünkü diğer insanların yorumlarından korktuklarından dolayı cesur davranmadıklarını anlatıyor." diyerek şarkıyı tanımlamaktadır. Şarkı 2004 yılında gösterime giren ve Hilary Duff'ın başrolünü oynadığı Raise Your Voice isimli filmde yer almaıştır. 2005 yılında şarkının yapımcısı "John Shanks" az önce bahsedilen dalda Grammy ödülünü almıştır. O yıl John Shanks Ashlee Simpson, Kelly Clarkson, Sheryl Crow, Robbie Robertson ve Alanis Morissette gibi kişilerin albümlerini yapımında yer almıştır. "Stylus" adlı magazin dergisi bir yazısında Hilary Duffın single'ı olan "Fly'ın" önceki single'ı Come Cleane benzediğini çok sıradan olduğunu yazdı. "Blender" adlı magazin dergisi de sözlerinin Duff'ı yansıttığını fakat müziğin Evanescence'ı andırdığını yazmıştır. Şarkını klibi "Chiris Applebaum" tarafından çekildi. Klipte Duff'ın sahne arkası görüntüleri ve büyük bür kalabalık önündeki canlı performansı yer alır. Klip Worcester, Massachusetts'de düzenlendi.Video ilk kez MTV'nin "TRL" adlı programında 26 Ağustos 2006 tarihinde yayınlandı. Bu programın listesinde yalnızca bir günlüğüne zirvede yer aldı.Şarkı, bu listede yirmisekiz gün kaldı ve 30 Ekim 2004'te listeden çıktı. Ä°ngilizce Wikipedia Liam Aiken Liam Padraic Aiken, (d. 7 Ocak 1990) Amerikalı bir oyuncu. En çok Talihsiz Serüvenler Dizisinin filminde oynadığı Klaus Baudelaire rolü ile bilinmektedir. Aiken, Manhattan, New York, ABD'de doğdu. Bill Aiken ve Moya Aiken'in tek çocuğuydu. Babası Bill, MTV kanalında çalışıyordu fakat 1992 yılında öldü. Annesi Moya ise İrlandalı. İlk Ford Motor Company Windstar reklamında oynadı. Liam 7 yaşındayken, "A Doll's House" adlı Broadway müzikalinde oynadı. Aynı yıl "Henry Fool" adlı yapımda Parker Posey'in oğlunu oynadı. Okul parasına ihtiyacı olduğu için annesi onun oyunculuğa devam etmesini istedi. Liam ise oyunculuğu eğlenceli bulunca oyunculuğa devam etmeye karar verdi. 1998 yılında Liam, "Stepmom" adlı filmde Susan Sarandon'un küçük oğlunu oynadı. 2001 yılında "Sweet November" adlı filmde Abner rolünü oynadı. 2002 yılında "Road to Perdition" adlı filmde Tom Hanks'in küçük oğlunu oynadı. 2003 yılında "Good Boy" adlı filmde Owen Baker karakterini oynadı. 1999 yapımı "The Sixth Sense" adlı filmde Cole Sear rolünü geri çevirdi çünkü annesi onun ölümlü bir filmde oynaması için çok küçük olduğunu düşünüyordu. Bu yüzden rolü 1988 doğumlu Haley Joel Osment oynadı. Liam Harry Potter filmde Harry Potter rolünü oynayacaktı fakat film İngiltere'de geçtiği için rol Daniel Radcliffe'e verildi. 2004 yılında ise Liam "Talihsiz Serüvenler" filminde 12 yaşındaki yetim Klaus Baudelaire rolünü oynadı. Aiken şu an Dwight-Englewood Okulu'na gidiyor. 2008 yılında mezun olacak. Punk müziği çok seviyor ve bas gitar, klasik gitar ve biraz da bateri çalıyor. Tom Morello gibi gitar çalmak istiyor. Saint Levi adlı grupta gitar çalıyordu fakat grup 2007 başına dağıldı. Kes adında bir köpeği var. Köpeğinin adını "Kes" adlı filmi izledikten sonra koymuş. Klazomenai Klazomenai (Antik Yunanca: Κλαζομεναί), İzmir Körfezi'nin güney sahil şeridi üzerinde, İzmir'in 38 km batısında, Urla belediyesi sınırları içinde bulunan tarihi İyonya kenti. On iki İyonya kenti arasında anılır. Urla'nın doğusunda uzanan sahil şeridi için kullanılan Kilizman ismi, bu antik kentten kaynaklanmaktadır. Klazomenai kentinin kalıntıları bugün Urla ilçesinin İskele Mahallesi'nde, denize komşu tarlalarda ve kıyıya yakın Karantina Adası üzerinde bulunmaktadır. İskele Mahallesi'nin antik çağda bir yarımada oluşturduğuna dair bulgular mevcutttur. Kazıları Ege Üniversitesi adına 1981'den günümüze yürütülmekte olup, tarihi MÖ 4000 yıllarına kadar uzanan ve günümüzde kazıları ayrı bir organizasyon içinde sürdürülmekte olan Limantepe Höyüğü'nün komşusudur. Nüfus olarak nispeten küçük bir yerleşim merkezi olmakla birlikte, Klazomenai, çoğu kuruluşunun ilk dönemi olan MÖ 7. yüzyıldan kalma ve günümüzde kentin adıyla anılan terrakotta lahitleri ve yine kentin adı ile anılan siyah figürlü yerli seramikleri (Kuzey İyonia kentlerinin kendilerine özgü yaban keçisi stilindeki seramik dahil) ile ün kazanmış olup, önemli bir seramik üretim merkezi olduğu kabul edilmektedir. Klazomenai ayrıca zeytinyağı ticaretinde isim yapmıştır. Kalıntıları arasında yer alan ve MÖ 6. yüzyıla tarihlenen zeytinyağı işliği tanımlanabilen en eski zeytinyağı üretim tesisidir ve bu tesiste 2004-2005 yılında Ege Üniversitesi koordinasyonunda restorasyon ve yeniden inşa çalışmaları gerçekleştirilmiştir. Sitte aynı tarihlerden kalma ve zeytinyağı işliği ile bağlantılı bir demirci işliği de bulunmaktadır. Mayıs 2007'de deniz yatağının altında MS 7. yüzyıl sonuna tarihlenen çıpa ve diğer buluntular ortaya çıkarılmıştır. Bu çıpayı da keşfedilen en eski gemi çıpası olarak anan kaynaklar mevcuttur . Pausanias'a göre Klazomenai ve Phokaia'da birer eski Yunan kolonisinin kuruluşu Ege Denizi kıyılarındaki diğer İyon kolonilerine göre daha geç tarihlidir. Klazomenai'de İyon göçmenlerine ait olan arkeolojik izler şimdilik en erken MÖ 10. yüzyılın ortalarına, bir başka deyiş ile geç protogeometrik döneme aittir. Akropolde yer alması muhtemel kutsal alanın da MÖ 8. yüzyıl sonlarından itibaren etkin olduğu söylenebilmektedir. Bu durum Pausanias’ın, Klazomenai’nin diğer İon kentlerine göre daha geç bir yerleşim olduğu hakkında vermekte olduğu bilgilerle uyumlu görünmektedir. Pausanias ayrıca, Klazomenai ve Phokaia'nın İyonlar Asya'ya gelmeden önce yerleşime sahne olmadıkları bilgisini vermektedir ki, bu bilginin yanlışlığı Limantepe ve Panaztepe höyüklerinin keşfedilmesiyle anlaşılmıştır. Klazomenai kuruluşunun ilk evrelerinde Kimmerlerin Frigya Krallığı yıkan saldırılarından payını almış, daha sonra da Lidya devlerinin kuşatmasına maruz kalmıştır. Trakya’da Nestos nehrinin (Türkçede "Karasu") bereketli alüvyon ovasında ilk kuruluşu MÖ 650 civarında Klazomenai tarafından gerçekleştirilen Abdera kolonisi, buna yakın bir tarihte Miletos’la birlikte yine Trakya'nın Karadeniz sahilinde kurulan Kardia kolonisi, Klazomenai kaynaklı kolonizasyon hareketinin bilinen ilk örnekleridir. Miletos önderliğinde Marmara Denizi ve Karadeniz kıyılarında kurulan ve sayıları 70’e ulaşan kolonilerin birçoğunun kuruluşuna, diğer İyonia kentlerinin yanı sıra Klazomenai’nin de katıldığı anlaşılmaktadır. Herodot'un aktardığı, MÖ 7. yüzyılda İyonya kentlerinin Firavun Psammetikhos döneminden itibaren Mısır'la paralı askerlikle başlayan ilişkilerine Klazomenai de katılmıştır. Arkaik dönem yerleşimi Pers İmparatorluğu işgaliyle birlikte MÖ 546 civarında kesintiye uğramış, ve kent alanı 20-25 yıl terkedilmiştir. MÖ 6. yüzyılın son çeyreğinden itibaren ise, Klazomenai'de özellikle zeytinyağı ihracatına dayanan canlı sanayi ve ticaret faaliyetleri belirmektedir. MÖ 499-494 arasında İyonya kentlerinin Perslere karşı ilk isyanının başarısızlıkla sonuçlanması sonrasında Perslerin ılımlı politikalarının sona ermesinden Klazomenai de etkilenmiştir. Şehir sakinleri anakaradaki topraklarını terketmişler, Pausanias'ın aktardığı şekilde ""Pers korkusu yüzünden adaya geçmişlerdir"". Kent MÖ 487'den itibaren Atina tarafından kurulan Attik Delos Birliği'ne düzenli olarak vergi ödemiştir. Peloponez Savaşı esnasında Klazomenai önce Atina'nın yanında yer almış, ancak Atina’nın MÖ 413’de Sicilya'da Sparta'ya karşı bozguna uğraması sonrasında Sparta saflarına geçerek, anakarada yer alan Polikhne’yi (Balıklıova) tahkim etme denemesinde bulunmuşlardır. Atina hakimiyetini kısa sürede yeniden kurmuş, ayaklanmanın önderleri Daphnus isimli yerleşmeye kaçmışlardır. MÖ 405'te Spartalı komutan Lysandros’un kısa ömürlü Anadolu’da egemenlik kurma girişimi esnasında da, Klazomenai'den bir kesimin isyan teşebbüslerini tekrarlayarak anakarada adaya yakın Khytron adlı bölgede bir kent kurdukları anlaşılmaktadır. Adadaki Klazomenai ile anakaradaki Khytron arasındaki savaş hali uzun süre devam etmiş, Klazomenai bu dönemde İzmir Körfezi kuzeyindeki, Gediz Nehri'nin eski deltası yakınındaki arazilerde küçük bir kolonizasyon hareketine girişerek, günümüzde "Üçtepeler", eski kayıtlarda "Kilazmanı" olarak anılan bölgede Leukai kolonisini kurmuştur. Büyük İskender, Anadolu'da Pers egemenliğine son vermesi sonrasında Klazomenai'nin üzerinde yer aldığı adayı (Karantina Adası) bir yol ile karaya bağlamıştır. Roma İmparatorluğu döneminde MÖ 188 tarihli Apameia barışı sonrasında Klazomenai Romalılar tarafından özgür bırakılan kentler arasında yer almaktadır ve Drymoussa (Uzunada) adasının da kent topraklarına katılmasına izin verilmiştir. 5. yüzyılda adadaki kentin terk edildiği anlaşılmaktadır. SÃ¼prematizm Süprematizm, soyut geometriciliği benimseyen bir resim anlayışıdır. Bu terimi Kazimir Maleviç kendi geometrik soyutlaması için kullanmıştır. Maleviç 1913'te sanatı objeye bağlı görüşten kurtarmaya çalışmıştır, bunu da kübizmin ışığında yapmıştır. Maleviç, soyut resimde bulunan bütün ekspresyonist ve hikâyeci öğelerin ortadan kaldırılmasını ve mutlak saf biçimlerin, basit uyumların kurulmasında kullanılmasını önermektedir. Konstrüktivistler gibi sanatın faydacılığını savunmalarına rağmen onlardan ayrılan ferdiyetçi bir tavır benimsemişlerdi. Sanatçının bir mühendis ve bilim adamı olması fikrine karşı çıkarak hür bir sanatçı tipi oluşturmayı hedeflediler. Süprematistler açı, çember, dikdörtgen ve haç biçimlerini kullanmışlardır. Disko Disko, dans müziğinin bir tarzıdır. Funk, soul, pop ve salsa ögeleri içerir. Özellikle 1970'li yılların sonunda ABD'de ve dünya genelinde popüler olmuş bir pop müzik türüdür. Disko, bir müzik türü olarak 1970'lerin başlarında boy göstermeye başlar. Öncülü olan funk, soul ve R&B gibi tarzlardan farkı, "four-to-the-floor" (dört dörtlük) davul vurgusu ve sıklıkla sekiz veya onaltılık vuruşta notalarla birlikte hi-hat'in açık-kapalı kullanımları ile öne çıkar. Bunların yanında telli çalgılar, akustik ve elektrikli piyano, latin vurmalı çalgıları, bakır üflemeliler ve elektro gitarlar da bu müzikte sıkça yer alır. Ayrıca orkestra enstrümanları da solo melodiler için kullanıldı. 1970'lerin ortasında boy gösteren disko tarzı, ilk başlarda siyah, hispanik ve eşcinsel altkültür gruplarında popüler olmaya başlar. Daha sonra, özellikle 1977 yılında ("Cumartesi Gecesi Ateşi") filmi ve New York'ta Studio 54 gibi önemli ve büyük disko kulüplerinin açılması, bu tarzın hem Amerika'da hem de dünyada çok geniş bir popülerliğe ulaşmasına sebep olur. Bu dönemde disko müziği Donna Summer, Gloria Gaynor, Bee Gees ve ABBA gibi popüler sanatçı ve grupların da katılımı ile kitleselleşti. Disko sanatçıları bir yandan şarkılarını oluştururken bir yandan disko müzik zirveye ulaşıyordu. 1970'lerin sonlarında Fransız şarkıcı Patrick Hernandez daha çok pop müzikle uğraşırken "Born to be Alive""" adlı parçasıyla disko müzik tarihinin en büyük katkılarından birini yapmıştı. Disko kendini tüm dünyaya gösterirken; John Travolta'nın oynadığı 1970'lerin tozlu ve kirli Brooklyn'inde haftasonları diskoteğe giden bir gencin serserilikten diskoya uzanışını anlatan "Cumartesi Gecesi Ateşi" filmi gençlerin 1970'lerde ilgi odağı haline gelen bir film olmuştu. Bu filmin müzikleri arasında çeşitli grupların yanı sıra İngiliz Bee Gees grubu da yer alır. Disko, 1980'lerin ortasından hafif hafif popülaritesini düşürmeye başladı. Ancak 1980 ve 1990'larda disko farklı tarzlarda geliştirilerek elektro dans, punk ve tekno müzik türleri oluştu. Ancak disko kültürü 1990'larda daha geniş kitle ve mekanlarla sektördeki yerini aldı. Bununla beraber disko kültürü daha da yaygın bir hale gelerek house ile kitleleri arkasına aldı. Batıda oldukça yaygın olan bu müzik türü neredeyse bir kitle kültürü haline gelmeye başladı. 2000'lere kadar popülerliğini kısmen de olsa devem ettiren disko milenyumda yerini adeta tamamen house, tekno ve trance'a bıraktı. Aktif taşıma Aktif taşıma, küçük moleküllerin(porlardan geçebilen moleküller), az yoğun ortamdan çok yoğun ortama ATP harcanarak geçişidir. Aktif taşımada, hücre zarı üzerindeki porlardan geçebilecek büyüklükteki moleküller, taşıyıcı protein ve taşıyıcı enzimler yardımıyla taşınır. Taşıma sırasında enerji kullanıldığı için sadece canlı hücrelerde gerçekleşebilir. Hücre içinden hücre dışına, hücre dışından hücre içine olmak üzere her iki yönde de gerçekleşebilir. Canlılığını devam ettiren bir hücrenin aktif taşıma yapması zorunludur. Aktif taşımanın gerçekleştiği ortamdaki sıcaklık artışı, taşımayı önce hızlandırır. Fakat sıcaklık artışı devam ettikçe taşıma hızı azalır. Bunun nedeni aktif taşımada kullanılan taşıyıcı protein ve enzimlerin yüksek sıcaklıkta denatüre olmasıdır George Grosz George Grosz (26 Temmuz 1893 – 6 Temmuz 1959), 1920'lerde Berlin'deki yaşamı karikatürize ettiği resimleriyle tanınan Alman asıllı Amerikalı ressam. Weimar Cumhuriyeti sırasında Berlin'deki Dada akımının önemli üyelerinden ve Yeni Nesnellik (Die Neue Sachlichkeit) akımının kurucularındandır. Sanatçı, 1933 yılında ABD'ye göç etmiştir. George Grosz, Georg Ehrenfried Groß olarak Berlin'de dünyaya geldi. 1916 yılında Amerika'ya karşı duyduğu romantik hayranlığı sebebiyl ismini George Grosz olarak değiştirdi. Bu değişiklikte sanatçının önceki yıllarda okuduğu ve ölene kadar etkisi altında kaldığı James Fenimore Cooper, Bret Harte ve Karl May kitaplarının rolü büyüktür. Grosz'un sanatçı arkadaşı ve ortağı Helmut Herzfeld de aynı günlerde ismini John Heartfield olarak değiştirmişti. Grosz, Doğu Pomeranya'da bir kasaba olan Stolp'ta büyüdü. Babasının 1901 yılındaki vefatından sonra annesi kasabanın süvari ofisi sofrasının işletmecisi olmuştu. 1914 yılında Grosz gönüllü olarak askere yazıldı. Birçok diğer sanatçı gibi I. Dünya Savaşı'nı "tüm savaşları sona erdirecek savaş" olarak görüyordu. Fakat kısa bir süre sonra gözleri açılan ressam 1915 yılında hastaneye yatırıldıktan sonra görevinden alındı. Ocak 1917'de tekrar göreve çağrıldı. Aynı senenin Mayıs ayında ise temelli olarak orduya uygun olmadığına karar verildi. Ressam, Ocak 1919'da Spartaküs ayaklanması sırasında tutuklandı fakat sahte kimlik belgeleriyle kaçmayı başardı. Aynı yıl Alman Komünist Partisi'ne katıldı. 1921 yılında Reichswehr'e zarar vermekle suçlandı ve 300 Mark para cezasıyla cezalandırıldı. Ayrıca, Alman toplumu üzerine yazdığı "Gott mit uns" taşlama yazıları da yok edildi. Beş ay Rusya'da kaldıktan ve Lenin and Trotsky ile tanıştıktan sonra Komünist Parti'den 1922 yılında ayrıldı. Ayrılığına sebep olarak diktatör otoritelerin her türlüsüne karşı olmasını gösterdi. Nazi karşıtı olan Grosz, Hitler iktidara gelmeden bir sene önce 1932 yılında ülkeyi terk etti. 1932 yazında Art Students League of New York'ta ders vermesi için davet edilmişti. Ressam, 1955 yılına kadar ders vermeye devam etti. 1938 yılında ise ABD vatandaşlığına geçti. Grosz, Amerika'da yeni bir başlangıç yapmaya karar verdi ve tarzını tamamen değiştirdi. Her sene bir sergi açtı. 1946'da ise otobiyografisi "A Little Yes and a Big No" yayınlandı. 1950 yılında evinde özel bir sanat okulu açtı. Ayrıca, Des Moines Sanat Merkezi'nde çalıştı. 1954 yılında, American Academy of Arts and Letters'a seçildi. ABD vatandaşı olarak döndüğü Berlin'de 6 Temmuz 1959'da içkili bir akşamdan sonra merdivenden düşerek vefat etti. 1960'ta, Grosz'la ilgili bir kısa film olan "George Grosz' Interregnum" Oscar adayı oldu. 2002'de çekilen ve Hitler'in gençliğini anlatan "Max" isimli sinema filminde ise Grosz'u Kevin McKidd canlandırdı. Grosz ilk yağlı boya çalışmalarını 1912'de hala bir öğrenciyken yapmış olsa da, bugün bilinen ilk çalışmaları 1916 tarihine aittir. 1914 yılındaki eserlerinde dışavurumculuk ve fütürizm'den etkilenen ressam, ayrıca popüler çizimlerin, graffitinin ve çocuk çizimlerinin etkisi altındaydı. "Şehir" (1916-1917) modern yaşamı betimlediği ilk tablosu oldu. Bunu, "Patlama" (1917), "Metropolis" ve "Cenaze" (1918) isimli eserleri takip etti. Çoğunlukla mürekkep ve bazen de suluboya kullandığı çizimleri, Berlin'e ve 1920'lerin Weimar Cumhuriyeti'ne dairdi. Şişman işadamları, yaralı askerler, hayat kadınları, seks suçları ve grup seks gibi konularda sık sık çiziyordu. Eserleri arasında absürt olanlar da vardı ("Mutsuz Mucit August Dayı'yı Hatırla" gibi). Ayrıca, birkaç erotik sanat eseri de yaratmıştı. ABD'ye göç ettikten sonra geçmiş çalışmalarını ve karikatürü reddetti. Şehir temasını da terk ederek nü ve suluboya manzara tabloları çizmeye başladı. Otobiyografisinde konuyla ilgili: "Almanya'da buz tutmuş olan yöntemlerim burada Amerika'da eridi ve resim yapmayı yeniden keşfettim." 1920'lerin sonlarına doğru stilinde yumuşama fark ediliyordu fakat Grosz'un Amerika'daki çalışmaları duygusal romantizme kaydı. Akalar Akalar (Akhalar) (Yunanca: , "Akhaioi") Homeros'un İlyada'da (598 kez) ve Odysseia'da eski Yunan halkları için kullandığı müşterek isimdir. Diğerleri İlyada'da 138 kez kullanılan 'Danaolar' (), İlyada'da 29 kez geçen 'Argoslular' () isimleridir. Tarihte Akalar, Mora'nın kuzey merkezinde bulunan Akhea denilen bölgenin yerleşikleridir. MÖ 1600 yıllarında Mora'ya Aka istilası başladı. Bu bölgenin şehir devletleri, MÖ 13.-12. yüzyıllarda etkili olan Aka Birliği denilen bir konfederasyon kurdular. MÖ 1200 yıllarına gelindiğinde Girit, Çanakkale ve Rodos'u istila ettiler Ege Denizi'nde söz sahibi oldular. Homeros'a göre Danaolar ve Argoslularla birlikte Truva savaşında 1000 gemilik bir donanma ile kuşatmayı yapanlardır. Savaş Tanrıçası Athena'dan yardım istedikleri, onun yardımıyla savaşı kazandıkları İlyada efsanesinde anlatılmıştır. Ayrıca bu savaşta Aşil adıyla bilinen, yenilmez olduğuna inanılan bir savaşçıdan bahsedilmektedir. Aşil'in Truvalılar tarafından topuğundan ok ile vurularak durdurulabildiği anlatılır. Bu yükselme devresi sonunda Akalar, daha sonra Anadolu ve Suriye ile ticari ilişkilere girdiler. Sonraları daha modern, demirden yapılmış silahlar kullanan Dorlar Mora Yarımadası'na gelince Akalar direnemediler ve Mora'nın kuzeyine göç edip orada askeri iddiası olmayan, tarım yapan bir topluluk olarak varlıklarını sürdürdüler. Arkeolojik bulgular Akaların yaşadığı bölgede MÖ 13. yüzyıla kadar Mikenlerin yaşadığını ortaya koymaktadır. Homeros'a göre, kuzeyden gelen Aka kabileleri, Miken kralları ile hanedan evlilikleri yoluyla ilişki kurmuş, daha sonra Mikenlerin yerini almış, daha sonra ise Akaların yakın akrabaları sayılan Dorlar tarafından yıkılmışlardır. Mykene mitleri ve ozanlar tarafından sözlü olarak iletilen gelenekler ile her şeyden önemlisi bu şarkıların söylendiği ilkel bir Yunanca, bunu izleyen dönemlere miras kaldı. Yüzlerce yıl sonra, insanların geriye bakıp da Akhaları ilk gerçek Yunanlar olarak görmelerinin nedeni budur. BaÅŸpehlivan Başpehlivan, yağlı güreş ya da karakucakta, başa güreşerek rakiplerini yenerek şampiyon olan güreşçi. Türk güreş tarihinde başpehlivanlık unvanını almış Kızılcıklı Mahmut, Turgut Reis İpçi, Adalı Halil, Ahmet Ayık, Gazanfer Bilge gibi birçok ünlü güreşçi vardır. Savan Savan ya da savana tropik yağmur ormanları ile kuru çöller arasındaki geçiş bölgesinde yer alan geniş çayırlara denir. Kurak mevsimin uzun sürdüğü tropikal bölgelerde, tek tük ağaçlar serpili büyük çayırlardan oluşan bir bitki topluluğudur. Güney Afrika'da ve Doğu Afrika'da başlıca bitki topluluğu olan savan, boyları yer yer iki metreyi bulabilen köksaplı bitkilerden ve buğdaygillerden oluşur. Bu bölge dünyanın en ilginç yabani hayvan türlerinden bazılarının yaşaması için uygun bir ortam sağlar. Ana'nın görece kurak stepleri ile Kuzey Amerika'nın geniş çayırları da otlak olarak kullanılan alanlardandır. Coğrafi bölgelerin kesin sınırları olmadığından bunlar geçiş bölgeleriyle çevrilidir. Bu durum bitki örtüsü kuşakları için de geçerlidir. Büyük ormanların yetişmesi için yeterli olmamakla birlikte belirli ölçüde yağış alan bölgelerde geniş çayırlar uzanır. Bu çayırlara tropik bölgelerin daha az yağış alan kesimlerinde ve astropik bölgelerde savan (Karayip Yerlileri'nin dilindeki bir sözcükten türetilmiştir), kıtaların iç kesimlerinde ise step denir. Tropikal iklim bölgelerinde görülen uzun boylu ot topluluklarıdır. Geniş alan kaplayan savanlar içerisinde kurakçıl tek tek ağaçlara veya ağaç kümelerine de rastlanır. Savanların görüldüğü yerlerde yazlar yağışlı, kışlar kurak geçmektedir. Ortalama yıllık yağış miktarı 1500 mm civarındadır. Yaz yağışlarına bağlı olarak yeşeren bu otlar; kış mevsiminin kurak geçmesinden dolayı sararır. Tropik yağmur ormanlarında görülmektedir. Bu iklimde çok çeşitli hayvanlar bulunur. The Getaway (şarkı) "The Getaway", Julian Bunetta ve James Michael tarafından yazılmış ve Amerikalı şarkıcı ve oyuncu olan Hilary Duff'ın kendi ismini taşıyan albümünde yer alan bir pop şarkısıdır. 2004 yılında Amerika Birleşik Devletleri'nde, Kasım ayının sonlarına doğru bir radyo single'ı formatında çıkarıldı. 2005 yılının başında da Kanada'da çıktı. Şarkı Mix 96 adlı radyo istasyonu tarafından yılın en fazla çalan şarkısı seçildi. Şarkıya klip yapılmadı. Ayrıca 2005 yılının Ocak ayında, her ne kadar bir single albümü olarak piyasaya çıkarılacağı söylendiyse de bu şarkı bir single albümü olarak yayınlanmamıştır. Bozkır Bozkır veya diğer adıyla step (Rusça :степь/step), kıtaların iç bölgelerinde yağış miktarı 500–300 mm’ye düştüğü zaman ormanlar yerini otsu bitkilere ve çalılara bırakır. Bozkır kuşağı denen bu bölgelerde görece kurak, ama çok sıcak olmayan yazları çok soğuk kışlar izler. Doğu Avrupa'nın güneyinden Asya’nın içlerine doğru uzanan bozkır kuşağı Kuzey Amerika’nın ortabatısında "preri", Güney Amerika’da "pampa" adıyla anılır. Kuraklığın süresine göre buralarda birkaç santimetre yüksekliğindeki otlardan, soğanlı ve yumrulu bitkilere kadar değişen bitki türleri yetişir. İçinde yetişen bitki türlerine göre adlar alan bu alanlarda günümüzde daha çok buğday tarımı yapılır. Bu bozkır kuşağından sonra iç bölgelerdeki çöller başlar. 1983 Dünya Ralli Şampiyonası 1984 Dünya Ralli Şampiyonası Gutter Ballet Gutter Ballet heavy metal grubu Savatage'ın çıkarmış olduğu altıncı stüdyo albümüdür.Paul O'Neill'in prodüktörlüğünde yayımlanan ikinci albümdür. Jon özellikle Toronto'da izlemiş olduğu 1986 müzikali The Phantom of the Opera'dan sonra grubun müzikal anlayışında değişim yapmaya karar vermişti.Bu albümde bulunan "When the Crowds are Gone" ve "Gutter Ballet" gibi parçalardaki daha progresif yapı Jon'un gerçekleştirmek istediği değişimin asıl başlangıç noktasını oluşturuyordu.Albümün son üç parçası "Mentally Yours", "Summer's Rain" ve "Thorazine Shuffle" grubun röportajlarında bahsettiği, bir karakterin hakkında yazılmış konsept bir yapıdaydı. Albüm için ilk düşünülen isim "Temptation Revelation" idi fakat daha sonra Steve Wacholz'un teklifiyle "Hounds of Zaroff" konulması istendi.Fakat bu fikirde kabul görmedi ve albüm için bir isim aranırken Jon ve Criss stüdyoda "Gutter Ballet" isimli parçayı kaydettiler.Albüm ismi olarak enstrümantal bir parçanın isminin kullanılması istenmiyordu ve albüm ismi olarak "Gutter Ballet" seçildi. Bu albümden iki parçanın klibi "Gutter Ballet" ve "When the Crowds are Gone" MTV'de yayımlandı.Bu albüm aynı zamanda ritim gitarist Chris Caffery'nin yer aldığı ikinci albümdü.Bu kaydın ardından gruptan ayrılan Caffery 1995 yılında yayımlanan "Dead Winter Dead" albümüyle yeniden gruba döndü. 1997 Edel Sürümünde Yer Alan Parçalar 2002 SPV Sürümünde Yer Alan Parçalar Running Wild Zapotekler Zapotekler Orta Amerika'daki Kolomb öncesi bir uygarlığa ve bu uygarlığı kuranların soyundan gelenlere verilen bir addır. Zapotekler'in kökeni hakkında fazla bilgi bulunmamakla birlikte, MÖ yaklaşık 1500 yıllarında ortaya çıktıkları sanılmaktadır. İspanyol istilasına kadar Oaxaca vadisinin en önemli topluluğunu olmuşlardır. Orta Amerika kültürünü etkileyen birçok şehir-devletler kurmuşlardır. Zapotekler'in ana yerleşim bölgesi Maya ülkesi ile yukarı Meksika ovaları arasında kalan Oaxaca vadisi ve Monte Albán'dır. Maya dili Uto-aztek dil ailesine sokulurken, Zapotek dili Mistek dili gibi Otomang dil ailesine sokulur. Arkeologlar Zapotekler'in uygarlığını tarihsel merkezleri Monte Alban'ın işgal edilmesinden geriye doğru beş dönemde ele alırlar: Zapotekler, günümüzde Meksika'daki bir etnik azınlık olarak varlıklarını sürdürmektedir. Günümüzde 400.000 kişi Zapotek dilini konuşmaktadır. Eski Meksika başkanlarından Benito Juárez ve imparator Maximilien bir Zapotek'ti. Cinayeti Gördüm Cinayeti Gördüm (İngilizce özgün adı: "Blowup"), Michelangelo Antonioni'nin yönettiği İngiliz-İtalyan ortak yapımı sanat filmidir. Ayrıca İtalyan yönetmenin ilk İngilizce filmi ve ikinci renkli filmi olma özelliğini taşır. Film bir fotoğrafçının meçhul bir cinayetle olan ilişkisini anlatır. Cinayeti Gördüm, Arjantin' li yazar Julio Cortazar'ın "Las Babas del Diablo" (İngilizce'ye "Devil`s Drol" olarak çevrilen hikâye filmden sonra "Blowup and Other Stories" olarak yayımlanmaya devam etmiştir) adlı kısa hikâyesini temel alır. Başrollerinde David Hemmings, Vanessa Redgrave, Sarah Miles, John Castle ve Jane Birkin'in yer aldığı filmin senaryosu filmdeki İngilizce diyalogları yazan Edward Bond ile birlikte Antonioni ve Tonino Guerra tarafından yazıldı. Filmin yapımcısı Antonioni ile MGM için üç tane İngilizce film yapımı konusunda anlaşan Carlo Ponti'dir (diğer ikisi Zabriskie Noktası ("Zabriskie Point") ve Yolcu ("The Passenger") adlı filmlerdir . Hikâye, bir fotoğrafçının (Hemmings), bir kadının (Redgrave) karıştığı (veya karışmadığı), cinayetin fotoğraflarını kaza eseri çekmesi ve bununla birlikte bir gerçeklik sorgusu içine düşmesi hakkındadır. Tipik bir Antonioni filmi olarak Cinayeti Gördüm' ün hikâyesi, öyküsel bir anlatımı takip etmez. Filmin ana karakteri Thomas, altmışların Londra'sında zengin ve ünlü bir fotoğrafçıdır. Bir gün şans eseri bir parkta iki aşığa rastlar ve onların fotoğraflarını çeker. Bu arada kadın tarafından fark edilir. Koşarak fotoğrafçının yanına gelen kadın umutsuzca negatifleri almaya çalışır fakat Thomas kadını reddeder. Kadın, Thomas'ın stüdyosunu nasıl olduysa bulur, fotoğrafları almak için para hatta vücudunu teklif eder. Bu olay fotoğrafçının şüphelenmesine ve filmleri incelemesine neden olur. Resimleri büyütür ("filmin özgün adı olan Blowup, İngilizcede fotoğrafı büyütme işlemine verilen addır.") bu işlem resim karesinde silahlı bir adamı belli belirsiz açığa çıkarır. Resimleri tekrar tekrar büyütür. Artık iyice grenliliği artan, siyah/beyaz karedeki gizlenmiş silahlı adamı ve yerde yatan cesedi görmüştür. Thomas, sonunda cesedi, parkta çalıların dibinde bulur ancak şanssız ve de sürpriz bir şekilde yanında fotoğraf makinesi yoktur. Film, Thomas'ın cinayeti kanıtlama çabalarıyla devam eder. Bir arkadaşının da tanık olması için uğraşır, ancak ceset artık orada değildir bu arada stüdyosundaki resimler de ortadan kaybolmuştur. İzleyici cinayetin arkasındaki sırları (veya cinayetin gerçekleşip gerçekleşmediğini) asla öğrenemez. Aslında film gerçeklik ve onu nasıl algılandığıyla ilgilidir. Bu bakış açısı filmin en ünlü sahnelerinden biri olan final sahnesinde vurgulanır. Sahnede iki pandomim sanatçısı tenis maçı yapıyordur bu sırada Antonioni'nin kamerası, olmayan tenis topunu takip eder ve yine topun sesi duyulur. Fotoğrafçı bir süre maçı takip ettikten sonra tenis maçının gerçekliğine girer. Korttan dışarı fırlayan topu iki oyuncuya geri atar. Sonra onun tekrar maçı takip ettiği görülür, ancak izleyici maçı artık göremez, sadece ileri geri giden topun sesini duyulmaya devam eder. En sonunda gerçekliğin başka bir versiyonu yaratılır, Hemmings parkın yeşil çimlerinde tamamen yalnız bir şekilde durmaktadır sonra aniden kaybolur, yönetmen Antonioni tarafından ortadan kaldırılmıştır. Filmdeki siyah-beyaz karşıtlığına yapılan vurguyu unutmamak gerekir Cinayeti Gördüm, bazıları o esnada ünlü bazıları da daha sonradan ünlü olacak birçok isme evsahipliği yapmıştır. Filmin sona yakın sahnelerinden birinde The Yardbirds konserini izleriz. Bu grubun elektro gitaristi sonradan Led Zeppelin'de müzik kariyerine devam edecek olan Jimmy Page'dir. Konser, grubun üyelerinden Jeff Beck gitarını The Who grubunu anımsatan bir şekilde kırıncaya kadar devam eder. Aynı sahnede BBC'nin skeç grubu Monty Python'dan Michael Palin, konseri dinleyen kalabalık arasındadır ve yine konser esnasında gelecekte İngiliz medyasının ünlü bir ismi olacak olan Jane Street-Porter, çizgili pantolonuyla dans ederken görülebilir. Antonioni, The Velvet Underground adlı Amerikalı rock grubunu da filmde kullanmak istedi ancak grubun solisti olan Sterlin Morrison' un uyuşturucu bağımlısı olması sebebiyle İngiltere'de çalışma izni alamaması planları engelledi. Filmin ilk sahnesi (pandomimcilerin ilk olarak görüldüğü sahne), Plaza of The Economist binasında (Piccadilly, Londra, 1954-64), park sahnesi, güneybatı Londra'da bulunan, Charlton'daki Maryon Park'ta çekildi. Maryon Park filmden bu yana çok az değişikliğe uğramıştır, parkta pandomimcilerin maç yaptığı tenis kortu, filmdeki haliyle durmaktadır. Bordo renkli vitrinlere sahip, mağazaların olduğu cadde, Stockwell Yolu'dur. Thomas'ın, gizemli bir kadını görüp takip ettiği sahne, Regent Street'te çekilmiştir. Hemmings'in bir sonraki durağı, daha sonra David Bowie'nin 1972'de çıkacak olan Ziggy Stardust adlı albümünün kapak resminin de çekileceği, Heddon Street'tir. Cinayeti Gördüm, cinsel içerikli sahneleriyle birçok tartışmaya neden olmuştur (bir kadının çıplak olarak gösterildiği ilk ingiliz filmidir). Film, MPAA (Amerikan Film Yapımcıları ve Dağıtımcıları Birliği)'in Hays Kodu sansürüne maruz kalmıştır. Buna rağmen yapım şirketi MGM, Antonioni'nin de isteği üzerine, bu sansürü dikkate almadı ve alt şirketi olan Premier Productions'ı kullanarak filmi gösterime soktu. Bu özelliği ile MGM, onay sertifikası olmayan bir filmi dağıtmaya devam eden ilk MPAA üyesi stüdyo olarak tarihe geçmiştir. Şirketin bu girişimi yaklaşık kırk yıl boyunca uygulanan Hays Kodu'nun tamamen ortadan kaldırılmasına da önayak olmuştur. Brian De Palma'nın 1981 yapımı, Patlama ("Blow Out") ve Francis Ford Coppola'nın 1974 yapımı, Altın Palmiye ödüllü, Konuşma ("The Conservation"), Cinayeti Gördüm ile aynı temayı işleyen hollywood filmleridir. Her iki filmde de Cinayeti Gördüm'deki fotoğraf makinası ses kayıt cihazı olarak karşımıza çıkar. Coppola, Konuşma filminin DVD'sindeki yorumunda senaryoyu yazarken Cinayeti Gördüm'den esinlendiğini belirtmiştir. Mel Brooks' un oynayıp yönettiği 1977 yapımı Yükseklik Korkusu ("High Anxiety") filminde küçük bir Cinayeti Gördüm parodisi yer alır. Filmde şoför, yüzünde Brooks karakterinin maskesi olan bir suikastçinin başka birine yakın mesafeden ateş ederkenki fotoğrafını çeker. Daha sonra aynı kadrajda bulunan asansördeki gerçek Brooks karakterini görebilene kadar fotoğrafı büyütür. (Aslında şoförün yaptığı teknik olarak "blowup" değildir buradaki espri şoförün fotoğrafı, odasındaki duvarlardan birinin ölçülerine getirene kadar, sürekli olarak büyütmesidir). 1997 yapımı ("Austin Powers: International Man of Mystery") adlı filmde Cinayeti Gördüm'deki, Hemmings karakterinin, fotoğraf çekimi esnasında bir modele bağırarak emirler verdiği sahnenin parodisine yer verilmiştir. Cinayeti Gördüm ayrıca "Jaane Bhi Do Yaaron" adlı Hint filminin de esin kaynağı olmuştur. Filmde iki fotoğrafçı makineleriyle bir belediye başkanının cinayetini yakalamışlardır. Ancak cinayeti fotoğrafları büyüttükten sonra keşfederler. Bu filmde cinayetin işlendiği park "Antonioni Parkı" olarak isimlendirilmiştir. Amerikalı, R&B şarkıcısı Amerie'nin, 2007 yılında çıkardığı "Becouse I love It" albümündeki, "Take Control" şarkısı için çekilen klipte filmin büyük etkisi görülebilir.. GaliÃ§ya Muharebesi Galiçya Muharebesi veya Lemberg Muharebesi I. Dünya Savaşı'nın başlarında Rusya ve Avusturya-Macaristan İmparatorluğu arasında meydana gelen çatışma. Avusturya-Macaristan ordularının kesin yenilgisiyle sonuçlanan muharebenin ardından Ruslar Lemberg'i ele geçirmiş ve Doğu Galiçya'nın denetimini sağlamıştır. Ağustos ayı başında Rusya'yla savaşın hemen hemen kesinleşmesi üzerine Avusturya-Macaristan Genelkurmay Başkanı Conrad von Hötzendorf kuzey ordularıyla (1. ve 4. ordular) Lehistan Krallığı'na taarruz kararı almıştı. Rus ordusunun Doğu Cephesi'ne kısa süre içinde büyük bir güç toplayabilecek oluşundan çekinen von Hötzendorf tek çözümü ivedi bir harekatta görmekteydi. Komutan, Almanya'nın da Polonya taarruzuna destek vereceğini ummuş, ancak bölgede bulunan sınırlı sayıda Alman birliğinin savunma öncelikli oluşu bu umudu boşa çıkarmıştır. Böylece, Polonya'ya tek başına girmek zorunda kalan 1. ve 4. Avusturya-Macaristan orduları 4. ve 5. Rus orduları tarafından karşılanmıştır. Öte yandan, Avusturya-Macaristan'ın Lemberg üzerinden harekete geçeceğini düşünen Rus Ordusu Güneybatı Cephesi Komutanı Nikolai Ivanov bu akına karşılık olarak 3. ve 8. ordularla Doğu Galiçya'ya saldırmayı planlamaktaydı. Viktor Dankl komutasındaki 3. Avusturya-Macaristan Ordusu Lublin'de 4. Rus Ordusu'yla karşılaşmış ve Baron Salza yönetimindeki bu gücü geri çekilmek zorunda bırakmıştır. Kraśnik Muharebesi olarak anılan bu çatışmada 6.000 Rus askeri tutsak alınmıştır. Dankl'ın hemen sağından Cholm'a doğru ilerlemekte olan 4. Avusturya-Macaristan Ordusu, Pavel Plehve komutasındaki 5. Rus Ordusu'na Komarów Muharebesi'nde üstünlük sağlamış ve 20.000 Rus askerini tutsak etmiştir. Buna karşın, Avusturyalıların Rus Ordusu'nu çevreleme çabası sonuçsuz kalmıştır. Rusların kuzey bölgesinde geri çekildiklerini gözlemleyen Avusturya Ordusu Ivanov komutasındaki sol birliklere karşı taarruza geçmiştir. Nikolai Ruzsky yönetimindeki 3. ve Aleksei Brusilov komutasındaki 8. Rus ordularına sahip olan Ivanov Avusturya-Macaristan güçlerine karşı kesin bir zafer kazanmıştır. Bozuk yollar nedeniyle ilerleyişlerini iki gün boyunca durdurmak zorunda kalan Ruslar, Gnila Lipa Muharebesi olarak anılan bu saldırıda düşman güçlerine toparlanma fırsatı tanımamışlardır. Bir önceki karşılaşmada Ruslara boyun eğmek zorunda kalan Avusturya Ordusu kuzeydeki birliklerini geri çekmeyi planlarken Ivanov, Plehve komutasındaki 5. Rus Ordusu'na taarruz emri vermiş ve Rava Ruska Muharebesi olarak anılan çatışmanın ardından Avusturyalıları geri püskürtmüştür. 2. Avusturya Ordusu Sırbistan tarafından güçlendirilmiş, ancak bu önlem Avusturya'nın Galiçya cephesinin çökmesini ve Rusların Lemberg'i ele geçirmesini önleyememiştir. Avusturyalıların Slav askerleri geri çekmesi ters tepmiş ve bu askerlerden bir bölümü Rusların tarafına geçmiştir. Muharebesinin son bulduğu 11 Eylül günü itibarıyla 120.000 askeri tutsak alan Ruslar buna karşılık 40.000'i tutsak olmak üzere 324.000 asker yitirmiştir. Karpat Dağları'nın 100 mil içine dek ilerleyen Ruslar Przemyśl Şatosu'nun çevresini sarmış ve 100 günden fazla sürecek olan Przemyśl Kuşatması'nı başlatmıştır. Muharebe sonunda Avusturya-Macaristan Ordusu büyük zarara uğramış ve Avusturya toprakları savunmasız duruma gelmiştir. Tannenberg Muharebesi'nde ağır bir yenilgi almış olan Ruslar, Lemberg'de elde edilen bu zaferin ardından kötü anıları tarihe gömme fırsatı yakalamıştır. Güneybatı Rus cephesi. Başkomutan – Nikolai Ivanov,Kurmay başkanı – Mikhail Alekseyev 1966 Eurovision Şarkı Yarışması 1966 Eurovision Şarkı Yarışması, 11. Eurovision Şarkı Yarışması'dır. Yarışma 1965 yarışması'nı kazanmasından dolayı 5 Mart 1966 tarihinde Lüksemburg'un başkenti Lüksemburg (şehir)'de bulunan Villa Louvigny'de yapılmıştır. Yarışmanın sunuculuğunu ise Josiane Chen yapmıştır. Yarışmanın kazananı Avusturya'yı temsil eden "Merci, Chérie" adlı şarkısıyla Udo Jürgens olmuştur. Avusturya yarışmayı ilk defa kazanmış oldu. ve ilk defa sıfır puan almışladır. Bir ülke yarışmaya yalnızca ulusal dillerinde şarkı gönderebildiği belirten kural getirilmiş, muhtemelen 1965 yarışmasında İsveç'in katılımcısı İngilizce dilinde yarışması nedeniyle oluşturuldu. 1966 Eurovision Şarkı Yarışması'na Lüksemburg (şehir) ev sahipliği yapmıştır. 1966 yarışması'na ev sahipliği yapan mekan olarak Villa Louvigny seçilmiştir. Villa Louvigny zamanında Compagnie Luxembourgeoise de Télédiffusion yayıncısının merkez binası olarak kullanılmıştır. Aynı zamanda 1962 yarışmasına da ev sahipliği yapmıştır. Şehir merkezindeki Ville Haute mahallesinde bulunan Belediye Parkı'nda yer almaktadır. Oylama sırasında, sunucu (Josiane Chen) yanlışlıkla "İyi geceler, Londra" diyerek İngiltere'yi selamladı. Daha sonra hatasını fark etti ve Birleşik Krallık sözcüsü Michael Aspel'in “Günaydın, Lüksemburg” diyerek karşılık verdiğini söyleyerek “İyi akşamlar, Londra” dedi. 1966, Milly Scott'un Hollanda'yı temsil etmesiyle ilk siyahi şarkıcının Eurovision sahnesinde yer aldığı yıl olmuştur. Ayrıca taşınabilir bir mikrofon kullanan ilk şarkıcıydı. Bu yarışma, Danimarka’nın 1978’e kadar katılmadan önceki katıldığı son yarışma oldu. Ayrıca bir orkestranın eşlik etmediği ilk yarışmalardan biriydi. Domenico Modugno tarafından seslendirilen "Dio, come ti amo" adlı İtalyan katılımcısı, Sanremo Müzik Festivali'ndeki performansından bu yana yeniden düzenlenmiş ve düzenlemenin önceden kesinleştirilmesi gerektiğini belirten EBU kuralını delmişti. Cumartesi öğleden sonra yapılan provada Modugno uç dakikalık zaman sınırını aşmayan orkestranın aksine kendi müzisyenleri ile birlikte yeni düzenlemeyi gerçekleştirdi. Modugno'nun Provası'nın ardından şovun yapımcıları tarafından zaman sınırını aştığı belirtildi ve orkestranın orijinal düzenlemesini kullanması istendi. Modugno, yarışmadan çekilme tehdidiyle karşı karşıya olduğu orkestradan çok memnun kalmadı. Hem yapımcılar hem de EBU şefi Clifford Brown, Gigliola Cinquetti'nin İtalya'yı temsil etmek için Lüksemburg'a uçmak için çok kısa bir süre olduğunu düşündü, bu yüzden EBU, Modugno'nun yarışmanın orkestrası yerine kendi müzisyenlerini kullanmasına izin verdi. Web sitelerine ve resmi olarak Angelo Giacomazzi'nin orkestra şefi olarak gösterilmesine rağmen, Giacomazzi aslında katılımcı için piyano çaldı. Toplamda on sekiz ülke yarışmaya katılmıştır. Yarışmaya ilk kez katılan, Geri dönen veya çekilen ülke olmamış, 1965 yarışması'na katılan tüm ülkeler bu yıl da katılmıştır. Her performansın orkestrasını yöneten bir orkestra şefi vardı. Önceki yarışmalarda katılmış bu yıl geri dönen iki katılımcı vardır: Udo Jürgens, 1964 ve 1965 yıllarında Avusturya'yı temsil etmişti; Domenico Modugno, 1958 ve 1959 yıllarında İtalya'yı temsil etmişti; Her ülkenin beş favori şarkısını sırasıyla 5, 4, 3, 2 ve 1 puanla ödüllendiren 20 jüri üyesi vardı. Tüm bu puanlar daha sonra toplanarak en çok puan alan beş şarkı sırasıyla 5, 4, 3, 2 ve 1 oy aldı. Aşağıda finaldeki tüm 5 puanların bir özeti verilmiştir: Aşağıdaki tablo, 1966 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. Hitman: Codename 47 Hitman Codename 47, Danimarka tabanlı IO Interactive tarafından geliştirilerek, Eidos Interactive tarafından 2000 yılı Eylül ayında dağıtılan bir TPS, bilgisayar oyunu. Hitman (Ajan 47), kiliseye bağlı bir teşkilatın insan klonlamasını kullanarak yarattığı profesyonel bir suikastçidir. ICAHQ'dan Diana adlı kontrollörden brifing alarak para karşılığı öldürmeniz gereken suçluları öldürüyorsunuz. Hitman kurbanlarının kıyafetlerini giymek, kurbanını taşıyıp kimsenin görmemesini sağlamak gibi birçok özelliğe sahip. Oyundaki görevleri sadece hedefleri öldürüp sessizce kaçıp bölümü bitirebilirsiniz, veya da silahlarınızı kullanarak katliam çıkarabilirsiniz Siz de suikastçiyi canlandırıyorsunuz. Göreviniz Hong Kong'dan Amerika'ya uzanan suç dünyasında cinayet işlemek, ancak bunu profesyonelce yapmak. Tüm meslektaşları gibi 47'nin de bir geçmişi, adı ya da bağlantısı yok. Dahası adamımıza bazı "genetik" değişimler de uygulanmış. "International Contract Agency HeadQuarters(Uluslararası Kontrat Şubesi Karargahı)" isimli, dünyada tüm istihbarat birimlerine "iş" yapan gizli bir örgütten notebook aracılığı ile görevlerini alan adamımız oyunun başında tımarhanede uyanıyor ve kendisine gerekli eğitim hoparlörlerden gelen metalik bir ses tarafından veriliyor. Sonra da gerçek görevlere başlıyorsunuz. Davy Jones Davy Jones, filmindeki önemli bir karakterdir. Karakteri Bill Nighy canlandırmaktadır. Davy Jones "Uçan Hollandalı" adlı geminin kaptanıdır. Sakalları dokungaçtan oluşmuştur. Korsan mitolojisindeki Davy Jones karakterinden esinlenilmiştir. Gemide acımasız kuralları vardır. Jack Sparrow'un kendisine borcu olduğu için arkadaşı Will Turner'ı mürettabatına almıştır. Kalbini bir kadın yüzünden söküp bir sandığa kilitlemiştir. Sandığın anahtarını sakalının altında saklamaktadır. Davy Jones'u öldürmenin tek yolu kalbini hançerlemektir. Jones aynı zamanda açık denizlerde yaşayan "Kraken" adlı mitolojik dev ahtapotu kontrol etmektedir. Pap smear Papanikolaou testi, Papanicolaou testi, Pap smear, Pap test, servikal smear veya smear testi, jinekolojide kullanılan bir tarama testidir. Test, onu keşfeden Georgios Papanikolaou'nun adıyla anılmaktadır, bununla beraber Aurel Babeş de bağımsız olarak aynı testi geliştirmiştir. Testin adında geçen "smear", İngilizce bir kelime olup Türkçe ""yayma"" demektir; alınan hücrelerin incelenmek üzere bir mikroskop lamı üzerinde yayılmasını belirtmek amacıyla kullanılır. Özelikle ektoserviksdeki premalign ve malign durumları belirlemek için geliştirilmiş bir tıbbi görüntüleme metodu olan Pap testi, ayrıca endoserviks ve endometriumdaki anormallikleri belirlemek için de kullanılır. Kanser öncülü değişikliklerin erken saptanması mortaliteyi azaltır, bilhassa serviks kanserinin bu yöntemle taranması sonucunda mortalite büyük oranda düşmüştür. Sonuç olarak serviks kanserinin tarama testi olarak kullanılan Pap smear testi, erken tanı olanağı sağlamaktadır. Buna ek olarak birçok enfeksiyon süreci de tanımlanabilmektedir, Kandida albicans ve Trichomonas vaginalis gibi. Endoserviksden, ektoservikal örnek almak için kullanılan aletle de örnek alınabilir, ancak bu bölgenin anatomisi sebebiyle güvenilir bir örnek almak her zaman mümkün değildir. Alınan örneklerde anormal endoservikal hücrelerden bulunabilmesi olasılığı nedeniyle, bu örnekleri inceleyenler bu konuda eğitimli olmalıdır. Endometriumdan örnek, doğrudan ektoserviks için kullanılan aletle alınmaz. Hücreler rahim ağzı (serviks) üzerine dağılmış olabilir ve buradan toplanabilir. Böylece analizlerde endoservikal hücrelerle birlikte, eğer varlarsa anormal hücreler de görülebilir. Ancak Pap Test endometrial malignite için bir tarama aracı olarak kullanılmamalıdır. Genellikle cinsel açıdan aktif kadınların pap smear testini yıllık olarak yaptırmaları önerilir, ancak rehberlerde bu bilgi ülkeden ülkeye değişebilmektedir. Eğer sonuçlar anormal ise, anormalliğin tipine bağlı olarak test üç ile on iki ay arası bir sürede tekrarlanır. Eğer anormalik daha yakın bir inceleme gerektiriyorsa, hasta serviksin daha detaylı bir incelemesi için kolposkopi'ye alınabilir. Hastaya ayrıca Pap testinin eşdeğeri, hatta zaman zaman da alternatifi olan HPV DNA testi de uygulanabilir. Pap smear'ların %5 ile %7 arasında bir oranı displazi gibi kanser öncesi şartlar belirleyebilir. Birçok düşük dereceli servikal displazilerin servikal kansere yol açmadan kendi kendine gerilemesine rağmen, displasia daha dikkatli gözlem gereksinimi için bir belirteçtir. Endoservikal ve endometrial anormaliteler, mantar ve Trichomonas vaginalis gibi enfeksiyonlar, bu test sonucunda görülebilir. Anormalliklerin küçük bir bölümü "önemi belirsiz bulgu" olarak işaretlenir. Pap smear'de rahim ağzının dış tarafından hücreler alınır. Hastanın vajinasına bir spekulum sokularak serviksten hücre örneği alınır. Özel bir spatül veya fırça, dokunun yüzüne sürtülür, yüzey hafifçe kazınarak bir miktar hücre alınır. Toplanan hücreler bir mikroskop lamı üzerine yayılır ve laboratuvarda anormal özellikli hücrelerin varlığı için incelenir. Hücreler Papanicolau tekniği ile boyanır, bu teknik ile hücre çekirdeği ve sitoplazmadaki keratinizasyonlar belirginleşir, ama tanı koymak için asil hücre çekirdeğindeki şekillere bakılır. Bu geleneksel mikroskop lamı üzerine hücreleri yayma tekniğinin duyarlılığı %72, spesifisitesi %94 olarak bulunmuştur. Sıvı bazlı sitoloji testinde toplanan nümune, etanol bazlı muhafaza edici bir sıvı ortama konur. Laboratuvarda bu hücreler ince bir tabaka halinde bir lam üzerine yerleştirilir ve mikroskopla incelenir. Sıvı nümünenin avantajı HPV testi için de kullanılabilmesi, ayrıca uygunsuz nümüne oranını düşürmesidir. Bu testin duyarlılığı %61-66, spesifisitesi %82-91 olarak bildirilmiştir. Sitoloji uygulaması, ilk olarak 1940 yılında Dr. George Papanicolaou'nun vajinal smear ile servikal kansere tanı konabileceğini ileri sürmesi ile başlamıştır. 1943 yılında ise Papanicolaou eksfoliatif sitolojiyi jinekoloji pratiğine sunmuştur. 1973'te WHO ("Dünya Sağlık Örgütü") sitolojik tanı için bir rapor hazırlamıştır. 1988'de Ulusal Sağlık Enstitüleri servikal sitoloji için ortak bir konsensusa varmışlar ve Bethesda sistemini geliştirmişlerdir. Bu sistem 1991, 2000, 2001 tarihinde yeniden modifiye edilmiştir. Günümüzde "Bethesda Sınıflaması" kullanılmaktadır. Günümüzde genel olarak servikal kanserin tarama yöntemi olarak Pap smear tercih edilir. Pap smear sonuçları, serviks kanseri kesin tanı koymada ya da tedavi başlamasında kullanılmaz. Yalnızca servikal kanser gelişiminde artmış riskle ilişkili anormal hücreleri taramada kullanılır. Anormal hücre varlığı tespit edilirse daha ileri tetkiklerin yapılması gerekir. Günümüzde başlıca iki sitolojik yöntem kullanılmaktadır: geleneksel PAP smear ve sıvı bazlı preparatlar ("ThinPrep", "SurePath"). Genel olarak servikal kanserin tarama yöntemi olarak Pap smear tercih edilir. Sıvı bazlı sitoloji, konvansiyonel smear'e göre, intraepitelyal (epitel içi) lezyonları saptamada daha duyarlıdır. Yüksek dereceli lezyonlar için konvansiyonel Pap smear %70, sıvı bazlı sitoloji %95; HPV testiyle kombine sıvı bazlı sitoloji ise %100 duyarlıdır. 1990'ların ortalarından itibaren sıvı bazlı tekniklerin kullanılması artmıştır. Günümüzde, "Sure-Path" ("TriPath Imaging") CellPrep ( BIODYNE Inc) and "Thin-Prep" ("Cytyc Corp") olmak üzere üç çeşidi vardır. Sıvı bazlı sitolojide teknik özellikleri sebebiyle yetersiz smear alınma olasılığı azaltığı birçok çalışmada gösterilmiştir. Tek bir örnekle HPV ya da diğer seksüel geçişli hastalıkların taraması yapılabilir. Ayrıca sıvı bazlı sitoloji menstrüel kandan daha az etkilenir. Bununla beraber yine de menstrüasyon esnasında örnek alınması önerilmez. Sıvı bazlı sitolojinin bu avantajlarının yanında çeşitli dezavantajları da mevcuttur. Bunlar arasında, bu yöntemin ek eğitim gerektirmesi, laboratuvar aşamasının daha uzun sürmesi ve yüksek maliyeti sayılabilir. Pap smear sonuçları, kesin tanı koymada ya da tedavi başlamasında kullanılmaz. Yalnızca servikal kanser gelişiminde artmış riskle ilişkili anormal hücreleri taramada kullanılır. Bu sayede, ileri tetkik gereken kadınların seçilmesini sağlar. Bu tarama yönteminin yaygınlaşması sayesinde erken tanı koyma imkânı artmıştır. Böylece, invaziv serviks kanserinin görülme oranı ciddi oranda azalmıştır. Smear sadece bir tarama testi olup, sonuç pozitif çıktığında kolposkopi, biyopsi, endoservikal küretaj, konizasyon gibi daha ileri tetkiklere başvurulması gerekir. Günümüzde servikal kanserlerin taranmasında kullanılan en yaygın yöntem; PAP smear tarama testidir. PAP smear testi, ucuz ve kolay olmasının yanında hastalar tarafından kolay kabul edilebilmesi açısından kullanılabilirliği yüksek bir testir. Bunlara ek olarak toplumsal taramalarda kullanıldığında erken tanı koydurması sayesinde, serviks kanserinden ölümleri yaklaşık %75 oranında düşürdüğü bildirilmiştir. Tüm bu özellikleri nedeniyle eşsiz bir tarama yöntemidir. Buna rağmen hiç pap smear yaptırmamış kadınların sayısı da hayli fazladır. Tarama testi yapılmadığından erken tanı konamayan bu hastalar genelde ileri evrelerde tanı alır. Nitekim Serviks kanserlerinin %50'den fazlasının daha önce hiç PAP smear testi yaptırmamış ve %60'tan fazlasının da son 5 yıl içinde hiç tarama yaptırmamış kadınlarda olduğunu gösteren çalışmalar vardır Pap smear ile servikal kanser taraması, hem kanser önlenmesinde etkili hem düşük maliyete sahip çok ender yöntemlerden biridir. Servikal kanser etiyopatogenezinde, başka kanser türlerine benzer olarak, belirli kanser öncesi (premalign) aşamalardan geçtikten belirli bir süre sonra invaziv lezyon haline gelmektedir. Bu nedenle servikal kanserlerin premalign aşamada yakalanması ve tedavi edilmesi, insidans ve mortaliteyi düşürecektir. Serviks kanseri riskini azaltan birçok sağlık davranışı bulunsa da hiçbiri rutin Pap smear yaptırma kadar etkili değildir. Pap smear yaptırma davranışları kadınların yaşı, eğitimi, sosyoekonomik durumu ve kültürel özelliklerine göre farklılık göstermektedir. Pap smear yaptırma oranlarının, gelişmiş ülkelerde yaşlı, fakir ve düşük sosyoekonomik sınıflara ait azınlık gruplarda daha düşük olduğu çeşitli çalışmalarda ortaya konmuştur. Türkiye'de yapılmış benzer bir çalışmada da, yaş ve eğitim seviyesi arttıkça ve sosyal güvence varlığında arttığı belirtilmiştir. Pap smear yaptırma davranışlarının farklı kültürlere, gruplara ve sosyodemografik özelliklere göre değişebildiğinin bilinmesi, sağlık personelinin hizmet verdiği gruba ulaşmasını ve hizmet sunmasını etkileyecek önemli bir bilgidir. Türkiye'de serviks kanseri tarama programlarının yaygınlaştırılması, kadın sağlığı açısından önemli bir halk sağlığı problemi olan serviks kanserlerinin insidans ve mortalitesinde önemli azalmalar sağlaması beklenmektedir. Yapılan çalışmalar; kadınların bilgi eksikliği, önemsememe, utanma, kötü bir tanı konulması korkusu gibi nedenlere bağlı olarak jinekolojik muayeneden çekindiklerini belirtmiştir. Pap smear'ın servikal kanserin taramasında kullanılmasında bir avatajı bulunmasının yanında bazı sıkıntılar da vardır. Pap smear ile taramada yanlış pozitiflik sıktır. Tarama testlerinin pozitif prediktif değerlerinin düşüklüğü gereksiz girişimlere neden olmakta ve yalancı negatifliklerinin yüksekliği güvenirliklerini sınırlamaktadır. Yalancı negatiflik çeşitli sebeplerle olabilmektedir, nedenler arasında; smear alınımında anormal hücreler içeren alanların atlanması ve bu nedenle anormal hücrelerin camda görülmemesi, anormal hücre alınmasına rağmen cam hazırlama aşamasında anormal hücrelerin smear çubuğundan cama aktarılamaması, patoloğun anormal hücreleri camda görememesi veya görse bile normal değerlendirmesi, lezyonun servikal kanalın iç kısmına doğru yerleşmesi, enflamasyon varlığı sayılabilir. Yalancı negatifliği azaltmak için hücrelerin kan, mukus ya da inflamatuar oluşumlardan temizlenerek, lam üzerinde ince bir tabaka halinde ve uniform şekilde dağıldığı, sıvı içinde ince yayma preparatları ("thin prep") geliştirilmiştir. Servikal kanserin erken teşhisine yönelik PAP smear taramasıyla ilgili olarak Amerikan Kanser Derneği ("American Cancer Society", ACS), kadınların ilk cinsel deneyimden 3 yıl sonra veya cinsel aktif olsun ya da olmasın 21 yaşına geldiklerinde, 30 yaş ve üzerinde her yıl, üç yıl negatif sonuç çıkması durumunda 3 yılda bir PAP smear testi yaptırmalarını, 70 yaşın üzerinde ve son 10 yılda anormal PAP test sonucu olmayan, üç veya daha fazla normal PAP test sonucu olan kadınların servikal kanser tarama programından çıkarılmalarını bildirmiş; benzer şekilde Amerikan Obstetrisyen ve Jünekologlar Kurulu ("American College of Obstetricians and Gynecologist", ACOG), hayatı boyunca herhangi bir dönemde veya halen cinsel aktif olan ya da 21 yaşına gelmiş tüm kadınların yıllık pelvik muayene ve PAP smear yaptırmalarını, 30 yaş üzerinde ve 3 yıl ardışık yıllık normal pelvik muayene ve PAP smear sonucu olan kadınların daha uzun aralıklarla kontrol edilebileceğini bildirmiştir. Bunlara ek olarak immünsupresse ya da HIV tanısı alan kadınlarda ilk yıl iki kez , test sonuçları negatif ise yılda bir kez smear alınmalıdır. Ayrıca servikal kanser nedeniyle histerektomize olan kadınlarda başlangıçta sıkı monitorizasyon daha sonra ise yıllık izlem yapılmalıdır. CIN II/III nedeniyle histerektomize olan kadınlarda dört-altı ay aralarla vajinal epitelin sitolojisi, vulvar ve perianal epitelin inspeksiyonu yapılmalıdır. Üç yeterli negatif sonuç varlığında yıllık taramaya geçilebilir. Yıllık taramalara üç kez negatif sonıuç alınıncaya kadar devam edilmelidir. Akılda tutulması gereken bir diğer konu neoplastik olmayan nedenlerle histerektomize olmuş kadınlarda pap smear sonuçlarının yalancı pozitiflik gelme olasılığının artmış olmasıdır. Bu özel gruplarda taramanın ne zaman kesileceği hususunda da farklılıklar vardır. Anne karnında DES'e maruz kalmış ya da immünsuprese 70 yaş üstü kadınlarda yıllık taramaya devam edilmelidir. HPV-DNA testi (+) olan kadınlarda da yine taramaya devam edilmelidir. Herhangi bir nedenle yaşam beklentisi sınırlı olan kadınlarda -zaten servikal kanser tedavisini tolere edemeyeceğinden- tarama endike değildir 2007 yılında yayımlanan bir çalışmada Pap smear yapmanın enflamatuar sitokin tepkiye yol açtığı ve bunun HPV'nin bağışıklık sistem tarafından atılmasına önayak olup serviks kanseri olasılığını azaltabileceği öne sürülmüştür. Geçmişte tek bir Pap smear yaptırmış kadınların dahi kanser insidansı daha düşüktür. Hayat boyu yaptırılan Pap smear sayısı ile HPV pozitif olma arasında ters bir ilişkinin istatistiksel olarak anlamlı olduğu bulunmuştur Evridiki (anlam ayrımı) Evridiki (şarkıcı) Evridiki Teokleus (Yunan: Ευρυδίκη Θεοκλέους; 25 Şubat 1968; Limasol), Kıbrıs Rumu şarkıcı. Kıbrıs Cumhuriyeti'ni 1992'de "Teriazume", 1994'te "İme Antropos Ki Ego" ve 2007 Eurovision Şarkı Yarışması'nda "Comme Ci, Comme Ça" adlı şarkılarla temsil etmiştir. Marcus Licinius Crassus Marcus Licinius Crassus (MÖ 115 - MÖ 53), Roma Cumhuriyeti 'nin Roma İmparatorluğu na dönüşümünde anahtar rol oynayan Romalı general ve politikacı. Crassus kariyerine Gaius Marius ve Lucius Cornelius Sulla arasındaki iç savaş sırasında askeri komutan olarak başladı. Crassus’un bu savaşa girişi onun şöhretini arttırdı. Sulla’nın büyük takdirini topladı. Sulla'nın, Marius’un adamlarının mallarına el koyup sonra bu malları kendi adamlarına ucuz fiyata satmasıyla, ucuz fiyata aldığı gayrimenkulleri büyük fiyatlara satarak büyük bir servet biriktirdi. Bu nedenle zaman zaman "Roma'nın en zengin adamı" olarak da adlandırılırdı. Crassus, M.Ö 71 yılında Spartacus liderliğindeki köle isyanı bastırdı ve yakalanan binlerce isyancıyı yol boyunca çarmıha gerdirdi. Jül Sezar ve Pompey ile Birinci Triumvirate olarak bilinen gizli anlaşmayı yaptı. Döneminin en zengin insanlarından biri olmasına karşın askerî zaferlerle tanınmak için çok çaba sarf etti. Roma ticareti için sürekli bir tehdit oluşturan korsanların kol gezdiği Akdeniz’i dolaşıp Pontus Krallığı, Ermeni Krallığı ve Yahudiye’ye karşı seferler düzenledi. Ancak Parth kralı Orodes'in komutanlarından Surena tarafından MÖ 53’te, Roma döneminde Carrhae oalarak bilinen bugünkü Harran'da gerçekleşen savaşta ağır bir yenilgiye uğratılarak öldrüldü. Crassus’un mağlubiyeti Romanın en büyük yenilgilerinden biri olarak tarihe geçti. Crassus'un dünya tarihindeki önemi yoksul düşmüş Jül Sezar'a verdiği malî ve siyasi destekten kaynaklanır. Bu destekle Sezar kendi siyasi kariyerini inşa etmiştir. Marcus Licinius Crassus, Roma'daki eski ve saygın bir pleb ailesi olan Licinii Crassi ailesinin bir üyesiydi. Seçkin senatör Publius Licinius Crassus'un üç oğlundan ikincisiydi. En büyük erkek kardeşi Publius (M.Ö. 116 dolaylarında doğdu) Sosyal Savaş'tan kısa bir süre önce öldü. Crassus'un babası ve küçük kardeşi ise MÖ 87-86 kışında Octavianum bellum zaferini takiben Gaius Marius'un destekçileri tarafından avlanırken öldürüldü. Crassus, servetinden dolayı iddia edilenin aksine varlıklı olduğu düşünülen Crassi Divites soyundan gelmemiştir. Marcus Crassus'un muazzam serveti ile ünlü oluşu, ailesinin Divitler'den olduğu varsayımlarına neden olmuştur. Büyük servetinin, miras olmaktan ziyade kendisinin edindiği ve mütevazı koşullarda yetiştirildiği anlaşılmaktadır. Crassus, dul kaldıktan sonra kardeşinin eşi Tertulla ile evlendi. Marcus Crassus aynı zamanda yetenekli bir hatipti ve zamanının en enerjik ve aktif savunucularından biriydi. X86 X86 Intel’in ilk mikroişlemcilerinden olan 8086 ile ilgili yazılımlama kurallarını ifade eden bir tanımlamadır. Intel’in önemli özelliklerinden biri olan "geriye dönük yazılım uyumluluğu" böyle bir tanımlamanın oluşmasını sağlamış. Şöyle ki; 8086 mikroişlemcisi olan bir bilgisayar sisteminde hazırladığınız herhangi bir assembly yazılımı X86 uyumlu tüm bilgisayarlarda çalışır. 80286, 386, 486 SX veya DX, Pentium, Pentium III, AMD nin 286, 386 işlemcilerinde veya Nexgen, Cyrix’in aynı tür işlemcilerinde ve diğerlerinde bu yazılım çalışacaktır. Bu demek oluyor ki yukarıda saydığımız tüm mikroişlemciler ve uyumlu olan diğerlerinin ortak bir yönü var. Bu ortak yönler ortak yazılım kodların olması ve mikroişlemcilerinin temel mimarileri birbirinin aynı olmasıdır. Yeni bir mikroişlemci üretildiğinde, eski mikroişlemcilere uyumlu olması büyük bir avantajdır. Öyle olmasaydı bugün dünyada %90 oranında PC, X86 uyumlu işlemci kullanıyor olmazdı. Bu yüzden mikroişlemci pazarının bu büyük dilimini birkaç firma paylaşıyor, aslan payını Intel alıyor, daha sonra AMD geliyor, Cyrix ve Nexgen gibi diğer mikroişlemci üreten şirketlerin isimlerini pek duymuyoruz. X86 tabanlı sistemlerin mimarisi birbirine benzer. Bir de X86 tabanlı olmayan sistemler vardır. IBM firmasının PowerPC tabanlı işlemcileri, ya da Sun Microsystems şirketinin sistemleri X86 tabanlı mikroişlemciler kullanmadıkları için bu tür bilgisayarda çalışan yazılımlar X86 tabanlı sistemlerde çalışmazlar. Şunu unutmayalım; dünyada yaklaşık %90 oranında X86 uyumlu PC sistemi kullanılıyor. Bu yüzden bu X86 assembly dili diğer assembly dillerinden daha geçerli bir yazılımlama dilidir. Suzuki Şōsan Suzuki Şoosan (Japonca: 鈴木 正三), ünlü Japon Zen rahibi ve eski samuraydır. Japonya'da çok tanınmasına karşın Batı'da yakın tarihlerde eserlerinden çeviriler yapılan Shosan'ın diğer geçmiş zen ustalarından en önemli farkı Zen'in dinamik bir yaşantı hatta bir savaşçının hayatında dahi yaşanabileceği ve savaş meydanındaki zen tavrıyla da aydınlanmaya ulaşılabileceğine ilişkin yaklaşımıdır. Suzuki Shosan (1579 - 1655) Şogun Tokugawa Ieyasu'nun hizmetindeki bir kişiydi. Sekigahara ve Osaka savaşlarına katıldı ve 1621'de savaşçı yaşamını terketti ve bir Zen rahibi oldu. Shosan tüm Japonya'yı gezmiş ve bazı Zen tapınaklarında eğitim görmüştü. Shosan'ın eğitim gördüğü ve kendisinin Shosan ismini korumasına izin veren Daigu Sochiku hakkında pek az bilgi sahibiyiz. 1642'de kardeşiyle birlikte Japonya'da 32 Budist tapınağı inşa etti. 76 yaşında ölmeden önce bazı kitaplar kaleme almıştı. Murat Yetkin Murat Yetkin (29 Aralık 1959, Gaziantep), Türk gazeteci ve köşe yazarı. Bulgaristan Türkü bir ailede dünyaya gelen Yetkin, Orta Doğu Teknik Üniversitesi Makine Mühendisliği Bölümü mezunudur. Bülent Ecevit’in askeri yönetim altında çıkardığı "Arayış" dergisinde, 1981 yılında gazeteciliğe başladı. BBC World Service, Deutsche Welle, AFP, "Turkish Daily News", Kanal D, NTV ve "Sabah"’ın bulunduğu yayın organlarında muhabirlik ve haber yöneticiliği yaptı. 2001 Şubat ayından gazetenin kapandığı 2016 yılına kadar "Radikal" gazetesi Ankara temsilcisi olarak görev aldı. 2011 Mayıs ayında "Hürriyet Daily News" Genel Yayın Yönetmeni olarak çalışmaya başladı ve bu görevinden 1 Ekim 2018 tarihi itibarıyla ayrıldığını açıkladı. Daha sonra "Yetkin Report" adlı bloğuyla blog haberciliği yapmaya başladı. Aynı zamanda TOBB Ekonomi ve Teknoloji Üniversitesi İktisat Bölümünde Süreyya Serdengeçti, Fatih Özatay ve Güven Sak ile birlikte "Türkiye'nin Ekonomik ve Sosyal Dönüşümü" dersini vermektedir. Marcus Aemilius Lepidus Marcus Aemilius Lepidus (ö. MÖ 13) MÖ 1. yüzyılda yaşamış "patrici" sınıfından Romalı bir siyasetçiydi. İkinci Triumvirate içinde yer almıştır. Babası Marcus Aemilius Lepidus Roma Cumhuriyeti'ne karşı bir isyanda yer almış bu yüzden öldürülmüştü. Lepidus Jül Sezar'ın en büyük destekçilerinden biriydi. Siyaset kariyerine MÖ 49'da "praetor" olarak başlamıştı. Sezar Yunanistan'da Pompey ile savaştayken Roma kendisine emanet edilmişti. Pompey taraftarlarının doğuda yenilgiye uğratılmasından sonra MÖ 46'da konsüllükle ödüllendirilmişti. MÖ 44'ün Şubat'ında Sezar senato tarafından ömür büyu diktatör seçilince Lepidus'u vekil tayin ett. İktidardaki kısa süreli ittifakları Sezar'ın 15 Mart MÖ 44 tarihinde suikaste uğramasıyla sona erdi. Suikastçilerden Cassius Longinus, Lepidus ve Marcus Antonius'un da öldürülmesi gerektiğini savunmuş ancak Brutus eylemin bir siyasi darbe değil infaz olduğunu söyleyerek kendisini reddetmiştir. Sezar'ın öldürülmesinden sonra Lepidus senatoya olan sadakatini tazelemekle birlikte Marcus Antonius ile iktidar için ittifak kurdu. Ancak Sezar bir varis bırakmıştı: büyük yeğeni ve evlat edindiği oğlu Caesar Divi Filius Augustus. Üçü Mutina (bugünkü Modena)yakınlarında bir nehirdeki adada bir araya geldi ve MÖ 43'te İkinci Triumvirate'yi oluşturdular. Birinci Triumvirate'nin aksine bu anayasaya uygun bir oluşumdu. Konsülleri ve senatoyu dışlamış ve cumhuriyetin sona erdiğinin sinyallerini vermişti. Triumvirate'nin beş yıllık süresi MÖ 38'de Tarentum anlaşması ile yine beş yıllığına yenilenmişti. Doğunun kontrol altına alınması ve suikastçilerin Kavala yakınlarında yenilgiye uğratılmasından sonra Lepidus Hispania ve Afrika'nın yönetimini üzerine aldı. Bir süreliğine Antonius ve Augustus arasındaki çekişmelerden kendini uzak tutmuşsa da MÖ 36'da yanlış bir siyasi karar Augustus'a aradığı mazereti verdi. Lepidus Sicilya'da iktidara el koymak ve isyan çıkarmaya girişmekle suçlandı ve sürgüne yollandı. Dinî mevkisi hariç tüm mevkileri elinden alındı. MÖ 13 yılında doğal nedenlerle öldü. Lepidus Lucius Aemilius Lepidus Paullus'un kardeşi, Küçük Marcus Aemilius Lepidus'un babasıydı. Karısı Junia, Marcus Junius Brutus ve Cassius Longinus'un karısı Junia Tertia'nın kız kardeşiydi. Suikastçilerin yenilgiye uğratılmasından sonra Lepidus Junia Tertia ve annesi Servillia'nın infaz edilmelerini önlemeyi başarmıştı. VaskÃ¼lit Vaskülit — Damar duvarındaki yangıya verilen addır. Vaskülit Birçok farklı boyutta damarı tutabilir. Vaskülitik patolojiler damar duvarlarında immun kompleks birikimi ile damarların lokal olarak tıkanmasına neden olarak ilgili organın fonksiyon kaybına yol açarlar. Bu herhangi bir organ Böbrek,Kalp vs olabileceği gibi ekstremiteler (Kollar ve Bacaklar) de bu durumdan etkilenebilirler. Daha kolay anlaşılmaları amacıyla büyük damarları (Aort, Subclavian Arter, Karotis), orta ve küçük damarları tutanlar olarak sınıflandırılmışlardır. Büyük Damarları Tutanlar: Orta Çaplı Damarları Tutanlar: Küçük Çaplı Damarları Tutanlar Diğer vaskülitle seyreden patolojiler Manav (anlam ayrımı) Claudius Tiberius Claudius Caesar Augustus Germanicus ya da Claudius (Türkçe okunuşu "Klavdiyus") (d. 1 Ağustos MÖ 10 - ö. 13 Ekim 54) (başa geçmeden önceki adı Tiberius Claudius Drusus Nero Germanicus), Julio-Claudian hanedanının dördüncü Roma imparatorudur. 24 Ocak 41'den 54 yılında ölümüne kadar hüküm sürmüştür. Drusus ve Küçük Antonia'nın oğlu olarak Galya'da Lugdunum'da (bugünkü Lyon) doğmuştur. İtalya dışında doğmuş ilk Roma imparatorudur. Claudius imparator olmasına pek ihtimal verilmeyen biriydi. Anlatılanlara göre bir sakatlığı vardı ve 37 yılında yeğeni Caligula ile birlikte konsül olana kadar ailesi kendisini kamu görevlerinden muaf tutmuştu. Bu zafiyeti Tiberius ve Caligula'nın yönetimleri sırasındaki tasfiyelerde diğer birçok Romalı soyluyla aynı kaderi paylaşmasını engellemiş olabilir. Bu sayede Caligula'nın suikasta kurban gitmesinden sonra ailesinin hayatta olan tek yetişkin erkeği olarak imparator ilan edilmiştir. Siyasetteki tecrübesizliğine rağmen Claudius becerikli bir yönetici olduğunu ispatlamış ve bayındırlık işlerinde büyük faaliyetlerde bulunmuştur. Hükümdarlığı sırasında imparatorluk genişlemiş ve Büyük Britanya fethedilmiştir. Hukuka kişisel bir ilgi duymuş, duruşmalara başkanlık etmiş ve yeri geldiğinde günde yirmi ferman çıkarmış ancak yönetimi boyunca özellikle soylular tarafından zayıf biri olarak görülmüştür. Birçok senatörün ölümü yüzünden Claudius sürekli olarak konumunu güçlendirmek durumunda kalmıştır. Ayrıca özel hayatında da trajik sorunlar yaşamış ve bunlardan biri öldürülmesine neden olmuştur. Tüm bunlar eski yazarların gözünde itibarını zedelemiştir. Daha yakın dönem tarihçiler bu görüşü düzeltmişlerdir. Tarihçi Suetonius, Claudius'un rahatsızlığının fiziksel tezahürlerini oldukça detaylı bir şekilde tasvir eder. Dizleri zayıftı ve başı titrerdi. Ağzından salyaları akar ve heyecanlandığında burnu akardı. Stoacı Seneca'nın yazdığı sanılan "Apocolocyntosis (divi Claudii)" adlı eserde Claudius'un sesinin yeryüzündeki hiçbir hayvana benzemediği ve ellerinin de zayıf olduğu aktarılır. Öte yandan Seutonius Claudius'un sakin olduğunda ve oturduğunda herhangi bir fiziksel sakatlığının gözükmediğini, uzun boylu, yapılı bir Romalı olduğunu belirtir. Sinirlendiğinde veya gergin olduğunda rahatsızlığının emareleri kötüleşiyordu. Tarihçiler bu durumun tahta çıkmasıyla arttığı konusunda hemfikirdirler. Claudius'un kendisi rahatsızlığını hayatını kurtarmak için abarttığını iddia etmiştir. Claudius'un hastalığına ilişkin modern teşhisler geçen yüzyılda birkaç defa değişmiştir. II. Dünya Savaşı öncesinde rahatsızlığın nedeninin çocuk felci olduğu ağırlıklı olarak kabul ediliyordu. Bu Robert Graves'in ilk olarak 1930'larda basılan "Ben, Claudius" adlı romanında kullanılan teşhisti. Ancak çocuk felci tarif edilen belirtilerin çoğunu açıklamaya yetmemektedir ve Ernestine Leon tarafından öne sürülen daha yeni bir teori serebral inmenin söz konusu rahatsızlığın sebebi olduğunu öne sürmektedir. Tourette hastalığı da Cladius'ta rastlanan emarelerin sebebi olabilir. Eski tarihçiler Claudius'u cömert ama kötü şakalar yapan, kontrolsüzce kahkahalar atan, pleblerle birlikte yemek yiyen kültürsüz biri olarak tarif ederler. Ayrıca kendisini kana susamış, zalim, gladyatör dövüşlerinden fazlasıyla zevk alan ve çok kolay sinirlenen biri olarak resmederler. Öte yandan Claudius bu sonuncu özelliğinin bilincine varıp öfkesi için herkesten özür dilemiştir. Yine bu eski tarihçilere göre Claudius başkalarına çok fazla güvenen ve eşleri ile çevresindekilerin kolaylıkla etkisinde kalan biridir. Buna karşılık paranoyak, duygusuz, silik ve kolaylıkla kafası karışan biridir. Öte yandan Claudius'un günümüze kalmış olan çalışmalarından zeki, bilge, iyi okumuş, detaylara ve adalete dikkat eden vicdan sahibi bir yönetici portresi çıkar. Bu yüzden Claudius bir muammadır. Geçen yüzyılda İskenderiyelilere yazdığı mektupların bulunmasından sonra itibarının iade edilmesi ve gerçeğin ne olduğunun tespiti için birçok çalışma yapılmıştır. Claudius, Tiberius Claudius Drusus adıyla 1 Ağustos MÖ 10 tarihinde Galya'nın Lugdunum şehrinde doğdu. Babası Nero Claudius Drusus, annesi ise Antonia idi. Kendinden büyük Germanicus ve Livilla adlarında iki kardeşi vardı. Antonia iki çocuk daha doğurmuş olabilir ama küçük yaşta ölmüşlerdi. Anne tarafında büyük babası Marcus Antonius, büyük annesi ise Augustus'un kız kardeşi Küçük Octavia idi. Baba tarafından büyük annesi Augustus'un üçüncü karısı Livia, büyük babası ise Tiberius Claudius Nero'ydu. Yönetimi sırasında babası Drusus'un Augustus'un gayrimeşru oğlu olduğu şeklindeki dedikoduyu yeniden çıkarmıştır. MÖ 9'da Drusus muhtemelen bir yaralanma sonucu öldü. Claudius bir daha evlenmeyen annesi tarafından büyütüldü. Claudius'un rahatsızlıkları ortaya çıkmaya başlayınca ailesiyle olan ilişkisi bozulmaya başladı. Antonia kendisinden canavar diye bahsetmeye başladı. Oğlunu birkaç yıl büyük annesi Livia'ya bıraktığı anlaşılmaktadır. Livia nispeten daha şefkatliydi. Durumunun nedeninin tembellik ve iradesizlik olduğu varsayımıyla disipline sokulmak üzere bir eski katırcının yanına verildi. Ancak onlu yaşlarına geldiğinde durumuyla ilgili emareler azaldı ve ailesi bilime olan ilgisini fark etti. MS 7 yılında kendisine tarih öğretmek üzere Sulpicious Flavus'un yardımcılığını yaptığı Titus Livius görevlendirildi. Claudius, Sulpicius Flavus ve filozof Athenodorus ile bol vakit geçirdi. Bir mektuptan anlaşılana göre Augustus, Claudius'un konuşmasının netliği karşısında hayrete düşmüştü. Geleceğiyle ilgili beklentiler artmaya başladı. Kariyerinin ilk yıllarını helak eden, yeni bir tarihçi olarak yaptığı çalışmaydı. Vincent Scramuzza ve diğerlerine göre Claudius, Roma'nın iç savaşlar tarihi üzerine ya çok doğrucu ya da Augustus'u fazla eleştiren bir çalışmaya başladı. Her ne olursa olsun böyle bir çalışma için fazla erkendi ve Augustus'a Claudius'un Antonius'un soyundan olduğunu hatırlatmaktan başka işe yaramamış olabilir. Annesi ve büyük annesi duruma derhâl el koydular. Bu çalışma onlara Claudius'un kamu görevlerine uygun olmadığının bir kanıtı olmuş olabilir. Claudius çalışmasına yeniden başladığında İkinci Triumvirlik ile ilgili kısmı olduğu gibi es geçmişti. Ancak olan olmuş, ailesi onu geri plana itmişti. MS 8 yılında imparatorluk ailesi şerefine Ticinum zafer takı dikildiğinde Claudius'un adı merhum prensler Gaius, Lucius ve Germanicus'un çocuklarının önünde yer almıştı. Ağabeyi Germanicus, Tiberius tarafından evlat edinilmiş olduğundan Claudius o sırada ailenin lideriydi. Claudius'un adının başta takın üzerinde yer almadığı ve yıllar sonra kendisi tarafından eklendiği yönünde spekülasyonlar vardır. MS 14'te Augustus öldüğünde o sırada yirmi üç yaşında olan Claudius amcası Tiberius'tan siyasi kariyerine ("cursus honorum") başlamak için izin istedi. Yeni imparator Tiberius Claudius'a konsül kıyafetleri bahşetti. Claudius mevki sahibi olmak için bir kere daha başvurdu ancak geri çevrildi. Yeni imparator bir öncekinden daha cömert olmadığı için Caludius kamu görevlerinden umudunu keserek bilimle ilgilinmeye başladı. İmparatorluk ailesinin kendisini küçümsemesine rağmen genel halkın en başlardan itibaren Claudius'a saygı duyduğu anlaşılmaktadır. Augustus'un ölümünde "equestrian" sınıfı heyetlerine önderlik etmesi için Claudius'u seçmişti.