ölüm yatağında bu yeni anayasayı imzalamıştır. Haya de la Torre Latin Amerika'nın sorunlarını çözmek için Latin Amerikalı (ya da tercih ettiği ifadeyle "Indo-American" ) çözümlerin geliştirileceği bir düzeni savunuyordu. Bölgeye hem Amerikan emperyalizmini hem de Sovyet komünizmini reddetmek için çağrı yapmıştır. Evrensel demokrasiyi (yerli halklar için eşit haklar ve saygı) ve komünal toprak sahipliği anlamındaki toprak reformu ile endüstrinin devlet tarafından kontrolü gibi sosyalist ekonomik politikaları savunuyordu. Haya de la Torre sömürgelik günlerinden beri Peru'yu yöneten toprak sahibi oligarşiyi devirip yerine idealist sosyalist bir elit zümre geçirmeyi savunuyordu. Ama, partisini yasallaştırabilmek için oportünist bir hareketle ideolojisini sağa doğru kaydırdı. 1950'lere gelindiğinde ilerici sosyalist ideallerinin çoğundan vazgeçmişti. Bunlara ek olarak Haya de la Torre'nin APRA yönetiminde tek adam olarak söz sahibi oluşu darkafalı ve hiyerarşik özelliklerin ağır basması üzerine APRA'nın en yetenekli genc liderlerinin Marksist sola doğru kaymasına neden olmuştur. Zorn lemması Zorn lemması veya Kuratowski-Zorn lemması, seçme aksiyomuna eşdeğer bir önerme olup şunu ifade eder: Kısmî sıralanmış bir kümedeki her zincir için zincirin her elemanından daha büyük bir eleman kümede olsun. Bu durumda kümede kendisinden daha büyük eleman olmayan bir eleman vardır. Bayamo Bayamo, Küba'nın Granma ili'nin merkezi ve "Oriente" bölgesinin en büyük şehirlerinden biridir. Bayamo 5 Kasım 1513'te "Bayamo" nehrinin kıyısında kurulmuştur. 1827'de şehir statüsüne erişmiştir. Şehir şiddetli Bayamo rüzgârından etkilenmektedir. Belediye'nin diğer bölümleri Arroyo Blanco, Barrancas, Bueycito, Cauto, Cayamas, Cristo, Dátil, Guamo, Guisa, Hornos, Julia, Laguna Blanca, La Sal, San Juan ve Veguita'dır. Kapitalizm Kapitalizm, üretim araçlarının özel mülkiyetine ve bunların kâr amacıyla işletilmesine dayanan bir ekonomik sistemdir. Serbest piyasa ekonomisi olarak 16. yüzyılda çıkmıştır. Kapitalizmin merkezindeki özellikler özel mülkiyet, sermaye birikimi, ücretli emek, gönüllü takas, bir fiyat sistemi, ve rekabetçi pazarları içerir. Kapitalist piyasa ekonomisinde, karar verme ve yatırım finansal ve sermaye piyasalarındaki üretim faktörleri sahipleri tarafından belirlenir. Malların fiyatları ve dağıtımı ağırlıklı olarak piyasadaki rekabet tarafından belirlenir. Kapitalist ekonomi pratiği Avrupa'da 16. ve 19. yüzyıllar arasında kurumsallaşmıştır ama bazı niteliklerine İlk Çağ'da da rastlanabilir, Orta Çağ döneminde de tüccar kapitalizminin erken biçimleri ortaya çıkmıştır. Feodalizm sona erdiğinden beri kapitalizm Batı dünyasındaki egemen sistemdir, bütün dünyaya da İngiltere başta olmak üzere Avrupa'dan yayılmıştır. Kapitalizm tanım özellikleri açısından iki farklı özelliktedir. Bunlardan birincisi, üretimin salt kar amacı güdümlenerek yapıldığı ve bu artı değerin de pazarda satıldığı büyük bir ekonomik sistemin adıdır. Diğer tanım ise kapitalizmin ücretli emeğe dayalı bir ekonomik sistem, bir üretim tarzı olduğu vurgulanır. Ekonomik düşüncedeki "klasik" gelenek Britanya'da 18. yüzyıl sonunda ortaya çıkmıştır. Adam Smith, David Ricardo ve John Stuart Mill gibi klasik politik ekonomistler kapitalist ekonomide üretim, dağılım ve malların değişimi gibi konuların analizini yaparak yayımlamışlardır ve bu çalışmalar günümüzdeki çoğu iktisadi çalışmanın da hâlen temelini oluşturmaktadır. Adam Smith'in Merkantalizmi eleştiren ve "doğal özgürlüğün sistemi" mantığını açıkladığı Milletlerin Zenginliği kitabı klasik politik ekonominin başlangıcı sayılır. Smith, bu ünlü kitabında geliştirdiği çeşitli kavramları açıklar ve bu kavramlar bugün de kapitalizmle ciddi anlamda ilişkilendirilmektedir. Bu kavramların başında da piyasanın görünmez el metaforu gelmektedir, kişisel çıkar isteğinin istemsiz olarak toplum için de en üst düzeyde ortak bir yarar sağlayacağını söylemektedir. Kendi zamanının tekellerini, gümrüklerini ve devletin getirdiği sınırlamaları eleştirmiştir ve piyasanın en adil ve etkili hakem olacağını söylemiştir. Bu görüş, klasik politik ekonominin en önemli ikinci ve modern çağı etkileyen en önemli ekonomistlerden biri olan David Ricardo tarafından da paylaşılmıştır. Ekonomi Politik ve Vergi Prensipleri (1817) isimli kitabında, bir grubun bir malı göreceli olarak daha az maliyetle üretebildiği bir durumda ticaretin ticaret yapan her iki taraf için de nasıl faydalı olacağına dayanan Karşılaştırmalı üstünlükler kuramını açıklar. Bu ilke serbest ticaret anlayışını destekler. Ricardo, enflasyonun paranın ve kredinin niceliğindeki değişmeyle yakından ilgili olduğunu da söylemiş, azalan verim kuramının da savunuculuğunu yapmıştır. Klasik politik ekonomi anlayışı, hükümetin ekonomiye müdahalesini en aza indirgemeyi savunan geleneksel liberalizm doktriniyle yakından ilişkilidir. Karl Marx, üretici güçler ve üretim ilişkilerinin belirli bir tarihsel andaki ilişkileriyle üretim biçimini belirlediğini söyler, kapitalizm de üretim araçlarına ve sermayeye sahip olan burjuva sınıfının çıkarına işleyen, onu meşru kılan bir sistemdir. Marx, metaların kullanım değeri ve piyasa içindeki değişim değerini birbirinden ayırır. Marx'a göre sermaye, yeni bir meta üretmek amacıyla satın alınan metanın yarattığı ekstra değişim değerinden oluşur. Emek gücünün kendisi kapitalizmde bir meta haline gelir, emek gücünün değişim değeri ücret olarak yansır, fakat bu da kapitalist için ürettiği değerden daha azdır. Bu farklılık artı değer yaratır ve kapitalistin sermaye birikimini ve kârını oluşturur. Kapital isimli kitabında Marx, kapitalist üretim biçiminin işçilerin yarattığı artı değere el koyma biçimiyle farklılaştığını yazar—bundan önceki toplumlarda da artı değere el konulurdu, fakat kapitalizm buna üretilen metaların satış değeri aracılığıyla el koyduğu için bir ilktir. Sermaye sahibi veya burjuvanın çıkarına çalışan bu döngü de sınıf savaşının temelini oluşturur. Vladimir Lenin, "Emperyalizm, Kapitalizmin En Yüksek Aşaması" (1916) çalışmasında Marksçı bakış açısını yenileyerek, kapitalizmin yeni kaynaklar ve piyasalar bulmak amacıyla zorunlu olarak tekelci kapitalizme - Lenin bu durumu emperyalizm olarak da tanımlıyordu - sebep olacağını, bunun da kapitalizmin son ve en yüksek aşamasını temsil ettiğini söyledi.. Alman sosyolog Max Weber, kapitalizmin tanımlayıcı niteliklerinin anlaşılmasında büyük bir etki yaratmıştır. Weber'e göre piyasa değişimi, üretime göre kapitalizmin daha belirleyici bir özelliğidir. Kapitalist girişimler, önceki ekonomik sistemlerdeki faaliyetlerin aksine üretimi rasyonelleştirmişler, bu da verimlilik ve üretkenliğin en üst seviyeye çıkarılması isteğidir. Weber, henüz kapitalist ekonomiye geçilmediği zamandaki çalışanların, loncadaki usta ile çırak gibi, kişisel ilişkilere dayanan çalışmayı anladıklarını söyler. Weber, Protestan Ahlakı ve Kapitalizm Ruhu (1904-1905) isimli kitabında kapitalizmin, geleneksel ekonomik hareketleri nasıl değiştirdiğinin izini arar. Rasyonel aktivitenin ruhu, kapitalist değişimi önleyen geleneksel kısıtlamaları ortadan kaldırmış ve modern kapitalizmin gelişmesini sağlamıştır. Bu ruh giderek tedavinin edilmiş bir hukuka dayandırılmıştır, bunların arasında ücretli işçilerin emeğini yasal olarak satabilme "özgürlüğü", teknolojinin rasyonel ilkelere dayanan bir üretimin organizasyonunu sağlayabilmesi için desteklenmesi, işçilerin ev ve iş yeri arasındaki hayatının kamusal ve özel yaşam olarak ayrımının net olarak belirlenmesi sayılabilir. Bu yüzden Weber kapitalizmi, Marx'ın aksine, üretim araçlarının değişmesinin birincil sonucu olarak görmez. Onun yerine kapitalizmin kökeni, politik ve kültürel dünyada ortaya çıkan yeni girişimcilik ruhunun yükselmesinde yatar. "Protestan Ahlakı"nda, bu ruhun doğuşunun da Protestanlığın, özellikle Kalvinizmin yükselişiyle ilgili olduğunu söyler. Weber'e göre kapitalizm, insanlık tarihinin en gelişmiş ve karmaşık ekonomik sistemidir. İlerlemiş iş ortaklıkları, kamu kredisi ve modern dünya bürokrasisi kapitalizmle yakından ilişkilidir. Yine de Weber kapitalizmin rasyonelleşmiş eğilimlerinin, kültürel değerler ve kurumlar için potansiyel bir tehdit oluşturduğunu ve insan özgürlüğünü bir "demir kafes ("stahlhartes Gehäuse")" içine sıkıştırabileceğini söyler. Alman Tarihçi Okulu'na göre, kapitalizm esas olarak piyasalar için var olan üretim teşkilatlarına dayanarak tanımlanır. Bu görüş Weber'le benzer bir kuramsal temeli paylaşır fakat para ve markete yaptığı vurguyla ondan farklı bir yere konur. Alman Tarihçi Okulu takipçilerine göre, geleneksel iktisadi hareket biçimlerinden kapitalizme geçiş, kredi ve para üzerindeki orta çağ kısıtlamalarının yerini kar güdüsüyle yakından ilişkili para ekonomisinin almasıyla ortaya çıkar. 19. yüzyıl sonlarına doğru Alman Tarihçi Okulu'ndan daha farklı bir yere oturtulan Carl Menger ile ortaya çıkan Avusturya Okulu, sonraki jenerasyon takipçileriyle birlikte 20. yüzyılda da etkili olmuştur. Avusturya Okulu'nun öncülerinden Joseph Schumpeter kapitalizmin "ister istemez her kapitalist teşebbüsün ergeç bu gelişime uymak zorunda olacağı" yaratıcı yıkımına vurgu yapmıştır. Piyasa ekonomilerinin sürekli değişim geçireceği gerçeğine dayanan bu düşünce, sürekli yükselen ve düşen sanayilerin olacağını söyler. Schumpeter'in popülerleştirdiği bu düşünce, çağdaş ekonomistleri etkilemiştir ve ekonominin büyümesi için kaynağın küçülen sanayilerden gelişmiş sanayilere doğru akması gerektiği sonucu çıkmıştır. Ama kaynağın düşen sanayilerden çekilmesinin, kurumsal direnmenin değişik biçimlerinden dolayı, güç ve yavaş olacağını gerçeğini de belirtmişlerdir. Avusturyalı ekonomistler Ludwig von Mises ve Friedrich Hayek piyasa ekonomisini 20. yüzyıldaki planlı ekonomi düşüncesine karşı savunmuşlardır. Sadece piyasa kapitalizminin kompleks ve modern bir ekonomi yaratacağını söylemişlerdir. Çünkü modern ekonomi, birbirinden çok ayrı ve geniş bir mal ve hizmetler düzeni, oldukça fazla tüketici ve şirket pozisyonu yaratır ve piyasa kapitalizmi dışındaki herhangi bir ekonomik düzende bilgi, o düzenin bilgiyi elinde tutabilme kapasitesini aşar ve bu da bilgi ve haberleşme sorunu yaratır. Arz ekonomisi düşünürleri Avusturya Okulu çalışmaları üzerine kurar ve ""her arz kendi talebini yaratır"" diyen Say Kanunu'nu özellikle vurgular. Işıldama Işıldama veya lüminesans, bazı maddelerin, ısısı değişmeksizin elektromanyetik ışınım yaymasıdır Işıldama olarak da bilinir. Başka elektromanyetik ışınım kaynaklarından temel farkı, kaynağın ısısında bir değişme olmamasıdır. Bu yönüyle ışıldama, Kara cisim ışımasından farklıdır, "soğuk ışık" olarak da adlandırılır. Işıldama, herhangi bir cismin dış bir kaynaktan herhangi bir şekilde aldığı enerjinin bir kısmını elektromanyetik ışınım olarak salmasıdır. Işıldama, neon ve fluoresans lambaları, televizyon, yıldırım, kutup ışıması, ateşböcekleri gibi bazı canlılardaki organik bileşikler, bazı sentetik boyalarda görülür. Işıldamaya yol açan enerji kaynakları, elektron akışı, elektrik ya da manyetik alan, morötesi ışınım, alfa parçacıkları salınımı şeklindedir. Bu yolla uyarılmış atomlar, kararlı hallerine dönerken dışarıya ısı ya da elektromanyetik ışınım -ya da her ikisi birden- yoluyla enerji verirler. Atomdaki bu uyarılma en dıştaki elektron kabuğunda oluşur. Belirtilen şekilde uyarılan atomun en dış elektron kabuğundaki elektron valans ya da değerlilik elektronu, bir üst enerji düzeyine yükselir. Ancak bu enerji düzeyi kararsız olduğundan tekrar eski enerji düzeyine düşecektir. Bu, elektronun aldığı enerjiyi geri vermesidir ve bir foton salınımı olarak gerçekleşir. Herhangi bir atom tarafından yayınlanan ışımanın frekansı, elektronun çekirdek çevresindeki dönüş frekansına bağlıdır. Farklı atomların dış elektron kabuğu farklı olduğu için salınan ışınımın frekansı da değişik olacaktır. Elektron çekirdeğe yakınsa dönüş frekansı artacaktır. Bunun sonucunda da yayınlanan ışımanın frekansı yüksek olacaktır. Işıldama özelliği minerallerin değişik koşulları altında aktivatör denilen yabancı maddelerin etkileri sonucunda gelişmektedir. Işıldamanın tetikleyici enerji kaynağına göre sınıflandırılması aşağıdaki gibidir: Işıldama ile görünür ışık yayılması (fotolüminesans) olayının gerçekleşme süresine (elektronun temel enerji düzeyine geri dönmesi için geçen süre) sınıflandırılması ise aşağıdaki gibidir : Granma (yat) Granma, 1956'da Küba Devrimi savaşçılarını taşımak için kullanılan yattır. "Granma" 1943 yılında inşa edilen ,12 kişilik ve 18 metre uzunluğunda bir yattır. 10 Ekim 1956'da büyükannesinin anısına yata bu adı veren Amerikalı bir emekliden 50.000 Meksika pezosuna satın alınmıştır (grandma İngilizce'de büyükanne kelimesinin kısaltmasıdır). Satışın ardından, 82 Kübalı sürgün Fulgencio Batista'ya karşı bir devrim başlatma amacındaki Fidel Castro'nun liderliğinde bu yata binmiştir. Yattaki diğer isyancılar arasında (bunlar "expedicionarios del yate Granma" diye de bilinmektedir) Ernesto Che Guevara ve Raúl Castro da bulunmaktaydı. 25 Kasım 1956 günü Meksika'nın Tuxpan, Veracruz limanından denize açıldılar ve 2 Aralık'ta şu anda Granma Eyaleti diye bilinen yerde karaya ayak bastılar. Yat şu anda Havana'daki Devrim Müzesi'ne bitişik Granma Anıtında sergilenmektedir. Eski Oriente Eyaleti'nin , devrimcilerin karaya ayak bastığı yerdeki bir bölümüne, yatın anısına Granma Eyaleti adı verilmiştir. Ayrıca, Küba Komünist Partisi Merkez Komitesi'nin resmî gazetesinin başlangıcından beri adı Granma'dır. Belfast Belfast, (İrlandaca: "Béal Feirste") Birleşik Krallık'ta bir şehir. Kuzey İrlanda'nın hem en büyük şehri, hem de başkentidir. Aynı zamanda güneydeki Dublin'den sonra İrlanda adasındaki en büyük ikinci şehirdir. 2001 Birleşik Krallık nüfus sayımına göre şehirsel alan nüfusu 276.459 kişiyken, 579.276 kişi de Belfast Metropolitan Yerleşim Alanı'nda yaşamaktadır. Şehir gemi ticareti için çok uygun olan Belfast Halici'nin güneybatısında, Lagan Nehri'nin ağzı yakınında kurulmuştur. Güneyinde Castlereagh Tepeleri, kuzeyinde Antrim Tepeleri ile çevrili olan Belfast, Antrim ve Down kontlukları arasındadır. Belfast isminin kaynağı İrlanda dilinde 'Farset nehrinin ağzı' anlamındaki "Béal Feirste"'dir. Belfast şehrinin şu resmî kardeş şehir anlaşmaları vardır: Polimeraz zincir reaksiyonu Polimeraz zincirleme tepkimesi ("Polymerase Chain Reaction" - PCR), DNA içerisinde yer alan, dizisi bilinen iki segment arasındaki özgün bir bölgeyi enzimatik olarak çoğaltmak için uygulanan tepkimelere verilen ortak bir isimdir. Metot basitçe tüp içerisinde nükleik asitlerin uygun koşullarda çoğaltılması esasına dayanır. Bir çeşit ""in vitro" klonlama" olarak da tanımlanan PCR; 94 °C-98 °C aralığında gerçekleştirilen denatürasyon, 37 °C-65 °C aralığında gerçekleştirilen tavlama (İng. "annealing") ve 72 °C’de gerçekleştirilen uzama aşamalarından oluşur ve bu döngülerin belirli sayıda tekrarlanmasına dayanır. PCR yönteminin gelişmesinde en büyük katkıyı Taq Polimeraz enziminin bulunması yapmıştır çünkü bu enzim yüksek sıcaklıklarda dahi dayanabilen tek enzimdir. Bu enzim ilk olarak Yellowstone milli parkında bir kaplıcada yaşayan "Thermus aquaticus bakterisinden" izole edilmiştir. Dr. Kary B. Mullis 1980'li yıllarda yaptığı PCR çalışmaları ile 1993 yılında Kimya alanında Nobel Ödülü almıştır. PCR yaygın olarak tıbbi ve biyolojik araştırma laboratuvarlarında kalıtsal hastalıkların teşhisi, genetik parmak izlerinin tanımlanması, bulaşıcı hastalıkların teşhisi, genlerin klonlanması, babalık testi ve DNA hesaplaması gibi değişik konularda yaygın bir şekilde kullanılmaktadır. PCR yöntemine dayalı olarak birçok primer olarak adlandırılan başlatıcı DNA teknikleri geliştirilmiştir. bu başlatıcı DNA'lar belli dizilere sahip ve sentetik olarak üretilebilen moleküllerdir. PCR'a dayalı RAPD, AFLP, SSR ve ISSR gibi markör teknikleri geliştirilmiştir. Bu teknikler birçok bitki ve hayvanda genetik akrabalığın teşhisinde tür içi ve türler arasında kullanılmaktadır. İsa'nın ırkı İsa'nın ırkı en azından 19. yüzyıldan beri bir tartışma konusudur. Nazarethli İsa'nın fiziksel görünüşü Hıristiyanlık tarihinin başından beri dinbilimcileri tarafından tartışılmaktadır. Değişik toplumlar İsa'yı ve İncil'deki diğer adı geçenleri sanat eserlerinde kendi etnilerine özgü olarak belirtmişlerdir. Örneğin Batı dünyasında İsa çoğunlukla beyaz ırktanken, Afrika'da ise siyah ırktandır. Bu eserler günümüzde tarihsel anlamda doğru oldukları kabul edilmez. Laik tarihçiler ve bilimadamları arasındaki baskın olan görüş İsa'nın günümüz Orta Doğu kökenlilerin bronz tenine benzer bir kişi olduğudur. Diğerleri ise Afrika ve Hint kökenli olabileceğini belirtmektedirler. Ortodoks Hristiyanlar için ise bu soru, İsa'nın doğumunun "tanrısal maddenin vücuda gelişi" mucizesi olarak nitelenmesi nedeniyle oldukça karmaşık hale gelmektedir. Lagan Nehri Lagan Nehri, Kuzey İrlanda'da Down ilçesindeki Slieve Croob dağlarından Belfast Halici'ne kadar uzanan, Belfast'tan İrlanda Denizi'ne dökülen 60 km uzunluğunda bir akarsudur. Nehir Antrim ile Down ilçeleri arasında sınır oluşturur. Ä°rlanda Denizi İrlanda Denizi (İrlandaca: Muir Éireann), İrlanda Adası ile Büyük Britanya arasında bulunan deniz. Güneyde Atlas Okyanusu'ndan (Kelt Denizi) İrlanda ile Galler arasındaki St.George Kanalı ile, kuzeydoğuda Kuzey İrlanda ile İskoçya arasındaki Kuzey Kanalı ayrılır. Man Adası kanalın ortasında bulunur. İrlanda denizinin yüzölçümü 104.000 km²'dir İrlanda Denizi, son 20 bin yıl boyunca, Buzul Çağı'ndan ılıman iklime geçiş sürecinde önemli değişimlere uğramıştır. Buzul Çağı'nın ortasında büyük olasılıkla bir tatlı su gölü olduğu düşünülen deniz, 10.000 yıl önce buzulların çekilmesiyle tekrar diğer denizlerle bağlantıya geçmiş ve tuzlu suyla dolmuştur. Doğu; Batı; Robespierre (yemek) Robespierre ince dilimlenmiş bonfileden yapılan bir yemektir. Fransız ekolünü takip eden bir aşçı tarafından yaratıldığı öne sürülmektedir, fakat İtalyan mutfağında da rastlamak mümkündür. Yemeğin ana unsuru kas yapısı yumuşak, yağlı bir ettir. Bonfile veya iyi bir antrikottan yapılabilir. Etin çok pişirilmemesi önemlidir, en fazla orta derece pişmesi gereklidir, az pişmiş olanı daha makbuldur. Et pişirilirken dışına biberiye, kekik, adaçayı gibi aromatik otlar sarılabilir, soğan ve sarımsakla tatlandırılabilir. Fırından çıkarıldıktan sonra dinlendirilmiş et çok ince olarak dilimlenir.Etler biberiye, roka, iri çekilmiş kara biber ile servis edilir, sarımsaklı yağ eklenebilir. Başka bir servis usulü et dilimlerini sıcak tabaklara açıp üzerine sos gezdirmek, hafif bir salatayla sunmaktır. Bearnez ve Dömiglas bu servis yönteminde tercih edilebilecek soslardır. Bir rivayete göre Robespierre yemeği Maximilien de Robespierre'in idamından esinlenerek yapılmış bir yemektir. Maximilien de Robespierre'in idamına tanık olanlardan biri olan Antoine Alciatore yıllar sonra kendisine aşçılığı öğretenlerden biri bonfile dilimlerken onu izlemektedir. Etin yuvarlak, kırmızı görüntüsü Alciatore'nın aklına Robespierre'ın idamındaki görüntüsünü getirir. Yıllar sonra kendi restoranı Antoine'si açtığında uykuluk parçalı dömiglas sos ile servis ettiği dilimlenmiş bonfile tabağına "filet de boeuf Robespierre" (Robespierre usulü sığır filetosu) adını verir. Devrimci Halk KurtuluÅŸ Partisi-Cephesi Devrimci Halk Kurtuluş Partisi-Cephesi (kısaca DHKP-C), 30 Mart 1994 tarihinde Devrimci Sol örgütünün partileşme kararı alması ile Dursun Karataş liderliğinde kurulan Türkiye'de yasa dışı kabul edilen Marksist-Leninist partidir. "Parti (DHKP)" siyasal faaliyetler ve propagandadan, "Cephe (DHKC)" ise askerî örgütlenme ve silahlı eylemlerden sorumludur. DHKP-C Türkiye, Amerika Birleşik Devletleri, Birleşik Krallık, Yeni Zelanda, Japonya ve Avrupa Birliği'nin terör örgütleri listesinde bulunmaktadır. Amerika Birleşik Devletleri Dışişleri Bakanlığı 2 Nisan 2014'te, örgütün üç lideri olarak kabul edilen Musa Aşoğlu, Zerrin Sarı ve Seher Demir Şen'in bulunmasını sağlayacak bilgileri veren kişilere, her biri için 3 milyon dolar ödül vereceğini açıklamıştır. DHKP-C nihai amacını Türkiye'de mevcut anayasal düzeni yürüttüğünü öne sürdüğü silahlı öncü savaş ile yıkarak Marksist-Leninist ilkelere dayalı "Devrimci Halk İktidarı"'nı kurmak olarak açıklamaktadır. Türkiye'de iktidarın uzun süreli bir halk savaşı ile ele geçirilmesini ve yürütülecek şehir gerillası mücadelesi ve silahlı propaganda eylemlerinin gerekliliğini savununan Mahir Çayan tarafından teorize edilmiş Politikleşmiş Askeri Savaş Stratejisini Türkiye'de devrimin stratejisi olarak temel alan örgüt, şehirlerde hücre evleri şeklinde örgütlenmekte ve oluşturduğu Silahlı Propaganda Birlikleri ile çeşitli eylemler düzenlenmektedir. 1994'te kuruluşunda bugüne kadar çeşitli sansasyonel saldırıları üstlenen örgüt, ismini özellikle Özdemir Sabancı suikastı, Gazi Mahallesi olayları, F Tipi cezaevlerine karşı gerçekleştirdikleri ölüm oruçları ile duyurmuştur. Günümüzde, DHKP-C yöneticilerinin önemli bir kısmı İtalya, Almanya, Belçika, Hollanda ve Yunanistan gibi Avrupa ülkelerinde yaşamaktadır. 2008 yılında örgütün kurucu lideri Dursun Karataş'ın ölümünün ardından, örgütte liderlik sorunu ortaya çıkmıştır. Bugüne kadar birçok isim öne atıldıysa da, 2014 yılında Yunanistan'da yakalanan Hüseyin Fevzi Tekin örgütün bugünkü kilit ismi ve lideri olarak görülmektedir. Örgütün Yunanistan'da Lavrion, Kinesa ve Dileysi'de, Lübnan ve Suriye'de kampları bulunduğu, örgüt militanlarının buralarda eğitim gördükleri öne sürülmektedir. Fakat örgüt, Suriye rejimi ile bir ilişkisi olduğunu, militanlarının Suriye İç Savaşı'nda hükûmet güçleriyle birlikte savaştığını ve burada eğitim kampları bulunduğunu yaptığı açıklamalarla reddetmiştir. Yasal olarak faaliyet gösteren Tutuklu ve Hükümlü Aileleri ile Dayanışma Derneği (TAYAD), Türkiye Devrimci Gençlik Federasyonu, Haklar ve Özgürlükler Cephesi ve Halk Cephesi gibi dernek ve oluşumların DHKP-C ile ilişkisi olduğu, alt örgütlenmeleri gibi çalıştıkları çeşitli yetkili makamlarca iddia edilmektedir. Ayrıca, albümlerindeki bazı şarkılarının hayatını kaybeden DHKP-C militanlarına adanması nedeniyle protest müzik grubu Grup Yorum'un örgüt ile bağları olduğu öne sürülmektedir. Fakat bu durum grup üyelerince yalanlanmıştır. Örgütün askeri örgütlenmesi olan DHKC, 31 Mart 2015 tarihinde Berkin Elvan soruşturmasını yürüten savcı Mehmet Selim Kiraz'ı İstanbul Çağlayan adliyesinde rehin almış, çeşitli medya kaynaklarına yaptıkları açıklamalar ile Berkin Elvan'ın öldürülmesinden sorumlu olan polislerin isimlerinin kamuoyuna açıklanmasını ve polislerin cinayeti itiraf etmelerini talep etmişlerdir. Saatler süren müzakerelerin ardından bir sonuca ulaşılamamış, polis operasyonu başlatınca militanlar savcıyı öldürmüştür. Operasyonun sonunda örgüt militanları Şafak Yayla ve Bahtiyar Doğruyol öldürülmüştür. Ertesi gün ise örgüt üyesi Elif Sultan Kalsen Vatan Caddesi'nde İstanbul Emniyet Genel Müdürlüğü binasına silahlı saldırı yapmış ve ardından çıkan çatışmada öldürülmüştür. Örgütün teorik mirasını sahiplendiği Türkiye Halk Kurtuluş Partisi-Cephesi (THKP-C), Aralık 1970'te kurulur. Erken dönem eylemleri olan Ziraat Bankası Küçükesat Şubesi Soygunu, 16-17 Şubat eylemleri, Salıpazarı'nda Amerikan botunun tahrip edilmesi, Türk ticaret Bankası Erenköy Şubesi soygunu, Mete Has ve Talip Aksoy'u kaçırarak Kadir Has'dan fidye alınması eylemlerini gerçekleştirir. Aynı dönem içerisinde faaliyet yürüten bir başka örgüt olan Türkiye Halk Kurtuluş Ordusu'nun (THKO) da düzenlediği bir dizi eylemin ardından 12 Mart Muhtırası gerçekleşmiştir. Askeri darbe ardından 16 Mart 1971'de Deniz Gezmiş ve Yusuf Aslan, 23 Mart 1971'de Hüseyin İnan yakalanır ve idamla yargılanır. İdamları engellemek için ilk defa örgüt ismi kullanılarak (önceki eylemler bu ana kadar sahiplenilmemişti) 17 Mayıs 1971'de İsrail İstanbul Başkonsolosu Efraim Elrom'u kaçırır. Yayınladıkları bildiride THKO liderlerinin serbest bırakılmasını isteyip 3 gün mühlet verirler. 3 gün geçmesine rağmen talepleri yerine getirilmez. Aynı şekilde THKC militanları da Elrom'u serbest bırakmaz. Bunun üzerine Elrom'un bulunması için 22 Mayıs 1971'de sokağa çıkma yasağı ilan edilir ve Elrom aranmaya başlar. Taleplerin yerine getirilmemesi ve aramanın çıkarılması üzerine THKC, Elrom'u öldürür. Kaçan militanları ise Yılmaz Güney saklar. Konsolosun öldürülmesi üzerine devletin tüm güçlerini üzerine çeken THKC'nin bazı militanlarının kaldığı bir ev 30 Mayıs 1971'de keşfedildi. Çıkan ufak çaplı çatışmaların ardından kurtulamayınca örgütün önemli isimleri olan Mahir Çayan ve Hüseyin Cevahir, Sibel Erkan adında bir kızı rehin aldı. Yaşanan gerilimli sürecin ardından bir anlaşmaya varılamayınca 1 Haziran 1971'de eve operasyon düzenlendi ve bu operasyonda Hüseyin Cevahir 23 kurşunla öldürüldü; Mahir Çayan ise başarısız bir intihar girişiminin ardından ağır yaralandı ve tutuklanarak cezaevine gönderildi. Örgütün birçok militanının gözaltına alınması ile birlikte "Türkiye Halk Kurtuluş Parti ve Cephesi-1 Davası" başladı. Fakat dava henüz sonuçlanmadan THKO'dan Cihan Alptekin ve Ömer Ayna ile THKP-C'den Mahir Çayan, Ulaş Bardakçı ve Ziya Yılmaz firar etti. 28 Aralık 1971'de ise davanın son duruşması görülür ve Necmi Demir ile Kamil Dede idama, 3 kadın militan ise hapis cezasına çarptırıldı. Firardan sonra Çayan ile örgütün diğer iki kilit insanı Yusuf Küpeli ve Münir Ramazan Aktolga arasında ayrılık gösterir ve bunun sonucunda Küpeli ile Aktolga örgütten çıkarılır. Darbe koşullarının giderek ağırlaşması sonucu darbeden daha az etkilenen Karadeniz Bölgesi'ne kuvvetlerin kaydırılması kararı alınır. Kır kuvvetlerinin başına Mahir Çayan, şehir kuvvetlerinin başına ise Ulaş Bardakçı geçer. Bardakçı 19 Şubat 1972'de yapılan bir operasyon sonucu öldürülür. Bardakçı'nın ölümüyle şehir kolunun eylemleri durur. Karadeniz'deki Mahir Çayan liderliğindeki kuvvetler ise THKO liderlerinin idamını engellemek için 26 Mart 1972'de Ordu, Ünye'den Charles Turner ve Gordon Banner isimli 2 İngiliz ile Joe Law isimli 1 Kanadalı radar teknisyenini kaçırır. Kaçırılma olayından sonra Ordu'yu terk etmek zorunda kalan THKP-C'liler Tokat, Niksar, Kızıldere köyüne (günümüzde bu köyün ismi Ataköy olup Almus'a bağlanmıştır) geçerler. Lakin orada ordu güçleriyle çıkan çatışma sonucu aralarında Mahir Çayan'ın da bulunduğu 8 THKP-C ve 2 THKO militanı ölür; teknisyenleri ise militanlar öldürür. Aynı dönemde, örgütün diğer militanları İstanbul ve Ankara'da gerçekleştirilen operasyonlar ile tutuklanır ve 1973'te açılan 256 sanıklı TÜRKİYE HALK KURTULUŞ PARTİ VE CEPHESİ-2 Davası'nda çeşitli cezalara çarptırılır. Fakat 1974 yılında Bülent Ecevit (CHP) ve Necmettin Erbakan (MSP) tarafından kurulan Türkiye Cumhuriyeti 37.Hükümeti'nin çıkardığı genel afla serbest kalan içlerinde Oğuzhan Müftüoğlu, Nasuh Mitap gibi isimler İstanbul'da bulunan Bülent Uluer, Paşa Güven ve Dursun Karataş gibi isimler ile birlikte önce Devrimci Gençlik dergisini çıkarmaya başlamış ve Devrimci Gençlik Dernekleri Federasyonu'nun kuruluşunu gerçekleştirmiştir. Daha sonra Devrimci Yol'un kuruluşu ile devam eden süreçte, İstanbul ve Ankara merkezli bu iki grup bazı konularda özellikle de Mahir Çayan'dan kopuş olarak nitelendirilen aktif silahlı direnişi bırakma kararının ardından anlaşmazlıklara düşmüş ve ardından İstanbul grubu Ankara grubu ile önce ilişkileri askıya aldıklarını açıklamış, ardından Devrimci Sol'u kurduklarını kamuoyuna duyurmuşlardır. Dursun Karataş, Bülent Uluer, Paşa Güven gibi isimlerin oluşturduğu İstanbul Dev-Genç grubu Devrimci Sol'u kurarken Devrimci Yol hareketine olan eleştirilerini yayınladıkları "Devrimci Yol Hareketinde Tasfiyecilik ve Devrimci Çizgi" broşüründe dile getirmiştir. Buna göre, Ankara merkezli grup THKP-C'yi sahiplendiğini söylemesine rağmen onun çizgisini savunmamakta, ve kendilerini merkeze yerleştirerek İstanbul grubunu tasfiye etmek istemişlerdir. Aksine, Devrimci Sol'un Mahir Çayan'ın Kesintisiz Devrim II-III'de ortaya koyduğu devrim stratejisini ve Politikleşmiş Askeri Savaş Stratejisini benimseyeceğini öne sürmüştür. Yine, İstanbul'daki gruba göre Devrimci Yol Ankara merkezinin meçhul bir geleceğe ertelediklerini iddia ettikleri partileşme, kendiliğindenciliğin önüne geçmek için Devrimci Sol'un başlıca hedeflerinden biriydi. Bu dönemde, kurucuları tarafından Devrimci Sol partileşme sürecinde olan bir örgütlenme olarak tarif edilmiş, partinin silahlı mücadele içerisinde şekilleneceği öne sürülmüştür. Kurulan ilk Merkez Komite'de yapılan iş bölümünün ardından Dursun Karataş Kadrolaşma,Bölgeler, Gençlik Sorumlusu ve Genel Siyasi Sorumlu olurken, Paşa Güven işçi ve memur örgütlenmelerinden ve hapishane ilişkilerinden, Hüseyin Solgun ise basın-yayın ve İstanbul mahalli alan sorumlusu olmuştur. Genel Siyasi sorumlunun tek başına karar verme yetkisinin bulunmadığı, yurt dışında ve diğer parti ve hareketlerle olan ilişkilerde Devrimci Sol'u temsil edeceği kararlaştırılmıştır. Bu dönemde, ayrıca örgüt gençlik ve mahalleler dışında öğretmenler,memurlar,bürokasi ve kadınlar arasında da örgütlenme çalışmaları yürütmüş, bu doğrultuda "Devrimci İşçi Hareketi", "Devrimci Memur Hareketi", "Devrimci Kadın Hareketi" gibi oluşumları ortaya çıkarmıştır. Devrimci Sol bu dönemde, Politikleşmiş Askeri Savaş Stratejisini hayata geçirebilmek için ilk olarak illegal silahlı örgütlenmesi Faşist Teröre Karşı Silahlı Mücadele Ekipleri (FTKSME)'ni oluşturmuştur. Ülkede halkın maruz kaldığı iddia edilen faşist terörün ancak devrimci şiddet ile bertaraf edilebileceğini öne süren Devrimci Sol'da bu konuda en önemli görevi FTKSME'ler üstlenmiştir (ileride SDB olacak DHKP-C kuruluşu ile SPB'ye dönüşecektir). Aynı zamanda, bu ekipler bir okul olarak tasarlanmış, buradan yetişecek kadrolardan Silahlı Devrimci Birlikler'in (SDB) oluşturulması planlamıştır. Bu doğrultuda, 1978-1980 yılları arasında gerilla savaşı vermek ve silahlı eylemler düzenlemek üzere kırlarda ve şehirlerde çok sayıda SDBler kurulmuştur. Bu yıllar arasında, Devrimci Sol protesto ve propaganda amaçlı çok sayıda karakol baskınları, silahlı kite gösterileri, misilleme ve cezalandırma eylemleri, şirket veya özel dershane baskınları düzenlemiştir. Bu eylemler genellikle Devrimci Sol Merkez Komite'sinin düzenlemeyi kararlaştırdığı çeşitli kampanyalar kapsamında düzenlenmiştir. Bu kampanyalar sırasıyla şunlardır; "Emperyalizme, Faşist Teröre, İşsizliğe ve Pahalılığa Karşı Mücadele Kampanyası" (1979, Temmuz-Ağustos), "24 Ocak Kararları'nı ve Zamları Protesto Kampanyası" (1980, Şubat), "Karakollardaki İşkence ve Tariş Direnişindeki Polis Baskınına Karşı Kampanya" (1980, Ocak-Şubat), "İşkenceye Karşı Kampanya" (1980, Nisan), "Kürdistan'da Milli Baskıya Karşı Mücadele Haftası" (1980, Haziran). 1980 yılında Devrimci Sol Türkiye tarihinde sansasyonel iki suikastı düzenlemiş ve üstlenmiştir. Bunlardan ilki 27 Mayıs 1980 gerçekleştirilen Milliyetçi Hareket Partisi milletvekili Gün Sazak suikastıdır. Eylem, Devrimci Sol Ankara kadrosundan Cengiz Gül tarafından gerçekleştirilmiş. İkinci suikast ise, 1971-1972 yılları arasında Başbakanlık yapan Nihat Erim'in Mahir Çayan ve arkadaşlarının intikamının alınması amacıyla öldürülmesidir. Kenan Evren yönetimindeki Türk Silahlı Kuvvetleri'nin gerçekleştirdiği 12 Eylül 1980 askeri darbesi, Türkiye'deki tüm siyasi parti ve örgütleri olduğu gibi Devrimci Sol'u da derinden etkilemiş, hareketin büyük ölçüde darbe almasına neden olmuştur. Örgütün neredeyse bütün üst düzey kadrosu Dursun Karataş da dahil olmak üzere, mahalli örgütlenmelerde çalışan militanlarıyla birlikte yakalanmış ve tutuklanmıştır. 1981 yılında açılan Devrimci Sol Ana Davasında sanık sayısı 1223'ü bulmuştur. 1983 yılında Başbakanlık tarafından yayınlanan "Terör ve Terörle Mücadelede Durum Değerlendirmesi" adlı raporda Devrimci Sol örgütüne üye 3.069 kişinin yakalandığı, 6.574 kişinin ise henüz yakalanamadığı açıklanmıştır. Bu dönemde örgüt faaliyetlerine ara vermemiş, Devrimci Sol yeni Merkez Komitesi seçilmiş Niyazi Aydın örgütün sorumluluğunu üstlenmiştir. Fakat Niyaz Aydın'ın Kasım 1981'de yakalanması ile daha önceden yurt dışına giden, ve örgütün Avrupa'daki bağlantılarını gerçekleştiren Paşa Güven sürdürülen faaliyetleri yönetmeye başlamıştır. Mimesis Mimesis, doğa ve insan davranışının sanatta ve edebiyatta taklide dayanan temsilidir. Aristoteles tarafından sanatın rolünün “doğanın taklidi” olduğunu ileri sürerken kullanılmıştır. Yunanca taklit anlamına gelir. Aslında Platon (M.Ö. 427-347)’nun eserlerinde ve felsefesinde de, her şeyin aslının idealar dünyasında bulunduğu, bu dünyadakilerin hepsinin onun iyi ve kötü taklitleri olduğu şeklinde bir görüş vardır. Aristoteles ise insanda bir taklit (mimesis) yeteneği ve hazzının bulunduğunu, sanatçının olayların ve varlıkların özündeki ideali, fikri taklit ettiğini söyler. Sanatçı, adeta tabiatın eksik bıraktığı şeyleri tamamlar. Estetiği bağımsız bir bilim haline getiren Alman filozof Alexander Gottlieb Baumgarten’e göre de evrende madde ve ruh öylesine ahenkli bir şekilde birleşmiş ve kaynaşmıştır ki, sanatın ve sanatçının amacı tabiatı taklit olmalıdır. Maddeci estetikçilerden H. Koch’a göre ise, sanat, özel bir gerçekliği yansıtma biçimidir. Ancak bu yansıtma biçimini toplumsal değerler belirler. Belki bazı sanat dallarında, mesela resimde, heykelde, tiyatroda taklidin daha fazla yer aldığını, ama mimari, edebi sanatlar gibi alanlarda hayal gücünün taklidi aştığını söylemek daha gerçekçi olur. Zaten eski Yunan düşünürlerinden Philostratus taklidi ikinci plana atarak hayal gücü ve yaratma ilkesini savunmuştur. Hayal gücü taklitten daha kuvvetlidir. Eski Yunan Tanrılarının heykellerini yapanlar onları görerek yapmamışlardır. Alman filozofu G.W.Fr. Hegel (1770-1831) de tabiat güzelliğini reddederek sanat güzelliğini tabiat güzelliğinden üstün tutar. Fr.W.-J. Shelling (1775-1854) de sanatı tabiatın taklidi sayanlara karşıdır. Sanatçı, yaratıcı Tanrının ruhunu bilinçsizce izler; onun yaptıklarını taklit etmez, tabiatı canlandıran Tanrısal ruh gibi o da yeniden, orijinal olarak yaratır, kullandığı eşyaya can verir. Taklit; resim, heykel gibi bazı sanatların vasıtası olabilir ama birçok sanatlarda vasıta bile olamaz. Kaldı ki, birçok fotoğrafta, plastik ve balmumundan yapılmış gerçeği aynen taklit eden eserlerde bir sanatçı ruhu, bir estetik heyecan duyulmuyor. Millî gelir Millî gelir ile ilgili iki temel kavram vardır. Bunlar Gayri Safi Yurt içi Hasıla (GSYİH) ve Gayri Safi Millî Hasıla (GSMH) kavramlarıdır. GSYİH, bir ülkenin sınırları içerisinde hem o ülkenin yurttaşları hem de yabancılar tarafından elde edilen gelir, GSMH ise bir ülkenin yurttaşları tarafından o ülkenin sınırları içerisinde ve sınırları dışında elde edilen geliri ifade eder. Milli Gelirin Tanımı: Bir ekonomide belli bir döneme ilişkin safi milli hasıla değerinden aynı dönemde, o ekonomide alınan dolaylı vergiler toplamının çıkartılmasıyla elde edilen tutar milli gelirdir.Bilimsel anlamda milli gelir bir ülkede belli bir dönemde üretilen mal ve hizmetlerin net parasal değeridir. Birey için tüketim, aile fertlerinin gereksinim duydukları mal ve hizmetlerin satın alımı için yaptıkları harcamaların toplamıdır. Tüketim harcamaları öncelikle, o ekonomideki harcanabilir gelire bağlıdır. Tüketimi etkileyen faktörler şunlardır: Elde edilen toplam gelirden ihtiyaçlar karşılandıktan sonra kalan miktara tasarruf denir. İnsanlar gelecekte oluşabilecek hastalık, kaza gibi belirsizliklerde çaresiz kalmamak için tasarruf yapmak isterler. Gelirin tüketilmeyen kısmı tasarrufları oluşturur. Tasarruf toplam harcamaların toplam gelirden çıkarılması ile hesaplanır. Harcamaların gelirden fazla olması borçlanma gibi kötü bir sonucu ortaya çıkararır. “Ayağını yorganına göre uzat.” bu durumu özetleyen en güzel ata sözüdür. Yatırım, ekonomide belirli bir dönemde üretimde kullanılacak malzeme ve unsurların artırılmasına denir. Yeni fabrika kurmak, fabrikaya makine almak, yeni üretim yöntemi almak vb. yatırım faaliyetleri sonucunda ekonominin üretim kapasitesi artar. Üretim faaliyetleri sonucunda elde edilen gelirin hesaplanması işini Türkiye İstatistik Kurumu piyasadan aldığı fiyatlara göre hesaplar. Yapılan hesaplamalardan % 100 doğru sonuç yerine yaklaşık sonuçlar elde edilir. Elde edilen sonuçlar önemlidir. Üretici, tüketici ve devlet yaklaşık olarak hesaplanan sonuçlara göre, yatırım faaliyetlerine yön verirler. Hesaplamalarda farklı yollar tercih edilebilir. Türkiye İstatistik Kurumu milli geliri kendi içindeki kurallara göre belirler. Kullanılan hesaplama yolları; üretim yöntemi, gelir yöntemi ve harcama yöntemi olmak üzere üçe ayrılır. Meta Meta, Karl Marx'ın kapsamlı çalışması olan Kapital'in başlangıcını oluşturan konudur. Burada açıkça metadan, "toplumun en temel hücresi" olarak sözedildiği görülür ve bu durum Marx'ın tahlillerine buradan başlamasının sebebidir. Meta, elbette Marx'tan önceki iktisatçıların da bildiği bir şeydir ancak Marx, metayı bu bağlamda, kapitalist toplumsal yapının çözümlenmesinin merkezine koyunca klasik iktisadın ötesine geçer. Kapitalizm bir meta üretimi sistemidir, bu yapısı gereği her şeyi metalaştırır, her şey para aracılığıyla kullanım değerinin ötesinde değişim değeri dolayısıyla da üretilir. Marx, bu noktada metanın "değişim amacıyla üretilen bir şey" olduğunu söyler. "Kapital"'de metayı tanımlayan ve bu bağlamda çözümleyen birçok açıklayıcı ifade vardır. Örneğin Marx, genel meta tanımlamasında şöyle der: Ve ayrıca başka bir yerde; Yalnızca kullanım amacıyla üretilen nesneler ya da kullanım değerinden ibaret olan maddeler meta değildirler; ancak başka bir ürünle değiştirmek ya da satmak için bir şey yapılırsa, yani nesnede bir değişim degeri söz konusu ise, o nesne bir metadır. Kapital'in ilgili bölümleri metanın bu niteliklerini cözümler. Nesnenin ya da üretimin "niteliksel degeri", yani onun kullanım degeri ve bunun karşısında "niceliksel değeri", yani değişim değeri vardır. Bunlar nesnede bir bütün halinde bulunur ya da öyle algılanır ancak Marx'tan itibaren böyle olmadığı anlaşılır; Metayı meta yapan onun değişim değeridir. Alınıp satılabilen bir şey olarak Emek gücü de bir metadır ve işçinin metalaşması sürecinin temeli de buradadır. Pekinez Pekinegez ya da Pekingese, kısa boylu, uzun tüylü, basık yüzlü bir köpek cinsidir. Çin köpeklerindendir. Çin'de üretilmiş ve bir zamanlar sadece Çin kralliyet saraylarında yaşayan bu köpeğin Budizm'le yakın bir bağlantısı vardır. Kürkünün şekli yüzünden "Çin aslanı" olarak da adlandırılmıştır. Eskiden Çin'de kötü ruhları kovan, yarı kutsal bir varlık olarak kabul edilir, halk onu selamlayarak önünden geçermiş. Kendini tehlikeye atacak kadar cesurdur. Özgürlüğüne ve birlikte yaşadığı kişiye çok düşkündür. Onu çok kıskanır. Yabancılara karşı mesafelidir. Çocuklara karşı hoşgörülüdür. Sertlikten hiç hoşlanmaz, ısırabilir. Dediğini yaptıracak kadar inatçıdır. Çok fazla havlar ve bu nedenle bekçilik görevini başarıyla yerine getirir. Pekinezler burun yapıları yüzünden uyurken genelde gürültülü bir şekilde horlarlar. Ayrıca pekinezler sadece köpek cinsi olarak bilinseler de aynı zamanda pekinez cinsi kedi de bulunmaktadır. Genellikle van kedisi ile karıştırılan pekinez cinsi kediler, köpek versiyonları ile çok benzerlerdir. Renkleri krem rengi ve beyazdır. Paul Lafargue Paul Lafargue (15 Ocak 1842-26 Kasım 1911); Fransız uyruklu düşünür ve eylem adamı. Küba'nın Santiago kentinde doğdu. Dokuz yaşındayken ailesiyle birlikte göçtüğü Fransa'da Tıp Akademisi'ne yazıldı. Üniversitede, kralcı hükümete karşı giderek genişleyen gençlik devinimine katıldı. Yine aynı dönemde yoğun bir okuma uğraşına daldı. Hegel'den Feuerbach'a, Fourier'den Comte'a kadar pek çok düşünürün yapıtlarını okumasına karşın, özellikle Proudhon'dan etkilendi. 1865'te Marx'la tanışmasının, üzerindeki Proudhon etkisinin kırılmasında büyük rolü oldu. Marx "yakışıklı, zeki, enerjik ve sportif" bulduğu bu gencin, kızı Laura'yla evlenerek aileye katılmasına da izin verdi. Siyasal etkinlikleri nedeniyle Akademi'den uzaklaştırılınca, öğrenimini Londra'da tamamladı ve karısı Laura'yla birlikte yeniden Paris'e döndü. Art arda üç çocuğunu da yitirmesi üzerine tıptan soğudu; kendini tümüyle sosyalist düşünce ve eyleme adamaya karar verdi. Fransız Sosyalist Partisi'nin kurucuları arasında yer aldı, işçi devinimlerinin örgütlenmesine yazılarıyla katkıda bulundu. 1911 yılında karısıyla birlikte kendini öldürdü. Yaşlılığın, beden ve zihin güçlerini azar azar kemirdiğini görmek istemeyen Lafargue, yetmiş yaşını aşmamak üzere kendine verdiği sözü tutmuş oluyordu. James Blake (tenisçi) James Riley Blake (d. 28 Aralık 1979, Yonkers, ABD) Amerikalı profesyonel tenis oyuncusu. İngiliz bir anne ve siyahi bir babanın oğlu olarak New York eyaletinde doğan Blake, kendisi gibi profesyonel bir erkek kardeşe ("Thomas Blake") sahiptir. Gençliğinde skolyoz sorunu olan James, 5 yıl boyunca günde 18 saat korse takmak zorunda kalmıştır. Zombi Zombi, vudunun Afro-Caribbean ve Creole ruhani inanç sistemlerinde ölümsüz bir insandır. Bu folklorik zombiler doğaüstü güçler ve şamanistik hekimliği vasıtasıyla, yaşayanlar arasında korku yaratmak amacı ile ölü insan bedenlerinin yeniden canlandırılmasıdır. Zombilerin daha korkunç versiyonları yamyamlık ögesi kullanılarak korku sinemasında sıkça sergilenmektedir. Ayrıca bu tür varlıklar hortlaklar ile aynı kapasitededir. Vudu inancına göre ölü, bir insan ya da Mambo tarafından yeniden diriltilebilir. Zombilerin kendi bilinçleri ya da istekleri olmadığı için Bokor ya da Mambo’nun kontrolü altındadırlar. Zombi aynı zamanda vudu yılan tanrısı Niger-Congo’nun adıdır. Kongo dilinde kullanılan ve tanrı anlamına gelen "nzambi" sözcüğüne benzemektedir. 1937 yıılında Haiti'deki gelenek ve adetler üzerinde yapılan bir araştırma sırasında Zora Neale Hurston, 1907 yılında 29 yaşındayken ölmüş ve gömülmüş Felicia Felix-Mentor ile ilgili bir söylentiyle karşılaştı. Köylüler ölümünden 30 yıl sonra Felicia’yı yollarda sersem bir şekilde ve yanında birkaç kişi ile birlikte yürürken gördüklerini söylüyorlardı. Hurtson, bu bahsedilen insanlara çok güçlü ilaçlar verilmiş olduğu söylentilerinin peşine düştüysede daha fazla bilgi vermeye istekli bireyler bulamadı. 80'li yıllarda Kanadalı etnobotanist Wade Davis zombilerin farmakolojik durumu ile ilgili iki kitap yayınladı; "The Serpent and the Rainbow" (Yılan ve Gökkuşağı) (1985) ve "Passage of Darkness: The Ethnobiology of the Haitian Zombie" (Karanlığın pasajı: Haitili zombilerin etnobiyolojisi) (1988). Davis 1982 yılında Haiti’ye gitmiş ve orada yaptığı araştırmalar sonucunda, yaşayan bir insanın iki özel tür tozu almasıyla bir zombiye dönüştürülebileceğini iddia etmişti. Birincisi "coup de poudre" (Fransızca: 'toz çarpması') içerisinde bulunan tetrodotoxin (TTX) maddesi nedeniyle ölü benzeri duruma neden olur. Tetrodotoxin Japonların yemek zevkini oluşturan, fugu ya da kirpi balığı içinde bulunan zehirli toksin ile aynı özelliklere sahiptir. Öldürücü etkisi olan bu maddenin 1 mg’lık dozu insanı günlerce bilincİ açık olmasına rağmen, yarı ölü bir durumda bırakabilir. İkinci toz ise (şaşkınlık veren halüsinasyon etkisi vardır) insanı bilinçsiz ve kendi istemi dışında hareket eden zombi benzeri bir duruma sokar. Davis aynı zamanda bu deneyimleri yaşamış Clairvius Narcisse‘ın hikâyesini de popülerleştirmişti. David’in yaptığı çalışmaların gerçekliği ve doğruluğu üzerinde hâlen şüpheci görüşler bulunmaktadır. Bazı modern filmlerde zombiler yaşayan ölüler değil, salgın bir hastalığa yakalanmış hasta insanlar olarak gösterilmektedir. Popüler kültürde zombilere korku ve fantastik temalı, kurgu ve eğlencede düzenli olarak rastlanmaktadır. Zombiler genellikle akılsız, aç, insan eti düşkünü ve bazı durumlarda insan beyni düşkünü olan bozulmaya yüz tutmuş cesetler olarak tasvir edilir. 2009 itibarıyla, zombiler popülerlikleri açısından vampirlerle kıyaslanabilir. Filmlerdeki zombi kavramına göre, zombiler öldükten sonra dirilir ve beyin fonksiyonları sadece et ihtiyacını gidermeye programlanır. Zombileri öldürmek için kafa bölgesine sert bir vuruş yapmak yeterlidir. Pergrinos Proteus (M.S. 100 - 165) Pergrinos Proteus, Misya'da Parion kentinde doğan, olimpiyat oyunları ateşinde kendini yakmasıyla tanınan Kinik bir Yunan filozoftur. Ludwik Lejzer Zamenhof Ludwik Lejzer Zamenhof (Yidiş: אליעזר לודוויג זאַמענהאָף; ; 15 Aralık 1859 – 14 Nisan 1917), dünyada en yaygın ve yazılı iletişimde yardımcı dil olan Esperanto'nun yaratıcısı olan Polonya doğumlu Yahudi göz doktoru ve filologdur. Yaşam öyküsünün yazarları olan A. Zakrzewski ve E. Wiesenfeld'e göre, anadili Rusça, Yidiş ve Lehçedir. Ayrıca akıcı bir şekilde Almanca konuşabilmekteydi. Daha sonra Fransızca, Latince, Yunanca, İbranice ve İngilizce öğrendi ve ayrıca İtalyanca, İspanyolca ve Litvanyaca ile ilgilendi. Dilbilimle alakalı çalışmalarının yanı sıra Zamenhof, Homaranismo diye adlandırdığı bir dinî felsefe de yayımladı. Bu felsefeye ithafen "Şüphesiz o bütün hayatımın nesnesidir, onun uğruna her şeyimi veririm." demiştir. Klezmer Klezmer sözcüğü, etimolojik olarak müzik enstrümanı anlamına gelen İbranice "kle" ve "zemer" sözcüklerinden oluşmuş bir müzik türüdür. Klezmer içinde sözlü parçalar barındırsa da, genel olarak baktığımızda enstrümantal bir müzik türüdür. Klezmer Müziği'ne yön veren ve iskeletini oluşturan temel, kullanılan enstrümanlardır. Müziği oluşturan karakteristik keman ve klarnet gibi enstrümanlar olmazsa Klezmerin yapısı ortaya çıkmaz. Duyguları enstrumanlarla bir insan gibi ifade eden Klezmer, çağlar boyunca kullandığı enstrumanlarla yapılanmıştır. 15. yüzyılda dini temalar içermeyen ilk Yahudi müziği olarak ortaya çıkmıştır. 1850'lerden sonra orta ve doğu Avrupa halklarının folklorik ezgileriyle kendi yerel müzikal geleneklerini özel bir uyumla bir araya getiren Yahudi müzisyenler, sonraları Amerika'da sınırlı ölçüde de olsa cazla beslenecek klezmer müziğinin ilk örneklerini üretmeye başladılar. Balkan, Türk, Yunan gibi yerel müziklerin etkileri dışında; Sinagog Müziği, 1700'lü yıllarda müziği ibadette kullanan Hasidik Cemaati'nin müziği, Abraham Goldfaden'ın 1800'lü yıllarda Romanya'da başlattığı Yidiş Tiyatrosu yani halk için opera çalışmaları Klezmerin oluşumunda çok etkili olmuştur. TÃ¼rk Klezmer grubu KLEZ-MEZ Podolya Slavların yaşadığı bölge, 13. yüzyılda Tatarlar tarafından fethedildi; 1362'de Litvanya büyük prensi Olgierd tarafından kurtarıldı ve Jagellon'ların Polonya-Litvanya devletine katıldı; o tarihte nüfusu hızla arttı (Polonya göçmenleri) ve iktisadi bakımdan hızla gelişti. Türklerin 1672'de aldığı bölge, Polonya'ya 1699'da geri verildi; sonra 1772'de bölüşüldü: Batı Podolya Habsburgların topraklarına katılan (1918'de bağımsız Polonya'ya geri verildi), Doğu Podolya Rusya'ya katıldı (daha sonra Ukrayna Sovyet Cumhuriyeti topraklarına katıldı). S.S.C.B.'nin 1945'te ilhak ettiği Batı Podolya da Ukrayna cumhuriyetine katıldı. Napalm Napalm bombası, belirli sayıda yanıcı sıvıların pelteleştirilmiş benzin ile karışımı. II. Dünya Savaşı'nda, Harvard Üniversitesi'nden Louis Fieser'in başkanlık ettiği bir kimya grubu tarafından geliştirildi. İlk olarak Pasifik'te Tinian Savaşı'nda kullanıldı. Vietnam Savaşı fotoğrafçısı olan Nick Ut, bir sözünde "Napalm hayal edebileceğiniz en korkunç silahtır. Su 100 derecede kaynar, napalm 800-1200 derece sıcaklık üretir." demiştir. Bazı durumlarda, hızlı öldürdüğünden dolayı kurbanlar fazla acı çekmez. Fakat sağ kurtulanlarda 3. ve 2. dereceden yanık oluşur. ABD, Vietnam Savaşı'nın sonlarına doğru daha güçlü bir Napalm'e ihtiyacı olduğunu, başlıca Napalm tekeli olan DOW Chemical'a bildirdi. Böylece daha korkunç olan Napalm-B karışımı ortaya çıktı. Bu karışımda ana yanıcı madde olarak, geleneksel Napalm'den daha farklı bir yön çizilerek KEROSEN (Uçak Yakıtı jp-4 jp-8 vb.) kullanıldı. Bu da daha yüksek bir ısı ortaya çıkmasını sağladı. Hiçbir uluslararası kanun askeri amaçlı Napalm kullanımını yasaklamıyor fakat sivil halka karşı kullanım 1980 yılında Birleşmiş Milletler kararıyla yasaklanmıştır. Günümüzde kullanılan Napalm-B (Süper Napalm)'nin bileşenleri şunlardır: PhpBB phpBB, popüler ve açık kaynak kodlu internet forum yazılımıdır. PHP programlama dili ile yazılmıştır; "phpBB" ismi "PHP Bulletin Board" ın kısaltılmış halidir. phpBB'nin bazı özellikleri: phpBB 17 Haziran, 2000 James Atkinson tarafından kendi sitesinde basit bir UBB forum ile başladı. phpBB SourceForge CVS e gitmeden önce geliştirme takımına katılan Nathan Codding ve John Abela (önceki takım üyeleri), 1.0.0 ın başlamasında ilk adımı attılar. phpBB 1.0.x PhpBB 1.0.0, 1.x kod tabanına giren iki tane daha önemli yüklemeye sonradan gelen düzenlemelerle 9 Aralik, 2000 tarihinde yayınlandı. 1.x serisinin son sürumü phpBB 1.4.4, 6 Kasim, 2001 tarihinde yayınlandı. 1.x serisinin kullanımda olduğu süre içinde, Bart van Bragt, Paul S. Owen (eski proje yöneticisi), Johnathan Haase (eski takım üyesi) ve Frank Feingold takıma katıldılar. phpBB 2.0.x phpBB 2.0.x 17 Subat, 2001 tarihinde yayınlandı. Tamamiyle en baştan geliştirildi; geliştiricilerin phpbb gelişimi için istekleri orijinal codebase yapısının gelişmesini ve büyümesini sağladı. Kısa bir zaman sonra Doug Kelly(şimdi eski takım üyesi) takıma katıldı. Geliştirme ve kapsamlı testlerden bir yıl sonra, phpBB 2.0.0, "Super Furry" olarak adlandırılarak yayınlandı, 4 Nisan, 2002 (Tasarlandıktan üç gün sonra). Aralık 2004 tarihinde, phpBB sitelerinin büyük kısmı Santy worm tarafından tahrip edildi; bu açık, eski sürüm phpBB sürümleri etkilemiştir. 2.0.x serisinin 7 Temmuz 2006 tarihinde yayınlanan son sürümünün ismi 2.0.21 ("Bertie's Summer Vacation") olarak belirlenmiştir, 2.0.x serisinde yayınlanan sürümler sadece güvenlik ve hata düzeltmeleriyle ilgilidir. 2x serisi için 2.0.22 sürümü 23 Aralık 2006 tarihinde yayımlanmıştır.. Detaylı bilgi, v2.0.22 adresinde bulunabilir. Son olarak 2.0.x sürümlerinin son sürümü 2.0.23 yayınlandı. Detaylı bilgi, phpBB 2.0.23 released (İngilizce) ve phpBB 2.0.23 Çıktı (Türkçe) adreslerinde bulunabilir. phpBB 2.0.23 sürümü phpBB 2.0.x sürümlerinin son sürümü olmuş ve geliştirilmesi sona ermiştir. phpBB 3.0.x 3.0.x serisinin beta 1 olarak 17 Temmuz, 2006 tarihinde yayÄ±nlanan Beta1 3.0 Beta 1 adresinde bulunabilir. 3.0.x serisinin Beta 2 sürümü 12 Ağustos 2006 tarihinde yayımlandı. İlk beta sürümde tespit edilen 367'ye yakın bug güncellendi. 3.0 Beta 2 adresinde bulunabilir. 3.0.x serisinin Beta 3 sürümü 12 Kasım 2006 tarihinde yayımlandı. İkinci Beta sürümünden sonra 299 adet hata ayıklanmıştır. Önemli bir değişiklik olara UTF-8 dil destek fonksiyonu eklenmiştir. Detaylı bilgi, 3.0 Beta 3 adresinde bulunabilir. 3.0.x serisinin Beta 4 sürümü 27 Kasım 2006 tarihinde yayımlandı. Üçüncü Beta sürümünde sistem daha kararlı hale getirilmiş, yükseltme(upgrade) özelliği test amacıyla eklenmiştir.. Detaylı bilgi, 3.0 Beta 4 adresinde bulunabilir. 3.0.x serisinin Beta 5 sürümü 28 Ocak 2007 tarihinde yayınlandı. Dördüncü Beta sürümünde phpBB 2.x sürümlerinden 3.x sürümüne geçiş için dönüştürücü (convertor) yapılmıştır. Detaylı bilgi, 3.0 Beta 5 (İngilizce) ve 3.0 Beta 5 (Türkçe) adreslerinde bulunabilir. 3.0.x serisinin son sürümü 3.0.14, 4 Mayıs 2015 tarihinde duyuruldu. Detaylı bilgi, phpBB 3.0.14 and phpBB 3.1.4 Release - Please Update (İngilizce) ve phpBB 3.0.14 Yayınlandı (Türkçe) adreslerinde bulunabilir . phpBB 3.1.x phpBB 3.1.x serisinin Beta1 sürümü 20 Mart, 2014 tarihinde yayınlandı. 3.1.x sürümlerinde AJAX alt yapısı (ör: sayfanın tamamen yeniden yüklenmesini beklemeden işlem yapılması), OAuth Login (Facebook, Google, Bit.ly hesaplarıyla kayıt olma ve giriş yapma), Soft delete (konular, başlıklar, mesajlar gibi silinen ögelerde istenmeyen veri kayıplarını önlemek için ilk olarak geri dönüşüm kutusuna gönderilmesi), mobil uyumlu tema (responsive design), otomatik eklenti (eski adıyla mod) yükleme gibi bazı dikkat çeken yeni özellikler bulunuyor. 3.1.x serisi Release Candidate sürümleriyle 20 Haziran, 2014 tarihinde yayınlanmaya başlandı. 3.1.x serisinin RC3 sürümü 12 Ağustos 2014 tarihinde duyuruldu. Detaylı bilgi, phpBB 3.1.0-RC3 released (İngilizce) ve phpBB 3.1.0-RC3 yayınlandı (Türkçe) adreslerinde bulunabilir . 3.1.x serisinin final sürümü phpBB 3.1 (Ascraeus) 28 Ekim 2014 tarihinde duyuruldu. Detaylı bilgi, phpBB 3.1 Ascraeus Feature Release Published (İngilizce) ve phpBB 3.1 Ascraeus yayınlandı (Türkçe) adreslerinde bulunabilir. 3.1.x serisinin son sürümü 3.1.12, 8 Ocak, 2018 tarihinde duyuruldu. Detaylı bilgi, phpBB 3.1.12 Release - Please Update (İngilizce) ve phpBB 3.1.12 yayınlandı (Türkçe) adreslerinde bulunabilir . phpBB 3.2.x phpBB 3.2.x serisinin Beta1 sürümü 5 Şubat, 2016 tarihinde yayınlandı. 3.2.x sürümlerinde Emoji klavyesi kullanarak mesajlara Emoji ekleme, PHP 7.0 ve 7.1 sürümleri ile uyumluluk, Akıllı Alıntılama (alıntı yapılan mesajda mesaja ve mesajın yazarına bağlantı verilmesi ile alıntılanan mesajın tarih bilgisini gösterme), kolay kurulum paneli, reCAPTCHA 2.0 desteği, tasarımda kullanılan FontAwesome simgeleri gibi bazı dikkat çeken yeni özellikler bulunuyor. Ayrıca phpBB 3.2.x sürümleri Symfony 2.8 uygulama çatısı üzerine kurulu olarak geliyor. 3.2.x serisi Release Candidate sürümleriyle 27 Haziran, 2016 tarihinde yayınlanmaya başlandı. 3.2.x serisinin RC2 sürümü 9 Aralık, 2016 tarihinde duyuruldu. 3.2.x serisinin final sürümü phpBB 3.2 (Rhea) 7 Ocak, 2017 tarihinde duyuruldu. Detaylı bilgi, phpBB 3.2 Rhea Feature Release Published (İngilizce) ve phpBB 3.2 Rhea yayınlandı (Türkçe) adreslerinde bulunabilir. 3.2.x serisinin son sürümü 3.2.9, 6 Ocak, 2020 tarihinde duyuruldu. Detaylı bilgi, phpBB 3.2.9 Release - Please Update (İngilizce) ve phpBB 3.2.9 yayınlandı (Türkçe) adreslerinde bulunabilir . phpBB 3.3.x phpBB 3.3.x serisinin Beta1 sürümü 23 Ekim, 2019 tarihinde yayınlandı. 3.3.x sürümlerinde PHP 7.3 ve 7.4 sürümleri ile uyumluluk, Invisible reCAPTCHA (Görünmez reCAPTCHA) desteği, Argon2i (PHP 7.2) ve Argon2id (PHP >= 7.3) şifre karmaşıklığı desteği gibi bazı dikkat çeken yeni özellikler bulunuyor. Ayrıca phpBB 3.3.x sürümleri Symfony 3.4 uygulama çatısı üzerine kurulu olarak geliyor. 3.3.x serisinin RC1 sürümü 23 Aralık, 2019 tarihinde duyuruldu. 3.3.x serisinin final sürümü phpBB 3.3 (Proteus) 6 Ocak, 2020 tarihinde duyuruldu. Detaylı bilgi, phpBB 3.3 Proteus Feature Release Published (İngilizce) ve phpBB 3.3 Proteus yayınlandı (Türkçe) adreslerinde bulunabilir. âˆ’ phpBB geliştirici takımı şimdilerde "Proteus" kod isimli yeni nesil phpBB forum yapısı üzerinde geliştirme ve üretim yapmaktadır. Ayrıca gelecek nesil phpBB 4.0.0 sürümleri için çalışmalar devam etmektedir. 3.1.x sürümleri ile birlikte phpBB'de gerek güvenlik gerekse tasarım olarak birçok değişikliğe gidilmiştir. Daha detaylı bilgi phpBB 3.1 Özellikleri adresinde bulunabilir. 3.2.x sürümleri phpBB 3.1.x yapısı üzerine kurularak Emoji!, PHP 7 desteği, akıllı alıntılar, kolay güncelleme, reCAPTCHA 2.0, gelişmiş bildirimler, FontAwesome ikonları ve Symfony 2.8 desteği gibi yeni bazı özellikler ile kullanıcıların indirmesine sunulmuştur. Daha detaylı bilgi phpBB 3.2 Özellikleri adresinde bulunabilir. Şu anki yeni nesil phpBB 3.3.x sürümleri ise bir önceki sürümlerde var olan özelliklerin yanı sıra PHP 7.3 ve 7.4 sürümleri ile uyumlu olarak çalışmaktadır. phpBB 3.3.x sürümü ile gelen yeni özelliklerin listesi phpBB Features (İngilizce) ile phpBB Features (Türkçe) adresinde bulunabilir. Birçok veritabani sistemleri bir abstraction tabakası yoluyla desteklendi. Bunlar: MySQL, PostgreSQL, MSSQL, Microsoft Access ve biraz değişiklik ile , Oracle. PhpBB veritabanı yapısı farklı API'leri yönetbilir. SQL sorgu hataları ile sorgu temeline dayanılarak anlatılır. phpBB 3.0 ayrıca SQLite, Firebird, ve Oracle yapısınıda görebilecek haldedir. Eklenti kelimesinin anlamı şu şekilde açıklanabilir; "eklenti" bir çeşit kod içeriğine sahip phpBB'nin varsayılan yapısı üzerinde değişiklik yapmaya, ve yeni özellikler eklemeye yarayan özelleştirmelerdir. phpBB 3.0.x sürümlerinden önce bu eklentileri Mod ya da Modifikasyon olarak bilinmekteydi. 3.0.x sürümlerinden sonra Modlar (ya da Modifikasyonlar) yerini yeni nesil Eklentilere bıraktı. Eklentileri sadece phpBB geliştiricileri oluşturmamaktadır. Dolayısıyla phpBB ekibine dahil olmayan, ve bu işten anlayan normal kullanıcılar bile Eklenti hazırlayabilir. Eklentiler, Extension Development Tutorials sayfasındaki standartlara göre oluşturulmalıdır.Bir eklenti oluşturulduktan sonra phpBB Ekibi tarafından onaylanması için Customisation Database - Extension sayfasına gönderilir. Bu sayfaya gönderilen Eklentiler phpBB Eklenti Takımı üyeleri tarafından incelenir ve Eklenti eğer standartlara uygunsa yine aynı sayfa üzerinden yayınlanır. Başka web siteleri de kendi standartları ile bazı eklentiler geliştirmektedir; ancak phpBB takımı phpBB.com 'dan başka siteler üzerinden yüklenen Eklentileri kullanmayı güvenlik açısından önermemektedir. phpBB'de tasarımsal olarak da özelleştirmeler yapmak mümkündür. phpBB yazılımının tema ve arayüzünde görsel değişiklik yapmak için değişik renk ve tasarımlarda hazırlanan stiller kullanılabilir. phpBB'nin varsayılan stili "prosilver", phpBB'nin resmi geliştiricileri tarafından oluşturulmuştur. Stiller, resmi phpBB geliştiricilerinin yanı sıra bu işten anlayan herkes tarafından oluşturulabilir. Stiller, Creating & Modifying Styles sayfasındaki standartlara göre oluşturulmalıdır. Bir stil oluşturulduktan sonra phpBB.com üzerinde tanıtımı ve dağıtımı yapılabilmesi için phpBB Ekibi tarafından onaylanması gerekmektedir. Stil yapımcıları tamamladıkları stilleri Styles Database adresine gönderir ve phpBB Stil Takımı üyeleri tarafından kontrolü yapıldıktan sonra, eğer standartlara uygunsa stil yayınlanır. Aynı eklentiler gibi, phpBB.com dışında başka web siteleri de kendi standartları ile bazı stiller geliştirmektedir; ancak phpBB takımı phpBB.com 'dan başka siteler üzerinden yüklenen Stilleri kullanmayı güvenlik açısından önermemektedir. PhpBB birçok sunucunun altyapısına uygundur ve phpBB sistemi ile ayarlanmış birçok web sitesi vardır. PhpBB resmi forumlarında farklı sistemlerde kurulum ve ayarları anlatan pek çok başlık bulunmaktadır. Ek olarak son sürüm phpBB ile de phpBB üzerinde Eklentiler aracılığıyla çeşitli değişiklik ve modifikasyonlar kolayca yapılabilir. Standart phpBB üzerine yapılan bu modifikasyonlar ile, varsayılan phpBB'de olmayan birçok değişik özelliği mesaj panosuna ya da forumlarınıza kazandırabilirsiniz. Resmi Siteler Türkçe Dil Dosyaları Demo / Ã–nizleme Türkçe Destek Sitesi Türkiye Dışı Siteler âˆ’ Alfhem Alfhem, 1954 Mayıs'ında Guatemala'daki Arbenz hükümetine Çekoslovak silah ve cephanesini taşımak için kullanılmasıyla tanınan İsveç bandıralı bir gemidir. Silahlar gemiye Polonya'da Baltık Denizi'ndeki liman şehri Szczecin'de (önceki adı Stettin) yüklenmiştir.. Gemi daha sonra zigzag şeklinde bir rota izlemiştir. Fransız Batı Afrikası'ndaki (şimdi Senegal) Dakar'a gitmiş, oradan Curaçao'ya doğru yönelmiş, sonradan Honduras'taki Puerto Cortes'e yönlendirilmiş, en sonunda kaptana gerçek istikameti bildiren bir telsiz mesajı gelerek gemi Guatemala'da Guatemala City'nin 297 km. kuzeybatısındaki Puerto Barrios'a 15 Mayıs 1954'te demir atmıştır. M/S "Alfhem" "Ångbåts Ab Bohusländska kusten" tarafından sahip olunup işletilen ve İsveç'teki Uddevalla limanına bağlı olan 4847 gross tonluk bir gemiydi. Guatemala'ya yapılan silah taşımacılığını gizlemek amacıyla, Çekoslovak hükûmeti Londra'daki İngiliz firması E.E. Dean aracılığıyla önemsiz bir beyanname doldurttu. Diğer bir aldatmaca da geminin konşimentosuna kargonun yalnızca kürek, çivi, makine aletleri, laboratuvar camı gibi önemsiz eşyalardan oluştuğuun yazılması ama tahmini olarak 2.000 tonluk silah ve cephaneden hiç bahsedilmemesiydi. Geminin bir resmi Ağ sayfaları Ã–zel Fatih Lisesi Mehmet Ã‚kif Koleji Mehmet Âkif Koleji (Arnavutça: "Kolegji Mehmet Akif"; İngilizce: "Mehmet Akif College"), Kosova'nın başkenti Priştine ve ikinci büyük şehri Prizren'de yerleşik olup, Kosova'nın önde gelen orta öğretim kurumlarından biridir. 2000 yılında Türk "Gulistan Educational Center" tarafından kurulmuş, Kosova'nın ilk özel öğretim kurumu sıfatını almıştır. Türk, Arnavut ve uluslararası bir öğretmen kadrosu bulunmaktadır. İstiklâl Marşı şairi, Türk edebiyatının büyük ismi Mehmet Âkif Ersoy'un ismini taşımaktadır. Mehmet Âkif Koleji, yabancı dil öğretimine özel önem vermektedir. Müfredatta İngilizce, Arnavutça, Türkçe dersleri yer almaktadır. Özel okul olmakla birlikte, her yıl en az 50 öğrenciye burs verilmekte, dar gelirli ailelerin çocuklarının da kolejin sunduğu eğitimden yararlanmaları sağlanmaktadır. Mehmet Âkif Koleji diplomaları, uluslararası düzeyde tanınmakta olup öğrenciler yüksek öğrenimleri için özellikle Türkiye, ABD, İngiltere ve İtalya'ya yönelmektedir. Gullistan Educational Center aynı zamanda ilkokul düzeyindeki (1'den 8'e kadar sınıflı) "International School of Prishtina" (Priştine Uluslararası Okulu)'nu da bünyesinde bulundurmaktadır. Beykent Kalesi Beykent Kalesi, Siirt'in Kurtalan İlçesi'nin 6 km güneyindeki Beykent Köyü'nde bulunur. Bu kalenin ne zaman ve kimin tarafından yaptırıldığını belirten bir belge günümüze gelememiştir. Kalenin Bizans veya döneminde gözetleme veya karakol niteliğinde yapıldığı sanılmaktadır. Moloz taş ve yer yer de tuğladan örülmüş duvar kalıntıları dışında başka bir kalıntı günümüze ulaşmamıştır. Kale için bölgenin yüksek bir noktasının seçiliyor olması bir zamanlar sınır görevi görmüş olabileceğini göstermektedir. Kalenin alanının geniş bir arazi üzerine kurulu olmayışı, Siirt ve Bitlis güzergâhları üstünde olması büyük ihtimal güneyden gelen bir kuvvete karşı kurulduğu düşüncesini verir. Bizans-Sasani ve Bizans-Arap savaşlarında kullanıldığı ancak çok uzun bir zaman diliminde kullanımda olmadığı taşların uğradığı erozyondan anlaşılabilir. Avasim şehirleri olarak bilinen Mardin, Siirt, Bitlis şehirleri; Silvan ilçesi ve civarında bu tür birçok kale bilinir. Buna örnek Hisn-i Keyfa kalesidir. Keyf Kalesi. Araplar tarafından cezire olarak bilinen bu bölgede Beykent Köyü ve kalesi ile ilgili araştırmalar henüz ileri aşamada bir çalışma yapılamadığından bizi aydınlatamamaktadır ancak Mezopotamya ve Kürt tarihi üzerinde çalışmaların bir gün başlayacak olması Beykent Kalesi gibi sahipsiz ve tarihi keşfedilmeyi bekleyen yüzlerce kapalı kutu bir gün bize kendisini keşfettirecek ve anlattıracaktır. Robert-FranÃ§ois Damiens Robert-François Damiens (d. 9 Ocak 1715 - ö. 28 Mart 1757) Fransa Kralı XV. Louis'ye 1757 yılında yaptığı başarısız suikast girişiminden sonra kötü üne kavuşan bir Fransızdır. Fransa'da kral katillerine (regicide) uygulanan geleneksel ve acımasız sürükleyerek dörde bölmek yöntemi ile idam edilen son kişidir. Damiens 1715 yılında Artois yakınlarındaki Arras'ta bulunan "La Thieuloye" adında bir köyde doğdu. Genç yaşta orduya katıldı. Terhis edildikten sonra sivil olarak Paris'teki Jesuits yüksek okulunda çalışmaya başladı, ve bundan da diğer girdiği işlerdeki gibi "kötü davranışları" nedeniyle atılarak çevresinden "Robert le Diable" (şeytani Robert) lakabını kazandı. Papa XI. Clement'in Paris Parlamentosu ile olan çatışmaları sırasında Damiens'in aklında Hristiyan kilisesine ilişkin fikirler mayalandığı ve ruhban sınıfının Jansenist ile Konvülsiyonist'lere kimi dini ayinleri uygulamayı reddetmesinin fikir hayatını etkilediği sanılmaktadır. Görünüşe göre kralın ölümünün barışı yeniden sağlayacağını düşünmüştür. Ancak Damiens (belki de gerçekten de) kralı sadece korkutmak istediğini ve ona ciddi bir zarar vermek gibi bir niyetinin olmadığını iddia etmiştir. 5 Ocak 1757'de kral arabasına binerken Damiens öne atıldı ve kralı bıçakladı. Küçük bir yara bırakan Damiens kaçmak için herhangi bir girişimde bulunmadı ve derhal yakalandı. Sonra kendisini kimin gönderdiğini ve suç ortaklarını açıklaması için işkence edildi. Bu uğraş başarısız oldu. Paris Parlamentosu tarafından "kral katili" olarak yargılandı ve Place de Grève'de bulunan atlar ile sürüklenip dörde bölünerek idamına karar verildi. Önce kızgın kerpetenlerle işkence edildi, ve bıçağı tutan eli kükürt, balmumu ve kızgın yağ ile yakıldı. Sonra atlar "dörde bölme işlemi" için kollarına ve ayaklarına koşuldu. Damiens'in uzuvları kolayca ayrılmadı, ve birkaç saat sonra parlamento vekilleri cellat ve yardımcılarına kol ve ayaklarındaki eklemleri kesme emri verdiler. Böylece Damiens kalabalığın alkışları arasında dörde bölündü. Hala yaşayan gövdesi kazığa bağlanarak yakıldı. Ölümünden sonra evi yıkıldı, kardeşleri soyadlarını değiştirmeye zorlandı ve ailesi Fransa'dan sürüldü. Damiens'in idamı Michel Foucault'nun Hapishanenin Doğuşu adlı cezalandırma sistemleri çalışmasının giriş kısmında ayrıntılı olarak anlatılır. Ayrıca Peter Weiss'in tiyatro oyunu Marat/Sade'de ölümünün bir canlandırması yapılmıştır. Atreyu Atreyu, Orange County, Kaliforniya'da kurulmuş bir metalcore müzik grubudur. İlk olarak "Retribution" ismi ile kurulan grup daha sonra adını The Neverending Story karakterlerinden biri olan Atreyu ismi ile değiştirdi. Grup Victory Records ile çalışmaya başlamadan önce iki bağımsız EP yayınlamış ve yapılan anlaşmadan sonra "Suicide Notes and Butterfly Kisses" (2002) isimli ilk albümlerini çıkardılar. Bu albümden "Ain't Love Grand" ve "Lip Gloss and Black" isimli iki single çıkardılar ve ikincisi özellikle canlı şovların vazgeçilmez parçalarından biri oldu. 29 Haziran 2004'te çıkardıkları The Curse isimli albümleri listelerde 32. sıraya kadar yükseldi. Albümden "Right Side of the Bed" ve "The Crimson" isimli iki single çıkardılar. Grubun son albümü A Death-Grip on Yesterday 28 Mart 2006 tarihinde piyasaya çıktı. Önceki albümlere göre biraz daha farklı bir görünümde olan bu albümde Varkatzas sert şarkı sözleri üzerine daha melodik vokaller seslendirmektedir. 2006 yılı içerisinde de bu albümden A Death-Grip on Yesterday, "Ex's and Oh's" isimli bir single'ları çıktı. Bütün albümlerinin tanıtımı için pek çok turnede çalmışlardı. Warped Tour'un 2005 yılı etkinliklerinde performanslarını sergilemişlerdi. 2006 Ozzfest'te Unearth, Bleeding Through ve Norma Jean ile ikinci sahnede konser verdiler. Yüz Yıl Savaşı Yüz Yıl Savaşı (Yüz Yıl Savaşları da denir), İngiltere Kralı III. Edward'ın Fransa tahtında hak iddia etmesiyle 1337'de başlayan ve ancak 116 yıl sonra 1453'te sona eren savaşlar dizisidir. Genel olarak 1337'de başlayıp 1453'te bittiği kabul edilen Yüz Yıl Savaşları, görünürde feodalite ve hanedan savaşıydı. Feodal nitelikteydi, çünkü İngiltere Kralı aynı zamanda Akitanya dükü olduğundan, Akitanya'daki uyrukları dükle bir sorunları olduğunda onun süzerenine, yani Fransa Kralına başvurabiliyorlardı. Hanedan çatışmalarının temelinde ise, Fransız baronlarının, Fransa Kralı IV. Charles'ın ölümünden sonra yerine İngiltere Kralı III. Edward'ı değil, VI. Philippe'i seçmeleri yatıyordu. Toprakları Fransa'nın olan ama ekonomisinin temeli İngiliz yününe dayanan Arquitani ve Flandr'daki olaylar, 1294'ten itibaren iki ülke arasındaki gerginliği sonunda iyice arttırdı. İngiltere Kralı ilan edilen III. Edward, annesi Isabelle de France'ı sürgüne gönderdi ve annesinin sevgilisi Mortimer'ı idam ettirdi (1330). Fransa Kralı IV. Philippe'in anne tarafından dedesi olması gerçeğine dayanarak Fransa tahtı üzerinde hak iddia etti; böylece Yüz Yıl Savaşları patlak verdi. İlk saldırıyı başlatan İngiliz orduları Crécy'de Fransızları yendi (1346) ve Calais'yi ele geçirdi. Poitiers'de bir zafer daha kazanan (1356) İngilizler, Fransa Kralı II. Jean'ı esir aldılar. Çaresiz kalan Fransızlar 1360'taki Brétigny Antlaşması'yla çok büyük toprak kaybetti. V. Charles döneminde, Krallık Orduları Komutanı Bertrand du Guesclin'in önerisiyle benimsedikleri yeni stratejiye göre, İngilizlerle çarpışmaktan kaçınarak ve sırayla kuşatma harekatı yürüterek, kaybettikleri toprakların hemen hepsini 1374'ten önce geri aldılar. Prensle arasındaki mücadeleyi fırsat bilen İngiltere Kralı V. Henry yeniden Fransa üzerine yürüdü ve Agincourt Muharebesi'ni (1415) kazanarak Normandiya'yı aldı. Fransa Kralı VI. Charles'ın imzalamak zorunda kaldığı Troyes Antlaşması'na (1420) göre, Fransa tahtının varisi İngiltere Kralı V. Henry'nin oğlu VI. Henry olacaktı. Lorraine'li genç bir kızın, Jeanne d'Arc'ın inancı ve coşkusuyla yeni bir güç kazanan Fransız Orduları Orléans'ı kurtardılar ve Reims'de veliaht VII. Charles'a taç giydirdiler. Jeanne d'Arc'ın İngilizler tarafından diri diri yakılmasından (1431) sonra Fransa Kralı, İngiltere'nin müttefiki Bourgogne ile Arras Antlaşması'nı (1435) imzaladı, Orduda reform yaptı ve güçlü bir topçu sınıfı kurdu. Bu sayede Fransızlar sırasıyla Paris'i (1436), Normandiya'yı (1450) ve Arquitania'yı (1453) geri aldılar. Böylece, herhangi bir anlaşma imzalanmadan savaş fiilen sona erdi. Çatışmanın geçmişi 400 yıl öncesinde 911'de başlar. Carolingionlu Charles The Simple -(18 Eylül 879-7 Ekim 929) Simple (basit) diye adlandırılıyordu)-; Carolingion Hanedanlığı'nın bir üyesiydi. Fransa'yı (batı Fransa) Kral olarak ( 883-922/923'e kadar yönetti), Viking Rollo'nun (Vikingler'in ilk Kralı 860-932) Krallığının Normandiya kısmına yerleşmesine izin verdi. 1066'da Normanlar savaşta William'ın komutası altındaydılar. Ve İngiltere'yi zapt ettiler. Anglo-Saxon liderlerini Hasting savaşında yenerek yeni bir Anglo-Norman güç yapısını kurdular. Gelecekteki Viking Rollo ile başlayan olaylara dikkat çekmek önemlidir. Daha sonra İngiltere Kralı olsalar bile Norman liderler Fransa Kralı'nın vasalı idi. İngiltere'de anarşi olarak bilinen birbirini takip eden bir savaş ve huzursuzluk döneminde (1135-1154) Anglo-Norman Hanedanlığını Angevin Kralları başarı ile yönetiyordu. Gücün en yükseğindeki Angevinler Normandy ve İngiltere'nin yanı sıra Maine, Anjou, Touraine, Gaskonya, Saintogne ve Akitanya'yı kontrol ediyordu. Bu toprak kalabalığı bazen Angavin İmparatorluğu olarak biliniyordu. İngiltere Kralı hala Fransa Kralının vasalı idi. O zamanki Fransa Kralından başka doğrudan doğruya pek çok Fransa toprağını yönetiyordu. Bu durum sürekli çatışma sebebi idi. Fransa bu durumu bir dereceye kadar savaşla çözdü: Normandy'nin zaptı (1214), Saintogne savaşı (1242) ve sonuncusu Saint-Sardos savaşı (1324). Bu suretle kıtadaki nüfusu azalan İngiltere'ye Gaskonya'nın küçük bir bölgesi kaldı. Ve Norman sarayının mücevherleri tamamiyle kayboldu. Pek çok İngiliz aristokrat büyük babalarının ve büyük büyük babalarının zengin kıtada 14. yüzyılın başına kadar kontrole sahip olduğunu hala hatırlıyordu. Ve onlar burayı atalarının yurdu olarak kabul ediyorlardı. Bu sebep toprakların mülkiyetini tekrar elde etmek için onları motive ediyordu. Kendine özgü olaylar savaşın Fransa'da yer almasına sebep oluyordu. Direct Capetian Krallığı Orta çağın en uzun devam yaşayan hanedanlığı idi. Sülale bozulmadan devam ediyor ve krallar bu sürekliliği başarıyordu. 1314'te Direct Capetian kralı IV. Philippe (1268-29 Kasım 1314) üç erkek mirasçı X. Louis, V. Philippe ve IV. Charles bırakarak öldü. En yaşlı oğul ve mirasçı, X. Louis 1316'da öldü. Arkasında kendisinden sonra doğan biricik oğlu I. Jean, ki doğumdan sonra aynı yıl içinde öldü. Ve bir kız evlat Joan, ki onun babasının kim olduğu şüpheliydi. V. Philippe'in tahta çıkmasından sonra bile İngilizler Gaskonya'yı hala kontrol etmekteydi. Gaskonya çok faydalı olan tuz ve şarap üretiyordu. O zaman zeamet (tımar) dan ayrı idi. İngiliz toprağında olmasına rağmen Fransız tacını tutuyordu. Onun mülkiyeti iki Kral arasında bir savaş sebebi idi. Fransa Kralı VI. Philippe, İngiltere Kralı Edward'ın topraklarını tanımasını bağımsızlığın şartı olarak talep ediyordu. Edward ise babasının kaybettiği toprakları geri almak istiyordu. 1329'daki uzlaşma her iki tarafı da memnun etmedi. Fakat Yurtta çeşitli problemlerle yüz yüze gelen Edward, Philippe'i Fransa kralı olarak kabul ediyor ve kendisinin Fransa tacındaki hakkından vazgeçiyordu. Gerçekte İngilizler Gaskonya'yı tutuyordu. 1333'te III. Edward, II. David of Scotland (II. David, 5 Mart 1324-22 Şubat 1371, İskoç Kralı) ile savaşa gitti. Fransa Auld Alliance --(İskoçya-Fransa birliği, bu birlik özellikle İngiltere'ye karşı kurulmuştu ve İlk defa böyle bir anlaşma 23 Ekim 1295'te Paris'te imzalandı)-- birleşmesi altında idi. Ve İskoç Bağımsızlığı'nın İkinci Savaşı (Second War of Scottish Independence) başladı. Fransa Kralı Philippe, dikkatini kuzey tarafa yoğunlaştırdığında, Gaskonya'yı tekrar elde etme fırsatı gördü. Savaş çok çabuk bir şekilde İngiltere tarafı için başarı ile sonuçlandı. David, Fransa'ya kaçmaya zorlandı. Kral Edward ve Edward Balliol (1282-1364 kısa süreli İskoç Kralı) tarafından Temmuz'da "Halidon Tepesi Savaşı'nda" (Battle of Halidon Hill) yenilmesinden sonra, 1336'da V. Philippe, David'i İskoç tahtına tekrar getirmek ve aynı zamanda Gaskonya'yı da ele geçirmek için plan yapıyordu. Fransız gemileri Manş Denizi sahil yerleşimini yakıp yıkmaya başlamıştı. 1337 tarihinde Philippe Gaskonya'nın tımarlığını feodal kanunları zikrederek talep etti. Edward, kendi Lordlarının istek ve ihtiyaçlarını dikkate almayarak yeminini bozmuştu. III. Edward kendisinin gerçekte Fransa tacında hak sahibi olduğunu beyan ederek cevap verdi. Ve Azizler Günü'ndeki festivalde Lincoln piskoposu Hanry Burghersh, İngiltere Kralına nispet için Paris'e gitti. Savaş ilan edilmişti. Savaş başladığında, Fransa nüfusu yaklaşık 17 milyondu, buna karşın İngiltere nüfusu 4 milyondu. Savaşın ilk yıllarında III. Edward şimdiki Hollanda bölgesinin soyluları ve Flanders (Belçika, Fransa ve Hollanda'nın üst üste kapladığı bölgenin bir parçası) sakinleri ile ittifak yaptı. Fakat iki savaş sonrasında hiçbir başarı elde edilemedi. Birlik 1340 yılında dağıldı. Alman prenslerine yapılan devlet yardımı ödemeleri ve yurt dışında ordu tutmanın maliyeti İngiliz hükümetini iflasa sürüklüyor ve Edward'ın prestijine ağır bir şekilde zarar veriyordu. Denizde, Fransa bazı zamanlarda üstünlük elde ediyordu. Ceneviz gemilerinin ve tayfalarının sayesinde İngiliz sahillerinde pek çok kasaba bazen tekrarlı bir şekilde yağma ediliyordu. Bu İngiliz sahilleri boyunca korkuya ve parçalanmaya sebep oluyordu. Savaşın bu sürecinde Fransa'nın İngiltere'yi tamamen istila edeceği korkusu hakimdi. Fransa'nın deniz gücü İngiltere'de ekonomik kırılmaya neden oluyordu. Çünkü, bu durum Flanders'dan yün ve Gaskonya'dan da şarap ticaretini sekteye uğratıyordu. 1340 yılında İngiliz ordusunun Sluys'a karadan inmesini engelleme denemesinde Fransız filosu hemen hemen tamamıyla Sluys Savaşı'nda (Battle of Sluys) tahrip edildi. Bundan sonra İngiltere, Fransa istilasını önleyerek Manş Denizi'ni savaşın geri kalan kısmında idaresi altına alabilecekti. Fransa Kralı II. Jean, oğlu I. Louis'i kendi yerine İngiltere'ye esir olarak gönderdiğinde oğlu 1362'de İngiltere'den kaçtı. II. Jean şövalye gibi kendisini teslim etti ve İngiltere'de tutsak oldu. 1364 yılında onuruyla tutsak olarak öldü. V. Charles (21 Ocak 1338- 16 Eylül 1380) 1364 yılında Fransa Kralı olarak onun yerine tahta geçti. Brétigny Antlaşması İngiltere Kralı Edward'ın, Fransa tacındaki hak iddialarını tanınmaz yaptı. Ama Edward Aquitaine'de topraklarını büyük bir hızla genişleterek Calais'i zapt etmesini sagladı. Gerçekte, Edward Fransa tacındaki hak iddiasından asla vazgeçmedi. Charles tahta çıkar çıkmaz Edward'ın yeni toprağını tekrar geri aldı. 1369 yılında, sudan sebeple III. Edward Brétigny Antlaşması koşullarını yerine getirmemişti, Charles bir defa daha savaş ilan etti. Charles kendi hükümdarlığı döneminde, düzenli olarak İngiliz geri çekilmesini gördü. Battle of Auray (24 Eylül 1364, Fransa'nın Auray kasabası) savaşındaki İngiliz zaferine rağmen Britanya dükleri savaşın sonunda Fransa tahtı ile ara buluculuk yapıyordu. Breton askeri, Bertrand du Guesclin Yüz Yıl Savaşları'nda en başarılı generallerden biri haline geldi. IV. Henry (3 Nisan 1367-20 Mart 1413) Fransa'ya sefer düzenlemeyi planlamış olmasına rağmen kısa Krallık dönemi nedeniyle onu uygulamaya koymaya muktedir olamadı. Aynı zamanda, Fransa Kralı VI. Charles deli olmak üzereydi, ve güç için kuzeni Korkusuz Jean ve onun kardeşi Louis of Orléans arasında açık bir çatışma başlamıştı. Louis'in bir cinayete kurban gitmesinden sonra, Armagnac ailesi Jean'a karşı politik gücü ele geçirdi. 1409'a kadar her iki taraf da, sivil savaştaki İngiliz kuvvetlerinin yardımını garanti altına almaya çalışıyordu. Yüz Yıl Savaşları, askeri evrim zamanıydı. Silahlar, taktikler, ordu yapısı ve savaşın sosyal anlamındaki bütün değişimleri, savaşın isteklerine bir dereceye kadar cevap vermek, teknolojideki kısmen ilerleme, savaş düşüncesi derslerinde kısmen ilerleme. Sonuçları: En meşhur İngiliz silahı English Longbow, ayrıca Welsh Longbow (yaylı ok atan silah) olarak da isimlendirilir. Güçlü bir Orta Çağ silahı idi. Yaklaşık 6 ft 6 inc (2.0 metre) uzunluğundaydı. İngilizler, İskoçlar ve Galler tarafından avcılık ve savaş silahı olarak kullanıldı. Yeni silah olmadığından o zamanda savaş içinde önemli rol oynadı. İngilizler'e pek çok savaşta taktik üstünlükler verdi. Fransızlar esas olarak yaylı tüfeklerine (crossbow) güveniyorlardı. Bu alet Cenovalı paralı askerlerce sık sık kullanılıyordu. Bu silahın sık kullanılmasının nedeni kısa bir eğitim ve az bir ustalık gerektiriyor olmasıydı. Savaşın sonunda, Fransa ve İngiltere vergilerden sabit bir ordu yaratacak kadar paraya sahip oluyordu. Roma İmparatorluğu'nun çöküşünden beri ilk defa Batı'da ve Merkezi Avrupa'da sabit bir ordu kuruluyordu. Bu ordular Kralları için tamamıyla yeni bir güç formunu temsil ediyorlardı. Onlar Kraliyeti sadece bir istiladan korumuyorlar aynı zamanda iç tehlikeden de koruyor ve toplumu kontrol altında tutuyordu. Bu ulus devletlerin erken merkezileşmesine neden olan gelişmenin büyük bir adımı idi. Yüzyıl Savaşları'nın bitmesinden sonra, İngiltere Fransa tahtındaki hak iddialarını sürdürüyordu. Ta ki 1801 Birlik Kanunu (Act of Union in 1801)'na kadar. Bu kanunda Fransa Kralı unvanı yeni kraliyet stilinde atlanıyordu. Geert Wilders Geert Wilders (d. 6 Eylül 1963, Venlo), Özgürlük Partisi başkanı, Hollandalı siyasetçi. 1998'den beri Hollanda Parlamentosu üyesidir. Wilders, Katolik iken agnostisizmi seçmiş bir siyasetçidir. Vergilerin düşürülmesi, refah devletinin tasfiyesi, asgarî ücretin ortadan kaldırılması, devlet düzenlemelerinin ve müdahalelerinin en aza indirgenmesi gibi sağ liberteryen politikalarla objektivist bir bakış açısını birleştirerek İslâm dini ve özgürlüklerin uyuşamayacağı fikri ile İslâm'a karşı bir siyaset yürütmektedir. Asıl nefretinin direkt olarak Müslümanlara karşı olmadığını, sadece İslâm dinine olduğunu