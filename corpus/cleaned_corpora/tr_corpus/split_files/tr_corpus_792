ötekini varoluşunun gereği olarak bulmasını göz ardı etmemek gerekir. İnsan sadece doğa ve biyoloji alanında nesnel kılınamayacak kadar özneldir, özü itibarı ile öznedir ve amacına bağlı olarak nesnel kıldığının da öznesidir. Anlam-değer bağıntılılığında insan, pozitivizm ve modernizeme kurban edilmemelidir. Felsefenin İki Ana Çizgisi –Evresi- Felsefede sorunsal olan varlık, varoluş ve varlık görüşüdür. Varlığın ne olduğu –kim olduğu varoluşun nedenleri, sonuçları, gerekçeleri ve ne için olduğu varlık görüşünde ise dil zemininde anlam-değer bağlamında bakışımlarda bulunulması, felsefede mertebelerinde ele alınmamaları sebebiyle sorunsal olmuştur. Felsefe de bu sorunsal olanlar düzleminde insan tininde hayat bulmuştur. Böyle olsa da felsefe varlık, varoluş ve varlık görüşü düzleminde iki ana çizgide kendine yön bulur. Zihin ile dış âleme bakan insan, dilin yüklendiği anlam-değer-duygu-yargı belirimleri ile doğanın gerçeğini, usun verdiği gerçeklik idraki ile bakışımda olarak tinde bulur. Zihin, duyular ile doğal bilinçte okumalarda bulunduğumuz ussal belirimdir… Ama dil ile en yüksek formasyonda görünüş bulan usla, gerçekliğin 506 Tevhid Okumaları kapısı aralanır. Doğal bilinçte zihinde doğrultusal okumalar ve sebep-gerekçeye göre biyolojik nedenler doğrultusunda da nesnelliğe bağlı ussal belirlemelerde bulunulur… Ama dil ile uslamlamalarda gerçek doğadan sıyrılarak tinin görüş alanına katılır. Zihin, olana duyusal gerçeklikte bakışıma nedendir… Ve insan dilde kazandığı us ile gerçeklerin belirimi sonucunda tinin gerçeği olan öznellikten hareketle duyu nesnesine aşkın olarak bakışımda bulunur… İşte felsefe, ussal olarak açık edilebilinen gerçekliğin görünüşe getirilmeye çalışıldığı düşünce alanıdır. Dil ile gerçeğe yükselmek ve dil ile gerçeği nesnelliğe aşkın seyir etmenin gereğidir. 1. Doğa Felsefesi Doğadaki olay ve olguların gerçeğini -duyusal görünün gerçeğinden ayrıştırarak-, prensipte görülen yasaların (birlik, bütünlük, sibernetik, izafiyet, çeşitlilik, uyum, denge, süreksizlik, içkinlik, dışlaşma, zamansallık, mekânsallık, aslına rücu etmek, nedensellik, ereksellik vb.) ve kuvvet belirimlerinde görülen yasaların (yasalar çerçevesinde görülen ve yasa belirimi olan doğa kuvvetleri ve nurun –enerjinin kuvvet belirimleri)neden olması üzeri us/ dil ile görmek doğrultusunda yapılan/ yapılması gereken felsefedir. Doğanın gerçeğini, duyuların gerçeğinden uslamlamalar ile ayrıştırarak dil (usun en yüksek görünüş formu) ile yasalarda görmek ve sonuç verilerden hareket ile doğadaki olay, olgu ve olup-bitmekte olanları anlamaya çalışmak, bilimsel düzlemde bu felsefe çizgisinde bulunmayı gerekli kılar. Uzay, özdek, mekân, hareket, ölçü, devinim, zaman vb. konular, bu felsefi çizgide nesnel olarak ele alınırlar. Böyle olsa da doğanın gerçeği, öznenin öznel belirimlerinde görünüşe gelmesinin ve kendini ilkelere bağlı olarak gerçekleştirmesinin nesnesi olmaktan öte değildir. Doğa felsefesi, ne için olunduğuna dair yapılacak ise öznenin gerçeğinden bağımsız yapılamaz… Ama görülen o ki doğa felsefesi, nesnellik ve nedensellik çizgisinde gerçeği doğada arama çabasıdır. Bu bağlamda özne, ya doğayla belirli olandır ya da doğanın sonuçta verdiği bir ürün olarak görünüş bulandır. Böylesi anlam sığlığında insanın nesnelliğe ve nedenselliğe aşkın düşüncede bulunarak özne olmanın gerçeğini tinde –nurda- bulması zordur. 2. Metafizik Felsefe Nesnel olanı anlam-değer bağıntısında dil ile anlamaya ve anlamlı kılmaya çalışmak metafizik felsefeyi görünür kılar. Bu bağlamda doğa felsefesi dahi dilde gerçekliğini bulur iken metafizik niteliğe haizdir. İlkelere bağlı olarak yapılan idealist felsefe de metafizik felsefenin uzantısı 507 Tevhid Okumaları olan kurgul felsefe olarak görülür. Metafizik, nesneye değil de özneye/ öznelliğe bağlı olarak yapılmakta ise ilkeler bu felsefi çizginin kaçınılmaz gereğidir. Doğanın nedenlerine (yasalara) bağlı olarak anlam arayışı, doğa felsefesinin çizgisini belirli kılar. Tinin nedenlerine (özne ve ilkelere) bağlı olarak anlam arayışında bulunmak ise metafizik felsefenin çizgisini belirli kılar. Böyle olsa da öznenin gerçeğinden bahsetmekteysek nedenlerde aranan ve bulunan her anlamın amaca bağlı olarak değer niteliği kazanması doğrultusunda doğada ve tinde olup-bitmekte olanları değer belirimlerine göre anlamlı kılmak da metafizik felsefenin çizgisinde görülmesi gerekir. Tinselliğin/ öznelliğin prensiplerine örnek ise Her şeyin aslına rücu etmesi Hakk olandan gelip Hakk olana geri dönülmesi hak olanın her daim batıl olana galip gelmesi diyalektik karma ve karmada adalet ilkesi ile sonuçta yapılanların sonuçları ile yüzleşilmesi us, irade vb. melekelerin imkân olarak bulunması ve sonuçta kendini gerçekleştirmenin gereği olmaları, rahmetin ahlak edinilmesi, ilkeye bağlı kendiliğin gerçekleştirilmesi – sonuçta ilkesel olanın da gerçekleştirilmesidir- ve daha birçok örnek gösterilebilinir. Tinin prensipleri varoluşsallığın tinsel gerekli kılınanlarıdır. Felsefe, izleğinde iki ana çizgiye sahiptir. Bunlar Metafizik çizgisinde beliren idealist felsefe ve özdekçi olarak doğa izleğinde beliren materyalist felsefe çizgileridir. Felsefenin işi, gerçeği edinmek ve anlamlı kılmaktır. Gerçek ise varlık ve mevcudat ile ilişkili olarak neden olan ve izleğinde sonuçta/ ereğinde –amaçta gerçekleşmesinde görünen olarak hikmet belirimi olandır. Hikmet, gerçeğin görünüş bulmasıdır ki gerçekliğin her belirimi tekil-tikel/ hak-had belirimler üzerinden sonuçsal kılınmakta olarak görünüş bulur. Sonuçta kanıtlanmayanın, ifade edilişi teorik veya sanı olmaktan öte değildir. Gerçek olan, filozoflarında dediği gibi tüketilemez olandır. Tüketilemez olan, sonuçta kendi kalan ve zamansız olandır. Bu doğrultuda sadece özdeğe (madde etken-edilgen olarak etkir olan ve alan kaplaması ile alan sahibi olarak alana ait olan, mekânsallık algısına sebep olan) ve onun sonuç verilerine odaklı doğa ile ilgili felsefe çizgisine materyalist felsefe denir. Materyalist felsefede ana yönelim, sadece fizik doğaya ait görülmekte ise 508 Tevhid Okumaları pozitivist bakış açısı ile beraber nedenselliği doğaya bağlayan ve sonuçta ise süreksizlik sebebiyle amaçsallığa bağlı anlam-değer edinmeyi anlamsız bulan nesnel materyalizmde bulunmaya tanık olunur. Antik Yunan'da felsefenin materyalist çizgisinde bulunan ilk düşünürler(Demokritos, sofistler vb.) vevaroluşçuların ateist uzantısı olan düşünürler örnek gösterebilir. Özellikle absürtlük görüşü de nesnel materyalizm çizgisinde gelişen bir fikirdir. Nihilist söylevin de nesnel materyalist çizgide gelişen bir düşünce akımı olduğu görülür. Bununla beraber doğaya bağlı olarak tarihsel gelişimde rast gelelilikle/ evrimle insan türünün açığa çıkmasına-inancı doğrultusunda-, insan türüne ideolojik çizgide yön vermeye çalışılan öznel materyalizme de tanık olunur. Bu çizgide tarih, günü anlamlı kılacak, materyallerine bağlı olarak gerçekleşenleri anlamlı kılacak olgusallıkta ele alınır. Bu görüşte önemli olan tarihteki tine bağlı amaçsallık değil, süreçte materyale bağlı gelişen evrimselliktir. Öznel materyalizme örnek nesnel materyalizmin çizgisinde görünse de kısmen de olsa metafizik düşünce çizgisinde Aristo felsefesi,Marksizm, kominizim vb. verilebilinir. Özellikle amaca bağlı materyalist olan kapitalizmi de bu sınıfa koyabiliriz. Sosyoloji, psikolojide de bu izlekte yönelimleri olan ve ifadelerde bulunanlara rast gelmek mümkün. Ayrıca özneye bağlı madde algısı söylevi ile bilimde özne gerçeğinin ele alınışı da öznel materyalist çizgide bulunuştur. Din ise mutlak idealizm çizgisinde görülür. Gerçeği, görünen fizik dünya ile değil de ruhsal/ tinsel dünyaya bağlı olarak anlamlı kılan, nedenselliği iç dünya belirimlerinde gören düşünceye idealizm denir. İdealizmde, özneden bağımsız ve zamansız nesnel idealara bağlı olarak gerçeklik temellendirildiğinde nesnel idealizme tanık olunur.Plâtonculuk (nesnel idealizm), Parmenides'in özne-nesne birliği ve anlığı, birden başka bir şey yoktur varlık görüşü, Kant'ın nesnel idealizm çizgisinde beliren idealizmi, tasavvufta esma-sıfatayet tecellisi de buna örnek gösterilebilir. Mutlak idealizmde ise nedensellik, mutlak olan varlık ile ilişkilendirilir… Ki bu idealizmde Tanrı'ya bağlı olarak ifadelerde bulunulur. Arabî, Spinoza kısmen de olsa Hegel bu çizgide görülür. Gerçeğin sadece özneye bağlı olarak oluştuğunu ve bunun dışında olanların yanılsama hile, izafi, ilinek olduğunu ifade eden idealizme ise öznel idealizm denir. Bilimde ki gelişmeler ve teorik ifadelere dikkat edilecek olunursa eğer idealist ve materyalist çizgilerde ayrılıkların olduğu da görülecektir. Her iki felsefi akım, gerçeklik idrakinin neye göre biçimlendiği yönünde ayrışsalar da mutlak gerçeğin – Allah'ın (kabul edilse de edilmese de) farklı düzeyde gerçekleşen tavırsal açılımlarına tanıklık söz konusudur. Her iki düşünce akımında, imkânda (potansiyelde) olan ile mümkünde (mevcutsal kılınan) olanın öznel-nesnel, içsel- 509 Tevhid Okumaları dışsal düzeylerde gerçekliğinin sorgulanması ile nedensel bağıntılarında farklı olan akli gerekçelendirmelerde ayrıştığını söyleyebiliriz. Varlık ve varoluş çizgisinde öznel ve nesnel olanın, aynılığı veya birlikteliği/ birliği, nedenselliği veya sonuçsal – ereksel olarak belirimleri farklı gerçeklik bakış açılarını doğurmuştur. Felsefeye konu olan, ilk evresinde nedenselliğe bağlı anlamlı kılınmaya çalışılsa da nedende amacı, ereği ve sonucu sibernetik devinim sebebiyle görmek felsefenin asıl konusu olmalıdır. Eksik olanı –kendi için şey olamayanı-idealine bağlı devinimde idealize etmek, kendi için şey olanı tamlıkta olduğu gibi kabul etmek ve bu doğrultularda düşünmek elbette ki karşıt iki düşünce belirimini açık eder. Her iş idealinde gerçekleşmekteyse, eksik aramak veya eksik olanı idealize etmek yerine olan-bitenin hikmetinde gerçekleştiğini görmek gerekir. Bu nedenle hikmeti nesnel nedensellikte değil, tinsellikte ne için olduğuna bağlı olarak sonuçta/ erekte beliren amaçta aramak gerekir. Bu da nesnelik zemininde öznel düzeyde olanbitenin anlamlı kılınmasıdır. Nesnelliğe bağlı değil, özneye bağlı olarak öznel kılınan ile anlamlı kılınan bir yaşamın gerçeği karşısında, nesnel düzeyde sadece nedenselliğe bağlı yapılacak her türlü anlam arayışı ve olan-biteni anlamlı kılma çabası eksik ifadeler veya hatalı savlar içerir/ içerecektir. Amaca bağlı olarak her şey olması gerektiği gibi gerçekleşmekteyse eğer, hikmet sonuçtan bakışımda olarak amaca vakıf olmayı gerektirir. Buna istenirse felsefe değil de mutlak idealizme bağlı olarak gerçekleşen irfan düşüncesi denilsin… Özellikle belirteyim ki her iki çizgide birbirlerine kıyasen ideolojik belirimler olmaları ile iki ana çizgi olsa da aralarında ki en önemli fark dil farklılığıdır. Dilin gösterdiğine bağlı olarak izleğinde anlam-değer belirimlerine göre yük taşıması iki görüşü de birbirinden ayırır. Varlıkta –mevcudatta ise gerçek olan, mahsus ve makul sıfatlara bağlı olarak nesnel belirimler üzerinden öznel tavırlarda yaşanmasıdır. Dil, gerçeklik idraki oluşturması sebebiyle felsefenin en önemli materyalidir. Bu durumda felsefenin önceliği, varlık algısına/ idrakine göre her ne kadar gerçekliliği anlamlı kılmak olsa da dil, gerçeklik idrakini edinmede en önemli rolü oynar. Dil, varlığa ve mevcuda/ gerçek olana gösterge olmak ile beraber gerçek olandan bağımsız olarak öznel olması ile beraber anlam-değer yükünde gerçekliliği de öznel kılmanın en önemli nesnesidir. Öznel kılındığı ölçüde her gerçeklilik, fizik doğaya kıyasen metafizik –tinsel- alana ait olarak kendini aşkın görüşe sebep taşınmışlıkta bulunur. Bu alanda gerçeklilik, varoluşun mahsus sıfatlarına bağlı ve varlığın makul sıfatlarına bağlı olarak ne-lik ve mahiyet esasında tartışma konusu 510 Tevhid Okumaları olur.Materyalizm ve onun bir nevi uzantısı olan pozitivist bilim çizgisini ne-likte, idealizmi de genel yönden ele aldığımızda ise mahiyet çizgisinde görebiliriz. Dil ile mahsus –kategorik, değişmez- sıfatlar ile gerçeklik idrakinde olarak duyu zemininde olan-bitene aklen tanık olunur. Makuller –ilkeler, tümeller, zamansızlarolan değişmezlerle de dil ile akli zeminde tinsel kılındığı ölçüde gerçeklik idrakinde olarak olan-bitene tanık olunabilinir… Ama her gerçeklik idraki, melekelerimize bağlı olarak belirli kılınmış olandır. Bu bağlamda nesnel olmak ile beraber özneldir. Duyular ile gerçeklikte algılanan görünüşler –gölgeler- dünyası ile dille bilinçte ideasına bağlı olarak gerçek olan makuller ile, nesnelliğe aşkın öznel düzeyde gerçeklik bakışımında görüş sahibi olmak iki farklı durumdur. Materyalistler genel anlamda gerçekliliği, duyu melekelerine bağlı olarak bulurlarken idealistler gerçekliği, bilincin işlevini nedensel olarak belirli kılan değil, amaçsal olarak belirli kılan ideasında bulurlar. Dil idealara bağlı olarak değer yükleminde gerçeklik idraki oluştururken, nesnesine bağlı gösterge olarak anlam taşıyıcıdır. Felsefe dilin bir eleştirisi olmaktan öte, dil ile varlık izleğinde varoluşun gerçeğine uzanmanın ve gerçek olan ile varoluşa ayna tutmanın gereğidir. Dil, varlığa uzanma ve varoluşsal olarak da tinde yaratımın zemini olması sebebiyle varoluşa farklı açılarda ayna tutmaktır. Felsefede eleştiri, bilginin izafi nitelik kazanması sonucunda bakış açıları olarak görülmesi gerekendir. Elbette ki felsefi birçok önerme gerçek ile ilgili olmadığı için felsefi olmaktan uzak, önermede kalır. Bu da felsefenin hikmet –gerçeklik- izleğine bağlı olarak kendi ile tarihi sürecinde iç hesaplaşmasında yeni bilgi verileri ile doğru ve gerçek olana varımın gereği olarak belirir. Her yanlış, doğru olanın görünmesine nedendir. Bu bağlamda hata ve doğruları ile felsefenin, insani –ussal- bir ihtiyaç olduğunu hatırlatmakta yarar vardır. Felsefe, mantığın gereği olarak doğru bilgi edinme düşünce edimi olmak ile beraber, bilgi ile olan-biteni anlamaya çalışma ve anlamlı kılma uğraşıdır. Felsefede dil, en dikkat edilmesi gereken materyalidir. Çünkü felsefe kendini olanbitene aşkın dil zemininde bulur. Bu nedenle felsefenin sesçil mi yazısal metin üzeri mi kendini bulması gerektiği tartışmalıdır. Kanaatim o dur ki felsefe konuşma dilinden farklı olarak metinsel ifade üzeri gerçekleşir. Çünkü sesçil sözel ifade de koşul ve ihtiyaçlar doğrultusunda amaca bağlı olarak vurgu ile içerik verimi öndedir. Bu da gerçeği olduğu gibi vermekte sıkıntılar yaşanmasına sebep verebilir. Yazılı metinde ise dildeki gösterge dizimi ile anlam izleğine göre gerçeği apaçık bir biçimde ifade etme olanağı edinilir. Zaten felsefe tarihi yazılı metin tarihidir. 511 Tevhid Okumaları Konuşma, ihtiyaç ve koşullara göre belirli kılınması sebebiyle değer belirimleri üzeri görünüş bulur ki gerçek, akli duyarlılık yoksa eğer değer belirimlerinde saklı durur. Felsefede yazı dilinde ise anlamın apaçık ve kanıtlanabilinir olarak tutarlı ifadeler ile sunulması olması gereken olarak görülür. Felsefe açısından bakacak olursak yazı, felsefenin olmazsa olmazıdır. Bu öznelliğe tanık konuşmanın kıymetini değiştirici de değildir. Burada yazı veya konuşmanın dil açısından birbirlerine üstünlüğünü ifade etmemekteyim Elbette ki her ikisinin de ihtiyaç duyulduğu alanlarda birbirlerine üstün oldukları görülebilinir. Hukukta, ticarette yazının önceliği, şiirde konuşmanın önceliği vb. Konuşmada- anlam duygusuna -hâline bağlı olarak vurgusal aktarılırken, düz yazıda ise akılın, bağlamlarında gösterilmesi zorunluluğu hissedilir. Felsefe tarihinin metinler üzeri bir süreçte gerçekleştiğini görmekte isek felsefenin, yazıda dilin akli yapısallığı içinde gerçekleştiğini görmek gerekir. Konuşmak anlamı vurgusunda vermek, değeri ise amacında anlatım sürecinde göstermektir. Yazı ise gösterge diziminde, anlam izleğinde akli olanın görünüşe taşınmasını sağlar. Akıl, yapısal olduğu içindir ki yazımda apaçık bir biçimde görünüş bulur. Felsefe, yazıma bağlı olarak apaçık bir biçimde, tutarlı bir anlatımda kanıtlanabilinir kılınan gerçeğin anlamlı kılınışı ve doğru bir biçimde de ifade edilişinin kelam ilmidir. Kelam, insanın yorumlamacılığı sebebiyle değer yüküne göre anlamlı kılmalarda bulunmak ise eğer bir o kadar özneldir. Felsefede bu bağlamda filozofa bağlı olarak bir o kadar özneldir. Bu nedenle felsefede yorum ikincil bir aşama olup, felsefenin önceliği evrensel/ değişmez, tüketilmez, zamansız olana göre gerçekliği göstermek olmalıdır. Felsefede yorum, ister metafizik – idealist-, isterse materyalist olsun fark etmez, ideale bağlı anlatım sebebiyle ideolojinin beliriminin ön ayağıdır. Her ideolojide gerçek öne alınır,gerçek amaca bağlı yorumlanmış olarak da önceliği olandır. Önemli olan ise gerçek diye bildiğimizin, hangi varlık mertebesinin sınırlarında başlayıp bittiğini –hak ve had belirimlerini- çok iyi bilmemizdir… Mertebesine bağlı olarak dil ile öznel idrak edildiğini de bilerek, yaşamda varsa eğer karşılıkları doğrultusunda yaşanması gerektiğidir… Hakikat, gerçek kıldıkları ve had belirimleri üzeri kendini gösterir.Öyle ise her gerçek, hakikate doğru bir yol belirimidir. Her gerçeklik mertebesini akli bağlamda zorunlu olan yasa ve gerekli olan ilke belirimlerine göre okuduğumuzda, gerçeğe farklı açılardan tanık olmanın yollarının da edinilmiş olduğu görülür. Materyalizm ve idealizm arasındaki en önemli fark, her iki görüşte de özne-nesne belirimlerini neye –nedenselliğe, amaçsallığa, ilkeye, 512 Tevhid Okumaları yasaya- göre karşıt belirimlerde ele alarak gerçek gördüklerini –inanmış olduklarını- ifade etmeleridir. Batı dünyası düşünce biçimi, doğrultusal düşünce biçimine sahiptir. Bu düşünce biçiminin en yüksek düzeyi diyalektiktir. Diyalektik düşünce, yargı ve amaca bağlı olarak doğrultusal düşüncenin son safhasıdır. Bu dünyanın düşünce biçiminin en yetkin filozoflarından olan Hegel dahi doğrultusal düşünür. Diyalektiği suni/ sentetik olması ile beraber zorlamadan ibarettir. Bu düşünce biçiminde spekülatiflik görülse de doğrultusal düşünceden öteye geçilemez. Bu da verilen ürünlerinde sabittir. Bu ifadelerde bulunmamın sebebi olumsuz eleştiri yapmaktan öte, sibernetik diyalektikte spekülatif düşünce biçiminin safha belirimi yapabilmenin kritiğini yapmaktır. Sibernetik diyalektikte spekülatif düşünebilmek, doğu düşünce biçiminin yapısallığında görülür. Nedeni sonucunda açığa çıkan diyalektikte, özler eylemde belirir iken sibernetik döngüsellikte ilkelerin-yasaların spekülatif/yansıtmalı olarak düşünceyi biçimlendirdiği görülür. Bu durumda diyalektiğin doğrultusal beliriminden farklı olarakdüşünce,nesnelliğe aşkın bir yapısallıkta görünüş bulur. Tevhid/ irfan bu düşünce biçiminin kendisinde belirir. Bu düşünce biçimine Hint düşüncesinde de rastlamak mümkündür. Gandi ve annesinin hikâyesi buna örnektir. Oruç tutan annesinin oruç açması için kuş taklidi yaparak iftar vaktinin geldiğini haber veren iyi niyetli Gandi'ye annesi ya Krişna ben ne kötülük yaptım ki oğlum yalan söylemekte diyerek ilk dersini verir. İslam düşünce biçiminin her hikâyesinde bu tarz hikâyelere rast gelmek mümkündür. Çuvaldız ile su taşıma postlarını delen çocuğun babasının, şikâyetler üzeri ne yaptım ki bu çocuk böyle bir kabahat işlemekte diye kendini muhasebeye çekmesi buna örnektir. Bu tarz düşünce biçimlerinde sonuç nedeni gösterir ve sibernetik bir diyalektiğe sebep vererek spekülatif düşünülmesine sebep verir. Tinde değerler belirimine göre bu tarzda düşünmek, en yüksek biçimde girift yapısallıkta katmanlı düşünmeye sebeptir. Batı dünyasının doğrultusal düşünce biçimi ile bu biçimdeki evrenseline bağlı olarak değer algılarına göre düşünebilmek birbirleri ile kıyaslanamaz. Batı ruhunu yitirdi ise doğrultusal düşündüğü içindir. Doğu ruhunu yitirmedi ise ve halen tinini yeniden üretebilmekte ve yaşayabilmekte ise bu düşünce biçiminde kendisine halen manen ruh üfleyebildiğindendir. Felsefe ile bilinmesi gereken en önemli durum da düşünce alanı/ tinsel alan sınırsızca –hak ve hadsizce içinde eylemde bulunacağımız bir alan değildir. 513 Tevhid Okumaları Sınırsızca yaşam alanı olarak gördüğümüz düşünce alanı, düşüncenin ilk evrelerinden olan hayal yetisidir. Düşünce ise sınırsızca hareket edilebilinen bir yeti olmaktan öte, kendine ait hak ve hadler ile belirli kılınmış çizgileri vardır. Bu çizgiler, mantığın –açık, seçik ve tutarlı olarak nitelikli düşünebilmenin- zorunlu ve gerekli olanlar ile belirli kılınmış olan kuralları ile sınırları belirlenmiştir. Mantığın dışında özgürce düşünmek, felsefi olmaktan öte zihinsel, hayali tasavvurlar ile düşünmekten öte değildir… Ki bu da, düşüncenin evrenseline/ aslına –ceberutabağlı olarak gerçekleşmesinden öte,nesnelliğe bağlı olarak fevri kılınmasıdır. Bu düzeyde düşünce ile ya ihtiyaçlarımızı gideriyoruzdur ya da sanat yapmaya doğru evirilmekteyizdir. Hiç kuşkusuz felsefe ilkesi gereği gerçeğin –hikmetin peşindedir. Dil ve dilde anlam-değer bağıntısı ile doğada ve tinde olan-biten her olay ve olgu, olduğu gerçeğe aşkın bilinir/ bilinmek zorunda kalınır. Ve her olan-biten, iç dünyada irade ideaları, duygular ve hissiyat olarak karşılık bulduğu ile kendisine aşkınsal olarak bakışımda bulunulandır. Bu nedenle felsefe dilde gerçeğini anlam-değer bağıntısında bulurken metafizik olmayı zorunlu olarak kendinde barındırır. Bu nedenledir ki varlık ve varoluş, görüş meselesi olarak sorunsaldır… Ama varlık ve varoluş iki zıt olmaktan öte, varoluş varlığın belirimleri olarak çeşitlilikte görünüş olduğu içindir ki farklı mantık biçimleri ile birçok açıdan sorunsal olana yaklaşmayı gerekli kılar. Teorik olan bilme yöntemi olarak doğada olanın ampirik düzlemde kanıtlanması ve tinde olanında deneyim (talim) ile kani kılmasını gerektirir… Ayrıca tinde ilke olanın herkes için gerekli olduğu, doğada yasa olanın da her şeyin varoluşun zorunluluğu olduğunu bilmek gerekir. Şahısta –mutlak olanda- aynılık, sıfat ve esmalarda bütünlük, nesnel olanda olgu ve olayında amaca bağlı olarak bütünlük göz ardı edilmeden öznesiz, üç zamanlı ve sürecinde düşünmeden felsefe yapılamayacağını bilmek gerekir. Sadece sebep-sonuç ilişkisine bağlı olarak sebepgerekçe bağıntısı ile felsefe yapmak en fazla bilim yapmaya çalışmak olur. Felsefe, anlam-değer bağıntısına göre sonuçtan hareket ile ne için olunduğunu da anlamlı kılmayı uğraşı olarak bulmak zorundadır. Bilim sonrası, dilin anlam-değer yüklemi doğası gereği metafizik olmayı zorunluluğu olarak bulan felsefe, tinin gerçeği olan ilkeler ile daha güzel bir dünyanın kapısını aralamak için, değer üretmenin de zaruri düşünce alanıdır. Varlığı varoluşta/ varoluşunda bulmak, mevcut olana aşkın yaşamak, anlam-değer bağıntısında edinilen idrak ve bakışım ile tinde yaratımda mümkündür. Bu neden ile felsefe, doğa zemininde insanın insan –nesnellik üzerinden amaca bağlı olarak 514 Tevhid Okumaları öteki- ile tinde yaratıldığına ve evrensel değerlerde ortak bir tin edinmek ile yaratılması gerektiğine kayıtsız kalmadan, anlam bulmak ile beraber değer üretmeyi de sağlatmak zorundadır. Üç zamanlı olarak düşünürken, evrensellerden hareket ile ortak olunan yönler gösterilirken, bizlerin yapmaya çalıştığı da budur. Tinin dünyası, doğanın dünyasından daha çok insanın gerçeğidir. İnsan kendi gerçeğine, tinde evrensel değerler ile uyanmadan, doğanın gerçeğini keşfetmek ve sonuçta bilmek ile insanlığını bulamaz/ edinemez. Tümeline ait olarak ve insan ile olan ilişkilerinde insan, dilde anlam-değer bağıntısında halk edilişinde hikmetini – gerçeğini- bulur/ bulacaktır. Batı dünyası nedenlere bağlı düşünce alanında biçim bulurken, doğu dünyası da amaca bağlı değerler dünyası ile biçim bulmaktadır. Doğu dünyasıitikada bağlı dogmalara rağmen anlam, değer bağıntısında zengin bir kültüre sahiptir. Bu da yaşamı, yoruma bağlı anlamlı kılarken sanatsal kılmaktır. Özellikle Kur'an, bir değerler kitabı olarak da insana, değer edindikleri üzerinden neyin değer edinilmesi gerektiği, neyin değer edinilmemesi gerektiğini sonuçlar üzerinden ifade etmesi açısından mükemmel bir kaynak kitaptır. İslam'da tevhid ise Kur'an'da sözün öğrenilmesi ve talim edilmesi ile değer olarak inanılanın, dirimsellikte karşılık bulmasıylagerçekleşmesi sonucunda gerçekliğine tanık kılınması da önemlidir. Bilim ile böyledir denilene insan değerler edinmesi, değer yargıları -bakışımı ile ayrıca da böyledir de demektedir. Tarihi boyunca anlam bulan ve değer üreten insan, kendi gerçeğini de tinine ait kıldıkları ile göstermektedir. Eminlik, Merak, Acziyet, Kaygı, Sorgulamak, İroni (Çelişki), Şüphe, Bilmek ve Varlıkta Ben, Varoluşta Benlik Arasındaki İnce Çizgi Varoluş, yaşanılan ortam ile özdeş olunduğu ölçüde ve yasaya-ilkeye bağlı olunarak eminliğe dayalı bir biçimde bulunur. Duyusal algı ile beliren şeyin cazibesi, bilmeye yönelik olarak merakı uyandırır. Merak, emin olunandan şüphe etmeden ona yönelik olarak bilmeye doğru atılan ussal ve ussal olduğu kadarı ile de duygusal ilk adımdır. Merak sonrası edinilen kurcalama ile beraber insan, analitik düzeyde deneyleyici ve gözlemleyici olarak şeyin doğasına ilk bilme adımını atar. Emin olduğu ve inanmış olarak kendini bulduğu gerçek gördüğü ile de bildiğini, bağlam kurdukları ile beraber bilmeye dayanak edinir… Ve merak ile nedenler sorgulanır neden olarak bilinenler ile bilme nesnesi anlamlı kılınmaya çalışılır. Şüphe her ne kadar dolayımlı (uslamlamalarda bulunmaya) sorgulamaya 515 Tevhid Okumaları neden olsa da merak, dolayımsız sorgulamaktır. Emin olduğunun çizgisinde yürümektir. Acziyet ise özdeşlikten kurtulmanın olmasa da özdeşlikte edinilen eminlikte bulunan dolayımsız inanmışlıktan uyanmaya sebep sorgulamaya nedendir. Rahat ve emin olan insan değil, aciz ve rahatsız olan insan sorgulamayı fıtratı gereği ussal ve vicdani bir yeti olarak bulur. Her acziyete düşme, insanı rahatsız kıldığı ölçüde inanmış olduklarını sorgulamasına sebeptir. Merakta emin olduğunun verdiği inanmışlığın çizgisinde sorgulamayı bulan insan, acziyete düştüğü ile rahatsız kılındığı yönde sorgulamayı,duyusal algıya ve doğrultusunda gerçekleşen meraka- aşkın olarak kaygıda bulur. Kaygı, kaygı nesnesini ussal kılmanın –üzerine düşünmenin- ilk evrelerindendir… Ve sorgulamayı merak ile kendi dışında olanlar ile bulmanın ötesinde varoluşsal kılar. Aciz ve aciz kılındığı –imtihan edildiği- ile rahatsız edilen insan, inandığı ile yaşadığı gerçek arasında kendisini çelişkide bulur… Varoluşa dair en net biçimde çelişkinin çizgisini ise ölüm –süreksizlik- çizer. Ölmemek için kaygı ile sorgulamak, varoluşu nedene bağlı olarak değil de amaca bağlı olarak gerekçelendirmeye sebeptir. Varoluşu nedenlere bağlı anlamlı kılmak ile amaca bağlı gerekçelendirerek değerli kılmak veya değersiz görmek hep karıştırılmış olandır. Acziyetleri sebebiyle sorgulayan insan nedenini başlangıçta değil, sonda olanda görmek zorunda kalır. Bilgi nedene bağlı edinilirken bilmek, amaca bağlı olarak varoluşsal sorgulamalar ile beraber değer nitelemesinde bilginin işlevsel kılınması ile sonuca/ ereğe bağlı olarak yön bulur. Sorgulayan, nedenlere bağlı anlam ediniminde olarak mı, amaca bağlı olarak değer belirimlerine göre mi sorgulamaktadır. Bu, varoluşsallık ile salt bilgi edinme arasında ki ince çizgiyi belirgin kılar. Aristoteles ile görünür olan salt bilginin, nesnesine bağlı olarak nesnenin evrenselleri –değişmezleri- ve nedenleri ile edinildiğidir. Eflatun ile görünür olan ise evrenselin idealar ile belirli kılındığı ve idealar ile evrenselin kendiliğin dışında olmaktan öte, varoluşsal olduğudur. Sofistler ile görünür olan ise öznelliğe bağlı olarak salt doğru olan bir bilginin olamayacağı ve göreceli olarak bilinebilir olanın kesinlikle bilinemeyeceğidir kesin, net ve doğru bir bilgiden bahsedilemeyeceğidir. Merak ile kendi dışına yönelen ve nedenlerine, ne için olunduğuna/ olduğuna bağlı olarak olay ve olguları sorgulayan için, nedenler çoğaldıkça gerçeğin bilgisinden yana uzaklaşma kaçınılmaz olur. Bu da sonuç itibarı ile doğru bilginin ne 516 Tevhid Okumaları olduğundan yana veya doğru bir bilginin olup olmadığından yana insanı şüpheye düşürür. İlkelerden yana vicdanın tesisi ile yaşanılanların doğruluğundan yana ikilemde kalmak çeşitli nedenlere bağlı olarak edinilen anlamın kesinliğinden emin olmamak kaygı ile seçimde bulunmaktan yana kararsız kalmak, şüpheyi görünür kılar.Şüphe vicdan, us ve kalbi olarak insanın, bilginin kesinliğinden yana ikilemde kalması üzeri neden ve ereğe bağlı olarak yargısında hükümsüz kaldığı duygu belirimidir. Bu durumda şüphe, ussal olarak sorgulamanın nedenlerinden olarak bilgiyi mantıksal zeminde felsefi kılabilmenin de ön taşıyıcısı olarak görünüş bulur. Şüpheyi belirgin kılan ise ironidir. Çelişkide (ironide) ikilemde kalmak, emin olmamak, kararsız –yargısız- kalmak şüpheyi, felsefi olarak sorgulamanın mantıksal gereksinimi olarak felsefi kılar. Doğada çelişki değil zıtlıklar vardır… Ki doğada zıtlık diye ussal olarak belirlediklerimiz ise özsel olarak tinin tümeldeki çeşitlenmesinden ibarettir. Bu nedenle zıtlık değil de öznel olarak yargılar sonucunda görülen, değer nitelemeleri üzeri görünüş bulan karşıt belirimler, evrenselinden uzak nitelemeler ise evrenseli ile karşı karşıya kaldığında çelişki gösterir. Bu bağlamda İbrahim'in kavmini gerçek olan –gerçek olan evrenseldir- ile putlarını kırdıktan sonra karşı karşıya bırakması bir yüzleşme olarak ironidir. Nemrut ile olan diyalogunda da Nemrut'u ironide bıraktığına tanık olabiliriz (hayat ve ölüm, güneşin doğması ve batması hikâyesi). İroniyi, Kur'an kaynaklı olarak insanlık tarihinde yöntem olarak ilk kullananın İbrahim olduğunu söyleyebiliriz. Şeytanın, ölümsüz yaşanırken yasak meyveyi ölümsüzlüğün aracı olarak göstermesi ile de vesvesenin de ironiye sebep verdiğini görmekteyiz. Hızır ve Musa kıssasında da Hızır'ın amaca bağlı gerekçelendirdiği her eylemi ile Musa'nın ilkesine bağlı olarak doğru bildiği doğrultusunda ironide kalmasına sebep olduğunu da hatırlatmak gerekir. İsa'nın hakikatten bahsederken hak ile batılı göstermeye çalışması ile değerlere bağlı olarak Yahudi olanlarda ironiye neden olduğunu görmekteyiz. Sanki Yahudiliğe Hızır gibi görünmüş olarak Musa ile Hızır hikâyesinin genelde sergilenişine tanık oluruz. Muhammed Mustafa ile de ferdi ve toplumsal yaşamda beşeri ve hakikat yaşamının nedenselliğe bağlı olarak ironik düzeyde uyuşmamasını gösterirken haklar düzeyinde ve değerler düzeyinde ironiye aşkın yaşanabilineceğinin gösterilmesini de örnek gösterebiliriz. 517 Tevhid Okumaları İroni insanın hak-batıl çizgisinde bireysel olarak kendi içinde kalbi, vicdani, ussal düzeylerde yüzleşmesidir. İroni toplumsal değil, ferdi olarak iç dünyada görünüş bulur. Hak ve hakikate dair doğru ve kesin olan bilginin edinilmesi ile aşılması gerekendir. Kendinde kalınarak, yaşamın gerçeği olarak kabul edilmesi gereken değildir. İroni, nesnel olgusal olan ile değil, nedene bağlı amaçsal yargılar sonucunda yapılır. Her ironik olan, maksada bağlı olarak değer yükleminde bulunmayı da açık eder. İronin gerçeği diyalektik belirim olmasıdır… Ki diyalektik kendinde kalınası değil, hangi düzeyde gerçekleşmekte ise bulunulan mertebenin ilkesine, yasasına bağlı olarak aşılması gerekendir. Diyalektik insanın tinsel yürüyüşünün ussal gerçeği olarak yok edilesi olan olmadığı içindir ki ironi de insanın varoluşunun nedeni değil, ama varoluşu ile yüzleşmesinin gerçeği olarak yok edilesi değildir. Bu nedenle ironi, felsefenin bürokratı olan Hegel gibi kavramlar ile teorik düzeyde aşılması gerek bir oluş olmaktan öte, yaşama ait olarak insanın kendisinde hak ve hakikate bağlı olarak aşması gereken bir oluştur. İroni, ya, ya da ile kendinde kararsız kalanın, şüpheye düşenin kendinde vermesi gereken sınavıdır… Ki Sokrates bu bağlamda muhatabını ironide bırakmakla, kendinde yüzleşmesi gereken insanı bize göstermesi ile önemlidir… Ama insan ironiyi, varoluşsal olarak nefsi emmaresi ve ruhu ile kendinde ilkeler üzeri yaşadıklarında zaten bulur. Asli ve zılli tecelli denildiğinde de ironik bir anlam yükleminde bulunulur. Önemli olan ise ironik olandan kurtulmaktır ki bu bağlamda hanif dinin gereği olarak tevhid yaşamsal olarak ironinin aşılmasını gerekli kılar. Zaten İslam, selam dini olarak çelişik (ironik) olanı aşmayı da ismi gereği gerekli kılar. Bir şeyin doğası gereği karşıt iki oluşsallığı barındırması ironiktir. İnsan bu nedenle kötü ve iyiyi kendinde barındırması gereği fıtri olarak ironik bir yaradılışa sahiptir. İronik olan, hak olanın galip gelmesi ile zaten aşılası olandır ki insanlık tarihi parçalı bakıldığında her ne kadar ironik ilişkiler ağı ile gerçekleşmiş olsa da bütününden bakıldığında ironik olanı hak olan ile aşmanın tarihi olarak da usun önünde durur. Her hak belirimin önünde ise batılın belirimi ile de yeni bir ironik ilişkide tinde ilerlemeye neden edinilir. Bu bağlamda bakıldığında neden, sonuçta/ erekte görünür olur ki erek olan başlangıç nedeni belirli kılan olarak görünür. Bu, sistemsel düzeyde ussal bir işleyiş olduğu içindir ki sibernetiktir. Sonuçtan, yani işin akıbetinden, oluşun kendisinden bakıldığında ereğin/ amacın sonuçta görünüşü, başlangıç nedenleri gerekçelendirir… Ki nedeni sonuçtan okunanın ironisinin olmadığı da görünmüş olunur. İronide takılı kalmak, varoluşu takılı kalınanda dondurmaktan öte değildir. 518 Tevhid Okumaları İronide bengisellik aramak –olan biteni anlamsızlığa doğru taşımak- ironinin gerçeği olan hak olan ile yüzleşme ve hak olan ile ilerlemeye aykırıdır… Ve ironi ile cehalette kalmaktır… Çünkü ironi bilgisizliğe sebep olmaz ama bilgisinde insanı hak ve hakikatten yana kıblesiz bırakırsa eğer cehalete sebep olur. Ki sonucu nihilizm ise eğer insanın kendi fıtratı ile çelişmesi yıkıcı bir ironi olarak önünde durur. Çünkü insan, fıtratı gereği us ve değer edinimi ile vicdanı doğrultusunda asli karakterini bulmak ile ironiye aşkın benlikte kendini bulmak zorundadır. İnsan için Benlik, özerkliğini kendi ile bulmaktan öte, inanmışlıkta emin olunan dayanaklar ile kendini bulmaktır… Ki İnsan, ‘Ben' dediğinde, kendi olarak bulduğu ve öteki kıldıkları ile benliği,nesnel nedenler ve değer olarak edindiği –varsaydığıdayanaklar ile varoluşunun gerçeği olarak bulur. Nur düzeyinde özne -şahıs olmak ile salt benlik sahibi olanben, nedeni kendi ve kendinden olaraksadece benimdir… Ama nesnel nedenlere ve varsayılan değer belirlemelerine göre dayanaklar edinmek ile edinilmiş olan benlik olarak ben, hiçbir vakit ben değilimdir, sadece inandığım –varsaydığım- bir benliğe sahibimdir. İnanılan benliği gerçek kılan ise inanılana göre insanın kendini gerçekleştirmesidir. Bu Allah içinde geçerli olandır. Allah dahi başlangıç neden olarak zat iken erek neden olması ile kendini Allah (Rabb-ül Âlemin) olarak gerçekleştirmekte değil midir. Allah inanılan neden olarak önümüzde durur, başlangıç neden olarak zat idi… Allah zat iken kendisini Allah olarak gerçekleştirmiş olandır. Varlık olarak zat aynı zat olmak kaydı ile varoluşsal olarak Allah nitelemesi ile benlik sahibi olması arasındaki ince ayrıntının farkında olmak gerekir. Demem o ki neden olarak başlangıca sebep Ben olan ile sonuç itibarı ile değer nitelemesine göre anlam bulmuş olan Benlik, varlıksal olarak değil ama varoluşsal olarak aynı ben değildir… Her iki ‘ben' de duygusunda farklı nitelik ve nitelenmeler üzeri yaşanılandır. Neden Ben, kendi ile kaim olandır. Neden ‘ben'in kendiliğinde amaçsal belirimler üzeri değer nitelenmeleri ile edinilen benlik ise dayanak edinilene göre edinilmiş kişilik ve karakter belirimi üzeri edinilen benliktir. Görünen o ki varlıksal olarak değil ama tinsel düzeyde varoluşsal olarak sonuçta kimlik düzeyinde benlik edinmek, diğer varoluşsal belirimlere aşkın ve diğer varoluşsal belirimlerin sonuç nedeni olarak ereğe göre kendi için olan-biteni gerekçelendirmektir. Evet. Ben benimdir ama ben neye göre benlik nitelemesinde bulunulmakta ise varoluşsal düzeyde görünüşe haiz olarak ben bene eşit değildir. Varlık olarak ise ben olan ile özde teklik ve birlik sebebiyle eşit kılınacak olan yoktur ki ben kendiliğine eşit kılınabilir olsun. Varlık olarak kendiliğinde ben olmak ile ben olanın 519 Tevhid Okumaları varoluşsal olarak kimlikte benlik sahibi olmasını iki kişilikte benlik sahibi olunduğu anlamında da anlamamak gerekir. Bilmenin heyecanı, kendini keşfetme yolculuğunun başıdır. Merak, ironi, şüphe her düzeyde gerçekleşse de insan varlık olarak kendinden şüphe etmez. Çünkü vardır, yaşıyordur, kendi varlığından emindir… Ama varoluşsal olarak kendinden ve olan-bitenden şüphelenir ve bilmeye çalışır. Kendiliğini yasalar zemininde ilkelerde bulduğunda ise hak olana göre gerçekleştirmiş olarak öz güven duygusunun sonucu olan mutmainlikte bulur. Bilmek, bilme iradesinin sonucunda kendine doğru bir yol almak olduğu gibi kendini neye göre gerçekleştirmek gerektiğinin de gereğidir.Bilgi irfana döndüğünde, insanın kendi dışında olanı bilmesinden öte, kendine yol bulmasının aracıdır. Bu nedenle her bilinen ile kendini gerçekleştirmeye olanak bulan insanın, potansiyelini keşfederken kendini de kişilik, karakter ve kimlik belirimlerinde ‘benlik' bulmuş olarak üretmesi de söz konusu olandır. Önemli olan ise metaya, sürekli olmayana göre değil, idealara bağlı vicdanlı bir kişilik edinimi, ilkelere bağlı erdemli bir karakter edinimi ve Allah'ın hakikati doğrultusunda insan tümeline bağlı olarak kimlik ediniminin zamansız olana göre gerçekleşmesidir. Bunun yolu ise çatışkılı diyalektiğe, ironiye aşkın –zamanlı kılınana aşkın-, ereğinde nedenini bulan idrak sahibi olarak yaşam edinmek ile mümkündür… Ki böylesi yaşam biçimi edinmeye din denilmiştir. Böylesi dinin ismi ise Âdem'den Hatem'e İslam'dır. İslam, bir inanç biçimi olarak ritüelleri ile belli bir insanlık grubuna ait görünse de insanın fıtratı gereği davetinde ki evrenselliği ile bütün insanlığa ait bir dindir. İnsan, her şeyi bilici değildir ama evrenselinde bildiği ile kendini gerçekleştirdiği kadar insan olma niteliğini gösterir. Süreksizlikte yenilenmek ve değişmek, sorgulayan insanın zorunluluğudur. İnsanın olayı –nedeni- olgularda takılı kalmak değil, tinde kendini üreterek hep yenilenmesidir. Yenilenmede dikkat edilmesi gereken ise bilginin evrensel olduğu ama bilmenin öznel ve bulunulan bilinç düzeylerine –mertebelerine- göre değer nitelemeleri ile beraber itikat düzeyinde izafi gerçekleştiğidir. Öyle ise bilgi değil, bilgiyi neye göre ve hangi öznel yaklaşıma göre bildiğimiz –yorumladığımız, kabul ettiğimiz- ve amaca bağlı olarak kullandığımız önemlidir. Bilgi evrenseldir, her düzeyde değişime ve gelişime sebep veren kuvvet niteliğinde görülür. Yasalar gereği doğada, ilkeler gereği tinde ve Allah'ın mutlak hakikatine göre de insanın haklar üzeri amaçsal kılındığı üzeri yaşarken ironiye aşkın yaşadığını 520 Tevhid Okumaları görmek gerekir. İroni, tinin hilesi –hileyi rabbani- olarak gerçeğe varımın bir basamağıdır. Ereğin neden kılındığı sistemsel bir ilerleyişte ironinin değil, hikmetin görünüş bulduğunu idrak etmek gerekir. Hikmet ise ironiye aşkın gerçeğin hak-had belirimleri üzerinden ilişkide –olayda- görünmesidir. Olayı edim kılan da hikmete bağlı gerçekleşmesidir. Öyle ise hüsnü zann ile erekten bakmayı da öğrenerek her şeyi ereğe bağlı nedenselliğinde hakkı ile görmeyi de öğrenmemiz gerekir. Böylece olumsuz ussal kıpıda diyalektik yapmaktan öte, olumlu ussal kıpıda olan-biten üzerinden gerçeğe çanak tutmak gerekir. Bu da tevhid ile mümkündür. Uhud savaşı ve arkası sıra gerçekleşenler, inancında çelişkiye düşen müminler de sonuçtan görmek gerektiğine uyanılması adına güzel bir örnektir. İroni, alaycı bir üst bakış kazandırsa da alaycı olmaktan öte, bilincin kendisinde usta gerçek olanla, vicdanda doğru olan ile yüzleşmeye sebeptir. İnsanın bilgisini sorgular iken insanın kendisini sorgulamasına kapı aralayan Sokrates'in ironi ile yapmaya çalıştığı da gerçek ile yüzleştirmektir. İronide gerçek veya doğru olan, karşıtını barındırmış ve karşıtına gerçeği işaret ederken aşkın olarak dolaylı yoldan ifade edilir. Bu nedenle ironi düşüncede zekânın belirtisidir. İnsan yaşamında, geçmiş ve günde yaşadığı gerçek arasında kalmış, ayrıca nedene bağlı anlam ve amaca bağlı değer yüklemleri arasındaki ince çizginin farkını idrak eden ergenlik devresinde, alaycı bir yaklaşım ile ironi yapmak sıklıkla görülür. Bu devrede yaşanılan ile ironiye dikkat edildiğinde görülmesi gereken ise ironi yapmanın, muhatabı ile alay etmek veya doğruyu-gerçeği göstererek yüzleşmeye sebep olmaktan öte, ironi yapmanınbaşlangıçta kendini aramanın/ keşfetmenin, sürecinde özerklik gereği kendini savunmanın ve stratejik düşünmenin,sonuçta ise sosyal sınıflandırmada kendini konumlandırmak ile alakadar olduğu görülür. Bu düzeyde ironi gerçeği, doğru olanı vurgulamak ile beraber bir nevi kurumsal otoriteye (aile, devlet vb.) karşı kendiliğin savunması ile varoluşun haykırışı olarak görünüş bulur. Bu bağlamda ironi, kendiliğini keşfeden öznenin, özerkliğini özgün bir biçimde sert veya mizahi bir dille ifade etmesi olarak görülebilir. Bu açıdan bakıldığında bir ergenlik problemi olmaktan öte, olması gerekendir. Bundan olsa gerek ki varoluşçu felsefe, mevcut düzen ile beliren otoriteye karşı ironiyi, yaşamın, varoluşun bir gerçeği olarak sahiplenmiştir. Özellikle, Soren Kierkegaar'ı zikretmekte yarar vardır… Ve Soren'in kendini bulduğu Sokrates'i de zikretmekte de yarar vardır. Albert Camus da ölümün gerçekliği karşısında yaşamı ironik gördüğünden olsa gerek ki absürt olarak nitelemiştir.Absürt görüşü, olumsuz ussal biçimi ile varoluşsallığa ironik bir bakıştır. Derrida'nın yapısökümü 521 Tevhid Okumaları de yazılı metinde uygulandığında,metnin aslına bağlı olarak bakıldığında, metni ironik kılar…Ve ironik bir yaklaşım ile metin, çelişkisinde anlamlı kılınmış olunur.Varoluşçu modernlerin ve postmodernlerin bir nevi ilkelerine bağlı olarak yapısal olana karşı ironiyi,farklı düzeylerde yer yer bir araç olarak kullandıklarını görmek gerekir. Böyle olsa da ironi, sezgiye hitap ettiği içindir ki keşfe dayalı zekâ ile idrak edilen olduğu içindir ki irfan edinmeye zemindir… Felsefe yapmaya zemin olsa da felsefe ironi ile yapılası değildir. İroni olanı, nedene bağlı anlamı ve amaca bağlı değer yükleminde beliren çizgide farklılıklarında çelişik görmek ile açık olur. Anlam ve değer yükleminde uyum, tutarlılık gösteren durumlar ironi değildir. Bu bağlamda felsefe, kendi gerçeğinde sezgisel olan ile değil, sezgisi edinileni mantık zemininde gerçeğine bağlı olarak ussal düzeyde apaçık bir biçimde ifade etmek ile yapılır. İroni ile sezgisi edinilenin felsefesi yapılabilinir ama ironide kalmış olmak ile ironi düzleminde felsefe yapılmaz. İroniyi kullanan filozof, sanatçı (özellikle mizah) vb. durumlarda bulunanların, bulundukları mertebenin gerçeğine bağlı olarak kendilerini keşfetmeleri/ keşfettikleri veya keşfetmeye –sezgisini vermeye çalıştırdıkları da yaptıkları ironinin amaçsallığından belli olur. İroni, amaç içerdiği içindir ki bilginin değer yükleminde gerçekliğinin ifadesini sağlar. İroni bir üst bakış sağlar ama muhatabın bütüne bağlı gerçeğini veya neden gerçekleştiğini anlamaktan yana ironi yapanı idrakinde örter. İroni ile edinilecek olan ders ise olan-biteni kendi ilke ve yasası gereği, erek belirimine göre düzey ve düzleminde görülen gerçeği ile bilmek gerektiğidir. İroni gerçeğe, doğru olana kapı aralasa da arayışta olmanın, kendini savunmanın, gerçeği-doğruyu ifade etmeninöznel izlerini taşır. Ve eleştirel olmanın, felsefi olmak ile beraber zekâda en kıvrak ve amaca bağlı olarak da üslubu gereği en sert durumudur. Felsefe tarihine dikkat edilecek olunursa eğer doğaya anlam veren, değer katan insan ile doğanın nicel belirimi ve doğanın kendinde barındırdığı süreksizlik –fani olma- ilkesi karşısında kendini anlamlı ve değerli kılmaya çalışan veya kendini, yaşamı anlamsız ve değersiz bulan/ kılmaya çalışan insan tiplerine rastlarız. İroni ile görülecek olan son hadsizlik ise yaşamın ve yaşanılanların amaçtan yoksun anlamsız ve değersiz olduğudur. Bu ifade edilirken de olan, amaca bağlı beyanda bulunurken insanın, kendi için değer beliriminde bulunarak ironi içeren bir durumda bulunmasıdır. İnsan için önemli olması gereken ise zamansız, tüketilemez, evrensel ile olan-biteni anlamlı bulması ve evrensel olanının ideal alınması ile olan-bitende değer yükleminde bulunarak yaşanmasıdır. 522 Tevhid Okumaları Bilmek, evrenseller (yasa, ilke, mutlak olan) –zamansızlar ile doğru ve gerçek olanla gerçekleşmesi gerekendir. Gerçeğe kapı aralanırken, ironinin oluşturduğu şüphede gerçeği yitirmek, insan için asli gerçekliğinden yana yitik kalmaktır, gölgelerde kalmaktır… Sonuç itibarı ile de anlamsız ve değersiz bir dünyada cehenneme uyanmaktır. İroniye ek olarak belirteyim ki ironi en latif hâli ile mizahta görünür. Nedene bağlı anlam ve amaca bağlı değer yükleminde çelişik, tutarsız görülenin ifadede, görsellikte, tutum ve davranışta çelişik, tutarsız yönü ile açık edilmesi mizahı görünür kılar. Mizah da ironinin sezgisel yönü doğrultusunda sezgi ile anlaşılabilinir olan, zekâyı görünüşe taşıyan latifedir. Bu düzeyde ironi, yaşama anlam katmaya ve gülmece ile neşelenmeye olanak verir. Mizah, nedenselliğe bağlı olarak anlam verilen veya anlamı yitirilen dünyaya, farklı bir değer algısında yeniden anlam katmanın somut örneğidir. İnsan tininde, insan zekâsının ruhsal yaratımındaki inceliğine ve zihinsel düzeyde gerçekleşen bütüncül kavrayışına da mizahta tanık oluruz. Amaca bağlı olarak nedenlerin gülmeceye sebep nitelikte kullanılması ve amaç edilenin sunumu mizahta görülür. Mizah, bir toplumun hangi değer çizgisinde anlam vermelerde veya yargılarda bulunduğunu görmek adına da sosyolojik yönden önemlidir. İroniye ikiyüzlülükte de tanık oluruz. Savunulan değerlerin dışında, insanın, devletlerin, kendi nedenlerine bağlı olarak riyakâr olması da ironiktir. Özellikle yeryüzünde ıslahat yapacaklarını ifade edenlerin fesada sebep olmalarını da ironik açıdan görebiliriz. İroni, ifadede ve yaşamın farklı alanlarındaki uygulamalarda, birçok düzeyde önümüze çıkmaktadır. İroni varoluşun gerçeği değil, varoluşun gerçeğine, kendiliğe kapı aralar… Olumlu ussal olan ile olumsuz ussal olan üzerinden yüzleşmektir. Olumlu ussal olanı sorgulamayı da insan bilincinin önüne koyar. Bu beyanları da ironiye not düşmekte fayda vardır. Değerler, Karakterler, Ahlak, Kimlik, Miras, Kültür, Mitler, Medeniyet ve Uygarlık Bu dokuz başlığı aynı çizgi üzerinden konu etmekte yarar vardır. İnsan her türlü alanda üretken olan bir mahlûktur. Üretilen üzerinden mülkiyet edinme çabası/ iktidar edinme çabası servet edinimi ile beraber sınıflanmalar görülür. Sınıfsal ilişkilerin belirleyici olması üzeri ekonomik, siyasal, ırksal, cinsiyet, sosyal, askeri, 523 Tevhid Okumaları kültürel vb. düzeylerde değer ve karakter edinimleri üzeri kimlik belirimlerinde bulunulur. İnsan yaşamında önemli olan ise gerçek olanı arayışı ve ideal olana göre yaşamdır. Din, felsefe ve bilim sürecinde edinilen gerçeklik algısına/ aydınlanmaya göre insanın özgürlük idealine göre nerede olduğu bu başlıklar doğrultusunda işlenmesi gerekendir. İdeal olan, özgürce yaşanmasına olanaklı olan/ olması gerekendir. Değerler nedenlere bağlı anlam edinimi sonucunda edinilen bilginin iradeye, amaca haiz olarak değer nitelemesinde yaşama taşınması ile doğar. Her bilgi ihtiyaç ve koşullar doğrultusunda yaşamı biçimlendirmesi ve kullanabilinirliği ölçüsünde değer niteliği kazanır. Metin Bobaroğlu'nun da dediği gibi nesneler ya da eylemler onları aşan bir gerçeğe şu ya da bu tarzda katılmakla değer kazanırlar. Onları aşan gerçek ise ideal olarak belirli kılınanın amaç olarak insanın önünde durmasıdır. İnsan olma niteliği, anlam bulma ve değer üretme üzeri sonradan kazanılır… Değerler ile hak ve had belirimlerine göre edinilen insanlık dahi bir değer nitelendirilmesidir. İnsan, zorunlu olarak fıtratı gereği ikinci yaratılışını, öznel düzeyde anlam ve değer edinimi üzeri iç dünyasında bulur. İnsan, her mertebenin anlam yükleminin sonucunda belirli kılınan gerçeklik idrakine göre değer nitelemesinde bulunduklarını, hak ve had belirimlerine göre belirli kılınan hikmetinde zevk etmelidir. Değerler meta ve tinsel değerler olarak iki şıkta incelenmelidirler. Meta değerler, nesnele bağlı kimlik tinsel değerler ise öznelliğe bağlı kimlik ediniminde kendini gösterirler. Değerler ile insan, neden erek bağıntılığında karşıt ilişkilerin belirimi ile de diyalektik sibernetik işlevsel olan bilinç yapısallığı kazanması ile tinde gelişim ve doğada ilerleyiş bulur. Değerler mitler –anlatılar- ve menkıbeler ile kazandırılabilir, sanat ve kültür ürünleri ile de görünüşe taşınırlar. Mitler tinde amaç edinmenin ve amaçsallığa bağlı iş görmenin değerlerini de veren kültür nesneleridir. Aynı dilde ortak değerlerle kültür edinimi ile ortak düşünce alanı edinilir. Sadece nedenlere bağlı tanısı edinilenin bilgisi ile amaca bağlı ortak yaşam alanı edinilmez. Bildiklerimiz ortak değerlerde ürün vermek ile harmanlandığında ortak düşünce alanı edinmiş olarak toplumsal yapısallıkta ve ilişkilerde yabancılıktan kurtuluruz, aynı kültürün insanları oluruz. Irk, cinsiyet ortak kültür ve ortak medeniyet değerlerinde aşıldığında insanın insana yabancılığı gider, insanın insana kardeşliği görünür olur. 524 Tevhid Okumaları Kültür, insani ilişkiler sonucunda ortak değerlerin edinildiği en önemli değer aktarımı, düşünce ve eylem alanıdır. Dilde birlik, anlamda birlik, değerlerde birlik, toplumsal birliğin ve devamlılığın zeminidir. Değerler, insan nitelemesinin belirleyicisi olan tinsel öğedir. Karakter edinimi ve ahlak edinimi değerler başlığı altında işlenmesi gereken konulardır. Bir milletin mitleri, kültürel nesneleri olarak hangi ortak ilkelere göre karakter edinileceğinin belirimlerine haizdirler. Kültürde karakter, mitin gölgesinde şekillenir iken kültürel doğumun da nedenidir. Ahlakı ise yaratılışa ait (formun gereği olan), huya ait (sonradan edinilen), ilkeye ait (erdemler, idealinde olması gereken) ve kolektif bilinçte had-hak belirimleri üzeri görülen (hukuk zemininde etik olarak beliren) olmak üzere dört başlıkta incelemek gerekir. Ahlak konusunda erdemlerde işlenmelidir. Erdemler idealde dururlar ve niyete bağlı edimde görünüşleri ile öznel yaşantının ahlaki sınırlarını evrensel değerler olarak belirli kılarlar… Ahir belirimlerine göre fedakârlık gösterilmesiyle edinilen ahlaktır. Mantık, akıl zemininde teoriktir. Ahlak, irade zemininde pratiktir. Estetik, vücuda geliş olarak tinseldir/ özneldir. Kimlik (hüviyet) amaca bağlı değer edinimi sonucunda, imkânlar gerçekleştirilirken görülen karakter belirimleri doğrultusunda, edim ve üretimler üzerinden dilde isimlendirme ile görülen şahsiyet belirimidir. Nesnesi dayanak edinerek edinilen kimlikler olduğu gibi öznel belirimler üzerinden edinilen kimliklerde vardır. Her kimlik nesnesi üzerinden edim-üretim, ortak değer belirimleri ve ilişkiler ile biçim kazanır. Kimlik, mevcudiyetin öteki ile onanmasıdır. Ötekinin tanıklığı ve onaması gerçekleşene göre beliren aidiyet belirimi ile kimlikte sorumlu kılınmayı da beraberinde getirir. Her kimlik belirimi, kimliğin edinildiği nedenlere bağlı olarak amaçta/ gerekçelerinde/ sonuçta belirecek olan değer belirimlerinden de kimlik sahibini bağlı –mesul kılar. Kimlik, özneldir nesnesi üzerinden yaşanan karakter beliriminden de kimlik sahibini mesul kılar. Her kimlik ediniminde, kimliğin gerekçeleri kimliğe bağlı olarak şahsiyet kazanımına da nedendir. Zaten değer belirimine göre edinilen her kimlik, değerlerin mesuliyet ve aidiyet içermesi sebebiyle kimlik sahibini değerlerde şahsiyetini bulmasını gerekli kılar. Bunun ile beraber değer belirimi 525 Tevhid Okumaları olarak da beliren her kimlik edinimi de değer nitelemelerine görekendiliği değerinde -ve kendiliğinde değeri- öncelemeyi ve bu doğrultuda yönelmişliklerde bulunmayı da gerekli kılar. Her yönelmişlik sonrasında her tutum ve davranışın arkasında kimlik olarak yüklenilenin –varsayılanın etkisi görülür. Kimlik edinmek, tinde değerlerde halk edilirken, değer beliriminde de halk edilme anlamını içerir. Her kimlik sahibi, kimliğinin ötekinde değer bulduğu ölçüde de değer niteliği kazanmış olarak mevcudiyetini anlamlı kılar. Her kimlik belirimi, insan ilişkilerinde duygusunda motivasyon bulmanın formasyonudur. Kimlik, duygusunda karakter formunda iç dünyada yaşanılanın eylem ve üretimler sonucunda üst değer olarak insanın inandığı olmasıyla kendini tinde bulması ve bu doğrultuda her ne kadar öznel olsa da- kendini tinsellikte/ öznellikte gerçekleştirmesinin dilde karşılık gören nesnesidir. İç dünyada karakter biçeme haiz iken kimlik, karakterde biçem kazanan insanın kendini görünüşe taşıdığı – dilde her ne kadar nesnel olsa da- inanıldığı ve sahiplenildiği doğrultuda öznel form belirimidir. Öznel formu gereği kimlik, karakter belirimlerinin duygusunda uyanışının da nesnesidir. Kimlik insani ilişkilerde insanın kendini konumlandırmasının, üst kimlik belirimi olan kolektif kimliklerde mensubiyet edinilmesinin,aidiyetlere-sorumluluklara bağlı olarak sağlıklı –bütünlüğün korunduğu- ilişkilerde tutum-davranışlarda beliren karakter-kişilik belirimlerinin onanmasının ve kendilik bilincinin –ben olmanın- canlı tutulmasının gereği olarak insan tininde yerini alır –görünüş bulur-. Kimlik, tinde halk edilmenin en yüksek biçimidir. Bu halk edilişte ise dilde kendini beyan etmek, kendini en yüksek biçimde değer niteledikleri ile varoluşa taşımaktır. Bu durumda ise kendilik bilinci –ben olmak- nesnesi üzerinden onanması ile pekinleşirken, kendiliğin ben olarak ifade edilişi de nesnesine aşkın kendini olumlamaktır/ olumlatmaktır -onatmaktır. Önemli olan ise nesnesi üzerinden nesnelerine bağlı olarak değer nitelemesi ile kendini onatırken varsayılanlara göre kimlik ediniminde bulunmak değildir… Önemli olan, öz varlığına bağlı olarak imkânında -potansiyelinde olanını gerçekleştirirken görülen karakter belirimine göre değer edinilmesi ile kimlik kazanılmasıdır. Nesnesi üzerinden varsayılan değerlerde kimlik edinimi hakiki olmayıp insanı kendiliğine gayb kılar. Öz varlığı ile kendini gerçekleştirirken edinilen kimlik ise hakiki olup, hak edilendir. Değer gerekçelerine bağlı olarak nesnesi üzerinden edinilen kimlik ise mülkiyet, kültür, medeniyet, ırk, kariyer vb. durumlar doğrultusunda kişilikler üzerinden sahiplendiğimiz ve miras olarak bırakılan, miras olarak edinilendir. Miras ise 526 Tevhid Okumaları insanın kendisini insanlık tümeline bağlı olması üzerinden hakiki olarak gerçekleştirmesinin ilk evresidir. Aidiyetler ve sorumluluklar üzerinden öteki ile birey olmanın gereği olarak miras ortak değerdir. Böyle olsa da miras, kimlik olarak edinildiğinde ise kendini hakiki olarak gerçekleştirmenin sonucunda edinilecek olan kimlik edinimi önünde engeldir… Hakikate, yani kendi şahıs gerçekliğine insanı uzak kılar. Yani insanı kendi şahıs gerçekliğine uzak kılar. Nesnesi olan mirasın gerekçelendirdikleri ile insan, kendine gaybtır. Her kimlik öteki ile onanma üzerinden gerçekleşirken ötekini de kimlik edinmenin nesnesi kılmayı önceler. Kimlik sahibi onanmayı da kendini ilkesine bağlı olarak görünecek değer beliriminde gerçekleştirmenin sonucunda, gerçek kılınmanın gereği olarak görür. Kimlik, ortak değer belirimlerinde göründüğü içindir ki kendine tanık kılma – onatma güdüsü kendiliğin edimlerde görünmesine sebep iken ötekini de karşıt belirim olarak aşmaya nedendir. Öteki ile ortak değerlerde ortak kimlik edinmek kimlikte bütünlenmektir. Bu da biz olarak ortak değer nesnesi üzerinden kültür edinmeye, medeniyet kurmaya nedendir. Kültür ortak iyi, doğru ve güzel olan öznel değer belirimlerine göre edinilendir… Medeniyet ise ortak iyi, doğru ve güzel olan nesnel değer belirimlerine göre kurulandır. Kültür ve medeniyette değer olarak edinilenler ise insana miras kalandır/ olandır. Kültürde arketip olarak beliren her karakter belirimi ile öznelliğe bağlı kimlik edinmek (baba, anne, pir, dede vb.) kültürün gereğidir. Medeniyette ise nesnelliğe bağlı olarak yapısal zeminde yapılan işler ve paylaşımlara göre kimlikler (öğretmen, polis, asker vb.) edinilir… Ve kimlik edinimi öznel ve nesnel düzeylerde insanın kendini gerçekleştirme kolaylıkları edinmesidir. Her kimlik belirimi kültürel ve medeni ilişkilerin ve üretimlerin sonucunda insanın toplumsal yaşamda gerçeği olmasıyla kaçınılmazı olarak bulduğudur… Ve her karakter ve kimlik belirimi de nesilden nesle öğrenim ve talim ile nakledilir iken miras bırakılır. Miras, duygusunda yaşandığında gerçekliği olan ve bengisellikte –anda- insanın kendini bulmasına nedendir. Miras ile insan, zamansızlığı tadar… Ama koşul-ihtiyaç-beklenti-talepler karşısında insan, mirasını zamanda yaşamak zorunda kalır. İnsan, kültürde mirası duygusuna bağlı olarak öznellikte kazanır. Medeniyette ise mirası, nesnelerine bağlı yapısal belirimler üzeri kazanır. Her iki düzeyde de miras, duygusunda yaşanıldığında/ bulunduğunda, hak kazanımıdır… Ki bu durumda miras, emeğe bağlı gayret sonucunda edinilendir. Mülkiyet hakları gibi ardılına bırakılan olmaktan farklı olarak yeterlilik ve liyakatin gösterilmesi ile 527 Tevhid Okumaları kazanılandır.Böyle olsa da medeniyet olarak miras, nesnel yönü ile yapısal olarak bırakılanlar üzeri edinilen olmasıyla da görünüş bulur. Miras, doğadan edinilenlerin insan için kılınması ile edim ve üretimlerde biçimlenen ilişkiler ağında, öteki ile ortak değerde buluşmaya neden olandır. Kültür olarak miras, insanın içinde doğduğudur. Doğayı kendine katarken, dilde ve ihtiyaç belirimlerine göre yeniden ürettiğidir. Kültüre sebep evrensel ortak belirimlerdir… Ki kült -değiştirici olan ortak değer edinildiğinde, kültür olarak yaşamın biçimlenmesi kaçınılmazdır. Kültürde insan, doğaya içkin olarak doğayı yaşamın zemini bulur. Doğa zemininde kendini gerçekleştirirken, idealine bağlı gerekçeler ile doğa nesnelerini kendi için kılar, kendine katar. Medeniyet olarak miras ise içinde yaşanılandır. Her kültür nesnesi, ortak değer olarak edinildiğinde, ortak kimlik edinmeye doğru insan evrilir. Medeniyet, kültür evresinin sonucu olarak kimliklerde insanın, ötekinin hukuki ile yapısal kılınan ortak alanda yaşamayı öğrenmesidir… Ötekinin ihtiyaç belirimlerine göre de yaşamın yön bulmasıdır. Böyle olsa da medeniyet, doğadan insanın kendisini soyutlamasıdır. İnsanın tinselde değer olarak ürettiğinin yapısal yaşam zemininde karşılık görmesi medeniyetin inşasına nedendir. Kültürün değiştirici gücünün galip olduğu değerde ise her medeniyet, kültür insanın taleplerine göre biçimlenir. Medeniyet kültür insanın taleplerine göre zaman içinde değişse de kültür, insani ilişkilerde hep canlı tutulurken değiştirici yeni bir kült –değer bulunmadığı sürece kendini korur. Kült olan, değiştirici ve dönüştürücü değerdir… İnsani ilişkiler ve duygularla içselleştirildiğinde ve sürekli kılındığında kültüre sebeptir. Nesnesine bağlı edinilen değerler, alışkanlıklar olarak kültürde görünürler… İlkenin biçim aldığı öznel değerler ise töre ve ananeler olarak kültürde görünürler… Töre ve ananeler ile de canlı tutulurlar. Her kültür, kültür insanlarının ortak hikâyesidir. Bu ortak hikâyede ortak yaşananlar değerinde yaşanırken, ortak yönelmişliklere, duyarlılıklara, tutum ve davranışlara nedendir… Ki her kültür insanı, bu bağlamda ortak kültür karakterine sahiptir. Kültürde değer edinmeyi zorunlu kılan ise töredir. Töre, kültürde tabu – dokunulmaz olan ile biçim kazanır… Ve kültür tabu olan ile korunur. Böyledir. Ve her kültürün ortak mitleri, kültürde içerilen değerlerin canlı tutulmasına sebep olması ile kültürü yeni nesillere aktarmaya da nedendir. Kültür, değerlerinde tinde canlı kılınırken yaşanan olsa da medeniyet, yapısallığında sabiteleri barındırması ile üzerinde yaşanandır. 528 Tevhid Okumaları Mitler, ortak hikâyenin nesneleridir. Her mit ile insan kültürde değer belirimlerine göre tinde halk edilmenin ilk evresinde bulunur. Mitler ile insan, mirasını alır… Ve mirası ile değer belirimleri üzerinden yapısal ve kurgul düşünmeyi öğrenir. Zekâ mitler ile cilalanırken hayale gelenlerin uyandırdığı duygularla tine ait kılınması ile kültür, insanın cebren bulduğudur… Ama aidiyetler uyandığında, olduğu gibi kabul ettiğidir. Sorumluluklar edindiğinde ise yaşadığıdır. Sonuçta ise kültür ile mensubu olunan cemiyetin -toplumun bireyi olunmuştur. Bu durumda önemli olan ise mitlerde kahramandır/ kahramanlardır. Her kahraman/ kahramanlar hikâyeye girmenin öncüsü/ öncüleridir. Hikâyeye girildiğinde de takip edileni/ edilenleridir. Bu bağlamda kahramanın karakterinde biçimlenen ilke veya ilkeler ile yaşam yolu edinilir, vicdan uyandırılır ve karakter belirimleri ile hikâye günde karşılık bulur. Kültür ve medeniyet hikâyeleri ile hep canlı tutulur veya tutulmaya çalışılır. Her bilgi ortak değer niteliği kazanması ile kültür öğesi olarak kültür nesnelerine sebeptir. Kültür ise medeniyetin ilk ayağı olarak her türlü alanda kalıcı yerleşke ürünleri verilmesi ile oluşan değer algısında, değerler bütünüdür. Değerler bütününün görünüş bulması ise kimlikte belirgindir. İnsan, idealine göre değerler edinir, değerli kılar… İdealine göre de kendi için kılarken, kendi için değiştirir. Kendi için değiştirdikleri ile de doğa zemininde doğaya karşı ilerler, ötekine karşıda kendini geliştirir. Tinde ise doğa nesnelerini yeniden üretirken, kendi için kılarken doğayı kendini gerçekleştirmenin zemini kılar. Kendini gerçekleştirmenin ilk evre malzemesini doğada bulur. Dil edindiğinde ise doğaya aşkın olarak tinde kendini gerçekleştirmenin öznel olan zeminini edinir. Kendini gerçekleştirirken de kültürü kaçınılmazı bulur. Öteki ile hukuk edinirken de medeniyeti kurmak zorunda kalır. Kültür ve medeniyet miras alınırken, miras edinilene göre toplumda birey olunması ile ferdiyet kazanılır. Kendilik bilinci de mirasın, sorumlu olunanlarına ve ait kılınanlarına göre biçimlenir. Mirası yüklenmek, toplumsal yaşamda ferdiyet kazanmanın -birey olmanın gereğidir. Önemli olan ise mirası amaç edinmek değil de kendini aslına bağlı olarak gerçekleştirebilmenin nesnesi kılmaktır. Mirasın amaç edinilmesi ile değer ve nesnel kılınmasına göre değer kılınması insan davranışlarını da belirli kılar. Amaç edinilen miras, değişmezleri öncelenirken katı, sığ ve yoz davranış biçimlerine sebeptir. Nesnel kılınan mirasta ise kendini gerçekleştirmek öncelenirken yeni miras edinimleri ile beraber, daha zengin bir tine sahip olmamıza sebeptir. 529 Tevhid Okumaları Kültürel mirasın paylaşımı aidiyetlere, ihtiyaçlara ve gerekli olanlara bağlı olarak duygusunda edinildikçe gerçekleşir. Medeniyet mirası ise hak edilmiş olunmasına bağlı olarak bedeli karşılığında edinilir veya talep edilmesine bağlı olarak ortak değerlerde, çıkarlarda buluşulduğunda paylaşılır. Elbette ki kültür ve medeniyet yaşanılan coğrafyanın iklim vb. koşullarına göre de biçimlenir. Doğanın kültürde ki etkisi sıradan olmayacak kadar önemlidir. Böyle olsa da ideal edilene göre doğa zemininde doğaya bağlı olarak doğaya aşkın yaşamak, kültür ve medeniyette gerçekleşendir. Miras olduklarında ise nesillere, aidiyet, sorumluluk ve mensubiyet gözetilerek aktarılır. Aidiyeti ve sorumluluğu olmayanın mensubiyetinden bahsedilemez. Bu neden ile kültür ve medeniyetin gerçeği, insanın mensubiyet duygularına bağlıdır. Aidiyet duygusu ve sorumluluk hissi yüklenmek kültür ve medeniyet mirasını da bir önceki kuşaktan almak anlamını taşır. Kültür ve medeniyet, tarihselliğin gereğidir buram buram tarih kokar. Tarih bilinci edinmek için aidiyet duygusu oluşturacak kültürün hikâyesine, sorumluluk duygusu oluşturacak medeniyetin de yapısallığına ve eserlerine ihtiyaç vardır. Böylece aidiyet, sorumluluk ve mensubiyet sürecinde kendinden olana duyarlı olmak da görünür. Kültürde değerlere bağlı olarak kimlikler edinilirken, medeniyette de kimlikler, yapısallığın gereği olarak muhafaza edilmeye çalışılır. Bunun sonucunda ise ötekine karşı savunma refleksleri de edinilmeye başlanır. Her kültür ve medeniyet, ait kılınan değerlere göre biçimlenir… Mensubu olanın sorumluluk hissi ile de savunma refleksleri oluşmasının zemini edinilmiş olunur. Kültür ve medeniyette varoluşunun değer belirimleri, ortak karakter ve kimlik görünümlerinin de dayanaklarıdır. Dayanaklar kültürde ananeler ve töre, medeniyette ise yasa ile korunduğunda, ortak karakter ve kimlik görünümleri de korunmuş olunur. Bu durumda ortak kimlik ve karakter belirimleri de değer niteliği kazanmış olarak kültürde yerlerini alır. Kültür ve medeniyet, değerlerin muhafaza edildiği ve duygusunda insanın insan ile yaşadığı yurttur… İnsanın insanı sığınağı kıldığı ürünüdür. Çünkü kültür ve medeniyet değerleri duygusunda, insanda canlı oldukları/ canlı kılındıkları içindir ki insan insana, ortak yaşadıkları ile yurt olur. İnsanın insana yurt, sığınak, yuva olması, yalan olmaktandaha çok,değer olarak duygusunda gerçekliliğini buldukları ile yaşadığıdır… Değer olarak yaşamı tinde anlamlı kılmasıdır. En darda kalındığında ve ihtiyaç duyulduğunda kültür ve medeniyet, insanın -insandakendini bulacağı adresidir. Böyle olduğunda,kültür ve medeniyet evrensellere örtü 530 Tevhid Okumaları olmaktan öte, evrenselden uzak kılmakta ise nesnelerini bırakmak, insanlık idealine tümeli gereği yetişmek adına önemlidir. Kültür insanlıkta değerlere bağlı çeşitliliğin gereği, medeniyet ise insanca yaşamanın zeminidir. Öteki ile düşman değil, ortak olunan insanlık medeniyeti kurmak için hukuk şarttır. Ve kültürde değer belirimlerine göre inançlar ile beliren ötekinin yabancılığını, çeşitlilikte görerek aşmak, kültürünü zevk etmesek de hiç yoksa saygı duymak insan olduğumuzun gerçeği sebebiyle gereklidir. Ötekinin hukukunu çiğnememek adına da uzak durmak –uzaklaşmak en son yapılması gerekendir. Her kültür ve medeniyet muhafaza ettikleri ile öteki üzerinden safların belirgin kılındığı, düşmanlıkların beslendiği yer olmaktan öte, insanlıktaki çeşitliliğin, tinsel zenginliğin görünmesinin gereği olarak görülmelidir. Her türlü inanç, ötekine bağnazca bakmaya neden olabilir… Ama evrensellere inanmakla, evrensellerin değer olarak alınması ile ötekine el uzatarak kültürü ile kaynaşabilir veya ortak bir medeniyet de kurabiliriz. Yeter ki aynı dünya da yaşarken hepimizin insan olduğunu unutmayalım. Kültür ve medeniyette inandığımız değerler olarak varsaydıklarımız, insan olduğumuzun önüne geçmesin. Bu bağlamda belirtmek gerekir ki uygarlık, kültür ve medeniyete aşkın olarak evrensellerin değer edinilmesi ile aynı çatı altında toparlanmayı gerekli kılar. Kültürler ve medeniyetler arası değer belirimi farkları, amaca bağlı karşıt belirimler nedeni ile sorunlara neden olabilir ve farklı değer yüklemleri ile de sorunsal bir durumda görünebilir. Böyle olsa da dilde ortak değerler edinerek dilin yapıcı kuvveti ile aynı insanlık ülküsünde buluşulduğunda, uygarlık seviyesini yakalama olanağı bulunabilir. Bu durumda kültür ve medeniyet değer farklılıkları, ortak ilkelerde buluşulan uygarlık çıtası altında aşılabilir veya uygarlık çatısı altında özgürce yaşama olanağı bulabilir. Bu bağlamda uygarlık bir çıta olmaktan daha çok bir çatı olursa eğer insanın insan ile buluşması yeni çatışmalara neden vermeden gerçekleşebilir. Kültür ve medeniyet farkları sebebiyle sorunsal olan da böylece aşılmış olur. Hepimizin Allah'tan olduğu ve Allah'a dönerken birbirimize de ihtiyaçlı olduğumuzu da bilmek gerekir. Yoketmek değil, el uzatmak, var etmek kültürümüzün gereği olmalıdır. İnsana hürmet, edineceğimiz güzel ahlakın görünüşü olmalıdır. Tevhid imanımızın gereği iken ve tevhid dili uygarlık dili olmaya layık bir dil iken dilde evrenseller ile bakabilen insanlar olarak uygarlık çatısını anlamamız ve sahiplenmemiz bir o kadar kolaydır/ kolay da olacaktır. 531 Tevhid Okumaları Küreselleşen dünya da ortak değerlerin oluşması ile tinlerinde tanışan, yapılarında eklemlenen insanlığa tanık olmaktayız. Bu durumda öncelenmesi gerekenler ortak değerlerin -evrensellerin öncelendiği yapıcı bir dil ile iletişim kurmak ortak fayda ve çıkarlarda buluşmayı önceleyen ticaret ile tanışmayı sağlamaktır… Hak olana bağlı olarak ortak üretilen değerler ile kaynaşmak birbirine ulaşmanın yollarını oluşturmak herşeyden önce de evrensel hukuku öncelemektir… Hukuk ile de ortak yaşam alanlarını hak-had belirimlerine göre –yok ederek değil- esnek kılarak belirli kılmak vb. belki de yeni bir dünyaya kapı aralamanın gereğidir. Bu durumda ortak ilkelerde buluşarak uygarlık kurmak mümkün olabilir. Dilde ilkeler, ortak değerler olursa ve hukuksal yapısı olan kurumlar ile ortak yaşam alanlarında birlikte yaşayabilmenin gerekli gerçeği olarak da yaşama yön ve biçim veren nedenler olurlar ise uygarlık kurmak zor değildir. Uygar insan modeli ise ilkeleri değerler olarak özümsemiş olması ile barışı bulmuş insandır. Uygarlıktan bahsetmekteysek, barıştan ve selametten bahsetmekteyizdir. Bu durumda ilkeler ile bakabilmeyi ve varlık görüşünde, parçalı bakmaktan bütüncül bakmaya doğru yol katetmek gerektiğini belirtmek gerekir. Bu durumda evvela varlık görüşünü parçalanmışlıkta, yok etmekte bulan insanlar değil, ilkeler ile bütüncül bakabilen varlık görüşü sahibi insanlar yetiştirmek gerekir. Bu da bir öğrenim işi olmaktan daha çok eğitim işidir. Eğitim ise ezbere dayalı olmaktan daha çok talime dayalı olarak insanıahlaki düzeyde yetiştirme yöntemidir. Kültür, bireysellikte ahlak tavırlarında görünüş bulur ve kültür ile nesilden nesle aktarılan ahlaktır. Âdem'e, esmanın öğretilmesi ve talim ettirilmesi, kültürel bir eğitim olarak Allah'ın insanı öz değerler –ilkeler- ile kültür sahibi yapması anlamına gelir. Bu da Âdem'den Hatem'e İslam'da tevhid kültürü edinilmesi ve tarikler ile tasavvufta tevhid kültürünün korunması ile gizilde duran esma ve talim geleneğinin, uygarlık çatısı oluşturacak yeterliliğe sahip düşünce biçeminin bulunacağı adrestir. İslam adına bakıldığında amaca ve eyleme bağlı olarak ilkenin gerçekleştirilmesi düşünce biçemi ve kalbi duyarlılığı ile tevhid bakışımına ve tevhid gereği yaşamaya sebep İslam kültüründe tevhidin öncelemesi sebebiyle İslam'ın bir uygarlık dini olduğu görülecektir. Kültürde, öznellikte gizil olanın, medeniyet kurma normlarına dönüştürülmesi iseuygarlık çatısı oluşturmanın gereğidir. Özellikle tevhid dili, uygarlık çatısını anlayabilmek adına önemli bir referans alanıdır. Bu bağlamda İslam'ın, evrensel mesajı ile küreselleşmeyi de gerekli kıldığı görülür… Bu bağlamda aynı ümmet olunmasa da birlikte yaşanabilinir bir dünya kurmanın olabilirliği Kur'an'da belirtilir, siyerde görülebilir ve tevhid kültürünü görünür kılan tasavvuf geleneğinde –olabilirliğine- tanık olunabilir. Diğer ümmetler ile ticaret 532 Tevhid Okumaları yapılabilmesinin serbest bırakılması, yer kürenin mülk olarak Allah'ın verdiği rızkın arandığı yer olması (suni sınırların olmadığı bir dünya olması), her şeyden önce insanın -ötekinin hukukunun gözetilmesi gerektiği özellikle vurgulanır… Ve insanın insan ile iletişim kurmasının, diyalog kapılarının da açık tutulması gerekli kılınır. Bu bağlamda ticaret, ulaşım, iletişim, bilgi, iş gücü (potansiyellerin, yeterliliği, yeteneğin aranması ve paylaşımı), üretim aklı, küreselleşirken sınırların esnetilmesi, hukuk, yapısal olanın entegrasyonu vb. küreselleşmede görülecek olan ve olması gerekenlerdir. Dikkat edilmesi gereken ise belli çıkar grupları küreselleşmeyi öncelerken küreselleşmenin, belli çıkar gruplarına bırakılmayacak kadar önemli olduğunu görmek ve bu doğrultuda çalışmalarda bulunmaktır. Her şeyden önemlisi ise –ırk dili değil- ortak değerler dili edinmenin öncelenmesidir. Kültürler ve medeniyetler farklı dünyalarda yaşamaktır. Dünyalar birbirlerine kavuşamayacak kadar uzak olsalar da aynı sistemin zenginliği olarak beraberce yaşamın gerekliliğini de gösterirler. Medeniyet, yaşamda otoriter olduğu kadar kurulur. Ötekinin ihtiyacına göre de paylaşılabilinirdir. Kültür içselleştirmeye, duygusunda yaşamaya ve alışkanlıklara bağlı olarak tercih edildiği kadarı ile paylaşılır. Uygarlık ise aynı ilkeler çatısı altında buluşmayı ve yaşamayı olanaklı kılar/ kılması da gerekir. Kültür, değer belirimi olan özleri itibarı ile kutsallar ve tabular -dokunulmazlar alanıdır. Kültler kutsallar olarak kültürde görünürler. Kültür kutsalları kültür nesneleridir… Kültür nesneleri ise ilkeleri –özleri- yaşamaya araçtırlar… Ama kültürün kutsalları/ nesneleri, amaçlar olup da özleri yaşamaya engelse kültürel yozlaşmaya tanık olunur. Kültür, tamamı ile seküler hazları beslemekte ise kültür ölümü gerçekleşmiştir. Kültür, kendisi ile insanlıkta doğulandır insan olarak doğuma olanak bulunduğu değerler alanı olması gerekendir. Kendisi ile insanlıktan yana ölünmekte ise ölülerin yurdudur… Ve zalimlerin, zulümlerine meşruiyet aradıkları/ buldukları değerler biçemidir. Kültür nesneleri, fetişist ve ayartıcı ise özleri/ ilkeleri hakları gereği yaşamaya engeldir… Ve cazibeli kılındıklarında öz değerlere haiz kültürlerde, özenti ile gerçekleşen kültürel kaymalara –erozyonlaraneden olurlar. Kültür, ortak değerler alanıdır ve ortak değerler, kültürel emperyalizm ile kültürel algı –otak değer algısı- oluşturulduğunda yitirilmeye başlanır. Bu nedenle, kültürün eğitim ve talim ile edinildiğini bilerek kültür nesnelerini amaç edinmeden, özleri yaşamanın araçları kılacak eğitime ve talime ihtiyaç olduğunu görmek gerekir. Böylece kültürel değer dokusu içinde, insan kök salarak ortak değerler ile formasyon bulan ve kültürün biçemine haiz olan karakter edinimleri (arketipler, ki her arketip kültürel bir biçemdir) ile kültürü öznellikte 533 Tevhid Okumaları koruma altına alabilir. Bu durumda kültür özlerin, kültürel yaşam biçiminde biçem (üslup) kazandığı ve gelecek kuşaklara ortak değerlerin gösterildiği anane, töre ve alışkanlıklar üzerinden organik bir bağ olarak ilişkilerde aktarılan olur. Her kuşak yeni kuşakları, anlatılar ve talimler ile kendinden doğurmayı önceler… Ve kültür, her kuşağın yaşam izlekleri olan değerlerin formasyonlarını içerir. Kültürel zaman, nesilden nesle anlatı ve talimler ile aktarılan değer belirimleri ile bengiselliğe haizdir… Ki bu da hep aynı zaman çizgisinde bulunmayı gerekli kılar. Modern zamanlarda ise yenilenme ve ilerlemeye bağlı olarak değişim gerekli kılındığından zaman, kültürel zamandan farklı olarak değişken belirimleri ile beraber daha hızlı yaşanandır. Kültürün bengiselliğinden, modern yaşam ile zamana uzanılır. Modern yaşamda zaman, süreksizliği içermesi ile tüketilendir… Beklentilerin, iradeyi gerçekleştirmek için yapılan eylem ve bulunan ilişkilerin artması ile beraber zaman psikolojik olarak hızlı yaşanandır. Kültür, eğitimle/ talimle medeniyet, öğrenimle ve kurumsal yapısallıkla uygarlık ise kültürde gizil duran evrensel değerler ile medeniyetin inşa edilmesini basamak olarak kullanılmasıyla evrensellerin aşikâr kılındığı, varılacak olan insanlık çatısıdır. Batı kendi kültürel değerleri ile medeniyet kurmuş olsa da çatı bağlamında uygarlık seviyesini yakalayamamıştır. Uygarlığı ilkeleri/ özleri, kültür biçemlerinden süzerek, medeniyetin normları olarak –faydacılığı öncelediğinden, ötekine yaşam hakkı tanımadığından dolayı- disipline edemediği içindir ki yaşama taşıyamamıştır. Bu nedenle batı, sözde kalmış ve eylemde başarısız olmuştur. Tarihi ile insanlığa, ideal uygarlık çatısının edinilmesi için, kendilerinin örnek alınmaması gerektiğinin aklını vermiştir. En basit örnek özgürlük ideali diye ifade ettiği hep ötekileştirir iken ötekiden kurtulmaktan, egemenliği altında sömürmekten/ tutmaktan ve kendi için kendi gibi kılmaktan öte olmamıştır. Bu da dinsel literatür ile ifade eder isek deccal zihniyetidir… Hak ve hakikat bilgisi ve hukukun evrensel kılınması ile aşılması gereken bir zihniyettir. Ötekinin gerçeğine uyanmayanlar… Öteki ile yok olmayı göze alanlardır. İnsan ise yok etmek ile değil, ancak var etmek ile değerler dünyasında kendini bulabilir/ bulması gerekendir. Bu başlık dâhilinde işlenen tinde halk ediliş, vücuda geliştir. İnsan dil ile bilinç zemininde, anlamların değer niteliği kazanması doğrultusunda edim ve üretimlerde bulunurken kendi insanlığına uyanırken insan olma sıfatında halk edilmektedir. Rahman suresinde bu net anlamlı kılınmıştır. Rahman Kuranı/ okumayı belletti, insanı halk etti, beyanı belletti. Bu ayetle, tefsiri ile anlamlandırdığımız içerikte anlaşılmalıdır. Beyanı belletti ifadesi ile de görmekteyiz ki insan nefisi natıkadır. Bildiğini beyan edebilen ve bildiği üzerinden değer belirimi doğrultusunda kendini de beyan edebilendir. 534 Tevhid Okumaları Her medeniyet, yapısallığı zemininde verilen eserleri ile bütünlük arz eden karakteristik formasyonlara ve biçeme sahiptir. Medeniyette kültür, değer algıları ve yargıları ile kolektif yapısallıkta koruma altındadır… Ve her medeniyet, varlık –dünya- görüşü ile biçimlenir iken verilen ürünleri ile beraber kültüre katılmış zenginliktir… Kültüre katılmış zenginlikleri ile beraber kültürün üst bir seviyesi/ formasyonu olarak görünüş bulur. Kültürün oluşması, ortak değerlerin edinilmesi ile ortak ahlakta buluşulması sonucunda gerçekleşir. Medeniyet ise ortak değer algıları çerçevesinde bilim ile –bilimsel kazanımlarla- kurulandır. Bu nedenledir ki her medeniyet, zemini olan kültürün izlerini taşırken ürün zenginlikleri ile beraber kültürün yapısal olarak formasyonuna tanık olunur. Her medeniyet devrinin koşul-ihtiyaç-talep belirimlerine göre kültüründe evirildiği yönelimlerde süreçte görülür. Bu nedenle her medeniyet, idealde olmuş ve bitmiş yargısı ile görülemez/ okunamaz. İnsan, varoluşsal olarak süreç varlığı olduğu içindir ki hiçbir medeniyet ve kültür, olmuş-bitmişliği kendinde barındırmaz. Elbette ki medeniyetler kurulur ve yıkılır… Ama her medeniyet varoluş sürecinde değişen koşul-ihtiyaç-talep belirimlerine göre değişimi ve yeniden biçimlenmeyi olmazsa olmazı olarak bulur. Bir binanın esnek olması gibi medeniyetlerde –değer yargılarında- esnek olmalıdır ki tarihsel süreçte gerçekleşen yıkımları en aza indirgeyerek karşılayabilsin… Veya her medeniyet evrensel değerlere bağlı olarak değer yargılarında esnek olmalıdır ki üzerine galip olduğu medeniyetleri de kendinde barındırabilsin… Ki uygarlık yolunda mesafe kat etmiş olsun. Medeniyetler mirastır… Bu nedenle her medeniyet, eklemlendiği medeniyetlerde bıraktığı kültürel izleri, evrensele ait yönlerinin kalıcı olması ve yapıt olarak tortularını bırakmış olarakizlerinde canlı iken insanoğlunun zaman içinde geçirdiği formasyonlarının aynasıdır. İnsanın süreç varlığı olduğunun kanıtıdır. İdeallerin belirli olduğu ve ideallere göre yapıtların verildiği dönem klasik dönemdir. Klasik dönem insanı yapıtlar altında kendini bulmaya çalışan çocuklar misalidir. Bu dönemin insanı hep bir öncekine öykünürken daha iyisini yapma