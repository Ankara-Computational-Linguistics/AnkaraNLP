yıl sonra da Kanal 7 televizyonunda sunuculuk ve sonrasında program yapımcılığına başladı. Bir yıl sunuculuk, spikerlik eğitimini aldıktan sonra Amerika'da New York Film Akademisi'nde yönetmenlik eğitimi gördü. Temmuz 1999'da New York'ta ilk kısa filmini çekmeye başladıktan bir ay sonra askerlik görevini yapmak üzere Türkiye'ye döndü. Askerliğini İzmir Narlıdere'de yaptı. Daha çok yazdığı ve seslendirdiği şiirleriyle tanınan Uğur Arslan, Kanal 7'de önceleri Ramazan aylarında yayınlanan, sosyal yardım içerikli Deniz Feneri adlı TV programını sunmaya başladı. Eski sinema oyuncusu Osman Yağmurdereli ve İsmail Uğurlu ile birlikte sunduğu program kısa sürede büyük ilgi görünce 1998 yılında aynı isimde "Deniz Feneri Sosyal Yardımlaşma ve Dayanışma Derneği"ni kurarak Yönetim Kurulu Başkanlı'ğını yaptı. Bir dönem TGRT'de Yol Hikâyeleri isimli programı sundu. Kendi şiirlerini seslendirdiği çeşitli albümler çıkaran Uğur Arslan, FOX kanalının evlendirme programı Su Gibi programını Songül Karlı ile birlikte sunmaya başladı ve 2013 Hazıran'ında bu program sona erdi. Yine aynı kanalda bir sonraki sezon "Mucize Hayatlar" isimli programı sundu.Ancak ilgi görmeyince program yayından kaldırldı. Bunun üzerine Uğur Arslan FOX TV'le olan anlaşmasını sonlandırdı. 2014 Mart'ında yeniden Kanal 7'de "Uğur Arslan'la Umut Var" isimli programı sunmaya başlamıştır. 2012 yılında Star TV'de yayınlanmaya başlayan Benzemez Kimse Sana adlı programda yarıştı. Şimdilerde Seda Sayan ile birlikte Star TV'de yayınlanmakta olan "Evleneceksen Gel" programını sunmaktadır. Seçil Arslan ile evlidir ve 2 çocuğu vardır. Zdzislaw Beksinski Zdzisław Beksiński (d. 24 Şubat 1929, Sanok, Varşova, Polonya - ö. 21 Şubat 2005, Varşova) Polonyalı ressam, fotoğraf sanatçısı. Fantastik dışavurumcu eserleriyle tanınan Beksinski, "Rüyaların Fotoğrafları" adlı soyut çalışmasıyla meşhur olmuştur. Oğlunun bir arkadaşı yardımıyla, iki genç tarafından Varşova'daki evinde saldırıya uğramış, bıçaklanarak öldürülmüştür. Polonya'nın güney taraflarında Sanok kentinde doğdu. Kraków'da Mimarlık eğitiminden sonra 1955'te Sanok'a döndü. Bu eğitimden sonra birkaç yılını nefret ettiği şantiye şefliğinde harcadı. O dönemde sanatsal fotoğraf ve fotomontaj, heykeltıraş ve resimle ilgilenmeye başladı. Heykeltıraşını sıva, metal ve telden yapardı. Onun fotoğrafçılığı farklı temalara sahip, geleceğindeki resimleri meydana çıkaran , pörsük yüzleri, manzaraları ve nesneleri çok inişli çıkışlı bir dokuda gösteren vurgulamayı (özellikle ışıklar ve gölgelerin hilesi ile) denedi. Fotoğrafçılığı aynı zamanda rahatsızlık verici imgeleri, yüzü kopuk sakatlanmış oyuncak bebek, yüzü olmayan ya da yüzü bandajlarla sarılmış insanlar gibi portreleri betimledi. Daha sonra, ressamlığa yoğunlaştı. İlk resmi soyut sanattı ama 1960'lar boyunca sürrealist esinlerin etkisi daha görülebilirdir. 1970'lerde içine girdiği “fantastik dönem” olarak adlandırdığı dönem 1980'lere kadar sürdü. Bu onun en iyi bilinen dönemidir, rahatsızlık verici imgeleri oluşturduğu sıralarda sürrealistik, kıyamet sonrası çok detaylı ölüm, çürüme manzaralarıyla, iskeletler ile dolu manzaralar, biçimsizleşmiş vücut ve çöller gösterdiği dönemidir. Bu resimler oldukça detaylıydı, belirgin hassasiyetiyle (özellikle pürüzlü yüzeylere çizdiğinde) resmetti. Onun yüksek detaylı çizimleri çoğunlukla oldukça büyüklerdi ve Ernst Fuchs'un karmaşıklığında ve saplantılı bazı çalışmalarını çok yakından hatırlatır. Acımasız sezinlenen şeylere rağmen o bu resimlerin kimilerinin yanlış anlaşıldığını öne sürdü; onun düşüncesine göre onlar oldukça iyimser ve hatta gülünçtü. 1964'te Varşova'daki ünlü bir sergide ilk büyük başarısını kanıtladı, tüm resimleri satıldı. 1980'lerde çalışmaları Fransa'da kazandığı popülerlik Piotr Dmochowski'nin gayretlerinden ötürü Batı Avrupa, Birleşmiş Milletler ve Japonya'da mühim başarılar kazandı. Beksiński sonunda kendini tutkuyla resme verdi, sürekli çalıştı(her zaman klasik müziğin ezgileriyle) Daha sonra Çağdaş Polonya Sanatı'nda öncülük eden biçimlere öncülük etti. 1977'de Varşova'ya taşınmadan önce, kendi avlusundaki çalışmalarını hiçbir belge bırakmadan yaktı. Daha sonra diğerleri yetersiz bulunduğunda bu çalışmalardan bazılarının “çok özel” olduklarını ve insanların görmelerini istemediğini iddia etti. 1980'ler Beksiński'nin geçici dönemidir. Sanatının 1990'lardaki ilk zamanları çoğunlukla sürreal portreler ve çaprazlamanın serilerinden ibaretti. Bu serilerdeki resimler onun bilinen ”fantastik dönem” inden daha az savurgan ancak daha etkili idi. 1990'ların son yarısında bilgisayarları, interneti ve dijital fotoğrafçılığı keşfetti ölümüne kadar bir araç olarak odaklandı. Beksiński hep resimlerini ve çizimlerini sırasıyla ”Barok” ve “Gotik” adını verdiği iki tarzdan herhangi birinde yürüttü. İlk baskın gösterimi ikinci formdadır. Son beş yıl boyunca oluşturduğu resimler içindekiler daha daha yaygın olan “Gotik” olarak uygulandı öyle ki diğer tarz hemen hemen kaybolmuştu. 1990'ların sonu Beksinski için tam deneme zamanıydı. Karısı Zofia 1998'de öldü; bir yıl sonra 1999 noel arifesinde oğlu Tomasz (popüler bir radyo sunucusu, müzik muhabiri ve film çevirmeni) kendini öldürdü. Cesedini Beksiński buldu. Oğlunun ölümünü kabullenmek olanaksızdır, duvara iğnelenmiş bir zarf bulundurur ”Tomek için şayet kovaya vurursam” Gemici 2007 Formula 1 sezonu 2007 Formula 1 sezonu, 61. FIA Formula 1 Dünya Şampiyonası sezonu. 18 Mart'ta başlayan ve 18 etaptan sonra 21 Ekim'de biten şampiyonayı, Ferrari takımından Kimi Räikkönen kazanmıştır. * = "kesinleşmedi" Not: Bu sezon bütün takımlar Bridgestone kullanacaktır. "*" Yarışı tamamlamayan, ancak %90'dan fazlasını geçtiği için puanlamaya dahil pilotlar. Edmund Spenser Edmund Spenser (d. ? 1552- ö. 13 Ocak 1599) Kraliçe I. Elizabeth döneminin düşünce yapısını yansıtan şiirleriyle İngilizce şiir dilini önemli ölçüde zenginleştiren bir İngiliz şairdir. Yoksul bir ailenin çocuğu olan Spenser, Londra'da doğmuştur. Merchant Taylors Okulu'nda Latince, İbranice, Yunanca ve müzik öğrenimi görür. Daha sonra gittiği Cambridge Üniversitesi'nde okurken, okul giderlerini karşılayamadığı için bir yandan da çeşitli işlerde çalışır. Cambridge'de aldığı eğitim, Eski Yunan ve Roma klasiklerinin yanı sıra, eski ve çağdaş İtalyan, Fransız ve İngiliz edebiyatını da tanımasını sağlar. 1579'da "The Shepherdes Calendar" (Çoban Takvimi) adlı şiir kitabı yayımlanır. Bu yapıtında Spenser yaşam ve aşk konusundaki düşüncelerini dile getirir. Spenser daha sonra İrlanda'ya gider ve İngiltere'deyken başladığı destan şiiri "Faerie Queene"'i (Periler Kraliçesi) İrlanda'da yazmayı sürdürür. 1591'te yayımladıgı, saray yaşamı üzerine bir yergi olan hayvan öyküsü "Prosopopoia or Mother Hubberd's Tale" (Prosopopoia ya da Hubberd Ana'nın Öyküsü) toplatılır. Spenser yeniden İrlanda'ya döner ve ikinci evliliğini Elizabeth Boyle ile 1594'te gerçekleştirir. "Epithalamion" (1594) ve "Amoretti" (1595) başlıklı derlemelerde yer alan sonelerinde evlilikle sonuçlanan mutlu aşkını dile getirir. 1596'da, Sir Philip Sidney'in ölümü üzerine, "Astrophel" olarak bilinen bir ağıt yazar. 1595'te "Faerie Queene"'in üç cildi daha yayımlanır. İrlanda Ayaklanması'nda Kilcolman'daki şatosu yanar, bunun üzerine Spenser Cork'a yönetici olarak atanır ve İrlanda'daki durum konusunda bilgi vermek için gittiği Londra'da ölür. Frank Iero Frank Anthony Iero (d. 31 Ekim 1981, New Jersey, ABD), Amerikalı müzisyen. My Chemical Romance grubunun gitaristidir. Frank Anthony Iero, 31 Ekim 1982’de New Jersey – Belleville'de doğdu. Frank, 11 yaşından beri değişik gruplarda çaldı. Pencey Prep grubunun yanında, Hybrid, Sector 12, I Am A Graveyard and Give Up The Ghost gruplarında da çaldı. Frank, Rutgers Üniversitesine burslu olarak gitti, ama MCR’e katılmak için okulu bıraktı. Kendisinin vokal oldu grubu Pencey Prep ayrıldığı zaman, grubun sesini doldurmak için gruba alınmıştı. Frank’in babasının, dedesinin ve büyük amcasının, müzik kariyerinde önemli etkisi vardır. Frank’in katıldığı ilk şov New Jersey – Newark’taki Weston, The Fiendz and My Favourite Citizen at The Pipeline’dı. Çocukluğu boyunca Epstein-Barr virüsüne ve bronşite yakalandı. Ayrıca kafasında, ellerinde ve dizlerinde sayısız yaralar oldu. Frank Iero New Jersey'nin Belleville bölgesinde dünyaya gelmiştir. Frank bugünlere gelmeden önce Pencey Prep, Hybrid, Sector 12 gibi gruplarda bazılarında çok kısa süreli de olsa çalmıştır. Rutgers Üniverisitesi'nden mezun olmuştur. Frank 9 Mart 2008'de Jamia Nestor ile evlendi. Iero çiftinin 7 Eylül 2010'da ikiz bebekleri Lily ve Cherry dünyaya geldi. Pencey Prep'te vokalde yer alan Frank My Chemical Romance'da bu görevi Gerard Way'e devrederek kendisi ritim-gitar olarak grupta yer almıştır. My Chemical Romance'in ilk albümünde sadece "Honey, This Mirror Isn't Big Enough for the Two of Us" ve "Early Sunsets Over Monroeville" şarkılarında gitar çalmıştır. Frank Iero aynı zamanda grubun en genç üyesidir. Liberal demokrasi Liberal demokrasi, liberalizmin temel ilkelerini esas alan, temsili demokrasiye dayalı yönetim şeklidir. Bir liberal demokraside vatandaşların siyasal katılımı, sadece düzenli aralıklarla yapılan seçimler aracılığıyla temsilcilerini seçmekle sınırlı değildir. Klasik demokrasi modeline benzer bir şekilde, siyasal otorite kimi önemli kamusal meselelerde referandum uygulayarak halkın doğrudan iradesine başvurabilir. Bunun yanı sıra, liberal demokrasilerde vatandaşlar sahip oldukları kısıtlı toplanma ve örgütlenme özgürlüğü, düşünce ve ifade özgürlüğü gibi sivil özgürlükler sayesinde sivil toplum örgütleri, medya ve işveren kuruluşları gibi kurum ve kuruluşlar aracılığıyla kamusal meseleler hakkında belli bir kamuoyu oluşturarak siyasal iktidara etkide bulunurlar. Command & Conquer: Yuri's Revenge Command & Conquer: Yuris Revenge Westwood Studios'un gerçek zamanlı bir strateji oyunudur. için bir genişleme paketi olarak 2001 yılında piyasaya sürülmüştür. Önceki oyunda Sovyetler Birliğini yenilgiye uğratan Müttefikler (Allieds) Yuri's Revenge'de zaferlerini kutlamaktadırlar. Yuri her iki kuvvetten uzaklaşarak kendi telepatik ve genetik yönetimi esas alan ordusunu sessizce oluşturmuştur. Ardından tüm gezegeni kontrol etmek amacıyla sessizce dünyanın dört bir yanına "Psişik Hükmedici (Psychic Dominator)"ları inşa ettirdi. Bu makineler ruhsal olarak dünyadaki herkesi kontrol etmek için tasarlandı. Bu akıl çekici makineler tüm dünyada bir ağ oluşturdu ve aynı anda tüm gezegeni kontrol etmek için Yuri tarafından bu ağ faaliyete geçirildi. Dünya akılsız kölelerle dolmaya başladı. Bu esnada Yuri'yi ikna edemeyen ABD Başkanı Michael Dugan son dakikada Psychic Dominator'lerden birinin bulunduğu San Francisco'nun Alkatraz Adası'na hava saldırısını emreder. Hava saldırısı ile zar zor adadaki nükleer reaktöre zarar verdirilir. San Francisco daki Birleşik Devletler askeri kontrolü Yuri'nin denetiminden kurtarılır. Zamanda seyahat ile ABD'nin Sovyet işgalinde olduğu döneme dönülür. Bu dönemde her iki güçte tek bir amaca yönelirler. Albert Einstein geçici bir savunma aleti (zaman makinesi) icat etti. Bu aleti inşa ederek dünyadaki herkesin aklı Yuri'nin etkisinden kurtarılır. Savaş San Francisco, Hollywood gibi yerlerde meydana gelmektedir. Ayrıca Sovyet ilerlemelerinde Ay görevi de bulunmaktadır. Müttefiklerin (Allieds) ilerlemelerinde Oyuna San Francisco'daki Sovyet işgalini geri püskürtmekle başlanılır. San Francisco'daki ilk görev Alkatraz Adası'ndaki Psychic Dominator'u yok etmektir. Bu yapı o zamanda daha tam yapılamadığı için Amerika'yı tehdit etmemektedir. Sonraki görevlerde Sovyetler odaklarını güçlendirerek Müttefiklere teslim eder ve Yuri nin amaçlarının önüne geçmek için diğer Psychic Dominator'leri yok ederek (Biri Mısır'da diğeri Antarktika'da ) en son darbe Antarktika'daki gizli üssünde Yuri birliklerine vurulur. Müttefiklerin görevleri zar zor biter ve görevde Genetik Mutator (Genetic Mutator) da yok edilir. Görev bitiminde Yuri kaybeder ve özel olarak hazırlanmış dışında kendi psikolojik gücünden faydalanılarak oluşturulmuş bir güç alanı ile çevrili bir hapishaneye kapatılır. Oyunun sonunuda zaman makinesinin etkisi ile General Carville Red Alert 2'de mağruz kaldığı saldırıyı atlatır ve yaşamaya devam eder. Bitiş sahnesinde Tanya oyuncu ile konuşarak zafer galasını Lt.Eva ile noktalar. Hapsetilen Lider Romanov tarafından seferberliğin ilk emirleri Sovyet oyuncusuna verilir. Sovyet oyuncusu, Müttefiklerin zaman makinesini çalması için göreve getirilir. Oyuncu Psychic Dominator'unun tehdidine karşı koymak için Müttefik'lerle "hain Yuri'yi" saf dışı bırakmayı planlar. Fakat , Sovyet'ler aynı zamanda Müttefik'ler karşısında önceki savaşı kaybetmediklerini garantiye almak için zamanda geriye gitmeyi isterler. Sovyet kumandanın bilgisi ile Einstein'in geliştirdiği Chronosphere'i yok etmek için Sovyet'lerin eline geçen fırsat savaşın dönüş noktasıdır. Sovyet oyuncu, Einstein'in laboratuvarını yıkmak için gönderilir. Bu görev ("Déjà Vu", olarak isimlendirilmiştir) orijinal Red Alert 2'nin müttefik kampının 10. bölümü olan Opeartion:Mirage görevinin tekrarıdır. Fakat bu zamanda Yuri's Revenge'in birim ve teknolojilerini kullanarak ve Müttefikler yerine Sovyetlerle oynanmaktadır. Bu görevin başarılması ile Müttefik'ler Sovyet'lere teslim olur. Bu saatten sonra Müttefikler Yuri'yi yenmek için Sovyetlerle birleşir. Yuri Ay'daki gizli üssünden Psychic Dominator ağını kontrol edecek teknolojiyi kurmuştur. Sovyet'ler Yuri'nin ağı başlatma birimlerinin Büyük Okyanus'ta bir adada olduğunu tespit eder. Sovyet kuvvetleri adayı ele geçirir fakat önemli olan bilgiler bir uzay roketi ile Ay'a kaçar. Ay'a Sovyet gücü gönderilir ve oradaki Yuri üsü yokedilir. Yuri, Transilvanya'da "Atalarına ait ev"ine çekilir, Fakat Yuri burada da Müttefiklerin teknolojisini de kullanan Sovyetlere yenilir. Sovyet görevleri bitişinde orudusu yok edilen Yuri oradan kaçmak için son anda Zaman Makinesini kullanır. Fakat Tam Yuri kaçarken yapılan sabotaj ile Yuri kendisini Dinozorlar devrinde bulur. Ve ortaya çıkan bir Dinozor Zaman makinesi ile birlikte Yuri'yi darmadağan eder. Son sahnede Sovyetlerin Dünyada egemenliği Yuri'den ele geçirilen Uzay teknolojisiyle gösterilir. Sosyalizm Dünyaya hükmetmeye başlamıştır. Oyun, çatışma ve multiplayer şampiyonasında "Yuri'nin Ordusu" olarak adlandırılan tamamen yeni bir gruplaşma türünü, hem de Müttefik ve Sovyetlerin yeni teknolojilerini tanıttı. Fakat Westwood Studios Tek Kişilik Görev bölümünde Yurinin Ordusunu kullandırmadı.Eğer görev yapmayıp serbest oynamak istiyorsanız Skirmish'den random map'dan bölgenizi ayarlayıp use'basıp haritanzı yapabilirsiniz oyuncuları ayarlayıp oynayabilirsiniz. Takım olarak oynamak isterseniz team'den ayarlayabilirsiniz. Ayrıca Red Alert 2'nin aksine Skrimsh ve Multiplayer'da başlangıç konumu ve dostluk oyun başında seçilebilmektedir. Kazıkkaya, Sarıkamış Kazıkkaya, Kars ilinin Sarıkamış ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 120 km, Sarıkamış ilçe merkezine 66 km uzaklıktadır. DavutpaÅŸa Anadolu Lisesi Davutpaşa Lisesi ya da Davutpaşa Anadolu Lisesi (DPAL), İstanbul Fatih'te yer alan tarihi II. Bayezid'e kadar uzanan lise. İstanbul'un ilk Türk okuludur. 1485 yılında II. Bayezid'in sadrazamı olan Davut Paşa tarafından sübyan mektebi olarak kuruldu. İstanbul'un ilk Türk okulu olması bakımından önemli bir kurumdur. Süreç içerisinde Osmanlı eğitim sistemindeki değişimlerle beraber niteliği değişerek farklı adlandırmalar yapıldı. 1847 yılında açılan ilk Rüştiye Mektebi yine bu okul oldu. Dönemin Maarif Vekili Kemal Efendi de bu okulda öğretmenlik görevinde bulundu. 1894 yılında meydana gelen depremde okulun sokak tarafına bakan kısmı hariç büyük bir bölümü yıkıldı. Yeniden 3 katlı olarak inşa edildi. 1913 yılında "sultani" (lise) statüsüne geçti. Cumhuriyet dönemine gelindiğinde erkek ortaokulu, 1955 sonrası karma ortaokul ve 1969 sonrasında ise lise olarak eğitim verdi. Lise günümüzde zemin ve giriş kat hariç iki kattan oluşan bir bina ve 3 veya 4 katlı yüksek tavanlı sınıfları barındıran eski bir bina ile eğitim vermektedir. 2013-2014 eğitim öğretim yılına gelindiğinde ise genel liseden Anadolu lisesi statüsüne geçmiştir. As Told by Ginger As Told by Ginger veya kısaca Ginger, ilk gösterimi Eylül 2000'de Nickelodeon'da yapılan bir ABD çizgi dizisi. Dizi, Ginger Foutley ve onun günlüğüne kaydettiği Lucky Jr. High'daki maceralarını konu almaktadır. Dizide öyküye, karakter gelişimine ve çoğunlukla da geçen her yeni günde karakterlerin görünüşündeki değişimlere dikkat edilmiştir. ABD'de, üçüncü ve son sezonun bölümlerinin yarısına yakın yayınlanmıştır. Dizi için biri pilot olmak üzere 61 bölüm yayınlanmıştır. Dizinin tanıtım bölümü Eylül 1999'da tamamlandı. Dizi ilk gösterimini Nickelodeon'da bir sonraki Ekim'de yaptı. İlk başta oldukça popüler oldu, İkinci sezondan sonra, sürekli yayın tarih değişiklikleri diziye olan beğeniyi kısmen de olsa düşürdü. Nickelodeon, üçüncü ve son sezon bölümlerinin yarısından sonra yayından alındı. Nickelodeon'ın kardeş kanalı olan Nicktoons Network, Nickelodeon'da görülen iki bölümü yayınladı. Aslında açılış şarkısını Ginger'ı seslendiren Melissa Disney söyledi. Dizinin ilk yayınından önce açılış şarkısı Miranda'yı seslendiren Cree Summer tarafından söylenen bir sürümüyle değiştirildi. İlk sezonun birinci yarısında açılış şarkısı bu sürümü kullanıldı. Bundan sonraki tüm bölümlerde ise R&B sanatçısı Macy Gray tarafından söylenen yeni sürümü kullanıldı. Melissa Disney sürümünün ABD yayınlarında hiç kullanılmamasına karşın, diğer İngilizce konuşan ülkelerde düzenli olarak yer aldı. Kapanışında yer alan tanıtım yazısına genellikle diziye özgü karakterlerle bir arka plan hazırlanmıştır. Bu arka planların içinde Ginger'ın odasının duvarından dondurma külahları, Dodie'nin odasının duvarından uğurböcekleri, kalemler, kertenkeleler ve daha fazlası yer alır. İstisnalar olmasına karşın çoğunlukla kapanış müziği açılışın enstrümantal sürümüdür. Tanıtım yazıları sırasında "Never Can Say Goodbye" bölümü Darren Patterson'ı seslendiren Kenny Blank'ın söylediği "Wrong" aslı şarkıyla; "And She Was Gone" ise Ginger'ın şiirinin müzikal sürümüyle biter. "Come Back Little Seal Girl" bölümünde harmanlanmış bir şekilde "Courtney's World" ve "The Little Seal Girl" şarkıları yer alır. "About Face"te tanıtım yazıları esnasında, muhtemelen nişanlı Lois ve Dr. Dave tarafından söylenen "Diamonds Are Expensive" adlı şarkı çaldı. Son olarak, "Next Question" "The Teen Seal Girl" şarkısıyla sona erer. YÃ¼kseklik Korkusu (roman) Yükseklik Korkusu, Amerikalı yazar Paul Auster'in 1994 yılında yayımladığı roman. Özgün adı Mr. Vertigo olan bu roman Türkiye'de 1996'da İlknur Özdemir'in Türkçe çevirisiyle Can Yayınları'ndan çıkmıştır(ISBN 975-510-669-3). Amerika'da yirmili yıllarda geçen romanda dilencilik yaparak geçinan Walter Rawley 9 yaşındayken Yehudi Usta'nın himayesine girer. Yehudi Usta,Walt'a uçmayı öğreteceğini söyler. Beraber şehirden uzak bir çiftlik evine giderler, Walt pek çok güçlük çektikten sonra uçmayı öğrenir ve "Harika Çocuk Walt" adıyla sahneye çıkmaya başlar. Romanın sonraki kısımlarındaysa Walt'ın ergenliğe girmesiyle beraber uçma yeteneği zayıflar ve hayatını başka şekilde sürdürmeye başlar. İniş çıkışlarla dolu hayatında tüm Amerika'yı gezer, çeşitli işlerde çalışır,değişik kişilerle tanışır. Lancia Musa Lancia Musa, İtalyan otomobil üreticisi Lancia tarafından satılan çok amaçlı minivan (MPV). Fiat Idea tabanı üzerine inşa edilmiştir. Motorlar Benzinli Dizel Beyaz kas hastalığı Beyaz kas hastalığı, White muscle disease (WMD), Stiff Lamb Disease veya Nutrisyonel muskuler distrofi; Selenyum ve/veya Vitamin E 'nin eksikliği nedeniyle çizgili kaslarda doku yıkımı ile karakterize, kuzu, oğlak ve buzağıların önemli kas dejenerasyonu hastalığıdır. Genellikle hastalık kuzu ve buzağılarda 0-1 yaş arasında görülür. Taylarda veya kulunlarda da görülebilir. Özetle hastalık, mineral yetersizliğine bağlı şekillenen bir myopati’dir. Selenyumun biyokimyasal olarak ilişkili olduğu Glutasyon peroksidaz ve Glutasyon redüktaz enziminin bozukluğu kaslardaki deformasyonun temelini oluşturur. WMD'nin patogenezi hücre membran lipidlerinin oksidasyonu (Lipoperoksidasyon) ile ilgilidir. Yetersiz miktarda Vitamin-E ve selenyumun olması; hücre membran yüzeyinde bulunan serbest radikallerin yeterince yıkımlanmamasına neden olur. Bilindiği gibi kalsiyum kas kontraksiyonu için mutlak surette gereklidir. Kontraksiyonların normal bir şekilde devam edebilmesi için kalsiyumun hücre içine gerekli miktarlarda girmesi ve çıkması gerekir. İşte bu mekanizma bozulduğu zaman kalsiyum hücre içine gereğinden çok daha fazla girer. Kalsiyumun fazlası mitokondriler için toksik özellik taşır. Membran peroksidasyonu Kalsiyum iyonlarının sarkoplazma (kas hücresi sitoplazması)ya sızması ve bunu izleyen süreçte myosit'lerde mitokondriyal hasara neden olmasıdır. Derhal hücre enerjisi tükenir bu durumda miyofibriller dejenere olur ve hücre içinde kalsiyum birikimi başlar. Intrasellüler enzimler (bunlardan en önemlisi "troponin" ve "kreatinin kinaz" dır) myosit'lerden çıkarak ekstrasellüler alana ve kana geçer. Klinikopatolojik açıdan bu olay son derece önemlidir. Bu durumda karaciğer AST enzim düzeyi de yükselir. Neticede dejeneratif hücreler sonunda nekrozis aşamasına geçer (Zenker nekrozu). Glutasyon peroksidaz ve Glutasyon redüktaz enzimlerinin bozukluğu ve de beraberinde Vitamin E yetersizliği de immun sistemi yetersiz kılmakta, bunun sonucunda da sekonder enfeksiyonlar görülebilmektedir. Vit-E’nin yetersizliğinde gelişen olaylarda immunsupresyon da gelişebileceği için sekonder bakteriyel enfeksiyonlar ortaya çıkabilir. Klinik bulgular ve tanıda önemli rol oynayan etken kaslarda zafiyet ve tutukluktur. Kuzularda sağrı ve/veya alt ekstremite kasları şişmiştir. Yeme ve içmede isteksizlik vardır. Hastalık tetanoz ile karışabilir. Ancak tetanoz’da spastik tipte bir periferal felç vardır. Ölen veya kesilen hayvanların; bel, sağrı, arka bacak, masseter kası, diyafram ve kalp kasında çizgiler şeklinde veya lekeler tarzında bal mumunu andıran görünüşte yıkıma uğramış bölgeler tipiktir. Özellikle ön bacağın ve arka bacağın en büyük kaslarından yapılacak dikey kesitlerle deformasyon izlenebilir. Söz konusu deformasyon kasların pişmiş tavuk eti-balık eti görünümüdür. Kalpte şekillenen lezyonlar en çok kapakçıklar (trikuspid ve bikuspid kapakçıklarda özellikle) ve endocardium'da görülür. Myocardium'daki lezyonlar tıpkı iskelet kaslarındakine benzer tarzdadır. Mikroskopik olarak; kas dokusunda segmental dejenerasyonlar ve Zenker nekrozuna ilişkin bulgular gözlenir. İnterstisyum'da hipereozinofili, makrofaj göçü ve ilerlemiş olaylarda post distrofik kalsifikasyon dikkati çeker. Yer yer myosatellit hücrelerde proliferasyon (kök hücreler) gözlenir. Kas lifleri sayısı oldukça azalmıştır. Kas dokunun yerini adeta RES hücreleri ve myosatellit hücreleri almıştır. Bazı kas hücrelerinin çekirdeği piknotik görünümdedir. Lancia Delta S4 Lancia Delta S4, Dünya Ralli Şampiyonası'nda 1985 ve 1986 yıllarında mücadele etmiş FIA Grup B ralli otomobili. Yerine Lancia 037 Monte Carlo geçmiştir. S4, sıkı olmayan Grup B kurallarını kendi avantajına kullanarak dönemin en hızlı araçlarından biri olmuştur. Ortaya konumlandırılmış motoru ve dört tekerlekten çekiş sistemi vardır. 1759cc dört silindirli motorunda süperşarj ve turboşarj bir arada kullanıalrak düşük devirlerden itibaren kesintisiz güç elde edilmiştir. Resmi rakamlara göre araç 550 HP (410 kW) gücündeydi. Resmi olmayan ölçümler, aracın 0–100 km/sa hızlanmasının çakıl yol üzerinde bile 2.5 saniye civarında olduğunu göstermiştir. Mustafa SÃ¼der Esin Engin, Ezginin günlüğü, Aşkın Nur Yengi, Candan Erçetin, Funda Arar, Nazan Öncel, Tarkan Tevetoğlu, Feridun Düzağaç, Kenan Doğulu, Nilgül, Sibel Tüzün, Demet Sağıroğlu, Yaşar, İlhan Şeşen, Düş Sokağı Sakinleri, Gökhan Kırdar... gibi pek çok sanatçının ve grubun kartonetinde klarnet ve kemancısıdır. Kendisine ait 'Romantica' adlı enstrümantal albümü ve İlyas Mirzayev ile birlikte yaptığı yine enstrümantal olan 'Aşk Rüyaları' adlı iki albümü bulunmaktadır. Mustafa Süder yurt dışında da çalışmalarını sürdürmektedir. Kiele Sanchez Kiele Sanchez, (d. 13 Kasım 1977; Chicago, Illinois) Amerikalı oyuncu. "Lost" dizisinin üçüncü sezon bölümlerinde yer alması ile tanındı. Porto Riko ve Fransız kökenlidir. oyunculik kariyerine lise yıllarında başladı. 2000 yılında MTV'nin bir Vj yarışmasında yer aldı ve ilk beşe kaldı. Bu yarışmada keşfi ile Los Angeles'a yola çıktı. Burada bazı dizilerde ufak roller aldı. Daha sonra ABC şirketinin popüler dizisi "Lost"ta Nikki Fernandez rolü ile sanatını geliştirdi. Byron Balasco tarafından oluşturulan bir Amerikan dram televizyon dizisi olan Kingdom(önceki adı Navy St.)'da Lisa Prince karakterini canlandırmaktadır. Son Soru Son Soru, Isaac Asimov tarafından 1956 yılında yayımlanmış kısa hikâyedir. Asimov'un Multivac hikâye serisi içerisinde geçer. Gelmiş geçmiş en başarılı bilimkurgu hikâyelerinden biri olarak kabul edilir. Hikâye internet üzerinde birçok kaynakta bulunabilir. Son soru ilk olarak 2061 yılında Multivac'ın teknisyenleri tarafından Multivac'a sorulan bir sorudur. Daha sonra hikâyede bu soru 6 değişik kişi tarafından daha sorulur. Her soruda'da insanlar entropi'nin tersine döndürülüp döndürülemeyeceğini sormaktadırlar. Her seferinde de karşılaşılan cevap "Anlamlı bir cevap için yeterli bilgi yok" şeklindedir. En son evrenin sonu gelmek üzereyken benliği multivac içerisinde erimekte olan son insan tarafından tekrar sorulur. Daha sonra evrendeki bütün enerji biter, madde, enerji, zaman artık yoktur. Cevabı bulabilmek için toplanacak bütün bilgi toplanmıştır. Artık toplanabilecek bilgi yoktur. Multivac tüm bilgileri tekrar işler ve cevabı bulur ama cevabı vereceği kimse yoktur. Multivac da cevabı uygulamalı olarak vermeye karar verir. Ve ışığa "OL" der ve ışık olur. Live After Death (video) Live After Death Iron Maiden tarafından yayımlanan aynı adlı konser albümünün video kaydıdır. "World Slavery Tour" adlı turne kapsamında grubun 1985 Mart'ında Los Angeles'ta Long Beach Arena'da verdiği dört konserden birinde kaydedilmiştir. Video kaset olarak piyasaya 1985'in Ekim ayında çıkmıştır. Video görüntülerinin kaydedildiği gece albümün kaydedildiği geceden farklıdır. Albümdeki şarkıların hepsi video kaydında da aynı sırayla yer alır. Ancak ilave olarak konserin en sonunda albüm versiyonunda bulunmayan "Sanctuary" adlı şarkı vardır. "Live After Death" DVD olarak 4 Şubat 2008 tarihinde yayımlandı ve İngiltere DVD listelerine doğrudan birinci sıradan girdi. DVD basımında 1985'teki orijinal ses kaydının yanında grubun 1999 yılından beri prodüktörü olan Kevin Shirley'nin 5.1 sistemine göre hazırladığı miks de bulunmaktadır. İki diskten oluşan DVD'de 1985 yılında yayımlanmış "Behind the Iron Curtain" videosu, grubun 1985 Rock in Rio festivalinde verdiği konserin görüntüleri ve birinci bölümü 2004 yılında piyasaya çıkan "The Early Days" DVD'sinde yer alan grubun tarihinin anlatıldığı belgeselin ikinci bölümü bulunmaktadır. MuhafazakÃ¢r liberalizm Muhafazakâr liberalizm, muhafazakâr duruşun liberal değerler ve politikalarla birleştirildiği, liberal ideolojiyi temsil eden harekettir. Muhafazakâr liberalizm klasik liberalizmin daha az radikal türüdür. Muhafazakâr liberaller; bireysel özgürlük, demokrasiyi savunmakla birlikte tam rekabet modelini, sınırsız devleti ve düpedüz akıl yönetimini eleştirir, tecrübeyi de yönetime ortak eder. Bu akımın önemli savunucuları Friedrich Hayek, Edmund Burke ve Karl Popper'dir. Ninja KaplumbaÄŸalar Ninja Kaplumbağalar (orijinal adı "Teenage Mutant Ninja Turtles"), fantastik çizgi seri, dövüş sanatlarına hakim 4 tane mutant kaplumbağa ve ustaları mutant fare "Usta Splinter" ile birlikte kötülerin karşısında verdikleri savaşı konu edinir. Bu sırada iyi bir ninja olabilmenin eğitimini sürdürmektedirler. Kevin Eastman ve Peter Laird, Kaplumbağaların yaratıcıları olarak, 1984 yılında ilk siyah-beyaz Ninja Kaplumbağalar çizgi romanını 1,200$ ' a yayınladılar. Onlar sayesinde kaplumbağalar yer altından çıkarak dünya çapında bir hit haline geldi Orijinal Amerikan seri 1984'te Mirage Stüdyoları'ndan çıkmıştır. Kevin Eastman arkadaşı Peter Laird ile yaptığı beyin fırtınası sırasında ortaya çıkan eser uzaylı düşmanlardan şehirdeki serserilere kadar birçok kötü karakteri içerir.Bu kötü karakterler arasından en ünlüleri Shredder ve onun ortağı ve aynı zamanda ona emir verebilen Beyin'dir. Hikâye kahramanlarından bir diğeride Kanal Muhabiri April Oneill'dır. Kahramanlarımız Rafael, Donatello, Leonardo, Michelangelo pizzaya düşkündürler. Daha sonraları Teenage Mutant Ninja Turtles (1990), Teenage Mutant Ninja Turtles II: The Secret of the Ooze (1991) ve Teenage Mutant Ninja Turtles III (1993) 3 filmi çevrilmiştir. Daha sonraları konu 3 boyutlu animasyon teknikleriyle yeniden işlenmiş ve çekilmiştir. Karayip Korsanları: Dünyanın Sonu Karayip Korsanları: Dünyanın Sonu (İngilizce: Pirates of the Caribbean: At World's End) Karayip Korsanları serisinin üçüncü bölümüdür.Filmin çıkışından 18 gün sonrası (11 Haziran 2007) itibarı ile ABD'de 255,610,936 $, uluslararası olarak 493,000,000 $ hasılat ile toplam kazancı 748,610,936 $'a ulaşmıştır. Film ABD'de gösterime girdiği gün 13,240,044 $, ilk hafta 114,732,820 $ gelir elde etmiştir. Dünyanın en yüksek bütçeli filmidir. Will Turner ile birlikte Elizabeth Swann, Kaptan Jack Sparrow’u, Davy Jones'un dolabı'ndaki akıllara zarar tuzaktan kurtarıp özgürlüğüne kavuşturmak adına çaresizlik içinde Kaptan Barbossa ile ittifak yaparlar. Doğu Hindistan Ticaret Şirketi’nin kontrolü altında olan Davy Jones’un ürkütücü görünümlü hayalet gemisi Uçan Hollandalı, dünyanın bütün denizlerini kasıp kavurmaktadır. İhanet, vefasızlık ve dönekliğin kol gezdiği vahşi denizlerde yelken açan korsanlarımızın yolu egzotik Singapur’a düşer. Burada kurnaz Singapurlu korsan Sao Feng ile kafa kafaya gelirler. Dünyanın sonu tabir edilen uzakdoğu okyanuslarındaki nihai savaşta terazinin dengeleri ortadadır. Korsanların her biri sadece kendi hayatının ve kaderi için taraf olmakla kalmayacak; aynı zamanda özgürlük sevdalısı korsan yaşam tarzının geleceğini kurtarma mücadelesi verecektir. Banjo Banjo, Afrika kökenli telli bir çalgı türüdür. "Banjo" isminin Afrika'daki "banjur"dan geldiği iddia edilmektedir. Afrika'dan Amerika'ya köle olarak giden işçiler arasında yaygınlaşan bu çalgı, sonraları Avrupa müziğini de etkiledi. Amerikan halk müziğinde yaygın olarak kullanılır. Türk müziğindeki cümbüşle büyük bir benzerliği vardır. İlk banjolarda 4 tel bulunurken, bu sayı günümüzde 5 olmuştur. 4 veya 5 telli olan modelleri vardÄ±r: Michael Mayr Michael Mayr (10 Nisan 1864 Adlwang, Yukarı Avusturya - 21 Mayıs 1922 Waldneukirchen, Yukarı Avusturya) Avusturyalı tarihçi, ve Hristiyan Sosyal Parti üyesi siyasetçi. 1920 Kasım'ından 1 Haziran 1921'e kadar Avusturya Cumhuriyeti şansölyesi. Viyana Üniversitesi'nde tarih ve coğrafya eğitimi gördü ve 1890 yılında doktorasını aldı. 1897-1920 yılları arasında Tirol Devlet Arşivi'nde çalıştı. 1900 yılında yakın tarih alanında Innsbruck Üniversitesi'nde profesörlük aldı. Siyasi kariyeri monarşi döneminde başlamıştı. 1907-1911 arası parlamentoda ("Reichstag") yer aldı. 1908-1914 arasında Tirol eyalet parlamentosunda üye olarak bulundu. 1919-1920 yıllarında Birinci Cumhuriyet'in kurucu meclisinin üyesiydi. Avusturya anayasasının hazırlanmasına ilişkin görüşmelere Hristiyan Sosyal Parti temsilcisi olarak katıldı. Karl Renner'in ardılı olarak 1920'de nispi temsile dayanan Hristiyan Sosyal-Sosyaldemokrat koalisyon hükümetinin başında yer aldı ve 1920 Kasım'ından itibaren azınlık Hristiyan Sosyal hükümetin şansölyeliğini ve dışişleri bakanlığını yaptı. Steiermark'ta eyaletin Almanya'ya katılması konusunda bir referandum yapılması üzerine şansölyelik görevinden 1 Haziran 1921'de istifa etti. 21 Mayıs 1922'de öldü. Ogur öbeği Ogur öbeği, Oğur öbeği, Ön Bulgar grubu ya da Lir Türkçesi Türki diller ailesinin bir koludur. Bu grubun günümüzde tek hayatta kalmış olan dili, yaklaşık iki milyon kişinin konuştuğu Çuvaşçadır. Gruba ait tarihi bir dil olan Ön Bulgarca (Tuna Bulgarcası ile İtil Bulgarcasına ayrılır) bugün ölü dillerdir. Türkologlar, dilsel sınıflandırma için z > r (="rhotacisme") ve ş > l (="lambdaisme") değişimlerini daha esaslı saydıklarından, Türki dilleri bu esasa göre ikiye ayırmışlar ve z-ş esaslı lehçeler grubuna “Doğu Türkçesi” (Oğuz grubu), r-l esaslı lehçelere de “Batı Türkçesi” (Ogur grubu) demişlerdir. Bu L-R paralelliğine Oğuz grubunda "kız" kelimesi Ogur grubundaki "kır" kelimesi örnek verilebilir. Bu kavrama göre adlandırılan Oğur Türkleri, merkezleri Orta Asya olan Oğuz Türklerinden eski bir devirde ayrılarak batıya doğru göç etmişlerdir. Birçok Oğur boyu -ogur ile biten adlar taşımıştır. Bu ad r: z mutabakatına göre, Oğuz Türklerine ismini veren Oğuz adının karşılığıdır. Oğur dillerinin başlıca alt kolları şunlardır: Bu diller arasında varlığını koruyan tek dil Çuvaşçadır. Türkçe Çuvaşça Eos (anlam ayrımı) Devlerin Ölümü Devlerin Ölümü, 1990 yapımı bit Türk filmi. Sabahattin Ali'nin "Hanende Melek", "Yeni Dünya ve" "Çilli" hikâyesinden yola çıkarak üç kadının yaşam öyküsü anlatılmaktadır. Filmin baş kadın oyuncusu Hümeyra, aynı zamanda jenerikteki Oğuz Abadan'a ait özgün müziği ve film içinde Hanende karakterinin söylediği şarkıları da yorumlamıştır. Fotoğraflar Fotoğraflar, Türkçe bir film. Birlikte büyüyen bir Türk kızıyla bir Rum gencinin, ailelerinin evlenmelerine karşı çıkmasıyla umutsuzluğa dönüşen aşk öyküsü... Ateş Üstünde Yürümek (film) Yavuz Özkan'ın aynı adla yazdığı hikâyeden beyaz perdeye aktarılmıştır. "Kültür ve Turizm Bakanlığı" ve "Eurimages"'in katkılarıyla gerçekleştirilmiştir. Gösterime giriş tarihi : 27 Aralık 1991 Cumhuriyetin kuruluşundan bugüne yöneten ve yönetilenlerin birbirlerine karşı duruşları, insanların darbeler ve getirileri karşısındaki tavırları ve tüm zamanların önü alınamaz sorunu olan, insanın olan bitene karşı duyarsızlaşması... 2008 Eurovision Şarkı Yarışması 2008 Eurovision Şarkı Yarışması, Sırbistan'ın başkenti olan Belgrad'ta 24 Mayıs 2008'de finali yapılmış olan ve Rusya'nın Believe adlı şarkısıyla galip geldiği yarışmadır. 2008 Eurovision Şarkı Yarışması, önceki senelerden farklı olarak Eurovision Şarkı Yarışması'nın artık 2 Yarı Finalli olmasına karar verilmiştir. 2007 yılının birincisi Sırbistan ve Büyük 4'lü (Almanya, Fransa, İspanya, Birleşik Krallık) direkt finalde yarışmışlardır. Yarışmaya ilk kez Azerbaycan katılmıştır. Yarışma Başlangıcında 2007 Eurovision Şarkı Yarışması galibi Marija Şerifoviç konser vermiştir. Ayrıca Eurovision tarihinde ilk kez TRT bir Türk partisini organize etmiştir. Geriye kalan tüm ülkeler ise Yarı Finalde yarışmışlardır. 2. Yarı Final'den de onar ülke Final'e katılmaya hak kazanmıştır ancak bunlardan yalnız ilk 9'a giren ülkeler halk tarafından Televoting yöntemiyle Final'de yarışmayı garantilemiştir. 10. ülke ise bu ilk 9'a girmeyi başaramamış ülkeler arasından olmuştur ve her ülkenin jüri oyları sonucunda en yüksek puanı alan ülke Final'e katılmaya hak kazanmıştır. Yarışmayı yaklaşık 20.000 kişi izlemiştir. Finalistler: Final 24 Mayıs 2008'de gerçekleştirilmiştir ve Rusya'nın birinciliğiyle sonuçlanmıştır. Finalde 12 Puan Alan Ãœlkeler Avustralya'nın, yarışmaya girmemiş olmasına rağmen, yarışma SBS'de yayınlanmıştır. İlk yarı final 23 Mayıs Cuma günü yayınlanmıştır. 2.Yarı Final 24 Mayıs Cumartesi 8.30'da Avustralya'da yayınlanmıştır.25 Mayıs Final Pazar 7.30'da Avustralya'da yayınlanmıştır. Önceki yıllarda Avustralya, Birleşik Krallık'ın BBC yayınını yayınlamıştır. Son yıllarda müsabaka, SBS'den yayınlanmaya başlanmıştı. Avusturyalı yayıncı ORF yarışmadan çekilmesine rağmen canlı yayın yapılmıştır. Programı canlı olarak yayınlamış olan San Marino RTV, İtalya'nın Bazı yerlerinde izlenildi: (Bologna'yı kapsayan Emilia'nın küçük bir parçası) Romagna, Kuzey Marche, Venedik'i kapsayan Güney Veneto. Eurovision şarkı yarışmasını dünya çapında canlı yayın olarak, TRT Int, TVRi, ERT World, Armtv, TVE Internacional, TVP Polonia, RTP Internacional, RTS Sat ve SVT Europa yayınlanmıştır. Yanma Yanma reaksiyonları, bir yakıt (indirgeyici madde) ve oksidanın (genellikle atmosferik oksijen) arasında gerçekleşen ve sonucunda oksitlenmiş ürün oluşan yüksek sıcaklıklı ekzotermik redoks tepkimeleridir. Yanma olayları sonucunda ısı ortaya çıkar. Yanma tepkimeleri kimyasal bir olaydır. Yapısında karbon ve hidrojen bulunduran organik maddeler (hidrokarbonlar) ve yapısında karbon, hidrojen ve oksijen bulunduran organik maddeler yandıklarında karbondioksit ve su oluşur. Senegal millî futbol takımı Senegal millî futbol takımı, Senegal'i uluslararası alanda temsil eden millî futbol takımı. Afrika'nın başarılı millî takımlarındandır. 2002 FIFA Dünya Kupası'nda Dünya Kupası tarihindeki ilk katılımını gerçekleştirmiştir. 1985 yılında ev sahipliğini yaptığı CEDEAO Kupası'nda finalde Fildişi Sahili'ni yenerek kupanın sahibi olmuştur. 2002 FIFA Dünya Kupası açılış maçında, bir önceki turnuvanın şampiyonu Fransa'yı, Papa Bouba Diop'un golüyle 1-0 yenerek herkesi büyük bir sürprize imza attı. Danimarka ile Uruguay takımlarıyla berabere kalıp grup elemelerinden çıkan Senegal, ikinci tur maçında İsveç'i 90 dakikası 1-1 biten maçta Henri Camara'nın altın golüyle 2-1 yenerek çeyrek finale çıktı. Çeyrek finalde ise uzatmalarda İlhan Mansız'ın attığı altın golle Türkiye'ye elendi. 2006 FIFA Dünya Kupası ile 2010 FIFA Dünya Kupası'na ise katılma başarısını gösteremedi. Ayrıca 2010 Afrika Uluslar Kupası'na da katılamayan Senegal, 2012 Afrika Uluslar Kupası'nda grubundaki üç maçı da kaybederek turnuvaya erken veda etti. Senegal'in başkenti Dakar'da 2013 Afrika Uluslar Kupası eleme maçı olarak oynanan Senegal - Fildişi Sahili maçı, 2-0 Fildişi Sahili üstünlüğüyle devam ederken verilen penaltının gole çevrilmesiyle, skora yansıyan 3-0'lık sonuçtan dolayı taraftarlar olay çıkardı ve maç yarıda kaldı. Afrika Futbol Konfederasyonu (CAF) ise, Senegal'i 2013 Afrika Uluslar Kupası'ndan men etti. Kadrosundaki oyuncuların büyük bir bölümü Ligue 1'de forma giymektedir. Aşağıdaki 23 oyuncu 2019 Afrika Uluslar Kupası için seçildi. Pangs Pangs (ya da Türkçe adıyla "Acı"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin dördüncü sezonunun sekizinci bölümü. Ortağı Doyle’ın, Buffy’nin başının dertte olduğuna dair bir imge görmesi üzerine, Angel onun iyi olup olmadığına bakmak için gizlice şehre gelir. Kolejin yeni kültür merkezinin açılış töreninde Xander, kutsal bir Kızılderili mezarlığına düşer ve Sunnydale bölgesinin ilk yerleşimcileri olan Chumash Kızılderilileri’nden kalma Hus adlı intikamcı ruhun tekrar canlanmasına sebep olur. Bu arada Buffy evde geleneksel bir Şükran Günü geçirmek istemektedir ancak Xander ne olduğu belirsiz gizemli bir hastalığa yakalanmıştır ve kültür merkezi ile ilgili herkes birbir ölmeye başlar. Bu bölüm, 23 Kasım 1999'da yayınlanmıştır ve David Boreanaz, Angel rolüyle Buffy the Vampire Slayer'a konuk oyuncu olmuştur. Aynı zamanda, aynı gün yayınlanan Angel dizisine de Sarah Michelle Gellar, Buffy Summers rolünde konuk oyuncu olmuştur. Eş zamanlı, farklı mekanlı giden iki dizinin de bu tarihli bölümündeki tek fark, bu bölümde Buffy, Angel'ı görmemiştir, ancak Angel'da ise Angel ve Buffy görüşmüştür. Ve, diğer bölümde Buffy, Willow'la mezarlıkta dolaşırken Angel'ı L.A.'de ziyaret ettiğini ve o büyük acıyı yeniden hissettiğini söylemiştir. Doomed Doomed (ya da Türkçe adıyla "Kadere Mahkûm"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin dördüncü sezonunun on birinci bölümü. Riley, Buffy’nin avcı olduğunu, Buffy de onun gizemli komandolardan biri olduğunu öğrenmiştir. Bu durumda aralarındaki ilişkiyi tekrar gözden geçirmeye karar verirler. Öte yandan Buffy, Giles’ın komandolar hakkında derinlemesine araştırma yapmasını engellemek için, onun dikkatini başka yöne çekmeye çalışır. Bunun için de geçirdikleri yer sarsıntısının bir lanetin habercisi olduğunu düşündüğünü söyler. Kasabaya yeni gelen yaratıklar onun bu görüşünü haklı çıkaracaktır. A New Man "A New Man" (ya da Türkçe adıyla "Yeni Bir Adam"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin dördüncü sezonunun on ikinci bölümü. Giles, Buffy’nin 19. yaşgünü partisinde bir anda kendisini işsiz güçsüz bir grup gençle vakit öldüren orta yaşa gelmiş bir adam olarak görür. Riley ve grubuyla ilgili gerçekleri bilmeyen bir tek kendisinin kaldığını öğrenince daha da kötü hisseder. Kendini işe yaramaz ve güvensiz hisseden Giles, Ethan Rayne’e rastlar. Tüm geceyi barda içerek geçiren Giles, ertesi sabah kalktığında aynada yüzünün olması gereken yerde bir canavar suratı ile karşılaşır. The I in Team "The I in Team" (ya da Türkçe adıyla "Takımdaki Ben"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin dördüncü sezonunun on üçüncü bölümü. Riley takımın başındakilere Buffy’den bahsedince, onlar da görüşmek için Buffy’yi davet eder. Ancak Buffy’nin bağımsız başına buyruk davranışlarının ve sürekli emirleri sorgulayan yaklaşımının onların pek de hoşuna gitmeyeceği kısa sürede ortaya çıkar. Nokia N70 Nokia N70 Nokia tarafından 2005 yılında piyasaya sürülmüş 3G akıllı telefondur.2007 yılının en popüler 2. telefonu olmuştur. Nokia N70,N serisinin popüler telefonlarından biridir.2 MP kamera,flash,görüntülü arama için ikinci kamera,FM radyo,Bluetooth,MP3 player ve 3 boyutlu java uygulmaları bulunmaktadır. Symbian 8.1 işletim sistemi kullanılmaktadır. 2006 yılında Music Edition modelini piyasaya sürmüştür.Bu telefon birçok N serisi modeli gibi artık üretilmiyor. 2 ay sonra N70-5 modeli piyasaya sürülmüştür.Bu modelde ön taraftaki kamera bulunmamaktadır.Bu ürün Çin,Meksika ve Doğu Avrupa ülkelerinde satışa sunulmuştur. 2006 yılında Nokia N70,N73 ve N91'in Music Edition modellerini piyasaya sürmüştür.Bu ürün ekstra hafızaya sahipti ve ayrıca müzik butonu bulunmaktaydı.Satın aldığınızda 1 GB hafıza kartıyla birlikte geliyordu. Saff Aradığınız madde aşağıdakilerden birisi olabilir; MÃ¼lk Mülk kelimesi aşağıdaki anlamlara gelebilir: Rojda Demirer Rojda Demirer (d. 12 Ağustos 1980, Ankara, Türkiye), Kürt kökenli Türk dizi, sinema ve tiyatro oyuncusu. Rojda Demirer, 12 Ağustos 1980 yılında Ankara'da doğmuştur. Baba tarafından Diyarbakırlıdır. 1988 yılında (9 yaşındayken) TRT Ankara Radyosu Çocuk Saati sınavlarını kazanarak radyo tiyatrosu yapmaya başlamıştır. Bunu daha sonra TRT' de çocuk dizileri, program sunuculukları ve film, dizi ve çizgi film dublajları takip etmiştir. 1997 yılında Hacettepe Üniversitesi Ankara Devlet Konservatuvarı tiyatro bölümüne girerek 2001 yılında mezun olmuştur. 2003-2008 yılları arasında da Trabzon Devlet Tiyatrosu'nda kadrolu sanatçı olarak görev almıştır. Birkaç dizide de rol almaya başlamıştı. Hakka Hakka, aşağıdaki anlamlara gelebilir: Anadilim AÅŸk Anadilim Aşk, Kıbrıslı-Türk şarkıcı Işın Karaca'nın ilk solo albümü. 28 Kasım 2001 tarihinde Universal - Power Records etiketiyle çıktı. 12 tane Sezen Aksu bestesinin yer aldığı albümdeki şarkıların ikisi hariç tamamının sözleri de Sezen Aksu'ya ait. Albümün çıkış parçası "Tutunamadım" oldu. Zaman zaman konserlerinde veya katıldığı programlarda "Hangi aklı başında şarkıcı Tutunamadım diyerek çıkış yapar?" şeklinde bir espriyle anlatır çıkış parçasını. Ama asıl çıkışını ikinci klibi "Başka Bahar" ile gerçekleştirir. Aslında Sezen Aksu vokalisti olarak daha önce de tanınmaktadır ama Başka Baharla tüm Türkiye tanır Işın Karacayı. Klipte bolca dans eder Karaca. Sözü ve müziği Sezen Aksu'ya ait olan şarkı, müzik listelerinde 1 numaraya kadar yükselir. Türkiye pazarındaki bu başarısından dolayı 2002 yılında OGAE yarışmasında Türkiyeyi temsil etmiştir. Yarışmada hiç puan alamayarak sonuncu olmuştur. Üçüncü klip albümün iddialı slowlarından "Aramıza Yollar"a gelir. Klibi Waleed Nassif çeker ve klip Türkiye'nin ilk High Definition olarak çekilen klibi olma özelliğini taşımaktadır. Klipte ayrıca Toprak Sergen de Işın Karaca'ya eşlik etmektedir. Birde "Doğum Günün Kutlu Olsun Oğlum"a klip çekilir fakat bu klip o dönemde müzik şirketi ile anlaşmazlıktan dolayı yayınlanmaz. Albüm çok sevilir ve ilk baskısı hemen tükenir. Bunun üzerine albümün Tutunamadım Remix ilaveli ikinci basımı piyasaya çıkar. Fakat bu baskıda hemen tükenir ve uzun bir aradan sonra 2006 yılında Seyhan Müzik Etiketiyle tekrar müzik marketlerdeki yerini alır. Yapım: Universal - Power Records Prodüktör: Sezen Aksu Mix: Studio Maslak B Mastering: Çağlar Türkmen Fotoğraf: Tamer Yılmaz Grafik TasarÄ±m: Ultra Saç Tasarım: Serpil Yıldız Makyaj: Fatka ve Suzan KardeÅŸ Albümle ilgili bir hikâye vardır. Lamba şarkısında piyano'yu Onno Tunç çalmaktadır. Işın Karaca kendi ağzından bu hikâyeyi şöyle anlatır: İçinde Aşk Var İçinde Aşk Var, Işın Karaca'nın ikinci solo albümü. 19 Aralık 2004'te piyasaya çıktı. 1 tane de kendi bestesisin bulunduğu albümde Sezen Aksu, Aysel Gürel, Suat Suna, Ümit Sayın gibi isimlerin beste ve sözleri bulunmaktadır. Çıkış parçası sözleri Sezen Aksuya ait müziği Serkan'a ait ""Yetinmeyi Bilir misin"" oldu. Bu şarkının Serkan'ın kendi albümünden çıkarıp Karaca'ya verdiği *söylenmektedir. Çekilen klipte bir "iyi" birde "kötü" Işın Karaca vardır. İkinci klip ""Bekleyelim de Görelim"" adlı şarkıya çekilir. Son klip ise yıllar önce Sezen Aksu'nun da seslendirdiği Onno Tunç şarkısı ""Hoşgörü"" olur. Klipte Işın Karaca ve tüm ekibi yer alır. Menajeri ve kardeşi Akın Büyükkaraca, aranjör Erdem Yörük ve vokalisti Jale[Eski Akademi Türkiye yarışmacısı] de bu klipte yer alır. Ayrıca "Yetinmeyi Bilir misin" Kral TV Video ve Müzik Ödüllerinde "en iyi söz" ödülünü alır. Albümün ilk konseri 23 Mart 2005'te Eskişehirde düzenlenmiştir. Topanga, Kaliforniya Topanga, ABD Kaliforniya batı Los Angeles İdari bölgesinde bulunan bir bölgedir. Santa Monica Sıradağlar'da bulunur ve Topanga kanyonunu işgal eder. Topanga 12,748 acre (52 km²) büyüklüğündedir ve üç koldan Eyâlet Parkları'na bağlanır. Güneyden ise Büyük Okyanus ve batı uçtan Malibu'ya ait bir şeritle komşudur. Doğusunda Pasifik Okyanusu'na bakan uçurumlar yer alır. Topanga'nın nüfusu 2000 yılı itibarıyla 5,441 kişidir. Posta kodu 90290'dir ve alan kodu ise genellikle 310 olmakla birlikte kanyonun kuzey ucunda 818'dir. Eve Dönüş (film, 2006) Eve Dönüş, 2006 yapımı bir Türk filmidir. Eve dönüş bir dramın filmidir. Mustafa (Memet Ali Alabora) ve eşi (Sibel Kekilli) 5 yıllık evlidirler. Bir de Elif adında kız çocukları vardır. Mustafa İstanbul’un kenar mahallelerinde yaşayan, siyasete karışmayan, sendikaya bile zorla girmiş bir işçidir. 12 Eylül 1980 ihtilali olur ve aralarının sürekli bozuk olduğu ev sahibi örgüt üyesi diye Mustafa’yı ihbar eder. Mustafa’ya Şehmuz kod adlı bir örgüt üyesi olduğu gerekçesiyle 22 gün boyunca işkence yaparlar. Yanında da hücre arkadaşı ve aslında bir öğretmen olan Hoca (Altan Erkekli) vardır. Film, bir insanlık ayıbı olan işkenceyi bütün çıplaklığıyla gözler önüne sermektedir. Oknos Oknos (Yunanca: Όκνος) Grek söylencesinde sonsuza dek ceza çeken bir kişi örneğidir. Grek söylencesinde sonsuza dek ceza çeken başka kişi örnekleri de vardır. Bunlardan biri Sysphos'tur. Bir taşı yuvarlaya yuvarlaya bir tepeye çıkarır, taş tam tepeye çıkmışken aşağıya yuvarlandığı için işe baştan başlar ve yaptığı işi yineleyin durur. Bir başka örnek Danaos'un Kızları'dır. Delikli maşrapalarla testileri doldurmaya çalışırlar. Doğallıkla da bu işi başaramazlar. Yaptıklarını yapadurmaktan hiç kurtulamazlar. Bir üçüncü kişi de Oknos'tur. Oknos, kararsız bir kişi imiş. Herhangi bir konuda bir seçim yapsa çok geçmeden onu değiştirir ve bir başka seçim yapıverirmiş. Sonra bir başkasını daha... Bu, hiç bitmezmiş. Zeus'u öfkelendiren de işte onun bu özelliği imiş. Zeus'un öfkelenmesin demek bir cezanın gecikmemeli demektir. Nitekim Oknos'a öfkelenen Zeus onu cezalandırmakta da gecikmez. Oknos'a, onun karasızlığına, bir türlü bir seçim yapamayışına kızan Zeus onu cezalandırmak istemiş. Ona bir hasır ipi örme cezası vermiş. Oknos bu cezayı pek önemsememiş. Bir an önce cezadan kurtulmak için hasır ipi canla başla örmeye başlamış. Hasır ip bitti bitiyor diye de peşin peşin sevinmeye koyulmuş. Ne var ki işler düşündüğü gibi gitmemiş, çünkü Oknos'un eşeği hasır ipi öbür ucundan yemeye durmuş. Oknos örmüş, eşeği kemirmiş. Hasır ip hiç bitmemiş. Bu söylence kararsızlığın başlı başına bitimsiz bir ceza olduğunu anlatır. Cin (anlam ayrımı) Cin ÅŸu anlamlara gelebilir: Nuh (anlam ayrımı) Nuh, aşağıdaki anlamlara gelebilir: Negatif ve pozitif haklar İnsan hakları dahilinde, bazı filozoflar ve politik bilim insanları, negatif haklar ve pozitif haklar arasındaki farkları belirlemişlerdir. Bu görüşe göre, pozitif hak, kişinin, birisi için bir şey yapmasını ahlaki olarak desteklerken, negatif hak, birisinin bir şey yapmasına müdahale etmeyi engeller. Bu farkı resmi olarak dile getirmek gerekirse, eğer 'A' kişisi, 'B' kişisine karşı bir negatif hakka sahipse, 'B' kişisi, 'A' kişisinin 'x' hareketini yapmasını engelleyici şekilde davranamaz. Eğer 'A' kişisi, 'B' kişisine karşı bir pozitif hakka sahipse, bu durumda, 'A' kişisi 'x' hareketini yardımsız yapamıyorsa 'B' kişisi ona 'x' hareketini yaparken yardım etmelidir. Örneğin negatif yaşam hakkı başkalarının kişiyi öldürmesini engellerken, pozitif yaşam hakkı, yardım edilmezse ölecek olan kişiye yardım etmeyi gerektirir. Negatif haklar, konuşma özgürlüğü, mülkiyet, inanç özgürlüğü gibi politik hakları tanımlarken kullanılır. Pozitif haklar için ise eğitim ve sosyal güvenlik örnekleri verilebilir. İnsan (anlam ayrımı) İnsan şu anlamlara gelebilir: Zgierz Zgierz - Orta Polonya' da bir kasabadır. Zgierz Łódź Voyvodalığı'nda yer almaktadır Gine millî futbol takımı Gine millî futbol takımı, Gine'yi uluslararası arenada temsil eden futbol takımıdır. Eber Gölü Eber Gölü, Afyonkarahisar'ın Eber Kasabasının sınırlarında bulunan göl Türkiye'nin 12. büyük gölüdür. En derin yeri 21 metredir. Eber, Avşar Türkmenlerinin bir obasıdır. Göl adını bu Avşar obasından almıştır. Eber Gölü, İç Anadolu Bölgesindeki Akarçay Havzasında, yüzey alanı 125 km² bulan, bir tatlı su bataklık olan, kuzeyinde Emir Dağları ve güneyinde Sultan Dağları, denizden 967 metre yükseklikte olan bir çöküntü gölüdür. Bulunduğu Akarçay Havzası, hep sismik olarak aktif olan, kuzeybatı-güneydoğu yönünde ortalama 100 kilometre uzunlukta ve 25 kilometre genişlikte olan çökük alandır. Bir zamanlar çok büyük ve derin olan, son Buzul Çağı (Pleistosen) gölünden geriye kalan, diğer göller gibi artık bir göldür. Eber Gölü, Akarçay ve Sultandağları'ndan gelen kaynak suları ile beslenmektedir. Bu sebeple yıl içerisinde yüzölçümü farklılık gösterir. En düşük su seviyesi Ekim 1991'de görülmüştür. Göl alanı 62 km²'ye kadar düşmüştür. En yüksek su seviyesi ise Mayıs 1969'da görülmüştür. Göl alanı 164.5 km²'ye ulaşmıştır. Göl, Türkiye'nin en ilgi çekici göllerindendir. Çok büyük bir göl olmasına rağmen üzerinde bulunan kamışlardan dolayı büyük kısmı göl değil de çayırlık gibi görülür. Özellikle avcıların uğrak yeridir. Üzerinde yüzlerce yüzen adacık bulunur, bu adacıklara yerli halkın ""kopak"" adını verdiği, kopaklar kalınlaşan kamış köklerinin topraktan ayrılarak üzerine zamanla rüzgarın etkisiyle toprak birikmesiyle meydana gelir. Bazı kopaklar o kadar büyüktür ki üzerlerinde balıkçıların, avcıların ve kamışçıların barınaklar kurdukları da görülmüştür. Etrafında kurulmuş Derekarabağ, Ortakarabağ, Yenikarabağ ve diğer komşu köylerde tarımla uğraşan insanlar, Göl kıyısındaki ekilebilir tarlalarda buğday ekip yaşamlarını sürdürürler. Yüzeyinin çoğu yüksekliği beş hatta altı metreye ulaşan kırmızı kamışlarla kaplı olan Eber Gölü, sığ kıyılarında su bitkileri ve etrafında diğer bitkiler yetişir, bunlar; Birçok göçmen su kuşları avlanmak, kamış adalarda kuluçkaya yatmak (üremek) ve bazıları kışlamak için Eber Gölüne gelirler, bunlar; Seka Afyon Kağıt Fabrikası, ihtiyacının bir kısmını Buğdaygillerden, sulak, nemli yerlerde yetişen, boğumlu, sert gövdesi olan kamış ("Phragmites australis") bitkisini, Eber ve Karamık Gölünden elde eder. Yaklaşık olarak burada bin insan çalışır. Çevredeki köylüler gölde yetişen kamış ve hasır otunun işlenmesi ile geçimlerini sağlamaktadır. Göl eski zamanlarda Akşehir gölü ile büyük tek bir göl halindeydi. Fakat zamanla su kaynaklarının azalması ile Akşehir Gölü Eber gölünden ayrılarak ayrı bir göl oluşturdu. Halen eber gölü bir kanal vasıtasıyla Akşehir gölüne su aktarmaktadır. Günümüzde küresel ısınmanın etkisiyle ve özellikle su kaynaklarının bilinçsiz kullanılmasıyla göl küçülmeye başlamıştır. Bu nedenle Akşehir Gölüne su aktarılamamış bu da Akşehir Gölünün sularının çekilmesine sebep olmuştur. Bu nedenle Türkiye'nin en güzel göllerinden biri olan göl yokolma tehlikesiyle karşı karşıya kalmıştır. Bilinçsizce yapılan barajlar ve çiftçilerin sulama amacıyla kullandıkları dalgıç pompa'lar gölün hem yerüstü hem yeraltı sulama kaynaklarını neredeyse sıfıra indirmişlerdir. Bunun neticesinde çevre mühendislikleri çalışma başlatmış ve 2007 sonunda bitecek projeler geliştirmişlerdir. Eber Gölü, bir zamanlar kuş cenneti görünümünde ve yüzeyinde su çiçekleriyle bezenmiş bir bahçe iken, bugün yanına yaklaşılmayacak kadar kirletilmiştir. Eber Gölü’nü tehdit eden en büyük unsurlar, Afyonkarahisar şehrinin atıkları, Şeker ve Alkoloid Fabrikalarının atıklarıdır. Diğer bir tehdit unsuru da, atıkların Eber Gölü’nde biriktikten sonra gölün arıtma vazifesi görmesi ve bu nedenle de süzülen temiz suyun Akşehir Gölü’ne akıtılmasıdır. Gölün derinliği bugün 1.70 m'ye kadar düşmüştür. Önlem alınmadıgı takdirde daha da düşeceği bir gerçektir. Gölde ekonomik değeri en yüksek olan kamış üretimi yapılmakta ve sazan, turna ve aynalı sazan balığı bulunmaktadır. Ayrıca gölün av turizmi içermesi sebebiyle de il dışından birçok kişinin göl kıyısına av evleri yapmasına yol açmıştır. Eber Gölünde, Temmuz 2002 - 2003 yılları arasında yapılan bir araştırma sonucunda Monogenea asalakları burada incelenen Balıkların, iki tür Monogenea ("Gyrodactylus elegans", "Dactylogyrus extensus") solungaç ve yüzgeçlerinde; bir tür Digenea ("Posthodiplostomum cuticola") deri ve yüzgeçlerinde; bir tür Cestoda ("Bothriocephalus acheilognathi") bağırsaklarında, ve bir tür Arthropoda ("Argulus foliaceus") deri, solungaç ve yüzgeçlerinde bulunmuştur. Eber Gölü, su yılanı, tatlı su balıkları, su kuşları, su kaplumbağaları ve diğer yabani hayvanların geniş nüfusunu korumak için, Konya Kültür ve Tabiat Varlıkların Koruma Kurulunun 22 Haziran 1992 gün ve 1359 sayılı kararıyla ""1. Derece Tabiat Sit Alanı"" ilân edilmiştir. Ayame Sohma , Fruits Basket anime ve manga serisinin kurgusal karakterlerinden biridir. Yuki Sohma’nın abisidir ve karakter olarak tam zıttıdır. Ayame, gösterişlidir, dokunaklıdır ve sakin/yumuşak konuşan birinden başka her şeydir. Takaya’ya göre Ayame genellikle uzun kollu kıyafetler giyer çünkü güneş yanığına (muhtemelen zodyak hayvanı yılandan dolayı) meyillidir. Çoğu zaman, ben-merkezci olduğundan dolayı insanları incittiğinin çok geç farkına varır. Ayrıca; Ritsu, Ayame kadar kendine güvenen biri olmak istiyorum dediği vakit Hatori’nin de belirttiği gibi, ulaşılabilmesi imkânsız, grafiklerin üstünde bir güvene sahiptir. Ayame’nin adı Japon ay takviminin beşinci ayı olan Ayamezuki’nin bir türevidir. “Süsen çiçeklerinin düşüş ayı” anlamına gelir. Ayame, süsen çiçeği anlamına gelen yaygın bir bayan ismidir. Karşı cinse sarıldığı zaman, aşırı stres altına girdiği zaman, çok terlediğinde veya çok üşüdüğünde Çin Zodyağı’nın yılanına dönüşür. Zodyağın en büyük üç üyesini kapsayan Mabudachi Üçlüsü’nün bir üyesidir (diğer ikisi aynı zamanda en iyi arkadaşlaro olan Shigure Sohma ve Hatori Sohma). Ayame ayrıca Jyūnishi’nin, Akito Sohma tarafından dolaylı ya da dolaysız yollarla hiç incitilmemiş olan birkaç üyesinden biridir (diğerleri Kagura Sohma ve Ritsu Sohma). Akito’nun ulaşabileceğinden öteye kolayca kaçabilir. Philippe Senderos Philippe Sylvain Senderos (d. 14 Şubat 1985, Cenevre), İsviçreli eski futbolcudur. Taç atışı Taç atışı (Etimoloji: ing. "Touch" Dokunmak), futbolda topun, sahanın yan çizgilerinden dışarı çıkmasının ardından oyunun tekrar başlaması yöntemi. Top iki elle tutulup, baş arkası ve üstünden, ayakların yerden kesilmemesi koşuluyla atış yapılır. Top saha dışına çıkmadan önce son olarak hangi takım oyuncusuna temas ettiyse, taç atışını rakip takım kullanmaktadır. Taç atışı, topun taç çizgisini geçtiği yerden kullanılır. Karşı takım oyuncuları, taç atışı esnasında oyun alanı içinde her yerde durabilir. Taç atışı esnasında, tacı kullanan oyuncunun vücudu sahaya dönük, her iki ayağı da taç çizgisinde veya taç çizgisinin dışında, elleri ise başının arkasında ve topu tutacak şekilde olmalıdır. Tüm bunların yanında taç atışlarında doğrudan gol ve ofsayt da olmamaktadır. Eğer rakip oyuncu, taç atışını kullanan oyuncuyu şaşırtır veya engellerse, rakip oyuncu hakem tarafından uyarılır, gerekirse sarı kart gösterilir. Taç atışını kullanan oyuncu, prosedürlere uygun bir şekilde tacı kullanmazsa, taç atışı hakkı rakip takıma geçer. Top oyuna girdikten sonra, taç atışını kullanan oyuncu topa ikinci kez dokunursa, rakip takım lehine endirekt serbest vuruş, eğer topa kasten elle müdahale edilirse direkt serbest vuruş veya penaltı verilir. Cemal Safi Cemal Safi, (d. 15 Ekim 1938, Samsun - ö. 17 Nisan 2018, Ankara) Türk şair. 1938 yılında Samsun’da doğdu. Öğrenimine Sakarya İlkokulu'nda başladı. Samsun Sanat Okulu' nun Torna Tesviye bölümünden mezun oldu. 1959 yılında ailesiyle Ankara' ya taşındı. 1971 yılına kadar o dönemde sahibi oldukları Büyük Otel' de babasının yanında çalıştı. 38 yaşından sonra şiirlerini yazmaya başladı. Şiirlerini ilk defa Orhan Gencebay besteledi. 1989 Yılında Zekai Tunca’ nın bestelediği "Rüyalarım Olmasa", 1990 yılında Selçuk Tekay’ ın bestelemiş olduğu Vurgun' un güftekarı olarak Hürriyet Gazetesi’ nin Altın Kelebek, Milliyet Gazetesi’ nin Yılın En Sevilen On Şarkısı birincilik ödüllerini aldı. 1991 yılında yine Zekai Tunca’ nın bestelediği "Gözüm Kesmiyor" şarkısıyla Milliyet Gazetesi‘ nin, 1991 yılında TRT’ nin açmış olduğu yarışmada yine "İmkansız" şarkısıyla En İyi Türk Sanat Müziği ödülünü aldı. 1990 yılında "Bu Gece Kalıyorum" adında şiir kaseti çıkardı. 1993 yılına kadar yazdığı şiirleri, "Vurgun" adlı ilk kitabında yayınladı. 2000 yılında "Sende Kalmış", 2002 yılında "Kıyamete Kırk Kala" ve 2008 yılında da "Ya Evde Yoksan" şiir kitapları yayımlandı. Şairin bu güne kadar 40 tanesi Orhan Gencebay tarafından olmak üzere Zekai Tunca, Selçuk Tekay, Onur Akay ve Candan Erçetin gibi ünlü sanatçı ve besteciler tarafından 150 civarında şiiri bestelendi. Safi, Türk Dil Kurumu tarafından, 2003 yılında yapılan Dil bayramında Türkçeyi en etkin ve güzel kullanan şair olarak ödüllendirildi. 2004 yılında Mihai Eminescu adına düzenlenen Eminescu madalyası aldı. Şiirleri İtalyanca, Rumence ve Arnavutça'ya çevrildi. Şair, yaz aylarını geçirmekte olduğu Akçay’da 1992 yılından beri her yıl, Ağustos ayının son üç günü gerçekleşen "Akçay Şairler ve Bestekârlar Festivali" 'ni organize etmişti. Beyin damar hastalığına bağlı solunum yetmezliği nedeniyle 2017 yılı Ekim ayında hastaneye kaldırılan şair, uzun süre tedavi gördüğü hastanede 17 Nisan 2018 tarihinde hayatını kaybetti. 20 Nisan 2018 tarihinde Pursaklar mezarlığında defnedildi. Şükran Safi ile evli olan Cemal Safi, oğullarına Peyami Safa ve Mehmet Âkif Ersoy'un isimlerini vermişti. 37-mm tanksavar topu M1930 (1-K) 37-mm Tanksavar Topu Model 1930 (1-K), SSCB tarafından geliştirilen, 1930 'lu yıllarda üretilen ve II. Dünya Savaşı sırasında Kızıl Ordu tarafından kullanılan 37 mm kalibrelik hafif tanksavar sınıfında bir toptu. Bu top Büyük Vatanseverlik Savaşının ilk zamanlarında tanksavar silahı olarak kullanıldı. 1-K Sovyet tanksavar topunu geliştiren Alman firması Rheinmetalldi. Bu top aslında Alman yapımı PaK 35/36 ile benzer özellikler taşıyordu. Her iki silah aynı mühimmatı kullanıyor ve aynı basit özellikleri taşıyordu. Ancak PaK 35/36 biraz daha gelişmişti. 1-K ayrılabilir taşıma ayakları ve ahşap tekerlekleri vardı.(PaK 35/36 ise süspansiyonu ve yeni lastikleri). Topun kuyruğu yatay ve hidrolik geri tepme sistemi bulunmaktaydı. SSCB tanksavar silahlarının üretimine 1920li yılların sonlarında başladı. Ancak bu tür çalışmalar Sovyet mühendislerin bu konudaki zayıf tecrübelerinden ötürü başarısızlıkla sonuçlandı. Sonuçta SSCB nin sahip olduğu tophanelerin modernize edilmesi gerekiyordu. Almanya bu konuda yardım etmeyi kabul etti. İlk tanksavar topu olan 37 mm lik top model 18 – I. Dünya Savaşı sona ermeden geliştirildi. Ama Versailles Barış Antlaşması Almanya nın tanksavar topu üretimini yasaklıyordu. Buna rağmen Rheinmetall firması gizli olarak tanksavar topu geliştirmeye devam etti ve 1926 yılında yeni 37 mm top model 26 tanksavar silahını üretti. 1929 yılında Rheinmetall sahte bir firma üzerinden SSCB ile anlaşmaya vardı. Sovyet Hükûmeti Sovnarkom 8 Ağustos 1930 yılında Almanya ile anlaşmaya gitti. Almanlar bu gizli anlaşmayı 28 Ağustos tarihinde kabul etti. Almanlar 6 değişik topçu sisteminin geliştirilmesinde Sovyetlere yardım etme sözü verdi. 1,125 milyon USD karşılığında Rheinmetall bu toplara ait yarı mamul parça ve çizimleri SSCB devletine sağladı. Bu silahların hepsi günün koşullarında çok gelişmişti. İleride bu silahların birçoğunun benzeri Alman Ordusu Wehrmacht tarafından II. Dünya Savaşı sırasında kullanıldı. Her ne kadar Sovyetler bu silahları kendilerine adapte etmiş iseler de Almanların yardımı olmadan büyük adetlerde üretmeye yetecek endüstrileri yoktu. Rheinmetall tarafından Sovyetlere verilen 12 adet 37 mm tanksavar topu aslında PaK 35/36 topunun ilk üretilen modelleriydi. Ki bu top Wehrmacht tarafından 1942 yılına kadar en çok kullanılan tanksavar silahı oldu. SSCB bu topa 37-mm tanksavar topu model 1930 (1-K) adını verdi. (Rusça 37-мм противотанковая пушка образца 1930 года (1-К)). Top "Plant no. 8" fabrikasında (adı daha sonra Kalinin oldu), üretildi. İndeks adı 1-K buradan gelmektedir. Üretiminin yavaş olmasının en önemli sebebi bazı aşamalarda el işçiliğinden yararlanılmasıydı. 1931 yılında fabrika 255 adet top üretti. Ancak hiçbiri kaliteden geçemedi. 1932 yılında üretilen 404 adet top kabul edildi. (1933 yılından 105 adet daha ). Ancak üretim kendisinden daha güçlü 45-mm tanksavar topu M1932 (19-K) modelinin geliştirilmesi ile son buldu. 1-K modelinin 37-mm tank topu B-3 (5-K) tasar覺m覺 , BT-2 hafif tank覺nda ana silah覺 oldu. 1-K modeli Kızıl Ordu (RKKA) tarafından kullanılan ilk tanksavar topu olmuştur. Eğitim ve tanksavar birliklerinde etkin olarak kullanıldı. 1 Ocak 1936 tarihinde RKKA elinde 506 adet top bulunuyordu. 422 adedi kullanıma hazır , 53 adedi tamirde , 28 adedi eğitimde ve 3 tanesi ise bozuk bir şekilde bulunuyordu. RKKA ne zaman 45 mmlik daha güçlü toplara sahip oldu 1-K ler eğitim kamplarına ve depolara gönderildi. 1-K Haziran 1941 tarihinde hâlâ ordu servisinde bulunuyordu. Birçok silah Büyük Vatanseverlik Savaşı sırasında kaybedildi. Bu ilk Sovyet tanksavar topunun başarılı olduğunu söylemek yalan olur. Aslında kendisi ilerisi için çok değerli tecrübeler kazandırdı. Ayrıca ileride kullanılacak Sovyet 45-mm lik tanksavar top serisinin atası sayılır. Hafif ve küçük olmasından ötürü mürettebatı tarafından kolaylıkla hareket ettirilebilirdi. En büyük eksikliği süspansiyonu yoktu, mermileri zayıftı (küçük kalibreli olduğundan) ve üretim kalitesi çok düşüktü. RKKA tanksavar tümenleri için daha geniş kalibreli topa ihtiyaç duyuyordu. Bu sebepten 1-K modeli çok çabuk şekilde 45-mm lik modelle yer değiştirdi. 1941 yılında top sadece hafif zırhlı araçlara karşı etkiliydi. Gelişmiş tankların zırhını ancak 300 metrenin altından ve yan yüzündeki zırhtan geçebiliyordu. PaK 35/36 ile karşılaştırıldığında daha az etkili olmasının en önemli sebebi kalitesiz mühimmatıydı. 1-K eğer Alman yapımı mühimmat kullansaydı Sovyet yapımı 45 mm lik topların zırh geçebilme özelliğine sahip olabilirdi. 45 mm lik toplarda ileri kalitesiz mühimmat sorunu yaşadı. Arch Enemy Arch Enemy, 1995 senesinde İsveç'in Halmstad kentinde kurulan melodik death metal grubudur. Carcass, Candlemass gibi metal dünyasını derinden etkilemiş iki grupta gitar çalmış olan Michael Amott, Carcass’ın dağılmasının ardından, 1995 yılında İsveç’in Halmstad şehrinde açtığı bir müzik marketi işletiyordu. Hatta o günlerde Soilwork’ün ilk albümünün çıkması için grubu müzik şirketleriyle tanıştırmışlığı ve bu sayede Soilwork’ün kariyerini başlatmışlığı dahi vardı. Bu sıralarda kendi adına bir grup kurmaya karar veren Mike, kısa sürede bir yıldızlar kadrosu oluşturdu ve ilk albüm hazırlıklarına başladı. İkinci gitarist olarak Armageddon gitaristi ve kardeşi olan Christopher Amott’u yanına alan Mike, bas gitarist olarak Witchery, Illwill ve Mercyful Fate’te de çalmış Sharlee d’Angelo’yu, davulcu olarak da Eucharist ve In Flames’te çalmış olan ve At The Gates davulcusu Adrian’ın da kardeşi olan Daniel Erlandsson’u gruba kattı. Vokalist eksikliğini ise o güne dek adı duyulmuş bir grupta yer almamış olan Johan Liiva ile doldurdu. Bu yıldızlar kadrosuyla şirket bulmakta zorlanmayan Arch Enemy, Century Media Records ile anlaşarak 1996 yılında “Black Earth” albümünü piyasaya sürdü. Melodik ve bir o kadar da sert parçaların yer aldığı bu albüm, kısa sürede grubun adını duyurmasını sağladı. Albümde bir de Iron Maiden “Ides of March” cover’ı yer alıyordu. “Bury Me An Angel” parçasına çekilen klip ve uzak doğu turnesi ardından grup ikinci albümünün çalışmalarına başladı. 1998 yılında, ikinci albüm “Stigmata” piyasaya çıktı. Davulcu Daniel’in bazı sorunları dolayısıyla yer alamadığı bu albümde davullar, sonradan adını çok sağlam bir şekilde duyuracak olan Darkane’in davulcusu Peter Wildoer tarafından çalınıyordu. Aynı dönemlerde In Flames’in “Colony” albümünde davul teknisyenliği de yapan Wildoer, 2000'li yıllarda, kimi kesimlerce İsveç’in en iyi metal davulcusu olarak gösterilecekti. “Stigmata” albümü, ilk albümün başarısını aşarak grubu özellikle Japonya’da çok sevilir hale getirdi. Grup, Avrupa dağıtımını yapan Century Media’nın ardından, Japonya dağıtımı için de Toy's Factory ile anlaştı. Grup “Stigmata” sonrası In Flames, Dark Tranquillity ve Children Of Bodom’un alt grubu olarak pek çok konser verdi. Albümün Japonya baskısında “Damnation’s Way” (Michael Amott’un en sevmediği Arch Enemy parçası) ve Chris Amott tarafından yazılan “Hydra” adlı kısa bir enstrumantal vardı. Grup 1999 yılına gelindiğinde üretim hızını hiç kesmeden “Burning Bridges” albümünü yayınladı. Grup pek çok yıldızdan oluştuğundan ve promosyonu çok iyi yapıldığından, çıkardığı her albüm oldukça çok satıyordu. Bu nedenle de grup her sene bir albüm çıkarıyordu. “Burning Bridges”; ünlü Studio Fredman’da Fredrik Nordström ile kaydedildi. Albümde “Burning Bridges” parçasında konuk müzisyen olarak mellotron çalan ve yıllar sonra Opeth’in “Damnation” turnesinde de org çalarak gruba eşlik edecek olan Per Wiberg de vardı. Bu albümde grup daha melodik, akılda kalıcı ve daha kolay anlaşılan parçalar yazmış, ancak her zamanki teknik öğeleri ve mükemmel sololarını da kullanmıştı. Japonya bonusu olarak da Europe cover’ı “Scream of Anger” yer alıyordu. Basında “müzisyenler grubu” olarak nitelenen grupta eleştirilen tek bir nokta vardı; o da vokalist Johan Liiva’ydı. Kimi eleştirmenler olayı “profesörlerin arasındaki bir stajyer” diye tanımlayıp, Liiva’nın vokal performansının grubun genel havasının çok altında olduğunu söylüyorlardı. Özellikle Stigmata albümünün kayıt dönemi sesi kısılan Liiva, bu albümde istediği performansı yansıtamamıştı. Tüm bu eleştiriler, Mike Amott’u da düşünmeye itti ve grup Johan Liiva ile yollarını ayırdı. Ayrılmanın ardından Johan Liiva: “Gruptan ayrıldığıma üzgünüm tabi ama hayatımda ilk kez böylesine büyük bir grupta yer almış olduğum için çok mutluyum. onlara başarılar dilerim.” diyordu. Vokalist aramak için verilen arada grup “Burning Japan” adlı ilk konser albümünü piyasaya sürdü. 2000 yılında çıkan bu albümde grup, dünyada en çok sevildiği ülke olan Japonya’daki hayranlarına unutulmaz bir konser veriyordu. Grup, eline ulaşan vokalist adayı kayıtlarını dinleyerek bir süre yeni vokalistini bulmaya çalışırken, Almanya’dan gelen bir kaset, grubun tüm gündemini değiştiriyordu. “Kaydı dinledikten sonra, şarkı söyleyen kişinin isminin Angela olduğunu gördüm. Kayıttaki vokalist bir kadındı, inanamadım. Bir kez daha dinledim ve ardından gruptaki diğer çocukları çağırıp onlara da dinlettim.” diyordu Mike Amott. Tüm grubu şok eden bu sesin sahibi, Alman bayan vokalist Angela Gossow’du. O sıralarda birkaç ufak grupta vokalistlik ve internetteki bazı metal sitelerinde editörlük yapan Angela, öylesine yolladığı kaydın ardından, hemen İsveç’e davet edildi ve birkaç prova sonrası grubun resmi üyesi oldu. Grup yeni vokalistine kavuştuktan hemen sonra, 2002 yılında “Wages of Sin” albümüne imza attı. Aslında 2000 yılında tamamlanmış olan albüm, vokalist arayışı nedeniyle 2002’de piyasaya sürülebildi. Grup bu albümde de Studio Fredman’ı kullanırken, albümün miksajını dünyaca ünlü yapımcı Andy Sneap yapıyordu. Opeth ve Nevermore ile de pek çok başarılı albüm yaratan Sneap, “Wages of Sin” albümünü kusursuz bir ses kalitesine ve harika düzenlenmiş parçalarla dolu bir başyapıta dönüştürüyordu. Grup Angela Gossow hamlesiyle adını büyük bir hızla duyurmaya başladı. Metal dünyasında sayılı olan kadın vokalistler, her daim metal basınının ilgisini çekmiştir. Aynı durum Angela’da da yaşandı ve Angela, birbiri ardına pek çok önemli müzik dergisinde kapak oldu ve bu sayede grup büyük bir reklam yaptı. Albüm Japonya’da piyasaya çıktığı ilk hafta 22.000 satarak bir metal albümü için ulaşılması güç bir başarı elde etti. “Ravenous” parçasına klip de çekilen albümde özellikle Angela; pek çok müzik severin aklını başından alan vokaliyle, brutal vokal yapan binlerce erkeği gölgede bırakıyor, bir kadından çıkabileceğine inanılamayan harika bir performans sergiliyor, hatta pek çok Arch Enemy fanını da kendine aşık ediyordu. Grup daha sonra cover ve bonus parçalarının yer aldığı “Rare & Unreleased” adlı CD’yi de katarak, çift CD'li bir “Wages of Sin” albümünü piyasaya sürdü. Bu ek CD içinde Judas Priest’ten “Starbreaker”, Iron Maiden’dan “Aces High”, Europe’dan “Scream Of Anger” coverlarının yanı sıra, “Lament of a Mortal Soul”, “Diva Satanica”, “Fields of Desolation’99”, “Damnation’s Way” ve “Hydra” gibi bonus parçaları ve “Ravenous” videosu da yer alıyordu. Bu sıralarda Japon Caparison firması, grubun gitaristlerinden Christopher’ın imzalı gitar serisini üretmeye başladı. 2003 yılına gelindiğinde, Amerika’yı, Uzak Doğu’yu ve Avrupa’yı defalarca turlayan grubun beşinci stüdyo albümü “Anthems of Rebellion” piyasaya çıkıyor ve çıktığı ilk hafta Century Media Records tarihinin en hızlı satan albümü haline geliyordu. Albümün kapak tasarımını, bir önceki albümde olduğu gibi Dark Tranquillity’den Niklas Sundin yapıyordu. Prodüktörlüğünü yine Andy Sneap’in yaptığı albümden “We Will Rise” parçasına da klip çekiliyordu. Digi-pack versiyonunda bonus bir DVD yer alıyor ve bu DVD’de, “Wages of Sin” turnesinde kaydedilen üç parçanın konser görüntüleri ve albümdeki üç parçanın da Dolby Digital 5.1 mix versiyonları yer alıyordu. Tüm dünyada oldukça başarılı bir satış grafiği yakalayan grup bu albüm sonrası Amerika, Avrupa ve Japonya’da pek çok konser verdi. Amerika’da “Dance of Death” turnesindeki Iron Maiden’ın alt grubu olarak turlayan ve ardından Avrupa’da da “Enemies of Reality” albümünün turnesindeki Nevermore ve “Death Cult Armageddon” albümünü tanıtan Dimmu Borgir ile turlayan Arch Enemy, 2003’ün tümünü ve 2004’ün de büyük bir kısmını yollarda geçirdi. 2004'te "Dead Eyes See No Future", 2005'te "Doomsday Machine" albümlerine imza attı. Arch Enemy'nin yedinci albümü olan “Rise of the Tyrant” ise Eylül 2007'de yayınlandı. Grup bu albümüyle halen “saf metal” yapan ender teknik gruplar arasında bulunmaktadır. Albüm satış rakamları göz önünde bulundurulduğunda, Arch Enemy Japonya’da en çok satan metal grubudur ve grup her Japonya turnesinde adeta krallar gibi karşılanmakta ve aşırı bir ilgi görmektedir. Kariyerinde neredeyse on yılı dolduracak olan Arch Enemy, şu an itibarıyla dünyanın en popüler ve en çok aranan metal grupları arasında yer alıyor. Özellikle kadın vokal avantajını çok iyi kullanarak geniş kitlelere ulaşan Arch Enemy; grup üyelerinin üstün müzisyenlikleri ve yılların deneyimi Amott kardeşlerin parça yazımındaki başarısı ile, daha uzun yıllar metal dünyasının en çok konuşulan ve dikkat çeken gruplarından olmaya devam edecek. Grup, 2009 yılı itibarıyla "The Root Of All Evil" isimli bir albüm hazırlığındadır, albüm 28 Eylül tarihinde Avrupa'da 6 Ekim'de Amerika'da piyasaya çıkacaktır. Albümde vokalist Angela Gossow katılmadan önce yapılmış şarkıların yeni düzenlemeleri yer alacaktır. 2012 yılında Christopher Amott gruptan ayrılmış ve yerine Nick Cordle geçmiştir. 2014 yılında yeni albüm hazırlığında olan Arch Enemy, Angela Gossow ile yollarını ayırmış ve yerine daha önce The Agonist'te solistlik yapmış olan Alissa White-Gluz gelmiştir. Kasım 2014'te Nick Cordle ile yollarını ayırmıştır. Yerine Nevermore'da lead gitaristlik yapmış olan ve Michael Amott ile daha önce çalışmış olan Jeff Loomis gelmiştir. Güncel üyeler Eski Ã¼yeler Gecikmeli kas ağrısı Gecikmeli kas ağrısı veya geciken kas ağrısı, egzersizi takiben 24-72 saat arasında kendini gösteren ve 2-3 gün içerisinde hafiflemeye başlayan kas ağrısıdır. Genellikle, “Geciken Kas Ağrısı”nın temel nedeninin artan laktat konsantrasyonu olduğu düşünülür; hâlbuki, idmanı takiben oluşan yüksek laktat vücutta sadece ortalama bir saat kalır. Bu nedenle idmanı takiben iki-üç gün içerisindeki kas ağrılarının nedenini yüksek laktat konsantrasyonuna bağlamak yanlıştır. Geciken kas ağrısının tam nedeni kesin olarak bilinmese de, idman sırasında kaslardaki kasılma türünün ağrıyı tetikleyen en önemli faktör olduğu düşünülmektedir. Yakın bir zamanda ortaya atılan bir teoriye göre geciken kas ağrısının nedeninin kas fibrillerinin parçalanması olduğu ileri sürülmüştür. Bu durum özellikle dayanıklılık ve direnç idmanlarında belirgindir. Fibrillerin parçalanması genelde yüksek stres ve gerilim sonucu gerçekleşir, bu sayede kasların büyümesine ve hacimlenmesine yol açar (hipertrofi diye adlandırdığımız durum). Eksantrik kasılma ("") içeren egzersizler (mesela yokuş aşağı koşmak), geciken kas ağrısına en fazla ve ciddi boyutta yol açan egzersizlerdir. Bu durum eksantrik egzersiz sonucunda daha fazla kas hücresinin hasar görmesiyle alakalıdır. Konsantrik kasılma (concentric contractions) içeren egzersizlerde ise kas grubu kasılma esnasında kısalarak tepki verdiğinden ve kas hücresi yıkımı eksantrik kasılmaya göre daha az olduğundan, “Geciken Kas Ağrısı” ihtimali daha düşüktür. Başka araştırmalara göre geciken kas ağrısının nedeni kas hücresi yıkımı değildir. Temel neden, kasın kendisini “takviye” etmesidir ve “pekiştirmesidir”. Kas, ağırlık idmanına kendisini daha fazla geliştirip güçlendirerek tepki verir, çünkü kasın