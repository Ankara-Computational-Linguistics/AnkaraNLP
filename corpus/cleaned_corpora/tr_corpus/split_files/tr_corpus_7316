Records ve Atlantic Records etiketiyle yayınladı. Albüm, ABD'de altın plak kazandı. Trina sonraki iki yıl boyunca Missy Elliott ile birlikte ikinci albümü üzerinde çalışmaya başladı. "Diamond Princess", Ağustos 2002'de piyasaya çıktı. Onu Ekim 2005'te "Glamorest Life" albümü takip etti. Atlantic Records'tan ayrılan Trina, dördüncü albümü "Still da Baddest"i 2008'de EMI etiketiyle yayınladı. Albüm, "Billboard" 200 listesinde altı ve R&B/hip hop listesinde bir numaraya yükseldi. Son olarak Mayıs 2010'da "Amazin" adlı beşinci albümü ile dinleyiciyle buluştu. Ezker Batua-Berdeak Birleşik Sol-Yeşiller (, EB-B) İspanya'nın Bask Özerk Bölgesi'ndeki sol görüşlü çevreci bir siyasi partiydi. Javier Madrazo, 1994-2009 yılları arasında partiyi genel başkan olarak yönetti. 1994 Bask parlamento seçimlerinde 93.291 oy (% 9.15) ile ilk altı sırada yer alarak Bask Parlamentosu'nda temsil hakkı kazandı. Bask Milliyetçi Partisi'nden Juan José Ibarretxe'yi 2001 ve 2009 yılları arasında 8 yıl destekleyerek Bask Hükümeti'nde bulundu. 2009 yılında 36.334 oy aldı (% 3.51). Bask Parlamentosu'ndaki tek milletvekili olan Mikel Arana, 2012 Bask parlamento seçimlerinde yerini kaybetti ve partiyi temsilsiz bıraktı. Ocak 2012'de iç çekişmelerden sonra, Bask Ülkesi Komünist Partisi ve Alternatif Çoğul Toplanma Derneği (EA) ile bir araya gelerek Ezker Anitza (Çoğul Sol) isimli yeni bir parti kurdu. Euskadi KomÃ¼nist Hareketi Euskadi Komünist Hareketi (, EMK; ) İspanya'daki Bask Ülkesi ve Navarra Özerk Bölgesi'nde faaliyet gösteren bir komünist siyasi partiydi. 1991 yılında Zutik çatısı altına girmiştir. Bask Ülkesi Sosyalist Partisi - Bask Ülkesi Sol Bask Ülkesi Sosyalist Partisi - Bask Ülkesi Sol (, , PSE-EE) Bask Ülkesi'ndeki sosyal demokrat bir siyasi partidir. İspanyol Sosyalist İşçi Partisi'nin (PSOE) bölgesel görevini yapmaktadır. Katalonya Demokratik Birliği Katalonya Demokratik Birliği (; ), İspanya'nın Katalonya Özerk Bölgesi'ndeki bölgeselci ve Hristiyan demokrat bir siyasi partiydi. 2015 yılına kadar Katalonya Demokratik Yakınlaşması ile birlikte, Yakınsama ve Birlik (CiU) koalisyonunun bir parçası oldu. Ayrılıncaya dek Generalitat de Catalunya'yı yönetti. Kendisini Katalan milliyetçisi ve Hristiyan demokrat olarak tanımlayan parti; Avrupa Halk Partisi (EPP) ile Macaristan'ın Budapeşte kentindeki Orta ve Doğu Avrupa'da Demokrasi Geliştirme Robert Schuman Birliği'nin bir üyesiydi. 24 Mart 2017 tarihinde Unio'nun seçimleri kazanması ve ekonomik borçlar yüzünden son genel sekreter Ramon Espalader tarafından kapatıldı. Sapporo Dome Sapporo Dome ( "Sapporo Dōmu"), Japonya'nın Sapporo kentinde bulunan bir stadyumdur. Stadyum, 2001 yılında tamamlanmış olup J-League takımlarından Hokkaido Consadole Sapporo ile beyzbol takımı Hokkaido Nippon Ham Fighters'in ana stadyumudur. Niigata Stadyumu Niigata Stadyumu ( "Niigata Sutajiamu") veya takma adıyla , Japonya'nın Niigata kentinde bulunan bir stadyumdur. Stadyum, 2001 yılında tamamlanmış olup J-League takımlarından Albirex Niigata'nın ana stadyumudur. Stadyum, 42,300 kişilik oturma kapasitesine sahiptir. Suzan Kahramaner Fatma Suzan Kahramaner (21 Mayıs 1913 - 22 Şubat 2006) Türk matematikçi. Türkiye'nin ilk kadın matematikçilerindendir. İstanbul Üniversitesi'nden mezun olduktan sonra Kerim Erim danışmanlığında doktorasını tamamladı. 1968 yılında profesör ünvanını aldı. 1978-1979 tarihleri arasında İstanbul Üniversitesi Matematik Bölüm Başkanı olarak görev yaptı. 1913 yılında İstanbul'un Üsküdar ilçesinde dünyaya geldi. Annesi Müzeyyen Hanım, babası cerrah Rıfkı Osman Bey'dir. 1919-1924 yılları arasında Moda Numüne İnas İlkokulu'nda ilköğrenimini yaptıktan sonra Notre Dame de Sion'da öğrenim gördü ve Fransızca lisans derecesi elde etti (1934). 1934 yılında İstanbul Üniversitesi'ne girerek matematik ve fizik alanlarında eğitim gördü. Ali Yar, Kerim Erim, Richard Von Mises, Hilda Geiringer ve William Prager gibi tanınan matematikçilerden dersler aldı. 1939 yılında üniversitenin matematik ve astronomi bölümünden mezun oldu. Bir süre Çamlıca Kız Lisesi'de asistan öğretmen olarak görev yaptıktan sonra 1943 yılında doktora eğitimine başladı. Türkiye'de doktora derecesine sahip ilk matematikçisi olan Kerim Erim, doktora danışmanı oldu. Kahramaner'in doktora tezinin konusu ""Karmaşık Sayılar Teorisinde Katsayı Problemleri"" idi. Kahramaner, 1943'te İstanbul Üniversitesi'nin matematik bölümünde Analiz I ve Analiz II dersleri asistanıydı. 1957 yılının kasım ayında bilimsel araştırmalarda bulunmak üzere Zürih'e gitti. Aynı yılın ağustos ayında Edinburgh'da gerçekleşen Uluslararası Matematikçiler Kongresi'ne katıldı. 1958 yılında İstanbul Üniversitesi'ne geri döndü. 1959 sonbaharında NATO bursu kazandı ve Zürih Üniversitesi'nde bir süre görev aldı (1959-1960). 1962 yılına gelindiğinde Stockholm'de gerçekleşen Uluslararası Matematikçiler Kongresi'ne katıldı ve Helsinki Üniversitesi ile Zürih Üniversitesi'nde araştırmalarda bulundu. Benzer kongrelerden birine de 1966'da Rusya'da katıldı. 1968 yılında profesör ünvanını alan Kahramaner, Londra, Paris, Zürih ve Nice gibi şehirlerde bilimsel faaliyetlerde bulundu (1970). Romanya, Yugoslavya, Yunanistan, Bulgaristan ve Türkiye gibi ülkelerden matematikçilerin katılımıyla gerçekleşen Balkan Matematikçiler Birliği'nin kuruluşunda rol aldı. 1978 yılı sonrasında bir yıl İstanbul Üniversitesi Matematik Bölümü Başkanlığı görevinde bulundu. 1983 yılında yaş haddi nedeniyle emekli oldu. 22 Şubat 2006 tarihinde doksan iki yaşındayken hayatını kaybetti ve Karacaahmet Mezarlığı'na defnedildi. 2013 yılında Işık Üniversitesi'de düzenlenen bir sempozyumla anıldı. Misaki Park Stadyumu Kobe Şehir Misaki Park Stadyumu ( "Kōbe-shi Misaki Kōen Kyūgi-jō") veya , Japonya'nın Kobe kentinde bulunan bir stadyumdur. Stadyum, 2001 yılında tamamlanmış olup J-League takımlarından Vissel Kobe ile rugby union takımlarından Kobe Steel Kobelco Steelers'in ana stadyumudur. Stadyum, 30,132 kişilik oturma kapasitesine sahiptir ve çatısı açılabilme özelliğine sahiptir. Japonya Dışişleri Bakanlığı Japonya Dışişleri Bakanlığı ( "Gaimu-shō"), Japonya'da ülkenin dış ilişkilerinden sorumlu bakanlıktır. Bakanlık Tokyo'nun Chiyoda semtine bağlı Kasumigaseki semtinde yer almaktadır. Mevcut bakan Fumio Kishida'dır. Kuzey Kore-Sovyetler Birliği ilişkileri Kuzey Kore-SSCB ilişkileri, Kuzey Kore ile Sovyetler Birliği arasındaki diplomatik ilişkilerdir. Kuzey Kore ile Sovyetler Birliği (SSCB) arasındaki ilk resmi ilişkiler 12 Ekim 1948'de Kuzey Kore'nin komünizm ilkelerini barından kuruluş ilanından hemen sonra kuruldu. Kuzey Kore başlangıçta yalnızca Doğu Bloku ülkelerince tanınmıştı. 1958'de Cezayir ülkeyi tanıyan ilk komünist olmayan ülke oldu. Sovyetler Birliği 1950 yılında Kuzey Kore askeri birliklerine güneye doğru ilerlemesi için ekonomik ve askeri yardım sağladı. Kore Savaşı boyunca Sovyet yardımı ve etkisi yüksek seviyede devam etti. Sovyet 64. savaş uçağı filosu Kore Savaşı'na katılmıştır. Sovyetler yine savaş kapsamında Şubat 1950'de Çin ile birlikte bir ittifak anlaşması imzalamış, Kuzey Kore'ye destek veren Çin'e sadece bu savaş sırasında 2.000.000.000 dolarlık yardımda bulunmuştur. Savaştan sonra Sovyetler Kuzey Kore ekonomisini yeniden inşa etme konusunda büyük ölçüde dayanışma sağladı. Buna ek olarak, savaş sırasında Çin Halk Kurtuluş Ordusu askerlerinin yardımları ve 1958 yılına kadar ülkede bulunmaları Kuzey Kore'de Çin yanlısı olumlu bir etki yarattı. 1961'de Kuzey Kore hiçbir zaman resmi olarak sona ermeyen Sovyetler Birliği (daha sonra Rusya tarafından devralınmıştır) ve Çin ile resmi karşılıklı güvenlik anlaşmaları imzaladı. İki ülke Soğuk Savaş döneminde yakın müttefikti. Bu dönemde gerek siyasal gerek askeri pek çok ilişki geliştirildi. Ayrıca Kuzey Kore ve Çin'in ihtiyaç duyduğu savaş pilotları Sovyetlerden gelmiştir. Kuzey Kore, Çin-Sovyet ayrılığında açık taraf tutmaktan kaçınırken, her iki ülkeden de yardım kabul ederek Sovyetler Birliği ve Çin arasında eşitlik politikası izledi. Kore İşçi Partisi açık olarak bir taraf seçmese de, teorik tartışmalarda kısmen Çin Halk Cumhuriyeti tarafında yer almış, Sovyetler Birliği Komünist Partisi Genel Sekreteri Jozef Stalin'in ölümünün ardından başlayan destalinizasyon politikalarını destekleyenleri partiden tasfiye etmiş ve sürgüne yollamıştır. Bununla birlikte Kore, bu tartışmalardan bağımsız olarak Juche adında yeni bir doktrin geliştirdiğini duyurmuştur. Kuzey Kore'de 29 ağır sanayiyi içeren fabrika, Sovyet teknisyenlerin yardımıyla inşa edildi. Kuzey Kore'ye yapılan Sovyet yardımı, özellikle Çin Kültür Devrimi sırasında Çin-Kuzey Kore ilişkileri bozulduktan sonra, 1965'ten 1968'e kadar genişledi. Kim Il-sung'un 1984'teki Moskova ziyaretini takiben, Kuzey Kore-SSCB ilişkilerinde çarpıcı bir iyileşme yaşandı ve Kuzey Kore'ye gelişmiş Sovyet silahlarının yenilenmesi ve ekonomik yardımın artması sağlandı. Gorbaçov döneminde 1985'ten sonra Güney Kore ile uzlaşma amacıyla Kuzey Kore'ye olan yardımlar azaltılmaya başladı. Buna karşın askeri teçhizat, 1989'da son MiG-29'lar teslim edilene kadar verilmeye devam edildi. 1988'de ikili ilişkiler zirveye ulaştı, Kuzey Kore'nin ticaretinin yaklaşık %60'ı Sovyetler Birliği ile yapılmaktaydı. Ticaretin çoğu, Moskova'nın ödün vermiş fiyatlarla Pyongyang'a sağladığı hammadde ve petrolü kapsıyordu. Sovyetler Birliği'nin dağılması'ndan sonra Boris Yeltsin'in liderliğindeki yeni Rusya hükümeti, Kuzey Kore'ye eski desteğini çekmiştir. Brezilya İmparatorluğu Brezilya (Portekizce: "Império do Brasil") 19. yüzyılda bugünkü Brezilya ve Uruguay toprakları üzerinde var olmuş devlet. Brezilya, 16. yüzyılın başlarından beri bir Portekiz sömürgesi durumundaydı. Napoléon'un 1807'de Portekiz'i işgal etmesinden sonra Portekiz veliaht prensi Dom João, Brezilya'ya sığınmaya karar verdi. Veliaht prens 1808'de Rio de Janeiro'ya varınca sömürgenin konumu değişti; Brezilya, fiilen Portekiz İmparatorluğu'nun merkezi durumuna geldi. Portekiz'in Brezilya üzerindeki ticaret tekelinin kaldırılması ile Britanya'nın Brezilya ile ticareti büyük önem kazandı. 1815'te yapılan yasal bir düzenleme ile Brezilya Portekiz'le eşit bir statüye kavuşturuldu. 1816'da Kraliçe I. Maria'nın ölümü üzerine veliaht prens, VI. João olarak tahta çıktı. Fransızların geri çekilmesinden sonra Portekiz'de ortaya çıkan karışıklıklar, kralın Portekiz'e dönüşünü zorunlu kılıyordu. Kral 1821'de oğlu Dom Pedro'yu veliaht tayin ederek Portekiz'e dönmek üzere Brezilya'dan ayrıldı. Bu arada Portekiz'de, yüz yılı aşkın süredir ilk kez toplanan Cortes (Parlamento), Brezilya'nın statüsünün yeniden sömürgelik düzeyine indirilmesine karar vermiş, Dom Pedro'nun da Portekiz'e dönmesini talep etmişti. Portekizliler ile Brezilyalılar arasındaki sürtüşmelerin arttığı ve cumhuriyetçi eğilimlerin belirginleştiği bir ortamda, Dom Pedro Lizbon'a dönmeyi reddederek 7 Eylül 1822'de de imparatorluk tacını giydi. ABD, 1824'te yeni devleti tanıyan ilk ülke oldu. Britanya'nın arabuluculuk girişimleri sonucunda 1825'te de Portekiz, yeni Brezilya hükümetini tanıdı. I. Pedro, bağımsızlıktan hemen önce topladığı kurucu meclisi dağıttıktan sonra yeni ve liberal bir anayasa hazırlattı. Yeni anayasaya göre oluşturulan meşrutiyet yönetimi sırasında, krala karşı muhalefet arttı. Brezilya'nın bugünkü Uruguay topraklarını yitirmesine yol açan Brezilya-Arjantin Savaşı'ndan sonra kral 1831'de henüz beş yaşında olan oğlu lehine tahttan çekildi. 1840'ta II. Pedro'nun resmen tahta çıkmasına değin geçen süre bir iç karışıklık ve savaş dönemiydi. İç savaşın sona ermesini sağlamak amacıyla 1834'te anayasada yapılan değişiklikle daha adem-i merkeziyetçi bir yapılanmaya gidildi, önemli yetkilerle donanmış eyalet parlamentoları oluşturuldu. Yaklaşık yarım yüz yıl süren II. Pedro döneminde Brezilya siyasal bakımdan istikrarlı, ekonomik bakımdan ise ihracata yönelik liberal bir ekonomiyle yönetilen bir devlet görünümündeydi. Aydın bir kişiliği olan II. Pedro, anayasal çerçeveye sadık kalarak, meclislerin ve hükümetin etkin biçimde çalışmasına özen gösterdi. İmparatorluğun başlıca toplumsal ve ekonomik sorunu, ekonominin temel direği olan tarımda pamuk, kahve ve şeker üretiminin köle emeğine dayanmasıydı. Liberal bir ekonomik politika izlendiği için sanayinin gelişmediği, altın madenlerinin de önemini yitirdiği bu dönemde egemen sınıfı büyük toprak sahipleri oluşturuyordu. Köle emeğine duyduğu gereksinme, bu kesimin köleliğin kaldırılmasına uzun süre direnmesinin nedeniydi. Brezilya, bir oranda Britanya'nın baskısıyla 1831'de köle ticaretini yasakladıysa da bu ticaret 1853'e değin sürdü. Büyük toprak sahiplerinin siyasal ağırlığı nedeniyle, köleliliğin bütünüyle ortadan kaldırılması ancak 1888'de gerçekleştirildi. Bu tarihte 700 bin dolayında köle özgürlüğüne kavuştu. II. Pedro döneminde, Brezilya'nın bölgedeki etkinliği de arttı. Brezilya, Arjantin'deki Rosas rejiminin sona ermesinde etkili olduğu gibi, Brezilya ile Arjantin ve Uruguay arasındaki ittifak, 1864-70 savaştan sonra Paraguay'da da bir rejim değişikliğinin gerçekleşmesini sağladı. Bu, aynı zamanda bölgedeki liberal rejimlerin de zaferi anlamına geliyordu. II. Pedro döneminde Brezilya'nın ABD ve Avrupa ile ilişkileri de gelişti, ulaştırma ve enerji gibi alanlara önemli yatırımlar yapıldı, 8.000 km uzunluğunda bir demiryolu ağı kuruldu. Bu yatırımlar önemli ölçüde, şeker, kahve ve pamuk gibi ürünlerin ihracatından sağlanan gelirle yapıldı. Ama Brezilya'nın en önemli ihraç ürünü olma yolundaki kahve ticaretini elinde tutan Britanya'ya ticari bağımlılığı da gitgide arttı. Dış ilişkilerdeki yoğunlaşma, ABD'nin federal yapısından etkilenen cumhuriyet yanlılarının 1870 sonrasında etkinliğini artırmasına katkıda bulundu. Köleliğin kaldırılmasına tepki gösteren toprak sahiplerinin ve ordunun bazı unsurlarının desteğini yitiren II. Pedro sonunda 15 Kasım 1889'da tahttan çekilmeye zorlandı. Pedro'nun Avrupa'ya sürgüne gönderilmesiyle de imparatorluk dönemi sona erdi. Ligamentum patellae Patellar ligament ("Latince: Ligamentum patellae"), diz kapağından başlayıp, kaval kemiğinin tuberositas tibiasında sonlanan bir ligamenttir. Quadriceps tendonunun devamı olduğundan, aynı zamanda patellar tendon olarak da bilinir. Uzunluğu yetişkinlerde ortalama 46.4 ± 4.8 mm'dir. Quadriceps femoris Quadriceps femoris kası (Latince: "Musculus quadriceps femoris"), uyluğun önündeki dört tane kası içeren büyük bir kas grubu. Ayrıca bu kaslar diz eklemini önden kateden kaslar olarak bilinir. "Musculus quadriceps femoris" ismi, Latincede uyluğun dört başlı kası anlamına gelir. Bu kasları rectus femoris ile vastus lateralis, medialis ve intermedius oluşturur. Quadriceps femoris, 4 adet farklı kastan (veya kafadan) oluşur. Tüm bu kaslar quadriceps tendonu vasıtasıyla diz kapağına, ordan ise patellar tendon ile tibiada yer alan "tuberositas tibiae" yapısına bağlanır. Bu kaslara ek olarak, bu komplekste yer alan, ancak quadricepse genellikle dahil edilmeyen articularis genus ve tensor vastus intermedius adlı küçük kaslar da vardır. Samuel Richardson Samuel Richardson (19 Ağustos 1689 – 4 Temmuz 1761) İngiliz yazar ve basımcı. En iyi bilinen çalısmaları mektuplardan oluşan üç romandır: "Pamela: Ya da Namusun Ödullendırılmesı"(1740), "Clarissa: Ya da bir Genç Hanımın Tarihi" (1748) ve "Sir Charles Grandison"'ın Tarihi (1753). Richardson yerleşmiş bir basımcı ve yayıncı idi ve aşağı yukarı 500 farklı çalışma yayimlamiş. Londra kitapçı Andrew Millar ile yakın iş birliği vardı. Samuel Johnson ve Sarah Fielding gibi Richardson'da 18. yüzyılın önemli Ingiliz yazarları arasında sayılır. Henry Fielding Ricardson'u rapıkıp belleyıp, kendi yazdığı romanlarında Rıchardson'un edebi tarzına tepki gösterirmiş. Richardson'un adi Katolik Kilisenin Index Librorum Prohibtorum'a eklenince Richardson'un romanları Katoliklere yasaklanmış. Sarah Fielding Sarah Fielding (8 Kasım 1710 – 9 Nisan 1768) bir İngiliz yazar ve romancı Henry Fielding'in kızkardeşi. The Governess (1749) romanı, ilk çocuklar için yazılan İngilizce romandır. Adventures of David Simple (1744) romanıda başarılıydı. 1744 yılında yayınlanan The Adventures of David Simple, anonim olarak yayınladı. Roman son derece başarılıydı. Yayıncı ve yazar Samuel Richardson Fielding'in romanını övdu. Richardson, Fielding abisi Henry'nın hiciv romanların hedefi idi. Sarah ve Henry'nin yazar olarak kabilyetlerinin eşit olduğunu iddia etmiş. "The Adventures of David Simple'ın" ikinci baskısı Fransızca ve Almanca dillerine çevirildi. Kulikovskaya Muharebesi Kulikovskaya Muharebesi (Rusça: Куликовская битва), Mamay Mirza komutasındaki Altın Orda Devleti ordusu ile Moskova Knezliği Prensi Dmitri Donskoy komutasındaki birleşik Rus knezlik orduları arasında 8 Eylül 1380'de Don Nehri yakınlarında yapılan savaş. Birleşik Rus orduları ilk kez Altın Orda Devleti'ne karşı zafer kazandı. Proje planlaması Proje planlama proje ortamında ilerlemeyi planlamak ve daha sonra rapor etmek için Gantt çizelgeleri gibi programların kullanımıyla ilgili olan proje yönetimi Başlangıçta, proje kapsamı tanımlanmış ve projeyi tamamlamak için uygun yöntemler belirlenmiştir. Bu adımı takiben, işi tamamlamak için gerekli olan çeşitli görevlerin süreleri listelenir ve bir iş dökümü yapısına gruplanır. Proje planlama, genellikle proje planları, iş yükleri ve ekiplerin ve kişilerin yönetimi dahil olmak üzere bir projenin farklı alanlarını organize etmek için kullanılır. Görevler arasındaki mantıksal bağımlılıklar, kritik yolu tanımlayan bir faaliyet ağ diyagramı kullanılarak tanımlanır. Proje planlama, esasen belirsizdir, çünkü proje başlamadan önce yapılmalıdır. Bu nedenle, görevlerin süresi çoğunlukla iyimser, normal ve kötümser vakaların ağırlıklı ortalamaları ile tahmin edilmektedir. Kritik zincir yöntemi, projenin yürütülmesindeki olası gecikmeleri öngörmek için planlamaya "tamponlar" ekler. Programdaki kayan veya boş zaman, proje yönetimi yazılımı kullanılarak hesaplanabilir. Ardından, gerekli kaynaklar tahmin edilebilir ve her bir etkinlik için maliyetler her bir kaynağa tahsis edilerek toplam proje maliyeti verilebilir. Bu aşamada, proje takvimi, proje hedeflerine uymak için kaynak kullanımı ve proje süresi arasındaki uygun denge elde etmek üzere optimize edilebilir. Kurulduktan ve kararlaştırıldıktan sonra, proje takvimi temel çizelge olarak bilinir hale gelir. İlerleme, projenin ömrü boyunca temel çizelgesine göre ölçülecektir. Gelişimin temel çizelgeye göre analiz edilmesi kazanılmış değer yönetimi olarak bilinir. Proje planlama aşaması 2'nin girdileri proje tüzüğü ve konsept teklifini içermektedir. Proje planlama aşamasının çıktıları, proje gereksinimlerini, proje zaman çizelgesini ve proje yönetim planını içerir. Proje planlaması manuel olarak yapılabilir, ancak genellikle proje yönetimi yazılımı kullanılır. Trapezius Trapezius, üçgen şeklinde bir kastır. En yüzeyel sırt kasıdır. Protuberentia occipitalis externa, lig. nuchae, tüm torakal vertebraların processus spinosusları ve ligamentum supraspinaleden başlar. Üst parçasının lifleri clavicula'nın lateral 1/3'üne; orta parçasının lifleri, acromiona; alt parçasının lifleri ise spina scapula'nın medial ucundaki üçgen şeklinde olan trigonun spinae scapulae'ya tutunur. Üste lifleri Musculus levator scapulae ile birlikte scapulanın yukarı kaldırılmasını sağlar ve omzun çökmesini engeller. Orta parçası, romboi kaslarla birlikte scapulaenın orta hatta yaklaştırılmasında görev alır. Alt parçası ise kolun hiperabdusiyonunda Musculus serratus anteior'a yardım eder.Bu pozisyonda cavitas glenoidealis yukarı bakar. oskültasyon üçgeni'ni sınırlayan kaslardan biridir. Nervus accessorius ve C3-C4 spinal sinirler tarafından inerve edilir. Nervus accessoriusun felcindeki omuz düşüklüğünün sebebi Musculus trapezius'tur. Latissimus dorsi Latissimus dorsi, vücudun en geniş kasıdır (Latissimus; en geniş). T6-T12 vertebraların processus spinosusları, Fascia thoracolumbalis, ligamentum supraspinale ve son 4 kaburgadan başlar. Genellikle kürek kemiğinin angulus inferiorundan başlayan küçük bir demeti de vardır. Humerus'un sulcus intertubercularisinin tabanına insersiyo yapar. Pelvise tutunan tek üst ekstremite kasıdır.Kola ekstansiyon, adduksiyon ve iç rotasyon hareketlerini yaptırı. Temel tırmanma kasıdır. Oskültasyon üçgeni ve trigonun lumbale inferiusun sınırlarına katılır. Kolun güçlü adduktor kasıdır. Nervus thoracodorsalis tarafından uyarılır. Yüzücülerde, kürek çekenlerde çok gelişmiştir. Musculus latissimus dorsi'nin fonksiyon kaybında vücut yukarı çekilemez ve koltuk değeneği kullanılamaz. Koltuk değeneği omuzu yukarı kaldırır. Ayrıca bu kas toraks duvarı ve meme gibi birçok yapının rekonstruksiyonunda miyokutanoz flep olarak kullanılır. Levator scapulae Levator scapulae trapeziusun altında yer alan kas. C1-C4 vertebraların proc. transversuslarından başlar. scapula'nın margo medialisinin üst kısmında sonlarnır. Omuz üzerinde yük taşırken omzun çökmesini önlemede Musculus trapezius'a yardım eder. Omuz sabitken boyna lateral fleksiyon yaptırır. Nervus accessorius boyun üçgeninde bu kasın üzerinden geçer. Nervus dorsalis scapulae tarafından uyarılır. Clara Reeve Clara Reeve (23 Ocak 1729 – 3 Aralık 1807), bir İngiliz romancı. En iyi bilinen çalışması Gotik tars "The Old English Baron" (1777) dır. Bunun dışında The Progress of Romance (1785) başlıklı nesir edebiyatı hakkında yenilikçi bir tarih" kıtapı yazdı". İlk çalışması Latince den çeviridi. Reeve'in yaşadığı dönemde bayanların Latince dilini öğrenmesi olduckca sıradısı imiş. Reeve Ipswich, İngiltere doğumlu. Babası Rahip William Reeve ve annesi bir altın kuyumcunun kızımış. Annesının ailesı İngiltere Kralı 1. George'in kuyumcusu olarak çalışmış. Yedi kardeşi varmış. Babasının ölümünden sonra, annesi ve kız kardeşleri ile Colchester'da yaşamış. Orada yazar olmuş. İlk yayımlanan çalışması Argenis başlıklı bir tarihi alegorinin çevirsidi. Argenis'ın yazarı John Barclay'di. Reeve'in çevirisi The Phoenix (1772) baslığı altında yayımlandı. Yazdığı romanlardan en iyi bilinen The Old English Baron (1777) dır. Horace Walpole'ın Otranto Şatosu çalışmasının takliti olduğu söylenir. The Old English Baron Samuel Richardson'a adanmış. Richardson Reeve'in çalışmasını elden geçirmiş. Matthew Gregory Lewis Matthew Gregory Lewis (9 Temmuz 1775 – 16 Mayıs 1818) bir İngiliz romancı ve oyun yazarı. 1796 yılında "Keşiş" başlığıyla bir Gotik roman yayımlamıştır. Jean-Baptiste Donatien de Vimeur Mareşal Jean-Baptiste Donatien de Vimeur, comte de Rochambeau (; 1 Temmuz 1725 – 10 Mayıs 1807) bir Fransız asilzade ve ordu komutanı. Amerikan Bağımsızlık Savaşı 13 Kolonilerın zaferinde önemli bir rol oynadı. Amerikan Kıta Ordusu'nun İngiliz kuvvetlerine karşı mücadelesinde yardımcı olan Fransız Seferi Kuvvetleri'nin başkomutanı olarak görevlydi. Ä°ngilizce deyimler Deyim kültürel anlamı olan sık kullanılan kelime veya cümlelerdir. Deyimler kelimesi kelimesine çevrilce anlaşılmamaktadır. Mesela İngilzce "hit the books" deyimın anlamı "kitapları vur" değil. "Hit the books" deyimın Türkçe anlamı "ders çalış" dır. GroupMe GroupMe Microsoft'a ait bir mobil grup mesajlaşma uygulamasıdır. Mayıs 2010'da özel şirket GroupMe tarafından başlatıldı. Ağustos 2011'de GroupMe her ay 100 milyondan fazla mesaj gönderdi ve Haziran 2012'ye kadar bu sayı 550 milyona yükseldi. 2013 yılında GroupMe'de 12 milyondan fazla kayıtlı kullanıcı vardı. GroupMe, TechCrunch Disrupt 2010'da tasarlandı. Kurucular Jared Hecht ve Steve Martocci, Khosla Ventures, General Catalyst Partners, melek yatırımcıları ve diğerlerinden 10,6 milyon ABD doları tutarında girişim sermayesi sağladılar. Ağustos 2011'de Skype Technologies, bir yıllık start-up'ı yaklaşık 80 milyon dolar karşılığında satın aldı. Skype'ın kendisi Mayıs 2011'de Microsoft tarafından satın alınmış ve bu satın alma Ekim 2011'de sonuçlandırılmıştır. Uygulama, 2012 yılının sonlarında yeniden tasarlandı. Groupme, uygulamayı indirerek veya çevrimiçi olarak hizmete erişerek çalışır, ardından adınızı, cep telefonu numaranızı ve bir şifrenizi girerek hesap oluşturur veya Facebook veya Twitter hesabınız aracılığıyla bağlanabilirsiniz. Hizmet daha sonra kişilerinizle senkronize edilir ve bu noktadan itibaren kullanıcı herhangi bir boyutta grup oluşturabilir. Her gruba bir etiket verilir ve benzersiz bir numara atanır. Uygulamadaki bazı özellikler, fotoğrafları, videoları, yerleri paylaşma, etkinlikler oluşturma ve kişiselleştirilmiş emoji kullanma becerisini içerir. GroupMe'nin bir web istemcisinin yanı sıra iOS, Android ve Windows uygulamaları vardır. Uygulamayı kullanmak istemeyenler, yine de GroupMe mesajlarını SMS yoluyla gönderebilir ve alabilirsiniz. Kullanıcılar bir "grup" oluşturup kişiler ekleyerek başlarlar. Birisi bir mesaj gönderdiğinde, gruptaki herkes onu görebilir ve ona cevap verebilir. Uygulama, kullanıcıların resim, video ve web bağlantılarını kolayca ekleyip gönderebilmelerini sağlar. Kullanıcılar ayrıca özel mesajlar gönderebilir, ancak yalnızca GroupMe uygulamasına sahip kullanıcılar için olabilir. Meg Whitman Meg Whitman (Margaret Cushing Whitman), (d. 4 Ağustos 1956, Long Island, New York), Amerikalı işkadını. 1980'ler boyunca stratejik planlama başkan yardımcısı olarak The Walt Disney Company'de; 1990'lı yıllarda yönetici olarak DreamWorks, Procter & Gamble ve Hasbro'da çalıştıktan sonra 1998 yılından 2008 yılına kadar eBay'de genel müdürlük görevini üstlendi. Bu dönem içerisinde şirketi 30 çalışan ve 4 milyon dolarlık cirodan 15000 çalışan ve 8 milyar dolarlık ciroya taşıdı. Time haber dergisi tarafından defalarca dünyanın en etkili isimleri arasında gösterildi. 2010 seçimleri için Kaliforniya valiliğine aday oldu; ancak seçimi kaybetti. 2011 yılında HP şirketinin liderliğini üstlendi. 2014 yılında Forbes dergisi'nin Dünyanın En Güçlü 100 Kadını Listesi'nde 20. sırada yer aldı. Wall Street çalışanı Hendricks Cushing ve ev hanımı Margaret Cushing'in kızı olarak 4 Ağustos 1956'da dünyaya geldi. Lise eğitimini üç yılda tamamlayarak 1974 yılında okulundan mezun oldu. Princeton Üniversitesi'nde ekonomi eğitimi gördükten sonra Harvard Üniversitesi'ndeki yüksek lisansını 1979 yılında tamamladı. Mezuniyetinden sonra Cincinnati'ye giderek Protcer & Gamble'da marka yöneticisi olarak çalıştı. İki yıl sonra San Francisco'ya taşındı; danışmanlık firması Bain & Company'de çalıştı. Bu deneyimin ardından Disney, Stride Rite, FTD and Hasbro gibi büyük firmalarda görev aldı. 1998'de eBay firmasının icra kurulu başkanı olarak Silikon Vadisi'nde çalışmaya başladı. Henüz yeni bir firma olan eBay, onun liderliğinde büyüdü. On yıl sonra eBay'deki görevinden ayrılan Whitman, 2009'da Cumhuriyeçi Parti'nin Kaliforniya vali adayı oldu. Seçimi kaybetti ve iş dünyasına geri döndü. 2011 yılında Hewlett-Packard firmasında göreve başladı. İki çocuk sahibi olan Met Whitman, eşi ile Atherton, Kaliforniya'da yaşamaktadır Lambik Lambik, Belçika'nın Pajottenland bölgesinde üretilen ve spontan fermentasyonla mayalanan ekşimsi bir bira türüdür. Gueuze, kriek, faro ve mars gibi alt türleri vardır. Lambik biralar adını Belçika'nın Lembeek köyünden alan ve kendiliğinden fermente olan ekşi biralardır. Ekşi biraların geçmişi ise antik çağlara dek uzanmaktadır. M.Ö. 3000 yılında Amarkiskar adındaki Sümerli biracının ürettiği Sikaru adındaki bira, üçte iki oranında arpa maltı ve üçte bir oranında çiğ buğday kullanılarak açık havada bekletilip, havadaki mikroorganizmalar aracılığıyla kendiliğinden fermente olması bakımından günümüzdeki lambik biralara oldukça benzetmektedir. Bira üretim geleneği Belçika'ya Keltler aracılığıyla gelmiştir. 6. yüzyılda keşişler manastırlarda türlü otlar ve baharatlar kullanarak değişik bira üretim teknikleri geliştirmiştir. O dönemlerde yalnızca yüksek kesimlerin üretebildiği bira, Orta Çağ sonunda orta sınıfın da yararlanabildiği bir zaanata dönüşmüş ve zamanla çiftliklerde üretilebilir hale gelmiştir. 17. ve 18. yüzyıllarda ise lambik biralar Pajottenland bölgesinde gelişimini tamamlamış ve bir süre sonra da Belçika'nın en önemli yöresel ürünlerinden birine dönüşmüştür. 18. yüzyılda lambik biralar Belçika kültürünün önemli bir parçası olarak değerlendirilmiştir. Popülaritesini yükselten bu biralar bir süre sonra yurt dışına gönderilmeye başlamıştır. Öyle ki, 18 Ekim 1844 yılında "L’Indépendance" gazetesinde yayımlanan bir makalede gueuze tipi 200 şişe biranın İstanbul'a, Sultan Abdülmecit adına gönderildiği yazılmaktadır. Aynı gazete iki gün sonra yayımlanan bir başka makalede ise yine gueuze tipi 500 şişe lambik biranın Rio de Janeiro'ya gönderildiği bildirilmiştir. Lambik biralar genel olarak %60 - %70 arasında arpa maltı ve %30 - %40 arasında maltlaştırılmamış buğday karışımı kullanılarak üretilir. Bu karışım ısıtılıp "wort" olarak adlandırılan şerbete dönüştürüldükten sonra gece boyunca serin bir yerde açık olarak beklemeye alınır. Bu bekleme sırasında şerbet, açık havadaki mikroorganizmalar ve vahşi mayalar aracılığıyla kendiliğinden fermente olur. Dışarıdan ek mayanın kullanılmadığı bu yöntem spontan fermentasyon olarak adlandırılır. Yapılan analizlere göre lambik biralar 80'in üstünde mikroorganizma içermektedir. Bunlar arasında en karakteristik olanları "Saccharomyces cerevisiae", "Saccharomyces pastorianus" ve "Brettanomyces bruxellensis" olarak bilinen formlardır. Yaz aylarında havadaki istenmeyen mikroorganizma oranındaki artış ve bu artışın birayı olumsuz yönde etkilemesi olasılığı nedeniyle lambik biralar büyük oranda Ekim ile Mayıs arasında üretilir. Şerbetçi otunun koruyucu özellikleri ile birlikte hoş acılığı, kokusu, tadı ve aroması nedeniyle 11. yüzyıldan bu yana bira üretiminde kullanıldığı bilinmektedir. Açık havada bekletilmesi ve uzun süren fermantasyon süresi nedeniyle lambik biraların bozulma riski yüksektir. Bu nedenle üreticiler antibakteriyel özelliği nedeniyle yüksek oranda şerbetçi otu kullanarak bu riski azaltırlar. Ancak yüksek şerbetçi otu kullanımı nedeniyle biranın acı olmaması için üreticiler kullanacakları şerbetçi otlarını yıllandırarak acılıklarını azaltırlar.Şişeleme aşamasından önce lambik biralar meşe fıçılarda bekletilirler. Kimi üreticiler bu aşamada şarap fıçısı kullanır. Ardından biralar birkaç yıl süren olgunlaşma işlemiyle baş başa bırakılır. Lambik biralar genellikle iki ayrı sek lambik biranın karıştırılmasıyla elde edilirler. Harmanlanmadan üretilen sek lambikler bulanık ve ekşimsi biralardır. Fıçı olarak üretilebileceği gibi şişelenerek de üretilebilirler. Fıçılar genellikle "jonge" (genç) ya da "oude" (yaşlı) olarak etiketlenir. Genç lambik ile yaşlı sek lambiklerin karıştırılmasıyla gueuze tipi biralar üretilir. Cantillon, Geuzestekerij De Cam, Girardin, Oud Beersel ve Boon aracılığıyla üretilen pek çok harmanlanmamış lambik bulunmaktadır. Gueuze, yaklaşık bir yaşındaki genç lambik ile iki-üç yaşındaki yaşlı lambik biranın harmanlanmasıyla elde edilen bir bira türüdür. Genç lambikler tam olarak fermentasyonunu bitirmediği için şekerli olurlar. Dolayısıyla genç lambik ile yaşlı lambikten oluşan karışım belli bir oranda fermente edilebilir şeker içerir. Bu da fermentasyonun şişe içerisinde sürmesine olanak sağlar. Şişe içerisinde süren fermentasyon, biranın gazlanmasını sağlar. Lambik üretiminde yaşlandırılmış şerbetçi otu kullanıldığı için acılık düşük olur. Bu durum dolayısıyla gueuze tipi lambikler için de geçerlidir. Karbonasyon oranının yüksekliği nedeniyle gueuze türü biralar "Brüksel şampanyası" olarak da tanımlanırlar. Günümüzde bazı üreticiler daha geniş bir tüketici topluluğuna seslenebilmek için ürettikleri lambiklere Aspartam benzeri tatlandırıcı eklerler. Tatlandırıcı eklenmemiş orijinal gueuze tipi lambik biralar sıklıkla "oude gueuze" (eski gueuze) olarak betimlenirler. Gueuze geleneksel olarak 375 ile 750 mililitrelik şampanya bardağıyla servis edilir. "Girardin Gueuze Black Label", "3 Fonteinen Oude Geuze", "Cantillon Gueuze", "Cantillon Cuvée Saint-Gilloise", "Tilquin Oude Gueuze à l’Ancienne" ve "Hanssens Oude Gueuze" en çok bilinen gueuze tipi lambik bira örneklerdendir. Şeker ya da karamel kullanılarak tatlandırılmış bir lambik türüdür. Kimi örneklerde kişniş gibi baharat kullanımı da göze çarpar. Köken olarak faro türü lambiklerde şeker, servis edilmeden hemen önce eklenen bir içeriktir. Şekerin, servis edilmeden hemen önce eklenmesindeki amaç fermentasyonun gerçekleşmesini önleyerek biradaki alkol ve karbonasyon dengesini korumaktır. Ancak günümüzdeki farolar şişelenmeden önce de tatlandırılabilmektedir. Pastörizasyon gibi modern üretim tekniklerinin yaygınlaşmasıyla birlikte şekerin şişe içinde fermentasyon başlatması önlenebilmektedir. "Cantillon Faro", "Lindemans Faro", "Girardin Faro", "Boon Faro", "Chapeau Faro" ve "3 Fonteinen Straffe Winter" en çok bilinen faro tipi lambik bira örneklerindendir. "Bière de Mars" olarak da bilinen bu lambikler artik ticari olarak üretilmemektedir. 1990'lı yıllarda Boon Brewery aracılığıyla mars tipi lambik bira üretilmiş ancak piyasada tutunamayınca kısa sürede üretim durdurulmuştur. Meyveli lambikler genellikle biranın meyve özleri ya da şuruplarıyla birlikte şişe içerisinde ikinci kez fermente edilmesi yöntemiyle üretilir. Pek çok meyveden lambik üretilebilmektedir. Bunlar arasında frambuaz ("framboise"), şeftali ("pêche"), üzüm ("druif"), çilek ("aardbei"), elma ("pomme"), muz ("banane"), ananas ("ananas"), erik ("prune"), limon ("citron"), kayısı ("abricot"), siyah frenk üzümü ("cassis") ya da yaban mersininden ("myrtille") üretilenler en çok bilinen örneklerdendir. Meyveli lambikler her ne ölçüde lambik bazlı içecekler olsa da, Liefmans gibi kimi üreticiler lambik yerine bir başka ekşi bira türü olan oud bruin gibi biralarla da lambik benzeri meyveli bira üretebilmektedir. Yaban mersiniyle yapılan "Cantillon Blåbær Lambik"; frambuazla yapılan "Cantillon Lou Pepe Framboise", "Girardin Framboise", "Boon Framboise", "Lindemans Framboise", "Mikkeller SpontanFramboos"; üzümle yapılan "Cantillon Saint Lamvinus"; siyah frenk üzümüyle yapılan "Lindemans Cassis" "Lambic"; şeftaliyle yapılan "Lindemans Pêche Lambic"; elmayla yapılan "Lindemans Pomme" ve muzla yapılan "Chapeau Banana" en çok bilinen meyve aromalı lambik bira örneklerindendir. Meyveli lambikler arasında en popüler türlerden biri de kriek tipi lambiklerdir. Kriekler sek lambiklerin vişne ("prunus cerasus") ile fermentasyona sokulması sonucu üretilen meyve aromalı biralardır. Geleneksel olarak kriekler Brüksel çevresindeki fabrikalarda üretilir. Vişnelerin içerisinde bulunan şeker, birada ikinci bir fermentasyona neden olur. Fermentasyon sonrasında bira içerisindeki mayalar bütün şekeri tüketeceği için en sonda geriye meyveli ancak şekersiz bir içecek kalır. Kimi kriek üreticileri fermentasyon sonrası biraları tatlandırmak için yeniden şeker kullanmaktadır. Tıpkı diğer meyveli lambiklerde olduğu gibi kriekler de Liefmans gibi üreticiler aracılığıyla oud bruin kullanılarak üretilebilmektedir. "3 Fonteinen Oude Kriek", "Oud Beersel Oude Kriek", "Cantillon Kriek", "Cantillon Lou Pepe Pure Kriek", "Lindemans Kriek" ve "Boon Kriek" en çok bilinen kriek tipi lambik bira örneklerindendir. __İÇİNDEKİLERZORUNLU__ __DİZİN__ Nagoya Grampus Nagoya Grampus (名古屋グランパス, Nagoya Guranpasu) (genellikle Nagoya Grampus Eight olarak bilinir (名古屋グランパスエイト, "Nagoya Guranpasu Eito") 2017 yılında J2 League'den yükselerek J1 League'de oynayan bir Japonya merkezli futbol kulübüdür. Takımın sahibi Toyota şirketidir. Patreon Patreon , içerik oluşturucularına kendi abonelik içeriği hizmetlerini kurmalarına izin veren, İnternet tabanlı bir platformdur. YouTube içerik yaratıcıları, webcomic sanatçılar, yazarlar, podcast oyuncuları, müzisyenler ve düzenli olarak çevrimiçi olarak yayın yapan diğer içerik oluşturucular arasında popülerdir. Sanatçıların, fanlarından ya da müşterileri tarafından doğrudan ya da art arda eserleri ya da eser başına kaynak tahsis etmesini sağlar. Müzisyen Jack Conte ve geliştirici Sam Yam tarafından 2013 yılında açılan şirket, San Francisco'dadır. Patreon, popüler YouTube videolarından canlı geçmenin bir yolunu arayan sanatçı Jack Conte tarafından Mayıs 2013'te kurulmuştur. Sam Yam ile birlikte, bir sanatçı bir sanat eseri yarattığında patronların belli miktarda para ödemelerini sağlayan bir platform geliştirdi. Şirket, Ağustos 2013'te 2.100.000 $ 'lık bir risk sermayesi ve melek yatırımcısından bir miktar yükselterek başladı. Haziran 2014'te şirket Index Ventures'ın Danny Rimer liderliğindeki bir dizi A serisinde 15.000.000 $ daha yükseltti. Ocak 2016'da şirket, Patreon'un toplamını 47.1 milyon dolara çıkaran Thrive Capital liderliğindeki B serisinde 30 milyon dolarlık yeni bir turda kapanmıştı. Şirket, ilk 18 ayında 125.000'den fazla "patron" imzaladı. Web sitesi 2014 yılının sonlarında müşterilerin aylık 1.000.000 doları sitenin içerik yaratıcılarına gönderdiğini açıkladı. Mart 2015'te Patreon, Green kardeşler John ve Hank Green tarafından oluşturulan benzer bir gönüllü abonelik hizmeti olan Subbable'ı satın aldı. Ocak 2017'de Patreon, kuruluşundan bu yana yaratıcılara 100 milyon doları gönderdiğini açıkladı. Patreon kullanıcıları, video / film, podcast, komedi, çizgi roman, oyun, eğitim vb. Içerik türüne göre gruplandırılmıştır. Bu içerik yaratıcıları Patron web sitesinde müşterilerin bir içerik oluşturucunun sabit bir miktarını ödemeyi seçebilecekleri bir sayfa oluşturmaktadır. Alternatif olarak içerik oluşturucuları, sayfalarını, müşterilerin her yeni sanat eseri bıraktıklarında ödeyecekleri şekilde yapılandırabilir. Bir yaratıcı, genellikle, devam eden gelirin gideceği bir hedef görüntüler ve aylık ne kadar ödeyeceklerini maksimum bir sınır belirleyebilir. Müşteriler, ödemelerini istediğiniz zaman iptal edebilir. Diğer platformlara benzer şekilde, içerik yaratıcıları genelde (genellikle sanat ve videolar şeklinde) ve müşterilerin her bir müşterinin ödediği tutara bağlı olarak avantajlar sağlar. Müşteriler, kullanıcıdan gördükleri içerik türünü artıran parasal katmanların kilidini açabilir. Patreon'daki bir dizi içerik oluşturucusu da YouTube kullanıcılarıdır. Birden fazla platformda içerik oluşturabilirler ve YouTube videoları halka açıkken Patronlar Patreon kullanıcısının amacına yardımcı olması için yalnızca onlar için hazırlanmış özel içerikler alırlar. Patreon rehinlerde % 5 komisyon alır. Haziran 2015'ten itibaren, oluşturulma başına ortalama rehin 5 dolardı, yaklaşık 16 milyon sayfa görüntüleme yapıldı ve 15.000'den fazla içerik oluşturucunun aylık siteye girmesi sağlandı. Albirex Niigata Albirex Niigata ( "Arubirekkusu Nīgata"), J1 League'de oynayan bir Japon profesyonel futbol kulübüdür. Kulüp Niigata merkezli olup ana maçlarını Niigata Stadyumu'nda oynamaktadır. "4 Nisan 2017 itibarÄ± ile". Hokkaido Consadole Sapporo Hokkaido Consadole Sapporo ( "Hokkaidō Konsadōre Sapporo"), J1 League'de oynayan bir Japon profesyonel futbol kulübüdür. Kulüp Sapporo merkezli olup ana maçlarını Sapporo Dome'de oynamaktadır. "25 Ocak 2017 itibarı ile". Ann S. Stephens Ann Sophia Stephens (d. 30 Mart 1810 – ö. 20 Ağustos 1886), Amerikalı romancı ve dergi editörüdür. Ucuz kâğıda basılan bir roman türü olan dime novel'lar yazdı ve bu türün öncülerinden oldu. Eşiyle beraber yayımladıkları ve editörlüğünü üstlendikleri aylık edebiyat dergisi "Portland Magazine"i kurdu. İlk eserlerinden bazıları burada yayımlandı. Thespakusatsu Gunma Thespakusatsu Gunma ( "zasupa kusatsu Gunma"), J2 League'de oynayan bir Japon profesyonel futbol kulübüdür. Kulüp Maebashi merkezli olup ana maçlarını Shoda Shoyu Stadyumu Gunma'da oynamaktadır. "14 Şubat 2017 itibarı ile". Omiya Ardija Omiya Ardija ( "Ōmiya Arudīja"), J1 League'de oynayan bir Japon profesyonel futbol kulübüdür. Kulüp Saitama merkezli olup ana maçlarını NACK5 Stadyumu Omiya'da oynamaktadır. "25 Ocak 2017 itibarı ile". Roasso Kumamoto Roasso Kumamoto ( "Roasso Kumamoto"), J2 League'de oynayan bir Japon profesyonel futbol kulübüdür. Kulüp Kumamoto merkezli olup ana maçlarını Umakana Yokana Stadyumu'nda oynamaktadır. "9 Şubat 2017 itibarı ile". Kataller Toyama Kataller Toyama ( "Katāre Toyama"), J3 League'de oynayan bir Japon profesyonel futbol kulübüdür. Kulüp Toyama merkezli olup ana maçlarını Toyama Atletik Stadyumu'nda oynamaktadır. "15 Şubat 2017 itibarı ile". Balabanlı Ajinomoto Stadyumu Ajinomoto Stadyumu ( "Ajinomoto Sutajiamu"), Japonya'nın Tokyo'ya bağlı Chōfu kentinde bulunan bir stadyumdur. Stadyum, 2001 yılında tamamlanmış olup J-League takımlarından FC Tokyo ve Tokyo Verdy'nin ana stadyumudur. Stadyum, 49,970 kişilik oturma kapasitesine sahiptir. Toyota Stadyumu Toyota Stadyumu ( "Toyota Sutajiamu"), Japonya'nın Toyota kentinde bulunan bir stadyumdur. Stadyum, 2001 yılında tamamlanmış olup J-League takımlarından Nagoya Grampus'un ana stadyumudur. Stadyum, 45,000 kişilik oturma kapasitesine sahiptir. Fumio Kishida Fumio Kishida ( "Kishida Fumio"; d. 29 Temmuz 1957), 2012 yılından bu yana Japonya'nın dışişleri bakanı olarak görev yapan Japon siyasetçi. Fumio Kishida, 29 Temmuz 1957 tarihinde siyasetçi bir ailenin çocuğu olarak doğdu. 1982 yılında Waseda Üniversitesi'nden mezun oldu. 2007-2008 yılları arasında Kishida, Yasuo Fukuda'nın kabinesinde Okinawa ve Kuzey Toprakları'ndan sorumlu devlet bakanı olarak görev yaptı. 26 Aralık 2012-3 Ağustos 2017 tarihleri arasında Japonya'nın dışişleri bakanı olarak görev aldı. Japonya Eğitim, Kültür, Spor, Bilim ve Teknoloji Bakanlığı Japonya Eğitim, Kültür, Spor, Bilim ve Teknoloji Bakanlığı ( "Monbu-kagaku-shō") veya kısaca MEXT, Japonya'da eğitim, kültür, spor, bilim ve teknolojiden sorumlu bakanlıktır. İlk olarak 1871'de Meiji dönemi sırasında kurulmuş olup günümüz bakanlık Ocak 2001 tarihinde Eğitim Bakanlığı ile Bilim ve Teknoloji Ajansı'nın birleşmesiyle kurulmuştur. Bakanlık Tokyo'nun Chiyoda semtine bağlı Kasumigaseki semtinde yer almaktadır. Mevcut bakan Hirokazu Matsuno'dur. Levuka Levuka, Fiji'nin Doğu Bölges'ndeki Lomaiviti Eyaleti'nde bulunan Ovalau Adası'nın doğu kıyısında bulunan bir şehirdir. Eskiden Fiji'nin başkentiydi. 2007'de yapılan sayımda Levuka şehrinin nüfusu 1.131'i şehir 3.266'sı da kırsal kesimde olmak üzere adadaki nüfusun yarısını oluşturuyordu. Levuka, adadaki 24 yerleşimin en büyüğü ve adanın ekonomi merkezidir. Levuka ve Ovalau adası, 2013 yılında UNESCO tarafından bir Dünya Mirası olarak ilan edildi. Makedonya TÃ¼rk Hareket Partisi Türk Hareket Partisi 20 Ekim 1999 tarihinde Kuzey Makedonya'daki Türkler tarafından kurulan bir siyasi partidir. Genel Merkezi Üsküp'te olup kısa adı THP'dir. Ambleminde kırmızı zemin üstünde ay ve yıldız üzerinde THP kısaltması bulunmaktadır. Kırmızı zemin üzerinde THP'nin yazdığı üst kısımda sarı lale bulunmaktadır. Parti, insanı temel hak ve hürriyetlerin gerçek anlamda tanınmasını sağlamak, toplumun temel değerlerini siyasete taşımak ve hakim kılmak, toplumun huzur ve barışını sağlamak, Makedonya Türkleri'nin sorunlarının gündeme getirip,sorunlara çözüm bulma amacı ile kurulmuş bir siyasi partidir. Çoğulcu, çok etnikli, çok kültürlü ve Kuzey Makedonya'nın her yönlü kalkınması ve demokratik değerlerinin ön planda tutulması için mücadele eden bir siyasi partidir. Partinin esas rolü ve amacı Makedonya Cumhuriyeti'nde demokratik değerlerin ve hukuk üstünlüğünün hakim olması için siyasi çalışmalar yürütmektir. 1999 yılından itibaren siyasi sahnede yer bulan Türk Hareket Partisi, kuruluşundan 2008 yılına kadar Vmro-Dpmne ile koalisyonda yer almıştır. 2010 yılından itibaren Sosyal Demokratlar Birliği öncülüğünde kurulan ittifakta yer almaktadır. 2014 ve 2016 erken genel seçimlerinde bir milletvekili (Enes İbrahim) çıkartmayı başarmıştır. 2016 yılından sonra ülkede kurulan yeni hükümette bir bakanlık (Elvin Hasan - Devlet Bakanı) ve müdürlükler ile değişik pozisyonlarda hükümette ülkede yaşayan Türk toplumunu temsil etmiştir. 2019 yılında 20. kuruluş yıl dönümü vesilesiyle "Balkan Türk Forumu'nu " düzenledi. 2017 - 2021 YÃ¶netim Kurulu https://www.thp.mk/merkez-yonetim-kurulu/ Japonya Arazi, Altyapı, Ulaştırma ve Turizm Bakanlığı Japonya Arazi, Altyapı, Ulaştırma ve Turizm Bakanlığı ( "Kokudokōtsūshō") veya kısaca MLIT, Japonya'da arazi yönetimi, altyapı, ulaşım ve turizmden sorumlu bakanlıktır. 6 Ocak 2001 tarihinde Ulaştırma Bakanlığı, İnşaat Bakanlığı, Hokkaido Kalkınma Ajansı ile Ulusal Arazi Ajansı'nın birleşmesiyle kurulmuştur. Bakanlık Tokyo'nun Chiyoda semtine bağlı Kasumigaseki semtinde yer almaktadır. Mevcut bakan Keiichi Ishii'dir. Ekonomi, Ticaret ve Sanayi Bakanlığı Japonya Ekonomi, Ticaret ve Sanayi Bakanlığı ( "Keizai-sangyō-shō") veya kısaca METI, Japonya'da ekonomi, ticaret ve sanayiden sorumlu bakanlıktır. 6 Ocak 2001 tarihinde Uluslararası Ticaret ve Sanayi Bakanlığı ile Ekonomik Planlama Ajansı'nın birleşmesiyle kurulmuştur. Bakanlık Tokyo'nun Chiyoda semtine bağlı Kasumigaseki semtinde yer almaktadır. Mevcut bakan Hiroshige Sekō'dur. 2016 Avrupa Atletizm Şampiyonası - Erkekler 5000 metre 2016 Avrupa Atletizm Şampiyonası'nda erkekler 5000 metre müsabakası, 10 Temmuz tarihinde Amsterdam Olimpiyat Stadyumu'nda gerçekleştirilmiştir. Mary Barra Mary Teresa Barra (kızlık soyadı Makela; d. 24 Aralık 1961), General Motors Company'nin (GM) yönetim kurulu başkanı ve genel müdürüdür. 15 Ocak 2014'ten beri CEO görevini üstlenmektedir ve büyük bir küresel otomobil üreticisinin ilk kadın CEO'sudur. 10 Aralık 2013'te GM, Dan Akerson'un yerine icra kurulu başkanı olarak seçti ve Barra, bundan önce General Motors'da Global Ürün Geliştirme, Satın Alma ve Tedarik Zinciri Genel Müdür Yardımcılığı görevini yürüttü. Barra, Royal Oak, Michigan'da doğdu. Babası Ray Makela, 39 yıl boyunca Pontiac'da kalıp yapımcısı olarak çalıştı. Mary, Waterford, Michigan'daki Waterford okullarına gitti. Waterford Mott Lisesi'nden mezun oldu. Barra, General Motors Enstitüsü'nden (şimdiki adıyla Kettering Üniversitesi) elektrik mühendisliği bölümünden Bachelor of Science derecesiyle mezun oldu. Daha sonra Stanford Enstitü İşletme Fakültesi'ne bir GM bursuyla girdi ve 1990 yılında İşletme Yüksek Lisansı derecesini aldı. Barra, General Motors için 1980 yılında 18 yaşındayken işbirliği öğrencisi olarak çalıştı ve Detroit/Hamtramck Meclisi fabrikasının yöneticiliğini de içeren çeşitli mühendislik ve idari görevler üstlendi. Şubat 2008'de küresel üretim mühendisliğinin başkan yardımcısı oldu. Temmuz 2009'da global insan kaynakları başkan yardımcılığına seçildi ve bu görevi global ürün geliştirme başkan yardımcısı olduğu Şubat 2011 tarihine kadar sürdürdü. Sonuncusu tasarım sorumluluklarını içeriyordu; GM'de otomobil platformlarının sayısını azaltmak için çalıştı. Ağustos 2013'te başkan yardımcılığının sorumluluğu, küresel satın alma ve tedarik zinciri kapsamında genişletildi. CEO olduğu ilk yıl General Motors, 30 milyonun üzerinde otomobilin bulunduğu 84 güvenlik çağrısı yapmak zorunda kaldı. Barra, hatalı kontak anahtarına atfedilen geri çağrılar ve ölümler hakkında tanıklık yapmak için Senato'ya çağrıldı. Barra ile o dönemki CEO ve şirketin imajını olumlu göstermek için ödül satın alma konusunda şüphe altında kaldılar. Japonya İçişleri ve Haberleşme Bakanlığı Japonya İçişleri ve Haberleşme Bakanlığı ( "Sōmu-shō"), Japonya'da yerel yönetim, seçimler, telekomünikasyon, posta ve devlet istatistikleri sorumlu bakanlıktır. 6 Ocak 2001 tarihinde İçişleri Bakanlığı, Posta ve Telekomünikasyon Bakanlığı ile Yönetim ve Koordinasyon Ajansı'nın birleşmesiyle kurulmuştur. Bakanlık Tokyo'nun Chiyoda semtine bağlı Kasumigaseki semtinde yer almaktadır. Mevcut bakan Sanae Takaichi'dir. Sosyalist Parti (Portekiz) Sosyalist Parti (, , PS), Portekiz'deki sosyal demokrat bir siyasi partidir. 19 Nisan 1973 tarihinde Badmstereifel kentinde Portekiz Sosyalist Hareket () militanları tarafından kuruldu. PS, Portekiz siyasetindeki iki büyük partiden biridir ve rakibi merkez sağ Sosyal Demokrat Parti (PSD)'dir. PS'nin mevcut lideri ve Portekiz Başbakanı António Costa'dır. Portekiz Parlamentosu'nda şu anda 230 sandalyeden 108'ine sahip olan parti, Ekim 2015 seçimlerinden itibaren Portekiz'i azınlık hükûmeti ile yönetmektedir. Sosyalist Enternasyonal, İlerici İttifak ve Avrupa Sosyalist Partisi üyesi olup, Avrupa Parlamentosu'nda Sosyalistler ve Demokratlar (S & D) Grubu'nda sekiz sandalyesi vardır. Jamie Tarses Sara James "Jamie" Tarses (d. 19 Mart 1964, Pittsburgh), Amerikalı yapımcı ve televizyon stüdyosu yöneticisi. 1996-1999 yılları arasında ABC Entertainment yönetim kurulu başkanı olarak görev yapmış olup, Amerikan televizyon ağlarında bu pozisyona ulaşan ilk kadın ve en genç isim olmuştur. 19 Mart 1964'te, Jay Tarses ile Rachel Tarses (kızlık soyadı Newdell)'in ilk çocuğu olarak Pittsburgh'de doğdu. Mallory Tarses adlı kendisinden yaşça küçük kız kardeşi ile yine kendisinden genç olan Matt Tarses adlı erkek kardeşi vardır. 1985'te Williams College'dan, tiyatro bölümünden mezun oldu. Mezuniyetinin ardından, 1985-1986 yıllarında "Saturday Night Live"da yetenek yöneticisi yardımcısı olarak çalıştı. Eylül 1987'de, NBC Productions'ta yetenek işleri müdürü olarak işe girdi ve 1996'ya kadar bu şirkette çeşitli yöneticilik pozisyonlarında çalıştı. Bu dönemde, "Friends" ve "Mad About You" dizilerinin geliştirilmesinde rol oynamıştı. 1996 yılında, ABC Entertainment yönetim kurulu başkanlığı görevine geldi ve 1999'a kadar bu pozisyonda kaldı. 2001'de çeşitli televizyon filmlerinde yürütücü yapımcı olarak görev almaya başlayan Tarses, 2006'dan beri televizyon dizileri ve programlarında da yürütücü yapımcılık yapmaktadır. Orta sınıf otomobil Orta sınıf otomobil, büyüklük olarak alt orta sınıf ile üst orta sınıf otomobillerin arasında bulunan D segment otomobil modelidir. Leo Stein Leo Stein (11 Mayıs 1872 – 29 Temmuz 1947) Amerikalı sanat koleksiyoncusu ve sanat eleştirmeni . Şimdi Pittsburgh'da olan Allegheny City'de doğdu. 20. yüzyılın başında filizlenen birçok ressamın etkili bir destekçisi oldu. 1892'de, Harvard Üniversitesi'nde iki yıl eğitim gördü. Sonrasında kuzeni Fred ile dünya turuna çıktı. 1897'de Johns Hopkins Üniversitesi'ne geçiş yaptı ve buradan Edebiyat Fakültesi'nden mezun oldu (1898). Stein küçük kardeşi Gertrude Stein ile Paris'te birkaç yıl ev arkadaşı oldu. 1914 yılında kardeşinin Alice B. Toklas'a olan aşkından dolayı Gertrude ile arası açıldı.Leo Stein, Alice'i "bir çeşit anormal vampir" olarak tanımlıyordu. Stein gazetecilik yapmak için ülkesine geri döndü fakat sonunda hayatının aşkı Nina Auzias ile Floransa yakınlarına yerleşti. İkili 1921 yılında evlendi . Stein 1947'de Floransa'da kanserden öldü. Auzias iki sene sonra intihar ederek yaşamına son verdi. Üst orta sınıf otomobil Üst orta sınıf otomobil, orta sınıf otomobillerden büyük E segment otomobil modelidir. Genellikle 2.5 litre ve üstü motor hacmine sahip olup büyük hacimli motorların vergisinin yüksek olduğu bazı pazarlarda 2.0 litre hacimde de olabilmektedir. 1998-99 TÃ¼rkiye Bayanlar Voleybol Ligi Türkiye Deplasmanlı Bayanlar Voleybol Ligi 1998-99 sezonu, Sultanlar Ligi'nin 15. sezonudur. Beş şehirden (İstanbul, Ankara, İzmir, Kocaeli ve Bursa) 16 takımın katıldığı lig, deplasmanlı normal lig + play-off usulüne göre oynandı. Play-Off finalinde Güneş Sigorta'yı 4-1 mağlup eden Eczacıbaşı ligin şampiyonu olurken, fikstür çekildikten sonra ligden çekilen Divarese Ortaköyspor ve Yurtkur takımları ligden düşmüştür. Ligin ilk etabı sezona katılan 14 takım arasında çift devreli lig olarak oynanmıştır. Lig sezonu sonunda ligin ilk 4 sırasında yer alan takımlar doğrudan play-off finallerine kalırken, 5. ve 12. sıra arasında yer alan takımlar ise play-off ön elemesi oynamışlardır. Ligin fikstür çekiminden sonra ligden çekildiklerini açıklayan Divarese Ortaköyspor ve Yurtkur takımları ligden düşerken, 13. ve 14. sırada yer alan 2 takım ise ligde kalabilmek için play-out oynamak zorunda kalmıştır. Play-off ön eleme turunda takımlar 5.-12., 6.-11., 7.-10. ve 8.-9. eşleşmesi prensibince eşleştirilmiş normal sezonda rakibini her iki maçta da yenen takımlar play-off serilerine 1-0 üstün başlarken, karşılıklı birer galibiyeti olan takımlar ise seriye 1-1 olarak başlamışlardır. Seride 3 galibiyete ulaşan takım play-off çeyrek finallerine kalmıştır. İlk karşılaşmalar sıralama da rakibinin üzerinde yer alan takımların sahasında yapılmış, ikinci maçlar ise sıralama da daha aşağıda yer alan takımın sahasında yapılmıştır. Üçüncü karşılaşmaya ihtiyaç duyulması halinde ise karşılaşma yine sıralama da üstte yer alan takımın sahasında oynanmıştır. Play-off çeyrek finallerinde eşleşmeler 1.-8., 2.-7., 3.-6. ve 4.-5. prensibince eşleştirilmiş normal sezonda rakibini her iki maçta da yenen takımlar play-off serilerine 1-0 üstün başlarken, karşılıklı birer galibiyeti olan takımlar ise seriye 1-1 olarak başlamışlardır. Seride 3 galibiyete ulaşan takım play-off yarı finaline kalmıştır. İlk karşılaşmalar sıralama da rakibinin üzerinde yer alan takımların sahasında yapılmış, ikinci maçlar ise sıralama da daha aşağıda yer alan takımın sahasında yapılmıştır. Üçüncü karşılaşmaya ihtiyaç duyulması halinde ise karşılaşma yine sıralama da üstte yer alan takımın sahasında oynanmıştır. Play-off yarı finalinde eşleşmeler 1.-4., 2.-3. prensibince eşleştirilmiş normal sezonda rakibini her iki maçta da yenen takımlar play-off serilerine 1-0 üstün başlarken, karşılıklı birer galibiyeti olan takımlar ise seriye 1-1 olarak başlamışlardır. Seride 3 galibiyete ulaşan takım play-off finaline kalmıştır. İlk karşılaşmalar sıralama da rakibinin üzerinde yer alan takımların sahasında yapılmış, ikinci maçlar ise sıralama da daha aşağıda yer alan takımın sahasında yapılmıştır. Üçüncü karşılaşmaya ihtiyaç duyulması halinde ise karşılaşma yine sıralama da üstte yer alan takımın sahasında oynanmıştır. Play-off final karşılaşmaları bir takımın 4 galibiyeti üzerinden oynanmış, normal sezonda rakibini her iki maçta da yenen takımlar play-off serilerine 1-0 üstün başlarken, karşılıklı birer galibiyeti olan takımlar ise seriye 1-1 olarak başlamışlardır. Seride 4 galibiyete ulaşan takım lig şampiyonu olmuştur. Birinci ve üçüncü karşılaşmalar sıralama da rakibinin üzerinde yer alan takımların sahasında yapılmış, ikinci ve dördüncü maçlar ise sıralama da daha aşağıda yer alan takımın sahasında yapılmıştır. Beşinci karşılaşmaya ihtiyaç duyulması halinde ise karşılaşma yine sıralama da üstte yer alan takımın sahasında oynanmıştır. Karşılaşmalarda maçları kazanan takıma 2, mağlup olan takımlara ise 1 puan verilmiştir. NOT : Emlakbank kulübü sezon sonunda bayan voleybol şubesini kapatmıştır. (5.) Kocaelispor - (12.) Karşıyaka (1-0) Kocaelispor 3 Karşıyaka 0 (2-0) Kocaelispor 3 Karşıyaka 0 (3-0) Kocaelispor tur atladÄ± (6.) Enka - (11.) YeÅŸilyurt (1-0) Enka 3 YeÅŸilyurt 0 (2-0) Enka 3 YeÅŸilyurt 0 (3-0) Enka tur atladÄ± (7.) Galatasaray - (10.) GÃ¶ztepe (1-0) Galatasaray 3 GÃ¶ztepe 0 (2-0) Galatasaray 3 GÃ¶ztepe 1 (3-0) Galatasaray tur atladÄ± (8.) Emlakbank - (9.) Bursaspor (0-1) Emlakbank 3 Bursaspor 1 (1-1) Emlakbank 3 Bursaspor 2 (2-1) Emlakbank 3 Bursaspor 0 (3-1) Emlakbank tur atladÄ± Tatsunoko Production Tatsunoko Production Company ( "Kabushiki gaisha Tatsunoko Puro"), bir Japon animasyon stüdyosudur. 19 Ekim 1962 tarihinde Tatsuo Yoshida, Kenji Yoshida ve Ippei Kuri tarafından kurulmuştur. Şirketin merkezi Tokyo'nun Musashino kentinde yer almaktadır. Vomer Vomer, kafatasında bulunan bir kemiktir. Sfenoid kemik, Etmoid kemik, her iki üst çene kemiği (maxilla) ve her iki damak kemiği (os palatinum) ile eklem yapar. Burun kıkırdağı ile de eklem yapar. J2 League J2 League ( "J2 Rīgu"), Japonya'da J. League profesyonel futbol liginin ikinci düzey futbol ligidir. İkinci seviyeli kulüp futbolu Japonya'da 1972 yılından beri var olmuştur. Bununla birlikte, 1999 sezonunda on kulüp ile profesyonel hale getirildi. JEF United Chiba JEF United Ichihara Chiba ( "Jefu Yunaiteddo Ichihara Chiba"), J2 League'de oynayan bir Japon profesyonel futbol kulübüdür. Kulüp Chiba merkezli olup ana maçlarını Fukuda Denshi Arena'da oynamaktadır. "30 Mart 2017 itibarÄ± ile". Okinoşima Adası Okinoşima Adası (), Japonya'nın Kyūshū bölgesinde bulunan Fukuoka prefektörlüğünün Munakata şehrine bağlı bir ada. Okinoşima Adası, 0.7 kilometrekare (240 dönüm) alana sahiptir ve maksimum yüksekliği 799 ft (244 m)'dir. Ülkenin güneybatısında bulunan adaya, dinî ziyaret amaçlı olarak sadece erkekler alınmaktadır. Deniz tanrıçasına adanan Munakata Taişa Okitsu tapınağı Okinoşima'nın güneybatı kesiminde yer alır. Tapınak 17. yüzyıl ortalarında inşa edilmiştir ve kuruluşundan önce kutsal bir doğal alan olan bölge, kami ibadet yeri olarak kullanılmıştır. Tapınak, 1932'den önce birkaç kez tamirat ve restorasyon sürecinin ardından Şova dönemi boyunca nispeten aynı kalmıştır. Adaya, ibadet amacıyla sadece erkeklerin ziyaret edilmesine izin verilmektedir. Erkekler önce soyunup arınma ayinine katılmak zorundadır ve adadan herhangi bir şey götürmeleri ve bu adada neler yaptıklarını anlatmaları yasaktır. Okinoşima Adasına kadınların alınmamasının nedeni tam olarak bilinmemekle birlikte, bazı uzmanlara göre Şinto tapınağının kanı "pis" olarak kabul etmesi ve kadınların âdet gördüğü için adayı kirleteceğine inanılması nedeniyle alınmadığıdır. Tapınak yetkilileri ise bu iddiayı reddederek, eski zamanlarda deniz yolculukları tehlikeli olduğu için insan soyunu devam ettiren kadınların korunması amacıyla adaya gitmelerine izin verilmediğini ve bunun bir gelenek olarak günümüze kadar devam ettirildiğini belirtmektedirler. Ada, Okinoşima Adası ve Munakata Bölgesi'ndeki Bağlantılı Alanlar seri adaylığının bir parçası olarak 2009 yılında UNESCO Dünya Kültür Mirası geçici listesine alındı. 9 Temmuz 2017'de, Polonya'nın Kraków şehrinde düzenlenen 41. Oturumda adanın UNESCO Dünya Kültür Mirası listesine dahil edilmesine karar verildi. Okinoşima'nın yerel sakinleri, adanın UNESCO listesine dahil edilmesinin, kutsallığını tehdit ederek turizmin artmasına neden olacağı endişesini dile getirmektedirler. Munakata Taişa'daki baş rahip Takayuki Ashizu, "Okinoşima'nın UNESCO Dünya Kültür Mirası listesine eklenip eklenmediğine bakılmaksızın halka açılmayacağını" ve "insanların merak nedeniyle ziyaret etmemesi gerektiğini ifade etti". Gürcistan Sovyet Sosyalist Cumhuriyeti bayrağı Gürcistan Sovyet Sosyalist Cumhuriyeti bayrağı, üstte mavi bantla birlikte yer alan kızıl bayrak üzerine 24 demetli çerçeve ile birlikte orak ve çekiç ve kızıl yıldız sembollerinin yer aldığı Gürcistan Sovyet Sosyalist Cumhuriyeti bayrağı.Sovyet cumhuriyetleri içerisinde orak ve çekiç figürünün sarı olmadığı tek cumhuriyettir. Bayrak Severian Maysashvili Davidovich tarafından tasarlandı ve 11 Nisan 1951 tarihinde Gürcistan SSC Yüksek Sovyeti tarafından resmen Gürcistan SSC'nin ulusal bayrağı olarak kabul edildi. 18 Şubat 1921 yılı Gürcistan SSC kuruluşunu ilan etti. 20 Mayıs 1921 tarihinde Gürcistan Devrimci Komitesi yeni arma ve bayrağın konu alındığı kararnameyi kabul etti. Gürcistan SSC 1936 yılına kadar Transkafkasya Sovyet Federatif Sosyalist Cumhuriyeti'nin bir parçasıydı ve üzerinde Rusça "ЗСФСР" harflerinin yazıldığı bayrak kullanımdaydı. 13 Şubat 1937 tarihinde Sovyet VIII Tüm-Gürcü Kongresi Gürcistan SSC'nin yeni Anayasasını kabul etti, Madde 160'ta yeni bayrak tarifi yapıldı. 1940'lı yıllarda işçi sınıfının temsil edildiği kızıl zemin üzerine sol üstte Gürcü alfabesinde yer alan "სსსრ" harflerinin bulunduğu bayrak kullanıldı. 1951 yılına ladar ise sol üst köşede Gürcüce "საქართველოს სსრ" yazılı olan bayrak kullanıldı. 1951 yılında Davidovich'in tasarladığı bayrak kullanıldı. 1990 yılında ise Gürcistan Demokratik Cumhuriyeti'nin kullandığı bayrak tekrar tedavüle sokuldu. Canfeda Hatun Canfeda Hatun (Osmanlı Türkçesi: جان فدا خاتون, d. (?) - ö. 1600[?]), III. Murad döneminin harem kethüdası. Doğum tarihi bilinmemektedir. İyi huylu ve kabiliyetli olması ön plana çıkmasına sebep olmuş, Nurbanu Sultan'ın sağ kolu olmuştur. Harem kethüdası olunca haseki ve cariyelerden sorumlu idareci oldu. Oğlu III. Murad'a her konuda Canfeda Hatun'a güvenmesi gerektiğini söyleyen Nurbanu Sultan'ın ölümünden sonra Safiye Sultan'ın da güvenini kazandı. Bu valide sultanların hediye ve rüşvet aracısı olduğu bazı eserlerde iddia edilir. Kardeşi Deli İbrahim Paşa'nın Diyarbakır beylerbeyi görevinden alınması üzerine nüfuzunu kullanarak ve kardeşinin padişaha hediyeler sunarak görevine iade edilmesi sağlanmıştır. Canfeda Hatun'un adı başka olaylara da karışmıştır. 1593'te yeniçerilere eksik ödeme yapılması üzerine çıkan isyanda asiler tarafından Canfeda Hatun'un kendilerine teslim edilmesi istenmiştir ancak bu talep kabul edilmemiştir. III. Murad'ın 1595'te ölümünden sonra Eski Saray'a gönderilmiştir. İstanbul Karagümrük'te harap bir mescidi onartarak Canfeda Hatun Camii adıyla anılan camiyi yaptırmıştır. 2 milyon akçe harcayarak Saraçhane'de bir sebil yaptırmış ve bir mescidi de tamir ettirmiştir. Beykoz vesair yerlerde de hayrat yaptırmıştır. Åžeyh Zafir Şeyh Zafir veya tam adıyla Muhammed Zafir b. Muhammed Hasan b. Hamza Zafir el-Medenî (Arapça: الشيخ ظافر, d. 1829, Mısrata - ö. 2 Ekim 1903, İstanbul), Şâzelî tarikatı şeyhi. Trablusgarp'ın Mısrata kasabasında doğdu. İlk eğitimini babasından aldıktan sonra Cezayir ve Tunus'a gitti. Ardından Medine'de iki yıl kaldıktan sonra Şâzelî tarikatı şeyhi olan babasına intisap ederek icazet aldı. Babasının ölümünün ardından Şâzelî tarikatı şeyhi olarak irşad faaliyetlerine başladı. Nüfuzu giderek arttı. Trablusgarp Valisi Mahmud Nedim Paşa ile dostane ilişkiler geliştirdi. Valinin ve kardeşi Hamza Zafir'in telkinleriyle 1870'te İstanbul'a davet edildi. Osmanlı seçkinlerinin yanı sıra Şehzade Abdülhamid'le de tanıştı. Üç yıl Unkapanı'nda kaldıktan sonra önce Medine'ye oradan da Mısrata'ya döndü. Mahmud Nedim Paşa'nın veya II. Abdülhamid'ın davetiyle ikinci kez İstanbul'a geldi. 2 Ekim 1903'te ölünceye kadar İstanbul'da kaldı. Beşiktaş'taki Ertuğrul Tekkesi haziresine defnedilmiştir. Mezar yerine II. Abdülhamid saray mimarı Raimondo D'Aronco'ya türbe yaptırtmıştır. II. Abdülhamid'ın kızı Ayşe Sultan hatıratında babasının Hamza Zafir adında bir şeyhe intisap ettiğini belirtir. Mutasavvıf Hüseyin Vassaf ise Şeyh Zafir'in İstanbul'a ilk geldiği zaman II. Abdülhamid'in intisap ettiğini ve şeyhi gizlice ziyaret ettiğini söyler. II. Abdülhamid Şeyh Zafir'e çok değer verirmiş, bazı dini günlerde Yıldız Sarayı'na davet etmiş veya kendisi bazen cuma selamlıklarında şeyhi Ertuğrul Tekkesi'nde ziyaret etmiştir. II. Abdülhamid şeyhin aile fertlerini çeşitli makamlara getirmiş ve Trablusgarp'taki ailesinin ihtiyaçları karşılanmıştır. Raimondo D'Aronco Raimondo Tommaso D'Aronco (d. 31 Ağustos 1857, Gemona del Friuli – ö. 3 Mayıs 1932, Sanremo), Art Nouveau tarzındaki bina tasarımları ile ünlü İtalyan mimar. II. Abdülhamid devrinde 16 yıl saray mimarlığı yapmıştır. Kuledibi'ndeki Laleli Çeşme de D'Aronco'nun izlerini taşır. 1894 İstanbul Depremi'nde zarar gören Galata'daki Aziziye Karakolu'nu da onaran isimdir. D'Aronco, Son dönemlerinde bademcik iltihabına iyi gelecek bir iklim arayışı için San Remo'ye taşındı ve 1932'de orada öldü. En İyi Özgün Müzik Çevrimiçi Sinema Eleştirmenleri Topluluğu Ödülü En İyi Özgün Müzik Çevrimiçi Film Eleştirmenleri Topluluğu Ödülü, Çevrimiçi Film Eleştirmenleri Topluluğu tarafından yılın en iyi özgün müziğine sahip filmi olarak belirlenen filme verilen ödül. 1998'de verilmeye başlanmış olup, 2010'da son kez verilmiştir. Meksika'daki Dünya Mirasları Bu madde, Meksika'daki UNESCO Dünya Miraslarının bir listesini içerir. Temmuz 2016 itibarıyla ülkede 27'si kültürel, 6'sı doğal ve 1'i ise karışık olmak üzere 34 Dünya Mirası olup; bu sayı ülkeyi Amerika kıtasında birinci, dünyada ise yedinci sıraya koymaktadır. Numaralarla belirtilen sit alanları: 1. Meksiko'nun Tarihî Merkezi; 2. Ciudad Universitaria; 3. Xochicalco; 4. Popocatépetl yokuşlarındaki erken 16. yüzyıl manastırları; 5. Luis Barragán'ın Evi ve Stüdyosu; 6. Teotihuacan; 7. Kral Kelebeği Biyosferi Rezervi; 8. Padre Tembleque Su Kemeri Hidrolik Sistemi Lejant: Dünya Kültür Mirası; Dünya Doğa Mirası; Dünya Kültür ve Doğa Mirası (Karışık) Dünya Mirası listesine ek olarak, ülkedeki bazı sit alanları geçici listeye eklenmiştir: Teksas petrol üretim patlaması Teksas petrol patlaması, bazen fışkıran kuyu cağı diye adlandırılan, Amerika'nın Teksas eyaletinde geniş kapsamlı değişiklikler ve ekonomik büyümenin olduğu bir dönemdi. Bu dönem 20. yüzyılın başlarında Beaumont, Teksas bölgesinde Spindletop'da büyuk bir petrol rezervin keşfi ile başladı. Eşsiz büyüklükte olan rezervin keşfi Teksas'ta hızlı bölgesel gelişme sağladı. Oklahoma ve Californıa ile Teksas ABD'nin en önemli petrol üreten eyaletlerinden biri oldu. ABD Rus İmparatorluğu petrol üretim gücünü geçdi. 1940 yılında Teksas ABD'de petrol üretiminde lider olmuşdu. Bazı tarihçiler Petrol Çağı Teksas'ta başladığını söylüyor. Güneydoğu Teksas'ta önemli rezervler keşfedilince, petrol aramacılığı artdı. Kısa bir süre sonra, Kuzey Texas, Doğu Teksas ve Batı Teksas'ın Permiyen Basen bölgelerindede petrol keşfedilmiş. Bu dönem Teksas'ı çök değiştirdi. 20. yüzyılın başında Teksas'ta hic büyük şehir yoktu. Coğunlukla kırsal bölgelerdi. II. Dünya Savaşından sonra, Teksas eyaleti endüstrileştirildi. Özellikle Houston şehri yararlandı. Houston bölgesinde rafineriler ve petrokimya tesisleri yoğunlaşdı. Bu dönemin en önemli dört iş adamı H. Roy Cullen, H. L. Hunt, Sid W. Richardson, ve Clint Murchison dı. WWE Network etkinlikleri listesi WWE Network etkinlikleri listesi, WWE tarafından WWE Network'te yayınlanmak üzere yapılan profesyonel güreş etkinliklerini listelemektedir. WWE, izle ve öde etkinliklerini 1980'lerden beri yayınlamaktadır. İlk olarak "Big Four" etkinlikleri (Royal Rumble, WrestleMania, SummerSlam ve Survivor Series) yapılmaya başlanmıştır. Ancak şirketin izleme başına ödeme işi, 24 Şubat 2014 tarihinde WWE Network'ün piyasaya sürülmesiyle büyük değişimler yaşadı. WWE etkinliklerinin çoğu, dünyanın birçok yerinde geleneksel izle ve öde kanalarında yayın yaparken, WWE gittikçe odağını geleneksel izle ve öde kanallarından WWE Network'e çevirdi. WWE, Network'ün potansiyel müşterilerini geleneksel izle ve öde kanallarından uzak tutmak için bir yol olarak ağın başlangıç fiyatını 9,99 ABD doları olarak belirledi. Ağ başına ortalama olarak 5 ila 6 kat daha fazla (Amerika Birleşik Devletleri'nde). WWE Network'te, NXT Arrival'dan bu yana gerçekleştirilen WWE Network etkinliklerinin yanında önceki WWE, WCW ve ECW izle ve de etkinlikleri yer almıştır. Tüm WWE Network gösterileri ağ üzerinden yükzek çözünürlükte sunulmuştur. WWE etkinlikleri genellikle 3 saat sürmektedir. "Big Four" olarak adlandırılan etkinlikler ise yaklaşık 4 saattir. WWE, her Network etkinliğinden önce "Kickoff" adı verilen gösteri öncesi programı yayınlamaktadır. Her "Kickoff" programında maçlar, röportajlar ve yapılacak etkinlik üzerine panel yapılmaktadır. "Kickoff" gösteri öncesi programları başlangıçta 30 dakika yapılırken, Eylül 2014'teki Night of Champions itibarıyla 1 saat yapılmaktadır. "Big Four" etkinliklerininki ise 2 saattir. WWE, ara sıra Network etkinliklerinden sonra "Fallout" adı verilen programlar yayınlamaktadır. "Fallout" programlarında röportajlar ve etkinlikte olanlar üzerine panel gerçekleştirilmektedir. "Fallout" gösteri sonrası programlarının süresi değişmektedir. NXT TakeOver etkinlikleri 2015'teki 'den itibaren 1,5-2 saat arası gerçekleştirilmektedir. TakeOver "Kickoff" programlarında röportajlar ve yapılacak etkinlik üzerine panel yapılmaktadır. Başlangıçta TakeOver "Kickoff" gösteri öncesi programları 30 dakika yapılırken, 2017'deki etkinliğinden beri bu süre 1 saate çıkarılmıştır. WWE ayrıca bazen, TakeOver events etkinliklerinden sonra "TakeOver Fallout" adlı programı yayınlamaktadır. "TakeOver Fallout" programlarında röportajlar ve etkinlikte olanlar üzerine panel gerçekleştirilmektedir. Bu programın da süresi değişmektedir. Çoğu WWE Network etkinliği temasına özgü olarak, belirli maç türleri etrafında merkezlidir veya yılda bir kez tekrarlanan ana etkinliğe sahiptir. Antoninus Duvarı Antoninus Duvarı Romalılar tarafından "Vallum Antonini" olarak adlandırılan duvar. Hadrian Duvarı’nın Kuzeyi’ndeki Keltler için ilk savunma hattı olarak, Hadrian Duvarı’ndan sonra inşa edilmiştir. İskoçya’nın ortasında, Firth Of Forth ve Firth Of Clyde arasında bulunmaktadır. Yaklaşık olarak, 63 uzunluğundaki duvarın yüksekliği 3 metre, genişliği 5 metredir. Kalenin içyapısında çoğunlukla döneme ve bölgeye özel tahta ve çamurla tutturulmuş taşlardan oluşan evler olduğu için, günümüze Hadrian Duvarı’ındaki kadar arkeolojik kalıntı kalmamıştır. Ancak özellikle tarım yapılan alanlarda oluşturulan su kanalları, Antonin Duvarı’nın izleri ve kalelerin taştan yapılmış garnizonlarından kalan kalıntılar, duvar ve kale planlarının çizilmesine yardım etmektedir. M.S. 142 yılında, dönemin Roma İmparatoru Antoninus Pius tarafından, Büyük Britanya'nın kuzeyindeki yerli halk olan Kelt klanlarının saldırılarına önlem olarak başlatılan duvar inşaatı 12 yılda tamamlanmıştır. İmprator Pius, Antoninus Duvarı'nı hiçbir zaman ziyaret etmedi. Bölgedeki güçlü klanlardan olan Caledonian'ların atakları sebebiyle, Antoninus Duvarı'na sürekli olarak Roma birlikleri gönderildi. Antoninus Duvarı, aralarında yaklaşık 16 vilayetin bulunduğu, 22 kale tarafından korunuyordu ve bu ağı birbirine bağlayan yol, "Ordu Yolu" olarak bilinmekteydi. Antoninus Duvarı, tamamlandıktan 8 yıl sonra terk edildi ancak M.S. 208 yılında, İmparator Septimius Severus tarafından tekrar kurularak, yeniden Roma lejyonları bölgeye konuşlandırıldı. Bu sebeple duvar bazı kaynaklarda Severan Duvarı olarak anılmaktadır. Ancak Severus'un bölgeyi işgali ancak birkaç yıl sürdü; sonrasında duvar bir daha güçlendirilemeyerek zaman içinde sadece kalıntıları kaldı. Agricola, M.S. 100’lerde İskoçya’ya ulaşarak, Britanya’nın kontrolünü karadan ve denizden eline aldı. İlk yaptığı işlerden biri, önemli bölgelere kaleler inşa ettirmek oldu. Bazı kaleler, Antoninus Duvarı’nın çizgisi haline gelecekken, bazıları Perthshire’daki Gask Ridge boyunca inşa edildi. Antoninus Duvarı, Antonius Pius'un emriyle inşa edilmeye başladığında, yaklaşık 12 yıl duvarın başında Quintus Lollius Urbicus vardı. Duvar, Firth of Clyde'da yer alan West Dunbartonshire bağlı Old Kilpatrick'den, Firth of Forth yakındalarındaki Bo'ness'da bulunan Carriden'e kadar toplam 63 kilometre uzunluğundaydı. Kuzey bögellerinde hakim olan Caledonian'ların sürekli saldırıları ve bölgeye hâkimiyetleri sebebiyle, duvarın inşası, birimlerin ve birliklerin hareket ettirilmesi zor oluyordu. Taş yapıdan oluşan Hadrian Duvarı'ndan daha kısa olan Antoninus Duvarı'nın malzemesi genellikle çim tabakalardı. Ancak, Caledonian saldırılarına rağmen, Hadrian Duvarı'na göre daha küçük kullanılmış taşlar, inşaatın hızlı ilerlemesini sağlıyordu. Romalılar ilk önce her 10 kilometrede bir, bir kale inşa etmeyi planlıyorlardı ancak Agricola'dan kalma kalelerin revize edilmesiyle her 3.3 kilometrede bir, bir kale inşa edilmiş oldu ve duvar boyunca toplam kale sayısı 19'a ulaştı. İlerleyen zamanlarda, kalenin ilk terkedilişinden sonra Severus'un gelişiyle duvardaki kale sayısı 22'ye çıktı. Tarihçiler, duvardaki kaleler hakkında yapısal bilgiyi, en iyi korunuş kale olan Rough Kalesi'nden elde etmektedir. Duvarın savunması sadece, geneli çim tabakalardan oluşan yüksekliklerle sağlanmıyordu. Duvarın kuzeyinde, Keltler'in hâkim olduğu bölgelere bakan kısımlara yaklaşık 5 metre derinliğinde hendekler açılmıştı. Ayrıca, yaklaşık olarak 6000 - 7000 asker de duvar boyunca gözcülük ve savunma için konuşlandırılmıştı. Bunun yanı sıra, önemli bölgelere, duvar kalelerine ek olarak destek kaleler de inşa edilmişti. Antoninus Duvarı'nın tek iletişimi ise, Güneydeki Hadrian Duvarı'na doğru yapılmış bir hizmet yoluydu. Gerekli malzemeler bu yoldan taşınıyordu. Kum taban üstüne yığılan taşlar ve üstlerine yerleştirilen sert çimlerle yükseltilen duvarın içinde; kalelerde; Önemli binalar bölgedeki kumtaşı ya da kırmızı çinilerle inşa edilirken, askerlerin barakaları vediğer binalar ahşaptandı. Antoninus Duvarı'na gönderilen askerler genellikle kendini ispat etmesi gereken sabıkalı soylular; yine aynı durumda kalmış, başı Roma'daki yasalarla derde girmiş ve kendilerine bir şans tanınmış suçlular gibi zorla gönderilenler ya da gönüllülerden oluşuyordu. Bunlar dışında komutanların ve yüksek rütbeli subayların ve hatta bazı askerlerin eşleri, çocukları ve kölelerinin de duvarda yaşadığı, onlardan geriye kalan bazı eşyalar, sunak taşları ve mezarlar sayesinde bilinmekte. Antoninus Duvarı, ağır saldırılara maruz kaldığı için tamamlandıktan sekiz yıl sonra, M.S. 162'de terk edildi. Duvardaki lejyonların tamamı Hadrian Duvarı'na çekildi. Bu geri çekilmede, o sıralar bölgedeki hâkimiyetleri oldukça güçlü olan Caledonian saldırılarının payı olduğu, Romalı tarihçilerce kayda geçirilmiştir. Romalılar'ın çekilişinin ardından, M.S. 197'ye kadar bölgede Kelt klanlarının hâkimiyeti devam ederken, 197 yılında yapılan bir Kelt saldırısından sonra dönemin Roma İmparatoru Septimius Severus Britanya'ya gelerek, M.S. 208'de Antoninus Duvarı'nı tekrar işgal etti. M.S: 411'de Romalılar'ın çekilmesinin ardından, Antoninus Duvarı, 18. yüzyılda tekrar keşfedilene kadar kaderine terk edilmişti. Japonya Meteoroloji Ajansı Japonya Meteoroloji Ajansı (JMA) ( "Kishō-chō"), Japonya'da Arazi, Altyapı, Ulaştırma ve Turizm Bakanlığı'na bağlı bir ajanstır. Ajans, hava durumu verileri ve tahminlerini toplama ve raporlamak ile tayfunlar, depremler, tsunamiler ve volkanik patlamaları gözlemlemek ve uyarı yapmaktan sorumludur. Merkezi Tokyo'nun Chiyoda semtinde yer almaktadır. Japonya Uluslararası İşbirliği Ajansı Japonya Uluslararası İşbirliği Ajansı ( "dokuritsu gyōseihōjin kokusai kyōryoku kikō"; "Japan International Cooperation Agency" (JICA)), Japonya'nın resmi kalkınma yardımı ajansıdır. Ajans, gelişmekte olan ülkelerde ekonomik ve sosyal gelişmeye yardımcı olmak ve uluslararası iş birliğini teşvik etmek ile sorumludur. Merkezi Tokyo'nun Chiyoda semtinde yer almaktadır. Japonya Vakfı Japonya Vakfı ( "Kokusai Kōryū Kikin"), Japonya'nın uluslararası kültürel ilişkilerden sorumlu bir bağımsız idari enstitüdür. Merkezi Tokyo'nun Shinjuku semtinde yer almaktadır. Japonya Vakfı, aşağıdaki maddeler ile uluslararası kültür değişim programlarının kapsamlı ve etkili bir şekilde geliştirilmesini amaçlamaktadır: Japonya Vakfı'nın ayrıca 23 ülkede 24 yurt dışı şubesi bulunmaktadır. Shine (Wale albümü) Shine, Amerikalı hip hop sanatçısı Wale'nin beşinci stüdyo albümü. 28 Nisan 2017'de Maybach Music Group ve Atlantic Records etiketiyle yayınlandı. Planlanan tarihten bir hafta önce yayınlanan albüme Dua Lipa, Major Lazer, Chris Brown ve Travis Scott gibi isimler konuk oldu. Yayınlandığı hafta 28 bin satarak Amerikan "Billboard" 200 listesine 16. sıradan girdi. Albümden üç single çıktı: "My PYT", "Running Back" ve "Fashion Week". Notlar Kyoto Sanga FC Kyoto Sanga FC ( "Kyōto Sanga Efushī", daha çok bilinen adı ile Ochihins/), J2 League'de oynayan bir Japon profesyonel futbol kulübüdür. Kulüp Kyoto merkezli olup ana maçlarını Nishikyogoku Atletik Stadyumu'nda oynamaktadır. "1 Şubat 2017 itibarı ile". Daniel Jouanneau Daniel Jouanneau (d. 15 Eylül 1946, Vendôme (Loir-et-Cher)) Fransız diplomat. Paris Siyasal Bilgiler Enstitüsü'nü ve Ulusal İdare Okulu'nu bitirmiştir. 1970 yılında Dışişleri Bakanlığı'na girerek çeşitli görevler üstlenmiştir. Salisbury Başkonsolosu, Zimbabve Büyükelçiliği maslahatgüzarı, 1990-1993 yıllarında Mozambik Büyükelçisi, 1993-1997 yıllarında Cumhurbaşkanları François Mitterrand ve Jacques Chirac döneminde protokol şefi olmuş, 1997-2000 yıllarında Lübnan Büyükelçisi, 2000-2004 yılları arasında Dışişleri Bakanlığı Başmüfettişi (Teftiş Kurulu Başkanı), 2004-2008 yıllarında Kanada ve 2008-2011 yılları arasında ise Pakistan Büyükelçisi olarak görev yapmıştır. 2011'de Olağanüstü hizmetten Sayıştay üyeliğine atanmış ve 2016 yılına dek Sayıştay 4. dairesinde görev üstlenmiştir. 2016 yılında "DJ Conseil"i kurmuştur. Buranın görevi Fransız şirketlerinin uluslararası kalkınmasına eşlik etmek ve yabancı şirketlerin Fransa'ya girişini güçlendirmektir. Ventforet Kofu Ventforet Kofu ( "Vanfōre Kōfu"), J1 League'de oynayan bir Japon profesyonel futbol kulübüdür. Kulüp Kōfu merkezli olup ana maçlarını Yamanashi Chuo Bank Stadyumu'nda oynamaktadır. "6 Şubat 2017 itibarı ile". 2016 Avrupa Atletizm Şampiyonası - Kadınlar 100 metre engelli 2016 Avrupa Atletizm Şampiyonası'nda kadınlar 100 metre engelli müsabakası, 6-7 Temmuz'da Amsterdam Olimpiyat Stadyumu'nda gerçekleştirilmiştir. Her seride ilk 2 atlet (Q) ve bunlar dışında kalan en hızlı 5 atlet (q) yarı finale yükselir. Rüzgâr:Seri 1: +1.3 m/s,Seri 2: +1.8 m/s, Seri 3: +0.1 m/s, Seri 4: +0.6 m/s İlk 2 atlet (Q) ve bunlar dışındaki en hızlı 2 atlet (q) finale yükselir. Rüzgâr:Seri 1: +0.1 m/s, Seri 2: -1.1 m/s, Seri 3: -0.5 m/s *Yarı finalde doğrudan yer alan atletler Rüzgâr: -0.7 m/s Antoine Sivan Antoine Sivan (d. 27 Ağustos 1958, Paris) Fransız büyükelçi. Paris-Sorbonne Üniversitesi'nde Tarih alanında lisans yapmış, Paris Siyasal Bilgiler Enstitüsü'nü bitirmiş ve Ulusal Doğu Dilleri ve Medeniyetleri Enstitüsü'nde Edebi Arapça ve Doğu Arapçası eğitimi almıştır. 1984 yılında Dışişleri Bakanlığı'na girmiş, 1994-1997 yıllarında Cumhurbaşkanlığı'nda görev yapmıştır. 2003 yılında Irak Büyükelçiliği maslahatgüzarı, 2004-2006 yıllarında Dışişleri Bakanlığı Ortadoğu Genel Müdür Yardımcısı, 2006-2008 yıllarında Katar Büyükelçisi, 2008-2009 yıllarında Adalet Bakanı Rachida Dati'nin diplomatik danışmanı olmuş, 2011 yılında Bingazi'deki Libya Ulusal Geçiş Konseyi nezdinde Fransa'nın Yüksek Temsilcisi olarak görev yapmış, 2011-2016 yıllarında Libya Büyükelçisi olarak görev ifa etmiştir. 2016-2018 yılları arasında Kenya Büyükelçisi olmuştur. Adam Yayınları Adam Yayınları, 1981 yılında kurulan Türk yayınevi. Nâzım Hikmet, Yaşar Kemal, Aziz Nesin, Orhan Veli, Oktay Rıfat, Edip Cansever, Özdemir Asaf, Server Tanilli gibi yazarın bütün yapıtlarını yayımlamıştır. 1982'de yayımladığı kitap yüz yirmi iken 2000'de yedi yüz yetmişe ulaşmıştır.1988'de Oğlak Dönencesi ve Sudaki İz kitaplarına yönelik sansür kararına karşı ortak bildiriye imza atmıştır. Yayınevi, yayın hayatında "Adam Sanat" ve "Adam Öykü" adında iki dergi yayımlamıştır. BaÄŸyaka Pierre-Henri Guignard Pierre-Henri Guignard (d. 3 Nisan 1956) Fransız büyükelçi. Fransız Basın Görevlileri Okulu'nu bitirmiş, Paris II-Assas Üniversitesi'nde ekonomik bilimler alanında lisans eğitimini tamamlamıştır.1978'den itibaren Dışişleri Bakanlığı'nda çeşitli görevler üstlenmiştir. 1994-1997 yıllarında New York'ta Birleşmiş Milletler nezdinde Fransa Daimi