için Çet'in çadırı etrafında toplanmış, genç kızın ateşli vaazını ve ilahilerini dinlerlerken, ibadetle meşgul bu silahsız insanların toplantısına Rus askerleri bir baskın gerçekleştirdiler. Çet, karısı, kızı ve ileri gelen yirmi yoldaşı tutuklandı. Rus hükümeti Altaylı Ak dincilerin mal ve mülklerini yağmaladılar. Çet ve yoldaşları ağır ceza mahkemesinde yargılandılar. O zaman Rus Devlet Duması'nda bulunan bazı liberal görüşlü kişiler ve avukatlar onların savunmalarını üstlenip, ölüm cezasından kurtulmalarını sağladılar. Ancak iki yıl sonra 1906 da, Ak din hareketi artık saldırganlığını yitirdikten sonra Çet Çelpen Biysk Hapishanesi'nde ölmüş ve kızı Çugul tekrar serbest bırakılmıştır. Çet ve Çugul'un tutuklanmasında sonra, Moğolistan'da uzun süre tercüman olarak çalışmış olan Tırıy Akemçi Ak din hareketinin en meşhur "yarlıkçı"sı olmuştur (Ak din'in önderi ve vaazcısı). Moğolistan'da Budizmden etkilenmiş olan Tırıy bu dönemde bazı Budist uygulamaları da Ak din'e aktarmıştır (örneğin ziller). Bu dönemde neredeyse tüm Altaylılar bu dine katılmışlardır. Altaylılardaki bu hevesten ilham alarak, 1918 yılında Gregorii Choros-Gurkin ve bazı diğer Altaylı önderler birlikte yeni bir "Oyrat Cumhuriyeti" kurmak hedefi ile "Karakorum Yerel Komitesi"ni ("Karakorumkaia Okruzhnaia Uprava") kurmuşlardır. Tasarlanan bu Oyrat Cumhuriyeti'nin sınırları sadece Altay bölgesine kısıtlı değil, komşu olan diğer Türk toplulukların (Tuva ve Hakas bölgeleri) topraklarını da içine almaktadır. Bu girişimlere de 1921 yılında bölgeye ulaşan Bolşevikler ebediyen son vermişlerdir. Tuvalarda bu sözcük doğrudan Tanrı anlamında Moğollarda ise İyi Ruhları tanımlamakta kullanılır. Burkan olarak da söylenir. Daha sonraları Porhan (Porkan) biçimlerine de dönüşmüştür. Ayrıca Budizm ve Lamaizm dönemlerinde Buda'nın Türkçe karşılığı olarak yer alır. Buda, Budizmin kurucusudur. Türklerdeki ismi Burhan olarak geçer. Aslında varlıklı bir prens olduğu halde, hayatında ilk kez sarayın bahçesinden dışarıya çıkınca gerçeği aramaya başlamış ve kutlu bir ağacın altında düşünceye dalarak, orada erişmiştir. Daha sonra 1920’lerde Akyang (Ak Din) adı verilen bir dini hareketin adı da Burhancılık olarak ifade edilmiştir. Fakat Akyang’ın temeli Budacılıktan daha çok eski Şamanist gelenektir. Burada Burhan Beyaz atı ile koşan beyaz bir kişi görünümündedir. Sözcük (Bur/Burh) kökünden türemiştir. Bura (geyik) vev Bur (iyi ruh) sözcükleriyle kökten gelir. Geyik Moğollarda ve Türklerde kutlu sayılan bir hayvandır. Moğolcada aydınlanmışlık anlamını da içerir. Ak Yang içerisinde Ak Burhan, yaşlı, beyaz saçlı, ak sakallı, beyaz giysili ve beyaz atlı bir adam olarak tarif edilir. Büyük bir ihtimalle Moğolların mitolojisinde önemli bir rol oynayan "yaşlı beyaz adam" (Tsagan Ebugen) ve Türklerin mitolojisinde önemli bir rol oynayan "Korkut Ata" (Dede Korkut) ile de özdeşleştirilebilir. Ak din Tengricilikten, Göktanrısı Tengri'yi ve üç dünya kozmolojisini tanımaktadır: Bunlar Gök alemi, yeryüzü ve yeraltı alemleridir. "Ak" kelimesi Gök (Tengri) ile ilgilidir, ve Ak din'de önemli bir yeri vardır. Şamanlar gök aleminin temsilcisi değil, yeraltı aleminin temsilcisi olarak görülür ve bu yüzden lanetlenirler. Ancak Ak din'de sözlü mitolojiden tanılan kahramanlar tanrısal varlıklar olarak ilave edilmiştir, ve Tengriciliğin Şamanist özellikleri eksiktir. Böylece Ak din'in tanrısal varlıkları şöyle sıralanabilir: Üç Kürbistan "Kurbustan" Zerdüşt Soğdların "Kormazda" = "Ahura Mazda" adlı tanrısından gelmektedir, ve üçten bir olan tanrıdır. Üç Kürbistan efsanelerde önemli bir rol oynayan, diğer kahramanlardan daha yüksek bir statüye sahib efsanevi bir varlıkdır. Budist, Hristiyan ve Türk İslamının etkilerinden daha farklı olarak Üç Kürbistan geleneksel Türk mitolojisi ile şekillendirilmiş olan (daima üç adet oğlu olan Türk kahramanları) bir zerdüşt etkisidir. Böylece Üç Kürbistan bu üç figür ile bağlantıya getirilir: Burhanlar Tengricilik'ten kaynaklanan çok güçlü ruhlardır. Şamanlar Burhanları etkiliyemez. İyi ve kötü Burhanlar vardır. Ak din'de tanılan Burhanlar şunlardır: Yeryüzü aleminin tanrıları, çoğu kez yerel tanılan tanrılardır. Bazen bir dağın ("taika-eezi") ya da bir gölün ("arzhans") ruhu veya bir kavimin koruyucusu ("seok") olurlar: Tarih araştırmacısı Andrei Vinogradov'un görüşüne göre Ak din hareketi, tarihteki Türk ve Moğol toplulukların ufak kavimleri ve aileleri birleştirerek daha büyük bir topluluk oluşturma geleneğine benzeyen özellikleri vardır, yani Türk ve Moğol topluluklarında tanılan bozkır imparatorluğu kurma geleneğinin 20. yüzyıla kadar taşınılmış olan kalıntısı olarak görülebilinir. Ak din'de sözlü mitoloji çok canlıdır ve Manas, Cengiz Han ve Kral Gazar gibi efsaneleri anlatılan kahramanlar insanların günlük hayatında bir rol oynamaktadır. Ak din'in eski Türk ve Moğol inancı Tengriciliğin en mühim özellikleri bulunduğu söylenebilir. Suflör Tiyatroda, kuliste durarak, oyunculara sözlerini fısıltıyla söyleyip, hatırlatan ,sözlerini unutan oyuncuya sözleri söyleyen yardımcıya verilen addır. Günümüzde suflör kullanımı gittikçe azalmıştır. Tiyatro dışında ayrıca sinema ve tv dizilerinde oyunculara kamera arkasından diyalogları söyleyen kişi. eskiden sinema filmleri sessiz çekildiği için ve sonradan stüdyoda seslendirildiği için suflör ile çekilirdi. bugün genel olarak sinema filmleri sesli çekildiğinden suflör kullanılmamaktadır. günümüzde bazı tv dizileri hala suflör vasıtası ile çekilmektedir.Yani bu bir seslendirme,hatırlatma sistemidir. Düzağaç, Bozüyük Düzağaç, Bilecik ilinin Bozüyük ilçesine bağlı bir köydür. Düzağaç köyü Bozüyük ilçesine 45 km'lik mesafededir. Köy 1966 yılında Düzağaç ismini almıştır. Thomas Sankara Thomas Isidore Noël Sankara (d. 21 Aralık 1949 - ö. 15 Ekim 1987), Burkina Fasolu asker ve siyasetçi. Sankara, Afrika kıtası ülkesi Yukarı Volta (isim değişikliği sonrası Burkina Faso)da 1983-1987 yılları arasındaki devlet başkanlığı makamında bulunmuştur. Bu süreçte 1984 yılına kadar Yukarı Volta devlet başkanı olan Sankara, gerçekleştirdiği isim değişikliği sonrasında 1984 ile 1987 yılları arasında Burkina Faso devlet başkanlığı makamında bulunmuştur. Afrika'nın Che Guevara'sı olarak da bilinen Sankara, 1949'da o zamanki adıyla Yukarı Volta'da dünyaya geldi. Fas, Fransa ve Madagaskar'da subay olarak eğitim gördükten sonra 1980 yılında Albay Saye Zerbo'nun yönetimindeki askeri darbeye katıldı. Hükümette devlet bakanlığı kazanan Sankara kısa süre sonra solcu görüşleri nedeniyle görevden alındı. 7 Kasım 1982'de Jean-Baptiste Ouédraogo'nun yönetiminde yapılan darbe sonucu Ocak 1983'te başbakanlık görevini üstlenen Sankara, Mayıs 1983'te başka önde gelen isimlerle birlikte görevinden uzaklaştırıldı ve ev hapsine alındı. Bu kitle eylemlerine neden oldu. Blaise Compaoré'nin Ağustos 1983'te gerçekleştirdiği yeni bir darbeyle Sankara devlet başkanlığı görevini üstlendi. Sankara ülkenin ekonomik ve kültürel kalkınmasına yönelik giriştiği kampanyayla ve bireysel çıkarlar peşinde koşmayışıyla uluslararası bir prestij kazandı. Sosyalist bir devrimci olan Sankara kullandığı "Ya Anavatan ya ölüm, biz kazanacağız" sloganı doğrultusunda politikasını uygulamış, bu süreçte de Küba modelinden ve Gana devlet başkanı Jerry Rawlings'den etkilenmiştir. Planlı ekonomi aracılığıyla sosyalist bir kalkınma modeli uygulayarak ülkeyi yoksulluktan kurtarmaya çalıştı. Çok sayıda kadının da hükümette olduğu Sankara döneminde, kadın hakları konusunda da önemli adımlar atıldı. Kadın sünnetini yasakladı, çok eşliliğe karşı çıktı ve doğum kontrolünün yaygınlaştırılmasını savundu. AIDS'i Afrika için büyük bir tehdit olarak gören ilk devlet Burkina Faso oldu. Ülkede çölleşmeye ve ormanların tahribine karşı kampanyalar başlatıldı. Hükümetin elindeki Mercedesler satılarak, bakanlara makam aracı olarak Renault 5 marka otomobiller tahsis edildi. Kabile şeflerinin kendi adlarına haraç toplamak ve tabiyetindekilere angarya yüklemek gibi ayrıcalıkları kaldırıldı. Başkent Ouagadougou'daki bir ordu deposu ülkenin tüm halka açık ilk süpermarketi haline getirildi. Ülkede kendisi tarafından gerçekleştirilen devrimin yıl dönümünde, 4 Ağustos 1984 yılında, ülkenin Yukarı Volta olan adını "onurlu insanların yaşadığı vatan" anlamına gelen Burkina Faso olarak değiştirmiştir. İsim değişikliğine paralel olarak yeni bir bayrak ve yeni bir ulusal marş kabul edilmiştir. Yerli malları kullanmaya teşvik edici çalışmalar yapılarak, hükûmet görevlilerinin yabancı kumaşlardan giysiler yerine "faso dan dani" adlı geleneksel kıyafeti giymeleri istendi. Ülkenin ekonomik olarak Fildişi Sahili'ne bağımlı güneybatısının ulusal ekonomiyle bütünleştirilmesine girişildi. Ancak Sankara'nın çabalarına karşın ekonomik hayatta önemli bir düzelme olmadı. Hoşnutsuzluğun artması sonucu 15 Ekim 1987'de kendisini bir dönem başkanlığa taşıyan Blaise Compaoré'nin yönetiminde yeni bir darbe gerçekleştirilerek görevden uzaklaştırılmıştır. Darbe sırasında çıkan çatışmalarda Sankara'da hayatını kaybetmiş, ölümünün ardından Compaoré'nin sorumlu tutulduğu o süreçte yapılan doktor açıklamalarında ölümün "doğal yollardan" gerçekleştiği ifade edilmiştir. Michel Kafando'nun devlet başkanlığı döneminde, Mart 2015'te Burkina Faso, Sankara'nın mezarının tekrar açılarak otopsi yapılmasını karar vermiş, yapılan ilk incelemelerde birçok kurşun izine rastlandığı ifade edilmiştir. Bu süreçte Sankara'nın eşi, mezarının Sankara'ya ait olamayacağını bildirmiş, kendisinin Daghnoen mezarlığına gömülmediğini bilinmeyen bir yerde gömülü olduğunu beyan etmiştir. Makamlar DNA testi için verilerin Fransa'ya gönderildiğini açıklamıştır. Fransa cumhurbaşkanları listesi Bu sayfa Fransa cumhurbaşkanları listesini içermektedir. Siyasi Parti: Siyasi Parti: Üçüncü Cumhuriyet döneminde Fransa başbakanı, cumhurbaşkanlığı makamının boş olduğu zaman cumhurbaşkanı vekili olarak görev yaptı. "Fransa Cumhurbaşkanlığı makamı 1940-1947 yılları arası olmadı." Siyasi Parti: Siyasi Parti: Tejo Nehri Tejo Nehri veya Tajo Nehri ("Portekizce: Rio Tejo"), İspanya'da doğan ve Portekiz'de Atlas Okyanusu'na dökülen İber Yarımadası'nın en uzun nehridir. Nehrin toplam uzunluğu 1.038 kilometredir. Bunun 716 km'si İspanya topraklarında, 275 km'si ise Portekiz topraklarındadır. 47 km'si ise İspanya ile Portekiz arasında sınır oluşturmaktadır. Nehrin içinden geçtiği başlıca şehirler arasında İspanya'da Aranjuez, Toledo, Talavera de la Reina ve Alcántara, Portekizde ise Constância, Santarém ve Lizbon sayılabilir. Portekiz İmparatorluğu Portekiz İmparatorluğu (Portekizce: Império Português), tarihteki ilk küresel imparatorluktur. Batı Avrupa'daki koloni imparatorluklarından, 1415 ile 1999 yılları arasında sömürgeciliği en uzun süre sürdüren devlettir. Portekiz İmparatorluğu, 1415 yılında bir Portekiz filosunun Kuzey Afrika’daki zengin ticaret merkezi Ceuta’yı ele geçirmesiyle başlamıştır. Bunu Atlas Okyanusu’ndaki ilk keşifler izlemiş, Azorlar ve Madeira’nın keşfiyle ilk sömürgecilik hareketleri başlamıştır. Fakat 16. yüzyıl sonundan itibaren Hollanda, İngiltere, İspanya, Fransa ve Arap koloni imparartorlukların yükselişiyle ve askeri ve ekonomik güçleri ile rekabet edemeyip uzun bir gerileme sürecine girmişti. 1755 Lizbon Depremi sonucu, Portekiz'i son derece olumsuz etkileyen bu afet, Portekiz'de politik tansiyonun yükselmesine, ekonominin çökmesine ve zaten gerileyen koloni imparatorluğunun 18. yüzyılda büyük ölçüde yıkılmasına yol açtı. 19. yüzyılda en büyük sömürgesi Brezilya da ayrılıp bağımsızlığını ilan edince sadece Afrika'da ve Asya'da önemsiz veya küçük sömürgeleri kalmıştı. İmparatorluğun ilk dönemlerinde denizcilik faaliyetleriyle birçok yeri keşfedip sömürge ve koloniler kurmuştur ama daha sonra iç çekişmeler dış siyasi baskılar yüzünden zayıflayarak sömürgelerini kaybetmiştir. Sömürgelerini kaybetmesine rağmen Brezilya, Angola ve Mozambikte kültürel izler bırakmıştır. Bu devletlerin ve başka sömürgelerinin resmi dili Portekizcedir. 1999 yılında Asya'daki ilk ve son sömürgesi Makao Çin'e katılınca bu uzun dönem kapanmış oldu. Pax Hispanica Pax Hispanica (Latince "İspanyol Barışı"), 1598-1621 arası döneme rastlayan Avrupa'daki yirmi üç yıllık İspanyol hakimiyetine istinaden kullanılan bir terim olup, İspanya'nın Avrupa'da, Fransa, İngiltere ve Birleşik Hollanda Cumhuriyeti arsındaki çeşitli savaşların ardından sağladığı istikrarı ifade eder. Barış birkaç anlaşmanın ardından sağlanmıştır; İspanya, o zamanın küresel süper gücü olarak, birçok Hollandalı Katolikliği kabul etmediği için II. Felipe zamanından beri Hollandalılarla savaş halindeydi. Hollandalılar 1579'da Alejandro Farnesio'nun Hollanda eyaletlerindeki birçok toprağı tekrar almasından sonra İngiltere desteği ile Utrecht Birliğini kuruldu. Ostende'nin Ambrosio Spinola tarafından alınmasından sonra, Hollandalılar isyana devam ettiler, sonunda III. Felipe'den Hollanda Ülkesinin bir kısmının özgürlüğünü kazandılar. Bundan sonra İspanya Avrupa'da On İki Yıl Ateşkesi bitene kadar dokuz yıl daha barışı korudu. Ä°berler İberler (İspanyolca "los iberos"), antik çağda bugünkü İber Yarımadası'nın doğusunda ve güney doğusunda yaşamış bir halktır. Günümüzde İberler, bu yarımadada yaşayan topluluğun yerli halkı olarak kabul edilebilir. İberler, boylar halinde ve izole topluluklar halinde yaşamıştır. Metal işleme, bronz ve tarımda gelişmiş bir toplumdur. Sonraki dönemde gelişerek yüksek medeniyet seviyesinde şehirleşmeye ulaşmışlardır. El sanatlarında da oldukça ilerlemişlerdi. Metal başta olmak üzere Fenikeliler, Yunanlar ve Kartacalılar'la ticaret yapmışlardır. Yine Yunan kolonistler başta olmak üzere bu halkların kültüründen de faydalanmışlardır. Kendilerine has bir yazı sistemleri vardı. Daha sonraları, Keltlerin İberlerle karışarak kaynaşmasından Keltiberler olarak adlandırılan halk ortaya çıktı. Kartacalılar Aynı zamanda Kartacalılar olarak da bilinen Pönler (Latince: "punikus", "Punici") kökenleri Fenikelilere dayanan Antik Kartaca (Kuzeydoğu Cezayir ve modern Tunus) halkıydı. Halkın konuştuğu dil olan Pönce, Fenikece dilinin bir lehçesidir. Fenikeli atalarının aksine Kartacalılar, Kuzeybatı Afrika hinterlandını ve Trans Sahra ticareti yollarını kapsamış bir toprak aristokrasisine sahipti. Daha sonraki zamanlarda, klanlardan biri İberya’da Helenistik sisteme sahip bir imparatorluk kurdular. Diğer Fenike halkları gibi Pönlerin de kentleşmiş kültürleri ve ekonomileri denizle güçlü bir şekilde bağlantılıydı. Yurtdışında, Berberi Kuzeybatı Afrika'nın bazı kıyı bölgeleri ile Tunus ve Libya'nın yanı sıra Sardunya, Korsika, Sicilya, Balear Adaları, Malta ve batı Akdeniz'in diğer küçük adaları üzerinde kontrol sağladılar. Balear Adaları, Sardunya, Korsika ve Sicilya'da hinterlandındaki bağımsız yerlilerle güçlü ekonomik ve politik bağları da vardı. Pönlerin denizdeki varlığı ve ticareti Akdeniz'e ve ötesinde yer alan Atlantik İberya, Britanya Adaları, Kanarya Adaları ve Batı Afrika'ya kadar uzanıyordu. Pön halkının teknik başarıları arasında renksiz cam üretimine geçiş ve erimiş demirin saflığını arttırmak için lakustrin kireçtaşı kullanımı sayılabilir. Pön kültürünün çoğu, MÖ 264'ten 146'ya kadar Roma ve Kartaca arasında gerçekleşen Pön Savaşlarının bir sonucu olarak yok edildi. Pön Savaşlarından sonra Romalılar "Pön" terimini "hain" anlamına gelen sıfat olarak kullandılar. İber'den Kıbrıs'a kadar uzanan yerleşim yerlerinde Pön kalıntıları hala bulunabilir. Fogo Adası Fogo Adası (Portekizce; "Ilha do Fogo") Atlas Okyanusuda, Yeşil Burun Adaları'na bağlı ada. Batı Afrika kıyılarının 640 km açığında São Tiago ve Brava adaları arasında yer alır. Yüzölçümü 476 km²'dir.Adanın etkin yanardağı olan Fogo Dağı (2,829 m.) Yeşil Burun Adaları takımadalarının en yüksek noktasıdır. Ekonomisi tarım ve balıkçılığa dayanan adada kahve ve şarap üretimi yaygındır. Adanın en önemli yerleşim merkezi batı kıyısındaki São Filipe'dir. Nüfus; 37,409 (2001). SÃ£o Jorge Kalesi São Jorge Kalesi (Portekizce: Castelo de São Jorge), Portekiz'in başkenti Lizbon'da bulunan bir kaledir. Şehrin en yüksek tepesinde bulunan kale, şehrin en çok turist çeken yapılarından biridir. Arkeolojik araştırmalar sonucunda MÖ 6 yüzyılda İberler ve Keltler tarafından kullanıldığı tahmin edilmektedir. 1755 Lizbon Depremi 1755 Lizbon Depremi ya da Büyük Lizbon Depremi, 1 Kasım 1755 günü saat 9.40'ta meydana gelen depremdir. Tarihteki en yıkıcı depremlerden biri olan Lizbon Depremi sırasında 60.000 ile 100.000 kişi arasında tahmini ölü vardır. Depremi bir tsunami ve kentin pek çok yerinde başlayan yangınlar takip etmiş ve o dönemde Avrupa'nın en büyük dördüncü şehri olan Lizbon'un neredeyse tüm yerleşim alanları kullanılmaz hale gelmiştir. Bu deprem sonucu Portekiz'i son derece olumsuz etkileyen bu afet, Portekiz'de politik tansiyonun yükselmesine, ekonominin çökmesine ve zaten gerileyen koloni imparatorluğunun 18. yüzyılda büyük ölçüde yıkılmasına yol açtı. Jeologlar günümüzde Lizbon Depremi'nin Atlas Okyanusu'nda Cabo de São Vicente'den 200 km batıda meydana gelmiş 9 Richter ölçeğinde olduğunu tahmin etmektedir. Ekonomi târihçisi Álvaro Pereira, Lizbon'un o esnâda nüfûsunun yaklaşık 200 bin kişi olduğunu ve bunun 30 bin ilâ 40 bin civârında kısmının depremde can verdiğini hesaplamaktadır. Pereira, depremin yol açtığı binâ yıkımından ayrıca, sebep olduğu yangınlar ve tsunamiden dolayı Portekiz’de, İspanya’da ve Fas’ta toplamda 50 bin civârında insanın öldüğünü tahmin etmektedir. Bununla birlikte, 2009 yılında yapılan bir çalışma, toplam ölü sayısındaki yüksekliğin sâdece 1 Kasım'daki depremden kaynaklanmadığını, daha sonra meydâna gelen artçı depremlerle ölü sayısının yükselmiş olduğunu göstermektedir. Deprem'de, Lizbon'daki binâların %85'i harâp oldu. Yıkılan yerlerin içerisinde, bâzı köşkler ve kütüphâneler de vardır. 16. yüzyılda Portekiz'de başlayan Manuelin tarzı mîmârinin örneğini teşkil eden birçok binâ bu depremde yıkıldı. Depremden sağ çıkabilen bâzı binâlar ise ardından başlayan yangınlarla harâb oldu. Lizbon'un altı ay önce hizmete açılmış olan opera binâsı Ópera do Tejo tamâmen yanarak yerle yeksân oldu. Titian, Rubens ve Corregio'nun birçok tablosunun da dâhil olduğu birçok sanat eserini, ayrıca yaklaşık 70 bin cilt kitaptan oluşan kraliyet kütüphânesini barındıran, günümüzde Terreiro do Paço meydanının olduğu yere denk düşen, Tejo nehrinin kıyısında inşâ edilmiş Ribeira Kraliyet Sarayı, depremde ve ardından gerçekleşen tsunamide yıkıldı. Vasco da Gama ve diğer coğrâfî keşif öncülerinin keşif notları yok oldu. 3. Louriçal markisi Henrique de Meneses’in, içinde 18 bin cilt kitabın bulunduğu kütüphânesini barındıran sarayı depremde harâb oldu. Deprem, Lizbon'daki bâzı önemli kiliselere de zarar verdi. Bunlar Lizbon Katedrali, São Paulo, Santa Catarina ve São Vicente de Fora bazilikaları ve Misericórdia Kilisesi’dir. Rossio meydânında yer alan ve devrinin en büyük hastanelerinden birisi olan Bütün Azizler Kraliyet Hastanesi yangınla yok oldu. Halk kahramanı Nuno Álvares Pereira’nın mezarı kayboldu. Depremde harâbeye dönen bir başka yer olan Carmo Rahibe Manastırı’nın çatısı çökmüş kalıntısı, depremi hatırlatması için korunmuş durumdadır. Lizbon depremi Avrupa tarihinde hem teolojik hem felsefi hem de doğa bilimleri açısından bir dönüm noktası ifade etmektedir. Leibniz'in iddia ettiği dünyanın yaşanılacak en güzel yer olduğu, tanrının bütün kötülüklere rağmen en iyi tanrı olduğu inancı yara aldı. Yaşanan felaket sonrası Voltaire bu fikirleri absürd olarak gördüğünü açıklamıştır. Deprem sonrası olayı farklı bir biçimde açıklamaya çalışan filozof Immanuel Kant'dı. Felaketten kısa bir süre sonra depremle alakalı mümkün olan tüm bilgileri toplayan Kant, konuya ilişkin bir metin yayınladı. Metinde dikkati çeken ise, onun olayları dini sebeplerle açıklama kaygısından uzak, bilimsel bir temele oturtma girişimidir. Bugün Kant'ın depremlerin oluşumuna yönelik iddialarının yanlış olduğu bilinse de, bu çeşit bir açıklama girişimi depremleri doğal sebeplere bağlamak yönündeki ilk girişimdir. Kant bu calışmalarıyla dönemde yaygın olan depremlerin tanrı tarafından gönderilen cezalar olduğu yönündeki batıl inanışa bir son hazırlamıştır. Bu fikirler düşünce tarihini kökten değiştirdi. Eğer depremler tanrı tarafından gönderilen cezalar değilseler, onları araştırmak, incelemek ve hatta anlamak mümkün olabilirdi. Bu nedenle Lizbon depreminin araştırılması girişimi yer bilimlerinin doğuşu olarak kabul edilebilir. Vasili Zaytsev Vasili Grigoryeviç Zaytsev (; 23 Mart 1915 - 15 Aralık 1991), Sovyet keskin nişancısı. Sovyetler Birliği Kahramanlık Madalyası sahibidir. II. Dünya Savaşı'nın en tanınmış Sovyet keskin nişancılarından biridir. Çelyabinsk bölgesinin Elino Köyü'nde, Mart 1915'te bir çiftçinin oğlu olarak dünyaya gelmiştir. Gençliğinde yazları çobanlık yapmış ve bu sırada usta bir atıcı olmuştur. Zaytsev, Sovyetler'in en başarılı keskin nişancısı olmasa da, ismi "Kapıdaki Düşman" isimli Hollywood yapımıyla tüm dünyaya duyulmuştur. Zaytsev 1936'da Sovyet Pasifik Filosu'na katılmıştı. İlk savaş deneyimini ise 1942'de 1047. Piyade Alayı mensubu olarak, Stalingrad'da savaştı. Normal bir piyade olarak 30 askeri öldürünce, üstleri onun atıcılık kabiliyetini dikkate aldılar. Kendisine verilen keskin nişancı tüfeğiyle 3 aylık bir zamanda çok sayıda askeri öldürmüştü. Moralleri yüksek tutmak için, başarıları devamlı basına taşınıyordu. İyi bir keskin nişancı, bir bölgede çok fazla sorun yaratırsa, düşman da ona karşı kendi keskin nişancısını yollar. Sonuçta keskin nişancılar karşı tarafın keskin nişancısı ile kişisel düellolar yaşarlar ve bu bir kedi-fare oyununa döner. Bu düellolar oldukça sık yaşanmışsa da, Zaytsev'in bir Alman keskin nişancısıyla yaşadığı öne sürülen düello hayal ürünüdür. Hikâyeye göre, Almanlar Zaytsev'in başarıları karşısında ona rakip olarak en iyi keskin nişancılarını (Almanya'daki keskin nişancı okulunun komutanı SS Albayı Heinz Thorwald veya Binbaşı Erwin König olduğu söylenir), cepheye çağırmışlardır. Hikâyenin sonunda Zaytsev rakibini öldürmüştür. Ama yapılan derin araştırmalara rağmen böyle bir rakibin varlığına rastlanmamıştır. Asteğmen Vasili Zaytsev 10 Ekim ile 17 Aralık 1942 tarihleri arasında Stalingrad'da 225 askeri öldürmüştür. Kurbanları arasında 11 tane de Alman keskin nişancısı vardır. Ocak 1943'te, nişan aldığı gözünden ciddi şekilde yaralanır. Yetenekli bir cerrah tarafından gözü kurtarılır ama artık göreve dönmesine izin verilmez. Kendisi keskin nişancı eğitmeni olarak görevlendirilmiş ve 28 keskin nişancı yetiştirmiştir. Ayrıca keskin nişancılık üzerine iki adet eğitim kitabı yazmıştır. Bu kitaplar günümüzde halen Rus askeri okullarında okutulmaktadır. 22 Şubat 1943'te "Sovyetler Birliği Kahramanı" nişanı ile ödüllendirilmiştir. Savaş bittikten sonra Yüzbaşı Zaytsev terhis olmuş ve Kiev'de bir tekstil fabrikasında çalışmaya başlamıştır. 15 Aralık 1991'de ölmüş ve Kiev'deki Lukyanivski Askeri Mezarlığı'na gömülmüştür. 31 Ocak 2006 tarihinde naaşı Volgagrad'daki Mamayev Kurgan anıt mezarlığına defnedilmiştir. Işık Stadyumu Işık Stadyumu () ya da resmî adıyla SL Benfica Stadyumu () Portekiz'in başkenti Lizbon'da bulunan bir futbol stadyumdur. Lizbon takımı SL Benfica iç saha maçlarını bu stadyumda yapmaktadır. Benfica taraftarları tarafından "A Catedral" olarak anılmaktadır. Aynı isimle 1954 yılında Lizbon'da bulunan stadyum 2002 yılında yıkılmış, yerine bugünkü stadyum 2004 Avrupa Futbol Şampiyonası öncesi yapıldı. Bu turnuvanın finali de bu stadyumda oynandı. 2014 UEFA Şampiyonlar Ligi Finali 24 Mayıs Cumartesi günü Estadio da Luz stadyumunda gerçekleştirildi. Kayışdağı, Ataşehir Kayışdağı, İstanbul ilinin Ataşehir ilçesine bağlı olan bir mahalledir. Adını, İstanbul ilinin en yüksek üçüncü noktası olan 438 metre yüksekliğindeki Kayış Dağı'ndan alır. Kayışdağı mahallesi, tepenin eteklerinden kuzeydoğuya doğru yayılmıştır. 2000 yılında Kayışdağı Tepesi'nin batı yamacında kurulan Yeditepe Üniversitesi 26 Ağustos Yerleşimi ile İBB Kayışdağı Darülaceze Tesisleri ormanın bir kısmını kullanmış ve Kayışdağı'nın çehresi büyük ölçüde değişmiştir. Nüfusu 33.000'dir (2010). Batısında Ataşehir ilçesine bağlı Küçükbakkalköy, güneybatısında İçerenköy, güneyinde İnönü ve Maltepe ilçesine bağlı Büyükbakkalköy, doğusunda Mimar Sinan ve Ferhatpaşa, Kuzeybatısında Atatürk, Kuzeyinde Mevlana, Kuzeydoğusunda Yenişehir mahalleleriyle komşudur. José Alvalade Stadyumu Estádio José de Alvalade, Portekiz'in başkenti Lizbon'da bulunan bir futbol stadyumdur. Lizbon takımı Sporting CP, iç saha maçlarını bu stadyumda yapmaktadır. Aslında 40.000 seyirci için tasarlanan stadyum, konser gibi özel organizasyonlar için 50.466 seyirciye çıkmaktadır. Resmî olarak 6 Ağustos 2003 günü açılan stadyumun açılış maçında Sporting Lizbon, Manchester United'ı 3-1 yenmiştir. 2004 Avrupa Futbol Şampiyonası'na ev sahipliği yapan stadyumlardan biri olan Estádio José Alvalade'de, biri de Portekiz'in Hollanda'yı 2-1 yenerek finale çıktığı yarı final maçı olmak üzere 5 maç oynanmıştır. Stadyum, aynı zamanda UEFA tarafından UEFA Kupası'nın 2005 yılı finalinin oynanacağı stadyum olarak seçilmiştir. Sporting Lizbon, büyük bir başarı ile kendi stadyumunda UEFA Kupası finali oynamaya hak kazandı. Ancak finalde, CSKA Moskova'ya 3-1 kaybetti. Bonanno ailesi Bonanno ailesi, Amerika'da yaşayan bir İtalyan mafyasıdır. Joseph D. Pistone'nin yaptığı gizli operasyonla dünyada meşhur oldu. 6 sene süren gizli operasyonunu ve özellikle Bonnano ailesini anlatan bir kitap yazan eski gizli FBI ajanı Joseph D. Pistone konuyla ilgili bir filmde konsept danışmanı olarak da görev aldı. Kitaptan uyarlanan filmde Joseph'in Donnie olarak nasıl kademe kademe yükseldiği anlatılmaktadır. Benny Ruggiero "Lefty guns" olarak tanınan Bonnano ailesiyle yakın temasa geçmektedir. Padovalı Antonio Padovalı Antonio ("António de Lisboa") (d. 15 Ağustos 1195 Lizbon, Portekiz – 13 Haziran 1231 Padova, İtalya) Hayatının büyük bölümünü İtalya'nın Padua kentinde geçiren katolik aziz. Doğum adı Fernando de Bulhões 'dir. Baixa Pombalina Baixa Pombalina, Portekiz'in başkenti Lizbon'un merkezi olarak kabul edilen bölgedir. Bölgein alanı 235.620 m'dir. Ünlü Praça do Comércio meydanının kuzeyinde yer alan Pombalina, São Jorge Kalesi'nin hemen alt kısmında yer alır. 2004 yılında UNESCO Dünya Miras Listesinde yer almak üzere önerilmiştir. 1755 yılında şehrin büyük kısmını yıkan 1755 Lizbon Depremi'nden sonra planlanarak inşa edilmiştir. Meydanlar ile bezenen, dik kesişen bir cadde ve sokak ağına sahiptir. Franz Ferdinand Franz Ferdinand (18 Aralık 1863 – 28 Haziran 1914), Avusturya Arşidükü, Avusturya İmparatorluk prensi, Macaristan ve Bohemya Krallığı Prensi ve ölümünden önce 1896 yılında Avusturya-Macaristan İmparatorluğu'nun tahtının varisi oldu. 1895 yılında tanıştığı ve soylu olmayan Sophie Chotek'le 1900 yılında ailesinin karşı çıkmasına rağmen evlendi. Bunun üzerine amcası İmparator Franz Joseph tarafından veraset hakkından yoksun bırakıldıysa da "Veliaht" unvanını korumayı başardı. Hohenberg Prensesi unvanı alan eşi Sophie'den Sophie von Hohenberg (1901-1990), Hohenberg dükü Maximillian (1902-1962) ve Prens Ernst von Hohenberg (1904-1954) adlı 3 çocuğu oldu. Eşiyle Haziran 1914 tarihinde Saraybosna'yı ziyareti sırasında gerçekleşen birçok suikasttan yara almadan kurtuldu. Ancak, 28 Haziran 1914 tarihinde saat 01.15'te, üzeri açık otomobille eşiyle Saraybosna sokaklarında ilerlerken, Sırp suikastçı Gavrilo Princip'in saldırısına uğradı. Princip'in tabancasından çıkan kurşun, boynuna girip çıkarak, arkasında duran eşine saplandı. Franz Ferdinand ve eşi Prenses Sophie, suikastte öldüler. Suikastçı, iki ülkeyi bir arada tutan Habsburg Hanedanı'nın tek veliahdını öldürdüğünden Avusturya-Macaristan, suikasttan sorumlu tuttuğu Sırbistan'a savaş açarak, I. Dünya Savaşı'nın çıkmasına neden oldu. Hercai menekÅŸe Hercai menekşe ("Viola tricolor"), menekşegiller (Violaceae) familyasına bağlı bir menekşe türü. Diğer menekşe türleri ile birleştirilerek birçok melez kültivarın türetilmesinde yaygın bir şekilde kullanılır. Hercai menekşelerin hepsinin eşit büyüklükte olmayan ve her birinde genellikle iki ayrı renk bulunan, beş tane kadifemsi taç yaprakları vardır. Taç yapraklarının arkasında, bal özü içeren birer uzantı ya da mahmuz bulunur. Çiçeğe gelen arılar bu tatlı sıvıya ulaşabilmek için daha büyük olan en alttaki taç yaprağa konarlar. Böylece arılar balözünü emerken çiçeğin erkek organlarında bulunan çiçek tozları da arıların tüylerine yapışıp kalır. Arıya yapışmış olan çiçek tozlarının aynı çiçekteki dişi organın tepeciğine bulaşmasını önlemek üzere tepeciğin üzeri koruyucu bir kapakla örtülüdür. Arılar bir çiçekten uçup başka bir hercai menekşe çiçeğine konduklarında, balözü emebilmek için bu kapakçığı hortumlarıyla açarlar ve bir önceki çiçekten getirdikleri çiçek tozlarının bir bölümünü dişi organın tepeciğine bırakırlar. Böylece çiçekler döllenerek meyveye dönüşürler. Meyve olgunlaştığında çatlayarak kayık biçiminde üç parçaya ayrılır ve içindeki tohumları çevreye saçar. Heinrich Ruhmkorff Heinrich Daniel Ruhmkorff d. 15 Ocak 1803 Hanover, Almanya – ö. 20 Aralık 1877 Paris,Fransa Alman bilim adamı, buluşçu. Almanya'daki çıraklık döneminin ardından İngiltere’ye göç etti. Joseph Bramah’ın kurduğu Bramah şirketi için çalıştı. 1855 te Paris’te, elektrik aparatlarıyla ilgili bir dükkân açtı. En büyük itibarını, Nicholas Callan’ın 1836 da bulduğu indüksiyon bobinini; 30 cm den daha fazla kıvılcım üretebilmek için cam yalıtım kullanıp ve diğer bazı yenilikler ile geliştirerek hayata geçirmesiyle kazandı. Buluşunun patentini 1851 de almasına karşın esas başarısı, 1858 yılında Napoleon III ten aldığı 50,000 frank ödüldür. Geliştirdiği bobin, anısına, halen Ruhmkorff bobini olarak bilinir. Ruhmkorff bobini, iki elektrot arasında çok yüksek gerilim üreterek kıvılcım yaratan bir tür transformatör olup benzinli otomobillerdeki ateşleme bujileri örnek olarak gösterilebilir. Ruhmkorff, ayrıca galvonometre, elektrometre gibi hassas ölçüm aygıtları yapmıştır. Pax Syriana Pax Syriana (Latince, "Suriye Barışı") Orta Doğu'yla ilgili uluslararası ilişkiler çalışmalarında kullanılan bir terimdir ve genellikle Suriye'nin komşuları, özellikle de Lübnan üzerindeki etkilerini ifade eder. Pax Syriana'nın arkasındaki fikir, Suriye'nin diplomatik ve askeri güç olarak Lübnan'da barışı koruyabilmesidir. Terim, "Pax Romana" ve "Pax Britannica"'dan türetilmiştir. Terim için en erken kaynak, 1976'da Lübnan İç Savaşı'nın başlarında Suriyenin ateşkes çabaları için "Time" dergisinde yayınlanmıştır. Terim son zamanlarda, 1990 ve 2005 arasındaki dönemde Lübnan'da azalmış olan çatışmaların, bölgedeki Suriye Hegemonya'sı ve askeri işgaline bağlı olduğunu idafe etmek için kullanılır. Belki de, Lübnan İç Savaşı'nı bastırılmasını takip eden görece sakinliğe vurgu yapmak ya da Suriyelilerin ilhak niyetinin telkini ya da Lübnan'ın yatıştırılmasına karşılık olarak kullanılmıştır. 2005 yapımı "Suriye" filmi görünüşe göre "Pax Syriana"dan esinlenmiştir. Filmin tanıtım araçlarına göre "Syriana", "Washington düşünce kuruluşları tarafından, Orta Doğunun kuramsal olarak yeniden biçimlendirilmesi ile ilgili kullanılan çok gerçekçi bir terim"dir. Kasım 2005'te Washington Post'da yapılan online bir tartışmada "Syriana"'nın yönetmeni Stephen Gaghan, Syriana'yı "İnsanların, herhangi bir coğrafi bölgeyi kendi ihtiyaçlarına uygun hale getirmek için hiç durmadan umut etmesini anlatmak için harika bir sözcük" olarak gördüğünü söyledi ." Piyemi Piyemi, organizmada irinli bir odaktan piyojen etkenlerin (stafilokok, streptokok, actinomyces vb.) kan dolaşımına karışması ve organizmanın diğer bölgelerinde de apselerin oluşmasıyla karakterize bir durumdur. Antemortem muayenede yüksek ateş, genel durum bozukluğu, kaşeksi ve lokal irinli odaklar gözlenebilir. Postmortem muayenede ise karaciğer, dalak, akciğer, böbrekler ve kas dokusunda lokal irinleşme ve hafif hemorajik enfarktüsler görülebilir. İnfarktüslü olanlar hızla irinli bir şekle dönüşürler. Eklemlerde ve organizmanın değişik bölgelerinde metastazik apselere rastlanır. Águas Livres su kemeri Águas Livres su kemeri, (Portekizce: "Aqueduto das Águas Livres") Portekiz'in başkenti Lizbon'da bulunan tarihi bir su kemeridir. 18. yüzyıl Portekiz mühendisliğinin en önde gelen eserlerinden biridir. Kemerin uzunluğu 18 km'dir. Ancak kanalları da dahil ederek ölçülmesi durumunda 58 km'dir. Lizbon şehrinin geçmişten beri yaşadığı içme suyu sıkıntısını gidermek için Kral V. John, Caneças bölgesi'nden suyu taşımak için bu kemeri yaptırmıştır. Ä°rin İrin veya cerahat; organizmanın herhangi bir yerinde yangılanma sonunda ölmüş göze artıklarından ve bozulmuş akyuvarlardan oluşan, mikroplu ya da mikropsuz, genellikle sarımtırak renkte koyuca sıvı, cerahat. İrin farklı hayvan türlerinde değişik renklerle tanımlanmaktadır. Örneğin köpeklerde yaygın olarak rengi çikolata renginde ve koyu iken insanlarda ve geviş getirenlerde genellikle sarımtırak tondadır. İrin'in temel bir özelliği de pH'sının asit olmasıdır. Bu özelliği ile birlikte irin bulunan bölgeler anestezi'ye duyarsız hale de gelirler. Başka önemli bir özellik irin sınırlandırılarak kapsül içine alınır ve Apse halini alır. İrin daima fistülize olma eğilimindedir. Yani bulunduğu bölgeyi bir şekilde terk etmek ister ki bu fistül denilen kanal/delik vasıtası ile olur. İrin, çok sayıda ölü nötrofillerden, mikroorganizmalardan ve fibrinden oluşan bir çeşit enkazdır. Bazen irin, bulunduğu bölgeden dolaşıma katılarak vücudun farklı yerlerine taşınıp orada apselere neden olabilir ki bu duruma Piyemi adı verilir. Piyemi'nin en korkulan sonucu beyine sirayet etmesi ve purulent meningitis, meningoencephalitis purulenta gibi ölüme neden olacak komplikasyonlardır. İrin'in oluşmasında en önemli sebeplerden biri piyojen yani irin yapıcı mikroorganizmalardır. Bunlar başlıca Streptococcus pyogenes,Corynebacterium pyogenes ve Pseudomonas aeruginosa gibi bakterilerdir. Oluşumuna göre irinler temelde iki şekilde sınıflandırılır. Bunlar; Aseptik irin ve septik irin'dir. Kaşeksi Kaşeksi; aşırı kilo kaybı, deri altı yağ dokusundaki azalma, kas kütlesinde azalma ve hatta iç organlarda küçülme, derideki değişiklikler, saç dökülmeleri vb. belirtileri olan vücudun gerilemesi durumudur. Nedenleri arasında uzun süreli açlık, yetersiz beslenme gibi durumlar yer alabilir. Morava Nehri Morava Nehri (Çekçe/Slovakça: "Morava"; Almanca: "March") Çek Cumhuriyeti içerisinde yer alan ve Tuna'ya karışan bir nehir. Yakub (Akkoyunlu) Ebül Muzaffer Sultan Yakub (1464 - 24 Aralık24 1490) - Akkoyunlu Devleti'nin 3. Sultanı. 1464 yılında Diyarbakır'da doğdu. Babası Uzun Hasan annesi ise Selçukşah Begümdür. Babasının vefatı üzerine büyük abisi Sultan Halil tahta geçti ve şehzade Yakup'u Diyarbakır valisi olarak atadı. Buna rağmen abisiyle taht kavgasına tutuştu. Mehmet Ali Terbiyat'ın "Danişməndani Azərbaycan" isimli kitabında Sultan Yakup hakkında şöyle bahsedilir:""O, abisi tarafından Diyarbekir valisi olarak atandı ve abisi şah olunca Azerbaycan'a döndü, onun aleyhine savaş açtı. Savaşı kazandı ve abisi Sultan Halil H. 14 Rebiül-evvel (M. 15 Haziran 1478) tarihinde bir pazartesi günü idam edildi."" Saltanat yılları kısmen barış içinde geçmişti. Saltanatının ilk yılında Kirman'da isyan çıksa da bastırılmıştır. 1480 yılında 40,000 kişilik Memlük ordusu Akkoyunlu Devleti'ne saldırıya geçerek Urfa'yı almaya kalkıştı. Sultan Yakup'un lalası Süleyman bey Bicanoğlunun ve Bayandur beyin önderliğinde Akkoyunlu ordusu düşmanı darmadağın etti, Memlûk komutanı Yaşbey öldürüldü, diğer Memlûk kumandanları ise esir alındı. Fakat sonraki yıl Bayandur bey Hamedan'da isyana kalktı ve Kum kenti yakınlarında yapılan savaşta Bayandur Bey öldürüldü. Sultan Yakup Şirvanşahlar ile dostluk ilişkileri kurmuş ve Şirvanşah Farruh Yasar'ın kızı Gevherşah Sultan'la evlenmiştir. Babasından farklı olarak Erdebil şeyhlerine hoşgörü göstermiyordu. 1488 yılında Erdebil Şeyhi Haydar Şirvanşahlar Devleti'ne saldırdığında, Farruh Yasar damadı Sultan Yakup'tan yardım istemişti. Akkoyunluların yardımı sayesinde Şeyh Haydar 30 Temmuz 1488 tarihinde Tabasaran'da mağlup edildi ve öldürüldü. Sultan Yakup yönetiminin ilk yıllarında vergileri 70 bin tümen tutarında azaltmıştır. Sultan Yakub'un döneminde onun veziri Gazi İsa yeni toprak-mali reformunu hayata geçirmek için bir plan hazırlamıştı. Bu plana göre Moğol kanunları iptal olunucaktı - yani tamga da iptal ediliyordu. Fakat bu planlar sultanın ölümü ile yarıda kaldı, Gazi İsa kendisi ise daha sonra öldürüldü. 24 Aralık 1490 yılında Sultan Yakup ansızın, esrarengiz şekilde öldü. Bazı iddialara göre karısı tarafından zehirlenmiş. İddiaya göre Sultan Yakup'u Gevherşah Sultan katletti. Şirvanşah Farruh Yasar'ın kızı Gevherşah Sultan ile evlenmişti. Toksik ÅŸok sendromu Toksik şok sendromu Stafilokokkus Aureus adı verilen bir bakterinin salgıladığı toksinler tarafından meydana getirilen, hayatı tehdit edebilecek boyutlara ulaşabilecek ciddi bir enfeksiyondur. Son derece nadir görülür. Bir çeşit kan zehirlenmesi olarak kabul edilebilir. S. Aureus pek çok insanın cilt, burun, dirsek, vajina gibi bölgelerinde normalde bulunan bir bakteridir. Özellikle cilt enfeksiyonlarındaki en önemli patojen olan bakteri, çok nadir durumlarda ürettiği toksin (zehir) ile TSS'na yol açabilir. Özellikle mensturasyon zamani genc kadınlarda görülür ve intravajinal tampon kullanımında daha sıktır. Mehmed Tahir Münif Paşa Mehmed Tahir Münif Paşa ya da Münif Paşa (d. 1830 – ö. 1910) bir Osmanlı devlet adamı. Gaziantep'te doğmuştur. Memleketinde, Mısır’da ve Şam’da tahsil yapmıştır. 1854 te Elçilik İkinci Katibi olarak Berlin'e gitmiş, orada hukuk, felsefe, fizik okumuş, Berlin'de elçi bulunan Kemal Paşa tarafından himaye edilmiştir. Dönüşte Babıali Tercüme Odası'na girmiş, 1860 yılında bir hudut meselesi için Hersek’e gitmiş, aynı sene Ticaret Mahkemesi İkinci Reisi olmuştur. Ceride-i Havadis kâtipliğini yapmış, İngilizce öğrenmiş, 1862 de Babıali Birinci Mütercimi olmuş, Münif Paşa, 1867 de Zaptiye Müsteşarı 1868 de Divan-ı Temyiz Reisi, 1869 da Maarif Meclisi Reisi, 1872 de Tahran Elçisi, 1877 de Maarif Nazırı, iki ay sonra Ticaret Nazırı, bir sene sonra ikinci defa olarak Maarif Nazırı olmuş. 1879 da Vezir rütbesi almış, Meclis-i Sıhhiye-i Fevkalade Reisliğine memur edilmiş, 1884'te üçüncü defa Maarif Nazırı olmuş ve 1888 de nazırlıktan ayrılmıştır. Mekteb-i Hukuk'ta hukuka giriş ve hukuk felsefesi dersleri verdi. Kurduğu Cemiyeti İlmiye-i Osmaniye'yi ve Mecmua-i Fünun dergisini (1862) Abdülaziz kapatmıştır. II. Abdülhamid'in maarif ve ticaret nazırlığını yaptı. Dergisini tekrar çıkardı, dergide "yıldız böceği" dediği için dergi ikinci defa kapatıldı. "Ruznamei Ceridei Havadis"'te yazdı. Yazılarında bilimci idi. Dergisinde Yunan filozoflarını tanıtan dizi yazı yayımladı. Fenelon, Fontanelle, Voltaire'den çeviriler yaptı. Eserleri: "Muhaveratı Hikemiyye", "Telhisi Hikmeti Hukuk", "Hikmeti Hukuk", "Dasitani Ali Osman", "İlmi Servet". Mavi Akım Mavi Akım Rusya'dan Türkiye'ye doğal gaz nakletmek için Karadeniz geçişli büyük boru hattıdır. Boru hattı merkezi Hollanda olan Rus Gazprom ve İtalyan ENI ortaklığıyla kurulan "Blue Stream Pipeline B.V." tarafından inşa edilmiştir. Blue Stream Pipeline B.V. boru hattının deniz bölümünün ve Beregovaya kompresör istasyonunun sahibidir, Gazprom boru hattının Rus topraklarında kalan bölümünün işletmesini üstenmiş olup Türk topraklarında bulunan bölümün işletmesi ise Türk enerji şirketi BOTAŞ tarafından gerçekleştirilmektedir. Gazprom'un boru hattını inşa etmesindeki amacı Rus gaz iletim hatlarını arttırmak ve Türkiye'nin üçüncü ülkelerle enerji anlaşmaları yapmasına engel olmaktır. Mavi Akım hattının uzunluğu 1213 kilometre olup, Şubat 2003 tarihinde açıldı. Açılış törenine, Recep Tayyip Erdoğan’la birlikte, Vladimir Putin ile Silvio Berlusconi katılmıştır. Mavi Akım projesi, Ankara ile Moskova arasında 1997 yılında imzalanan anlaşmaya göre, 25 yıl süreyle, Türkiye’nin Rusya’dan yılda 16 milyar metre küp doğalgaz satın almasını öngörüyor. 1213 kilometre uzunluğunda doğalgazı taşıyan boru hattının, yaklaşık 380 kilometresi, Karadeniz’in altından geçmektedir. Deniz altındaki boru hattı, 2150 metre derinlikle, yeryüzünün en derindeki boru hattıdır. Hattın yapımını, İtalyan ENİ şirketi üstlenmişti. Yıllık 16 milyar metre küp kapasiteli boru hattından Türkiye, 2002 yılı sonundan bu yana gaz almaktadır. Mavi Akım projesinin maliyeti, 3,3 milyar dolar olup, proje için, İtalya ile Rusya arasında yarı yarıya ortaklı Transco adlı bir şirket kurulmuştur. İtalyan bankaları da, projenin maliyetini karşılamak amacıyla Rusya’ya yüz milyonlarca dolarlık krediler kullandırmışlardır. Türkiye, İstanbul ve Çanakkale boğazları üzerinden taşınan Rus doğalgaz ve petrolünün de, Ceyhan’a ulaşmasını hedeflemektedir. Samsun-Ceyhan arasında günlük 1 milyon ton kapasiteli bir petrol boru hattının inşası, bu nedenle de, gündemde.Bu hattın lisansını, 2009 yılında, Türk Çalık Grubu, almıştır. İtalyan ENİ firması, Samsun-Ceyhan hattıyla da yakından ilgilidir.Çalık Grubu, hattın ortak yapımı konusunda ENİ ile mutabakata vardıklarını geçen hafta açıklamıştır. Mavi Akım projesi, yaklaşık 10 yıldır Türkiye gündeminde. Proje hakkında çeşitli yolsuzluk iddiaları ortaya atılmıştır. Yolsuzluk iddiaları nedeniyle Yüce Divan’da yargılanan eski enerji bakanları Cumhur Ersümer ve Zeki Çakan hakkında, Mavi Akım projesiyle ilgili iddialar da geçmektedir. Mavi Akım’ın tam kapasiteyle yürürlüğe girmesiyle birlikte, Türkiye, doğalgazının yüzde 60’tan fazlasını Rusya’dan almakta ancak bu durumun, enerjide Rusya’ya bağımlılık yaratacağı görüşü de, Mavi Akım’a yönelik eleştiriler arasında. Çanakkale Savaşı kronolojisi 1914 1915 – Mustafa Kemal’in 19. Tümen Komutanlığı’na atanması. Komutanın, karargahın ve 57. Alay’ın Tekirdağ’dan Eceabat’a intikali. - Birleşik Donanma’nın Çanakkale Boğazı’na ilerlemesi. – Britanyalı çıkarma birliklerince Seddülbahir ve Kumkale bataryalarının tahribinin tamamlanması ve Türk karşı taarruzu nedeniyle karadan çekilmeleri. - Birleşik Krallık, Fransa ve Çarlık Rusyası arasında Boğazların taksimini öngören İstanbul Antlaşması'nın imzalanması. – Birleşik Donanma’nın sahil bataryalarını iki gün süreyle yeniden bombalaması. - Nusrat Mayın Gemisi'nin gecenin karanlığından yararlanarak Çanakkale Boğazı girişindeki Karanlık Koy'a 26 mayın atması. Nisan - 1915 MayÄ±s - 1915 Haziran - 1915 Temmuz - 1915 AÄŸustos - 1915 Ekim 1915 Kasım 1915 Aralık 1915 Ocak 1916 Ã–zbek Bey Özbek Bey, 15. yüzyıl'da yaşamış Memluk orduları baş kumandanı. 1485'te başlayan ve 6 yıl süren Osmanlı-Memluk savaşında Memluk ordusunun başında bulunan Özbek Bey birçok kez Osmanlı ordusunu yenmiş ve bu savaşta büyük bir ün kazanmıştır. Bu gün Kahire'de bulunan "Özbekiye" semtine onun adı verilmiştir. Agâh Efendi Çapanzade (Çapanoğlu) Agâh Efendi (1832, Yozgat - 1887, Atina), Tercüme Odasından yetişen Genç Osmanlı Cemiyeti üyesi, gazetecilik de yapmış Osmanlı devlet adamı ve aydını. Çapanzade Ömer Hulûsi Efendi'nin oğlu olarak Yozgat'ın Sorgun ilçesinde doğdu. İstanbul'da Mekteb-î Tıbbiye'de eğitim görmüştür. Tıp öğreniminden sonra çok iyi Fransızca bilmesi nedeni ile Bâb-ı Âli'de kâtip olarak çalışmaya başlamıştır. Daha sonra İngilizce ve İtalyanca dillerini de öğrenmiştir. Dildeki bu başarıları nedeni ile Tercüme Odası tercümanları arasına alınmıştır. 1860 yılında Şinasi ile birlikte Tercüman-ı Ahvâl gazetesini çıkarmıştır. 1861 yılında Posta Nazırlığına getirilmiştir. 1862 yılında ise 1843 yılında Padişah Abdülmecit’in buyruğuyla posta taşıma amacı ile kurulmuş olan Fevaid-î Osmaniye vapurları idaresi direktörlüğü görevi de kendisine verilmiştir. 1862 yılı sonunda ise ilk Türk posta pullarını çıkarmıştır. Daha önceleri yapıldığı gibi mesafeye göre posta ücretlerinin hesaplanmasına son vererek 13 Ocak 1863 tarihinde Sirkeci, Beşiktaş, Üsküdar, ve Fatih postanelerinde satışı başlayan bu pullar ile posta gönderi ücretlerinin ödenmesi uygulamasını da başlatmıştır. Agâh Efendi bununla da kalmayarak halkın postanelere gelmeden mektup yollayabilmesi için ilk defa posta kutuları uygulamasını da başlatmıştır. 14 Şubat 1865 tarihinde ise ülke sınırları içinde her türlü posta taşınması haklarının devlete ait olduğunu açıklamış ve Mısır Postalarının başlatılmasını emretmiştir. Namık Kemal'in Genç Osmanlılar Cemiyetine katılmış ve 1866'da Paris'e kaçarak muhaliflere katılmıştır. "Muhbir" ve "Hürriyet" gazetelerinde çalışmıştır. Hasımları olan Âli ve Fuat paşalar ölünce 1871'de yurda dönüp mutasarrıflık ve Şurayı Devlet üyeliği yapmıştır. Ancak fikirlerinden dolayı 1877'de Bursa'ya ve Ankara'ya sürgün edilmiştir. Rodos ve Midilli mutasarrıflıklarından sonra 1887'de Atina elçisi iken vefat etmiş ve II. Mahmut Türbesi haziresine defnedilmiştir. 1. Posta Mecmuası 1915, s. 183 2. "Türk Dili ve Edebiyatı Ansiklopedisi", Dergah Y., 1997, c. 1, s. 41. KayÄ±tbay Kayıtbay () (d. yak. 1416/1418 - ö. 1496) ya da tam adıyla El-Eşref Seyfeddin Kayıtbay, Memluk sultanlarından Çerkes kökenli Burci hanedanının on sekizinci hükümdarı. 1468 ile 1496 yılları arasında Memluk sultanlığı yapmıştır. Kafkasya'da Çerkez doğumlu olup 1422-1438 döneminde Burci hanedanından dokuzuncu Memlûklu Sultanı olan Barsbay tarafından köle olarak satın alınmış ve ve yine Burci hanedanından 1438-1453 döneminde on birinci Memlûk Sultanı olan Çakmak tarafından azat edilmiştir. Bundan sonra Memlûk ileri gelenleri arasında ilerlemiş ve sonradan imar eserleri inşa ettirmek için kullanacağı büyük bir servet yapmıştır. 10 Ocak1468de Sultan Zahir Timur Buğa bir komplo ile tahttan indirilince değişik saray klikleri arasında uzlaşma ile Memlûklu Sultanı olmuştur. Saltanatı döneminde Memlûklu devletinin siyasetinde ve ekonomisinde istikrar sağlanmasına çalışmış ve bunda büyük başarı sağlamıştır. Güney Anadolu'da Osmanlı devleti ile Memlûklular sınırlarını sabitleştirip Memlûklu gücünü konsolide etmiştir. Kayıtbay döneminde on sekiz değişik askerî sefer yapılmıştır. Fakat bu siyasî ve askerî uğraşları yanında ülkesinin imarı için yaptırdığı büyük yapıları ile ün salmıştır. Kahire'nin her önemli mahallesinde, İskenderiye, Kudüs, Halep, Şam, Mekke ve Medine mimarisine katkılar yapmıştır. Kahire bulunan Kayıtbay Camii Şerifi ve İskenderiye'ye meşhur antik deniz-fenerinin yerine yaptırdığı Kayıtbay Kalesi çok iyi bilinen yaptırdığı mimari eserlerdendir. Kayıtbay yaklaşık 1416-18 yıllarında Kafkaslarda bir Çerkez ailenin çocuğu olarak doğdu. Genç yaşında atçılık ve okçuluk alanlarında gösterdiği maharet Kahire'ye Çerkez köle götüren bir esir tacirinin dikkatini çekti ve yirmi yaşlarında iken Kahire'ye köle olarak satılmak üzere getirildi. O zamanki Memlûklu Sultanı olan Barsbay (1422-1437) tarafından köle olarak satın alındı ve sarayda muhafız birliği askeri oldu. Bir sonraki Sultan Zahir Çakmak tarafından azat edilip sarayda sivil idarede üçüncü derecede kâtip (divitar) olarak göreve başladı. Sultan İnal (1453-1461) döneminde "emir sultan" ve "tablahane emiri"; Sultan Hoşkadem (1461-1467) döneminde ise önce "binler komutanı" ve 1467de Muhafız Birliği komutanı ("reis-i navbat al nuvvab") oldu. Memlûklu askeri bürokrasisi içinde bu ilerlemesi sırasında Kayıtbay sadece iyice tanınmış olarak kalmadı, bir büyük servet biriktirmeyi de başardı. Aralık 1467de yakın arkadaşı olan Zahir Timur Buğa Sultan olunca Kayıtbay "Atabey" olarak en yüksek askerî rütbeye atandı. Fakat Sultan Timur Buğa'nin elinde yeter derecede serveti olmadığı için diğer Memlûkluler desteğinden yoksun kalmıştı. İki ay süren sultanlıktan sonra yüksek bir Memlûklu saray memuru olan Hayır Bey'in 30 Ocak 1468de yaptığı komplo ile sultanlıktan uzaklaştırıldı. Bu komplocu saray grubu arasında bir uzlaşma sağlanmak ancak Kayıtbey'e sultanlık görevi vermek ile mümkün oldu. Kayıtbay bu sultanlık payesini ancak bazı şartlarla kabul edeceğini bildirdi. Bu şartların başında eski sultan ve arkadaşı Timur Buğa'nin çok uzaklarda bir sürgüne gönderilmemesi bulunmaktaydı. Nitekim Kayıtbay Sultan olunca Timurboga Dimyat'a çekilmiştir. Sultan Kayıtbay'ın aldığı ilk politika tedbiri sabık Sultan Zahir Timur Buğa'ya komplo hazırlayıp uygulayanları ve komplo liderlerini siyasi iktidar organlarından uzaklaştırmak ve bu organları kendinden daha önceki sultanlarla çatışmış olan tecrübeli eski idareciler ve kendi tarafını tutan yetenekli yeni idarecilerle doldurmak oldu. Bu yeni idareciler arasında "sır katibi (veya "davadar")" olarak atanan Emir Yas-beg bin Mehdi ve "atabek'" olarak atanan Emir Öz-beg bin Tuth görev dönemlerinin sonlarına kadar Sultan Kayıtbay'ın en yakın danışmanları oldular. Fakat, Sultan Kayıtbay'ın özel bir siyasetine uygun olarak, bu iki danışman devamlı birbiriyle rekabet halinde olmuşlardır. Sultan Kayıtbay bu şekilde iki rakip danışman seçimi ile iki danışmanın birbirleriyle anlaşıp Sultanın iktidar gücüne köstek olmalarını önlemiştir. Özellikle 1472'de Memlûklu orduları Dulkadiroğulları beyi Şehsuvar'ın isyanını bastırdıktan sonra Sultan Kayıtbay saraydaki nüfuzunu daha da güçlendirmek için yeni bir tasfiye harekatına geçip kendi kliğine bağlı olmayanların tümünü saraydan uzaklaştırıp, bütün iktidar kilit noktalarına kendi kölemenlerini atadı. Kayıtbey Sultan olduktan sonra hemen ortaya çıkan sorun Memlûklulere bağlı olan güney-doğu Anadolu'da Elbistan merkezli bir Türkmen beyliği olan Dulkadiroğulları Beyliği'ni Osmanlı Devleti yardımıyla eline geçiren Şehsuvar Bey'in isyanı oldu. Şehsuvar Bey Kayıtbey daha Memlûklu Sultanı olmadan 1467'de üzerine gönderilen bir Memlûklu ordusunu yenmişti. 1468'de Kayıtbay Memluklu Sultanı olur olmaz Şehsuvar Bey üzerine Emir Kulaksız komutasında bir ordu daha gönderdi. Bu Memlûklu ordusu da Şehsuvar Bey tarafından yenilgiye uğratıldı ve Memlûklular Darende ve onlara bağlı Ramazanoğulları Payas ve Kozan (Sis) kalelerini kaybettiler. Bu sefer 1469'da Memlûkluların Malatya valisi ile Ramazanoğulları beyinin birleşik ordusu Şehsuvar Bey üzerine gönderildi ve bu ordu bir Şehsuvar Bey'i bir pusu ile yendi ve Şehsuvar Bey Kozan kalesini bırakmak zorunda kaldı. Fakat o yıl Şehsuvar Bey Memluklulara bağlı Ramazanoğullarına hücum edip başarılar kazandı. 1470'te Kayıtbay bu defa Şehsuvar Bey üzerine Atabey olan danışmanı Emir Özbek kumandasında bir ordu daha gönderdi ve bu Memlûk ordusu da yenilgiye uğradı. Sultan Kayıtbay Şehsuvar Bey'e destek sağlayan Osmanlı Sultanı II. Mehmed'e mektup göndererek Şehsuvar Bey'e barışcı olması için nasihat edilmesini istedi ve bunu uygun gören Osmanlı Sultanı bir nasihat mektubu gönderdiyse de Şehsuvar Bey bu nasihate hiç uymadı ve Osmanlı devletinin desteğini kaybetti. 1471'de ise Sultan Kayıtbey yakın danışmanı Emir Yas-beg komutasında yeni büyük ve harblerde yeni kullanılmaya başlayan küçük ateşli toplarla donanmış bir orduyu Şehsuvar Bey üzerine gönderdi. Bu Memlûk ordusu, elinde ateşli silah olmayan Şehsuvar Bey'in ordusunu Ceyhun Irmağı kıyılarında büyük bir yenilgiye uğrattı. Şehsuvar Bey Zamantı kalesine çekildi. Memlûklu ordusu bu kaleyi uzun müddet kuşattı. Sonunda kale teslim oldu ve Şehsuvar Bey esir alındı. Şehsuvar Bey ve üç kardeşi Kahire'ye getirildiler ve 1472'de hepsi idam edilerek Kahire kalesinin "Bab Züveyla (Züveyle Kapısı)"'nda asıldılar. Sultan Kayıtbay'nın diğer bir değişik ve alışılmamış uygulaması ise döneminde ülkesinin değişik bölgelerini barış döneminde ziyaret etmesidir. İskenderiye, Şam ve Halep şehirlerini ziyaretle kalmayıp bu şehirleri önemli büyük binalar yaptırarak imar etti ve ziyaretleri bu yapıları kendisini görmesi için birer vesile oldular. 1472de Hac görevini yapmak için Hicaz'a Mekke ve Medine'ye gitti. Özelliklikle Medine'de bulunan fakir halka destek sağlamak için şahsi servetinin bir kısmını harcadı. Ayrıca bu gezi sonradan Mekke ve Medine şehirlerinde büyuk imar projelerini başlatmasına bir temel sağladı. Fakir halka bu cömertce destekleri dolayısıyla ülkesinde büyük bir ün kazandı. Bu seyahatlerinde Kahire sarayı ve kalesini kendi saray memuru ve kölemenlerinin eline bırakması da hem yardımcılara gösterdiği güvencine hem de kliği dışındakilere ne kadar yardımcıları tarafından sevildiğine dair açık nişaneler olduğu yazılmıştır. 1480de Atabek olan Emir Yaş-beg Güneydoğu Anadolu'da Akkoyunlular'a karşı bir askeri sefere başladı. Fakat Urfa kalesine hücum etmekte iken Akkoyunlu ordusu tarafından çok kesin bir yenilgiye uğratıldı. Bu savaşta esir düşen Yaş-beg Akkoyunlular tarafından idam edildi ve Kayıtbay önemli bir danışmanını kaybetmiş oldu. Bundan sonra Sultan Kayıtbay güney Anadolu'da askeri bakımdan çok güçlü Osmanlı Devleti ile 1485-1491 arasında uzun süren Osmanlı-Memlük Savaşı'na girişmek zorunda kaldı. Bu savaş 1485 yılında Osmanlı Devleti'nin Çukurova'ya hücumuyla başladı. Osmanlı serdarı Karaman Beylerbeyi Karagöz Mehmet Paşa idi ve ordusu timarlı sipahiler ve azaplardan oluşan eyalet askerindendi. Osmanlılar Türkmen Turgutlu ve Varsak aşiretlerinin akınlarını durdurmak hedefli idi ve Çukurova etrafını ellerine geçirip bu hedefe eriştiler. Ancak ertesi yıl 9 Şubat 1486 tarihinde, Adana şehrinin hemen dışında yapılan bir muharebede Memluklu ordusu galip geldi ve Osmanlıların ellerine geçen araziler tekrar Memluklular ve bağdaşıkları ellerine geçti. Bunun üzerine Osmanlı Sultanı II. Beyazid yeniçeri ağırlıklı bir orduyu vezir Hersekli Ahmed Paşa komutanlığı altında Çukurova'ya gönderdi. Memluklu ordusu bu orduyla 15 Mart 1486'da yaptığı muharebede de büyük bir galibiyet kazandı. Osmanlı ordu serdarı Hersekli Ahmet Paşa esir alındı ve Karagöz Mehmed Paşa ise savaş alanından kaçtı. Bundan sonra bir geçici ateşkes uygulandı. Ama taraflar anlaşamayıp 1487de savaş yine başladı. 1487'de Osmanlı sadrazamı Koca Davut Paşa idaresindeki bir Osmanlı ordusu, Dulkadiroğulları'na karşı olan Turgutlu ve Varsak aşiretleri isyanları bastırmak hedefli olarak yine Çukurova'ya girdi; ama Memlükluların burada zayıflığını fırsat bulan bu ordu Adana'yı tekrar eline geçirdi. 1488 yılında Osmanlı devleti bu sefer hem denizden hem de karadan Memluklulara karşı hücuma girişti. Memluklulara esir olan Hersekli Ahmet Paşa esirlikten kurtulduktan sonra Osmanlı kaptan-ı derya olmuştu. Hem Kayıtbay hem de Hersekli Ahmet Paşa bir Osmanlı deniz seferi için Venedikli;erden dsetek istediler. Venedikliler Kayıtbay'a destek vermediler; Osmanlıların istediği Kıbrıs'ta Gazimağusa üssünü kiraya vermekten de çekindiler ve bir Venedik filosu Kıbrıs'ı korumaya gönderdiler. Çukurova'ya doğru gelen Osmanlı donanması İskenderun'a demirlemeyemedi ve çıkan bir fırtınadan dolayı, donanmanın çoğu battı. Kapıkulu askerinden oluşan Osmanlı kara ordusu ise Rumeli Beylerbeyi Hadım Ali Paşa serdarlığı altında Çukurova'ya girdi ve Adana, Tarsus, Kozan kalelerini, eline geçirdi. Sultan Kayıtbay, Emir Özbek Bey komutasında bir Memlüklu sefer ordusunu Çukurova'ya gönderdi. Bu ordu ile Osmanlı Ordusu ile 16 Ağustos 1488 tarihinde Ağaçayırı Muharebesi'ne girişti. Emir Özbek Bey komutasında Memlüklu ordusu Hadım Ali Paşa komutası altında bulunan Osmanlı ordusunu bu muharebede yendi. Memluklu ordusu bu muharebede, sol kanatta gerilemek zorunda kalmakla beraber, sağ kanattan büyük bir hücumla Osmanlı ordusunu çökertti. O kanattaki Osmanlı Karaman eyalet askeri kaçtı ve Osmanlı ordusu Çukurova'daki kazandıklarını geride bırakıp Karaman'a çekildi. Memlüklu ordu komutanı Emir Özbek Bey Çukurova'yı hızla Osmanlılardan temizledi. Son olarak Adana kalesini 3 ay bir kuşatma sonucunda eline geçirdi. Ertesi yıl Hersekli Ahmet Paşa Adana'ya yürüyüp ufak bir galibiyet aldıysa da Çukurova tamamen Memluklular eline geçti. Osmanlılara bağlı olan Türkmen'ler de Memluklular tarafına geçmeye başladılar. Bu sefer Çukurova'da bulunan Memluklu emirleri Osmanlıların bu zaafını değerlendirip 1490'da büyük bir ordu ile Osmanlı devleti topraklarına girdiler. Karaman Beyliği batısına girip Hersekli Ahmet Paşa tarafından savunulan Kayseri kalesini kuşattılar. Bu kuşatma başarısız kalıp Memluklu ordusu Çukurova'ya geri çekildi. Bu arada Batılı Hıristiyanlar Akdeniz'de Türkleri durdurma siyasetine başladılar. İspanya'da Müslüman egemenliğine son veren ve Reconquista'yı tamamlamış olan Aragon'lu II. Fernando 1488-1491 yılları arasında Kayıtbay ile bir anlaşma yapıp Mısır'a hububat desteği ve 50 kalyonluk bir filo desteği sağlamaya başladı. 1491'de son olarak iki taraf bir ateşkes anlaşması imzalamayı başardılar ve bu anlaşma Kayıtbay'ın ve Osmanlılar ise Sultan II. Beyazid'in kalan hükümet döneminde güney Anadolu'da barışı korudu. Kayıtbay'ın Ortadoğunun en güçlü devleti olan bilinen Osmanlı Devleti'ne karşı koyması ve hatta onları bazen mağlup ederek bir barış anlaşması imzalanması Kayıtbay'ın İslam ülkelerindeki prestijini çok yükseltti. Kayıtbay'ın saltanatının son yılları sağlığının gittikçe fenaya gitmesi ve askerleri arasında gittikçe hoşnutsuzluğun yayılması ile geçmiştir. Kayıtbay'ın bu çöküntü geçirmesine baş neden bir attan düşme kazası geçirmesi ve bundan sonra günlerce komada kalması idi. Ayrıca kendinin yanında yetişip kendini tutan kölemenler arasında en yetenekli ve en yetişkinlerinin ölmesi ve geriye kalanların daha çok bilinçsiz, vicdansız dalkavuklar olması ve böylece Memlûklu sarayının bir entrika yuvasına dönüşmesidir. 1492de Kahire'de büyük bir veba salgını çıktı ve bu 200.000 kişinin ölümüne neden oldu. 1494de Kayıtbay'ın sağlığı daha da kötüleşti ve merkezî otoritesi olmayan Memluk sarayının siyasi gücü, saray mensupları arasında klikleşme, klikler arasında öldürücü rekabet ve zaman zaman yapılan personel temizlikleriyle, gittikçe zayıfladı. En sonunda Kayıtbay 8 Ağustos 1496'da öldü. Cenazesi Kahire'de bulunan büyük Kuzey Mezarlık alanında yaptırmış olduğu muhteşem bir türbeye gömüldü. Yerine oğlu olan Nasır Muhammed Memlûklu Sultanı oldu. Kayıtbay'in ölümü ile Memlûklu Sultanlığı 5 yıl süren bir iktidar kavga ve krizleri ortamına girdi. Bu kriz Kayıtbay'dan sonra beşinci Memlûklu Sultanı olan Kansu Gavri'nin 1501'de sultanlığı eline geçirmesine kadar devam etti. Sultan Kayıtbay ülkesinin imarıyla uğraşmakla ve kalıcı mimari eserlerini Mısır ve ülkesinin diğer bölgelerinde bina ettirmesi ile ünlüdür. Kayıtbay'in 15 yıl süren saltanat döneminden, ya halen ayakta bulunan ya da zamanında yapılmış olduğu elde bulunan vesikalarla bilinen, asgari 230 sayıda kamuya ait mimari eseri yaptırıldığı bilinmektedir. Mısır'da Kahire'nin her eski semtinde, İskenderiye ve Reşid kentlerinde; şimdiki Suriye'nin Halep ve Şam kentlerinde; Kudüs ve Gazze'da inşa ettirdiği mimari eserleri halen ayakta bulunmaktadır. Bunlar arasında Kahire'de bulunan Kayıtbay Camii Serifi, "Bayt Al-Razzaz Sarayı" ve kuzey mezarlıkta bulunan "Kayıtbay Türbesi", ; İskenderiye'de antik İskenderiye Feneri yerine yaptırdığı "Kayıtbay Kalesi"; Kudüs'te Haram-i Şerif'te "Eşrefiye Medresesi" ve "Sultan Kayıtbay Sebili" sayılabilir. Sultan Kayıtbay Mekke ve Medine'de de birçok imar eseri bırakmıştır. 1481de Medine'deki Mescid-i Nebevî Camii ve Muhammed'in mezarı büyük bir yangından zarar görmesinden sonra Sultan Kayıtbay tarafından çok geniş şekilde restore edilmişlerdir. Somoni Zirvesi Samani Zirvesi, Tacikistan'ın ve içinde bulunduğu Pamir Dağları'nın en yüksek dağıdır. Tam adı "İsmail Samanî Zirvesi"'dir. Yüksekliği 7495 metredir. O zaman Tacikistan'ın da parçası olduğu Sovyetler Birliği'nin de en yüksek dağı olan tepenin önceki adları 1933-1962 arası "Stalin", 1962-1992 arası ise "Komünizm" idi. Sovyetler Birliği 1991 yılında dağıldığında zirve tekrar eski adına kavuştu. Bu zirve "Kar Leoparı" unvanını alabilmek için tırmanılması gereken beş zirveden biridir. Kefalonya Kefalonya (Yunanca: Κεφαλλονιά veya Κεφαλονιά Kefalonia), İyon Denizi'nde yer alan bir ada. Günümüzde Yunanistan sınırları içerisinde bir Yunan ili. KaramanoÄŸlu Mustafa Bey Karamanoğlu Mustafa Bey, Karamanoğulları Beyliği'nin son temsilcisi. Tebriz'de Akkoyunlular'ın misafiri olarak büyüyen Mustafa Bey, 1500 yılında II. Bayezid Mora'da iken Mersin'e geldi. Burada etrafına topladığı Türkmenlerle Karaman'ı kuşattı. Konya'da bulunan Şehzade Şehenşah, Mustafa Bey'in üzerine bizzat gitmemiş, Beyşehir sancak beyi olan oğlunu göndermiştir. Savaşı göze alamayan Mustafa Bey Mersin'e geri çekilmiştir. 1500 yılı sonlarında Şehzade Şehenşah bizzat İçel'e gelmiş fakat Mustafa Bey'i yakalayamamıştır. 1501 baharında Vezir-i Azam Hacı Mesih Paşa'da Mersin'e gelmiştir. Bunun üzerine Tarsus'tan gemiye binip Suriye'ye kaçan Mustafa Bey Memluklular'a sığınmıştır. Osmanlılarla yeni bir anlaşmazlığa düşmek istemeyen Memluk Sultanı Mustafa Bey'i öldürtmüştür. AlaÃ¼ddevle Bozkurt Bey Sultan Alaüddevle Bozkurt Bey, Dulkadiroğulları Hükümdarı. Osmanlı Padişahı II. Bayezid'in kayınpederi olup, Yavuz Sultan Selim'in öz annesi olan Ayşe Hatun'un babasıdır. Önceleri damadı II. Bayezid ile beraber hareket etti. Ancak sonraları Yavuz Sultan Selim zamanında Memlükler ile beraber hareket etmeye başladı. Osmanlı Devleti'nin yerine atadığı kardeşi Şah Budak Bey'i Memlükler'in yardımı ile yendi. Bu savaştan sonra kardeşi Şah Budak Bey, Kahire'ye gönderilerek idam edildi. Mezarı Elbistan Ulu Camii'ndedir. Hakimiyetinin ilk yıllarında Osmanlıların yanında yer aldı. Üzerine gönderilen Memlük ordularını mağlup etti. Dulkadiroğulları Beyliği yüzünden Osmanlı-Memlük ilişkileri bozuldu. Çukurova'da hakimiyet mücadelesi yüzünden başlayan Osmanlı-Memlük Savaşları 1485-1491 yılları arasında davam etti. Öz kızı Ayşe Hatun'u II. Bayezid'e verdi. Bu evlilikten Yavuz Sultan Selim dünyaya geldi. Böylece "Bozkurt Bey" de Yavuz Sultan Selim'in dedesi oldu. Memlük ve Osmanlı toprakları arasında kalan beyliğinin devam edebilmesi için her iki devlet ile de yakın ilişkiler kurdu. İzlediği denge, beraberlik siyaseti ile uzun yıllar beyliğin başında oldu. Ancak 1501 yılında Tebriz'de kurulan Safevi Devleti ile mücadele etti. Safevi hükümdarı Şah İsmail Anadolu'yu ele geçirmek istemekteydi. Dulkadiroğulları topraklarına giren Şah İsmail 1507 yılında Elbistan'ı aldı ve burasını baştan aşağıya harabeye çevirerek Maraş'ı da ele geçirdi. Şah İsmail'in geri çekilmesinden sonra Maraş ve Elbistan'ı yeniden geri aldı. Ancak, Elbistan öyle harap edilmişti ki, bu yüzden başkenti Maraş'a taşıdı. Bundan sonra Osmanlılara karşı Memlüklerin yanında yer almaya başladı. Şah İsmail'in üzerine Yavuz'un başlattığı Çaldıran seferine çağrıldığı halde katılmadı. Yavuz'un yanında olan kardeşi Şehsüvar Bey'in oğlu Ali Bey'in Osmanlılar tarafından desteklenmesini hoş karşılamıyordu. Bu yüzden de Çaldıran Muharebesi'ne giden Osmanlı ordusunun iaşe yollarını keserek, teçhizatlarını yağmalattırıyordu. Yavuz Sultan Selim 1514 yılında Çaldıran zaferini kazanınca Dulkadiroğulları Beyliği'ni ortadan kaldırmak için harekete geçti. Kayseri sancak beyliğine getirilen Ali Bey'e, Dulkadiroğulları Beyliği toprakları alındığı takdirde kendisine verileceğini bildirdi. 1515 yılında Ali Bey ve Rumeli Beylerbeyi Sinan Paşa, Alaüddevle Bozkurt Bey'in üstüne gönderildi. 16. yüzyılda 1515 yılında Göysun yakınlarında Durna Dağ'ında Osmanlılar ile Dulkadirliler arasında baş veren savaşta yenilerek dört oğlu ile birlikte idam edildi. Böylece, Dulkadiroğulları Beyliği de filen sona ermiş oldu. Yavuz Sultan Selim'in dedesi Alaüddevle Bozkurt Bey'in Şah-Ruh Bey, Ahmed Bey, Turak Bey, Süleyman Bey, Er-Divane Bey adlı oğulları, Ayişa Hatun ve Beyli Hatun adında kızları vardı. Mezarı Kahrmanmaraş Onikişubat, Şehitevliya Mahallesi, Aladan Sokak'ta bulunmaktadır. The Sims The Sims, Will Wright tarafından tasarlanan, dağıtımı Electronic Arts'ın, yayımlanması Maxis'in önderliğinde piyasaya sürülmüş bir strateji-hayat simülasyonu bilgisayar oyunudur. "Sim" denen sanal insanların SimCity yakınlarında bir banliyöde geçen günlük aktivitelerinin birebir simülasyonudur. Kullanımdan bahsettiğimiz simsteki simleri kontrol etmektir. Sims 1 ´de kolay olmakla birlikte aile ferdi artıkça bu işin zorlaştığını belirtmekte fayda var. The Sims'i oluşturma fikri, 1996 Oakland Yangını sırasında evini ve tüm mal varlığının büyük çoğunluğunu kaybeden Will Wright'ın bu acı deneyiminden doğmuş. Bu korkunç olaydan sonra ailesiyle birlikte yeni bir yere taşınmaya ve hayatını yeniden inşa etmeye karar veren Wright, yaşadığı acının da onu hayatın bir tür simülasyonunu oluşturmaya itmesiyle bu işe atılmış. Kabaca, bu yeni oyun Wright'ın daha önceki oyunlarından , bir şehir ve bu şehirde yaşayan insanlar oluşturma temeline dayalı SimCity'nin üzerine kurulmuştur denebilir. "Sanal insanlar" fikri, Wright'ı bir bilgisayar ya da video oyununun sahip olabileceği en iyi yönünü oluşturup programlayabileceğine inandırmıştır. Wright, 1998 yılında fikri daha gelişme aşamasındayken, Maxis'e bu sanal bebek evlerinden bahsetmiş, 2000 yılında Electronic Arts'ın da anlaşmaya razı olmasıyla oyunun piyasaya sürülmesi için gerekli her şeyi elde etmiştir. 2000'de projesi bu aşamadayken, adı Project X "(X Projesi)" olarak kararlaştırılmıştır. Sonunda, aynı yıl oyunun yapımına başlanınca, Wright, PC Magazine'e oyuncuların kendi yarattıkları karakterlere hayatlar kurabilecekleri bir oyunun yapım aşamasında olduğundan bahsettiği bir demeç vermiştir. 2002 yılında, Wright'ın 2000'li yıllarda çok başarılı olan diğer oyunlarından da esinlenilerek Project X adı, The Sims ile değiştirilmiştir. Daha sonra 1 Ağustos 2008 tarihinde eskiyen grafik motoru nedeni ile yayımdan kalkmıştır. Kötü olaylar sim´lerinizin başına gelebilecek olayların bütünüdür. Açlık tamamen sim´inizin yemek yememesine bağlıdır. Elektrik çarpması ise mechanical (teknik) skill (yetenek) yüksek olmayan bir sim´in bozulmuş eşya tamir etmesidir. Sonucu ölümcüldür. Bozuk yiyecek ise mikrodalga fırının veya ocağın olmaması ya da bozuk olması sonucunda yemek pişirilemez ve sim bunu yerse büyük ihtimalde zehirlenir. Sonucu bir mood (ihtiyacın) 0´ı görmesi ile sonuçlanır. Veba "Gueina Pig" hayvanın elinizi ısırmasıyla oluşur. Sonucu ölümcüldür. Oyunda yönetilen karakterler, yani Simlere herhangi bir aktivite yaptırabilmek için Simin,bakarak durumu hakkında bilgi edinebilir, ihtiyaçlarının neler olduğunu anlayabilirler. Bu, oyuncular için en büyük yol göstericidir. Oyunun ilk eklenti paketi. Herhangi bir tema sınırlaması yoktur. Oyuna birçok yeni obje ve kostümlerle beraber yeni etkileşim seçenekleri ve kariyerleri de beraberinde getirir. Bunun Yanı sıra hayvanların ortaya çıkması bu eklentiyi değerli kılıyor. Oyuna parti ve eğlence temalı obje ve kostümler getirir. Dans pisti, kamp ateşi, servis masası, kostüm kutusu bunlardan sadece birkaçıdır. Bu eklenti ile Sim'ler ilk kez evlerinden dışarı çıkıp şehir merkezine gidebiliyorlar. Burada kitapçılar, kumsal, restoran, cafe, park vb.. birçok mekân bulunuyor, üstelik bunlar düzenlenebiliyor. Bunun dışında aşk temalı birtakım yenilikler, etkileşim seçenekleri ve yeni, kullanışlı Eşya Satın Alma Modu 'da eklenmiş.. Bu eklenti ile Sim'ler tatile çıkabiliyor. Yaz, Kış, Kamp şeklinde üç bölümden oluşan yeni kasabaya ailecek veya tek başınıza gidebiliyorsunuz. Burada balık tutmak, kardan adam yapmak, kartopu oynamak, su kaydırağından kaymak gibi birçok aktivite mevcut. Üstelik ücret karşılığında dilediğiniz kadar tatil yapabiliyor, kendinizde düzenleyebileceğiniz otellerde kalıyorsunuz. Bu eklenti ise oyunda ilk kez hayvan besleme imkânı sağlıyor. Kedi, köpek, kuş, iguana, balık gibi hayvanların yanı sıra bahçenize gizlice gelen kokarca gibi hayvanlar da var. Ayrıca Unleashed 'de bahçıvanlık yapabiliyor, sebze-meyve yetiştirebiliyorsunuz. Aynı zamanda bu eklenti ile kasaba genişliyor ve içerisinde taksi ile gidebileceğiniz mekânlar yer alıyor. Superstar eklenti pakedi ile Sim'ler artık şöhret oluyor. Bir şarkıcı, manken veya oyuncu olabilirsiniz. Oldukça zevkli olan bu eklenti pakedi, içerisinde SPA 'ların ve setlerin bulunduğu bir kasaba getiriyor. Bu kasabada çalışıyor ve şöhret basamaklarını tırmanıyorsunuz. Bu son eklenti paketi ile artık Sim'ler büyü yapabiliyor. Her ne kadar tatmin edici büyü seçenekleri olmasa da, karşınızdakini kurbağaya çevirebilir, kendinize aşık edebilir veya rezil edebilirsiniz. Bunun yanı sıra ışınlanma, kılık değiştirme gibi sihirler de mevcut. Oyuna yeni eklenen Magic Town isimli kasaba da ise özgürce büyü yapabilir, gerekli malzemeleri temin edebilir, düello yapabilir veya kendi korku treninizi kurabilirsiniz. Fuşigi Yuugi , Yuu Watase tarafından yaratılmış anime ve manga serisidir. Hikâye iki genç kızın (Miaka Yuki ve Yui Hongo) Merkez Kütüphanenin kısıtlı bölümünde yer alan "Dört Tanrı'nın Kainatı" isimli bir kitabı bulmalarıyla başlar. Kitabı açıp, ilk sayfayı okuduklarında hikâyenin içine girerler. Girdikleri bu yer Çin'e benzemektedir. Fushigi Yuugi'nin TV dizisi 52 bölümden oluşur. Miaka Yuki ve Yui Hongo anaokulundan beri birbirlerini tanıyorlardır ve çok iyi iki arkadaştırlar. İkisi de lise giriş sınavlarına hazırlanmaktadırlar. Okul sonrası Yui'nin aldığı bir kitabı geri götürmek için gittikleri Merkez Kütüphane'de Miaka kırmızı renkte bir kuşun boş koridorda uçtuğunu görür ve onun peşine düşer. Kuş onu girişlerin kısıtlı olduğu bir odaya getirmiştir. Bu odada "Dört Tanrı'nın Kainatı" isimli bir kitap bulurlar. Kitabı okumaya başladıkları anda kitabın içine girerler. Çorak bir araziye düşerler ve karşılarına ilk çıkanlarda insan tüccarlarıdır. Alnında Çince "şeytan" karakteri bulunan (Tamahome) bir genç tarafından kurtarılırlar. Geldiklerinden az bir süre geçmiştir ki aynı ışık Yui’yi geri götürür. Bundan habersiz olan Miaka, çaresizce arkadaşı Yui’yi aramaya başladığı bu evrende kendini Suzaku’nun rahibesi olarak bulacaktır. "Dört Tanrı'nın Kainatı", dört canavar Tanrı hakkındadır. Bu Tanrılar : Suzaku, Seiryu, Genbu, Byakko'dur ve her biri bir kentin koruyucusudur. Suzaku, kırmızı zümrüd-ü anka kuşudur ve güneyde yer alan Konan kentinin koruyucusudur. Elementi Ateş'tir. Seiryu, mavi ejderdir ve Kutou kentinin koruyucusudur. Elementi Su'dur. Genbu, kuzeydeki Hokkan kentinin koruyucusudur. Elementi Hava'dÄ±r. Byakko, beyaz kaplandır ve Sairou kentinin koruyucusudur. Elementi Toprak'tır. AdaklÄ±, Nizip Adaklı, Gaziantep ilinin Nizip ilçesine bağlı bir mahalledir. Ekonomi büyük ölçüde Antep fıstığı Üreticiliği ve baklava imalatcılığına dayanmaktadır. Baklava imalatcılığı mahallede yapılmamakta aksine her aileden en az bir kişi İstanbul başta olmak üzere batıdaki çeşitli illerde baklava imalatcılığı yapmaktadır. Bunuun yanında mahallede yetişen çeşitli tarım ürünleri ve büyükbaş ahır besiciliği başlıca geçim kaynağıdır. Mahallenin: Doğusunda Salkım Belediyesi, batısında Tokdemir ve Boyluca, Kuzeydoğusunda Dayıdağı, Güneyinde ise Oguzlar mahallesi bulunmaktadır. Zaandam Zaandam, Hollanda'nın Noord-Holland (Kuzey Hollanda) eyaletine bağlı bir şehirdir. 1974 yılında Zaanstad belediyesine bağlanmıştır. Nüfus açısından Zaandam bu belediyedeki en büyük şehirdir, ama alan olarak bu belediyenin en büyük şehri Assendelft’tir. Zaandam meşhur Zaan nehrinin yakınlarında yer alır. Şehrin nüfusu 72.500'dir. Zaandam 1811 yılında, Oostzaandam'ın birleşmesiyle kurulmuştur. Zaandamlıların lakabı "galgezagers"dır. Bu isim 1678 yılında, vergilerin yükseltilmesine baş kaldıranları idam etmek için kullanılan sehpalar sebebiyle verilmiştir. Zaandam’daki işyerleri Zaan Nehrinin () kıyılarında yer alır. Özellikle gıda sektöründe aktif olan firmalar burayı tercih etmektedir. Zaandam Sanayi Devrimi’nden önce, üretimde lider konumunda bir bölgeydi. Hollanda’nın Altın Çağı’nda Zaandam’da binlerce rüzgâr değirmeni vardı ve bunlar ve gemi yapımı için İskandinav ülkelerinden getirilen tomrukların kesiminde kullanılıyordu. Zaandam Belediyesinin ambleminde, eskiden balina avına çıkan denizciler anısına şekiller yer alır. Eskiden önemli bir liman şehri olan Zaandam'da 20 Haziran 2004 tarihinde, eski liman çalışanlarının anısına dört metrelik bir heykel dikilmiştir. Bu heykel Yugoslav Slavomir Miletić tarafından yapılmış ve eski limanın karşısına konulmuştur. Hollanda'nın en büyük süpermarket zinciri olan Albert Heijn'in genel müdürlüğü bu şehirde bulunmaktadır. 21 Ağustos 1971 tarihinde Zaandam’da Avrupa'daki ilk McDonalds şubesi açılmıştır. Çiftepınar, Araklı Çiftepınar, Trabzon ilinin Araklı ilçesine bağlı bir mahalledir. Eski adı "kücük Aşa" olarak bilinmektedir. Komşusu olan Sularbaşı mahallesi ile Büyük Aşa ve Küçük Aşa isimlendirmeleriyle ayrılmışlardır. Araklı ilçesine bağlı olan Çiftepınar, 1997 nüfus sayımında 286 nüfus iken, 2000 yılı nüfus sayımında mahalle nüfus sayısını kormuş ve 285 olarak tespit edilmiştir. Çiftepınar Köyü Trabzon il merkezine 62, ilçe merkezine ise Karadere Vadisi boyunca 32 km. uzaklıktadır. Çiftepınar mahallesi merkezinde yontma taştan yapılı bır cami vardır. Bu cami ,, salih dede tarafından santada yaşayan Kobaloglu ismindeki bir Ruma yaptırılmıştır .Salih dede köye ilk gelip yerlesen Mehmet Bölükbasi nin ogludur.Yani soy ismin den de anlasilacagi gibi Salihogullari nin dedesidir. Ruhuna rahmet. Mahallede 5 yıllık eğitim veren ılkokulumuz bulunmaktadır. Okulun öğrenci sayısı 40'tır. Ortaokul ve lise çağındaki öğrenciler ise Çankaya Beldesine veya Araklı ilçe merkezinde eğitimlerini sürdürmektedirler. Köy yolu Karadere boyunca devam eden karayolundan köy merkezine varıncaya kadar 4 km dir. Mahalleye ulaşım münübüs ile sağlanmaktadır. Köy yolunun 1 km.'ye yakın kısmı betondur. Geriye kalan 7 km. ise betonlanmamış, stabilize yoldur. Mahallede belli başlı mahalle ve mevkiler şöyledir; Bilalli mahallesi, Salihli Mahallesi,İpekçioğlu Mahallesi ve Cami Mahallesi'dir. Mahallenin geçim kaynağı olarak findik, misir ve benzeri tarım ürünleri yapılmaktadır. Ayrica hayvancılık da en önemli gecim kaynagidir. Mahallenin ileri gelen yaylalarının başında burun yaylası bulunmaktadır . yaylada eski dönemden kalma tarihi yapılar göze çarpmaktadır.Diğer önemli yaylalar, tarihi Santa Harabelerinin de olduğu Santa Yaylası ve cifin boğazı yaylasıdır. Anlasilacagi gibi köy halki Anadolu veya Kafkaslar dan gelen bir baska deyisle Rus baskisindan kacan ailelerden olusan kücük bir köydür. Köy Karadere'yi oluşturan kollardan 2 tanesi bu mahalleden geçtiği için, adını buradan almaktadır. Trabzon il merkezine 62 km, Araklı ilçesine 32 km uzaklıktadır. Yassıkaya, Araklı Yassıkaya, Trabzon ilinin Araklı ilçesine bağlı bir mahalledir. Mahallenin eski adı Rumca Linostaş(Yun "lênostási" "şıralık")'tır. Daha sonra mahallede bulunan Paskalardan dolayı Paskalar adını almıştır. En son Yassıkaya adını almasının nedeni, mahallesin coğrafi yapısının yassı bir kayaya benzemesindendir. Trabzon il merkezine 35, Araklı ilçesine 5 km. uzaklıktadır. Son 20 yılda dışarıya göç verdiği içi mahallesin nüfusu azalmıştır. Yoncalı, Araklı Yoncalı, Trabzon ilinin Araklı ilçesine bağlı bir mahalledir. Eski adı "Zavzaga" olan yerleşimden tarihi kayıtlarda ilk olarak, 1530 tarih ve 387 Numaralı Muhâsebe-i Vilâyet-i Karaman ve Rûm Defteri’nde “zavzaka” adıyla Sürmene nahiyesine bağlı bir köy olarak bahsedilmiştir. Osmanlı kaynaklarında yerleşim, zeytin yetiştirilen köyler arasında gösterilmiştir. 20. yüzyıl başlarına kadar bulunan Hristiyan nüfus mübadele uyarınca yerleşimden ayrılmıştır. 1935 yılı genel nüfus sayımında yerleşimden Sürmene kazısının Karadere nahiyesine bağlı Zavzoka adıyla bir köy olarak bahsedilmiş olup muhtemelen 1960’larda yaygın yapılan yonca tarımı nedeniyle günümüzdeki adını almıştır. Mahalledeki kesme taştan yapılan Merkez camisinin yaklaşık 150 yaşında olduğu tahmin edilmektedir Mahallenin doğu kısmında Gelin taş diye adlandırılan kayalıkla ilgili yerleşik halk arasında efsaneleri de mevcuttur. Mahallenin 5 km yukarısında tarihi kale kalıntıları bulunmaktadır. Civar köy halklarınında kötü insanlar için kullandığı "Megrel" kelimesi Rumca olup Rumların Lazlar için sarf ettikleri kelimedir. Trabzon il merkezine 38 km, Araklı ilçesine 8 km uzaklıktadır. Çukurçayır, Araklı Çukurçayır, Trabzon ilinin Araklı ilçesine bağlı bir mahalledir. Trabzon il merkezine 65 km, Araklı ilçesine 35 km uzaklıktadır. Gripin (müzik grubu) Gripin 1999 yılında İstanbul'da kurulmuş bir Pop Rock grubu. 9 Kasım 1978 tarihinde doğan Süreyya Birol Namoğlu, amatör müziğe 1994 yılında İstek Kemal Atatürk lisesi'nde okurken Emir Işılay ve Murat Emre ile beraber kurdukları lise grubunda vokalistlik yaparak başladı. Bu grupla lise festivallerinde çaldı. 1998 yılında Serdar Derekoy ve Mustafa Keçeli ile beraber kurduğu Yanki grubu ile Boğaziçi Üniversitesi 1. Amatör Müzik yarışmasında en iyi erkek solist ödülünü, Yanki grubu da en iyi performans, en iyi grup ve jüri özel ödüllerini aldı. 1999'da Evren Gülçığ ile beraber Gripin'i kurdu.Lisans eğitimini Yıldız Teknik Üniversitesi Metalurji ve Malzeme Mühendisliği, yüksek lisans öğrenimini ise Galatasaray Üniversitesi İşletme bölümlerinde tamamladı. 2015'te Derya BeÅŸerler ile evlendi. 6 Eylül 1977 tarihinde doğan Evren Gülçığ, 1993 yılında Şişli Terakki Lisesi'ndeki grubuyla Altın Mikrofon 2.lik ödülünü aldı. 1994-1995 arasında Emir Işılay ile kurduğu Pharoh isimli grupta gitar çaldı. 1997 yılında Birol Namoğlu ile beraber “İsmi Lazım Değil” bir grupta gitar çaldı. 1997-1998 yılları arasında bir yandan Pera Güzel Sanatlar'da caz armonisi eğitimi alırken bir yandan tiyatro müzikleri hazırladı. 1999'da Birol Namoğlu ile beraber Gripin'i kurdu. 21 Şubat 1982 tarihinde doğan Arda İnceoğlu, amatör müzik hayatına Evrim Lisesi'nde başladı. Lise konserleri ve yarışmalara katıldı. 2001 yılında Kung Fu ile çalışmaya başladı. Kung Fu ile birçok konser ve festivaller ile beraber Line ve Kadıköy Budha Bar'da çaldı. 2002 yılı yazında Gripin'e geldi. 26 Aralık 1981 tarihinde doğan