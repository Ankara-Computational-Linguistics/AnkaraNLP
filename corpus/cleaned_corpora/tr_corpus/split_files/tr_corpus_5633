teori Lamarck'la başlayan daha eski bir geçmişe sahiptir. Kuzey Brabant Kuzey Brabant (Felemenkçe: "Noord-Brabant"), Hollanda'nın güneyindeki, Belçika ile sınırı bulunan illerinden birisidir. İlin başşehri 's-Hertogenbosch'dur. Batısında Zelanda ili, kuzeybatısında Güney Hollanda ili, kuzeydoğusunda Gelderland ili, doğusunda Limburg ili ve güneyde ise Belçika ile sınırlıdır. Kuzey Brabant'ın yüzölçümü 5082 km² olup, yüzölçüm itibarıyla Hollanda'nın Gelderland ilinden sonra ikinci büyük ilidir. Hollanda ülkesinin çoğunluk arazileri gibi Kuzey Brabant ili de düzlük araziler le kaplıdır, ama denize yakın yerlerdeki arazilerden farklı olarak Kuzey Brabant'ta arazi yüzeyi tümüyle deniz seviyesi üstündedir. Bu nedenle, daha alçak Hollanda arazilerine kıyasla, Kuzey Brabant'ta çok sayıda kanal bulunmaz. İlin nüfusunun çoğunluğu kentsel alanlarda yaşamaktadırlar. İlde bulunan toprakların çoğu tarım arazisi kullanılmakta ve ilde birçok kırsal köy ve çiftlik bulunmaktadır. Bu kırsal alanlarda orman ve korular, tarımsal olarak işletilemeyen bozkırlar ve kumsal alanlar da bulunmaktadır. İlin kuzeyindeki sınır "Meuse Nehri"'dir. Bu nehrin güneyinde bir ıslak delta arazisi konumlu ve bir milli doğa parkı olan "Biesbosch" bulunmaktadır. Kuzey Brabant'ın nüfusu (Mart 2012 tahmini itibarıyla) 2.453.936 kişidir. İlin başşehri 's-Hertogenbosch olmakla beraber fakat ilin en büyük şehri Eindhoven'dir. Diğer önemli şehirler ise Tilburg, Breda, ve Helmond'dur. Kuzey Brabant ili 64 belediyeye (Felemenkçe: "gemeente") bölünmüştür: Kuzey Brabant için tarım (tahıl ve şeker pancarı), sanayi (otomotif sanayii, tekstil ve elektronik eşya) ve hizmet sektörü en önemli iş sektörleridir. Kuzey Brabant il idaresi ile birlikte büyük şehir yerel idareleri iş birliği ile BrabantStad şehirler ağı kurulmuştur. Bu organizasyonun amacı Kuzey Brabant bölgesini Avrupa arenasında önemli bir bilim merkezi olarak ön plana çıkarmaktır. Nitekim özellikle Eindhoven kentinde ve civarında önemli teknoloji şirketleri ikamet etmektedir. Philips, ASML, TomTom bunlardan birkaçıdır. 20. yüzyılda turizm Kuzey Brabant ilinin önemli sektörlerinden biri olmuştur. İlin güzellikleri ile bilinen orman ve koruları ve ildeki şehirlerin turist çekici güzellikleri buna baş nedendir. İlin diğer bir turist çekici atraksiyonu, Kaatsheuvel'de bulunan ve Benelüks ülkelerindeki en büyük tema eğlence parkı olan "Efteling"'dir. Eindhoven kentinde Einhoven Teknik Üniversitesi, Tilburg'ta ise, en önemlileri hukuk ve iktisadi ve idari bilimler fakülteleri olmak üzere, 5 fakülteli Tilburg Üniversitesi bulunmaktadır. Taşköprü, Gebze Taşköprü, Kocaeli'ne bağlı Gebze ve Körfez ilçelerinin sınırları içerisinde bulunan 70 köyden teşkil olan bir yöredir. İsmini yöredeki Roma dönemine ait kemerli köprüden almaktadır. MS 50 yılında Romalılar tarafından Gök Su üstünde Kutça (Kutluca) ile Duranlı köyleri arasında yapılmış olup Geudos adı verilmiştir. Tarihi ipek yolu ile Nikomedia'ya ulaşan yolun üzerinde olan köprü daha sonra Taşköprü adıyla anılmaya başlamış ve civar köyler kendilerini Taşköprülü olarak belirtmişlerdir. Taşköprü köylerinde yerli olarak Manav denilen bir halk yaşamakta ve ziraat ve hayvancılıkla uğraşmaktadırlar. 1950 itibâriyle bu köylerin büyük çoğunluğunun şehre yakınlığı sebebiyle şehir hayatının da içindedir. Köylüleriyle sosyal yardımlaşma ve dayanisma sağlamak için Taşköprü Derneklerini kurmuşlar ve bu dernek vasıtasıyla her yıl sonbahar aylarının başında Hasat Sonu Festivaliyle bir araya gelip kutlamalar yapmaktadırlar. Dümbüldek isimli şifâlı bir suyu bulunmakta ve böbrek taşlarının düşürülmesinde çok etkili olduğu bilinmektedir. Kendilerinin yaklaşık olarak 1350 senesinden beri orada olduğunu belirten insanların yaşam biçimleri aynı zamanda İzmit'in yerli halkı olması sebebiyle önemlidir. Kocaeli çevresi üzerine atfedilen giyim kuşam gelenekleri sanılanın aksine gerek Adapazarı ve çevresindeki giyim kuşama gerekse de Bursa ve çevresindeki giyim kuşama benzemeyen kendi özgü bir biçim sergilemektedir. Manav olmalarının yanında kendi deyimleriyle ziraatla uğraşmaları ve rençberlikten başka bir şey düşünmediklerinden gündelik giyimleri yaşam tarzlarını yansıtacak kadar sadedir. Erkek ve kadın giyimi olarak iki alt başlıkta incelenen giyim kuşam kültürü yörede tüm Taşköprü havalisinde benzer özellikler taşımaktadır. Gündelik giyim çerçevesinde işlenen bildiride farklı giyim kuşamlarla kendilerinde farklı statü yaratan giyim kuşam detaylarını da ele alınacaktır. Divanin yerleşim tarzı tipik Manav yerleşim birimlerinde gözlemlenen bir tarzla karşımıza çıkmaktadır. Kendi başına muhtarlık olamayacak dağınık durumdaki birbirine yakın 3-5 yerleşim yeri bir araya gelerek bir köyü ve her yerleşim yeri de o köyün mahallelerini oluşturmaktadır. Ancak bu durum 1980 öncesinde muhtarlığı olmayan küçük köylerin birleşerek "divan" olarak adlandırdıkları yerleşim birimleri olarak karşımıza çıkmaktadır. Bugün idari yapılanmada kullanılmayan bu kavram halen yöre insanın köy tabirlerinde kullandıkları bir kavram olarak yaşamaya devam etmektedir. Karayakuplu Divanı, Tahtalı Divanı, Gerede Divanı, İshakçılar bunun en güzel örnekleridir. Ancak "Taşköprü Divanı" olarak anılan yerleşim yerinde Taşköprü adında ne bir merkez ne de bir köy yer almaktadır. Bugün Körfez ve Derince İlçe sınırlan içinden geçerek İzmit`i İstanbul`a bağlayan ve Eski İstanbul adıyla anılan yolun kuzeyinde İstanbul il sınırına kadar olan bölgede yaşayanlar kendini Manav ve Taşköprülü olarak tanımlamaktadır. Kıyırlı, Sevindikli, Osmanlı, Hayettinli (Hayradınlı), Kuşluköy, Kıdışlı, İshakçılar, Tahtalı, Gerede, Dümbüldek, Karakadılar, Karagöllü, Sofular gibi yaklaşık olarak gerek Körfez ilçe sınırları içinde gerekse Derince ilçe sınırları içerisinde yer alan yirmi beş kadar köy ve bunların mahalleleri hâlen Taşköprü adıyla anılmaktadır V. Heinrich (Kutsal Roma imparatoru) V. Heinrich (8 Kasım 1086 – 23 Mayıs 1125) Almanya Kralı (1098-1125) ve Kutsal Roma İmparatoru (1106-1125) olup, dördüncü ve Salyan hanedanı'nın son hükümdarıydı. Heinrich'in hükümdarlığı büyük atama çekişmelerinin son dönemiyle aynı ana rastlar. Bu atamalar sorunu Papalığı İmparatorluğa karşı kapıştırmıştı. Worms Antlaşması'yla, o Gregorian reformlarının ikinci jenerasyonu taleplerini bırakıyordu. IV. Heinrich (Kutsal Roma İmparatoru) ile Bertha (Savoya)'un oğludur. Onun anneleri tarafından dede ve nineleri Otto (Savoya) ve Adelaide (Susa)'ydı. 6 Ocak 1099 tarihinde babası IV. Heinrich, büyük oğlu Konrad (İtalya) yerine onu Aachen'de Almanya Kralı yaptı. Babasının yaşamı süresince imparatorluk işlerinde yer almayacağına dair söz verdi. Fakat 1104 yılında babasının düşmanları tarafından isyana teşvik edildi. 1105 yılı Ocak ayında Mainz'da bazı prensler ona saygınlığını belirttiler. Başlangıçta isyanın geri tepmesine rağmen IV. Heinrich tahtı bırakmaya zorlandı ve kısa süre sonra öldü. Kısa süre sonra Almanya'da düzen yeniden yerleşti. Köln vatandaşları para cezasına çarptırıldı. II. Robert (Flanders Kontu)'na karşı bir sefer bu isyancıyı onun dizlerine getirdi. 1107 yılında Heinrich II. Borivoi Bohemye Dükü yerine geri getirmek için bir sefer düzenledi fakat bu seferler sadece kısmen başarılı oldu. Borivoi Dükü'nü elinde bulunduran Svastopluk (Bohemya)'yı emirle çağırttı. Borivoi İmparatorun emriyle serbest bırakıldı ve Svastopluk'un yeni oğlunun vaftiz babası oldu. Bununla beraber, Svastopluk'un Bohemya'ya dönüşünde o, tahtı üzerine aldı. 1108 yılında Heinrich, Prens Álmos tarafında Colomon (Macaristan) ile savaşa gitti. Fakat Svastopluk, Heinrich'i bu seferi bırakmaya zorladı. Buna rağmen Polonya'yı alışık olduğu saygınlığı yerleştirmek için istila etti. Fakat Głogów Savaşı ve Hundsfeld Savaşı'nda yenildi. 1110 yılında I. Vladislaus (Bohemya) için Bohemya Dükalığı güvenliğini sağlıyordu. İkinci İtalyan seferinden sonra Tibur'da genel barış ilan edildi. Würzburg'da başlayan görüşmeler Worms'da devam ediyordu. Burada yeni papa II. Callistus, Kardinal Lambert (Ostia Piskoposu) tarafından tanıtıldı. Worms Anlaşması 1122 yılı Eylül ayında imzalandı. Heinrich, rahipler sınıfının özgür seçimini tanıyordu ve kilisenin tüm mal varlığını yeniden iade edeceğine dair söz verdi. Papa seçimlerin imparatorluk delegesinin yokluğunda yer almasına mutabıktı. Ve hüküdarlık asası ile atama imparator tarafından garanti edilecekti. Kilise malları hükümdarlık altında tutuluyordu. 1119 yılı Ekim ayında Reims'de Callistus tarafından aforoz edilen Heinrich tekrar kilise cemaati içine alındı. İmparatorluğunun son yılları Hollanda'ya seferler ile geçti. 1124 yılında VI. Louis'e karşı bir sefer yönetti. Ordularını Worms vatandaşlarına karşı döndürdü ve 23 Mayıs 1125 yılında Utrecht'te öldüğünde Speyer'de gömüldü. Kalbi ve iç organları Aziz Martin Katedrali (Utrecht)'de gömüldü. Yasal bir çocuğa sahip değildi. Bu nedenle tüm malvarlığını yeğeni II. Frederick (Swabia)'ya bıraktı. Onun ölümüyle Salyan hanedanlığı son buluyordu. Hermann (Tournai)'nin doğumdan sonra bir çocuğun ölmüş olduğunu söylemesine rağmen Heinrich ve Matilda yaşayan bir çocuğa sahip değillerdi. Heinrich'in yasal olmayan kızı Bertha, 1117 yılında II. Ptolemy (Tusculum) (İlk Ptolemy'nin oğlu) ile evlendi. Fransız mutfağı Fransız mutfağı Fransa'da geliştirilmiş, zenginliği ve çeşitliliğiyle ünlü, yemek pişirmenin sanatsal yönünü ön plana çıkaran bir ulusal mutfaktır. Fransız mutfağının kökeni Orta Çağına uzanır. Fransa'nın Fransız Devrimi sonrasında Kolonileşme döneminde dünya sahnesindeki kazandığı gücüyle orantılı olarak gelişmiştir. Napolyon Bonapart döneminde ün kazanmış Marie-Antoine Carême (1784-1833) gibi aşçılar "haute cuisine" (yüksek aşçılık sanatı) denilen özenli bir yemek tarzını geliştirerek Fransız mutfağına büyük katkılarda bulunmuşlardır. Haçlı seferleri sırasında Fransa'nın doğu ile temaslarından dolayı kimyon, şeker, anason, tarçın, biber, zencefil, karabuğday, küçük hindistan cevizi, safran ve kuru erik gibi malzemeler Fransız mutfağına ulaştı. Fransız kralı IX. Louis döneminde hardal, baharatlı soslar ve sirke satan tüccarlar ticaret şirketleri oluşturmaya başladı. Venedik'den enginar ithal ediliyordu. Arap mutfağından kuzu yahnisi yapılıyordu. 1421'te limon ve pirinç ithali başlamıştı. IX. Charles döneminde Amerika'dan mısır ve hindi ithal ediliyordu. Fransız mutfağı Fransa'nın bölgelerine göre büyük farklılıklar gösterir. Örneğin Champagne, Alsace ve Lorraine bölgelerinde jambon ve av etleri yaygındır. Picardie, Normandiya, Bretanya ve Nord-Pas-de-Calais gibi deniz kıyısındaki bölgelerde midye, karides ve ıstakoz gibi kabuklu deniz ürünleri, Ringa, levrek ve dil balığı sıkça kullanılır. Loire vadisinde koyun eti, av etleri, özellikle yetiştirilmiş mantar çeşitlerine ve keçi sütünden yapılmış peynirlere rastlanır. Gaskonya'nın başını çektiği güney batı mutfağının spesiyaliteleri pate, terin, ördek konfi ve magretdir. Bu bölge özellikle foie gras üretimi ile ünlüdür. Paris civarındaki Île-de-France bölgesi ise ülkenin her bölgesinde yaratılmış yemeklerin kolayca bulunabildiği ortak bir noktadır. Sadece Paris kenti sınırları içinde 5.000'i aşkın restoran bulunmaktadır. Michelin firması tarafından 1900 yılından bu yana yayınlanan "Le Guide Michelin" (Michelin Rehberi) tarafından en yüksek notu alan restoranlar genellikle Paris kenti civarında bulunurlar. Şarap, peynir ve tereyağ Fransız mutfağının en önemli ögeleri arasındadır. Bu yiyecek maddelerinin kalitesini düzenlemek amacıyla "Appellation d'origine contrôlée" (kökeni kontrol edilen) denilen bir sistem oluşturulmuştur. Fransa Tarım Bakanlığına bağlı bir devlet kurumu bu yiyecek maddelerinin kalitesini kontrol altında bulundurur. Fransa'da 10 civarında belli başlı şarap üretim bölgesi vardır. Bunlar arasında Alsace, Bordeaux, Burgonya, Champagne, Korsika, Jura, Languedoc-Roussillon, Loire, Provence, Rhône ve Savoy bulunur. Eskiden 350-400 civarında olan Fransız peynir çeşitleri günümüzde 1.000'i aşmıştır. Tanınmış Fransız peynirleri arasında Brie, Camembert ve Rokfor gibi çeşitler bulunur. Fransız mutfağında farklı soslar kullanılmaktadır. Mayonez ve benzer soslar yağ ile yapılır. Beşamel sos türü soslar krema ve süt ile yapılır. Hollandez ve benzer soslar tereyağı ile yapılır. Et suyu ile hazırlanan birçok sos var dır. Soslar sebze suyuyla da yapılabilir. Bu basit sosları karıştırarak vinaigrette gibi farklı soslarda elde edilebilir. Et suyu ve "roux" ile yapılan espagnole sosu ve kan ile yapılan civet sosları gibi çeşitli kahverengi soslar kullanılır. Beyaz, sarı ve diğer açık renkli soslar ise veloute, allemande, ve Suprême sosu olarak sınırlandırılır. Veloute sosları tavuk veya sebze suyunu pişmiş un veya nişasta ile karıştırarak yapılır. "Allemande" (Alman) sosu veloute sosuna bezer, ancak un yerine yumurta sarısı kullanılır. Suprême sosu ise yumurta sosu, un, krema ve tereyağı içerir. Fransız mutfak kültürüne göre 3 öğün yemek aşağıdaki unsurlardan oluşur: Fransız kültüründe birçok değişik lokanta çeşidi vardır: Antika satıcısı Antikacı eski ya da onarılmış sanat eseri,mobilya ya da süs eşyasının ticaretini yapan bir kimsedir. Sattığı eşyanın tarih ve sanat değeri oldukça büyüktür. Eskiciler rastgele eski eşya satan kimselerdir. Hâlbuki antikacı ender bulunan ve sanat açısından çok değerli olan eski eşyayı satar. Profesyonel antikac覺n覺n sanat tarihi ve arkeolojiden anlamas覺 gerekir. Zevk sahibi kimseler olan antikac覺lar kimi zaman belli türde,belli bir dönemdeki ya da belli bir tarzdaki eserlerde uzmanlaşır. Genellikle taşradan eski ve hakiki eserleri arar ve bunları,bazen bir şatonun tavanarasında,bazen bir köylünün evinde bulur. Sonra bulduklarının,büyük bir titizlikle hangi tarihten,hangi devirden kaldıklarını tespite çalışır. Dükkanına dönünce de bunları değerlendirmeyi bilir. Antikacı,bulduğu eşyayı ya temizlemeyip oldukları gibi muhafaza eder ya da bunları onarır. Son zamanlarda halkın eski ya da yabancı stillere olan merakı yüzünden antika eşya alım satımı yaygınlaşmıştır. Mechanicville, New York Mechanicville, ABD'nin New York eyâletinde Saratoga County'de bir kent. 2000 yılı nüfus sayımında nüfusu 5.019'dur Mechanicville Saratoga County'nin doğu sınırında, eyâlet başkenti Albany'nin kuzeyinde bulunur Spring St, Mechanicville fotoğrafı Erivan Devlet Ãœniversitesi Erivan Devlet Üniversitesi (İngilizce: Yerevan State University, Ermenice: Երևանի պետական համալսարան) Ermenistan'ın başkenti Erivan'da bulunan bir kamu üniversitesidir. Üniversite ülkenin en büyük ve en prestijli yükseköğretim kurumudur. 1920'da kurulan üniversitede 110 bölüm bulunmaktadır. Üniversitede 400 araştırma görevlisi, 130 profesör, 70 doçent görev yapmaktadır. Ayrıca 1350 öğrenci yükseklisans, 8500 öğrenci lisans derecesinde eğitim görmektedir. Üniversiteye 300 yabancı öğrenci kayıtlıdır. Dersler Ermenice olup, yabancı öğrenciler için ihtiyaç dahilinde Rusça ve İngilizce eğitim verilmektedir. Üniversitenin akademik takvimi 1 Eylül'de başlayıp 30 Haziran'da sona erer. CyberKnife CyberKnife, Stereotaktik radyocerrahi (SRS) ya da radyoterapi (SRT) (ışın tedavisi) yapabilen yeni teknoloji bir cihazdır. SRS ya da SRT, hastada uzaysal koordinatların belirlenmesinden sonra hastalığın ya da hedefin yok edilmesi, küçültülmesi, büyümesinin durdurulması anlamına gelmektedir. SRS aslında uzun yıllar beyindeki lezyonların tedavisinde kullanılan bir yöntemdir. Gammaknife denilen cihazla uzun yıllardır bir deneyim elde edilmiştir. 1990 lardan sonra bilgisayar teknolojisinde ve görüntüleme yöntemlerinde meydana gelen hızlı değişim beyinde uygulanan tedavilerin beyin dışındaki vücutta uygulanması görüşünü ortaya çıkarmıştır. Beyindeki lezyonların SRS ile tedavisi beyinde tedavi sırasında hareket olmaması, kafatası kemikleri içinde hareketsiz durması, göreceli olarak bu koordinatların kolay belirlenmesi nedenleri ile komplike bir iş olmaktan uzaktı. Vücuttaki diğer hedeflerin SRS ile tedavisi ise solunum nedeni ile hem normal dokuların, hem de yok edilmesi istenen hedeflerin tedavi sırasında hareket etmesi nedeni ile işi zorlaştırmaktaydı. İşte "Cyberknife" bu amaç için bir beyin cerrahı olan Dr. John Adler tarafından 1990 ların başından itibaren geliştirilen ve 2000 li yıllarda kullanılmaya başlanan bir cihazdır. Cyberknife klasik ışın tedavisi olan radyoterpinin bir alternatifi değil cerrahi tedavilerin alternatifidir. Kabaca tüm kanser tedavilerinin günümüzde % 10-20 si için uygundur. Hedefin ya da tümörün çevresindeki normal dokulara az, tümör dokusuna ise mümkün olan en fazla radyasyonu vererek yok olmasını sağlayan ve her tür kanserin tedavisinde kullanılan yeni bir tedavi teknolojisidir. Bu yöntemle kansersiz dokulara verilen zarar en aza indirgenir. Ağrısız ve operasyon gerektirmeyen bir tedavi yöntemi olan bu teknolojiyle tedavi edilen hastalar günlük yaşamlarına rahatlıkla devam edebilmektedirler. Cihazın kendisi gibi robota dönüştürülen masası ve artan doz verme hızı sayesinde, tedavi süresi bütün yeni cihazlarda oduğu gibi eskiye oranla üçte bir oranında kısalmıştır. CyberKnife özellikle beyin tümörleri, tedavi olanağı bulunmayan br kısım beyin sapı ve omurilik tümörlerinin tedavisinde kullanılmakta; ayrıca ameliyat şansı olmayan, ya da ameliyat sonrası kalıntı hastalığı olan hastalıkların tedavisinde kullanılmaktadır. Bilgisayarlı tomografide görülen tümörün işaretlenmesinden sonra yaklaşık bir saat süren bir seansta robot, tümörü bir cerrah titizliğiyle ışınlayarak tedavi etmektedir. Başta beyin olmak üzere; beyin sapı, omurilik, akciğer, karaciğer, pankreas, böbrek üstü bezi, prostat gibi kanserlerin sık görüldüğü organların ve bazı yumuşak doku tümörlerinin tedavisinde her radyoterapi planlamasında olduğu gibi en az yan etkiyle ışın tedavisi olanağı sağlamaktadır. Tel Aviv Ãœniversitesi Tel Aviv Üniversitesi (İbranice: , אוניברסיטת תל־אביב, את"א) kısaca TAU İsrail'deki en büyük üniversitedir. 2006 yılı itibarıyla 29.000 öğrencisi bulunmaktadır. Üniversite 9 fakülte, 106 bölüm ve 90 araştırma merkezi bulunmaktadır. İsrail'in kültürel ve ticari başkenti Tel Aviv'de bulunan üniversite ülkenin en büyük üniversitesidir. Araştırma ve eğitim alanında ülkede ana rol oynayan bir kurumdur. Üniversitenin tarihi 1956 yılına kadar dayanmaktadır. Üniversite 3 araştırma merkezi, Hukuk ve Ekonomi Okulu, Doğa Bilimleri Enstitüsünün birleştirilmesiyle kurulmuştur. Kurulduğunda Tel Aviv yerel yönetimine bağlı olan üniversite, daha sonra ülkedeki merkezi yönetime bağlanmıştır. Üniversite, Fransa, Brezilya, ABD, Arjantin ve Meksika'dan gelen Yahudi kökenli öğrenci ve öğretim üyelerine özel programlar sunmaktadır. Bu programlarda öğrenim dili İngilizcedir. Üniversitenin pek çok ülkedeki üniversiteler ile öğrenci değişimi anlaşması bulunmaktadır. Ã‡oban Çoban, gerek ağılda gerek otlakta, kendisine emanet edilen ya da kendine ait koyun, keçi ve sığır sürüsünün bütün sorumluluğunu taşıyan kişi. Sadece sığır güdüyorsa, sığırtmaç ismini alır. Çobanın görevi, hayvanların beslenmesi, sağlığı, üremesi, ilaçlarının yapılması ve kırkılmasıyla ilgilenmektir. Modern hayvancılığın geliştiği ülkelerde, çobanın okuldan yetişmiş, üstelik tecrübeli bir çobanın yanında uzun bir hazırlık devresi geçirmiş olması istenir. Omuzlarına aldıkları dikişsiz, kolsuz, keçeden üstlük olan kepenek giyerler. Çobanın yaşama şartları her mevsime göre değişir. Kışın bütün sürü ağılda gerektiğinde kapalı kaldığı halde, yazın bir kısmı çiftliğin yanındaki çayırlarda otlar, bir kısmı da dağ otlaklarında yayılır. İster çiftlikte kalsın, ister sürüyle birlikte dağa çıksın, çoban her an için hayvanların bekçiliğini yapmak, bakımlarını sağlamak, doğuran hayvanlara yardım etmek, sütlerini sağmak, elbette bu arada kendi ihtiyaçlarını da karşılamak zorundadır. Farsçada: چوپان- Chupan- Shaban , Pehlevi: shupan Kuveyt Ãœniversitesi Kuveyt Üniversitesi (İngilizce: Kuwait University) Ekim 1966'da İngiliz işgalinin sona ermesinin beşinci yılında ülkedeki yükseköğretim çalışmalarının yürütülmesi amacıyla kuruldu. Başlangıçta üniversitede bilim, sanat ve eğitim fakültesi ve Kadınlar Okulu olmak üzere iki fakülteden oluşmaktaydı. Üniversite eğitim hayatına 418 öğrenci ve 31 öğretim görevlisiyle başladı. 2005 itibarıyla 19.000'den fazla öğrenci ve 1.000'den fazla öğretim görevlisi bulunmaktadır. Orta Doğudaki ilk 5 üniversite arasında gösterilmektedir. Üniversite gelecekteki atacağı adımları çıkarttığı 10 yıllık planıyla projelendirmiştir. Üniversiteye yeni bir kampüs yapılması planlanmakla birlikte, bu kampüste öğrencilere, öğretim üyelerine ve üniversitenin diğer çalışanlarına yönelik Sanat alanları yapılması düşünülmektedir. Yeni planda Tıp Fakültesi ve 400 yataklı bir üniversite hastanesinin yapılması planlanmıştır. Bu projelerin toplamının 3 milyar dolar tutacağı hesaplanmaktadır. Glens Falls, New York Glens Falls, ABD'nin, New York eyâletinde, Warren County'de bir şehir. 200 nüfus sayımında nüfusu 14.354'tür. Şehir adını Hudson Nehri'ndeki büyük bir şelâleden alır. Bu şelâle şehrin güneyindedir. Glens Falls, Warren County'nin güneydoğu köşesinde yer alır. Şuşi (il) Şuşi (Ermenice: Շուշիի շրջան), de facto Dağlık Karabağ Cumhuriyeti'nin illerinden biridir. Yönetim merkezi Şuşa şehridir. Şuşi ili, Azerbaycan'ın Şuşa Rayonu ve civar bölgelerine tekabül eder. Şuşa Rayonuna göre daha geniştir (289 km²). Kuzey ve doğuda Askeran ili ve batıda Kaşatag ili, güneydoğuda Hadrut ili ile komuşudur. Başkent Hankendi hemen kuzeyinde yer almaktadır. 1961-62 NBA sezonu 1961–62 NBA sezonu profesyonel basketbol ligi NBA'in 16. sezonudur. Sezon sonunda Boston Celtics takımı, Los Angeles Lakers'i 1962 NBA Finalleri'nde 4-3'le geçerek üst üste dördüncü şampiyonluğunu kazanmıştır. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." Mehmet Tevfik GerÃ§eker Mehmet Tevfik Gerçeker (1898 - 28 Ocak 1982), Türk hukukçu ve din adamı, 7. Diyanet İşleri Başkanı. TBMM'de I., II., III., IV.,V., VI., VII. ve VIII. dönem TBMM Bursa milletvekili Mustafa Fehmi Gerçeker'in oğludur. İstanbul Darülhilâfe Medresesini bitirdikten sonra Adliye Vekâleti Sicil Dairesi Kütabetinde Seriye Vekâleti Tedrisat Müdüriyeti Umum Başkâtipliğinde ve Mümeyyizliğinde, Diyanet İşleri Muamelât Mümeyyizliğinde, Diyanet İşleri Memurin Müdürlüğünde bulundu. Bu arada Ankara Üniversitesi Hukuk Fakültesi'ni 1928 yılında bitirdi. Şûray-ı Devlet (Danıştay) 3. sınıf muavinliğe getirildi. Sırasıyla Başyardımcılık ve Kanunsözcülüğü yaptıktan sonra 17 Şubat 1947 tarihinde üyeliğe seçildi. Suat Hayri Ürgüplü’yü yargılayan Divan-ı Âli Üyeliğini yaptı, 6 Haziran 1952’de TBMM tarafından Danıştay 9. Daire Başkanlığına seçildi. Bundan sonra Danıştay 7. Daire Başkanlığında bulundu, Millî Birlik Komitesi'nce Yüksek Adalet Divanı asil üyeliğine seçildiyse de hastalığı nedeniyle göreve başlayamadı. Danıştay 2. Daire ve Danıştay Başkanlığı vekillikleri görevini yürüttü. 1952 yılından sonra Yüksek Seçim Kurulunda da görev yaptı. 24 Mayıs 1962 tarihinde Danıştay Genel Kurulunca Anayasa Mahkemesi asil üyeliğine seçildi. 22 Haziran 1962 tarihinde Anayasa Mahkemesinin ilk Başkanvekili unvanını aldı. 13 Temmuz 1963 tarihinde emekli oldu. Ardından 13 Ekim 1964 tarihinde Diyanet İşleri Başkanı olarak atandı, bu görevde 16 Aralık 1965 tarihine kadar devam etti. Ljubljana Ãœniversitesi Ljubljana Üniversitesi (İngilizce: University of Ljubljana, Slovence: Univerza v Ljubljani; Latince: Universitas Labacensis) Slovenya'da kurulan ilk ve en büyük üniversitedir. 64.000 lisans ve yükseklisans düzeyinde öğrencisiyle dünyadaki en büyük üniversitelerden biridir. 19. yüzyılın ikinci yarısında Slovence eğitim veren bir üniversitenin kurulması ihtiyacı duymuştur. Ancak uygun olmayan koşullar nedeniyle Avusturya Macaristan İmparatorluğunun çöküşüne kadar bu ihtiyaç doğrultusunda bir üniversite kurulamamıştur. İmparatorluğun çöküşünün ardından 1919 yılında kurulmuştur. Bükreş Üniversitesi Bükreş Üniversitesi (), Romanya'nın başkenti Bükreş'te bulunan bir yükseköğretim kurumudur. Üniversitede 34.000 öğrenci öğrenim görmektedir. Üniversitenin tarihi 1864 yılına Saint Sava Akademisine dayanmaktadır. Üniversitede 1989 yılında pek çok kez güvenlik görevlileri ile öğrenciler arasında çatışmalar yaşanmıştır. Nisan-Haziran 1990 süresince üniversite anti-komünist gösterilerin merkezi haline gelmiştir. Fırıncı Fırıncı, geleneksel usullerle ya da modern tekniklerle çalışan, hazırlanan ekmeklerin pişirilmesi ve piyasaya sunulması ile uğraşan mesleği icra edenlere verilen ad. Fırın bu anlamda yiyeceklerin pişirilmesi için gereken bir araç olmanın yanında, ticari olarak ve unlu mamullerin üretilip satılması ile uğraşan mesleğin ve ticarethanenin adıdır. Tarih öncesi devirlerde ateşin bulunması ve tarım toplumuna geçiş, beraberinde bazı mesleklerin de doğması sonucunu doğurmuştur. Bunlar arasında fırıncılık da mevcuttur. Eski Mısır, Antik Yunan ve Roma İmparatorluğu dönemlerinde buğday ticaretinin yoğunluğu ile bağlantılı olarak ekmek yapımı ve fırıncılık ayrı ve önemli bir değere sahip olmuştur. Ekmek genellikle buğdaydan yapılır; ancak buğdayın az ve pahalı olduğu yerlerde mısır,çavdar ve arpa unundan da yapıldığı olur. Ekmeğin kalitesi,kullanılan unun cinsine ve pişirme süresine bağlıdır: Yüksek kaliteli unlardan francala ve beyaz ekmek,kepekli unlardan da esmer ekmek elde edilir. Ekmeğin biçimi de,müşterilerin arzusuna göre, ya altı düz üstü kabarık somun şeklinde, ya da francala gibi uzun olur. Köy ve kasabalarda hâlâ tekneler içinde, elle ya da ayakla yapılan yoğurma işlemi mazot, havagazı veya elektrikle çalışan büyük ekmek fırınlarında artık yoğurma makineleriyle yapılıyor. Yine de yoğurma, ekmek mayası veya suni mayalarla mayalandırma, tartma, şekil verme, kürelere yerleştirme ve pişirme çok dikkat isteyen uzun işlemlerdir. Bazı ekmekçiler, gevrek, baton, galeta, kurabiye gibi pastacılık işleri de yaparlar. Valladolid HavalimanÄ± Valladolid Uluslararası Havalimanı (IATA: VLL, ICAO: LEVD) İspanya'nın Kastilya ve Leon Özerk Bölgesi'ndeki Valladolid şehrinin belediyesi Villanubla sınırları içinde bulunmaktadır. Yeni yolcu terminali 2000 yılında açılmıştır ve başlıca özellikleri; biçimli oluşu ve işlevsel tasarımıdır. Küçük Cadı Şeroks Küçük Cadı Şeroks, Türk yazar Aslı Der'in ilk kitabıdır. Bir gün Masallar Ülkesi Prensi Prens Hortim'in kızı Prenses Alina, annesi Prenses Foreri'nin anlattığı masalları ezberlediğinden yakınmaya başlar. Prens Hortim Dünya'da yeni masallar bulması için Şeroks'u Dünya'ya gönderir. Şeroks başta görevi kabul etmez, bu nedenle Hortim Şeroks'a çok çirkin kanatlar verir. Şeroks Dünya'ya gitmeyi kabul eder. Burada pek çok arkadaşı olur ve yeni masallarla geri döner. Akasya Asıltürkmen Akasya Asıltürkmen (14 Nisan 1977, İstanbul), oyunculuğa, küçük yaşta, Ali Poyrazoğlu Tiyatrosu'nun açtığı kursa katılarak başladı. Aynı dönemde İstanbul Kanatlarımın Altında filminde oynadı ve bu profesyonliğe attığı ilk adım oldu. Daha sonra, Mimar Sinan Üniversitesi Devlet Konservatuvarı Tiyatro bölümünden mezun oldu. Semaver Kumpanya ve İstanbul Devlet Tiyatrosu gibi tiyatrolarda çalıştı. Halen birçok Televizyon, Dublaj, Sinema ve Tiyatro çalışması yapmaktadır. KraliÃ§eyi Kurtarmak Kraliçeyi Kurtarmak, Rus asıllı Kanadalı yazar Vladimir Tumanov'un çocuklar için kaleme aldığı bir kitaptır. Kitabı, matematikten nefret eden oğlu Aleks için yazmıştır. Aleks'in matematikten nefret edip fantastik romanları tercih ettiğini fark edince bu romanı kaleme almıştır. Aleks Isaac Fog, bir gün yolda gezerken bir kalem bulur. Bu kalemi beğenir ve çantasına koyar. Ertesi günkü matematik sınavında bu kalemi kullanmayı dener ve kalemin en zor problemleri bile çözdüğünü fark eder. Bunu hemen en iyi arkadaşı Sam'e söyler. Bir gün Sam ve Aleks evde ders çalışırlar. Aleks, kitaplığında daha önce hiç görmediği bir kitap görür. Kitaptaki matematik bilmecelerini çözmeleri gerekir. Aralarına Vanessa da katılır. Eğer bütün bilmeceleri çözerlerse Kraliçe Jayden kurtulacaktır. Ama bu, düşündüklerinden daha zor bir görevdir. http://publish.uwo.ca/~vtumanov/books.html http://gunisigikitapligi.com/kitaplar/kraliceyi-kurtarmak/ Commendatore Commendatore (Türkçe: "Komutan"), İtalya Devlet Nişanı (İtalyanca: "Ordine della Stella della Solidarieta İtaliana") olarak verilen ödül. İtalya'daki 5 devlet nişanından biri olan ve İtalya’ya sanat, edebiyat, ekonomi, sosyal, kamusal ve askeri alanlarda katkıda bulunan, hizmet eden kişileri ödüllendirip onurlandırma amacıyla, İtalya Cumhurbaşkanı'nın onayıyla verilen ödül. Ödülü alan kişi Commendatore unvanını almış olur. Bu ödülü alan ilk Türk, arkeolog Ekrem Akurgal'dır. Fatih Terim ise bu nişanı alan ilk Türk teknik direktördür. Wagon Master Wagon Master, 1950 yapımı, yönetmenliğini John Ford'un yaptığı vestern türünde film. Başrollerde Ben Johnson, Harry Carey Jr., Joanne Dru ve Ward Bond oynuyordu. Filmin 1957-1965 yılları arasında gösterilen televizyon dizisinin bir bölümünü John Ford yönetmişti. Głogów Savaşı Głogów Savaşı, (Lehçe: "Obrona Głogowa", Głogów Savunması) 14 Ağustos, 1109 tarihinde Lehistan Krallığı ile Kutsal Roma Cermen İmparatorluğu arasında yapıldı. Polonya tarihinde en iyi bilinen tarih yazarlarından biri olan Gallus Anonymous tarafından kaydedildi. İmparatorluk kuvvetleri Almanya Kralı V. Heinrich komutası altındayken, Polonya kuvvetleri II. Bolesław (Wrymouth) tarafından yönetiliyordu. Bolesław galip oldu. 1107 yılında Bolesław, üvey ağabeyi ve yardımcı komutan Zbigniew'u kovmuştu. Zbigniew V. Heinrich'den yardım arıyordu ve Bolesław 1108 yılında Bohemya'ya sefer düzenlemiş olduğunda Svatopluk Dükü ve İmparatorun Polonya seferine katıldı. V. Heinrich ve ordusu sınırı geçti ve 8 Eylül günü Głogów'a yaklaştı. Kasaba yakınında mevzilenmiş Polonya ordusunu yendiler. Bolesław'un şehirde olduğunu bilerek Heinrich, Głogów'un vatandaşlarına krallarını teslim etmeleri için beş günlük bir ateşkeş vermeye karar verdi. Heinrich, Głogów vatandaşlarına ateşkesin bir garantisi olarak çocuklarını rehin olarak vermelerini önerdi ve Polonya kralının cevabı her ne olursa olsun çocukları canlı olarak geri vereceğine dair söz verdi. Bolesław, şehri teslim etmeye niyetli değildi. Beş günün bitiminden sonra Heinrich, sözünde durmadı ve çocukları kuşatma makinalarına bağladı. Głogów'luların kendi evlatlarına ateş etmeyeceklerini ve Polonya yerleşimlerini fethetmesine izin vereceklerini umuyordu. Sonuçta Heinrich'in çocuklar üzerindeki gaddarlığı Głogów'u savunanların kararlarını güçlendirdi. İmparatorluk ordularının pek çok saldırısı geri püskürtüldü. Başarısız savaş ve Svatopluk Dükünün cinayete kurban gitmesinin birkaç gün sonrası Heinrich, kuşatmayı kaldırmaya ve güneye gitmeye zorlandı. Onun seferi Bolesław'ın Hundsfeld Savaşı'ndaki zaferiyle sonlanıyordu. Emirler, Ulukışla Emirler, Niğde'nin Ulukışla ilçesine bağlı bir köydür. Ulukışla'ya 23 km uzaklıktadır. Nüfusu 603'tür. Yaz aylarında bu sayı 3-4 katına kadar çıkabilmektedir. Kirazcılık başlıca geçim kaynağı olmakla beraber tahıl ve sebze üretimi de yapılmaktadır. John Ford filmografisi John Ford tarafından yönetilen filmler sessiz ve sesli döneme ait olarak yıllara göre gruplandırılmıştır. Amerikalı yönetmen 1923 yılı yapımı "Cameo Kirby" filmine kadar tüm sessiz filmlerinde "Jack Ford" müstear adını kullanmıştır. Internet Movie Database Ford'un 1917 ila 1966 yılları arasında yönettiği 140 filmi listelemektedir. Ford'un ilk dönem filmlerinin birçoğunun asıl kopyalarının kısmen ya da tamamen kaybolduğu değerlendirilmektedir. Bunun ilk sebebi özellikle 1894 ila 1930 yılları arasında filmlerin "nitrat film" olarak çekilmeleri ve bunun sonucunda filmlerin yanmaları ve deforme olmalarıydı. İkinci sebebi ise dönemin film stüdyolarının arşivlemeye gerekli özeni göstermemeleri idi. Newcastle Ãœniversitesi Newcastle Üniversitesi (İngilizce: "University of Newcastle"), kuzeydoğu İngiltere'de Newcastle'da yer alan araştırma odaklı bir üniversitedir. Üniversite 1834 yılında Tıp Okulu adı altında kurulmuştur. Ağustos 1963'te alınan kararla birlikte Newcastle upon Tyne Üniversitesi haline geldi. Newcastle Üniversitesi Russell Grubu'na üyedir. Üniversite bir kamu üniversitesi olup; 14.000 lisans, 5600 yükseklisans öğrencisi eğitim görmektedir. Üniversite'nin Newcastle'ın merkezinde Haymarket'te bir kampüsü bulunmaktadır. Üniversitede toplam 20.000'e yakın eğitim gören öğrenciden 2.000'den fazlası 100'ü aşkın yabancı ülke kökenlidir. Jeanne Moreau Jeanne Moreau (d. 23 Ocak 1928, Paris- ö. 31 Temmuz 2017; Paris, Fransa), ünlü Fransız kadın oyuncu. Bafta ödüllü olan Moreau, yönetmenlik ve senaryo yazarlığı da yaptı. Jeanne Moreau, 1928 yılında, İrlanda asıllı İngiliz bir dansçı olan Katherine ile restoran sahibi bir Fransız olan Anatole-Désiré Moreau' nun çocuğu olarak Paris' te dünyaya geldi. Annesi Katolik kocası Anatole ile evlendiğinde Protestanlıktan Katolikliğe geçmişti. Moreau Paris Konsevatuarı'nda eğitim gördü. Sahneye ilk çıkışı 1947 yılında Avignon Festivali' nde oldu. 20'li yaşları itibarıyla başarısından ötürü Comédie-Française' in başrol oyuncularından biri haline geldi. 1951' den sonra aldığı ufak rollerle sinema filmlerinde oynamaya başladı. 1958'de Louis Malle yönetmenliğindeki "Elevator to the Gallows" filmi ile sinemada dikkat çekmeyi başardı ve bu filmin ardından Yeni Dalga' nın ünlü yönetmenleri ve pek çok avangard yönetmenle çalışma şansı elde etti. "Les Amants" "(The Lovers)" filminin ardından medya onu "yeni Bardot" olarak tanıtmaya başladı. 1962'de, François Truffaut' nun Yeni Dalga etkisiyle çektiği çarpıcı filmi Jules et Jim' deki rolü ile dünyaca tanınan bir oyuncu haline geldi. Bu film Truffaut' nun olduğu kadar Moreau' nun da en ünlü filmlerinden biri olacaktı. Moreau, Michelangelo Antonioni ("La notte and Beyond the Clouds"), Jean-Luc Godard ("A Woman Is a Woman"), Orson Welles ("The Immortal Story"), Luis Buñuel ("Diary of a Chambermaid"), Elia Kazan ("The Last Tycoon"), Rainer Werner Fassbinder ("Querelle"), ve Wim Wenders ("Until the End of the World") gibi yönetmenlerle başarılı filmlere imza attı. Şarkıcı olarak da bir hayli başarılı olan Moreau, birkaç albüm çıkarttı. Bir keresinde Frank Sinatra ile birlikte Carnegie Hall' da sahne aldı. Oyunculuk ve şarkıcılığın ardından senaryo yazarlığı, yönetmenlik ve yapımcılık da yapmıştır. Oyuncu doğum yeri Paris'te 31 Temmuz 2017'de 89 yaşında ölmüştür. Cenazesi Paris'te bulunan mezarlıklardan Montmartre Mezarlığı'nda icra olunmuştur. İran-İsviçre ilişkileri İran-İsviçre ilişkileri, İran İslam Cumhuriyeti ile İsviçre arasındaki dış ilişkileri kapsamaktadır. İsviçre, İran'ın Batıdaki iyi ilişki kurduğu ülkelerden biri olmuştur. İki ülke arasındaki bağlar teknoloji, enerji, petrol, gaz, ulaşım ve turizm alanında daha da yoğunlaşmaktadır. İsviçre Tahran'da 1919 yılında konsolosluk açmış, 1936'da bu diplomatik misyonu büyükelçiliğe yükseltilmiş. İsviçre Büyükelçiliği ayrıca İran'daki Güney Afrika ve ABD'nin diplomatik misyonu görevini de üstlenmiştir. İki ülke arasında havayolu, yatırımların korunması, çifte vergilendirme alanlarında anlaşmalar imzalanmıştır. İran İsviçre'nin Ortadoğu'daki en önemli ticari partnerlerinden biridir. İran-Irak Savaşı'nda yaralananların bir kısmının tedavisi İsviçre'de yapılmıştır. İran'da 1997 ve 2003 yılında meydana gelen depremlerde İsviçre yardım ekiplerini göndermiştir. 2007 yılında İsviçre İran ile Körfezden doğalgaz ve petrol ihracı üzerine büyük bir anlaşma imzalamıştır. Bu anlaşma pratik olarak 2009'da geçerlilik kazanacaktır. Benzinci Benzinci, benzin istasyonlarında ödeme hariç işleri yapan meslek grubudur. Otomobil sahipleri ya da şoförleri; araçları için gerekli akaryakıtı, benzin istasyonlarında, pompalar yardımıyla dağıtan benzincilerden sağlarlar. Benzin istasyonu bağımsız olabileceği gibi, bazen başka bir ticarethaneye bağlı olabilir. Tam teşkilatlı bir benzin istasyonunda yüksek ya da düşük oktanlı benzin, mazot, gazyağı ve motor yağlarıyla çeşitli yedek parçalar satılır. Ayrıca bazı benzin istasyonlarında büfeler ve araba bakım bölgeleri bulunur. Benzin istasyonları genellikle bir yetkili dağıtıcıdır ve benzinciler büyük bir petrol şirketi hesabına çalışır. Ama bu durumda bile, bağımsızlığını bir ölçüde korur ve servisini dilediği gibi organize edebilir. Şehirlerarası bir yolun ıssız bir kıyısında tek başına veya şehir içindeki gürültülü bir dört yol ağzında çalışmaya katlanmalıdır. İsveç-Türkiye ilişkileri İsveç-Türkiye ilişkileri, İsveç ve Türkiye Cumhuriyeti arasındaki dış ilişkileri kapsamaktadır. İsveç'in Ankara'da büyükelçiliği, İstanbul'da konsolosluğu bulunmaktadır. Türkiye'nin ise Stockholm'de büyükelçiliği bulunmaktadır. İki ülke de OECD örgütünün tam üyesidir. Ayrıca İsveç AB'ye tam üye, Türkiye ise tam üyeliğe aday bir ülkedir. 12 Haziran 2008 tarihinde İsveç Meclisi'nde Ermeni Soykırımı'nın tanınmasına yönelik yasa teklifini kabul etmesiyle ilişkiler sıkıntılı bir döneme girdi. Türkiye, Stockholm Büyükelçisini geri çağırdı. Uluslararası Öğrenciler Günü Uluslararası Öğrenciler Günü, her yıl 17 Kasım'da kutlanan öğrenci aktivizmine adanmış özel bir gündür. Günümüzde bazı üniversitelerde orijinal çıkış biçiminden farklı olarak, üniversitelerin yabancı öğrencileri ve çok-kültürlülüğü kutlama amacıyla 17 Kasım'da organizasyonlar düzenlenmektedir. Uluslararası Öğrenciler Günü'nün doğuşu 1939 yılında Prag Üniversitesi'nde Almanların saldırısı ve Çekoslovakya'nın Almanlar tarafından işgaline karşı yapılan gösteriler sonucu, 9 öğrenci liderinin ölümüne, 1200 öğrencinin toplama kamplarına gönderilmesi ve Prag Üniversitesi'nin tüm birimleriyle kapatılmasıyla sonuçlanmıştır. 1941 yılında bu günün Uluslararası Öğrenci Konsülü'nde 17 Kasım'ın Uluslararası Öğrenci Günü olması önerisi dile getirilmiştir. Avrupa’nın birçok yerinde Alman fırtınası esiyordu. 1939 yılının sonlarına doğru Charles Üniversitesi Tıp Fakültesi’nde düzenlenen bir gösteri ülkedeki Alman birlikleri tarafından bastırılır. Gösteri Çekoslovakya’nın bağımsızlığını kutlamak için 28 Ekim günü yapılır. Gösteri sürerken açılan ateş sonucu aldığı yaralar nedeniyle 11 Kasım’da öğrenci Jan Opletal ölür. Binlerce öğrenci Jan’ın cenaze törenini Alman karşıtı bir gösteriye dönüştürürler. Ancak olaylar Almanlar tarafından sert bir şekilde bastırılır. Bütün Çek eğitim kurumları kapatılır. 9 öğrenci ve profesörler hiçbir şekilde yargılanmadan 17 Kasım’da idam edilirlerken 1200 öğrenci tutuklanarak toplama kamplarına gönderilir. 17 Kasım’da ölenler ilk olarak olaylardan iki yıl sonra 1941’de Londra’da Uluslararası Öğrenci konseyi tarafından yapılan törenlerde anılır. Uluslararası Öğrenci Birliği ve Avrupa Öğrencileri Ulusal Birlikleri BM’ ye baskı yaparak 17 Kasım’ı dünya çapında geleneksel bir öğrenci günü haline getirirler. 1973 yılında ise Yunanistan askeri cuntasına karşı ayaklanan Atina Politeknik 17 Kasım’da bir dönüm noktasına gelir. 14 Kasım’da üniversite öğrenciler tarafından işgal edilir. Öğrenciler kendilerini korumaya aldıktan sonra laboratuvarlardan buldukları malzeme ve ekipmanlar yardımıyla bir radyo istasyonu kurarak Atina’ya yayına başlarlar. İktidardaki cuntaya karşı 4 gün boyunca demokrasi yanlısı yayınlar yaparlar. Çok geçmeden binlerce yurttaşları onlara katılır. Ancak onlar amaçlarına ulaşamadan 17 Kasım günü sabahın erken saatlerinde bir tank kapısına barikat kurulmuş üniversite kapısından içeri girer. Tank sanki bir öğrenciymiş gibi rahat bir şekilde kapıdan içeri girerek ilerler. Birçok öğrenci yaralanır. Ancak henüz kaç öğrencinin öldüğü ile ilgili kesin sonuca ulaşılamamıştır. Tüm bu olaylar ve öğrencilerin arayışları yıllarca bütün dünyadaki öğrenciler için demokratik eğitim ve toplum için ilham verici olmuştur. Ancak bu günlerde öğrenciler o zamankilerden daha başka dertlere sahip. Birçok Avrupa ülkesinde yüksek öğretime eşit erişim hakkına olan tehditlerin arttığını belirten Avrupa’daki Öğrenci Birlikleri bu sürecin, hükümetler, üniversiteler ve rektörler tarafından birlikte yürütüldüğünü belirtiyorlar. Avrupa’daki bazı Öğrenci Birlikleri 17 Kasım vesilesiyle eğitimin, toplumların refahı yerine niçin seçkinlerin kariyeri için değiştirildiğini soruyor. Şu ana kadar Türkiye’de 17 Kasım tarihi ile alakalı pek bir şey yapılmadı. Türkiye'de ilk olarak 2014 Yılında Konak Belediyesi tarafından düzenlenecek etkinlik. Konak Belediye Başkanı Sema Pekdaş'ın birlikte yöneteceğiz, birlikte yürüyeceğiz anlayışına ortak akıl ve üretim fikriyle yönetiminin bir parçası olacak etkinlik Türkan Saylan Kültür Merkezinde hayata geçiyor. Muhittin Gürün Muhittin Gürün, (d. Rumi. 1330 (1914), Çankırı, Türkiye) - (ö. 29 Eylül 2004), Türk hukukçu. 1934 yılında Mülkiye Mektebinin (Ankara Üniversitesi Siyasal Bilgiler Fakültesi) Mâli şubesini bitirmiştir. Devlet hizmetine Maliye Bakanlığında başlamıştır. Birinci Sınıf Maliye Müfettişliğine kadar yükselmiştir. 1946 yılında Maliye Bakanlığı Bütçe ve Mâli Kontrol Genel Müdür Yardımcılığına, 1949 yılında aynı Bakanlığın Müsteşar Yardımcılığına, 1950 yılında Bütçe ve Mâli Kontrol Genel Müdürlüğüne atanmıştır. TBMM tarafından 17 Aralık 1951 tarihinde Sayıştay Daire Başkanlığına, 22 Aralık 1954 tarihinde de Sayıştay Birinci Başkanlığına seçilmiştir. 27 Mayıs Darbesi'nden sonra Sayıştay Genel Kurulunca, Kurucu Meclis Yargı Organları Temsilciliği'ne (6 Ocak 1961 - 25 Ekim 1961) seçilmiştir. 26 Ekim 1961 tarihinde Sayıştay Birinci Başkanlığına geri dönmüştür. Sayıştay Genel Kurulunca 30 Nisan 1962 tarihinde Anayasa Mahkemesi Asil Üyeliğine seçilmiştir. 19 Mart 1979 tarihinde emekliye ayrılmıştır. Küçük Kara Balık Küçük Kara Balık, İranlı yazar Samed Behrengi'nin bir yapıtıdır. Masal türüdür. Kitapları dünyanın birçok diline çevrilen, İran şahlık rejiminin muhalif yazarı Samed Behrengi'nin en ünlü iki kitabından biri olan "Küçük Kara Balık", 12 Eylül Darbesi sürecinde Türkiye'de yasaklandığı gibi, halen İran'da da yasaklı kitaplar listesinde bulunmaktadır. Çocuklar için yazılan bir masal kitabı olmanın ötesinde, adalet, eşitlik, dogmayı sorgulama, direnebilme kavramları vurgulayan bir başyapıt sayılan eser; Türkiye'de Adana Devlet Tiyatroları Genel Müdürlüğü tarafından M.Şekip Taşpınar yönetiminde 2008-2009 sezonunda sahnelenmiştir. Behrengi, bu kitapla dünyanın birçok yerinde tanındı ve sevildi, diğer önemli eseri olan "Bir Şeftali Bin Şeftali" de Küçük Kara Balık kadar tutulmuştur. Yedi yaş üstü masal kitabı olarak önerilen yapıt, Bratislava ve Bologna Dünya Çocuk Kitapları Fuarları'nda ödüller almış, farklı çevirmenler tarafından Türkçeleştirilmiş olup, Türkiye'de ilk basımı 1975 yılında olmuştur. "Küçük Kara Balık", Mehmet Sönmez'in çizimleriyle nitelikli bir anlam kazanmış olup, her yaştan okuyucuları tarafından "Dünyanın en devrimci balığı" olarak yorumlanmaktadır. Denizin en derin sularında yaşayan yaşlı bir balığın, 12.000 çocuğu ve torununa anlattığı öyküde, bir ırmakta yaşayan küçük kara balığın, çevresindeki bütün baskılara, tutucu düşünce yapısına karşı, denize, özgürlüğe ulaşma çabası, karşılaştığı zorluklara karşı direnerek yaşamı pahasına amacına ulaşmasını ve geride kalıp onu engellemeye çalışan bütün balıklara yol gösterici olması anlatılmaktadır. NÃ¼kleoit Nükleotit veya nükleotid ("çekirdeğimsi" anlamında), prokaryotların genetik materyalinin bulunduğu, düzenli bir biçime sahip olmayan, hücre içi bölgeleridir . Prokaryotik canlıların genomu genellikle aynı anda çift zincirli DNA parçalarının çoklu kopyaları bulundurabilen halkasal bir yapıdır. Genomun uzunluğu çeşitlidir fakat genellikle en azından birkaç milyon baz çifti uzunluğundadır. Genomun bir nükleotit içinde saklanması, ökaryotların hücre çekirdeği diye adlandırılan membranla sınırlandırılmış bir organelde bulunan kromatinlerde bulundurdukları genomla tezatlık gösterebilmektedir. Bir "genofor" bir prokaryotun DNA'sıdır. Bu sıklıkla prokaryotik kromozoma karşılık olarak kullanılır. Kromozom terimi genofor için yanlış bir ifadedir çünkü, ökaryotik kromozomlar kromatin proteinleri aracılığıyla paketlenir, prokaryotlarda ise DNA süpersarım yoluyla sıkıştırılır. Genofor çoğu organizmada daireseldir ve ancak ufak bir azınlıkta doğrusaldır. Genoforun dairesel olması, telomerler olmaksızın ikileşmeyi mümkün kılar. Bir canlı organizmanın bilinen en küçük genoforu (Mycoplasma genitalium için) 580.073 baz çiftidir. Çoğu ökaryotlarda bulunan mitokondri ve kloroplastların da genoforları vardır, bu organeller bakterilere çok benzer. Günümüzde genofor nispeten eskimiş bir terimdir, fazla kullanılmaz. Nükleoit elektron mikroskobunda yüksek büyültme ile açıkça görüntülenebilir. Hücreden hücreye fark etmekle beraber, sitozoldan açıkça farklı görünür. Bazen DNA olduğu sanılan iplikler dahi görülebilir. DNA'yı spesifik olarak boyayan Feulgen boyası kullanılarak nükleoit ışık mikroskobu ile de görülebilir. DNA-enterkalasyonu yapan DAPI ve etidyum bromür, fluoresans mikroskopisi ile nükleoitlerin görüntülenmesinde kullanılır. Nükleoit başlıca, yaklaşık %60 oranında, DNA'dan oluşur, kalanı RNA ve proteindir. Bu son ikisi muhtemelen mesajcı RNA ve bakteriyel genoma bağlanmış durumda olan transkripsiyon faktörleridir. DNA'yı süpersarımlı şekilde tutmaya yardım eden proteinler "nükleoit proteinler" veya nükleoit-ilişkili proteinler olarak adlandırılır. Nükleoitteki DNA'ya bağlı proteinler, ökaryotik kromatinde yer alan histonlar gibi nükleozom benzeri yapılar oluşturmazlar. Nükleozomlarda bir protein merkez etrafında DNA sarılıdır, nükleoit proteinleri ise DNA'yı bükerek veya DNA-DNA köprüleri kurarak onu sıkıştırırlar. Akşam Sefası (albüm) Akşam Sefası, Sibel Can'ın 23 Mayıs 2007'de Emre Plak'tan çıkan on altıncı albümüdür. Albümde iki Sezen Aksu bestesi seslendiren sanatçı, söz ve müziği Tarkan Tevetoğlu'na ait "Çakmak Çakmak",Rıza Sarraf'a ait "Eski Toprak" şarkılarını kliplendirmiştir. Albüm düzenlemesi Selim Çaldıran'a ait olup albüm fotoğrafları Zeynel Abidin tarafından çekilmiştir. Şarkıcı Doğa tarafından seslendirilen "Sakın Sevme Beni" şarkısı Sibel Can tarafından yeniden yorumlanmıştır. Seksenli yıllarda Tahir Dökme tarafından seslendirilen "Dönemezsin" Sibel Can tarafından yeniden yorumlanmıştır. Politen kromozom Politen kromozomlar, bazı canlıların hücrelerinde bulunan dev kromozomlar. DNA ikileşmesinden sonra kromatitlerin ayrılmaması ve her ikileşme sonucu bir arada kalmalarıyla ortaya çıkarlar. Politen kromozomlar, bazı böcek larvalarının çeşitli dokularında (tükürük bezi, orta bağırsak, rektum ve malpighi salgı tüpleri gibi) protozoanlar ile bitkilerin bazı türlerinde bulunurlar. Politen kromozomlar, 1881'de E.G. Balbiani tarafından ilk kez gözlemlenmişlerdir. Bu kromozomların en önemli özelliği interfaz evresindeki hücrelerin çekirdeğinde görülmeleridir. Işık mikroskobu altında incelenen politen kromozomlar doğrusal olarak dizilen bir dizi bant ve ara bantlardan oluşmaktadırlar. Bireysel bantlar bazen "kromomer" olarak adlandırılır. Bu, kromozom boyunca lateral yoğunlaşma maddelerini tanımlayan bir terimdir. Her politen kromzom yaklaşık 200-600 µm uzunluğundadır. Politen kromozomlarında RNA yazılımının yoğun olduğu bölgelerde DNA yapısının gevşemesiyle ortaya çıkan kabarıklıklar Balbiani halkası olarak adlandırılır. Misyalılar Misyalılar veya Misler, Antik Çağ'da Anadolu'nun kuzeybatısındaki Misya bölgesinde yaşamış olan halk. Homeros, atlı birlikleri ile ünlü Trakyalılar, kısrak sütü içen Hippomolgiler ve itaatkar Abiilerle birlikte, "çıplak elle ve mızrakla savaşan aslan yürekli" Misyalıları da Truvalıların müttefikleri arasında zikretmekte, savaşa katılan bazı Misyalıların isimlerini saymaktadır. Strabo'ya göre Misyalılar canlı varlıkları yemekten kaçınmakta, süt, peynir ve balla beslenmekteydi. Herodot Misyalıların başlangıçta bir Lidya kolonisi olarak ortaya çıktıklarını ve Lidyalılar ve Karyalılar ile akraba oldukları için Milas'taki Karya Zeus'u tapınağında ibadet etme hakkına sahip olan bu üç halk arasında yer aldıklarını belirtmektedir. Yine Herodot, Misyalıların bir dönemde Avrupa yakasına geçerek Adriyatik Denizi'ne kadar uzanan ve güneyde Peneus Nehri'ne kadar inen bölgeyi ele geçirdiklerini yazmaktadır. Misya isminin Lidya dilinde bir çeşit kayın ağacı anlamına gelen "mysus" kelimesinde türediği açıklaması antik çağ kaynaklarında yer almaktadır. Öte yandan, Misya kökenlerini Balkanlarda arayan kaynaklar da mevcuttur. Strabo da her iki tezi dile getirmektedir. Misyalılar için Anadolu veya Trakya kökeni savları arasında veya bu halkın her iki kökenden kavimlerin kaynaşması sonucu ortaya çıkmış olabileceğini öne süren görüşler arasındaki tartışmalar sürmektedir. Misya dili veya Misçe, Hint-Avrupa dil ailesi içindeki Paleo-Balkan dilleri grubunda yer almıştır. Smokin (film) Smokin, 2002 y覺l覺, ABD yap覺m覺 aksiyon filmi. Filmin başrollerinde Jackie Chan ve Jennifer Love Hewitt rol almıştır. Kevin Donovan'ın yönettiği filmde olağandışı güçlere sahip bir smokinin Jimmy Tong "(Chan)" tarafından giyilmesi ve Tong'un kötülere karşı mücadelesi anlatılmaktadır. Hundsfeld Savaşı Hundsfeld Savaşı veya Psie Pole Savaşı 24 Ağustos 1109 tarihinde olduğu iddia edilen savaş Zbigniew (Polonya) yararına, onun üvey kardeşi Polonya Krallığı (1025-1385) III. Bolesław Wrymouth aleyhine Kutsal Roma Cermen İmparatorluğu'nun yaptığı savaştır. Polonya kuvvetleri Bolesław komutasıyla yönetildiğinde, İmparatorluk kuvvetleri V. Heinrich (Kutsal Roma İmparatoru) tarafından yönetiliyordu. Sonuç Polonya zaferiydi. Savaş sonucu pek çok cesedin yerde kalması nedeniyle, Polonyalı tarih yazarı piskopos Wincenty Kadłubek 1190 ve 1280 yılları arasında Polonya tarihini tanımladığı eserde köpeklerin yerdeki cesetleri yiyip bitirdiğini ve savaş alanının köpeklerin alanı haline geldiğini belirtmiştir. Şimdi bu alan günümüzde Wrocław bölgesindeki Psie Pole'nun bir parçasıdır. George Grigore George Grigore, (d. 2 Şubat 1958), Rumen yazar, tercüman, araştırmacı, filolog, profesör ve doğu bilimcidir. Grigore, 2 Şubat 1958 tarihinde Ialomiţa ilçesinin, Grindu köyünde doğdu. 1983 yılında Bükreş Üniversitesi Yabancı Diller ve Edebiyat Fakültesi, Arapça-Çince Bölümünden mezun oldu ve 1997 yılında Bükreş Üniversitesi‘nde ""Kur'an‘ın Rumenceye Çevrilmesi Meselesi"" adlı çalışmasıyla doktorasını filoloji alanında bitirdi. Editör-tercüman olarak 2000 yılının Haziran ayında, Bükreş Kriterion Basımevinde, İslamın bulunduğu yerlerle ilgili kendi çevirdiği referans kitaplarını yayımlayacağı "Islam Kütüphanesi" koleksiyonunu kurdu. İlk başta Kur'an‘ın Rumence'ye çevirmesiyle öne çıktı. 2000 yılında ilk baskıdan sonra çok kez yayımlandı hatta iki dilde, Arapça-Rumence 2003’te İstanbul’da basıldı. 2001 yılından beri Bükreş Üniversitesi, "Arap Araştırmaları Merkezi" tarafından yayımlanan "Romano-Arabica" dergisinin editör ortağıdır. Arapça'dan yaptığı birçok çevirmelerin dışında Rumen edebiyatından da Arapçaya çevirdi. Irak Yazarlar Birliği tarafından ödüllendirilen, 1995 yılında Bağdat’ta Arapça olarak "Ar fi trebuit" – Olmalıydı - , adında Rumen şiir antolojisini yayımladı. Yine Bağdat’ta Marin Sorescu’nun yazdığı "Matca" (Kaynak) piyesini Arapça olarak yayımladı. 2002 yılında Carolina Ilinca’nın yazdığı "Tirania Visului" - Rüyanin Zulmü - adlı eserini Lübnan’da Arapça olarak yayımladı. Pedagojik faaliyetleri sadece Bükreş Üniversitesi’nde verdiği dersleriyle özetlenemez. Hem fakültede okuyan öğrencilere, hem de filoloji okumayan ama Arapça öğrenmek isteyenlere; Arapça sözlükler, Arapça konuşma kılavuzu, Arapça yazma kılavuzu ve Arapça güzel yazma hattatlığı gibi faydalı çalışmalar yayımladı. Bunların yanında hem Arapça lehçeleriyle (özellikle Bağdat ve Mardin’de konuşulan Arapça lehçesi) hem de yurtta ve yurt dışındaki (Irak, Türkiye, Polonya, Hollanda, Fas, ABD, Ürdün, Birleşik Arap Emirlikleri) Arapça lehçeleriyle ilgili araştırmalar ve makaleler yayımladı. Arapça ile ilgili yaptığı araştırmaların dışında, aynı zamanda da Kürtçe dili alanına ilgi gösterdi. Bu alanda: "“Yezidiler “: “Kara Kitap “, “Izah Kitabı”" (1994), “Kürt "Halkı - Tarihi Sayfası”" (1997) gibi monografiler yayımladı. 1991 yılında (Rumence ve Arapça dillerinde) Bağdat’taki “Ilkbahar” adlı yazdığı eseri ile şair olarak başladı. Eserleri için birçok ulusal ödül Valahia Ödülü (2000) ve Na-man (Lübnan 2005) gibi uluslararası ödüller aldı. Bağdat (1997), Marakeş (2000), Amman (2000), İstanbul (2000, 2004), Tetouan (2001), Tiflis (2001), Cádiz (2002), Kazablanka (2003), Bükreş (2003; 2007, 2008), Hammamet (2004), Londra (2005), Mardin (2006, 2007), Maryland (2006), Viyana (2006), Siirt (2006), Colchester (2008) etc. IP IO Sunucu TCP/IP üzerinden çeşitli donanımların kontrol edilmesidir. Her donanım için ayrı ayrı kablo ihtiyacını ortadan kaldırır. GPRS üzerinden İnternete bağlanıp nerede olursanız olun donanımları kontrol edebilme imkânı verir. Pasif kızılötesi sensör Pasif kızılötesi sensör, görüş alanına giren nesnelerden yayılan kızılötesi ışık miktarını ölçen elektronik sensör. TCP/IP üzerinden lojik değer taşır. Her dedektör için ayrı ayrı kablo ihtiyacını ortadan kaldırır. Analog lojik sinyallerinin birbirlerini etkilemelerini de önler. Panel kısmında herhangi bir donanım gerektirmez. PCTV PCTV ÅŸu anlamlara gelebilir: FC Progresul București National Bükreş, Romanya'nın futbol kulüplerinden biridir. Takım Liga II'de mücadele etmektedir. Bükreş'in üç büyük takımı da (Steaua București, Dinamo București ve Rapid București) ile girdiği mücadelede bir miktar geride kalsa da, başarılı sonuçlara imza atmıştır. Takımın tarihindeki en büyük başarılardan biri Sırbistan'ın güçlü ekibi Partizan'ı UEFA Kupası'ndan elemesidir. Takım, 1960'ta Cupa României'yi kazanmış, 1958, 1997, 2003 ve 2006 yıllarında da final oynamıştır. Takım, 2004/2005 sezonu başında birinci ligde lider iken sezonu 4. bitirmiş ancak UEFA Kupası'na katılamamıştır. 2005-2006 sezonunu 5. bitiren takım 2006-2007 sezonunda sürpriz bir şekilde küme düşmüştür. 2008 yılında tekrar birinci lige çıkmaya çalışan takımın önündeki en büyük engel maddi sıkıntılarıdır. Romanya Kupası Şampiyonluğu Romanya KupasÄ± Finali Divizia A AdBlue AdBlue (DIN 70070/AUS32) bir marka adıdır ve su berraklığında, % 32,5 temizlenmiş üreden oluşan demineralize edilmiş suya katılarak üretilmiş bir maddedir. AdBlue SCR-Katolizatörlerinin (İngilizce: S"elective Catalytic Reduction", SCR) ürettiği gazları temizlemek için kullanılır. Gaz çıkışını Stickoxiden (NO) ortalama %90 azaltmıştır. AdBlue marka hakları Otomobil Endüstrisi Derneği tarafından korunmaktadir. (VDA). AdBlue teknolojisi sayesinde zehirli gazların temizlenmesi sağlanmaktadır. Bu güne kadar sadece ticari araçlarda kullanılmıştır. Günümüzde, kamyon ve tırların normuna ulaşabilmesi için kullanılmaktadır. Binek arabalar için Mercedes-Benz Kullanmakta ve Volkswagen firması test etmektedir. AdBlue Kuzey Avrupa firmalarindan BASF, AMI, SKW ve Yara tarafından üretilmektedir. Dünyada ilk AdBlue benzınliği Mart 2003'te OMV firması tarafından Almanya'nın Dingolfing kentinde açılmıştır. Ancak AdBlue diğer petrol firmalarının benzinliklerinde bidon ile satılmaktadır. AdBlue kullanımı için ticari araçlara (kamyon, otobüs) ek tanklar konulmuştur. Ticari araçlarda yaklaşık olarak 100 km'de 1,5 litre AdBlue harcanmaktadır. Maymunlar Cehenneminden Kaçış Maymunlar Cehenneminden Kaçış (Özgün adı: "Escape from The Planet of the Apes"), Don Taylor'ın yönettiği 1971 yapımı bir bilimkurgu filmi. 1970 yapımı Maymunlar Cehenneminin Altında filminden sonraki, serinin üçüncü filmidir. Filmin başrollerinde Roddy McDowall ve Kim Hunter oynamıştır. Okyanusta yüzerken bulunan bir uzay gemisi herkesi heyecanlandırır. İlk filmdeki Taylor'ın uzay gemisine çok benzeyen bu araçtan çıkan üç astronot başlıklarını çıkardıklarında yetkililerin heyecanı daha da artar. Çünkü karşılarında insan gibi davranan üç maymun durmaktadır. İlk filmde Taylor'a yardım eden Cornelius ve Dr. Zira'ya ek olarak bir de Dr. Milo'dan oluşan mürettebat incelenmek üzere Los Angeles Hayvanat Bahçesi'nde gözlem altına alınır. Maymunlar yavaş yavaş tüm yeteneklerini sergilemeye ve yaşadıkları hikâyeyi özetlemeye başlarlar. Gerçekten de gelecekten, 3955'ten 1973'e dönmeyi, yani Taylor ve arkadaşlarının yaptığı yolculuğun tersini gerçekleştirmeyi başarmışlardır. Onlar, yok olan bir dünyadan geriye kalan son canlılardır. Dolayısıyla şimdi gelecekten ve insanoğlunu bekleyen felaketten haberdardırlar. Kediler ve köpeklerin bir salgın hastalık sonucu nasıl yok oldukları; insanların ev hayvanı olarak maymunları beslemeye nasıl başladıkları; maymunların zamanla nasıl zeka kazandığı gibi detaylar, incelemeleri yürüten ekibi dehşete düşürür. Ekibin lideri Dr. Otto Hasslein, her ne pahasına olursa olsun dünyayı bu gelecekten kurtarmak için gerçekleri deşmeye başlar. Henry: Bir Seri Katilin Portresi Henry: Bir Seri Katilin Portresi, 1986 ABD yapımı suç ve gerilim filmidir. Özgün adı Henry: Portrait of a Serial Killer dır. Bu bağımsız filmin yönetmeni John McNaughton aynı zamanda filmin yapımcılarından biridir ve Richard Fire'la birlikte senaryoyu da yazmış hatta filmin müziğine de katkıda bulunmuştur. Filmin yıldız oyuncuları yoktur, çoğunlukla az tanınmış veya tanınmamış oyuncularla çekilmiştir. Başlıca rollerinde Michael Rooker, Tom Towles ve Tracy Arnold oynamışlardır. Michael Rooker'ın ilk sinema filmidir. Sadece adına bakıldığında ucuz bir "slasher" filmi izlenimi verse de, aslında film şimdiye kadar çevrilmiş en dehşet verici seri katil filmlerinden biridir. Öncelikle film gerçekte bir seri katil olan ve 2001 yılında cezasını çekmekte olduğu hapishanede ölen Henry Lee Lucas'ın soğukkanlı itiraflarına dayanmaktadır. Ayrıca diğer birçok slasher film gibi özel efektlere fazlaca baş vurulmaz ve katilin kimliği filmin en sonunda ortaya çıkmaz, o katil sıradan gibi gözüken gündelik yaşantısıyla başından beri seyirciyle birliktedir. Zaten filmi asıl ürkütücü ve rahatsız edici yapan da bu olağanüstü gerçeklilik duygusudur. Ayrıca film Amerika'nın yaldızlı görüntüsünün altında bir başka Amerika daha olduğunu gösteren az sayıda gerçekçi filmlerden biridir. Film Henry Lee Lucas adlı bir seri katilin hayatından bir bölümü anlatır. Hapishaneden tanıştıkları ve aynı evi paylaştıkları kendisi gibi psikopat ve uyuşturucu bağımlısı arkadaşı Otis'le birlikte zevk için arka arkaya işledikleri bir dizi cinayet konu edilir. Bu canavarca cinayetleri durmaksızın işlerlerken hiçbir amaçları veya motivasyonları yoktur. Bu bağımsız film $110,000 gibi düşük bir bütçeyle sadece bir ay gibi kısa bir sürede çekilmişti. ABD derecelendirme dairesi MPAA ile bir türlü mutabakata varılamaması nedeniyle tamamlandığı 1986 yılından 1989'a kadar gösterime verilemedi. Ancak o tarihe kadar Chicago Uluslararası Film Festivali başta olmak üzere birkaç festivalde gösterilebildi. İngiltere'de ise 1993 yılında gösterim izni alabilmiştir. Bu çok tartışma yaratmış film birçok kereler yasaklanmıştır. 1998 yılında bir devam filmi yapılmıştır. adındaki bu film ilki kadar ses getirmedi. XM2001 Crusader XM2001 Crusader yani XM2001 Haçlı, Amerika Birleşik Devletleri ordusunun M109A6 Paladin kundağı motorlu obüsünün yerini alması için tasarladığı bir obüstür. Crusader KMO'nun üretiminde amaç daha etkili daha hareketli ve daha uzun menzilli bir obüs üretmekti. General Dynamics tarafından üretilen obüsün 2008 yılında tanıtılması planlanıyordu, ancak 2002 Mayıs'ında 11 milyar dolarlık program iptal edildi. Üretilen ilk prototip Oklahoma'da Fort Sill'de top müzesinde sergilenmektedir. Programın iptalinden sonra yerini Non-Line-of-Sight (NLOS) sistemi almıştır. 2 Adet Crusader bir C-17 Globemaster nakliye uçağı ile taşınabilir. C-5 ve C-17 ile bir adet Crusader taşınabilir. XM297E2 Model namlunun uzun süreli atışlarda ısınmasını engellemek için soğutma sistemi ile donatılmıştır. Programın iptal edilmesinin en önemli nedeni 25 milyon doları bulan birim fiyatıdır. Bu fiyat modern kundağı motorlu obüslerin en iyisi olarak nitelendirilen Alman PZH 2000'in 4.5 milyon dolarlık fiyatına kıyasla çok yüksektir. 1 Crusader 5 PZH 2000 fiyatına eşittir. İngiliz AS 90 KMO'nün de birim fiyatı 8 milyon dolar civarında olduğu düşünülürse 25 milyon dolarlık fiyatıyla Crusader'n yüksek maliyeti daha iyi anlaşılır. Crusader'n PZH 2000 ve AS 90'a göre en büyük üstünlüğü tam otomatik mermi doldurma sistemi.PZH 2000 ve AS 90'da bulunan mermi doldurma tertibatı doldurucu mürettebat olmadan mermiyi namluya süremez. 3 Kişiden oluşan mürettebatı,bilindiği üzere PZH 2000 ve AS 90'da 5 kişilik mürettebat bulunmaktadır. Ağırlığının 43 ton olması yine 55.3 tonluk PZH 2000 ve 47 tonluk AS 90'a göre diğer üstün özelliğidir. Dakika başına atış adedi de tam otomatik mermi doldurma sistemi sayesinde PZH 2000 ve AS 90'dan fazladır 1500 hp (1119 kW) LV100-5 gas turbine motor (Abrams tankında kullanılan motorun aynısı) Crusader'da kullanılmıştır. Obüs Kompozit Zırh ile kaplanmıştır. Tam otomatik mermi doldurma sistemi ile mürettebatın eli değmeden mühimmat namluya sürülüp ateşlenebilmektedir. Dijital Atış kontrol sistemi atış yapılacak açı barut hakkı vb.parametreleri otomatik olarak hesaplayabilmektedir. NLOS-C ve DONAR KMO'larda olduğu gibi kule içerisinde mürettebat bulunmadan atış yapılır. Nur Muhammed Terakki Nur Muhammed Terakki (15 Temmuz 1913, Gazni - 14 Eylül 1979, Kâbil), Peştun asıllı Afgan siyasetçi. 1965-1979 arasında genel sekreterliğini yaptığı Afganistan Demokratik Halk Partisi'nin 1978'de düzenlediği darbeden sonra devlet başkanlığı yaptı (1978-1979). 1913'te Kabil yakınlarında çiftçilikle uğraşan bir Peştun ailesinde dünyaya geldi. Daha sonra Bombay, Hindistan'a giderek hem çalıştı hem de gece okuluna gidip İngilizce öğrendi. Kabil Üniversitesi'nde politik iktisat okudu, daha sonra Columbia Üniversitesi'nde yüksek lisans eğitimi gördü. 1965'te Afgan parlamentosuna seçildi. Yayımını başlattığı sol eğilimli "Halk" gazetesi kısa süre sonra hükûmet tarafından kapatıldı. Gene 1965'te kurulan komünist Afganistan Demokratik Halk Partisinin kurucuları arasında yer alarak partinin genel sekreterliğine getirildi. 1967'de ADHP Halk ve Perçem olarak iki kanada bölündü. Muhammed Davud Han, 1973'te Muhammed Zahir Şah'ı devirerek monarşiye son verdi ve cumhuriyet ilan etti. Aynı dönemde, Terakki ABD'deki Afganistan elçiliğinde basın ataşesi olarak görevliydi. Davud Han, 1975 yılında komünistleri yönetimden uzaklaştırmak için sert önlemler aldı. Perçem Cephesi’nden Babrak Karmal ve Nur Muhammed Terakki gibi ileri gelen çok sayıda ADHP yöneticisi tutuklanarak hapse atıldı. Ancak Davud Han'ın bu politikası 1973'te, destekleriyle iktidara geldiği komünistlerin tepkisine neden oldu. 27 Nisan 1978'de, Afganistan Demokratik Halk Partisi Marksist subayların desteğiyle düzenlenen darbede yönetimi ele geçirdi. Muhammed Davud Han ailesiyle beraber öldürüldü, Davud Han tarafından tutuklattırılan Terakki 1 Mayıs'ta devlet başkanlığına getirildi. Ülkenin adı Afganistan Demokratik Cumhuriyeti olarak değiştirilirken, Terakki devlet başkanlığının yanı sıra başbakanlık, Devrim Konseyi başkanlığı ve ADHP genel sekreterliği görevlerini üstlendi. Perçem Cephesi’nden Babrak Karmal onun yardımcısı ve başbakan yardımcısı, Hafızullah Emin de devlet başkanı ikinci yardımcısı ve dışişleri bakanı oldu. Darbeden kısa süre sonra ADHP Halk ve Perçem kanatları arasındaki bölünmüşlük büyüdü. Üç ay sonra Perçem yöneticileri Terakki tarafından Hindistan, Türkiye ve İran'daki elçiliklere sürgüne gönderildiler. Yöneticilerini ülke dışına gönderdiği Perçem kanadının diğer üyelerini tutuklama ve idamlarla sindirmeye çalıştı. 16 Eylül 1979'da kendisi gibi halk kanadından olan Hafızullah Amin devlet başkanı oldu. Terakki, oldukça kararlı bir düzeltim programı uygulamaya başladı. Kadınlara eşit haklar verildi, toprak dağılımı yeniden düzenlendi ve Sovyetler Birliği'ndekine benzer bir yönetim sistemi kuruldu. Fakat bu program, özellikle tutucu çevrelerde Afgan kültürünün bozulduğu gerekçesiyle tepki uyandırmaktaydı. 1978 yazında Nuristan bölgesinde başlayan ve eşgüdümsüz de olsa Afganistan'da yayılan ayaklanmalara karşı Sovyetler Birliği'nin askeri desteğine ihtiyaç duymaya başladı. Sovyetler Birliği'yle daha yakın ilişkiler kurmaya yönelen Terakki, Aralık 1978'de bu ülkeyle bir dostluk antlaşması imzaladı. Sovyetler Birliği'yle imzalanan antlaşmanın Afganistan'ı SSCB işgaline açık hale getireceğini düşünen başbakan Amin başkanlığındaki darbeciler, Devlet Başkanı Nur Muhammed Terakki’yi yönetimden indirerek idam ettiler. Antarktika demografisi Antarktika'nın yerli halkı bulunmamaktadır. Kıtada yalnızca yıl boyu çalışan araştırma istasyonları, yalnızca yazları çalışan araştırma istasyonları ve eski balina avlama yerleşimleri bulunmaktadır. Kıtadaki en büyük yerleşim McMurdo Üssü'nün nüfusu yazları 1200 civarındadır. Antarktika Antlaşmasını imzalayan yaklaşık 29 ülkeden yazları 4.000, kışları 1.000 araştırmacı kıtada ve kıtanın çevresinde okyanuslarda araştırma yapmaktadırlar. En az 10 çocuk Batı Antarktika'da doğmuştur. 2001'de National Geographic dergisinin bir yazısında yalnızca Esperanza İstasyonunda 8 çocuk dünyaya gelmiştir. Suçlu Gençlik Suçlu Gençlik, yönetmenliğini Orhan Elmas'ın yaptığı 1985 yapımlı Türk sinema filmi. Gençleri uyuşturucuya alıştırıp düzeni bozan kaçakçıların üzerine giden genç komiser Çetin Barlas ve uyuşturucuya alıştırılan manken Neslihan Ilgaz'ın öyküsü. Kutup iklimi Kutup iklimi, Dünya'nın sürekli olarak karlar ve buzlarla kaplı olan kutup bölgelerinde görülen iklim tipidir. Kuzey Kutbu çevresinde, Grönland Adası'nın iç kısımlarında ve Antarktika'da etkilidir. Sıcaklık ortalaması bütün yıl boyunca 0 °C'nin altındadır. Sıcaklık çoğu zaman -40 °C'ye, hatta daha altına iner. Yıllık sıcaklık farkı 30 °C dolaylarındadır. Güneşlenme süresi çok uzun olmasına rağmen sıcaklık yükselemez çünkü Güneş ışınları yıl boyunca bu bölgelere eğik açılarla gelir. Sıcaklık düşük olduğundan buharlaşma ile atmosfere karışan nem azdır. Dolayısıyla yağışlar son derece az ve her zaman kar şeklindedir. Ortalama yağış yıllık 200 mm civarındadır. Bu sebeple, kutup iklimine soğuk çöl iklimi de denir. Zemin buzlarla kaplı olduğu için bitki örtüsü yoktur. Eskimolar hayvan derilerinden yaptıkları kıyafetleri kat kat giyerek soğuktan korunurlar. Ulaşım, köpeklerin çektiği kızaklarla sağlanır. Halk, geçimini balıkçılıkla sağlar. Bazı balıkları buzu kırarak çıkarırlar. Bazı Eskimolar evlerini buzdan yaparlarken ki buna igloo denir, bazıları ise soğuğa dayanıklı evler yaparlar. Dünya üzerinde ölçülen en soğuk doğal sıcaklık −89.2 °C (−128.6 °F) olarak 21 Temmuz 1983 tarihinde Rusya'nın (eski Sovyetler Birliği'nin) Antarktika'daki Vostok İstasyonunda ölçülmüştür. Bir yıl boyunca bu araştırma istasyonunda ortalama ve rekor sıcaklıklar şöyledir: Madlax Madlax (Japonca: マドラックス, "Madorakkusu") 2004 yılında Bee Train animasyon stüdyosunun yapımcılığında 24 bölüm olarak çekilen Japonca bir animasyon televizyon dizisidir. Yönetmenliğini Kōichi Mashimo yapmış, soundtrack ise Yuki Kajiura tarafından bestelenmiştir. Dizinin DVD versiyonu Kuzey Amerika ve İngiltere'de ADV Films, Avustralya ve Yeni Zelanda'da ise Madman Entertainment tarafından piyasaya sürülmüştür. Hikâyesi, görünürde pek ortak noktaları ve birbirlerinin varlığından haberleri olmayan iki genç bayandan yola çıkar. Madlax ,12 yıl öncesinde iç savaş yaşanan Gazth-Sonika kasabasında kiralik katillik yapmakta olan, geçmişini ve gerçek ismini hatırlayamayan bir karakterdir. Diğer ana karakter olan Margaret Burton ise, barış içindeki Avrupa kenti Nafrece'de yaşayan aristokrat bir ailenin tek varisidir. Hikâye başlamadan 12 yıl önce, Gazth-Sonika kasabası üzerinde, içinde Margaret ve annesininde olduğu bir uçak düşmüştür. Margaret'in babası ise kurtarma ekibine liderlik ederken o günden beri kayıptır. Margaret kazadan sonra gizemli bir şekilde Nafrece'ye geri dönmüştür. Fakat dönüşünden önceki şeyleri (amnezi - anterogad amnezi) hatırlayamamaktadır. Hatırladığı tek şey "Madlax" diye bir kelimedir. Bu kelime her iki kızı birbirine bağlayarak, her ikisininde birbirlerinden bağımsız bir şekilde, suç örgütü olan Enfant'ı araştırmaya başlamalarına neden olmuştur. Yapımcı şirket (Bee Train), daha önceki çalışmaları olan Noir ve El Cazador de la Bruja ile birlikte Madlax'ıda katarak, Silahlı Kızlar "girls-with-guns" türünde bir üçleme oluşturmuştur. Madlax'ın yapımı 2002 yılnıda başlamsına karşın, Yōsuke Kuroda'nın projeye yazar olarak katılımı ile son halini almıştır. Eleştirmenler Madlax ve Noir adlı yapımların birbirine benzediklerini söylerken, aynı zamanda Madlax'ın daha az bölüm ağırlıklı (episodik ) ve daha fazla senaryoya bağlı yapım olduğunu ve bilhassa Noir'in baskın şekilde içerdiği gerçekçilik öğlerine karşın, Madlax'da izleyicilerin kendilerinde yorumlayabileceği doğaüstü unsurların dahil edildiğini ifade etmişlerdir. Dizinin ilk yarısı iki karakter arasında karşılıklı sıra ile olayların işlenmesi şeklinde gelişiyor. Madlax adlı karakter Gazth-Sonika kasabasındaki en başarılı kiralık katildir. Margaret Burton ise Nafrece'de yaşayan durgun, sakin ve amnezi ( hafıza kaybı ) hastalığı olan bir karakterdir .Babasının son günlerinde Margaret'e vermiş olduğu bir "resim kitabı" Enfant adlı gizli örgütün dikkatini çektiğinde. Margaret kitabın kaynağının Gazth-Sonika'ya uzandığını keşfeder. Enfant'ın Carrossea Doon Carrossea Doon isimli üst düzey ajanı Margaret'in izini bulur fakat üst yönetimini yanlış yönlendirerek, örgütüne daha fazla sorun yaratmış olan Madlax'ı ihbar eder. Bu arada ailesi Gazth-Sonika'daki iç savaşta ölen ve Margaret'in eski öğretmeni olan Vanessa Rene çalışmakta olduğu şirketi Bookwald Industries'in her iki tarafa da silah satarak iç savaşı desteklediğini keşfeder ve nedenini araştırmaya başlar. Bu araştırma Vanessa'yı Gazth-Sonika'ya götürür, burada Madlax ona koruma olarak görevlendirilmiştir. İkisinin yaptığı araştırmalar, bütün karışıklığın altında Enfant adlı örgütün olduğunu ortaya çıkarır. Enfant ise onları Nafrece'ye geri dönmeye zorlar. Bu arada Margaret'ye Vanessa'ya yardım etmek için aşırı korumacı ve kendisini Margaret'e adayan yardımcısı Elenore Baker ve Carrossea Doon ile Gazth-Sonika'ya gider. Sonunda Margaret ile Madlax karşılaşırlar ve Margaret'in kitabı ile Enfant arasındaki bağlantıyı bildiği sanılan Quanzitta Marison adlı kişiyi aramaya girişirler. Bayan Quanzitta bizzat Enfant'ı ve Enfant'ın Gazth-Sonika'dan başlayarak bütün dünyayı savaşa çekmeye niyetlerini anlatır. Ayrıca Bayan Quanzitta, Enfant'ın lideri Friday Monday'den ve bir tanesi Margaret'e ait olan üç eski kitap ile bağlantılı olan doğaüstü güçlerinden bahseder. Bu bilgilerden sonra Margaret doğaüstü güçlerini kullanır ve hafızası yerine gelir. Margaret'e yardım eden Carrossea'da bu gücünü kullanmaması konusunda uyarılmasına rağmen, gücünü kullanarak hafızasını geri getirmiş ve aslında 12 yıl önce ölmüş olduğunu öğrenmiştir. Ve sadece Margaret'i koruma iradesi ( sheer force of will ?? ) sayesinde hayata tutunmaktadır. Margaret, Enfant lideri Monday tarafından planları gerçekleştirmek için, güçlerinden faydalanmak amacıyla alıkonulurken ,Carrossea'da ortadan kaybolmuştur. Margaret ve Carrossea ayin yaparlarken, Gazth-Sonika'lı sniper ve Madlax'ın en güçlü düşmanı olan Limelda Jorg ona saldırır. Limelda, Madlax'ı öldürmeyi amaçlamış olsa da Vanessa'yı öldüdürür ve Madlax depresyon kliniğine gider. Elenore ve Lady Quanzitta'nın hizmetkarı Nakhl, Madlax'ı yaşama iradesini tekrar kazanmasını başarırlar ve onu Margaret'i kurtarmak için ikna ederler ve üçü Enfant'ın merkezine birlikte saldırırlar. Saldırı sırasında Elenore öldürülür ve monday'in kontrolü altında olan Margaret, Madlax'a ateş eder. Madlax'ın öldüğüne inanan Monday, insanların sınırlarını kaldıran ve dünya çağında anarşi'yi tetikleyen bir ayin başlatır fakat Margaret'in hafızası yerine gelir ve düşüncelerini kontrol etmeye başlar. İzleyiciler bu sahneden sonra olayların arka planını öğrenmeye başlarlar ; 1999'da Monday, Margaret'in babasını güçleri ile delirtmiş ve Margaret'i ailesini öldürtmeye zorlamıştır. Bu korkunç gerçekten kaçmak isteyen Margaret, kendisini 3 kişiliğe bölmüştür, "hafıza saklayan" Laetitia, "günahkar" Madlax ve " masum" Margaret olarak kendisi. Bu gerçek ortaya çıktıktan sonra Madlax tekrar ortaya çıkar ve Monday'i alaşağı eder daha sonra Margaret, daha önce Monday ile yapmış olduğu ayini geri alıp 3 kişiliğini birleştirir ve dünyayı cinnetten kurtatır. Bütün bunlardan sonra kendini tekrar üçe ayırır, 12 yıl sonra kendini yargılarken, artık diğer karakterlerine böyle birş ey yapmaya hakkı olmadığını söyler. Madlax, Gazth-Sonika'; daki iç savaşın arka planında gelişen olaylar temelinde ilerler. İlk bölümlerde sakin Nafrece kasabasında olaylar gelişirken, daha sonra kurgu savaşın merkezindeki Gazth-Sonika'ya kayar ve Limelda Jorg gibi karakterlere odaklanır. Bir röportajında yönetmen Kōichi Mashimo, " hikâye barış ve savaş içinde yaşayan insanlar için hayatın ne olduğunu göstermesinin yanında, o insanların iç mücadelelerini de betimlemektedir " der. Dizinin adı olan Madlax aslında iki İngilizce kelimeden, Mad ( çılgın-deli) ve Relaxed (rahat-gevşek) kelimelerinden türetilerek, yazarın aklındaki insanoğlunun iki uç halini anlatmaktadır. Madlax ayrıca Margaret Burton'un kendi psikolojik kimliğini arayışı olarak da görülebilir. Yönetmenin vermiş olduğu bölüm başlıklarına bakarak, dizi müziklerinin bestecisi olan Yuki Kajiura önerdiği bir yorumda ise, Margaret geçmişini aramak için çıkmış olduğu yolda birer birek karakterler ( dizide kapı bekçileri—gatekeepers—olarak tasvir edilir ) ile tanışırken aynı zamanda onların temsil ettikleri yaşam stillerini( dizide kapı—gate—olarak tasvir edilir ) de tanımaktadır. En sonunda Margaret, 12 yıl önce kaybetmiş olduğu yaşam biçiminin yerini alacak olan yeni "kapı"sını bulmuştur. Yönetmen Kōichi Mashimo "Noir" ve "Madlax" adlı animasyon dizileri silahlı kızlar (girls-with-guns) türünde bir üçlemenin parçaları olarak düşünmüş ve Madlax çekildikten sonra da bu üçlemenin son parçası olacak El Cazador de la Bruja'nın çekilmesini üçünçü ayak olarak planladığını beyan etmiştir. 2002 yılı sonlarına doğru Mashimo, Noir'in yapımcısı olan Shigeru Kitayama'yı Madlax adında yeni bir dizi hakkında konuşmak için davet etmiştir. Kitayama, Mashimo'nun senaryosunu oldukça geliştirmiş fakat Yōsuke Kuroda'nın senarist olarak atanmasından sonra, dizi nihai halini almıştır. Kuroda'nın, 26 bölümlük dizinin senaryosunu yazması neredeyse bir sene sürmüştür. Kuroda, senaryo yazımı esnasında Mashimo tarafından fikirlerini yazılarına yansıtması konusunda teşvikde edilmiştir. Kuroda, Mashimo'nun davetini aldığında, ilk projesinin yayımcı tarafından iptal edilmesi nedeniyle kendisini hüsrana uğramış hissettiğini, bu nedenlede Madlax'ı elinden geldiğince "abartılı" yazmaya ve mümkün olan tüm film türlerden örnekler vermeye karar verdiğini itiraf etmiştir. Kōichi Mashimo'da, dizi içindeki en beklenmedik sahnelerin ( Margaret ve Madlax'ın birbiriyle bağlantısı gibi ) Kuroda ve kendisinin sarhoşken akıllarına geldiğini itiraf etmiştir. Noir ile karşılaştırıldığında Madlax çok daha geniş bir oyuncu kadrosuna ( karakterlere ) ve Noir'de eksik olan, bölümlerde tekrarlanan farklı alt karakterlere sahiptir. Fakat bu durum Mashimo ve Kitayama tarafından yazılan orijinal senaryoda yoktu. Örneğin ; Madlax, Margaret'in lakabıydı ve Charlie ( Vanessa'nın Bookwald Industries'deki meslektaşı ) Avenger isimli başka bir animasyon dizisindeki Speedy karakteri gibi ana karakterlerden biriydi. Kuroda senaryoyu yeniden yazdığında sadece taslak karakter isimleri değişmeden kaldı. Madlax karakterleri için 3 karakter dizaynırı katkı sağladı. Satoshi Ohsawa ( Noir'de de çalışmıştır) ana bayan ( Margaret, Madlax ve Minako Shiba ) karakterleri yaratmış, Friday Monday ve Carrossea Doon'u çizmiştir. Satoko Miyachi'ye ise Laetitia ve Poupee gibi " gizemli " karakterler bırakılmıştır.. Madlax'da karakterleri seslendiren çeşitli seiyü'lerde ( Japonca olmayan filmlerde, japon karakterleri seslendirenler ) katkı sağlamışlardır. Örneğin Noir de iki farklı karakteri seslendiren Houko Kuwashima ve Aya Hisakawa, Madlax'da da Margaret Burton ve Limelda Jorg'u seslendirmişlerdir. Kotono Mitsuishi (Noir'deki Mireille Bouquet), bir yandan da 21. bölümde Margaret'in annesi rolündedir. Madlax'ı seslendiren Sanae Kobayashi daha önce de with .hack//Liminality Mai Minase'di. Bee Train stüdyonun diğer birçok çalışması gibi Madlax'ın bütün soundtrack'i Yuki Kajiura tarafından bestelenmiştir ve bu Kajiura'nın Mashimo ile birlikte çalıştığı beşinci proje olmuştur. Bir röportajında Kajiura stüdyo maliyetlerini kısmak için çok katlı otelde çalıştığını hatırlayarak, mekanda yapılan bu değişikliğin ona farkı müzik stilleri keşfetme fırsatı verdiğini söylemiştir. Kajiura ve Yuuka Nanri ikilisinin, FictionJunction YUUKA adlı grubu açılış ( Fragments of an Eye -瞳の欠片 -, Hitomi no Kakera ) ve kapanış ( inside your heart )müziklerini kaydetmiştir. Aynı şekilde "nowhere" and "I'm here" adlı iki besteyide bu grup kaydetmiştir. Açılış müziği olmasınından hariç Fragments of an Eye dizinin 18 ve 24. bölümlerinde de çalınmıştır. "Nowhere" adlı müzikte arka plandaki nakaratta "Yanmaani" (ヤンマーニ, Yanmāni ) adlı bir kelime tekrarlanır. Kelimenin kendi başına bir anlamı yoktur fakat Madlax'ın çoğu savaşma sahnesinde bu müzik çalar. Bu nedenle "Yanmaani" kelimesi Japon fanlar, söylendiğinde üstün güçlerin ortaya çıkacağı bir kelime olarak espri konusu yapılmıştır. Madlax ilk olarak Japon TV kanalı, TV Tokyo tarafından her Salı ( Pazartesiyi Salıya bağlayan gece ) saat 01:30 ile 02:00 arasında 5 Nisan ile 27 Eylül tarihleri arasında yayımlanmıştır. Japonya yayımlanmasının bitmesinden kısa bir süre sonra da ADV Films tarafından Kuzey Amerika ve Avrupa'da yayımlanmak üzere lisansı satın alınmıştır. Resmi İngilizce dublajlı versiyonu, ABD'de MADLAX adı altında 12 Nisan 2005 ile 28 Mart 2006 tarihleri arasında 7 DVD olarak piyasaya sürüldü. Bütün koleksiyon ise set halinde ADV Films tarafından 17 Temmuz 2007'de piyasaya çıktı. Madlax, ADV Films'in yapımıcı ve yönetmeni David Williams'ın Peer-to-peer veri paylaşım yolu ( BitTorrent )ile promosyonu test ettiği ilk yapım olmuştur. Kuzey Amerika'da piyasaya sürülen DVD, İngilizce olarak farklı ekstra bölümler içermektedir. Örneğin, "Conversations with SSS", "Sock Puppet Theater" gibi bir takım bölümler içermektedir. Seriye ait O.S.T. ( Orijinal Soundtrack ) Victor Entertainment adlı şirket tarafından, iki albüm halinde 21 Temmuz ve 22 Eylül 2004 tarihlerinde piyasaya çıkartıldı. Aynı yıl ayrıca, FictionJunction YUUKA ikilisi tarafından her biri Hitomi no Kakera (açılış şarkısı), inside your heart (kapanış şarkısı), bir adet insert şarkı ve bunların karaoke versiyonlarından oluşan iki single piyasaya çıkarıldı. MADLAX the Bible (ISBN 4-89425-375-5), Hooby Japan adlı şirket tarafından 21 Mayıs 2005 tarihinde 95 sayfa olarak yayımlanmıştır. Dizi için yapılmış çizimler ve sanat çalışmalarından başka yazarlar ve seslendirme sanatçıları ile çeşitli