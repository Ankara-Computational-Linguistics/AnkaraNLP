Karmaşık sayının gerçel kısmının x-ekseni boyuncaki yer değiştirmeyle, sanal kısmının ise y-eksenindeki yer değiştirmeyle temsil edildiği değiştirilmiş bir Kartezyen düzlem olarak düşünülebilir. Karmaşık düzleme bazen de Argand düzlemi denmektedir çünkü Argand diagramlarında kullanılmaktadır. Bu terimler ilk defa Norveçli-Danimarkalı kadastrocu ve matematikçi Caspar Wessel (1745-1818) tarafından kullanılmış olmasına rağmen, Jean-Robert Argand'ın (1768-1822) adıyla anılmaktadır. Argand diagramları karmaşık düzlemdeki bir matematiksel fonksiyonun kutuplarını ve sıfırlarını çizmek için sık sık kullanılır. Karmaşık düzlem kavramı karmaşık sayıların geometrik bir yorumuna da izin verir. Toplama altında, vektörler gibi davranırlar. İki karmaşık sayının çarpımı en kolay şekilde kutupsal koordinatlarda açıklanabilir – çarpımın büyüklüğü (veya modülüsü) iki mutlak değerin çarpımlarına eşittir ve çarpımın açısı (veya argumenti) iki açının veya iki argumentin toplamına eşittir. Özelde, modülüsü 1 olan bir karmaşık sayıyla çarpım rotasyon gibi davranır. Karmaşık analizde karmaşık sayılar geleneksel olarak "z" ile gösterilirler. "z" 'nin kullanıldığı durumlarda ise "w" veya "ω" kullanılır. "z" sayısı, "x" ve "y" 'nin gerçel sayılar olduğu gerçel(x) ve sanal(y) kısımlarına gibi ayrılabilir. Burada "i" sayısı sanal birimdir. Bu geleneksel gösterimde "z" karmaşık sayısı, kartezyen düzlemindeki ("x", "y") sayısına karşılık gelmektedir. Kartezyen düzleminde ("x", "y") ayrıca kutupsal koordinatlar kulllanılarak olarak ifade edilebilir. Kartezyen düzlemde arctanjant fonksiyonunun -"π" ile "π" (radyan cinsinden) arasında değer aldığı varsayılabilir ve "x" ≤ 0 olduğunda ("x", "y") noktaları için "gerçel" arctanjant fonksiyonunu tanımlamada dikkat edilmelidir. Karmaşık düzlemde bu kutupsal koordinatlar şu formu alırlar: Bu denklemde, eşitlikleri alınmıştır. Kontür integrali alma kuramı karmaşık analizin büyük bir kısmını oluşturur. Bu bağlamda kapalı eğri boyunca gidişin yönü önemlidir – integralin alındığı yönü tersi yöne çevirmek integrali -1 ile çarpmak demektir. Uzlaşma ise "pozitif" yönün saat yönünün tersi olduğudur. Mesela, birim çember üzerinde "z" = 1 noktasından başlayıp pozitif yönde gitmek şöyle olur: Başlangıçtaki "z" = 1 noktasından yukarıya ve sola "z" = "i" noktasına gidilir, sonra aşağıya ve sola -1 noktasına gidilir. Sonra aşağıya ve sağa gidilerek -"i" noktasından geçilerek en sonunda yukarıya ve sağa doğru yol takip edilir ve başlangıç noktası olan "z" = 1 noktasına ulaşılır. Karmaşık analizin hemen hemen hepsi karmaşık fonksiyonlarla ilgilidir – yani karmaşık düzlemin bir altkümesini yine başka bir altkümesine (üst üste gelebilir veya aynı küme olabilir) gönderen fonksiyonlar. Burada "f"("z") fonksiyonunun tanım kümesinden bahsederken bir diğer uzlaşım ise tanım kümesinin olduğu düzlemi "z"-düzlemi olarak, görüntü kümesinin olduğu düzlemi ise "w"-düzlemi olarak anmaktır. Sembollere dökülürse, olarak yazılır ve "f", "z"-düzleminin (("x", "y") koordinatlarıyla) "w"-düzlemine (("u", "v") koordinatlarıyla) dönüşümü olarak düşünülür. Bazen karmaşık düzlemi birim kürenin yüzeyini işgal ediyormuş gibi düşünmek de faydalıdır. Birim yarıçaplı küreyi ele alalım ve karmaşık düzlemi bu kürenin tam ortasına koyalım. Böylece, kürenin merkezi ile orijin yani "z"=0 noktası aynı olsun. Küre ile karmaşık düzlemin bu haldeki kesişimi düzlemdeki birim çember olacaktır. Küre üzerindeki noktalarla karmaşık düzlemin noktaları arasında birebir örten bir ilişki kurulabilir. Düzlemde verilen bir nokta için, noktayı kürenin kuzey kutbuna bağlayan bir doğru çizelim. Bu doğru küreyi kesinlikle başka bir noktada daha kesecektir. "z" =0 noktası ise güney kutbuna izdüşürülsün. Birim çemberin içi kürenin içinde yer aldığı için (|"z"| < 1) tam bölgesi kürenin güney yarımküresine gönderilecektir. Birim çemberin (|"z"| = 1) kendi ise ekvatora ve birim çemberin dışı (|"z"| > 1) ise kuzey yarımküreye gönderilecektir. Bu prosedür tersine de çevrilebilir – küre yüzeyinde bir nokta verilmiş olsun ve bu nokta kuzey kutbundan hariç bir nokta olsun. O zaman, bu noktayı kuzey kutbuna bağlayan bir doğru çizebiliriz ve bu doğru da düzlemi kesinlikle bir kez keser. Bu stereografik izdüşüm esnasında bir nokta – kuzey kutup noktası – karmaşık düzlemin bir noktasıyla eşlenmemiştir. Birebir örten ilişkiyi mükemmelleştirmek için küre yüzeyindeki kutup noktasına karşılık karmaşık düzleme "sonsuzdaki nokta" eklenir ve bu kutup noktası ile sonsuzdaki nokta birbirlerine eşlenir. Bu topolojik uzay, yani karmaşık düzlem artı sonsuzdaki nokta, genişletilmiş karmaşık düzlem olarak da bilinir. Bu da matematikçilerin karmaşık düzlem hakkında konuşurken neden tek bir "sonsuzdaki nokta" aldıklarını açıklar. Gerçel sayı doğrusunda negatif ve pozitif olmak üzere iki adet sonsuz varken, genişletilmiş karmaşık düzlemde sadece bir tane sonsuz vardır. Küredeki enlem ve boylam çizgilerinin küreden düzleme izdüşürüldüğünde neler olabileceğini düşünelim. Enlem doğrularının hepsi ekvatora paraleldir. Böylece hepsi "z" = 0 merkezli mükemmel birer çember olurlar. Boylam doğruları ise orijinden geçen (aynı zamanda sonsuzdan da geçen doğrular; çünkü güney ve kuzey kutuplarının her ikisinden geçerler) doğrular olacaktır. Bu, bir kürenin bir düzlem üzerine olan tek stereografik izdüşümü değildir. Mesela, kürenin güney kutbu orijinin üstüne gelecek ve düzlem küreye teğet olacak şekilde koyulabilir. Detaylar çok da önemli değildir. Kürenin düzleme olan herhangi bir izdüşümü bir "sonsuzdaki nokta" yaratacaktır ve bu izdüşüm enlem ve boylam doğrularını düzlemde sırasıyla çemberlere ve doğrulara gönderecektir. Karmaşık değişkenli fonksiyonları tartışırken karmaşık düzlemin bir kesiğini düşünmek de genelde uygundur. Bu fikir doğal bir şekilde farklı bağlamlarda ortaya çıkmaktadır. İki değerli basit ilişkisini göz önüne alalım. Bu ilişkiyi tek değerli bir fonksiyon olarak incelemeden önce, sonuç değerinin görüntüsü bir şekilde sınırlandırılmış olmalıdır. Gerçel sayıların karekökleriyle uğraşırken bu yapılan çok kolaydır. Mesela, "y" = "x" olacak şekilde ifadesinde negatif olmayan bir "y" sayısı tanımlanabilir. Ancak, bu fikir iki boyutlu karmaşık düzlemde iyi bir fikir değildir. Neden olduğunu görmek için, "z" değeri birim çember üzerinde hareket ettikçe "f"("z")'nin değerinin nasıl değiştiğine bakalım. ifadesini yazabiliriz. Açık bir şekilde, "z" çemberin tümünü turladıkça, "w" sadece çemberin yarısını turlar. Böylelikle, karmaşık düzlemdeki sürekli bir hareket "e" = 1 pozitif karekökünü "e" = -1 negatif kareköküne dönüştürmüştür. Bu problemin çıkış nedeni "z" ≠ 0 olan her karmaşık sayının iki karekökü varken "z" = 0 'ın sadece bir karekökünün olmasıdır. Gerçel sayı doğrusu üzerinde bu problemden "x" = 0 noktasında bir "bariyer" dikerek kaçınabiliriz. Herhangi kapalı bir kontürü dallanma noktası "z" = 0'ı çevrelemekten korumak için, karmaşık düzlemde daha büyük bir bariyere ihtiyaç duyulur. Bu bariyer bir dallanma kesimi veya başka bir deyişle dallanma kesiği ile yapılır ve bu durumda "kesik" "z" = 0 noktasından pozitif gerçel eksen boyunca sonsuz noktasına kadar uzanır. Böylece, "z" 'nin kesik düzlemdeki argumenti 0 ≤ arg("z") < 2"π" aralığına sınırlandırılmış olur. Şimdi "w" = "z" 'nin tam bir tanımını verebiliriz. Bunu yapmak içinse, her ikisi de gerçel eksen boyunca kesilmiş "z"-düzleminin iki kopyasına ihtiyaç duyulur. Bir kopya üzerinde, 1'in karekökünü e = 1 olarak tanımlarız ve diğerinde ise 1'in karekökünü "e" = -1 olarak tanımlarız. Bu iki tam düzlem kesiğine ise "yaprak" denmektedir. Süreklilik tartışmasıyla, bu (şimdi tek değerli olan) "w" = "z" fonksiyonunun ilk yaprağı "0" ≤ arg("w") < "π" olacak şekilde "w"-düzleminin yukarı düzlemine gönderdiğini, ikinci yaprağı ise "π" ≤ arg("w") < 2"π" olacak şekilde "w"-düzleminin aşağı düzlemine gönderdiğini gözlemleyebiliriz. Bu örnekteki dallanma kesiği gerçel eksen boyunca uzanmak ve hatta doğru olmak zorunda bile değildir. "z" = 0 noktasını sonsuz noktasına bağlayan herhangi bir sürekli eğri işimizi görecektir. Bazı durumlarda, dallanma kesiği sonsuz noktasından geçmek zorunda bile değildir. Mesela, ilişkisini ele alalım. Burada "z" - 1 polinomu "z" = ±1 değerlerinde 0 değerini alır ve böylece "g" 'nin açıkça iki dallanma noktası olur. Düzlemi gerçel eksen boyunca, -1 'den 1 'e kadar, "kesebiliriz" ve "g"("z") 'nin tekdeğerli olduğu bir yaprak elde edebiliriz. Alternatif bir kesim ise "z" = 1 noktasından sonsuz noktasına kadar pozitif gerçel eksen boyunca gidilip sonra bu sonsuz noktasından "z" = -1 noktasına negatif gerçel eksen boyunca gidilerek yapılabilir. Bu durum en kolay biçimde yukarıda açıklanmış stereografik izdüşüm kullanılarak görülebilir. Küre üzerinde, bu kesiklerden birisi ekvatordaki bir noktayı ("z" = -1) ekvatordaki başka bir noktaya ("z" = 1) bağlayacak şekilde boylam boyunca güney yarımkürede yolunun üstündeki güney kutbundan ("z" = 0) geçecek şekilde hareket eder. Kesiğin ikincisi ise kuzey yarımkürede yine boylam şeklinde gider ve yine aynı ekvator noktasını kuzey kutbundan (yani sonsuzdaki noktadan) geçecek şekilde birleştirir. Bir meromorf fonksiyon tanım kümesindeki sonlu veya sayılabilir sonsuz sayıdaki nokta dışında holomorf ve bu yüzden de analitik olan karmaşık bir fonksiyondur. Böyle bir fonksiyonun tanımlanamadığı noktalara meromorf fonsiyonun kutupları denilir. Bazen bütün bu kutuplar bir doğru üzerinde yer alırlar. Bu durumda, matematikçiler fonksiyona "kesik düzlem üzerinde holomorf" derler. Burada basit bir örneği var. şeklinde tanımlanan gama fonksiyonunun (burada, "γ", Euler-Mascheroni sabitidir) 0, -1, -2, -3, ... noktalarında basit kutupları vardır çünkü "z" sıfır olduğunda veya negatif bir tam sayı olduğunda, sonsuz çarpımdaki paydalardan kesinlikle birisi 0 olmaktadır. Tüm kutupları negatif gerçel eksen üzerinde "z" = 0 'dan sonsuza kadar sıralandığı için, bu fonksiyon "kesiği negatif gerçel eksen üzerinde "z" = 0 'dan sonsuza kadar uzanan kesik düzlem üzerinde holomorf" olarak tanÄ±mlanabilir. Aynı zamanda, Γ("z") başka bir şekilde "-"π" < arg("z") < "π" olan ve "z" = 0 'ı hariç tutan kesik düzlemde holomorftur." ÅŸeklinde tanÄ±mlanabilir. Bu kesik karşılaştığımız dallanma kesiğinden hafifçe farklıdır çünkü aslında kesik düzlemden negatif gerçel ekseni "hariç tutmaktadır". Dallanma kesiği gerçel ekseni bir tarafta (0 ≤ "θ") kesik düzlemle bağlı tutarken, diğer tarafta ("θ" < 2"π") kesik düzlemden ayırmıştır. Aslında Γ("z")'nin holomorf olduğu bir bölge yaratmak için, "z" = 0 'dan -∞ 'a uzanan tüm doğruyu kesmek gerekli değildir. Yapılması gereken tek şey, {0, -1, -2, -3, ...} sayılabilir sonsuz kümesini düzlemde delmektir. Ancak delikli bir düzlemde, kapalı bir kontür Γ("z")'nin kutup noktalarından birini ya da daha fazlasını çevreleyebilir ve bu da kalıntı teoremi ile sıfır olmayan bir kontür integrali verir. Karmaşık düzlem kesilerek Γ("z") 'nin holomorf olduğu sınırlı bir bölge yaratılmakla kalınmaz aynı zamanda Γ 'nın kesik düzlemdeki herhangi bir kapalı kontür integrali de 0'a eşit yapılır. Bu, bazı matematik argümalarında önemli olabilir. Çoğu karmaşık fonksiyon sonsuz seriler veya sürekli kesirler ile tanımlanır. Bu sonsuz ifadelerin analizinin temelinde yatan düşünce, bu serilerin karmaşık düzlemde sonlu bir sayıya yakınsamaları için gerekli olan bölgeyi tanımlamaktır. Düzlemdeki bir kesik aşağıdaki örneklerde de görüldüğü gibi bu süreci kolaylaştırabilir: sonsuz serisi tarafından tanımlanan fonksiyonu göz önüne alalım. Her karmaşık "z" sayısı için "z" = (-"z") olduğu için, "f"("z"), "z" 'nin çift fonksiyonu olacaktır. Böylece, analiz karmaşık düzlemin bir yarısında yeterli olacaktır. Seri olduğunda tanımsız olduğu için, düzlem sanal eksen boyunca kesilir ve "z" 'nin gerçel kısmının 0 olmadığı yerde serinin yakınsaklığı kurulur. Bu örnekte, kesik sadece uygunluk içindir çünkü sonsuz toplamın tanımsız olduğu noktalar korunmuştur ve "kesik" düzlem daha uygun "delikli" bir düzlemle değiştirilebilir. Bazı bağlamlarda, kesik gereklidir ve sadece uygun değildir. Mesela, sonsuz periyodik sürekli kesir olarak tanımlı ele alınsın. "f"("z") ancak ve ancak "z", "z" < -¼ 'ü sağlayan negatif bir gerçel sayı olmadıkça sonlu bir sayıya yakınsar. Başka bir deyişle, bu sürekli kesir için yakınsaklık bölgesi kesiğin negatif gerçel eksen boyunca -¼ 'ten sonsuza kadar uzandığı kesik düzlemdir. fonksiyonunun "f" 'nin tanım kümesini iki bağlantısız yaprağa bölerek nasıl tek değerli hale getirilebildiği yukarıda anlatılmıştı. Aynı zamanda, bu iki yaprağı tekrar "yapıştırıp", üzerinde "f"("z") = "z" fonksiyonun holomorf olduğu ve fonksiyonun görüntüsünün ("w" = 0 noktası dışında) tüm "w"-düzlemi olduğu bir Riemann yüzeyi oluşturulabilir. Bu, şu şekilde yapılmaktadır: Kesik karmaşık düzlemin iki kopyasını düşünelim. Kesikler ise gerçel sayı ekseninde "z" = 0 'dan sonsuz noktasına uzansın. Bir yaprağın üzerinde 0 ≤ arg("z") < 2"π" tanımlayalım; böylece tanım gereği 1 = "e" = 1 olsun. İkinci yaprak üzerinde 2"π" ≤ arg("z") < 4"π" tanımlayalım; böylece yine tanım gereği 1 = "e" = -1 olsun. Şimdi ikinci yaprağı yukarıdan aşağıya çevirelim böylece sanal eksen ilk yaprağın sanal eksenin tersini göstersin ve gerçel eksenler de aynı yönü göstersin. Şimdi iki yaprağı "yapıştıralım" (böylece ""θ" = 0" etiketli birinci yaprağın üzerindeki kenar, ikinci yaprağın ""θ" < 4"π"" etiketli kenarına bağlı olsun ve ikinci yaprağın üzerindeki ""θ" = 2"π"" etiketli kenar birinci yaprağın üzerindeki ""θ" < 2"π"" etiketli kenara bağlı olsun. Sonuçta, üzerinde "f"("z")= "z" 'nin tek değerli ve holomorf olduğu ("z" = 0 hariç) Riemann yüzey bölgesi elde edilir. "f" 'nin bu bölge üzerinde neden tek değerli olduğunu anlamak için, birim çember etrafında ilk yaprak üzerinde "z" = 1 'den başlayan bir döngü ele alalım. 0 ≤ "θ" < 2"π" olduğunda hala ilk yaprakta oluruz. "θ" = 2"π" olduğunda ikinci yaprağa geçeriz ve iki yaprağı birleştirdiğimiz ve bu yüzden başlangıç noktasında "θ" = 4"π" "θ" = 0 'a denk olduğu, "z" = 0 dallanma noktası etrafında ikinci bir döngü yapmak zorundayız. Başka bir deyişle, dallanma noktası etrafında "z" iki tam tur yaptıkça, "z" 'nin "w"-düzlemindeki görüntüsü sadece bir tur çemberi dolaşır. Türevin formel tanımı olduğunu gösterir. Bundan, "f" 'nin türevinin var olduğunu ve türevin Riemann yüzeyi üzerindeki "z" = 0 dışında her yerde sonlu olduğunu çıkarabiliriz (yani, "f", "z" = 0 dışında holomorftur). Yukarıda tartışılan fonksiyonu Riemann yüzeyi için oluşturulabilir? Yeniden, "z"-düzleminin iki kopyasıyla başlarız; ancak bu sefer her birisi gerçel doğru parçası boyunca, "z" = -1 'den "z" = 1 'e, kesilir – bunlar "g"("z") 'nin iki dallanma noktası olur. Bunlardan birisini yine yukarıdan aşağıya çeviririz ve böylece sanal eksenler ters yönlü olurlar. İki yaprağın karşılık gelen kenarları tekrar birleştirilir. "g" 'nin bu yüzey üzerinde tek değerli olduğu "z" = 1 merkezli birim yarıçaplı bir çember üzerinde döngü yapılarak doğrulanabilir. Birinci yapraktaki "z" = 2 noktasından başlanır ve "z" = 0 'daki kesikle karşılaşmadan çember etrafında yarım dönülür. Bu kesik bizi ikinci yaprağa gitmeye zorlar böylece "z", "z" = 1 dallanma noktası etrafında bir tam döngü, "w" ise bir yarım döngü yapmıştır. "w" 'nun işareti terse döndürülmüştür ("e" = -1 olduğundan) ve yolumuz bizi yüzeyin ikinci yaprağındaki "z" = 2 noktasına götürmüştür. Başka bir yarım tur daha yaptığımızda, "z" = 0 olduğu kesiğin diğer tarafıyla karşılaşırız ve son olarak başlangıç noktamıza ( birinci yapraktaki "z" = 2 noktasına) dallanma noktasının etrafında iki tam döngü yaptıktan sonra ulaşırız. Bu örnekte "θ" = arg("z") 'yi etiketlemenin doğal bir yolu birinci yaprakta -"π" < "θ" ≤ "π", ikinci yaprakta "π" < "θ" ≤ 3"π" almaktır. İki yapraktaki sanal eksenler ters yönde hareket ederler böylece saat yönünün tersi anlamındaki pozitif rotasyon, kapalı bir kontür bir yapraktan diğerine geçerken, korunur (ikinci yaprak yukarıdan aşağıyadır). Bu yüzey üç boyutlu uzayda yaprakları "xy"-düzlemine paralel olacak şekilde gömülsün. O zaman yüzey içinde iki kesiğin birleştiği dikey bir delik oluşacaktır. Peki kesikler negatif eksen boyunca "z" = -1 'den sonsuza ve pozitif eksen boyunca "z" = 1 'den sonsuza ta ki kesikler birleşinceye kadar yapılırsa ne olur? Yine bir Riemann yüzeyi elde edilir ancak bu sefer "delik" yatay olur. Topolojik olarak bu iki Riemann yüzeyi birbirine denktir – ikisi de cinsi 1 olan yönlendirilebilir iki boyutlu yüzeylerdir. Kontrol teorisinde, karmaşık düzlemin bir kullanımı ise 's-düzlemi'dir. Bir sistemin davranışını açıklayan denklemin (karakter denklemi) köklerini grafiksel olarak görüntülemek için kullanılır. Denklem normalde Laplace dönüşümünün parametresi olan 's' değişkenli bir polinom olarak ifade edilir. 's'-düzlemi denmesinin nedeni de budur. Karmaşık düzlemin bir başka kullanımı ise Nyquizt durağanlık kriteriyle olmaktadır. 'z-düzlemi', s-düzleminin Laplace dönüşümü yerine z-dönüşümünün kullanıldığı bir ayrık-zaman versiyonudur. Bu maddenin önceki bölümleri karmaşık düzleme karmaşık sayıların geometrik bir analoğu olarak davranmıştır. "Karmaşık düzlem"in bu tür kullanımı uzun ve matematiksel olarak zengin bir tarihe sahipse de, "karmaşık düzlem"in matematiksel kavram olarak kullanıldığı tek alan bu değildir. İhtimal dahilinde en az üç farklı anlam daha var: SEAT Ibiza SEAT Ibiza, İspanyol otomobil üreticisi SEAT tarafından 1984 yılından beri üretilen bir otomobildir. 30. yılında 5 milyon adeti geçmiştir ve SEAT'ın en çok satan otomobilidir. İsmini, İspanya adası İbiza'dan almıştır. Tasarımı SEAT tarafından Italdesign, Karmann ve Porsche gibi ünlü firmalarla işbirliği ile yapılmış olsa da, bağımsız bir şirket olarak SEAT tarafından geliştirilen ilk otomobil olarak 1984 Paris Otomobil Fuarı'nda tanıtımı yapıldı. İkinci nesilden itibaren SEAT, Alman otomobil endüstri firması Volkswagen Grubu'nun bir parçası oldu ve SEAT model aralığının geri kalanıyla birlikte Ibiza'nın sonraki nesilleri Volkswagen Grubu platformları, parçaları ve teknolojisiyle üretildi. Toplamda Ibiza’nın dört nesli bulunmaktadır. Ibiza'nın üç ya da beş kapılı hatchback modelleri mevcuttur ve 1993 ve 2008 arasında sedan, coupe, station versiyonlar SEAT Córdoba olarak satılmıştır. 2010 yılında Ibıza ST adında bir station versiyonu piyasaya sürüldü. 2015 yılında ikinci kere makyajlanarak teknolojik, güvenlik ve konfor anlamında geliştirilmiştir. İlk defa 1984 Paris Otomobil Fuarı'nda tanıtılan SEAT Ibiza Mk1 modelinin (021A kod adlı) üretimi 27 Nisan 1984'te 'Zona Franca' montaj hattında başladı ve 1993 yılında ikinci neslinin piyasaya sürülmesine kadar 1.342.001 adet satarak İspanyol üreticilere başarısını kanıtladı. Ibiza'nın satış başarısı, ilerleyen yıllarda satışlarını artırmak isteyen SEAT markasına büyümek için bir platform sağlamış oldu. Bu versiyonu klasik Ibiza şekliyle oluşturuldu ve reklamı "İtalyan tasarım ve Alman motorlar" şeklindeydi: kaportası Giorgetto Giugiaro'nun Italdesign stüdyosu tarafından tasarlanmış ve sanayiye hazırlığı ise Alman üretici Karmann tarafından yapılmıştı. Fiat Ritmo temel alınarak yapılan küçük aile otomobili SEAT Ronda baz alınarak geliştirilmiştir. Şanzımanı ve güç aktarım organları, Porsche işbirliği ile geliştirilmiştir; bu yüzden System Porsche lisansı altındadır. Ibiza'nın motorlarında Porsche'nin doğrudan katılımına rağmen, SEAT motor bloklarına 'System Porsche' tescilini koyma hakkını, satılan her otomobil başına Porsche'ye 7 Alman markı vererek alabildi. Giugiaro, Ibiza projesiyle görevlendirilene kadar, ikinci nesil Volkswagen Golf ile ilgili yaptığı teklif Volkswagen tarafından reddedilmişti. SEAT, Ibiza için kendisine teklif götürmesiyle, Ibiza'nın birinci nesli doğmuş oldu. Boyut olarak bir kompakt otomobil temel alınmıştı, Ford Fiesta ve Opel Corsa/Vauxhall Nova gibi araçların bulunduğu segmentteki birçok araçtan daha genişti. Bagaj kapasitesi 320litre ile başladı ve yatırılabilir arka koltuklardan sonra 1.200 litreye kadar çıktı. Genelde Hyundai Pony gibi bütçe dostu modellerle yarıştı ve kısıtlı bütçesi olan alıcılara Lada, Škoda, Yugo ve FSO'dan daha modern bir alternatif sundu. SEAT, Volkswagen ile bir ortaklık anlaşması imzalamıştı (1982) ve 1986 yılında Alman otomobil üreticisi, SEAT'ın en büyük hissedarı haline geldi. Dış görünümünde yapılan hafif bir makyajla 1988 sonlarında Ibiza Mk1 tasarımı biraz değiştirilse de, içerisinde ve mekanik parçalarında daha az radikal bir değişim oldu; tasarım yenilemesinin büyük bir kısmı 1991 yılında yapıldı. Barselona'daki 1992 Olimpiyat Oyunları’nda, SEAT Toledo Mk1 ve SEAT Ibiza Mk1 oyunların resmi otomobilleri oldu. Oyunların sponsoru olan SEAT, bir sonraki yıl Şubat 1992'de Ibiza "Serie Olímpica" serisini piyasaya sürdü. SEAT Ibiza Mk1, birkaç ralli etkinliğinde yer aldı ve 1985 yılında SEAT Sport bölümü tarafından düzenlenen Campeonato SEAT Ibiza de Rallies'e temel oluşturdu. Fakat en kayda değer ralli versiyonu 1986 yılında üretilen öne ve arka aksa eşit bir şekilde güç taşıyan iki motorlu sdört tekerlekten çekişli Ibiza Bimotor'du. however its most notable rally version has been the all-wheel drive Ibiza Bimotor, manufactured in 1986 and equipped with two engines each one delivering power to the front and rear axle respectively. 1997 yılında, Ibiza Mk1 tasarımı, Çinli otomobil üreticisi Nanjing Automobile Group ve Malezyalı Lion Group ortaklığı ile satın alındı. 1999 yılında Eagle adıyla üretimi başlatıldı ve Nanjing Yuejin Soyat markası için 2003 yılının sonlarında yeniden geliştirildi ve markalaştırıldı. Çinli Ibiza üretimi, 2007 yılındaki makyajdan sonra 2008 yılında sona erdi. İspanyol şirket Emelba, SEAT Ibiza Mk1'in iki türevini üretti: Ibiza'nın kamyonet türevi ve 7 koltuklu MPV türevi Emelba Siete. Emelba türevleri haricinde, birkaç firma tarafından Anibal Raider ve Podadera modeller gibi Ibiza Mk1 türev modelleri üretildi. SEAT aynı zamanda kendi SEAT Ibiza Mk1'in Ibiza Cabrio isimli bir cabriolet versiyonunu üretti; model şu anda Nave A122’de görülebilir. Ibiza Mk2 (Typ 6K), Volkswagen Grubu sahipliğinde geliştirilen ve üretilen ilk otomobildir. Bir sonraki yıl Volkswagen Polo Mk3 (Typ 6N) tarafından kullanılan Volkswagen Grubu A03 platformu temel alınarak yapılmıştır. Ibiza'nın üç kapılı ya da beş kapılı modelleri mevcuttu, sedan/coupe seçenekleri SEAT Córdoba olarak biliniyordu ve station modeller SEAT Córdoba Vario olarak biliniyordu. Ibiza, İspanya'daki düzenli olarak en çok satan otomobildi ve Avrupa'nın geri kalanında da nispeten iyi satarak SEAT'ın satış rakamlarını 1993'ten itibaren önemli bir şekilde artırdı. İçerisinde, makyaj öncesi Ibiza 6K, SEAT Córdoba Mk1, Volkswagen Polo Classic, SEAT Inca, Volkswagen Polo Mk3 gibi birçok SEAT ve Volkswagen modeli ile aynı gösterge panelini paylaştı. 1996 yılında 6K Ibiza'ya, daha pürüzsüz tamponlar ekleyerek ve ızgaraları, farları ve donanım seçeneklerini (Base, E, S, SE, SXE, Sport, GT, GTI ve GTI Cupra Sport) değiştirerek otomobilin genel estetiğini değiştirmeyi içeren küçük bir makyaj uygulandı. Otomobilin görünüşü dışında, güç aktarım organları ve süspansiyonu da değiştirildi, 110 kW (150 PS; 148 bhp) 2.0 16v ABF benzinli motor eklendi ve daha önce Volkswagen Golf Mk3 modelinde kullanılan 1.8 16v ve 2.0 16v motorlar geride bırakıldı. 1999 Ibiza Mk2 makyajı, Volkswagen Grubu yönetimi altında üretilen ikinci Ibiza'ydı ve sonraki yıl piyasaya sürülen revize edilmiş Polo Mk3 ile temeli aynıydı. Dış görünümde Ibiza Mk2 makyajı, yenilenmiş ön ve arka kısmın yanı sıra ilk defa bagaj kapağına koyulan ve aynı zamanda bagaj kapağı açma düğmesi işlevi gören SEAT logosu gibi işaretler içeriyordu. Aracın içerisinde ise, değişiklikler arasında yeni tasarlanmış gösterge paneli yer alıyordu. Ralli başarılarıyla birlikte Cupra modellerinin piyasaya sürülmesi daha güçlü ve sportif bir imaj verdi, bu da Volkswagen Grubu'nun Škoda Auto'yu kısıtlı bütçe markası olarak satın almasına yardımcı oldu. Volkswagen'ın sahipliğinde, otomobilleri rekabetçi fiyatla satılan SEAT, sportif ve genç bir marka olarak pazarlanmıştır. 2002 yılında ikinci nesil Ibiza/Córdoba üretimi durana kadar, 1993'ten 2002'ye kadar 1.522.607 otomobil satarak, son on yıl içerisinde Avrupa'da segmentinin en popüler araçlarından biri oldu. SEAT, 1977'den sonra Dünya Ralli Şampiyonası'na katılmadı, 1995 yılında 18 yıllık bir aradan sonra yarışa iki çekişli kategorisinde sürücü koltuğunda Erwin Weber ile Portekiz Rallisi'ne Ibiza 1.8 16v ile döndüler. Aynı yıl Erwin Weber, Acropolis Rallisi'nde iki çekişli kategorisinde birinci, Antonio Rius ise ikinci oldu. O yıl Copa Ibiza 16V sahnedeki yerini aldı. 1995 yılının başarıları, bir sonraki yıl 2.0 litre motor kategorisinde SEAT Ibiza Kit Car ile Dünya Ralli Şampiyonası'na katılması için SEAT'ı teşvik etti. SEAT, 1996 FIA 2 Litre Dünya Ralli Kupası'nı kazanmasıyla bu kararın başarılı bir karar olduğu ortaya çıktı ve çıkış yılında dünya kupasını kazanan ilk marka oldu. SEAT Sport, 1997 ve 1998 yıllarında sürücü koltuklarında Harri Rovanperä, Oriol Gómez, Toni Gardemeister, Jörgen Jonasson ve Gwyndaf Evans ile arka arkaya 2 Litre WRC şampiyonluklarını kazanmış oldu. • 1994 yılında İspanya'da yılın otomobili ödülü • 1994'te Portekiz'de, Carro do Ano ödülü • 1995 ve 1996 yıllarında İspanya'da Yılın Üniversite Otomobili ödülü Ibiza Mk3 (Typ 6L), Volkswagen Grubu sahipliği altında tamamen üretilen ikinci Ibiza neslidir. Volkswagen Polo Mk4 (Typ 9N) ile aynı PQ24 platformunda üretilmiştir ve tasarımı sportif ve güçlü bir imaja sahip olması amaçlanarak İtalyan tasarımcı Walter de Silva tarafından yapılmıştır. Üretimi ilk başlarda SEAT'ın Martorell fabrikasında yapılmaktaydı, fakat Eylül 2002'de Volkswagen Grubu tarafından bir karar verildi ve bir kısmı (yıllık 50.000 adet civarında) Volkswagen'in Bratislava'daki tesislere aktarıldı. Daha agresif tasarım haricinde, beş yetişkinin oturması için gerekli alan ve daha geniş bagajıyla önceki iki nesilden daha büyüktü. Bu modeldeki standart donanım seçeneği, diğer modellerden gözle görülebilir şekilde daha yüksekti. Bu, bazı dergiler tarafından segmentinin en iyisi olarak görülüyordu ve 2003 yılında What Car? dergisi tarafından 'Yılın Otomobili' ve üç yıl arka arkaya 'Yılın Hatchback’i' olarak değerlendirildi. SEAT Ibiza Mk3 modeli de, polis otomobili ya da ralli otomobili gibi birçok amaçla kullanılmıştır. Seat Ibiza Mk3, 2006'dan 2008 yılına kadar piyasaya sürüldü. 2006 yılında hem iç hem dış görünümünde ufak değişiklikler yapıldı ama bunun dışında model, orijinal haline çok benzerdi. 2002 yılında SEAT Ibiza Mk3 güvenlik performansı, Euro NCAP değerlendirme şeması altında test edilmiştir ve genel değerlendirmede 4 yıldız almıştır: • İngiliz dergisi 'WhatCar?' tarafından 2003 yılında verilen Yılın Otomobili ödülü • İngiliz dergisi 'WhatCar?' tarafından üç yıl üst üste verilen Yılın Süper Minisi ödülü SEAT, 2006 Cenevre Otomobil Fuarı'nda 3 kapılı SEAT Ibiza Mk3 modeli temel alınarak üretilen SEAT Ibiza Vaillante konsept otomobili tanıttı. Ibiza Mk4 (Typ 6J), 2008 Cenevre Otomobil Fuarı'nda Bocanegra konsept otomobili tanıtıldı. Belçikalı otomobil tasarımcısı Luc Donckerwolke tarafından kendine özgü 'ok tasarımı' ile biçimlendirildi, 1984 orijinal tasarımdan beri kullanılan temel Ibiza tasarım dilinden vazgeçildi ve Volkswagen Grubu modellerinin içerisinde (Volkswagen Polo Mk5 ve Audi A1) en yeni Volkswagen Grubu PQ25 platformunu kullanan ilk hatchback oldu. Model aralığı, 5 kapılı hatchback, 3 kapılı versiyon ve 2010 yılının son çeyreğinde eklenen 5 kapılı station versiyonunu kapsar. Yeni model, beş kapılı formatı takiben üç kapılı seçeneğiyle ilk defa 2008 yazında satışa sunuldu ve Ibiza SportCoupé ya da Ibiza SC olarak pazarlandı. 98 g/km CO2 emisyonlu 80 PS (59 kW; 79 bhp), 1,4 litre dizel motorlu bir Ibiza Ecomotive modeli, 2008 yılının sonlarında piyasaya sürüldü. Yüksek performanslı Ibiza FR, Cupra ve Bocanegra modelleri, Haziran 2009'da piyasaya sürüldü. Ibiza FR, yedi vitesli DSG şanzıman 150 PS (110 kW; 148 bhp) 1.4 TSI çift şarjlı (turbo ve süperşarjlı) motorla çalışırken, Ibiza Cupra ve Bocanegra, 180 PS (132 kW; 178 bhp) ayarlı aynı güç aktarım organına sahipti. Ocak 2010 yılında SEAT, Ibiza'nın teknik platformunda hem SportCoupe hem de beş kapılı Ibiza FR teknik özelliklerinde 2.0 TDI dizel motor kullanarak Volkswagen Grubu içerisinde bir ilki gerçekleştirdi. 2.0 TDI, 143 hp (107 kW; 145 PS) güç sağlar ve ortalama olarak 4,6 L/100 km (61 mpg-imp; 51 mpg-US) yakıt tüketir. Eylül 2010'da, Ibiza'nın SportCoupe ve beş kapılı seçenekleri, yeni 1.2 TSI 105 PS (77 kW; 104 bhp) motorun eklenmesiyle daha da genişletildi. SEAT'ın en çok satanı Ibiza'nın 25. yıl dönümünü kutlamak için, "25. yıl dönümü" denilen Ibiza Mk4'ün özel bir versiyonu, 2009 yılındaki Barcelona Otomobil Fuarı'nda sergilendi. Ibiza Mk4 için çok farklı donanım seçenekleri vardır. 2009'dan itibaren, SEAT Ibiza özellikle Birleşik Krallık'taki Genç Sürücü Programı tarafından kullanıldı. Genç Sürücü Programı, 1.2 motorlu SportsCoupe ve 5 kapılı çeşitlerin bir karışımını kullanır. Temmuz 2010'da, 89 g/km CO2 emisyonlu 75 PS (55 kW; 74 bhp) 1.2 TDI common rail dizel motorlu revize edilmiş Ibiza Ecomotive duyuruldu. Makyajlı model, 2012 Cenevre Otomobil Fuarı'nda piyasaya sürüldü ve satışlar başladı. 5 kapılı station otomobil Ibiza ST, Mart 2010'da Cenevre Otomobil Fuarı'nda duyuruldu. 4,23 m (167 inç) uzunluğundaki Ibiza ST'nin bagaj hacmi 430 litreye kadar çıkarılabilir. Bu modelle birlikte iki yeni motor seçeneği de tanıtıldı; 105 PS 1.2 TSI (benzinli) ve 75 PS 1.2 TDI dizel. 2008 yılında SEAT Ibiza Mk4 güvenlik performansı, Euro NCAP değerlendirme şeması altında test edilmiştir ve genel değerlendirmede 5 yıldız almıştır. Genel deÄŸerlendirme Yetişkin yolcu Ã‡ocuk yolcu Yaya • 2009 yılında, 5 kapılı SEAT Ibiza'nın yüksek kaliteli tasarımı için Nordrhein Westfalen (Almanya) Tasarım Merkezi tarafından verilen Kırmızı Nokta "En İyinin En İyisi" ödülü • 2009 yılında, SEAT Ibiza SC'nin üstün kalitesi için Nordrhein Westfalen (Almanya) Tasarım Merkezi tarafından verilen Kırmızı Nokta ödülü • Almanya'da küçük otomobil kategorisinde Altın Direksiyon 2009 ödülü • Hollandalı motor kulübü ANWB tarafından Hollanda'da verilen 2009 Yılının Kompakt Otomobili ödülü • Auto Bild dergisi tarafından Polonya'da verilen Auto 1 ödülü • Grupo Editorial Prensa Ibérica, La Vanguardia gazetesi ve Autofácil dergisi tarafından İspanya'da 2009 yılında verilen Yılın Otomobili ödülü • Car of the Year – Crystal Steering Wheel Trophy dergisi tarafından Portekiz'de 2009 yılında verilen Yılın Küçük Otomobili ödülü • "Auto Magazine" televizyon programı tarafından 2009 yılında Makedonya'da verilen Yılın En Çok İstenen Aracı ödülü • SEAT Ibiza SC için, İspanyol dergi Car and Driver tarafından 2009 yılında verilen Genç Otomobil ödülü • SEAT Ibiza Cupra için 2010 yılında Portekiz'de verilen Yılın Sportif Otomobili ödülü • Yılın en ekolojik otomobili olarak SEAT Ibiza ECOMOTIVE'e verilen ECOBEST 2008 ödülü • En güvenli şehir otomobili/Süper mini kategorisinde, Motor Sigorta Tamir Araştırma Merkezi Thatcham tarafından Büyük Britanya'da verilen İngiliz Sigorta Araç Güvenliği (BIVS) 2009 ödülü • İspanyol dergi Car and Driver tarafından İspanya'da verilen 2010 yılının En İyi Reklam ödülü Ibiza ST'nin kısa tanıtımı, SEAT Ibz konsept otomobili olarak 2009 Frankfurt Otomobil Fuarı'nda yapılmıştı. 1984 yılında piyasaya sürülen birinci nesil SEAT Ibiza'dan beri, günümüze kadar dört nesilde 5 milyondan fazla SEAT Ibiza aracı satıldı. 2009 yılında, SEAT'ın Martorell tesisinde yapılan SEAT Ibiza araçlarının yıllık üretim sayısı 173.715 adetken, SEAT Ibiza otomobillerinin yıllık toplam perakende satışı 170.833 adetti. Jak Kulaklık, hoparlör, mikrofon gibi ses aygıtlarının kullandığı giriş. Bilgisayar, müzik çalar, mp3 player gibi cihazlar ses donanımlarının girişi için jaklara yer verir. Bilgisayar için düşünülürse bu jak sayısı ses kartının türüne göre çeşitlilik gösterir. Fakat hepsinde amaç; ses donanımlarını bu bağlantı üzerinden bağlayarak ses çıkışı sağlamaktır. Jaklar aynı zamanda bilgisayarda ethernet kabloları, cd-rom, dvd-rom, hard disk gibi anakart'a ve bilgisayarın dış özelliklerine bağlı her yerde kullanılabilir. Bunların giriş kısmına dişi, giren kısmına erkek denmiştir. Bazı kişisel bilgisayarlar ses çıkışı için halen 2.5mm dişi jak kullanmaktadır. 2.5mm yi 3.5mm jak girişine çeviren dönüştürücüler satılmaktadır. Azbuz.com Azbuz.com, 2006 yılı Mayıs ayında Doğan Holding bünyesinde kurulan ve Türkiye üzerinde faaliyet göstermiş blog servisidir. 2006 yılı Mayıs ayında Doğan Online ve Over Team ortaklığında kurulmuştur. Azbuz.com'a üye olan kullanıcılar ücretsiz olarak xxx.azbuz.com uzantılı bir sayfaya sahip olurlar. Sayfaya kendi metinlerini, video, fotoğraf ve forum bölümü de ekleyebilirler. 2007 yılı Ocak ayında Level Dergisi ile birlikte World of Warcraft fan sitesi yarışması'nı organize etmiştir. Ayrıca 2007 yılı Mayıs ayında fotoğraf servisini yayına almış ve haftalık fotoğraf yarışmalarını başlatmıştır. 2008 yılında ise kullanıcıları için rss servisini açmıştır. 2012 yılı itibarıyla tüm faaliyetlerini sonlandırmıştır. Alpella SK Alpella Spor Kulübü, Ülker firmasının Fenerbahçe'nin basketbol şubesine isim sponsoru olmak amacıyla Ülkerspor'un EuroLeague'e katılma hakkını Fenerbahçe'ye devretmesiyle, 2006 yılında oluştu. Türkiye basketbol liglerinde iki sezon boyunca mücadelesine devam eden kulüp, 2008 yılında Trabzonspor tarafından satın alındı. Alpella, 2006-2007 sezonunda Beko Basketbol Ligi'ni 12 galibiyet, 18 mağlubiyet ile topladığı 42 puanla 11. sırada tamamladı. 2007-2008 sezonunda ise 8 galibiyet, 22 mağlubiyet ile topladığı 38 puan ile 15. sırada yer alarak Türkiye Basketbol 2. Ligi'ne düştü. United Airlines'ın 232 sefer sayılı uçuşu United Airlines Uçuş 232, 19 Temmuz 1989 yılında Denver'den kalkan Douglas DC-10 uçağının Iowa'nın Sioux şehrinde açil inişle son bulan uçuşunun numarasıdır.Uçak Alfred C. Haymes'in komutasındadır. N1819U kuyruk numaralı dc10 37000 feet irtifada (11000 metre) seyir halindeyken 2 numaralı orta eksenli motorunun parçalanması ve devamında hidroliklerini kaybeden uçak pilotların üstün gayretleri sonucu Sioux City Havalimanı'na yaklaşmayı başarmıştır. Fakat piste iniş sırasında zemine çarparak parçanlandı. 285 yolcu taşıyan uçakta 110 kişinin ölmüyle sonuçlanmıştır. Bu kaza günümüz pilot eğitimlerinde Crew Resource Management konusunda örnek gösterilmektedir Çayırova Çayırova, Kocaeli'nin Gebze ilçesinden ayrılarak Bakanlar Kurulu kararıyla 2008'de ilçe haline gelmiştir. Eski adı Güzeltepe'dir. 1992 yılında belde, 2008 yılında ilçe olmuştur. Şehir ulaşım minibüsleri ile İstanbul ve Kocaeli il merkezlerine yakındır. Dilovası Dilovası (antik adı: "Lbyssa"), Kocaeli'nin bir ilçesi. 2008 yılında çıkan kararla Gebze'den ayrılıp ilçe olmuştur. Kocaeli Yarımadası'nın güney kıyı şeridinde yaklaşık 2000 hektarlık bir alan üzerinde kurulmuştur. İlçe olması ile beraber kaymakamlık belediye binası bünyesinde kurulmuş ve Dilovası'nın ilk kaymakamı Hasan Göç olmuştur. 2009 yerel seçimleri sonucunda Dilovası Belediye başkanı Cemil Yaman olmuştur. Cemil Yaman'dan boşalan belediye başkanlığını 2014 yerel seçimlerinde Ali Toltar kazanmıştır. Dilovası, adını Diliskelesi sahilinde, Dilderesi'nin biriktirmesi ile oluşan, karanın denize doğru yaptığı dil şeklindeki çıkıntıdan almaktadır. Diliskelesi'nin en önemli özelliği İzmit Körfezi'nin karşı kıyıya en yakın yerinin burada olmasıdır. Hersek burnu ile Diliskelesi arasındaki deniz mesafesi çok kısa olduğu için Roma, Bizans ve Osmanlı imparatorlukları zamanında önemli yerleşim yeri olan Bursa ve İznik'e en kısa ve hızlı yoldan ulaşım bu noktadan sağlanmıştır. Dilovası-Hersek Burnu arasında trafiği rahatlatmak için Osman Gazi Köprüsü yapılmıştır. Dilovası'nda yaşayan imparatorlukların bıraktıkları eserler Liyssa Kalesi, Liyssa İskelesi (Diliskelesi) ve Kanuni Sultan Süleyman döneminde Mimar Sinan'ın yaptığı Mimar Sinan Köprüsü dür. 1955 yılında yapılan E-5 karayolunun bu bölgeden geçmesiyle bölge değer kazandı. 1960 yıllarında Dilovası’nda sanayileşme başlamış olup 1980'li yıllarda nüfus hızla artarak gecekondulaşmayla birlikte kentleşme başlamıştır. Dünya ve Türkiye ölçeğinde önemli bazı sanayi tesisi Dilovası'nda faaliyet göstermektedir. 31 Aralık 1986 tarihinde belde olan Dilovası, TBMM nin 22 Mart 2008 tarihinde çıkardığı 5747 sayılı kanunla İlçe hüviyetine kavuştu. Kocaeli iline bağlı Dilovası ilçesi Körfez ilçesinin batısında Gebze ilçesinin doğusunda yer almakta olup, güneyinde İzmit körfezi, kuzeyinde Gebze ilçesi yer almaktadır. Anadolu yakasını Avrupa yakasına bağlayan deniz, kara ve demiryolları ilçeden geçmektedir. Ayrıca Türkiye'nin önemli deniz limanları (9 adet) ilçemizde olup Sabiha Gökçen Havalimanı ilçemize 30 km mesafede bulunmaktadır. Ulaşım imkânlarının, ticaret merkezleri ile her yönden bağlantı kurmaya elverişli olması, Dilovası ilçesinde sanayileşmenin gelişmesini sağlamıştır. Dilovası-Hersek Burnu arasında TEM ve E-5 trafiğini rahatlatmak için Gebze - İzmir Otoyolu Projesi dahilinde İzmit Körfez Köprüsü yapılmıştır. Dilovası İlçesi'nin bazı merkezlere olan uzaklıkları: 1960'lı yıllara kadar Dilovası, geniş tarım alanları ve orman alanlarıyla kaplı olduğundan yerleşim yeri mevcut değildi. Bölgede sanayileşme başlamasıyla fabrikalarda çalışan işçiler bu bölgeye yerleşmişlerdir. 1980'den sonra fabrika sayısı ile birlikte, bölgede yaşayan nüfusta hızla artmıştır. Dilovası Kaymakamlığı Dilovası ilçesi nüfus bilgileri İlçemizde toplam 13 İlköğretim Okulu, 2 Adet Çok Programlı Lise, 1 adet Anadolu Lisesi bulunmaktadır. 353 öğretmenin görev yaptığı 2008-2009 eğitim ve öğretim yılında 10.510 öğrenci eğitim ve öğretim yapmaktadır. Bu öğrencilerin 5616 adedi erkek. 4894 adedi kızdır.Toplam derslik sayısı 260 adettir. 16 adet derslik okul öncesi eğitim için kullanılmaktadır. İlçe merkezinde 3 Sağlık Ocağı, Tavşancıl'da 1 ve Çerkeşlide 1 adet Sağlık Evi olmak üzere toplam 5 adet resmi sağlık kuruluşu bulunmaktadır. 1 nolu sağlık ocağında 4 doktor 8 ebe 1 hemşire 1 sağlık memuru bulunmaktadır. 2 nolu sağlık ocağında 2 doktor 1 hemşire 5 ebe ile 1 laborant bulunmaktadır. 3 nolu sağlık ocağında 2 doktor 5 ebe 1 sağlık memuru bulunmaktadır. Tavşancıl ve Çerkeşli Sağlık evlerinde, Sağlık Ocaklarından 1 'er doktor haftada bir defa görev yapmakta, sağlık ocaklarından görevlendirilen 1 'er ebe ise her gün görev yapmaktadır. 1 adet özel sağlık polikliniğinde 7 uzman doktor ve diğer teknik elemanlar çalışmaktadır.İlçede 5 adet eczane bulunmaktadır. Bölgedeki geniş sanayi hava kirliliğine neden olmaktadır. Bu hava kirliliği halkı olumsuz etkilemekte ve hastalıklara neden olmaktadır.. Kocaeli Üniversitesi Tıp Fakültesi Halk Sağlığı Ana Bilim Dalı eski Başkanı Prof. Dr. Onur Hamzaoğlu'nun yaptığı araştırmalar sonucunda, Türkiye genelinde ölümlerin %13'ü kanserden meydana gelirken, Dilovası'nda bu oranın %33 civarında olduğu olduğu ortaya çıktı. Sanayi tesislerinin konut alanları ile bir arada olduğu bölgede, 10 yıl ve üzerinde yaşayanlarda ölme riskinin 10 yıldan daha az yaşayanlara göre 4,5 kat fazla olduğu belirlendi. Yapılan araştırmalarda, ilçede doğum yapan annelerin sütünde kadmiyum ve alüminyum dahil yüksek dozda ağır metal tespit edildi. Dilovası'nda hava kirliliğinin, Dünya Sağlık Örgütü'nün belirlediği sınır değerinden 2009'da 3.7, 2010'da 3.9, 2011'de 3.6, 2013'te 4.6 ve 2014'te yaklaşık 4.0 kat daha yüksek olduğu kaydedildi. Dilovasını ilçesinin ekonomisi sanayiye dayalıdır. İlçe sınırlarında 5 adet OSB ve 1 adet Sanayi sitesi mevcuttur. 5 OSB nin 4 tanesinde altyapı çalışmaları sonuçlanma aşamasına gelmiştir. Dilovası OSB faal durumdadır.Dilovasında faaliyet gösteren sanayi kuruluşlarından bazıları Türkiye'nin en büyük sanayi kuruluşları sıralamasında ilk sıralarda yer almaktadır. Uluslararası birçok markanın da üretim yeri Dilovası'dır. Dilovası ilçesinde kurulan Organize Sanayi Bölgeleri yaklaşık 2200 hektarlık sanayi alanını kapsamaktadır. Dilovası OSB de 193 sanayi kuruluşu ve 20000 çalışanı ile ülke ekonomisine önemli katkıda bulunmaktadır. Dilovası ilçemizde faaliyet gösteren OSB ler Dilovası OSB : 822 hektar. IV Makina OSB : 300 hektar. V GEBKİM (Kimyacılar)OSB : 243 hektar. VI İMES OSB (Makina İhtisas): 300 hektar. Kömürcüler OSB : 78 hektar. Mermerciler Sanayi Sitesi : 270 hektar. İlçe, E-5 karayolu, TEM karayolu ve Demiryolu taşımacılığına uygun bağlantılarıyla, özellikle bölge sınırlarında bulunan 9 adet kuru ve sıvı yük tahmil ve tahliyesine uygun yüksek liman kapasitesiyle yatırımcılar için cazip bir OSB olmuştur. Çalışma ve Sosyal Güvenlik Bakanlığı'nın 2012 yılında yaptığı denetimlerde, 157 işyerinden sadece 2’sinin iş sağlığı ve güvenliği yönünden gerekli önlemler aldığı belirlendi. Vasili Alekseyev Vasili İvanoviç Alekseyev, (; 7 Ocak 1942, Pokrovo-Şişkino, Rusya SFSC - 26 Kasım 2011, Münih, Almanya), Rus-Sovyet süper ağır sıklet (110 kg ve üzeri) halterci. 1970-1977 döneminde sıkletinde 79 kez dünya rekoru kırmıştır. Alekseyev bir bıçkıcının oğluydu; Rusya'nın Şahtı bölgesinde dünyaya geldi. Daha on iki yaşındayken yetişkinlerle birlikte o da ağaç kesiyordu. On dört yaşına geldiğinde ise güreşte büyüklerle başa çıkabiliyordu. 1961'de bir ormancılık enstitüsüne girdi. 1971'de Novoçerkassk Politeknik Enstitüsü'nden maden mühendisi olarak mezun oldu. 1961'den sonra halter yarışmalarına katılmaya başladı. 1968 SSCB Şampiyonası'nda sıkletinde üçüncü, 1970'te de birinci oldu. 18 Mart 1970 tarihinde, pres, silkme ve koparma toplamında 600 kiloya ulaşarak (ortalama 200), dünyada bu kiloyu ilk kez kaldıran halterci oldu. Bunu daha sonra 231,78 kg'a yükseltti.80 kez dünya rekoru kırdı. Unvanını 1976 sonuna değin korudu. Aynı zamanda 1970-71, 1973-75 ve 1977 Dünya, 1970-75, 1977-78 Avrupa şampiyonluklarını kazandı. Etkileyici vücut yapısına sahip (1,86 m boyunda, yaklaşık 150 kg) çok başarılı bir yarışmacı olan Alekseyev, 1972 Münih ve 1976 Montreal Olimpiyatları'nda süper ağır sıklette altın madalya kazandı. 1978 Dünya Şampiyonası'nda geçirdiği bir sakatlık nedeniyle yarışmayı bıraktı. 1980 Moskova Olimpiyatları'nda finale kalmayı başaramadı; bundan sonra yarışmalardan tümüyle çekildi. Sovyet ordusunda binbaşı rütbesine kadar yükseldi. 1975'te Sovyetler Birliği Komünist Partisi'ne üye olan Alekseyev, Lenin Nişanı sahibidir. 2011 yılında, 69 yaşındayken yaşamını yitirdi. Kudsi Erguner Kudsi Ergüner, (d.4 Şubat 1952) Türk müzisyen. Geleneksel mevlevi sufi müziğinin ustası ve Ney enstrümanının bilinen icrâcılarından biridir. 1952 yılında Diyarbakır'da doğdu. Müzikal kariyerine 1969 yılında İstanbul Radyoevi'ne girerek başladı. Osmanlı müziğinin köklerini araştırdı ve albümlerinde kullandı. Yetmişli yıllarda Paris'e yerleşti, seksenlerin başında Mevlana enstitüsünü kurdu ve kendisini klasik sufi düşüncesini öğretmeye adadı. Kendi albümlerine ek olarak dünyaca ünlü pek çok müzisyenle beraber ortak çalışmalar yaptı bu müzisyenlerden bazıları Peter Gabriel, Jean Michel Jarre, Maurice Béjart, Peter Brook, William Orbit, George Aperghis, Didier Lockwood, İtalyan şarkıcı ve besteci Alice ve Michel Portal dır. Klingon dili Klingon dili (ya da Klingonca) (Klingon dilinde tlhIngan Hol), kurgusal Uzay Yolu evreninde Klingonlular tarafından konuşulan yapay dil. Marc Okrand tarafından özellikle "uzaylı dili" olarak tasarlanmış olup birçok sıradışı dilbilimsel özelliğe sahiptir. Mesela Türkçedeki "özne nesne fiil" veya Latin dillerinin "özne fiil nesne" yapısıyla tamamen ters olarak "nesne fiil özne" yapısına sahiptir. Ekranda ilk kez "" filminde aktör James Doohan'ın canlandırdığı "Scotty" karakteri tarafından konuşulmuştur; daha önceki bölümlerde tüm Klingonlular İngilizce konuşmaktaydı. Klingon dili filmden sonra Okrand tarafından geliştirilmeye devam edilerek tam bir dil hâline getirilmiştir. Çok ilginç bir kelime yapısı vardır. Mesela ""'a göre "nuqneH" diye yazılan kelime "merhaba" ya da "ne istiyorsun?" demektir. Dünya'da az sayıda insan Klingon dilinde konuşabilmektedir. Bunlar arasında Uzay Yolu hayranları ve dille ilgilenenler ağırlıktadır. Klingon dilindeki kelimeler, genellikle Uzay Yolu evreniyle bağıntılı olduğu için bu dilin günlük konuşmalarda kullanılması pek kolay değildir. Zeek Afridi Asıl adı Mehmed Zaid Noor Afridi. 14 Nisan 1979 tarihinde Yeni Delhi'de doğan Peştu asıllı Hint folklör ve halk oyunları müzisyeni. Hindistan ve Pakistan'ın yerel tv kanalı AVT Khyber'in yayın programı müdürü görevini sürdürmektedir. Peşaver'de yaşamaktadır. Müslüman Hint müzisyendir. Petar MiloÅ¡evski Petar Milosevski(d. 6 Aralık 1973, Manastır, Yugoslavya - ö. 14 Mart 2014, Üsküp, Makedonya), Makedon eski millî futbolcudur. FK Pelister kulübünde futbola başlayan Milo, 1989'da henüz 16 yaşındayken a takım kadrosuna girdi. 1997-1998 sezonunda FK Vardar'a transfer olan Milo, 1998 yılında FK Vardar takımından Trabzonspor'a transfer oldu. İlk sezonunda düzenli olarak forma giydi. Oynadığı ikinci sezonda birinci kaleciliği Metin Aktaş'a kaptıran Milo, 2. sezonunda sadee 11 maça çıkabildi. Trabzonspor'daki son sezonunda ise kaleye Metin Aktaş'la beraber değişimli olarak geçen Milo, 19 maça çıktı. Trabzonspor'da forma giydiği 3 yılın ardından Ziya Doğan'ın dikkatini çekti ve Malatyaspor'a alındı. Sarı kırmızılı takımdaki ilk sezonunda kaleyi Hasan Polat'la dönüşümlü olarak koruyan Milo, 17 maçta sadece 13 gol yiyerek Malatyaspor'un 3 puan farkla ligde kalmasına katkı sağladı. Ertesi sezon ligdeki 34 maçın tümünde ve kupadaki 4 maçta kaleyi koruyan Petar, 2003-2004 sezonunda kaleyi Fevzi Tuncay'a kaptırmasından ötürü sadece 11 lig maçına ve bir de kupa maçına çıktı. 2004-2005 sezonunda Akçaabat Sebatspor'un kalesini korumaya başlayan Milo, takımı o sezon lig sonuncusu olarak küme düşerken sadece 12 maça çıkarak kalesinde 28 gol görünce takımdan ayrıldı ve Kıbrıs Cumhuriyeti kulübü Neon Paralimni'ye geçti. Kariyerini bu kulüpte sonlandıran Milo, 39 yaşında futbolu bıraktı. 1998–2011 yılları arasında Makedonyanın kalesini koruyan Milo, 59 kez millî formayı giydi. 14 Mart 2014 tarihinde Eğri Palanka-Kumanova yolunda geçirdiği bir trafik kazasında hayatını kaybetti. Cenazesi Üsküp'te defnedilmiştir. Noel Gecesi Kabusu Tim Burton's The Nightmare Before Christmas (), 1993 yapımı bir müzikal animasyon filmdir. Animasyon olmakla birlikte stop motion tekniğiyle yapılmış olan bu film özellikle gotik havasıyla dikkat çeker. Bu filmin yönetmeni Henry Selick'tir. Senaryosu Tim Burton, Michael McDowell ve Caroline Thompson tarafından yazılmıştır. Müzikler Danny Elfman tarafından yapılmıştır. 2006 yılında Amerika'da tekrar vizyona girmiştir ama bu sefer film 3 boyut teknolojisini kullanmıştır. Daha sonra bu film kitap haline getirilmiştir.Kitapta filmden kareler ve satırlar bulunmaktadır. We Break the Dawn "We Break the Dawn", Amerikalı şarkıcı, Destiny's Child grubu eski üyesi Michelle Williams tarafından üçüncü stüdyo albümü "Unexpected" için kaydedilen şarkıdır. Sözleri Andrew Frampton, Williams ve Solange Knowles tarafından yazılmış, yapımcılığını Wayne Wilkins ve Frampton yapmıştır. 31 Mart 2008 tarihinde People.com adlı web sitesinde albümün ilk teklisi olarak yayımlanmıştır. New Now Next Müzik Ödülleri'nde "En İyi Bayan Vokal R&B Performansı" dalında ödüle aday gösterilmiştir. Şarkının remix versiyonunda Flo Rida vokalleri yer almaktadır ve bu versiyonun prodüktörlüğünü DJ Montay yapmıştır. Şarkının videoklibi Los Angeles'ta, Phil Griffin yönetmenliğinde 23 Nisan'da çekilmiştir. Videonun premieri 20 Mayıs 2008'de yapılmıştır. Videoda Michelle Williams, diğer dansçılarla birlikte boş bir şehirde dans etmektedir. Özel Bir Gün Özel Bir Gün, (Una Giornata Particolare) yönetmenliğini Ettore Scola' nın yaptığı 1977 tarihli bir İtalyan filmidir. Başrolde Sophia Loren ve Marcello Mastroianni'nin yer aldığı film, Hitler'in Roma'da Mussolini'yi ziyarete geldiği gün herkesin aksine kutlamalara gitmeyip evde kalan bir ev kadını ile eşcinsel komşusu arasında geçenleri anlatmaktadır. Film İkinci Dünya Savaşı sırasında faşist İtalya’da geçen bir radyo programcısının hikâyesini anlatıyor. Mastroianni’nin canlandırdığı eşcinsel oldugu için işten atılan karakter, o tarihlerde medyanın ne derece iktidar yanlısı olabildiğini göstermektedir. Birçok ailenin bir arada yaşadığı bir sitede geçen film, herkesin bir resmi törene katıldığı ve kimselerin ortada görünmediği bir günü anlatıyor. Bir baskı rejimini anlatmasına rağmen hiçbir savaş aygıtının gösterilmemesi ve aralarında cinsel bir ilgi olmamasına rağmen iki kişinin birbirine ne kadar yakınlaşabileceğinin anlatılması filmin dikkat çeken özelliklerindendir. 2005-06 SÃ¼per Lig Süper Lig 2005-2006 sezonu, Süper Lig'in 48. sezonudur. 5 Ağustos 2005'te Gençlerbirliği - Fenerbahçe maçıyla başlayan lig, 14 Mayıs 2006'da oynanan 34. hafta maçlarıyla tamamlandı. Sezon sonunda 83 puan toplayan Galatasaray 16. Süper Lig şampiyonluğunu elde ederken, ligi son üç sırada tamamlayan Malatyaspor, Samsunspor ve Diyarbakırspor küme düştüler. Bu sezon şampiyonluk için büyük bir çekişmeye sahne olmuş ve şampiyon olan takım ligin son haftasında belli olmuştur. Fenerbahçe "ikili averaj" avantajıyla son haftaya Galatasaray'la eşit puanla girmesine rağmen Denizlispor deplasmanında berabere kalmış böylelikle son hafta evinde Kayserispor'u yenen Galatasaray şampiyonluğa uzanmıştır. Ezeli rakiplerinden yaklaşık 30 puan fark yiyen Beşiktaş ise arkasındaki Anadolu takımlarının kendisinden daha az puan toplamasıyla ligi 3. bitirmiştir. Yenilgilerle dolu kötü bir sezon geçiren Beşiktaş bir yandan da kupalarla dolu bir sezon geçirmiştir. Önce Türkiye Kupası'nı ezeli rakibi Fenerbahçe'yi 3-2 yenerek kazanmış daha sonra ise aynı sene Türkiye'de ilk kez uygulanan Süper Kupa'yı Galatasaray'ı 1-0 yenerek kazanmıştır. Ä°Justine Justine Ezarik (d. 20 Mart, 1984), Pittsburgh, Pennsylvanialı grafik tasarımcısı ve video editörüdür. Daha çok iJustine olarak tanınır ve viral videolarında komedyenlik yapar ve hayatını İnternet'te yayınlar. Conquer (albüm) Conquer, metal grubu Soulfly'ın 2008 çıkışlı albümüdür. İçinde 11 adet şarkı bulunan bu albümün 57 dakika 15 saniye uzunlugundadır. Albümün bitiş şarkısı önceki albümlerde olduğu gibi " Soulfly 'Albüm No' " şeklindedir. Briana Evigan Briana Evigan (23 Ekim 1986), Amerikalı oyuncu. "Step Up" filmleriyle dikkat çekmiştir. Will Kemp William Kemp (29 Haziran 1977) bir İngiliz aktör ve dansçıdır. 200 Po Vstrechnoy 200 Po Vstrechnoy (Rusça: 200 по встречной; "Trafiğe Karşı 200 km/h") Ünlü Rus grup t.A.T.u'nun ilk Rusça albümlerinin adıdır. Albüm 21 Mayıs 2001 yılında piyasaya sürülmüştür. Tatu bu albümlerin satışları ile Doğu Avrupa'nın en iyi grubu olarak Platinum Award ödülünü almıştır. Albümün bir de İngilizce versiyonu (200 km/h in the Wrong Lane, 2002) çıkarılmıştır. t.A.T.u., bu albümle de aynı ödülü almaya hak kazanmıştır. Şubat 2002'de 200 Po Vstrechnoy, Rusya'da tekrar piyasaya sürülmüştür. Bu kez, albüme "Клоуны" ("Palyaçolar") adlı bir şarkı, Ya Soshla S Uma, Nas Ne Dogonyat ve 30 Minut şarkıları için iki yeni remix ve bir multimedyayla birlikte interaktif bir fotoğraf galerisi daha eklenmiştir. t.A.T.u Türkçe Sitesi t.A.T.u Türkçe Forumu Partizan Stadyumu Sırbistan'ın köklü kulübü FK Partizan'ın maçlarını oynadığı stadyumun adıdır. Stadion Partizana eski Yugoslavyada en çok spor müsabakasına ev sahipliği yapmış bir stadyumdur. Günümüzde de Sırbistan'da en önemli futbol maçları bu stadda oynanır. II. Dünya Savaşı'ndan önce burası futbol oynanan bir alan ve BSK (Beograd Sportska Klub)(Belgrad Spor Kulübü)'nın merkeziydi. II. Dünya Savaşı'ndan sonra futbola olan ilgi arttı. Aynı imkânlara sahip olan ve daha da iyi olabilecek bir stad üzerinde çalışmalara başlandı. Şimdiki adıyla Stadion Partizana II. Dünya Savaşı'ndan önce sadece futbol oynanan bir alandı ancak savaştan sonra yeni yapılacak olan yerde sırf futbol değil diğer sporların da yapılması için gerekli imkânlar sağlandı. Stadın inşaasından sonra ilk maç 9 Ekim 1949 tarihinde oynandı. Yugoslavya ve Fransa'nın FIFA Dünya Kupası elemelerinde karşı karşıya geldiği maç 1-1 bitti. Stadion Partizana bu maçtan sonra birçok futbol kulübünü ve millî takımı ağırladı, Stadion Partizana'nın o günlerde 55.000 kişilik kapasitesi vardı. FIFA kriterlerine dayanarak stadda bir takım değişiklikler yapıldı. 1995 yılında stadın dış cephesi yenilendi ve 1998 yılında seyircinin rahatını arttırmak için stadın kapasitesi 32.887 kişiye düşürüldü. Son beş yılda ise yeni güvenlik önlemleri alındı, stada giriş - çıkışlar düzenlendi, eski koltuklar daha komforluları ile değiştirildi ve stad daha modern bir hale getirildi. Yaklaşık 13 senedir yapılan bu değişikliklerden sonra Stadion Partizana büyük bir spor ve iş merkezi haline geldi. Stadyum şu an dünyanın ve Avrupa'nın sayılı stadları arasında bulunuyor. Bulunduğu yer: 11000 Belgrad, Humska 1, Sırbistan Stad müdürü: Aleksandar Stepanović 2006 İtalya Bisiklet Turu takımlar ve bisikletçiler listesi İtalya Bisiklet Turu, UCI ProTour'un bir parçasıdır, 20 ProTour takımı bu yarışta start aldı. Wild card Ceramica Panaria-Navigare ve Selle Italia-Diquigiovanni'ye verildi. Bora Akkaş Doğa Bora Akkaş (d. 12 Ekim 1990, İstanbul) Türk reklam, dizi-film oyuncusu ve şarkıcı. Akkaş öncelikle şehir tiyatrolarında eğitim almıştır ve ilk kez "Gönlümdeki Köşk Olmasa" isimli filmde rol almıştır. Bu filmdeki performansı sayesinde Altın Portakal ödülünü almıştır. "Hakunamatata" isimli müzik grubunun bas gitar üyesi olarak müzik alanında çalışmalar yapmaktadır. Başlarda A4 Records çatısında çalışmalarına başlamıştır, daha sonra A4 Records'la yolunu ayırıp çalışmalarına devam etmiş ve birçok track yapmıştır. 2008 yılında Miller'ın yaptığı "Miller Music Factory" yarışmasına Deniz Gürzumar'la birlikte "Bize Kızma" isimli parçayla katılmıştır, ve ikinci olmuştur. Bu sırada çeşitli dizilerde rol almış.oyunculuğa devam etmiştir. 2009 senesinde "Adab-ı Muaşeret" isminde 3. sinema filminde oynamştır. Aynı zamanda müzik dünyasında Doğa Bora adın da bilinmektedir. Genellikle gençlere hitap eden rap şarkılar söylemektedir. Kanal D ve Star TV kanallarında yayınlanan Geniş Aile dizisinin Zekai Kirişçi karakterini canlandırmıştır. Annem Uyurken adlı dizide Mert karakterini canlandırmıştır ve dizi 15 Ağustos 2012 yılında sona ermiştir. Kısa bir süre için Her Şey Yolunda Merkez, Bebek İşi ve Yüksek Giriş adlı üç dizide aynı anda rol alması ile son zamanda dikkat çekmiştir. Bazı kesimler ise aynı anda üç dizide oynamasına tepki göstermiştir. 19 Ağustos 2017 tarihinde kendisi gibi oyuncu Seda Türkmen ile evlenmiştir. Ağustos 2019'da, Türkmen avukatı aracılığıyla mahkemeye başvurarak Bora Akkaş'a boşanma davası açtı. Taraz Taraz, Tarâz veya Tıraz (Kazakça: Тараз), önceleri "Talas", "Jambıl" veya "Cambul" (Kazakça: Жамбы́л), ve Evliya Ata (Kazakça: Әулие́-Ата, Çağatayca: اولياه اتا, Farsça: تراز), Kazakistan'ın Jambıl Eyaletinin merkezi olan bir şehirdir. Güney Kazakistan'da, Kırgızistan sınırına yakın olup Talas Nehri ("Taraz") üzerindedir. Diğer verilen isimler: Auliye-Ata, Dzhambul, Zhambyl, Talas ve Jambul. Türkler ayrıca, Talas şehrine Altun Argu uluş ("Altun Aryu ulus") adını vermişlerdir. Xuanzang (Çince: 玄奘, "Xuán Zàng") Erken Tang devrinden tanınmış bir Çinli Budist rahip, bilgin, gezgin ve dilmaç, 629 yılında Talas'ı gezmiş ve daha sonra şöyle yazmıştır: ""Yolda batıya doğru bin kaynak'tan" (Eski Türkçe: "Bin-üy", Çince: "Tsyan-tsüan") "140 veya 150 li" "uzaklıktaki Daluosi şehrine geldik. Şehir 8 veya 9 li çapında ve Hu ( "Barbarlar") ve diğer ülkelerden gelen tüccarlar otururlardı. İklimi ve ürünleri hemen hemen Suyab'a benzerdi."". Talas alfabesi, Orhun Yazıtları'ndaki Göktürklerin ilk alfabesi'nin bir başka çeşidi olup, ismini bu şehirden almıştır. Talas 751 yılında bugünkü Kırgızistan sınırları civarında Abbasiler ve müttefiki olan Karluklar ile Çin Tang Hanedanı arasında yapılan savaş, Talas Savaşı olarak tarihe geçmiştir. Eski Taraz, 11. yüzyıldan 12. yüzyıla kadar Karahanlılar zamanında en parlak devrini yaşamıştır. Kaşgarlı Mahmud, Divân-ı Lügati't-Türk'te; ""تلس Talas" "Taraz diye tanınmış olan bir şehir. Talas, ikidir; birine Uluğ Talas denir; ikincisi İslâm sınırında bulunur, Kiçi Talas denir."". Samanîler (Farsça: سامانیان Sāmāniyān) gelişleri ile, Taraz önceki Zerdüştlük (Mecusilik), Hristiyanlık, Budism, ve Tengricilik dini yerini İslâm almıştır. Sonu Ä°yi Biterse Sonu İyi Biterse (İngilizce özgün adı: "All's Well That Ends Well") ünlü İngiliz yazarı William Shakespeare tarafından yazılmış bir oyundur. Ne zaman yazıldığı kesin olarak bilinmemekle beraber 1601 ile 1608 arasında Shakespeare kariyerinin ikinci yarısının başlangıç yıllarında yazıldığı tahmin edilmektedir. Bu eser 1623te Shakespeare eserlerinin tümünü kapsayan "Birinci Folyo" içinde yayınlanmıştır. Önceleri bu oyun komedi olarak sınıflandırılmakta idi. Ancak çağımızda bu sınıflama değiştirilmiş kolayca komedi veya trajedi olarak sınıflandırma yapılamadığı için bu eserin problem oyunlar olarak sınıflanması kabul edilmektedir Bu oyunun kaynağı Rönesans çağı ünlü İtalyan yazarı Boccacio'nun Dekameron adlı kitabındaki 3.9 numaralı hikâyedir. Bu hikâye Shakespeare zamanında İngilizce tercümesi William Painter'in hazırladığı Palace of Pleasure (Zevk Saray adlı bir tercüme hikâyeler antolojisinde bulunmaktaydı ve büyük olasılıkla Shakespeare'in kaynağı bu antoloji kitabıdır. Bu oyunun Shakespeare çağından ta Cromwell devriminin sonunda kraliyetin tekrar Restorasyonu ve İngiliz tiyatrolarının yeniden açılmasına kadar tiyatrolarda oynandığına dair elimizde hiçbir belge bulunmamaktadır. İlk belgesi olan sahneye konulma 1741de ve sonraki 1742'dedir. 1742'de Drury Lane Kraliyet Tiyatrosunda sahneye konulduğu zaman oyunun şanssızlık getirdiği adı ortaya çıkmıştır. O sahneye koyuşta Helena rolünü oynayan aktris bayılınca yerini başkası almış ve kral rolünü oynayan aktör de bayılıp sonra ölmüştür. Daha sonra bu oyun ancak çok aralıklarda sahnelerde görülmüştür. 1832'de Covent Garden Tiyatrosunda bir şimdiki müzikallere benzeyen "opera" olarak sunulmuştur. Helena asiller sınıfına ait olmayan bir ailenin çok güzel bir kızıdır ve Roussillon Kontesi'nin aile şatosunda nedime olarak hizmet yapmaktadır. Kontes'in oğlu Bertram Fransa Kıralının vâsiliği altında eğitim için Paris'e gitmeye hazırlanmaktadır. Aralarında büyük bir sınıf farkı olmasına rağmen Helana uzun zamandır gizli gizli Bertram'i sevmektedir. Tam o sırada Kralın (Shakespeare çağında uzunca bir ülser olarak teşhis edilen) "fistul" hastalığından müzdarip olduğu haberi gelmiştir ve bunun ölümcül bir hastalık olduğu bilinmektedir. Helena'nin babası çok tanınmış bir doktor olup kızını da doktorluk üzerine yetiştirmiştir. Helena Krala gidip onu iyileştirebileceğini ama tedavi başarılı olursa Helana'ya kızın kendi istediği bir genç erkeği koca olarak almayı sağlaması için söz vermesini şart koşar. Kıral bunu kabul eder; Helena'nın tedavisi başarılı olur ve Helena Kıralı'ın hayatını kurtarır. Kıral çok sevinmiştir ve kabul ettiği şartı karşılanmaya hemen hazırdır. Doğaldır ki evlenmeyi hiç istemeyen ve tamamiyle bu evliliğe gönülsüz olan Bertram'ı koca adayı olarak seçer. Helena evlenmenin zorla olmamasını ve koca adayının evlenmeyi reddebilmesini kabul etmiştir. Ancak Kıral Helena'ya istediği bir evlenmeyi mutlaka gerçekleştirmeye zorlar; sonunda hem Helana hem de Bertram bu zorla nikâha razı olurlar. Evlenmeye zorlanan çift nikâhtan hemen sonra birbirinden ayrılırlar. Bertram, Helena ile evli kalacağına, bir savaşta ölmeyi tercih ettiği için İtalya'da şehir devletlerinden olan Floransa ile Siena arasındaki savaşa katılmak üzere İtalya'ya gider. Savaş devam ederken Helena'ya onun kocası olduğunu reddeden şu mektubu gönderir: Bertram bu şartların gerçekleşmelerinin imkânsız olduğuna inanmıştır. Buna rağmen Helena kocasını yeniden eline geçirmek için bir plan yaparak kocasını görmek için seyahate çıkar. Savaş cephesinde ise genç asilzadeler Bertram'i hiçbir ise yaramayan arkadaşı Parolles'in bir korkak kişi olduğuna inandırmaya çalışmaktadırlar. Karmaşık ve kurnaz bir aldatmaca hazırlamışlardır. Parolles'i düşmanın eline geçmiş olan bölük davulunu geri almak için bir baskına zorlarlar. Bu baskın güya başarısız olur ve Parolles güya düşman tarafından yakalanır. Halbuki onu yakalayanlar ondan hoşlanmayan kendi tarafı askeridir. Parolles sahte düşman tarafından sorguya çekilir. Kendi hayatını kurtarmak isteyen Parolles kendi ordusunun sırlarını "düşmana" açıklar ve bu arada güya arkadaşı olan Bertram'i diye nitelendirir. Bu şekilde şerefini kaybeden Parolles asilzadelik unvanından da atılır ve Fransa'ya bir dilenci olarak geri döner. Bu arada Helena Bertram'ın çok hoşlandığı bir genç kız olan Diane ile görüşüp planını gerçekleştirmek için onun yardımını ister. Birlikte balıkçılık tabirleri ile şeklinde bir tuzak uygularlar. Diana Bertram'ı alıp yatağına sokar ama yatakta Helena vardır. Bertram yalancı Diana'ya yüzüğünü verir ve birlikte yatarlar. Böylece Bertram'in mektubunda şart koştuğu sonuçlar gerçekleşmiştir. Son perdede Helena'nın kurnaz bir planı gerçekleştirdiğini herkes duymuştur. Bundan olağanüstü etkilenen Bertram Helana'ya sadık bir koca olacağına ve onu hayatından çok seveceğine yemin eder. Bu oyun Shakespeare'in popüler olmayan, çok az sahneye koyulan ve az bilinen oyunlarının başındadır. Bu yüzden Türkçeye çok geç ve tek defa 1988'de tercüme edilmiştir. Buna başlıca neden eserin genel mantığının çok acayip bir karışımda olmasındandır. Bu eserin içeriği biraz açık realizm ile peri masalı karışımındadır ve oyunda zaman zaman bu iki değişik görüş arasında akala hayale uymayan şekilde değişim yapılmaktadır. Örneğin eserin son sahnesinde Bertram birdenbire tek satırda Helena'yi nefretten onu sevgiye geçmekte; bu ne seyirciye ne de aktörlere inandırıcı olmaktadır. Bu oyunda beğenilen bir rol yaşlı Kontes rolüdür. Çok kere bu oyun biraz yaşı geçmiş aktrislerin kariyerlerine devam edebilmeleri için Kontes rolünü almalarını sağlamak nedeniyle sahneye konulmaktadır. Örneğin son yıllarda yaşlı İngiliz aktrisleri olan Peggy Ashcroft ve Judi Dench bu kontes rolünü oynamışlardır. Valletta FC Valletta FC, Malta'da bulunan bir futbol takımı. Kulüp Malta'nın başkenti Valletta 'da, 1904 yılında kurulmuştur. Malta'nın en üst ligi olan Premier League'de mücadele etmektedir. Maçlarını ise 17,800 kişilik Ta' Qali Stadı'nda oynamaktadır. Kulüp 19 şampiyonlukla Sliema Wanderers ve Floriana FC takımlarından sonra Premier League'in en fazla şampiyon olan takımıdır. Valletta FC, 1993-94 UEFA Kupası sezonu 1. turunda Trabzonspor ile karşılaşmış rakibine deplasmanda ve kendi sahasında 3-1 yenilerek toplamda 6-2 'lik skorla kupadan elenmiştir. Mark Lanegan Mark Lanegan Amerikalı müzisyen, vokalist. Screaming Trees'ın vokalistiyken, Screaming Trees'ın dağılmasından sonra Queens of the Stone Age grubunda back vokal yapmıştır. 2005. 2004 Haziran'ında "Bubblegum" isimli ikinci solo albümünü çıkarmıştır. Floriana FC Floriana FC , Malta 'da bulunan bir futbol takımı. Kulüp Malta'nın Floriana şehrinde, 1894 yılında kurulmuştur. Malta'nın en üst ligi olan Premier League'de mücadele etmektedir. Maçlarını ise 3,000 kişilik Independence Ground'da oynamaktadır. Kulüp 25 şampiyonlukla Sliema Wanderers'tan sonra Premier League'in en fazla şampiyon olan takımıdır. Floriana FC, 1995 UEFA Intertoto Kupası grup aşamasında Gençlerbirliği ile karşılaşmış, rakibine 3-0 mağlup olmuştur. Focus (albüm) Focus Amerikalı death metal grubu Cynic'in 14 Eylül 1993 günü piyasaya çıkan ilk stüdyo albümüdür.2004 yılında remaster edilmiştir. Albümün müziği Cynic'e , sözleri ise Paul Masvidal'a aittir. Cynic bu albümle metalin bilindik kalıplarını yıkıp çok farklı bir bakış açısı getirmiştir müziğe , otoritelerce 1993 yılının en iyi albümleri arasında gösterilen Focus gerek müzikal yetenek , gerekse şarkı sözleri açısından büyük bir başarı sağlamıştır. Focus'un bu başarıyı sağlamasında önemli unsurlardan birisi Jazz Fusion ile Progressive Technical Death Metalin sentezlenmesidir. Bu sayede Jazz Metal diye de adlandırılabilecek bir türün öncülerinden olmuştur Cynic. Focus'u önemli yapan unsurlardan birisi de şarkı sözleridir. Felsefik ve manevi konularda olan bu şarkı sözlerinden en çok dikkat çekeni Veil of Maya şarkısındadır. Şarkı Ralph Waldo Emerson adlı şairin Maya hakkındaki şiiriyle ilgilidir. Şarkının bir bölümünde bu şiirden bir alıntı bulunmaktadır. Bu Bölüm şöyledir; "Illusion works impenetrable,Weaving webs innumerable,Her gay pictures never fail,Crowds each other, veil on veil,Charmer who will be believed,By man who thirsts to be deceived." Maya , Hinduizm'de gerçekleri maskesi ile saklayan , insanların görmesini engelleyen bir güçtür. İnsanlar ancak gerçeklerin ilüzyonlarını görebilirler. Albümün yapımcılığını , dönemin birçok death metal grubunun da yapımcılığını üstlenen Scott Burns yapmıştır. Florida'da kaydedilen albümde, dönemin imkânlarına kıyasla kaliteli bir kayıt yapılmıştır. Bas gitar tonlarının ön plana çıkmasında , yapımcı olarak Scott Burns'un rolü büyük olmuştur. Albüm kapağı da Robert Venosa tarafından yapılmıştır. Ruhani konularda çizimler yapan Robert Venosa , albüm kapağında , diğer çalışmalarında "Castor" adı ile geçen, bir varlığı resmetmiştir. Cynic'in 2008 yılında çıkan Traced in Air albümününün kapağını yine Robert Venosa yapmıştır. 2004 yılında yeniden birleşme için çalışmalara başlayan Cynic , Focus albümünü remaster yapmıştır. Yeniden Roadrunner etiketiyle piyasaya çıkan bu albümde 6 yeni şarkı vardı. Bu albümdeki şarkılar da şu şekildeydi; The Cynical Sphere Savunma Sanayii Başkanlığı Savunma Sanayii Başkanlığı veya kısaca SSB, Türkiye devletinin ulusal savunma endüstrisini güçlendirme, aynı zamanda da askeri sistem ve teknolojilerin tedarik süreçlerini yönetme amacıyla kurulan sivil bir devlet yapılanmasıdır. 7 Kasım 1985 tarihli ve 3238 Sayılı Kanun ile Savunma Sanayii Geliştirme ve Destekleme İdaresi Başkanlığı adıyla kuruldu. Cumhurbaşkanlığı, Millî Savunma Bakanlığı ve Türk Silahlı Kuvvetleri ile yerli ve yabancı savunma sanayii şirketleri ile yakın ilişkiler içerisindedir. SSB'nin yürütmekte olduğu başlıca tedarik politikası, Türkiye'nin millî savunmaya ayırdığı bütçenin yurt içinde kalan bölümünün 2009'da yüzde 50'nin üzerine çıkarılması, bunu takiben savunma ihtiyaçlarının karşılanmasında yerli firmaların çözümlerinin daha fazla tercih edilmesi ve bu firmaların teknoloji üretimine teşvik edilmesiyle birlikte çağdaş, yetkin ve bağımsız bir ulusal savunma sanayii oluşturulmasıdır. Yerli tasarım ve üretime dayalı proje ve ürünlerin desteklenmesinin yanı sıra SSB, mecburi yurt dışı tedariklerde edinilen ürün veya servisle birlikte azami seviyede teknoloji transferi kazanımına önem vermektedir. 10 Temmuz 2018 tarihinde 1 Numaralı Cumhurbaşkanlığı Kararnamesi ile Cumhurbaşkanlığı'na bağlanarak adı "Savunma Sanayii Başkanlığı" olarak değiştirildi. JÃ¶tunheimr Jötunheimr (ya da Jotunheim) eski Nors mitolojisinde devlerin dünyasıdır. İki çeşit dev vardır; kaya (ya da tepe) devleri ile buz (ya da kırağı, soğuk) devleri. Bu devlerden genel olarak "Jötunn"lar olarak da söz edilir. Jötunheimr'den, Midgard'daki insanları ve Asgard'daki tanrıları tehdit ettiklerine inanılır. Menglad'ın evi, Gastropnir, ve Þjazi'nin evi Þrymheimr, Kral Thrym tarafından yönetilen Jötunheimr'de yer alırlar. Höfund'ün babası dev Gudmun'ün yaşadığı Glæsisvellir de Jötunheimr'de yer almaktadır.Thor ve arkadaşlarını hilelerle kandıran Dağ devi Lordu Utgard Loki 'nin kalesi dağlık Utgard'da büyük olasılıkla Jotunheimr'dedir. Hiperbolik yörünge Gökbilim ve uzay mekaniğinde hiperbolik yörünge, dışmerkezliği 1'den büyük olan Kepler yörüngelerine denir. Josip Katalinski Josip Katalinski (d. 2 Mayıs 1948, Saraybosna - ö. 9 Haziran 2011), Bosna-Hersek uyruklu ve defans pozisyonunda oynayan eski futbolcudur. Yugoslavya'daki futbol tarihinin en iyi oyuncularından biri olarak kabul edilmektedir. Katalinski, Saraybosna'daki amatör kulüplerde oynadıktan sonra, yaklaşık 350 maçta 100'den fazla gol atacağı Željezničar takımına transfer oldu. 10 sene forma giydiği takımda aynı zamanda, 1972 yılında Yugoslavya Şampiyonu oldu. 1975 yılında ise, Fransa'nın 1. Lig ekiplerinden OGC Nice ile sözleşme imzaladı. Takımıyla 103 maça çıktı fakat, 1978 yılında sakatlık sebebiyle futbolu bırakmak zorunda kaldı. Yugoslavya millî futbol takımında toplam 41 maçta 10 gol atan Katalinski, aynı zamanda 1974 FIFA Dünya Kupası ve 1976 Avrupa Futbol Şampiyonası'nda da görev aldı. Katalinski, 1974 yılında Yugoslavya'da yılın oyuncusu seçildi. Metil menekÅŸesi (metil viyole) Metil Menekşesi, birbirine benzer pH indikatörlerinin ve boyar kimyasallarının oluşturduğu gruba verilen isimdir. Metil moru kimyasalları, 4, 5 veya 6 metil bağından (R-CH3) oluşan kimyasallardan oluşur. Değişik çeşitlerinin karıştırılmasıyla menekşe renginin çeşitli karışımları elde edilebilir. Metil morunun temel çeşitleri şunlardır: Metil moru türlerinin en çok kullanıldığı yer tekstildir. Tekstilde, ürünlerin mor rengi ile boyanmasında kullanılır. Ayrıca metil menekşeleri, DNA’ları birleştirme yeteneğine sahiptir. Ancak bu süreçte, metil moru DNA’nın yapısını bozabilir. Bu da mutasyona ya da kansere yol açabilir. Metil menekşeleri suda ve etanolde ayrı ayrı oranlarda çözünür. Örneğin, 6B kimyasalı suda %2,93, etanolde %15,21 oranında çözünür. Metil moru 2B, kimyada pH indikatörü olarak kullanılır. pH değer aralığı 0,0–1,6’dır. 0 pH’ın altında sarı, 1,6 pH’ın üstünde pembe rengi alır. Metil Moru 2B, hazır pH test kâğıtlarında kullanılan kimyasallardan biridir. Metil moru 10B (Centiyana moru), mantar hastalıklarında kullanılan bir ilaç ve günümüzün en önemli bakteri tanımlama yönetmi olan gram boyama da kullanılan maddedir. 10B ayrıca hastanelerde deri yaralanmalarında ve ciddi yanıkların tedavisinde kullanılan bir maddedir. Mantar hastalıklarının önlenmesinde ve tedavisinde kullanılır. ABD’de reçetesiz olarak satılır ve bulunması çok zordur. Kullanım alanları; Malahit yeÅŸili Malahit yeşili (veya anilin yeşili, elmas yeşili B, Victoria yeşili B) boyamada kullanılan zehirli bir kimyasal maddedir. Suda çözündüğü zaman, deniz canlıları için antiseptik, parazit önleyici, mantar ve bakteriyel enfeksiyonlarını önleyici özellik gösterir. Bakteriyolojide boyar madde olarak kullanılır. Malahit yeşili, malahit minerali "içermez". İsmi sadece renk benzerliğinden gelir. Yapılan testler sonucunda 2 sene boyunca 100 ppb (milyarda bir) yoğunlukta malahit yeşili ile beslenen sıçanlarda tümör oluşumu tespit edildi. Böylece kimyasalın kanserojen olduğu kanaatine varıldı. 1992’de Kanada’da; malahit yeşili barındıran deniz ürünlerini yiyen kişilerde sağlık bozuklukları tespit edildi. Kimyasal, Kanada’da 2. Sınıf Sağlık Riski (olasılığı düşük sağlık riski) ile sınıflandırıldı. Çünkü kimyasalın, karaciğer tümörü oluşturduğu belirlendi. Ancak günümüzde malahit yeşilinin ucuzluğu ve kullanım kolaylığı sebebiyle bazı ülkelerde su ile alakalı ürünler dışında kullanımına izin verilmektedir. 2005'te Çin ve Tayvan, Hong-Kong’da yaptığı araştırmalarda balıklarda bu zehirli maddenin bulunduğu tespit edildi. 2006’da ise ABD Yiyecek ve İlaç Departmanı (Food and Drug Administration-FDA) Çin’den yiyecek amaçlı ithal edilen balıklarda bu kimyasaldan tespit etti (Çin’de su ile ilgili ürünlerde malahit yeşili kullanımı yasaktır). Haziran 2007’de FDA, Çin‘den ithal edilen su ürünlerinde malahit yeşili bulunmasından dolayı bu ülkeden ithalatı yasakladı. Malahit yeşili, "kromatik form" adı verilen yeşil renkli bir formdadır. Vücuda alındığında ise metabolizma tarafından iki farklı forma çevrilir. Birinci form "karbinol formu"dur. Karbinol formu hücre zarlarından hızlı geçme özelliğine sahiptir. Hücre içine girdiğinde ise "leuco-malahit yeşili" (LMG) adındaki forma çevrilir. LMG zehirli olmasına rağmen vücutta diğer formlardan daha uzun tutulur. Azerbaycan Hava Yolları Azerbaycan Hava Yolları (Azerice: Azərbaycan Hava Yolları - AHY, İngilizce: Azerbaijan Airlines - AZAL) - Azerbaycan'ın en büyük hava yolu şirketidir. Merkezi Bakü'de bulunmaktadır. Uluslararası Haydar Aliyev Havalimanı, Azerbaycan hava yollarının merkez ofisidir. Uluslararası Haydar Aliyev Havalimanı, Bakü'den 20 km uzaklıkta yerleşmektedir. Azerbaycan hava yolları genellikle Bağımsız Devletler Topluluğu, Avrupa, Orta Asya ve Orta Doğu ya uçuşlar düzenlemektedir. Azerbaycan Hava Yolları, Bağımsız Devletler Topluluğu, Avrupa, Orta Asya ve Orta Doğu'da 40 noktaya uçmaktadır. ABD: Aynen Ã–yle Aynen Öyle, Türk şarkıcı Ajda Pekkan'ın on yedinci stüdyo albümü. Albüm yıl sonu itibarı ile 70.000 satış rakamını geride bırakmıştır. Ajda Pekkan, 2006'daki "Cool Kadın" albümünden sonra, 20 Nisan-20 Haziran 2008 arasında yeni albümü için çalışmalara başladı. Bu albüm için kendisiyle daha önce; Ajda 90, Seni Seçtim, "Diva" albümlerinde ve Sen İste single'ında çalıştığı söz yazarı ve besteci Şehrazat ile çalışmıştır. 2008 yılı Haziran ayında , Polisan sponsorluğunda, İstanbul, Ankara ve İzmir'de konserler veren sanatçı, albümden "Flu Gibi" ve "Gerisi Hikaye" adlı iki şarkıyı ilk olarak bu konserlerinde seslendirdi ve büyük beğeni topladı. Ayrıca İzmir konserinde, albümü 1 Temmuz'a yetiştirmeye çalıştıklarını, yetişmezse de yine aynı ay içerisinde piyasaya süreceklerini açıkladı. 28 Haziran'da Ajda Pekkan'ın Official Fan Grubu'nda yapılan açıklamaya göre, çıkış parçası "Aynen Öyle", 25 Haziran 2008 Çarşamba günü itibarıyla radyolara gönderildi. Albüm ise 21 Haziran 2008 Cumartesi günü piyasaya sürüldü. Albüm çoğunlukla tekil başarılar elde etti ve Aynen Öyle,Flu gibi ve Yan adlı şarkılar büyük başarı elde etti 1-2-3-4-5-7-8 Düzenlemeler: Volga Tamöz 6 Düzenleme: Mustafa Ceceli 9 Düzenleme: Emre Irmak Bromtimol mavisi Bromtimol mavisi, zayıf asit ve bazlar için kullanınan bir kimyasal pH indikatörüdür. Bromtimol mavisi karışımda zayıf bir asitmiş gibi davranır ve bununla birlikte sırasıyla sarı veya mavi olarak gözükerek karışımda bulunan maddenin asit ya da baz olduğunu gösterir. Nötr çözeltilerdeki hali yeşil renktedir. Genelde bir sodyum tuzu olarak katı halde satılır. Laboratuvarlarda biyolojik boya maddesi olarak