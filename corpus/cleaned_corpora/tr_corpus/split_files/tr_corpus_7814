5 gruptan ayrılmıştır ve albüm fotoğraflarında da bulunmamıştır. Albümdeki tek yeni şarkı Depeche Mode cover'ı Personal Jesus'ın gitarlarını da Tim Skold çalmıştır. Albüm kapağı Marilyn Manson'ın kendi çizdiği resimlerdendir. Eat Me, Drink Me Eat Me, Drink Me, Marilyn Manson'ın altıncı stüdyo albümüdür. Tüm dünyada 5 Haziran 2007 tarihinde piyasaya çıkmıştır. Müziği bırakma kararı almasına rağmen fikrini değiştiren Marilyn Manson, bas gitarist Tim Skold ile beraber stüdyoya girmiş ve albümü kaydetmiştir. Albüm Marilyn Manson'un diğer albümlerinden, hem eleştirel olmayan aşk konulu sözleriyle hem de keyboard kullanımının çok az olmasıyla ayrılmaktadır. Albüm Billboard listelerinde 2 numaraya kadar çıkmıştır. Albüm sonrası grubun Marilyn Manson'dan sonra en uzun süredir elemanı olan Madonna Wayne Gacy de gruptan ayrılmıştır. Albümün gotik marş sıfatını alan "If I Was Your Vampire", içeriğinde pek çok bağlantıyı barındıran Eat Me, Drink Me’nin giriş şarkısı olduğu gibi Manson’ın 2007 konserlerinin ve Radar Live performansının giriş şarkısı olmuştur. Her albümde politika, din vb. konularla ilgili sorunlara kendi tarzıyla yanıtlar veren ve eleştirilerle birlikte tam gediğine oturttuğu göndermeleri yapan Manson, bu yeni albümde sembolik bir Manson’dan çok kendini anlatıyor ve her zamanki agresifliğini sahne performanslarına, albüm adına, kapak tasarımına ve daha çok da şarkı sözlerine yansıtıyor. Albüm adını oluştururken İncil’deki son akşam yemeğine göndermeler yapıyor ve yönetmenliğini üstlendiği, yıl sonunda gösterime girmesi beklenen filmi Alice In Wonderland ile şimdiden bağlantılar kuruyor. Aşkı vahşi, vampirik ve romantik bir bakış açısıyla anlatıyor. Bu biraz da yakın zamanda atlattığı ağır depresyon (bunalım) döneminden gelen bir ifade tarzıdır ve bu bunalım döneminde geçtiğimiz yılın son günlerinde bitirdiği evliliğin payı da yok değildir. Bunu da en iyi şarkı sözlerinin “I love you so much/ you must kill me now”, “love is a fire/ burns down all that it sees” gibi bölümlerinden anlayabiliriz. Manson böylelikle başından beri yarattığı (2000’deki Holy Wood (In the Shadow of the Valley of Death) albümü ile başlayan bir süreçtir bu) Celebritarinizm ideolojisini Eat Me, Drink Me ile farklı bir boyuta taşıyor ve başka bir deyişle pekiştiriyor. 11 şarkıdan oluşan, Tim Skold ’un sololarıyla gaza gelebileceğiniz, Manson’ın sesini en iyi şekilde kullandığı bu albümün başından sonuna dinlenilmesi, bittikten sonra tekrar dinlenilmesi tavsiye olunur. Eduard Åževardnadze Eduard Şevardnadze (; d. 25 Ocak 1928 - ö. 7 Temmuz 2014), Eski SSCB Dışişleri Bakanı, Gürcistan'ın Eski Devlet Başkanı. İlk Devlet Başkanı Zviad Gamzahurdiya'nın devrilmesiyle iktidara gelmiş, Miheil Saakaşvili liderliğindeki muhalefet tarafından iktidardan ayrılmak zorunda bırakılmıştır. Gürcü bir öğretmenin oğludur. Gürcistan Komünist Partisi'nin okulunda öğrenim gördü. 1960'ta Kutaisi Pedagoji Entitüsü'nde tarih öğrenimini tamamladı. 1946'da Komsomol'a girdi.1957-61 arasında Gürcistan Komsomolu Merkez Komitesi birinci sekreterliği görevini yürüttü. 1964'te Tiflis'e giderek parti yönetiminde çeşitli görevler üstlendi ve 1972'de Gürcistan Komünist Partisi birinci sekreteri oldu. 1976'da Sovyetler Birliği Komünist Partisi Merkez Komitesi'ne, 1978'de de Politbüro aday üyeliğine seçildi. 1985'te Politbüro'ya alındı ve 1957'den beri dışişleri bakanı olan Andrey Gromiko'nun yerine dışişleri bakanlığına getirildi. Daha önce hiç dış politika deneyimi olmadığı halde Şevardnadze, Gorbaçov'un dış politika çizgisini başarıyla uyguladı. Bu çerçevede Sovyet askerleri 1988'de Afganistan'dan çekildi; ABD'yle yeni silahsızlanma antlaşmaları hazırlandı; 1989-1990'da Doğu Avrupa ülkelerinin tümünde komünist yönetimlerin çöküşünü Sovyet hükûmeti sessizce onayladı. Şevardnadze, Gorbaçov'un en yakın çalışma arkadaşları ve glasnost (açıklık) ve Perestroyka (yeniden yapılanma) politikalarının en etkin savunucuları arasında yer aldı. Ama Aralık 1990'da, tutucu komünistlerin yönetim üzerindeki etkisinin artışını protesto amacıyla ansızın istifa etti. Tutucuların 1991'de giriştiği darbenin başarısızlığa uğramasından sonra Sovyet Dışişleri Bakanlığı görevine kısa süre (19 Kasım-25 Aralık) için döndü; SSCB'nin dağılmasıyla bu görevi de sona erdi. Şevardnadze 10 Mart 1992'de Gürcistan'ın Devlet Konseyi başkanlığına (devlet başkanı) getirildi. 1995 ve 2000 yıllarında yapılan seçimlerde iki kez daha bu göreve getirildi. Ağustos 1995 ve Şubat 1998'de iki ayrı suikast girişimini atlattı. İktidar boyunca karşı karşıya kaldığı en büyük sorun Abhazya ve Güney Osetya'daki ayrılıkçı hareketlerdi. 2 Kasım 2003'te yapılan parlamento seçimlerine hile karıştırıldığı iddiasıyla başlayan toplu gösteriler sonucunda başta Mihail Saakaşvili ve diğer muhalefet liderlerinin çağrısına uyarak görevinden çekildi. Tüm dünyanın Gül Devrimi diye bildiği bu olayda Batılı vakıfların maddi desteğiyle tıpkı Sırbistan'daki Slobodan Miloşeviç'e yapılan iktidardan indirme girişimi Şevardnadze için de başarılı oldu. 7 Temmuz 2014 tarihinde hayatını kaybetmiştir. 13 Temmuz 2014 tarihinde Tiflis'teki "Kutsal Üçlü Sameba" katedralinde düzenlenen devlet töreninin ardından vasiyeti üzerine yaşadığı konuta götürüldü ve konutun bahçesinde, daha önce vefat eden eşinin yanında toprağa verildi. Åžu (mitoloji) Şu, Antik Mısır mitolojisinde, kuru hava tanrısı ve gökyüzünün dayanağı. Tanrı Atum tarafından kendi gücüyle, herhangi bir kadının yardımı olmadan yaratıldığına inanılır. İkiz kız kardeşi ve karısı Nem Tanrıçası Tefnut'la birlikte Heliopolis'teki dokuz tanrının ilk çiftini oluşturur. Yeryüzü Tanrısı Geb ve Gökyüzü Tanrıçası Nut bu çiftin çocuklarıydı. Başının üstünde adının hiyeroglifi olan bir devekuşu tüyüyle ve insan biçiminde tasvir edilen Şu, genellikle Geb ve Nut'u birbirinden ayırırken ve yukarı kalkmış kolunun üstünde Nut'un ark biçimindeki bedenini taşırken betimlenir. Daha sonraki efsanelerde, tanrısal zekânın kişileşmiş biçimi olduğuna inanılır, dolayısıyla da Atum'un yüce gücünün bedene bürünmüş biçimi olarak kabul edilirdi. Potemkin (zırhlı) Potemkin (Rusça tam adı: Князь Потёмкин-Таврический / "Knyaz Potyomkin-Tavricheskiy"; "Knez Potemkin-Tavriçeski"), 1904 yılında suya indirilen ön-dretnot tipi Rus savaş gemisi. Nikolayev tersanesinde 1898-1904 yılları arasında inşa edildi. Rusya'nın Karadeniz filosunda görevliydi. İsmini 18. yüzyıl Rus generali Grigoriy Potyomkin'den almıştır. Gemi Potemkin Zırhlısı Ayaklanması sayesinde meşhur oldu. Haziran 1905'te zırhlının personeli subaylara karşı ayaklandı. Bu ayaklanma 1917'deki Ekim Devrimi'yle sonuçlanan süreçte önemli bir olay olarak yorumlandı. Sergey Ayzenştayn'ın filmi Potemkin Z覺rhl覺s覺, konusunu bu olaydan al覺r. 1905 yılında Karadeniz filosu sosyal demokrat organizasyonu komite merkezi filodaki bütün gemilerde eş zamanlı olarak ayaklanma hazırlığını başlatıyordu. Mamafih planlanan zamanda Potemkin zırhlısı yangın tatbikatı için uzaklarda "Tendra adası"nda idi. Ayaklanma ikinci defa kıvılcımlanıyordu. Sözde gemiye alınan etlerde kurt var diye yemeyen tayfalara karşı misilleme olarak gözdağı veriliyordu. Sonuçta tayfalar geminin kıç tarafında toplandı. Orada yerde su geçirmeyen bir denizci muşambası bulunuyordu. Silahlı denizciler bu muşambayı çekiyorlardı. Denizciler kendi askerlerinin denizcileri infaz ettiğini sandılar. İtirazlar ve karşılıklı tartışmalar başladı. Denizciler subayların üzerlerine yürüdüler. Gemide isyan başladı. Denizciler yakaladıkları subayları öldürmeye başladılar. İsyan eden denizciler 18 subayın yedisini öldürdüler. Bunların içinde kaptan "Evgeny Golikov", etlerin yenmeye uygunluğunu kontrol edip yenilmesine onay veren sağlıkçı da vardı. Sağ kalan subaylar hapis altında tutuldular. Bir denizci "Grigory Vakulenchuk" çok ağır şekilde yaralandı. Denizciler geminin yürütülmesi işini "Afanasi Matuşenko" vasıtasıyla yapıyorlardı. Bu olaylar Sergei Eistenstein'in yönettiği "Potemkin Zırhlısı" adlı filmin çekimine kaynak oldu. Ayni günün akşamı,isyancı gemi Odesa'ya bir kırmızı bayrak dalgalandırarak girdi. Odesa'da bir genel grev çağrısı yapılmıştı.Şehirde biraz da kargaşa vardı. Geminin varışı yoğunlaşmaya ve teşvik ediciliği sağlıyordu. Her şeye rağmen silahlı gemicilerin karaya çıkıp işçilere yardım etmeleri ve birlikte hareketleri uygun değildi. Denizciler ve grevcilerin her ikisinin içinde karaşıklık vardı. 29 Haziran 1905'te denizci "Vakulenchuk" un cenazesi politik göşteriye dönüştü. Gösterici kalabalığı liman alanından şehir merkezine yöneldi. Süvari birliğince üzerlerine ateş açıldığı rapor edildi. Sonraki günün akşamı Potemkin Zırhlısı İmparatorluk askerî merkezi yetkililerin bulunduğu şehrin kısmına iki top ateşi yaptı. Bir sivil öldü, şehir sınırlı bir şekilde hasar gördü. İmparatorluk ordusu sivil karışıklığı bastırmak için Odesa'ya takviye gönderdi. Hükûmet Potemkin tayfalarının teslimi aksi halde zırhlının batırılması içinemir yayımladı. Karadeniz filosundan iki küçük gemi bu niyetle gönderildi. Gemiler 30 Haziran 1905'te "tendra Adası"nda toplandı. Potemkin zırhlısı için iki seçenek vardı, ya savaşacak ya da teslim olacaktı. Fakat üzerlerine gelen gemilere karşı sessizliğini korudu. Birleşik filodaki askerler Potemkin'e ateş açmayı red ediyorlardı. Sonuçta "Georgiy Pobedonosets" Potemkin'le birleşti. Üç gemi de rotasını Odesa'ya yönelttiler. 1 Temmuz 1905 akşamı, Zırhlı Romanya'nın Köstence limanına yanındaki torpedo botu ile birlikte yakıt ve malzeme almak için seyrediyordu (o zaman Georgy Pobedonosts yetkilerle donatılmıştı). 3 Temmuz 1905'te gemi tüm sivil dünyaya ve Avrupa'nın tüm güçlerine tayfaların çarlık Rusya'sına karşı olan savaşta kesin kararlılıklarını ilan ediyordu. Romanya yetkilileri gemiye malzeme gönderilmesine izin vermeyi reddediyorlardı. Aynısı Rus limanı Theodosia'da 5 Temmuz 1905'te oluyordu. Gemiden çıkarma birliği ordu tarafından ateşe tutuluyordu. 8 Temmuz 1905'te Potemkin Köstence'ye tekrar geri döndü. Ve tayfalar gemiyi Romanya yetkililerine teslim ettiler. " The Telegraph " , Nisan Â 26,2007. Şuubiye, Emeviler ve Abbasiler döneminde Arap olmayan Müslümanlar arasında gelişen hareket. Emeviler döneminde "mevali" adıyla anılan Arap olmayan Müslümanlar Araplarla eşit sayılmıyordu. Yönetimin bu tutumu İran ve Türk kökenli Müslümanları İslamın öngördüğü eşitliğin gerektirdiği hakları almak için mücadeleye yöneltti. Böylece ortaya çıkan muhalefet hareketi Emevilerin devrilerek Abbasilerin iktidara gelmesinde büyük rol oynadı. Abbasiler döneminde İranlılarla Türkmenlerin önemli haklar kazanmasından ve yönetim kademelerinde önemli görevler üstlenmelerinden sonra Şuubiye hareketi kültürel bir nitelik kazandı. Özellikle İranlılar arasında süren hareket eski İran kültürünün canlandırılmasında ve Farsçanın edebiyat dili olarak gelişmesinde etkili oldu. Lesitin Lesitin, diğer adıyla fosfatidilkolin, genel olarak glikolipidler, trigliseridler ve fosfolipidlerden oluşan bir karışımdır. Biyokimyada lesitin saf fosfatidilcolin adı verilen fosfolipid ile eşanlamlı olarak kullanılır. Bu madde yumurta sarısından ya da soya fasulyesinden elde edilir. Lesitin kelimesi de zaten Yunanca yumurta sarısı demek olan lekithos—(λεκιθος)dan gelir. Lesitin ticari olarak yuksek derece saflıkta bulunabilmekte ve bir gıda katkı maddesi olarak yahut ilaç yapımında kullanılmaktadır. Lesitin bütün vücut tarafından ihtiyaç duyulan bir maddedir, hücre zarını oluşturan yapıtaşlarındandır. Hücre zarına esneklik verir. Ayrıca beynin etrafındaki koruyucu zarlar da yüksek düzeyde lesitin içerir. Yeterli beslenen bireylerde lesitin karaciğer tarafından üretilmektedir. Bunun dışında lesitin kalın bağırsak zarının önemli bir öğesidir. Bu mukoza zarı, bağırsakları içeride bulunan bakterilerin saldırılarından korur. Ülserli kolit hastalarında bu zarda bozukluklar vardır ve zarın ihtiva ettiği lesitin düzeyinin sağlam insanlara göre çok daha az olduğu gözlemlenir. Lesitin zehirli olmayan ve vücut tarafından tolerans gösterilen bir sürfaktanttır. Genel olarak yoğunlaştırıcı, karıştırıcı, yalıtıcı ve ilaçların etrafındaki koruyucu tabakaların yapımında kullanılır. Örneğin çikolatalarda karıştırıcı(emülgatör) olarak kullanılır ve kakao ile kakao yağının birbirinden ayrılmasını önler. Ticari olarak genelde soya fasulyesinden elde edilir ancak ayçiçeği gibi diğer maddelere doğru bir yönelim de görülmektedir. Lesitin ilaç yapımında çeşitli maddelerin birbirine karışımını sağlamakta kullanıldığı gibi tabletlerin etrafındaki koruyucu tabakayı oluşturmak için de kullanılır. Lesitinin vücutta bulunan kolesterol ve trigliserid düzeylerine oldukça önemli bir etkisi olduğu bilinmektedir. Lesitinin kolesterolü düşürücü bir özelliği vardır. Genelde kolesterolü artırdığı düşünülen yumurta aslında kolesterolü düşüren yüksek düzeyde lesitin ihtiva etmektedir ve böylelikle bir çeşit denge oluşturmaktadır. Eczacılık teknolojisinde emülgatör olarak süspansiyon ve emülsiyon yapımında kullanılır. Ãœlseratif kolit Ülseratif kolit (UK), inflamatuar bağırsak hastalığı (IBH)'nın bir şeklidir. Ülseratif kolit ülserler ve açık yaralar ile seyreden, kalın bağırsakları tutan bir kolittir. Aktif hastalığın ana belirtisi genellikle aşamalı bir başlangıç gösteren ısrarlı kanla karışık diyaredir. IBH sıklıkla sıkıntılı ama daha az önemli olan irritabl bağırsak sendromu (IBS) ile karıştırılır. Ülseratif kolitin bir diğer inflamatuar bağırsak hastalığı olan Crohn hastalığı ile arasında benzerlikler vardır. Ülseratif kolit alevlenen semptomların ve göreceli olarak semptomsuz dönemlerin olduğu kesintili bir hastalıktır.Ülseratif kolitin semptomları bazen kendi kendine azalabilmesine rağmen, hastalık gerilemeye girmesi için tedaviyi gerektirir. Ülseratif kolit Amerika Birleşik Devletleri'nde her 100,000'de 35-100 kişide ya da populasyonun 0,1%'inden azında meydana gelmektedir. Hastalık birbirinden ayrı ülkelerin kuzey bölgelerininin yanı sıra dünyanın kuzeyindeki ülkelerde daha yaygındır. Tanı oranlarının daha fazla olması nedeniyle varlıklı ülkelerde hastalık oranı daha yüksek olma eğilimindedir. Ülseratif kolitin bilinen bir sebebi olmamasına rağmen, genetik bir unsurun varlığından şüphelenilmektedir. Hastalık, yatkın bir kişide çevresel etmenler tarafından tetikleniyor olabilir. Beslenmeyle ilgili değişiklikler kişinin hastalıktan duyduğu sıkıntıyı azaltmasına rağmen, ülseratif kolitin beslenme faktörlerinden kaynaklanmadığı düşünülmektedir. Ülseratif kolit bir otoimmün hastalık olarak tedavi edilir. Tedavi anti-inflamatuar ilaçlarla, immunosupresyon ile ve immün cevabın özgün bileşenlerini hedefleyen biyolojik terapi iledir. Kolektomi (cerrahi olarak kalın bağırsağın kısmi ya da tam olarak çıkarılması) bazen gereklidir; fakat hastalık için tedavi edici değildir. Ülseratif kolitin kliniğe gelişi hastalığın gidişatının büyüklüğüne bağlıdır. Hastalar genellikle haftalara yayılmış zaman dilimlerinde gelişen ısrarcı, kanla ve mukusla karışık diyare ile başvururlar. Hastaların, ayrıca, kilo kaybı olabilir ve onların rektal incelemelerinde kan bulunubilir.Sindirim sisteminden kronik kan kaybı artmış Anemi oranlarına öncülük eder. Hastalık, hafif rahatsızlıktan ağrılı bağırsak hareketlerine ya da bağırsak hareketleriyle birlikte olan ağrılı karın krampları gibi değişen derecelerde karın ağrısı ile eşlik edebilir. Ülseratif kolit vücudun birçok bölümünü etkileyen genel bir enflamatuar süreç ile ilişkilidir. Örneğin gençlerde ve bazen yetişkinlerde ağrılı bir diz artriti gibi sindirim sistemi dışı bulgular hastalığın ilk bulguları olabilir. Bağırsakla ilgili belirtiler ortaya çıkmadığı sürece hastalığın tanısı hemen onaylanmayabilir. Ülseratif kolit genelde rektumdan kolona doğru devam eder. Hastalık kalın bağırsağın ne kadar uzağına kadar tutulduğuna bağlı olarak tutulumun boyutuna göre sınıflandırılır: Ülseratif kolit hastalığı ani alevlenmelerle bölünebilen sessiz dönemler şeklinde seyredilebilir. Etkenleri tam olarak bilinmeyen hastalığın ne zaman alevleneceği günümüzde tıbbi olarak belirlenememektedir. Tedavi sürecinde, olası kanser gelişimini engellemek, iltihap kaynaklı hasarı kontrol altına almak, beslenme düzeni, karın ağrısı, ishal gibi konularda sorunları baskılamak yoluyla hastanın yaşam kalitesini yükseltmek hedeflenir. Hastanın yaşı, cinsiyeti, yaşam tarzı, hastalık geçmişi ve şiddetine göre, ilaçlarla ve diyet ya da örneğin kalın bağırsağın tümüyle alınması gibi ameliyat yöntemleriyle, bazen de semptomları baskılamaya yönelik olarak tedavi şekillenir. MarakeÅŸ Marakeş, Fas'ın orta kısmında bulunan şehir. Ülkenin ilk başkenti olma özelliğini taşıyan şehir Atlas dağlarının dibinde bulunmakta ve Atlantik ile Fas arasında bir geçiş noktası oluşturmaktadır. Marrakesh veya Marrakech (Beriberi Dilinde: Murakush, Arapça مراكش "Murrākush"), "Kırmızı Şehir" olarak bilinir. Fas'ta önemli şehir/vilayetlerden biridir. 2006 yılına göre nüfusu 1.036.500 olup karlarla kaplı Atlas Dağları'nın eteklerindeki Marrakech-Tensift-El Haouz ekonomik bölgesinin güneybatı ortasında başşehirdir. Orijinal adı muhtemelen Berberi dilinde mur (n) akush olup anlamı "Tanrının Ülkesi"dir. Aynı kelime Moritanya'da kendini gösterir, fakat bu yorum bugüne kadar hâlâ kanıtlanamamıştır. Bu şehir, Marrakech-Tensift-El Haouz bölgesinin başşehridir. Birkaç onyıl öncesine kadar Fas, Araplar, Persler ve Avrupalı'lar tarafından "Marakeş Krallığı" olarak biliniyordu. Avrupalı isimler olan Morocco, Marruecos, Maroc, Marokko vs doğrudan doğruya Beriberi kelimesi olan "Murakush" dan türemektedir. Marakeş şehri Fas'ta geleneksel geniş ticaret pazarına sahiptir ve ayrıca Afrika ve Dünya'da en faal alanlardan biridir "Djemaa el Fna". Faaliyet, telaş içindeki alan, akrobatlar, hikâye anlatıcıları, dansçılar ve müzisyenler ile doludur. Alan yiyecek standlarına dönüşerek meşgul hayatı ile kocaman bir açık hava restoranlarına dönüşür. Şehrin adı, Fransızca'da "Marrakech", İngilizce'de "Marrakesh", Almanca'da "Marrakesch" ve Türkçede "Marakeş" şeklinde okunur. Tim Sköld Tim Skold (asıl adı Thim Sköld, d. 14 Aralık 1966, Skövde, İsveç) İsveçli müzisyen, Marilyn Manson isimli grubun eski gitaristidir. 12 yaşında bas gitar sahibi olmuş ve 12 yaşında ilk grubunu kurmuştur. Harry Cody ile tanışan Skold, 19 yaşında ilk ciddi grubu Kingpin'i kurar. 1980'lerin en önemli müzik türü olan Glam Rock yapan grupta Tim Tim ismiyle bas çalar ve bir albümden sonra isimlerini Shotgun Messiah olarak değiştirirler. 1989'da bu isimde ilk albümlerini çıkarırlar. 1992'de ikinci albümleri Second Coming sırasında Tim Tim adını Tim Skold'a çevirir ve vokallere geçer. Grubun son albümü de 1993'te çıkar. Grubun dağılmasından sonra Tim Skold, Skold adlı tüm enstrümanları kendisinin çaldığı bir albüm yayınlar ve turnesine çıkar. Turne sırasında alman endüstriyel rock grubu KMFDM ile tanışır. 1997 tarihli Symbols albümünden bir şarkıya vokal yapan Skold, 1999 tarihli Adios albümünde birçok şarkıda vokal yapar, albümün prodüktörlüğünü üstlenir ve bir şarkıda bas çalar. Bir yan proje olan MDFMK albümünde de bulunan Skold, Attak adlı KMFDM albümünde de davul, vokal, bas, gitar ve programlama olarak bulunur. Tainted Love single'ının prodüktörlüğünü yapan Tim Skold, Marilyn Manson ile daha sonra Resident Evil soundtrack'inde yardımcı olur. Twiggy Ramirez'in ayrılığıyla gruba bas gitarist olarak giren Tim Skold The Golden Age of Grotesque albümünde bas gitarın yanında, gitar, davul, keyboard gibi konularda da yardımcı olur. Eat Me, Drink Me albümündeyse Tim Skold bütün enstrümanları çalar ve prodüktörlüğü Marilyn Manson ile yapar. Twiggy Ramirez'in tekrar gruba katılmasıyla gruptan ayrılır. Şu anda KMFDM grubu ile çalışmalarına devam etmektedir. Kolit Kolit, kalın bağırsağın iltihaplanması ile karakterize edilen bir sindirim sistemi hastalığıdır. Kolit kelimesi, Latince'ye "colon" olarak geçen, bağırsak anlamındaki Yunanca "kolon" (κῶλον) kelimesinden ve iltihap anlamındaki Yunanca "-itis" (-ίτις) ekinden türemiştir. Ülseratif kolit aslen stres kaynaklı bir hastalıktır. Tespit edilmiş kesin bir tedavisi yoktur. Kullanılan ilaçlar sadece hastalığın ilerlemesini önlemeye yöneliktir. Ömür boyu düzenli ilaç kullanmayı gerektirir. Dikkat edilmezse ileri safhası kolon kanseri olabilir. Chris Vrenna Chris Vrenna (d. 23 Şubat 1967, Erie, Pensilvanya, ABD) Amerikalı müzisyen, Nine Inch Nails ve Marilyn Manson gibi gruplarda davulculuk ve klavyecilik yaptı. 1985 yılında Erie'de liseyi bitiren Vrenna, Chicago'ya taşındı ve endüstriyal metal gruplarında çalmaya başladı. Bunlar arasında Die Warzau ve Stabbing Westward bulunmaktaydı. Daha sonra liseden arkadaşı Trent Reznor ile tekrar buluşan sanatçı, onun grubu Exotic Birds'e dahil oldu. Bu grubun dağılması ise Reznor, klavyede Vrenna ve davulda Ron Musarra ile Nine Inch Nails'i kurdu. Kısa süre sonra davula geçen Vrenna, 1990'da Reznor ile tartışıp gruptan ayrıldı. 1992'de ise ikilinin barışmasının ardından gruba geri döndü ve "Broken" EP'sinde ve 1994 tarihli "The Downward Spiral"'ın bazı şarkılarında davul çaldı. Woodstock '94'te grupla sahne aldı. Bu konserde çaldıkları "Happiness in Slavery" performansı bir sene sonra En İyi Metal Performansı Grammy Ödülü'ne layık görüldü. 1997 yılında ise Vrenna temelli olarak gruptan ayrıldı. 2004'te davulcu Ginger Fish'in sakatlanması yüzünden Lest We Forget turnesinde daha önceki albümlerinde davul ve programlama konusunda eşlik ettiği Marilyn Manson'ın davulculuğunu yaptı. 2007 yılında ise grubun klavyecisi Madonna Wayne Gacy'nin gruptan ayrılması ise Rape of the World turnesinde gruba klavyeci olarak katıldı. 2009'da yayınlanan Manson'ın yedinci albümü "The High End of Low"'da klavye ve davulu çalmanın yanında şarkı yazarlığı ve prodüktörlük de yaptı. Nisan 2011'de Fish'in gruptan tamamen ayrılması ise Vrenna, klavyeden tekrar davula geçti. Kasım ayında ise Vrenna, bir kez daha prodüktörlük yaptığı grubun yeni albümü "Born Villain"'ın kayıtlarının bitmesinden sonra diğer işlerine odaklanmak için gruptan ayrıldığını açıkladı. Albüm Nisan 2012'de piyasaya sürüldü. KMFDM grubuna ise 1992'de konser bateristliği yaptı. Metallica, The Smashing Pumpkins, Hole, Megadeth, Meat Loaf, Evanescence gibi sanatçıların albümlerinde teknik ya da enstrüman desteğinde bulundu. 1997 yılnıda the Smashing Pumpkins'in turnesinde davul programlama konusunda destek verirken, Axl Rose tarafından değişim geçirmekte olan Guns N' Roses'a davet edildi. Grupla birkaç hafta geçiren Vrenna, daha sonra gruba dahil olmama kararı aldı. Tweaker adlı bir grup kuran Vrenna, bu grupla 2000'li yıllarda dört stüdyo albümü yayınladı. Solo kariyerinde oyun müziklerine yoğunlaşan Vrenna, "", "Doom 3", "Quake 4", "American McGee's Alice", "", "Enter the Matrix", "Sonic The Hedgehog", "Area 51", "," "Tabula Rasa", "Xiaolin Showdown" adlı oyunlarda bestecilik ve prodüktörlük yaptı. Ginger Fish Ginger Fish (asıl adı Kenneth Robert Wilson) (d. 28 Eylül 1965, Framingham, Massachusetts) Amerikalı davulcu, Rob Zombie ile çalmaktadır. Sahne ismini Marilyn Manson'a girdiğinde dansçı Ginger Rogers ve katil Albert Fish'ten esinlenerek almıştır. Kenneth Robert Wilson adıyla Framingham, Massachusetts'te müziksever bir ailenin çocuğu olarak dünyaya geldi. Babası Frank Sinatra ile turneye çıkmış, annesi ise bir dansçıydı. Ebeveynlerinin kariyerleri nedeniyle çocukluğu sırasınca sıkça yer değiştirmek zorunda kaldı ancak Las Vegas'ta uzun süre kaldı ve liseyi burada bitirdi. Genç yaşından beri davul çalan Fish, University of Nevada'da müzik okurken bir yandan da yerel gruplarda bateri çalmaktaydı. 1995'te Marilyn Manson yeni baterist ararken başvurdu ve de başarılı oldu. 1995 tarihli "Smells Like Children" EP'sinden 2003'te yayınlanan "The Golden Age of Grotesque"'e kadar bütün çalışmalarda yer aldı. 2001 tarihli Guns, God and Government turnesinin bir konserin sonunda sahneyi dağıtırlarken elinden sakatlık geçirse de turnenin devamına tek elle çalarak devam etti. 2004 yılında Viva Comet ödül töreninde verdikleri bir konserin sonunda düşerek başından sakatlık geçirdiği için yerini kısa süreliğine Chris Vrenna'ya bıraktı. Bu dönemde hazırlanan "Eat Me, Drink Me" albümünde aynı nedenle yer alamadı. Ancak 2007-08 tarihli Rape of the World turnesinde davulunun başına döndü. 2009 tarihli "The High End of Low" albümünde "Into the Fire" şarkısında piyano çaldı ancak albümün davullarını Vrenna kaydetti. 23 Şubat 2011'de sosyal medya hesaplarından gruptan ayrıldığını açıkladı. Aynı yıl eski grup arkadaşı John 5'ın da çaldığı Rob Zombie'nin grubuna Joey Jordison'ın yerine kısa bir süreliğine davulcu olarak dahil edildi. 6 Şubat 2011'de Zombie ile ilk konserine çıktı. Nisan ayında temelli olarak Zombie ile çalışacağı açıklandı. 2013 tarihli "Venomous Rat Regeneration Vendor" albümü çaldığı ilk Rob Zombie albümü oldu. Rob Holliday Rob Holliday İngiliz müzisyen, Marilyn Manson isimli grubun eski bas gitaristidir. Sulpher adlı grubu kurmuş, gitaristliğini ve vokalistliğini yapmaktadır. Grupla bir albüm çıkarmıştır. Onun dışında 2003'ten beri Gary Numan'a ve The Prodigy'ye konserlerde gitar çalmaktadır. The Sisters of Mercy ve The 69 Eyes gibi gruplara da yardım etmiştir. Tim Skold'un gitara geçmesiyle Marilyn Manson'da turnede bas gitar çalmaya başlar ve daha sonra Twiggy Ramirez'in gruba tekrar dönmesiyle gitara geçer ancak Wes Borland gruba girdikten sonra gruptan ayrılır. Tiziano Terzani Tiziano Terzani (14 Eylül 1938 -28 Temmuz 2004) Floransalı İtalyan gazeteci. Liseyi Floransa'da, üniversite eğitimini de Pisa'da Hukuk üzerine eğitim gördü. Bir süre Columbia Üniversitesi'nde gazetecilik eğitimi gördü. Bir ara Olivetti firmasında 5 yıl süreyle yöneticilik yaptı. Alman bir yazar olan Angela Staude ile evlendi. 1971-2001 arası ünlü Alman dergisi Der Spiegel'de Asya muhabiri olarak çalıştı. Bu arada La Republica, Corriera della Sera, L'Espresso ve Alisei gibi çeşitli İtalyan dergi ve gazetelerinde yazılar yazdı. Asya'nın çeşitli ülkelerini dolaşarak Asya mistisizmi üzerine çalıştı. Yakalandığı kanser nedeniyle Pistoia Apeninlerinin küçük bir köyü olan Orsigna'da 28 Temmuz 2004 tarihinde yaşamını yitirdi. Florya Metin Oktay Tesisleri Florya Metin Oktay Tesisleri Galatasaray Spor Kulübü' nün çeşitli şubelerinin ve Türk millî takımının antrenman yaptığı tesislerdir. Galatasaray' ın efsane sporcusu Metin Oktay' ın 1991 yılındaki bir trafik kazada hayatını kaybetmesi sonucu tesislere ismi verilmiştir. 80 hektarlık bir alana kurulmuştur.Türkiye'nin en gelişmiş spor tesisidir. Tesisin yapımında eski başkanlardan Prof.Dr. Ali Uras' ın büyük emeği geçmiştir. Tesisin yanındaki arazi de yine eski başkanlardan Dr. Ali Tanrıyar' ın büyük emekleri ile kulübe kazandırılmıştır. Ülkenin en büyük genç oyuncu yetiştirme çizgisine sahip, Türkiye'nin ilk modern tesisidir. Gruplandırma yöntemiyle 15 yaş ve altından kayıt olan gençler seçmelere kadar antrenörleri ile çalışırlar.Türkiye Millî Eğitim Bakanlığı'nın yetkisi altında bulunan Futbol Akademisi, ülkenin dört bir yanından seçilen küçük oyuncular için kalitesi resmi açıdan tamimiyle onaylanmış bir okul durumundadır. Yatakhanelerde kalan çocuklar bakanlığın eğitim programına uygun olarak eğitim görmektedir. 22,627 m² 19,250 m² 68,347 m² 110,224 m² 30,347 m² 19,877 m² Ahmet Çağıran Ahmet Çağıran, (d. 15 Haziran 1978, Bursa) Türk eski futbolcudur. 15 Haziran 1978 tarihinde Bursa'da doğdu. Futbol'a Makospor formasıyla başladı. 1 Ağustos 1997 tarihinde Aydınspor'da profesyonelliğe geçti. Daha sonra sırasıyla Altay,Çaykur Rizespor, Diyarbakırspor ve Denizlispor kulüplerinde futbol oynadı.2007 yılında Karşıyaka futbol takımına transfer oldu.2008-2009 sezonu sonunda serbest kalmıştır. 2009-2010 sezonunda Mersin İdmanyurdu' ile 2 yıllık sözleşmeye imza atmıştır.23.07.2010 tarihinde Denizlispor ile sözleşme imzaladı ve Denizlispor'un 2.ci kaptanlığını yaptı. 2011-2012 sezonu için eski takım arkadaşı ve kaptanı Yusuf Şimşek ile birlikte Turgutluspor ile anlaştı. 25 Şubat 2003 İskoçya ile oynanan A2 Millî hazırlık maçı için Türkiye A2 millî futbol takımı kadrosuna davet edilen Ahmet Çağıran bu maçta forma şansi bulamamıştır. Ahmet Akcan Ahmet Akcan (d. 17 Şubat 1958, Bursa) Türk teknik direktör. Jupp Derwall, Karl-Heinz Feldkamp, Sigi Held, Greame Souness gibi Türkiye'ye gelen pek çok yabancı teknik direktörün ve Mustafa Denizli'nin yardımcılığını yapmıştır. Ayrıca Rainer Hollmann ile Galatasaray'ı ve Hans Peter Briegel ile Beşiktaş'ı birlikte çalıştırmıştır. Galatasaray'da görev yaptığı dönemde 5 lig şampiyonluğu yaşamış, 4 kez de Türkiye Kupası'nı kazanmıştır. Galatasaray'ın Şampiyon Kulüpler Kupası'ndaki Neuchatel Xamax ve Şampiyonlar Ligi'ne ilk kez katıldığı sezon tarihi Manchester United zaferlerinde de kulübede görev yapmıştır. Ardından birçok 1. Lig ve Süper Lig ekibinde teknik direktörlük yapmıştır. Son olarak 2009-2010 sezonu 2. yarısında Orduspor teknik direktörlüğünü yapmıştır. Anemometre Yelölçer ya da Anemometre, rüzgâr/hava hızını ölçen alettir. Havalandırma sistemlerinde ve Meteoroloji istasyonlarında kullanılır. Yunanca'da rüzgâr anlamına gelen "anemos" kelimesinden gelir. Tarihte bilinen ilk anemometre tanımını 1450 yılı civarında Leon Battista Alberti yapmıştır. Alan uzmanı Alan uzmanı ("domain expert") veya konu uzmanı ("subject matter expert") belli bir alanda veya konuda derin bilgi ve beceri sahibi olan kişidir. Alan uzmanları, uygulamada hem bilgi hem de tecrübe sahibidirler. Bilgi-tabanlı sistemlerle ("Knowledge-based systems") ilgilenen alan uzmanları, BTS’lerin şirket belleği ("corporate memory") kısmının sürdürülmesi, test edilmesi ve geliştirilmesinden sorumludurlar. Karmaşık ve kapsamca zengin teknik ve matematiksel problemleri çözerler. Bilginin, bir bilgisayar sisteminde basitçe kodlanabilmesi ve BTS son kullanıcıları tarafından kolayca kullanabilmesi için bilgiyi mantıksal olarak ifşa ederler. "Alan Uzmanları" uzman sistemlerin oluşturulması ve sürdürülmesinde belirli bir rol oynarlar. Sistem yönetimiyle ilgili kriptolu bilgiyi doğrudan bilgi mühendisine yönlendirir. Bilgi mühendisi de bu bilgiyi sistem veritabanına kodlayan kodlayıcılara geçirir. Bilgi toplama ve gösterimi konularında yüksek eğitimli alan uzmanları, testi yapılmış bilgilerini kodlayıcıların işlerini kolaylaştıracak şekilde kurallar ve diyagramlar formunda sunarlar. Uzman sistemler ve detayları hakkında yoğun bilgi sahibi oldukları için bulgularını basit şekilde iletmekte zorlanmaktadırlar. Bu nedenle bilgi mühendisleri alan uzmanlarının bulgularının şifrelerini çözerlerler. Bir gruba veya grubun iş yapma yöntemlerine aşina olan kişiler için de kullanılmaktadır. Bu terimin en yaygın kullanımı Yapay Zeka alanındadır, özellikle uzman sistemler konusundadır. alan uzmanlarıdırlar. George Marshall George Catlett Marshall (31 Aralık 1880 - 16 Ekim 1959), II. Dünya Savaşı sırasında ABD Genelkurmay Başkanı (1939-1945). Daha sonra dışişleri (1947-1949) ve savunma bakanı (1950-1951) olarak hükümette görev almıştır. Türkiye'nin ekonomik bağlılığını başlatan Marshall Planı olarak bilinen Avrupa Kalkınma Programı'nın yaratıcısıdır. Bir kömür tüccarının oğluydu. 1901'de Lexington'daki Virginia Askeri Enstitüsü'nü bitirdi. 1902-1903 yıllarında Filipinler'de görev yaptı. Ordu içinde hızla yükselerek I. Dünya Savaşı sırasında 1. Tümen'in harekat dairesi başkanı olarak Fransa'ya gönderildi (1917). Meuse-Argonne harekatı sırasında da 1. Ordu harekat dairesi başkanı olarak görev aldı (1918). Savaştan sonra beş yıl boyunca (1919-1924) General John J. Pershing'in yaverliğini yaptı. II. Dünya Savaşı'nın başladığı 1 Eylül 1939'da Kara Kuvvetleri kurmay başkanlığına getirildi. Kazablanka, Washington, Quebec, Kahire ve Tahran konferanslarına ABD kurmay başkanlarının baştemsilcisi olarak katıldı. Bu konferanslarda İngilizlerin Akdeniz stratejisi olarak bilinen planını benimsemeyerek, Müttefiklerin Alman güçlerine karşı Manş Denizi üzerinden bir saldırı düzenlemeleri gerektiğini ileri sürdü. 21 Kasım 1945'te genelkurmay başkanlığından ayrılmasından birkaç gün sonra, Başkan Harry Truman, Marshall'ı özel temsilcisi olarak Çin İç Savaşı'nda arabuluculuk yapmaya ikna etti. Bu girişiminde başarılı olamamasına karşın Ocak 1947'de dışişleri bakanlığına getirilen Marshall, aynı yıl haziranda kendi adıyla anılan ve savaş sırasında büyük yıkıma uğrayan Avrupa'nın yeniden inşasını amaçlayan Avrupa Kalkınma Planı'nı açıkladı. Ayrıca başlangıçta plan kapsamına alınmayan Yunanistan ve Türkiye'ye yardım sağlanmasında etkili oldu. İsrail Devleti'nin tanınması ve Kuzey Atlantik Antlaşması Teşkilatı'nın (NATO) kurulmasına ilişkin görüşmelerin başlatılması için çaba gösterdi. İki yıl sonra sağlığının bozulması nedeniyle görevinden ayrıldı. 1950'de 70 yaşındayken Başkan Harry Truman'ın Kore Savaşı sebebiyle yaptığı çağrıyı kabul ederek Savunma Bakanı oldu. 1951'de savunma bakanlığı görevinden ayrıldıktan sonra hükümete askeri konularda danışmanlık yaptı. 1953'te, II. Dünya Savaşı'ndan sonra Avrupa'nın iktisadi kalkınmasına ve dünya barışına yaptığı katkılardan dolayı Nobel Barış Ödülü aldı. Atom kütlesi Atom kütlesi (m) bir atomun kütlesini belirtir, bazen Atomik kütle birimi (akb) olarak ifade edilir. Bazen de relative atom kütlesi, ortalama kütle ve atomik ağırlık olarak ifade edilir. Ancak günümüzde tek bir atomun kütlesini hesaplamak imkânsızdır. Onun için kütlesi hesaplanacak atoma referans bir atom seçilir. Bu referans atomu, tüm atomlar için karbon (C)'dur. Bunun sebebi doğada çok bulunması ve izotopunun az olmasıdır. Atom kütlesi Uluslararası Birim Sistemi'ne (SI) göre şu şekilde hesaplanır. formula_1 "n" molü, "m" kütleyi, "M" ise atom kütlesini belirtir. Bilgi-tabanlÄ± sistem Bilgi-tabanlı sistem, bir bilgi tabanının geliştirilmesi ve/veya sorgulanması için kullanılan bir program olarak tanımlanabilir. Belli bir konuyla ilgili bilgi tabanı referanslarının ve yapay zekânın yardımıyla insanın problem çözme becerisini taklit etmeye programlanmış bir bilgisayar sistemi olarak da tanımlanabilir. Bilgi-tabanlı sistemler, yapay zekânın (Artificial Intelligence) teknik ve yöntemlerini temel alır. olarak düşünülebilir. Ancak uzman sistemler ile yapay sinir ağlarının aynı kategoride olmaması gerektiğini savununan yaklaşımlar da vardır. Thurgood Marshall Thurgood Marshall (2 Temmuz 1908- 24 Ocak 1993), ABD Yüksek Mahkemesi'nin ilk siyah üyesi. Brown-Topeka Eğitim Kurulu Davası'nda (1954) avukat olarak ABD Yüksek Mahkemesi önünde yaptığı başarılı savunma sonucunda devlet okullarında ırk ayrımcılığının anayasaya aykırı olduğu kabul edilmiştir. 1930'da Lincoln Üniversitesi'nden (Pensilvanya), 1933'te de sınıf birincisi olarak Howard Üniversitesi Hukuk Okulu'ndan (Washington) mezun oldu. 1936'da Siyahları Geliştirme Ulusal Derneği'nde (NAACP) çalışmaya başladı. 1940'ta derneğin hukuk bürosunun başına geçti. Yüksek Mahkeme önünde savunduğu 32 davadan 29'unu kazandı. Bunlar arasında Brown Davası; Yüksek Mahkeme'nin bir Güney eyâletinde siyah seçmenlerin önseçimlerde oy kullanmasının engellenmesini anayasaya aykırı bulduğu Smith-Allwright Davası (1944); konut edinmede ırka göre "kısıtlayıcı hükümler"'in uygulanmasının anayasaya aykırı bulunduğu Shelley-Kraemer Davası (1948); Sweat-Painter Davası (1950) ve eyâlet üniversitelerinde siyah meslek sahiplerine ve lisansütü öğrencilerine "ayrı ama eşit" olanaklar sağlanmasının karara bağlandığı McLaurin-Oklahoma State Regents Davası (1950) sayılabilir. Başkan John F. Kennedy Eylül 1961'de Marshall'ı İkinci Bölge (New York, Connecticut ve Vermont) için ABD Temyiz Mahkemesi'ne aday gösterdi. Ama Güneyli senatörlerin karşı çıkması yüzünden atanması birkaç aylık bir gecikmeden sonra onaylandı. Başkan Lyndon B. Johnson Temmuz 1965'te Marshall'ı ABD Başsavcılığına, Haziran 1967'de de Yüksek Mahkeme üyeliğine atadı. Görevi süresince ödünsüz bir liberal olarak davranan Marshall, eyâletlerin ve federal hükümetlerin ülkedeki azınlıklara eşit ve adil davranması gerektiği yönündeki görüşlerini korudu. 1991'de görevinden ayrıldı. Mayonez Mayonez, Fransız mutfağı kökenli soğuk sos. Çiğ yumurta sarısı ve bitkisel yağ karışımından oluşur. Sürekli çırpılan yumurta sarılarına koyu bir kremaya dönüşünceye değin yavaş yavaş yağ eklenmesiyle elde edilir.Limon suyu, hardal ya da sirke ile tatlandırılan bu bileşim, "mayonnaise verte" (yeşil sebze püreli), "sauce remoulade" (ançüez, tuşu ve kaparili), "sauce aioli" (bol sarmısaklı Provans mayonezi), "Bin Adalar" (Thousand Island) ve Rus usulü salata sosları gibi çok sayıda mayonez türünün temelini oluşturur. Mayonez terimi, üzerine bu sosun konduğu soğuk yemekler ve salatalar için de kullanılır. Texas Instruments Texas Instruments (TI), merkezi Dallas'ta bulunan ABD'nin en büyük teknoloji firmalarındandır. TI genellikle yarı iletken sanayisi, bilgisayar yan sanayisi, hesap makinesi, mikrodenetleyiciler ve işlemciler alanında üretim yapmaktadır. Hızla büyüyen ve gelişen DLP sektöründe projektörlerin, DLP televizyonların ve D-Sinema sistemlerinin yongaları ve tertibatı Texas Instruments tarafından üretilmektedir. TI-84 PLUS, Texas Instruments'ın en çok tercih edilen hesap makinesidir. TI, 6 Eylül 1951 tarihinde Cecil H. Green, Jon Erik Johnsson, Eugene McDermott ve Henry Bates Peacock tarafından kurulmuştur. 18 Ekim 1954 tarihinde dünyanın ilk transistörlü radyosunu üretmiştir. 1958 yılında TI'da çalışan Jack S. Kilby tarafından ilk tümleşik devre geliştirilmiştir. 1960'lı yıllarda TTL (Transistor–transistor logic) çipleri geliştirilmiştir. Gusenbauer Hükûmeti Alf Ramsey Alfred Ernest "Alf" Ramsey (22 Ocak 1920 - 28 Nisan 1999), İngiliz teknik direktör. Tottenham Hotspur'da yıllarca oynayıp, 32 kez İngiltere formasını giydikten sonra çalıştırıcılığa başladı. Ipswich Town'un menajeri oldu. O sene İpswich Town'u 3. Lig'den 2. Lig'e yükseldi. Ertesi sene 1. Lig'e yükseldi. Ertesi sene 1. Lig şampiyonu oldu ve ertesi sene Şampiyon Kulüpler Kupası'nı kazandı. 3. Lig'den aldığı bir takımı zirveye taşıdığı için İngiliz millî takımının başına getirildi 1963-1974 yılları arasında İngiltere millî futbol takımının teknik direktörlüğünü yaptı. 1966'da İngiltere'ye ilk ve tek FIFA Dünya Kupası'nı kazandıran takımı yarattı. Hugh Laurie James Hugh Calum Laurie (d. 11 Haziran 1959), iki kez Altın Küre ödülü kazanmış İngiliz aktör, yazar, yönetmen, müzisyen, şarkıcı ve komedyen. İngiltere, İrlanda, Avustralya, Yeni Zelanda ve Avrupa'nın bir bölümünde Stephen Fry ile birlikte rol aldıkları "A Bit of Fry and Laurie" adlı programla ünlüdür. 1995 senesinde Emma Thompson ve Kate Winslet'in başrollerini üstlendiği 7 dalda Oskar'a aday olan ve en iyi uyarlama senaryo dalında Emma Thompson'a ödülü kazandıran "Sense and Sensibility" filminde oynadı. 1999'da "Stuart Little" filmiyle Amerika'da adını duyurmaya başladıysa da esas çıkışını 2004 yapımı "House MD" adlı televizyon dizisindeki Dr. Gregory House rolüyle gerçekleştirdi. 2006 ve 2007 yıllarında "House MD" dizideki rolü nedeniyle pek çok ödül kazanmıştır. Altın Küre'de En İyi Erkek Oyuncu ödülüne layık görülmüştür. Ayrıca bu rolüyle 2005 ve 2010 yılında Emmy Ödülü'ne de aday gösterilmiştir. 2009 ve 2010 yılında En iyi erkek televizyon yıldızı ve en iyi erkek drama oyuncusu ödülünü kazanmıştır. Hugh Laurie iki adet roman yazdı. İlki "The Gun Seller" ikincisi ise, 2009 yılında yayınlanmış olan "The Paper Soldier" 'dır. Nedim Kaleci Nedim Kaleci (d. 1 Ocak 1900 - ö. 23 Temmuz 1981), Türk eski millî futbolcu ve yönetici. Futbola İstanbul'un Altınordu İdman Yurdu takımında başladı ve Altınordu kalesini korurken ün yaptı. 26 Ekim 1923'te, Romanya karşısında, Türkiye millî futbol takımının ilk maçında file bekçiliğini yaptı. 1925'e kadar 4 maçta daha millî formayı giydi 1926'da Fenerbahçe'ye transfer oldu. 1926-27 sezonunda İstanbul Futbol Ligi'nde ikinci olan sarı-lacivertli takımın kalesini 23 kez korudu. 1939 ve 1967-69 dönemlerinde Fenerbahçe'de yöneticilik, Türkiye Futbol Federasyonu asbaşkanlığı yaptı. Kendisine "Kaleci" soyadı, Mustafa Kemal Atatürk tarafından verilmiştir. Durum tabanlı çıkarsama Durum tabanlı çıkarsama (case-based reasoning), geçmişte karşılaşılan benzer problemlerin çözümlerinden yararlanılarak problem çözme yöntemidir. Durum tabanlı çıkarsama, dört adımdan oluşur, bunlar: Haznedar, Güngören Haznedar İstanbul'un Güngören ilçesine bağlı mahalledir. House (dizi) House (Özgün adı: "House M.D."), medikal drama tarzında 16 Kasım 2004 ve 21 Mayıs 2012 tarihleri arasında 8 sezon yayınlanan Amerikan televizyon dizisi. Dizinin ana karakteri olan Dr. House (Hugh Laurie) kurgusal olan New Jersey'deki Princeton-Plainsboro Eğitim Hastanesi'nde teşhis ekibinin başındadır. Dizinin yapımcıları Shore, Attanasio, Attanasio'nun iş ortağı Katie Jacobs'dan oluşmakta ve film yönetmeni Bryan Singer'dır. Dizi büyük oranda Century City'de çekilmiştir. Hugh Laurie bu dizideki Dr. Gregory House rolüyle 2006 ve 2007 yılında iki kez Altın Küre ödülü kazanmıştır. Doktor Gregory House, New Jersey'deki Princeton-Plainsboro Hastanesi'nde bulaşıcı hastalıklar ve nefroloji konusunda uzman ünlü bir doktordur. Başkanlık yaptığı Tıbbi Tanı Uzmanlığı Departmanı'nda teşhisi konulamayan hastaları 3 kişilik ekibiyle birlikte iyileştirmektedir. Yine bazı vakalarda en yakın arkadaşı ve hastanenin onkoloji bölümü şefi doktor James Wilson ona yardım etmektedir. Ekibinde, Eric Foreman (Nörolog, Sinir Sistemi Uzmanı), Robert Chase (Kardiyoloji ve Yoğun Bakım Uzmanı) ve Allison Cameron (İmmünolog, Bağışıklık Sistemi Uzmanı) bulunmaktadır. House başarılı bir doktor olmasına rağmen hastane kurallarını ve yasaları umursamaz tavrı sürekli onun başına işler açar. Bu yüzden birçok hastane değiştirmiştir. Hastane yöneticisi Lisa Cuddy, House'ı işe almadan önce onun bu özelliğinden haberdardır. Lakin kendisinin House'u dengeleyebileceğini ve onu göz altında tutabileceğini düşünmektedir. Üçüncü sezonun sonunda Dr. House'un ekibi dağılır. Dördüncü sezonun başında, Dr. Foreman ilk önce başka bir hastanenin teşhis-tanı departmanı sorumlusu olarak gider, ancak gereğinden fazla risk aldığı için (Hastanın hayatını kurtarmasına rağmen) başhekim tarafından kovulur. Daha sonra başvurduğu tüm hastaneler Dr.House'ın ekibinden olduğu ve kararları ona benzediği için onu işe almaz. Bunun üzerine Dr.Foreman Princeton-Plainsboro Eğitim ve Araştırma hastanesine döner ve Dr. Cuddy tarafından Dr. House'un departmanında çalışmak üzere eski ücreti ile tekrar işe alınır. Dr. Chase, House tarafından kovulmasına rağmen Cerrahi ve Ameliyat bölümünün başına geçerken, istifa eden Dr. Cameron da ER (Acil Servis) departmanının başına geçer. Dr. House ise departmanına yaklaşık 40 doktor adayın katıldığı uzun bir eleme sürecinin ardından üç yeni doktor alır. Dr. Remy "13" Hadley (Dahiliye Uzmanı), Dr. Chris Taub (Plastik Cerrah), Dr. Lawrence Kutner (Spor Hastalıkları Uzmanı). Beşinci sezona iki büyük ölüm damgasını vurur. İlk ölüm Dr. James Wilson ile aşk yaşamakta olan Amber'in House'ı bir bardan almaya gittiğinde, dönüş yolunda otobüsün kaza yapması sonucu acı veren ölümüdür. Bu ölüm ile Wilson ve House'un arası açılır. Ama daha da önemlisi House uyanık halde iken Amber'in halüsinasyonlarını görmeye başlar ve onun kötü tarafını temsilen kararlar almasına sebep olur. Bu halüsinasyonları Vicodin bağımlılığına bağlayan House bırakmak için girişimde bulunur. Ancak sezonun ilerleyen bölümlerinde Dr. Lawrance Kutner evinde intihar etmiş olarak bulununca House'un tüm çabaları sona erer ve halüsinasyonları gitgide hayatına tesir eder hale gelir. Cuddy ile yaşadığını düşündüğü bir aşk gecesi sonrasında bunun da halüsinasyon olduğunu anladığı an kendisini [psikiyatrik] tedavi için özel bir hastaneye kapatır. Karmaşık bir aile ilişkisi olan House, ebeveynlerine karşı mesafelidir. Annesine koşulsuz bir sevgi beslerken, emekli bir subay olan babasına ciddi bir nefret duyar. Üçüncü sezonda, kendisiyle diyalog kurmak isteyen bir tecavüz kurbanı hastasına, babasının aşırı disiplin tutkusuyla kendisini bahçede uyuttuğunu ve buz banyosu yaptırdığını anlatır. Beşinci sezonda, House, kendisini zorla babasının cenazesine götüren dargın dostu Wilson'a, John House'un biyolojik babası olmadığını anlatır. House 12 yaşındayken fark ettiği bu durumu, benzer bir doğum lekesi taşıdığı bir aile dostuna ve annesinin hamile kaldığı dönemde babasının Okinawa'da görevde olmasına bağlar. Aynı bölümlün sonunda, açık tabut töreninde babasının kulağından aldığı deri örneğine DNA testi yapan House, şüphelerinde haklı olduğunu anlar. Ancak bununla beraber, kendi saplantılı karakterinin ve mesleği uğruna yaptığı fedakarlıkların, nefret ettiği babasından geldiğinin de farkına varır. House'un biyolojik babası hakkında bir miktar bilgi verilir. Wilson, Tıp fakültesinde rol aldığı bir öğrenci filminin bir porno filminin içine yerleştirildiğini fark eder. Bu bilgiyi hastaneye yayan House'dan intikam almak isteyen Wilson, House'un gizlice okuduğu kitabı ifşa eder. Yazarı Üniteryen bir rahip olan bu kitabın, House'un biyolojik babası tarafından yazıldığını öğrenen Wilson, dostunu babasını arayıp tanışmak yerine yazdığı kitabı okuyup analiz etmesini eleştirir. İlişkileri anlamında House, iki farklı biçimde görülür. Cinsel zevklerini fahişelerle karşılamaktan ve bunu ifşa etmekten rahatsızlık hissetmez. Ancak ilk sezonun sonlarında, House'un zayıf yönleri izleyiciye gözükür. Dizinin zaman çizgisinden 5 yıl önce House, bir anayasa avukatı olan Stacy Warner ile beraberdir. Bacağındaki bir anevrizmanın pıhtılaşarak enfaktüse dönüşmesi, House'u bacağının kesilmesi veya kronik acı gibi iki zor seçenekle bırakır. Uzuv kesilmesini istemeyerek kimyasal koma ile kronik acıyı atlatmak isteyen House, tıbbi kararlarını gıyabında alması için Stacy'yi görevlendirir. Ancak Stacy, sevgilisinin ölümünden korkarak, House'un bacağındaki ölü kas dokusunu aldırtarak House'u kronik acı çekmesine ve sağ bacağının işlevini yitirmesine yol açar. Bu karara öfkelenen House, Stacy'den ayrılır. Dizinin başlarında, House'un çalışanlarından Allison Cameron, patronuna karşı hisler besler. Hastaneyi satın alan ve House'u sürekli olarak zorlayan bir milyonere karşı onu savunmak için istifa eder. House, Cameron'ı işe geri almak istediğinde ise Cameron şart olarak yemekli bir randevu talep eder. House bu akşam yemeğinde, Cameron'ın ona karşı hislerini aşk değil, hasarlı insanları onarmak ve onlara şefkat gösterme amacı güden bir ihtiyaç olarak tanımlar. Dördüncü sezonda kadroya katılan Amber Volakis ise, House ile standartın dışında bir temas yaşamıştır. Wilson'la beraber olan Volakis, Wilson'ın da kabul ettiği bir tanımla, House'un dişi karşılığıdır. İnatçı, zeki ve kural tanımaz bir kişiliği olan Amber ile House arasında rekabet ve gerilim vardır. Bütün dizi boyunca süregelen bir ilişki de Lisa Cuddy ile olan ilişkisidir. Üniversite yıllarında tanışan ikili, 20 yıllık bir geçmişe sahiptir. Gençliklerinde tek gecelik bir ilişkileri vardır ve daha sonradan House'un bunu ileriye götürmeyi planladığı ancak tıp fakültesinden kovulduğu için vazgeçtiğini öğreniriz. House, aşırı dozda Vicodin yüzünden halüsinasyon görürken, Cuddy ile birlikte olduğunu hayal eder. Altıncı sezonda, önceleri kendisi için çalışan özel detektif Lucas Douglas'ın Cuddy ile ilişkisini öğrenen House bunu sabote etmeye çalışsa da bu çabaları bir süre sonra bırakır. Dr. Gregory House ve ekibi, doktorların çözemedikleri rahatsızlıkları teşhis etmek ve çok gizemli, kritik vakaları aydınlatmak konusunda uzmandır. Ekibin toplum kurallarına uymayan anti sosyal lideri Dr. House, azmi ve hafiyelik becerileriyle adeta Sherlock Holmes'ü andırır. Bu seçilmiş ekip; yasal ya da değil, teşhisini koyup hastaların hayatlarını kurtarmak için ne gerekirse yapar. Fakat tüm bu dramatik vakaların yanında komik yanlarını kaybetmeyen uzmanlarımız, kendilerini ve de hastalarını eğlendirmeyi ihmal etmez. Dr.Gregory House ile ünlü hayali dedektif Sherlock Holmes arasındaki benzeşmeler ve göndermeler tüm seri boyunca izlenmektedir. Shore, Holmes'un hayranı olduğunu ve karakterin hastalarına olan umursamazlığını gördüğünü söylemiştir. House'ın araştırma metodu olan tanıların imkânsızlıklarını mantık ile eleme yöntemi ile Holmes'un yöntemleri benzerlik taşımaktadır. Her iki karakter de bazı enstrümanlar çalmaktadırlar (House piyano, gitar ve armonika çalarken; Holmes da keman çalmaktadır). her ikisi de ilaç bağımlısıdır (House Vicodin bağımlısıdır; Holmes ise kokain). House'un Dr. James Wilson ile arkadaşlık ilişkisi Holmes'un Dr. John Watson ile ilişkisini anımsatmaktadır. Wilson karakterini oynayan Robert Sean Leonard da oynadığı karakterin ismi olan Wilson ile Watson arasındaki benzerliğe dikkat çekmiştir. Shore, House'ın isminin Holmes'a hürmeten seçildiğini söylemiştir. House'ın apartman numarası olan 221B, Holmes'un sokak numarasına bir atıfdır. Dizinin bölümlerindeki bazı karakterler de Sherlock Holmes hikâyelerindeki kahramanları refere etmektedir. Dizinin ilk bölümünde konu olan hasta Rebecca Adler ilk Holmes hikâyesindeki Irene Adler karakteri ile isim benzerliği taşımaktadır. House'u vuran dengesiz kişi Profesör Moriarty ise Holmes'un baş düşmanıdır. Dördüncü sezonun "It's a Wonderful Lie" bölümünde House hediye olarak "Conan Doyle ikinci baskı"sını alır. Beşinci sezonun "Joy to the World" bölümünde House ekibini bir Joseph Bell kitabı ile kandırmaya çalışır ki bu kitap da, Conan Doyle'a Sherlock Holmes için ilham kaynağı olmuştur. Gregory House'un yaşadığı apartman dairesinin numarası 221, daire kodu B'dir. Bu Sherlock Holmes'un Londra'daki adresi 221B Baker Sokağı'na bir referanstır. Dizinin tasarım aşamasında Gregory House'un büyük bir erkek kardeşi olması düşünülmüş ve bu rolü Hugh Laurie'nin yakın dostu ve meslektaşı Stephen Fry'a vermek planlanmış olsa da bu tasarı sonradan rafa kaldırılmıştır.(Ayrıca Stephen Fry, Sherlock Holmes: A Game of Shadows filminde Sherlock Holmes ün abisi rolünde oynamıştır.) Bu kardeş fikri Sherlock Holmes'un ağabeyi Mycroft Holmes'a bir gönderme yapma amacı taşımıştır. Türkiye: Hekimoğlu adıyla yayımlandı. Dr. Gregory House'ı Timuçin Esen canlandırmaktadır. Archos Archos bilgisayar alanında üretim yapan bir Fransız firmasıdır. 1988 yılında Henri Crohas tarafından kurulmuştur. Archos, genellikle harici sabitdiskler ve taşınabilir medya oynatıcıları sektöründe üretim yapmaktadır. Archos günümüzde tablet bilgisayar, netbook ve Google android internet tabletlerini de piyasaya sunmuştur. SanDisk SanDisk, flaş bellek teknolojileri alanında üretim yapan şirkettir. Merkezi ABD'de Kaliforniya'da Milpitas'tadır. SanDisk, ilk olarak 1988 yılında Dr. Eli Harari tarafından SunDisk adı altında kurulmuştur. 1995 Kasım ayından bu yana SanDisk adı altında NASDAQ borsasında yer almaktadır. Firmanın 2006 cirosu yaklaşık 3,3 milyar amerikan dolarıdır. Dünya genelinde 2000 çalışanı bulunan SanDisk, ayrıca 600 üzerinde patente de sahiptir. Flaş bellek bellek tabanlı ürünleri arasında, mp3 çalarlar, usb belek i ve flaş kartlar yer almaktadır. 24 Ekim 2015 tarihinde 16 milyar dolara Western Digital tarafından satın alınmıştır. Galaktik Ä°mparatorluk Galaktik İmparatorluk, Star Wars'da Yeni Düzen veya Palpatine'nin yeni düzeni olarak da bilinmekte olup Galaktik Cumhuriyetin yerine Yüce Başkan Palpatine tarafından getirilip Galaktik hükûmetlerden kurulmuş bir birliktir. Cumhuriyet, neredeyse 25.000 yıllık geçen süresi sonunda geçirmekte olduğu gergin politik çalkantılar ve Klon Savaşları ile harap olmuş bir şekilde sonuna gelmişti. General Grievous'un Utapau Savaşı'nda yenilmesi ve Bağımsız Sistemler Konfederasyonu'nun tüm liderlerinin Darth Vader tarafından Mustafar sisteminde öldürülmesinde sonra yüce başkan Palpatine Galaksiyi yeniden düzenlemek amacı ile Galaktik Cumhuriyeti Birinci Galaktik İmparatorluk kendisini de İmparator olarak ilan etmiştir. Yukarı Sülmenli, Arguvan Yukarı Sülmenli, Malatya'nın Arguvan ilçesine bağlı bir mahalledir. Arguvan'a 7 km, Malatya'ya 67 km uzaklıktadır. CompactFlash CompactFlash(kısaltma "CF") bir flaş bellek kart çeşididir. Bilgisayar, dijital fotoğraf makineleri ve PDA'larda kullanılmaktadır. CompactFlash teknolojisi uzun zamandır sahip olduğu pazar liderliğini SD kartlara bırakmıştır. CompactFlash kartların yazma hızı SD kartlara göre daha fazladır. DoÄŸu Ekspresinde Cinayet Doğu Ekspresinde Cinayet, Agatha Christie'nin yazdığı polisiye roman. Christie'nin romanlarında sıkça yer verdiği kahramanı dedektif Hercule Poirot'nun, Ortadoğu'dan kalkan Orient (Şark/Doğu) Ekspres'le yolculuğu sırasında, trende bir cinayet işlenir ve Amerikalı yolculardan biri bıçaklanarak öldürülür. Tren idaresinden sorumlu Bay Bouc, cinayetin aydınlatılması için dedektif Poirot'dan yardım ister, Poirot da bu teklifi kabul eder ve tam yetkili olarak araştırmalarına başlar: yolcuların pasaportlarını inceler, onların ifadelerini alır ve valizlerini arayarak cinayetin suçlu ya da suçlularını ortaya çıkarmaya çalışır. Bu sırada en büyük yardımcısı, Yunan doktor Constantine ve tren işletme sorumlusu Bay Bouc'tur. Poirot, planlı işlenen bu cinayeti zekası, bilgisi ve deneyimi sayesinde aydınlatacak ve ortaya çıkan gerçekler okuyucuyu şaşırtacaktır. Christie'nin bu romanı 1933 yılında İstanbul'da, Pera Palas Otel'de yazılmıştır. Romanın giriş bölümü de İstanbul'da geçmektedir. Film Roman 1974 ve 2017 yıllarında beyaz perdeye aktarılmış, ayrıca Agatha Christie’s Poirot serisinde de yayınlanmıştır. 1974 yapımı film özellikle güçlü kadrosuyla dikkati çeker. Bu filmde Hercule Poirot Albert Finney tarafından canlandırılırken, diğer karakterler Lauren Bacall, Ingrid Bergman, Jacqueline Bisset, Sean Connery, Vanessa Redgrave, Richard Widmark ve Anthony Perkins gibi her biri baş rol oyuncusu olabilecek isimler tarafından canlandırılmıştır. Bu romanda cinayetin sebebi olarak yıllar önceki Armstrong olayından bahsedilir. Bu olay gerçek bir trajedi olan Lindbergh olayından esinlenmiştir. 1927 yılında Atlas Okyanusunu ilk defa uçağı ile geçerek, büyük servet ve ün kazanan Amerikalı pilot Charles Lindbergh'in 20 aylık oğlu kaçırılıp, fidye de ödendiği halde öldürülmüştü. Romandaki Armstrong olayı, 1932 yılında yaşanan bu gerçek olayı andırmaktadır. Serkan Åženalp Serkan Şenalp (d. 2 Kasım 1985; İstanbul, Türkiye), Türk dizi ve sinema oyuncusu. 2003 yılında Çağrıbey Anadolu Lisesi'nden mezun olmuştur. 2010 yılında Kocaeli Üniversitesi İktisadi İdari Bilimler Fakültesi İşletme bölümünü bitirmiş ayrıca aynı sene içerisinde Anadolu Üniversitesi Medya ve İletişim bölüünden mezun olmuştur. Hâlen Ahmet Yesevi Üniversitesi Yerel Yönetimler Yüksek Lisans öğrencisidir. Aslen İstanbulludur. Televizyon Kariyeri 2005 yılında ardı ardına oynadığı ödüllü reklam filmleri ve atv’de yayınlanan İlk Göz Ağrısı adlı televizyon dizisiyle başladı. atv'nin fantastik dizisi "Selena"da "Ozan" karakterini oynamıştır. Digitürk S'nek'te Selin Altay ile beraber 200 bölüm talk show yapmışlığı vardır. Önceden Kanal 1 ekranlarında hafta içi akşamları Selin Altay'la beraber GençLink isimli bir program hazırlayıp sunmuştur. 2015 yılında Sen Benimsin dizisinde Beşir karakterini canlandırmaktadır. Ülker Rodeo, Algida Cornetto, Familia, Fanta, Shubuo, Jump, Hürriyet Seri İlanlar, Braun Silk Epil, Avea ve Nescafe reklam filmlerinde oynadı. Sinem'in '"Yaz Yağmuru" ve müzik piyasasına yeni giriş yapan "Gece" adlı grubun ilk klibi olan "aşık mıyız" da ve 'Ceynur'un "Tanrı beni duydu" ve Kolpa'nın "Böyle Ayrılık Olmaz" klibinde oynadı. Daha sonra Oğuzhan Koç'un "Küsme Aşka" klibinde oynadı. İTÜ Süleyman Demirel Kültür Merkezi İstanbul Teknik Üniversitesi'nin Ayazağa yerleşkesinde yer alan kültür merkezidir. İçerisinde konferans salonu, toplantı salonu, çalıştay odaları, atrium, bar, restaurant, cafe bulunmaktadır. İTÜ'deki sosyal ve kültürel etkinliklerin birçoğu burada gerçekleştirilmektedir. Yakir Geron Tam adı Yaakov Yakir Geron (d.1813, Edirne - ö.11 Şubat 1874, Kudüs) Edirne ve İstanbul hahambaşılığı yapmış Yahudi din adamı. (Soyadı bazı kaynaklarda Gueron, Gheron veya Ghiron olarak geçmektedir.) Edirne'de 18. ve 19. yüzyıllarda din adamları yetiştirmiş Geron ailesinden olan Yakir Geron 1813 yılında doğmuştur. 1835 yılında henüz 22 yaşında iken Edirne şehrinin hahambaşısı olmuştur. 1846 yılında Edirne'de meydana gelen büyük yangın, Yahudi cemaatine büyük zararlar vermiş, hahambaşı Yakir Geron'un çabasıyla cemaat yeniden ayağa kalkmıştır. Bu başarısı sayesinde hem padişah Abdülmecit'in ilgisini çekmiş, hem de tüm Osmanlı Yahudileri tarafından sevilmiş ve "Rabi Presyado" (Yahudi İspanyolcasında "değerli haham") lakabını almıştır. 1863 yılında padişah Abdülaziz tarafından İstanbul'a çağrılarak İstanbul hahambaşısı olarak görevlendirilmiştir. 1871 yılında görevini bırakarak Kudüs'e yerleşmiş ve 11 Şubat 1874'te hayata veda etmiştir. Edirne Hahambaşısı olarak başarısı ve yenilikçi görüşleri İstanbul Hahambaşılığına getirilmesini sağlamıştır. Kendisinden beklenen, 1856 Islahat Fermanı çerçevesinde Rum ve Ermeni millet sisteminde yapılan yeniden yapılandırmanın Yahudi millet sistemine de uyarlanması idi. Göreve gelir gelmez gerekli reformların yapılması için çalışmaya başlamıştır. İstanbul'un çeşitli bölgelerinden 14 temsilciden oluşan bir komite oluşturmuş, başkanlığına da reform taraftarlarının başını çeken, dönemin en varlıklı ve etkili Yahudilerinden Abraham de Kamondo'yu getirmiştir. Bu komite ise yeni düzenlemeleri oluşturmak üzere 12 cemaat yöneticisi ve 4 hahamdan oluşan bir komisyonu görevlendirmiştir. Bu komisyonun ürünü olan yeni düzenleme "Hahamhane Nizamnamesi" olarak bilinmektedir. Padişah tarafından 21 Mart 1865'te onaylanmış ve 3 Mayıs 1865'te Takvim-i Vekayi'de yayınlanarak yürürlüğe girmiştir. Düzenlemenin bu kadar çabuk hazırlanmasına memnun olan padişah Yakir Geron'u Mecidiye nişanı ile ödüllendirmiştir. "Hahamhane Nizamnamesi" ile İstanbul Hahambaşısı idari konularda tüm imparatorluk Yahudilerinin lideri hâline gelirken, dini anlamda sadece İstanbul'da yaşayan Yahudilerin lideri olarak kaldı. Farklı pozisyonlardaki dini liderlerin yetkileri konusunda yaşanan karmaşa, ileriki yıllarda ciddi sorunlara yol açmış, sonuçta Yakir Geron'un 1872 yılında görevini bıkkınlık içerisinde bırakmasının sebeplerinden biri olmuştur. "Hahamhane Nizamnamesi" ile ayrıca, idari konularda hahambaşıya danışmanlık yapmak üzere "Meclis-i Cismani" adında laik bir komite kurulmuştur. Yakir Geron 1868 yılında, İstanbul'un en önemli Yahudi yerleşim bölgesi olan Hasköy'de yoğunlaşan Hıristiyan Protestan misyonerlik faaliyetleriyle mücadeleye girişti. Toplumunu bilinçlendirmek için gazete çıkarılmasını teşvik etti, el ilanları bastırdı. Bununla da yetinmeyip Hasköy'de misyonerlik faaliyetlerini yasaklatmayı başardı. Üst düzey Osmanlı bürokratlarıyla iyi ilişkiler kurduğu gibi, uluslararası ilişkilere de önem verdi. İstanbul'u ziyaret eden Sırp Prensi 3. Michael Obrenoviç ile Nisan 1867'de, Avusturya İmparatoru Franz Joseph ile Ekim 1867'de ve III. Napoleon'un karısı İmparatoriçe Eugenie ile 7 Ekim 1869'da görüştü. Yakir Geron'un hahambaşılık dönemi Yahudiler arasında modern görüşleri savunanlar ile muhafazakârlar arasında anlaşmazlıkların yaşandığı bir dönem olmuştur. Anlaşmazlıklar özellikle yeni nizamnamenin uygulanması ve Yahudi olarak kabul edilip edilmeyecekleri tartışılan Karaylar konusunda yaşanmıştır. 1838 yılında Selanik'te basılan "Abir Ya'akob" adlı eserin yazarıdır. Systema Systema (, kelimenin tam anlamıyla "sistem" anlamına gelir) kökeni 10. yüzyıla dayanan Rus savunma sanatı. Temel olarak duruş ve katalar içermez. Esneklik ve hareket halinde olmak temellerine dayanır. Diğer Uzak Doğu savunma sanatlarıyla benzer hareketler içermektedir. Başta Rusya olmak üzere 1990'larda Sovyetler Birliği'nin dağılması sonra birçok ülkede okulları bulunmaktadır. Konu, kapsamı arttıkça ilgi topladı. Dövüş sanatı CTV Travel'ın 2008 programı "Go Warrior"'da ve 2011'de "Black Belt" dergisinde yer almıştır. Boş Oda Boş Oda (Orijinal ismi: Vacancy), 2007 yılı Amerikan yapımı gerilim filmi. Filmin başrol oyuncularından biri olarak öncelikler Sarah Jessica Parker ile anlaşılmış ancak bu rol daha sonra Kate Beckinsale'e verilmiştir. David ve Amy çifti tek çocuklarını kaybetmiş olmanın üzüntüsünü yaşamaktadır. Üstelik aralarındaki geçimsizlik de iyiden iyiye artmıştır. Yaptıkları bir seyahat sırasında David otoyolu kaza olduğu ve tıkandığı gerekçesiyle terk eder ve ara yollarda ilerlemeye başlarlar. Bir rakuna çarpmamak için yaptıkları ufak kaza neticesi araba bir miktar zarar görür. Tenha yolda rastladıkları tek benzin istasyonunda onlara bir genç yardımcı olur. Yeniden yola çıkarlar lakin kısa bir süre sonra araba iyice bozulur. Yürüyerek geriye dönerler ve oradaki motelde kalmaya karar verirler. Yerleştikleri odada önce kapıların yumruklanmasından irkilirler. O esnada buldukları video kasetleri izlediklerinde bulundukları otel odasında insanların hunharca öldürüldüğünü görürler. Kaçmaya çalışırlar ancak kameralarla izlenmekte ve tüm çıkışları tutulmaktadır. Gerilim dolu bir kovalamaca yaşanır. Edirnekapı Şehitliği Edirnekapı Şehitliği, İstanbul'un Eyüpsultan ilçesinde bulunan tarihi bir mezarlıktır. 1453 yılında İstanbul'u fethetmek amacıyla Bizans surları önünde savaşırken şehit düşen Müslüman askerlerin Edirnekapı, Topkapı, Maltepe ve Topçular arasında kalan geniş bir araziye gömülmeleriyle oluşmuştur, Osmanlı devrinde Sır Tekke adıyla anılan bu ilk şehitliğin yeri bugün için kesin olarak bilinememektedir. Osmanlı devrinde, bayram sabahları camilerden çıkan cemaatler, Sır Tekke' de toplanır ve şehitlerin ruhlarına dualar ederlerdi. E-5 Karayolu'nu Haliç Köprüsü'ne birleştiren tünelin yapımı sırasında tünelin üstüne düşen kısımdaki şehitlerin kabirleri buradan alınarak başka yerlere nakledilmişlerdir. Sır Tekke denilen yer de bu tünelin üst kısmına rastladığından, buranın orijinal görünümü değişikliğe uğramıştır. Mezarlığın eski kabirlerden oluşan bölümü "Mısır Tarlası" adını taşıyan kısımdır. Bu bölüm tamamen eski mezarlardan oluşmaktadır ve zamanın tahribatına uğramıştır. Bu alanda yeni mezar bulunmamaktadır. Şahideler 19. yüzyıl ve önceki yüzyıllara aittir. Mezarlığın Necatibey Mezarlığı adı verilen bölümü de eski mezarları barındırmaktadır. Rami Caddesini çevreyoluna bağlayan bağlantı yolu bu bölümün ortalarından geçirilmiş ve mezarlığın bütünlüğü tahribata uğramıştır. Bu bölümde pek çok tarihi şahsiyetin mezarı bulunmaktadır. Osmanlı devri boyunca Edirnekapı Şehitliği'ne ait bazı parsellere şehitlerin dışında da defin yapıldığını görülür. Böylelikle şehitliğin çevresinde geniş bir mezarlık alanı oluşmuştur. Şehitler için kabir düzenlemesi yapılırken, buradan çıkan eski Osmanlı mezar taşları toplanarak iki ayrı hazirede sergilenmesi düşünülmüştür, Önemli tarihi değer taşıyan mezar taşlarını içeren bu hazireler ayrıca incelemeye değer özelliktedirler. Edirnekapı Şehitliği, Balkan Savaşı ile I. Dünya Savaşı ve özellikle Çanakkale Savaşları'nda yaralanarak tedavi olmak için İstanbul hastahanelerine getirilen ve burada şehitlik mertebesine erişen Müslüman askerlerin çoğunlukta bulunduğu bir mezarlıktır. Edirnekapı ve Sakızağacı adıyla iki bölümden oluşan şehitlikte; Osmanlı-Rus Harbi, Balkan Harbi şehitleri, Kara, Deniz ve Hava Kuvvetleri şehitleri, Polis Teşkilatı'nın şehitleri, T.H.Y. sivil şehitleri, İtfaiye Teşkilatı'nın şehitleri, Eski Tulumbacılar ve Harp Malul ve Gazileri'ne ait ayrı parseller halinde şehitlikler oluşturulmuştur. Harita Genel Müdürlüğü'nün, Ankara'da 1971 yılında bastırdığı Şehitliklerimiz adlı kitapta İstanbul'a getirilen Balkan Harbi ve Çanakkale Savaşı gazilerinden hastahanelerde vefat edip Edirnekapı Şehitliğine defnedilenlerin sayısının 13 bin civarında olduğunu bildirmektedir. Ayrıca İstanbul'un İngilizler tarafından işgali sırasındaki olaylarda şehit olan üç askerin de kabirleri burada idi. 5. Edirnekapı Şehitliği Osmanlı devrinde de Cumhuriyet devrinde de Askeriye'ye bağlı bir kuruluş olarak yaşamıştır. Günümüzde ise, şehitlikle 1926 yılında kurulan Türkiye Şehitlikleri İmar Vakfı ilgilenmektedir. Rami Caddesi'nin açılmasından sonra bu cadde ile bugün Edirnekapı minibüs durağı olan eski yolun arasında kalan ve mermer atölyesinin bulunduğu bölüm: Edirnekapı Şehitliği'ne defnedilenler listesi Yıldız Koleji Yıldız Koleji, İstanbul'da bulunan özel eğitim kurumlarından biridir. 1964 yılında kurulan kolej, anaokulundan liseye kadar ilk ve orta öğretim kısımlarından oluşur. Özel Yıldız Koleji Müzik öğretmeni A.Hulusi Kuzucu tarafından 1964 yılında kurulmuş, 1964-1965 Eğitim-Öğretim yılında faaliyete geçmiştir. 1970 yılına kadar şimdiki lise binasında 1970’ten sonra da şimdiki ilköğretim ve lise binalarında karma, yatılı-gündüzlü, ilk, orta ve lise düzeylerinde ingilizce ve fen destekli “Kolej” statüsünde hizmet vermiştir. Yatılı uygulaması 1977’de kaldırılmış, ilk ve orta kısım kontenjanları artırılmıştır. 1986 yılında Anadolu Lisesi bölümü, 1993 yılında yabancı dil ağırlıklı lise (süper lise) bölümü hizmete girmiştir. HyperSoar Hypersoar, Amerika Birleşik Devletleri tarafından geliştirilmekte olan bir bombardıman uçağıdır. Bu uçak dünyanın etrafında uçarken uzaya da girip çıkabilecektir. ABD'den havalanıp hiç hava ikmali yapmadan dünyanın herhangi bir noktasını bombalayacak kapasitededir. Uçak çok hızlı olup kendini AIM-120'lerle koruyabilir. 15 nükleer bomba taşıma kapasitesine sahiptir. Hava Kuvvetleri adı Awacs 444'tür. Ä°vasaki Yataro İvasaki Yataro (岩崎 弥太郎 Iwasaki Yatarō, 9 Ocak 1835 – 7 Şubat 1885), Japon finansör ve Mitsubishi'nin kurucusu. Tosa bölgesinde Shikoku adasının Kōchi şehrinde doğdu. Tosa Daimyosu'nun samuraylarındandı. Daimyosu'nun Nagasaki Limanı'nda yaptığı ticaretin sorumluluğu Yataro'ya aitti. Meici restorasyonu sırasındaki iç çatışmalardan yararlanan Yataro 1870'te Tsukumo Shokai ismi ile kendi deniz taşımacılığı şirketini kurdu. 1872'de Mitsukawa Shokai olan isim 1874 ise Mitsubishi Shokai olarak değiştirildi. 1882'de kurulan Karşinto Partisini destekleyerek ticareti geliştirdi. Tosa Daimyosu tacının amblemi üç meşe yaprağı ile, kendi aile tacı olan elmasın birleşmesinden oluşan bir amblem seçti. Mitsu üç, bishi elmas anlamına gelmektedir. Firmanın ismi 1921 yılında Mitsubishi Electric olarak değiştirilmiş ve II. Dünya Savaşı'ndan sonra yüzün üzerinde ticari kola ayrılmıştır. Dissection Dissection; Strömstad, İsveç'ten bir black metal grubuydu. 1989 yılında Jon Nödtveidt tarafından Strömstad'da kuruldu. İlk EP'lerini 1991'de yayınlayan grup, 2006 yılında Nödtveidt'in intiharı sonrası dağıldı. Jonathan Rhys Meyers Jonathan Rhys Meyers (d. 27 Temmuz 1977; Dublin), "Altın Küre" ödülü sahibi İrlandalı oyuncu. Bir yaşındayken ailesi memleketleri olan County Cork'a taşındı. Üç yaşındayken annesi ve babası ayrıldı. On altı yaşında okuldan atıldı. Sokaklarda serserilik yaparken halka açık havuzlardan birinde bir casting ajansı tarafından keşfedildi. İlk rolü "War of Buttons" adında bir TV filmindeydi. Oyunculuk kariyerine başladığında kendilerini terkeden babasının soyadı yerine annesinin kızlık soyadı olan Rhys Meyersi seçti. 1994'te "A Man of No Importance" isimli filmde kısa bir rolü vardı. İlk başrolünü 1996 yılı yapımı bağımsız bir film olan "Disappearance of Finbar" da oynadı. 1996'da İrlanda'nın tarihi kahramanlarından Michael Collins'i anlatan Neil Jordan'ın yönettiği aynı adlı filmde Collins'in katilini oynadı. Asıl büyük çıkışını glam devi David Bowie'den esinlenen Brian Slade karakterini canlandırdığı Velvet Goldmine ile yaptı. Ayrıca bu filmdeki bazı şarkıları kendisi seslendirdi. BBC nin kült mertebesine ulaşan fantastik dizisi Gormenhgasttaki sadist ve kötü ruhlu aşçı Skeerpike ile kariyerini sağlamlaştırdı. CBS in mini dizisi Elvis ile 2006 da En İyi Erkek Oyuncu dalında Altın Küre kazandı. Showtime'ın yeni dizisi The Tudors'da VIII. Henry rolünde oynadı. The Tudors ile tekrar Altın Küre'ye aday oldu. 2006 kış ve 2007 bahar koleksiyonlarında Versace erkek kreasyonlarının ve 2007 de ise Hugo Boss'un reklam yüzü oldu. Londra'da, Los Angeles'ta ve Fas'ta birer evi var ama çoğunlukla Londra'da yaşıyor. Aralarında Estella Warren ve Scarlett Johansson'un da bulunduğu pek çok sevgilisi oldu. Åžu anda Katie McGrath ile birliktedir. Alkol bağımlısı olduğu ve rehabilitasyon gördüğü bilinen Meyers 28 Haziranda intihar girişiminde bulundu ancak daha sonra Scotland Yard'a kaldırılıp iyileşitirilen Meyers tedavisinin ardından taburcu edildi. Hasan Balaman Hasan Balaman (20 Mart 1966; Sütçüler - 10 Nisan 2016; Eğirdir), Isparta Belediyesi eski Başkanı. İlkokul, ortaokul ve liseyi Sütçüler'de tamamladı. 1987 Yılında Selçuk Üniversitesi Konya Meslek Yüksek Okulu İktisadi ve İdari Programlar Muhasebe bölümününden, 1993 yılında da Marmara Üniversitesi İktisadi ve İdari Bilimler Fakültesi'nden mezun oldu. Vatani görevini 1995 yılında kısa dönem er olarak Çorlu 5.Kolordu'da tamamlayan Hasan Balaman, bir süre Albayraklar şirketinde muhasebecilik yaptı. 28 Mart 2004 yerel seçimlerinde ikamet ettiği İstanbul'dan Isparta'ya gelerek Adalet ve Kalkınma Partisi'nden Isparta Belediye Başkanı seçildi. Hasan Balaman evli ve üç çocuk babasıdır. İngilizce ve Arapça bilmektedir. 2004 yılında başladığı Isparta Belediye Başkanlığı görevini 29 Mart 2009 yerel seçimlerinde Milliyetçi Hareket Partisi adayı Yusuf Ziya Günaydın'a devretmiştir. Balaman, 10 Nisan 2016 tarihinde bir trafik kazası sonucu hayatını kaybetmiştir. Balaman, 2006 yılında "Zaman" gazetesi Isparta temsilcisi Arif Bayram Taş ile muhabir Mustafa Altıntaş'a yönelik şiddet ve hakarette bulunduğu iddiasıyla yargılandığı davada 1 yıl 9 ay hapis cezasına çarptırıldı. 2007 yılında Isparta Belediye Denetim Komisyonu Başkanı AK Parti'li Seyfettin Kalem'in başvurusu üzerine, Balaman ve 19 belediye yöneticisi hakkında dört ihalede yolsuzluk ve usulsüzlük yapıldığı iddiasıyla soruşturma izni verildi. Balaman, Isparta Belediye Başkanı olduğu dönemde 152 belediye işçisini baskı ve tehditle sendika değiştirmeye zorlama suçundan 2012 yılında 2.5 yıl hapis cezasına çarptırıldı. Bahaeddin Özkişi Bahaeddin Özkişi (1928, Fatih, İstanbul - 10 Kasım 1975) Türk öğretmen ve yazar. Babası Manisa Demirci ilçesinin Nakşi şeyhlerinden Hacı Halit Efendi'nin oğlu Ömer Lütfi Efendidir. İstanbul’da 20. Yıl İlkokulu'nda (1939), Karagümrük Ortaokulu'nda (1942) okudu. Daha sonra Sultanahmet Sanat Enstitüsü'ne devam etti. O sıralarda ilk hikâyelerini yazmaya başladı. Sanat Enstitüsü'nü bitirdikten sonra Haliç Tersanesi'nde ustabaşı oldu. Askerliğini 1947'de Erzurum'da yaptı. İki yıl Almanya'da kaldı. Almanya'da kaldığı sırada batı dünyasını da yakından tanıma fırsat buldu. Yurda döndükten sonra 1956’dan vefatına kadar İTÜ’de kaynak öğretmeni olarak çalıştı. Yeşilköy hava alanında çalıştığı sıralarda, tanıştığı edebiyat ustaları kendisiyle yakından ilgilenirler. Ahmet Hamdi Tanpınar'ın evindeki bir sohbette yazdıklarını dinleyen Tanpınar, "Devam et evladım. Sen on tane Sait Faik edersin" der.(1) 1959'da hikâyelerini "Bir Çınar Vardı" adlı kitapçıkta topladı. Bu kitapçık otuz hikâyecikten meydana geliyordu. Akbaba dergisinde mizah öyküleri olarak yayımlanmıştır.1969 yılında evlendi. 1970-1971 yılları arası "Köse Kadı - Uçdaki Adam - Sokakta" olmak üzere üç roman yayınladı. Yayınlamadığı hikâyeleri yeniden gözden geçirilip ilavelerle "Göç Zamanı" adıyla basıldı. "Köse Kadı" adlı roman çeşitli film şirketleri tarafından senaryo için istenmiş fakat eşi ve kızı Zeyneb'in, bu filmin Kuruluş filmi ayarında ve sekiz-on bölümlük bir dizi film olmasında ısrarları sebebiyle projeler gerçekleşmemiştir. 10 Kasım 1975'te vefat etmiştir. Çiğdem Anad Çiğdem Anad ya da tam adıyla Hülya Çiğdem İbrahimhakkıoğlu, (d. 2 Ekim 1962, Ankara), Türk yazar, muhabir ve sunucu. Londra Southwark College()'den sonra, Ankara Üniversitesi Ziraat Fakültesi’ni bitirmiş olmasına rağmen, medya alanında çalışmayı tercih eden Çiğdem Anad, 1998‘den 2006 ya kadar CNN Türk haber kanalında haber koordinatörü ve sunucu olarak görev yaptı ve "Ajans" adı altındaki ana haber bültenlerini sundu. Mesleğine 1987'de TRT'de Haber Dairesi muhabiri olarak başlayan Anad, 1990'a kadar ""Haber"" adlı yarışma programının yapımcılığı, ""Profil"" adlı biyografik programın yapım yardımcılığı, ""Gün Başlıyor"" programının yapım yardımcılığı, ""Ekonomi"" programı yapımcısı ve sunucusu olarak çalıştı. Daha sonra bir süre Star TV'de muhabirlik de yapan Çiğdem Anad, atv'de 1991 – 1993 yılları arasında "32. Gün" programı muhabiri olarak ve sonra 1993 – 1997 arasında da “"Son Durak"” programının yapımcısı ve sunucusu olarak görev yaptı. En son NTV'de ""Evet - Hayır"" adlı bir program sunan Çiğdem Anad, daha sonra geçtiği CNN Türk'te 9 yıl çalışıp bir ara istifa etti. 2007 de, NTV kanalında "Haydi Gel Bizimle Ol" isimli sohbet programını sundu. 2009 yılında 10 Kadın programının yanı sıra Perşembe günleri siyaset programı sundu. Son olarak çalıştığı NTV'den de ayrılmak zorunda kaldı. Çiğdem Anad'ın belgesel yapımlarının yanı sıra, iki tane de kitabı vardır. Ali Çamdalı Ali Çamdalı, 22 Şubat 1984 yılında Duisburg'ta dünyaya geldi. Futbol kariyerine Duisburg takımında başlayan Ali Çamdalı Borussia Mönchengladbach takımında profesyonelliğe adım attı. 5 Nisan 2013'te dördüncü ligde mücadele eden Borussia Mönchengladbach II takımıyla ilk maçına Alemannia Aachen II karşısında çıktı. Bir sezon sonra çıktığı ilk maçta 1.FC Union Solingen'e kariyerinin ilk golünü attı. Bu maçta sonra sezon sonuna kadar formayı kaptırmadı. 2005 yılında üçüncü lige yükselen Bayer 04 Leverkusen takımına transfer oldu ve aynı zamanda takım kaptanlığını da üstlendi. Nisan ayında Bayer 04 Leverkusen teknik direktörü Michael Skibbe tarafından ilk kez maç kadrosuna alınsa da forma şansı bulamadı. Bir sonraki sezon ligde ve Avrupa'da birer kez kadroya alınsa da futbolcu A takımda yine şans bulamayıp, ikinci takımda forma giymeye devam etti. Sezon sonunda ise bir alt lige düştüler. Leverkusen ile anlaşması biten Ali Çamdalı, Fenerbahçe ile anlaştı ancak küçük pürüzler sonucu transfer gerçekleşmeyince transfer dönemi sonunda bir başka ekibi Kayserispor'a transfer oldu. Ligin ilk yarısında forma şansı bulamayan futbolcu, ikinci yarıda Türkiye Kupası maçları ile ilk kez Kayserispor forması giydi. Kupada üç kez oynayan futbolcu, sezon sonunda kariyerinin ilk kupası olan Türkiye Kupası şampiyonluğu yaşadı. 15 Mart 2008'de Gençlerbirliği ile oynanan lig maçında 81. dakikada oyuna girerek ilk Süper Lig maçına çıktı. Kayserispor'da çok fazla forma şansı verilmeyen oyuncu 2008-09 sezonu öncesi aynı şehrin bir alt ligdeki ekibi olan Kayseri Erciyesspor kulübüne transfer oldu. Burada düzenli olarak forma şansı yakalayan futbolcu, Türkiye'deki ilk golünü de Erciyesspor forması altında 5 Ekim 2008'de Diyarbakırspor'a attı. Erciyesspor'da başarılı bir sezon geçiren Ali Çamdalı, sezon sonunda aynı ligde mücadele eden Kocaelispor'a transfer oldu. Ancak borçları nedeniyle TFF tarafından transfer yasağı getirilen ve oyuncularına lisans çıkarılmayan Kocaelispor'da maçlara çıkamadı. Bu nedenle önce takımdan ayrılmaya karar veren Çamdalı, kulüp bulamayınca boşta kaldı ve yarım sezonu tesislerde antrenman yaparak geçirdi. Ocak ayında iznin çıkmasıyla Kocaelispor'a transferi gerçekleşti. Çamdalı, yarım sezonda 10 kez forma şansı buldu ancak ekonomik kriz geçiren takım hiçbir galibiyet alamadı ve lig sonuncusu olarak küme düştü. Ali Çamdalı ise yine 1. Lig'de kaldı ve Orduspor ile 2010-11 sezonu için anlaşmaya vardı. İyi bir performans gösteren futbolcu, Orduspor'un önce Süper Lig'e yükselme play-off'una kalmasında sonra da takımın Süper Lig'e çıkmasında büyük rol oynadı. Futbolcu, o sezon 1. Lig yılın 11'inde yer aldı. Orduspor'la 2013 yılına kadar yeniden anlaşma sağlayan futbolcu Orduspor'un takım kaptanlığına getirildi. Takımın Süper Lig'deki ilk sezonunda ilk haftalarda oyuna yedek dahil olsa da kısa sürede tekrar takımın ilk 11 oyuncularından biri oldu. 2012-13 sezonunda da düzenli olarak forma şansı buldu ancak sezon sonu küme düştüler. Orduspor ile sözleşmesi 2013'te biten futbolcu önce Trabzonspor ile anlaştı ama daha sonra Konyaspor'a transfer oldu. Konyaspor kariyerine Fenerbahçe galibiyetiyle başlayan futbolcu, bu maçta bir de gol attı. Konyaspor'da da düzenli olarak forma giyen futbolcu, ilk sezonunda 30 maça çıktı ve daha sonra da Konyaspor kariyerinde bu sayının altına inmedi. 2015-16 sezonunda takım kaptanlığına getirilen futbolcu, Konyaspor'un altın dönemine en büyük katkıda bulunan futbolculardan oldu. O sezon ligi üçüncü bitirerek tarihlerinin en iyi derecesini yakaladılar. UEFA Avrupa Ligi gruplarına doğrudan kalan takımın tarihindeki ilk Avrupa maçı olan ve 15 Eylül 2016'da oynanan Shakhtar Donetsk maçında kaptan olarak 90 dakika forma giydi. Bu maç Çamdalı'nın da ilk Avrupa maçıydı. Avrupa'da ve ligde büyük başarılar yakalayamasalar da bu sefer Türkiye Kupası'nı tarihlerinde ilk kez müzelerine götürdüler. Çamdalı, ikinci kez kaldırdığı Türkiye Kupası'nın finalinde bu kez şans buldu ve 120 dakika forma giydi. 2017-18 sezonuna ise Beşiktaş'ı TFF Süper Kupa finalinde mağlup ederek başladılar ve Çamdalı bu maçta da sahaya ilk 11'de çıktı. "Not: 22 Mayıs 2013 tarihinde güncellenmiştir." Cissé Cissé aşağıdaki anlamlara gelebilir: Narodnik Narodnik (Rusça: народничество, narodniçestvo diye okunur, "Halkın Dostları") narod (народ) "halk" sözcüğünden türemiştir. Rus İmparatorluğu'nda 19. yüzyılın ikinci yarısında ortaya çıkan sosyal-devrimci bir hareketti. Bu hareketin başlıca temsilcileri Alexander Ivanoviç Herzen, Nikolai Gavriloviç Çernişevski ve Piyotr Lavroviç Lavrov'du. Kısa tanımı ile narodnik Çarlık Rusya'daki devrimci küçük-burjuva topluluğudur. Devrimi itici sınıfın değil, devrimcilerin (narodniklerin) gerçekleştirebileceğini savunmuşlardır. Narodonikler Rus devrimci hareketinde 19. yüzyılın altmışlı ve yetmişli yıllarında görülen bir küçük burjuva eğilimin taraftarlarıdırlar. Narodnikler otokrasinin yıkılmasını ve toprağın köylüye verilmesi gerektiğini savundular. Kapitalizmin Rusya'da geçici bir şey olduğuna, gelişme olasılığı bulunmadığına inanıyorlardı. Bu nedenle de Rusya'da devrimci güç olarak