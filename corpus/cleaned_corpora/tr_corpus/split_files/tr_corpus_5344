Severus, Hogwarts Ekspresi'nde ilk karşılaştıkları günden beri James ve Sirius'a düşmandır, James'in grubu tarafından devamlı aşağılanır, hatta James ona "Sümsükus" (Snivelly) lakabını takmıştır. Buna rağmen Snape James'e hayatını borçludur, çünkü Remus' un dolunay dönemlerinde nereye gittiğini merak eden Snape, Sirius'un tüyosu üzerine Remus'u takip etmeye kalktığı vakit James tarafından kurtarılmıştır, çünkü Remus Lupin bir kurtadamdır, dolunay zamanlarında kimseye zarar vermemek için Şamarcı Söğüt'ün altındaki gizli geçitten Bağıran Baraka'ya gider ve dönüşümünü orada tamamlar. Sirius'un planı sonuca ulaşsaydı Snape, Remus Lupin'in kurtadam formuyla karşılaşacak, muhtemelen de saldırıya uğrayacaktı. Ayrıca Snape, Lupin'in Hogwarts'taki öğretmenlik döneminde ona kurtadam dönüşümünde daha az zorlanması için iksir hazırlar. Okulun ilk yılında Profesör Quirrell'in Lord Voldemort için çalıştığını ilk kez o gündeme getirmiştir. Quirrel unicorn kanı sayesinde Voldemort'la aynı vücudu paylaşmaktadır, Quidditch maçında Quirrel Harry'e süpürgesinden düşebilmesi için lanet okur ancak Snape'in karşı büyüsü sayesinde amacına ulaşamaz. Dördüncü yılın sonunda ise, Dumbledore hariç hiç kimse, Harry'nin Voldemort'un geri döndüğü iddialarına inanmazken, o Harry'ye arka çıkmıştır. Bunun sebebi; kendisi eski bir ölüm yiyendir ve koluna tüm diğer ölüm yiyenlere olduğu gibi Karanlık Lord tarafından bir Karanlık İşaret dağlanmıştır. İşaret, Karanlık Lord'un ölüm yiyenleriyle iletişim yoludur, ve giderek belirginleşmesi Karanlık Lord'un dönüşüne delalettir. 1997 yılında Hogwarts'ta Karanlık Sanatlara Karşı Savunma dersinin öğretmeni olarak uzun zamandır beklediği fırsatı yakaladı. Eğitim dönemi başlamadan önce Draco'nun annesinin Snape'in evi olan Spinner's End'de verdiği Bozulmaz Yemin nedeniyle bütün bir yıl boyunca Draco Malfoy'un arkasını kolladı. Profesör Trelawney'in Dumbledore'a anlattıklarını kapı arkasından dinleyerek duyduklarını Voldemort'a aktarmıştı. Böylece Voldemort'un Lily ve James Potter'ı öldürmesine neden olmuştu. Daha sonra Dumbledore'u yaptığından duyduğu pişmanlığı ve Ölüm Yiyenler ile birlikte olmadığını maral şeklindeki patronusuyla inandırmıştı. Dumbledore'un ona sonsuz bir güveni vardı. Safkan bir anne ile Muggle bir babadan doğmasından dolayı Voldemort gibi Snape de utanç duyuyordu. Her ne kadar çatal dili konuşamasa da Karanlık Sanatlara karşı duyduğu ilgiyi hiç saklamamıştı. Dumbledore'u okulun en yüksek kulesi olan Astronomi Kulesi'nin girişinde öldürüp Draco'nun görevinin Dumbledore'u öldürme dışındaki görevini başarı sağlamasıyla birlikte birkaç ölüm yiyenle beraber Hogwarts'dan kaçtı. Ama son kitapta, Snape'in aslında çocukluğundan beri Lily Evans'a (Harry Potter'ın annesi) aşık olduğu, Lord Voldemort'un LilyLily Evans Evans'ı öldürmeyi planladığını öğrendikten sonra Dumbledore'a Lord Voldemort hakkında gizli bilgiler verdiği, Harry'i okul başladığından itibaren Dumbledore ile beraber korumaya başladığı ortaya çıkmıştır. Harry bunu Snape ölmeden kısa süre önce yanına gelip onun gözünden döktüğü anısını bir şişeye döküp Düşünseli 'ne döktüğünde öğrenmiştir. Dumbledore üzerinde lanet bulunan Hortkuluk'lardan birini zaafa kapılıp taktığı için Hortkuluk'un lanetinden etkilenir ve çok kısa bir ömrü kalır. Ölüm Yiyen'lerin elinde ölmektense planlayarak ölmeyi seçer ve Snape'le beraber kendi ölümünü planlar. Snape Dumbledore'un isteği üzerine onu öldürmüştür. Bu sayede Snape'in Voldemort'un tarafında olduğuna inanılmasına katkıda bulunmuştur ve Dumbledore'un Snape'e bile söylemediği gizli planına yani Mürver Asa'nın Dumbledore'dan sonra sahipsiz kalmasına bilmeden yardım etmiştir. Ancak işler ne Dumbledore'un ne de Karanlık Lord'un umduğu gibi gitmemiş ve asa Severus Snape'i sahibi olarak da kabullenmemiştir çünkü kehanet mürver asanın sahibi, eski sahibini öldüren olur değil, Mürver Asa'nın sahibini kim silahsız bırakırsa, Mürver Asa'nın yeni sahibi o olur şeklindedir. Astronomi kulesinde Severus Snape, Albus Dumbledore'u öldürmüştür fakat Mürver Asa'yı Dumbledore'dan alan Draco Malfoy'dur.Draco Malfoy'u Malfoy Malikanesi'nde silahsızlandırdığı için, Mürver Asa'nın son sahibi Harry Potter olmuştur. Son kitapta Lord Voldemort'un yılanı Nagini tarafından Voldemort'un emriyle öldürülmüştür. Karanlık Lord emri vermeden önce ona en sadık hizmetkarlarından biri olduğunu, ancak asanın tam anlamıyla itaati için ve haliyle Potter'a karşı etkili olabilmesi, asayı kendisiymiş gibi hisssedebilmesi için onu öldürmesi gerektiği, Dumbledore'un planını bozması gerektiğini söylemiş ve çatal dilinde, büyülü bir kafes içerisinde korunmakta olan Voldemort'un kalan son hortkuluğu Nagini'ye "öldür" demiştir. Yazar, böylesine ciddi ve sert mizaçlı bir karaktere Severus Snape adını verirken, Fransızca çok ciddi, sert, cezalandırıcı gibi anlamlara gelen "severe" kelimesinden esinlenmiştir. Ayrıca antik yunanda Serverus kötü tanrıdır. Özel büyüsü Sectumsempra'dır. Ayrıca yetkin bir Zihnefendar'dır. Tobias Snape, J.K. Rowling tarafından yazılmış Harry Potter serisinin karakterlerindendir. Harry Potter karakteri Severus Snape'in babası, Eileen Prens'in kocası. Snape gibi kanca bir buruna sahip. Hermonie yaptığı çok küçük çaplı araştırma ile bu kişinin muggle olduğunu sonucuna vardı. Eileen Prince, J.K. Rowling tarafından yazılmış Harry Potter serisinin karakterlerindendir. Harry Potter karakteri, Severus Snape'in safkan cadı annesi ve okulun tüküren bilye takımı kaptanıdır. Zayıf, çelimsiz, soluk tenli ve kalın kaşlı bir kızdır. Tıpkı oğlu Severus Snape gibi sevecen olmayan biridir. Tobias Snape isimli bir Muggle'la evlenir. Severus da tıpkı Voldemort gibi babasından utanır, bu sebeple kendine Melez Prens lakabını takar. Harry Potter'da bu isim ilk kez Harry Potter ve Melez Prens in kitabında görüldü. Harry Potter 6. sınıfta iksir kitabı olmadığı için ona Melez Prens yani Severus Snape'in kitabı verilir. Bu kitabın içindeki Melez Prens'in yazdığı notlar sayesinde Harry iksir dersinde büyük bir gelişme kaydeder, bu sayede Horace Slughorn ona ödül olarak şans iksiri Felix Felicis'i vermiştir. Hermione Granger Melez Prens'in güvenilir biri olmadığından, bazı tüyolarının Harry'e zarar vereceğinden korkar ve Melez Prens hakkında araştırma yapmaya başlar. Aklına bir çocuğun annesinin kızlık soyadının "Prens" olduğu, babasının bir Muggle olduğu ve bu sebeple kendisine "Melez Prens" lakabını taktığı gelir; haklı da çıkmıştır. Kütüphanede Gelecek Postası'nın eski bir baskısını bulur. Bu baskıda Eileen Prince gazeteye "Tüküren Bilye Şampiyonluğu" konusuyla çıkar. Harry kızın Melez Prens olduğuna inanmaz, çünkü kitabın sahibinin erkek olduğuna emindir. Severus Snape Draco Malfoy'un görevi olan Albus Dumbledore'u öldürdükten sonra Draco Malfoy ile Hogwartstan kaçar ve Harry Snape'ten intikam almak için arkasında koşar. Melez Prens'in kitabında gördüğü büyüleri yapar ancak Snape asasıyla sürekli kalkan oluşturduğu için hiçbiri Snape'e denk gelmez. Sonra Snape bir büyü yapıp Harry'yi yere yatırıp "Baban gibi kendi büyülerimi bana kullanmaya mı cüret ediyorsun Potter? Evet, ben O'yum, Melez Prens'im." der. Bunun üzerine Harry Melez Prens'in kim olduğunu anlar. Hermione haklıdır; Snape'in annesi cadı, babası Muggle'dır. Yve-Alain Bois Yve-Alain Bois, (16 Nisan 1952), Cezayirli tarihçi, modern sanat eleştirmeni ve akademisyen. Yve-Alain Bois, Konstantin, Cezayir'de 16 Nisan 1952'de doğdu. Master ve doktorasını Fransa'da tamamladı. Johns Hopkins Üniversitesi ve Harvard Üniversitesi'nde profesör olarak görev aldıktan sonra, günümüzde Princeton, Institute for Advanced Study, School of Historical Studies'de (Tarih Çalışmaları Okulu'nda) profesördür. Ayrıca European Graduate School'da Sanat ve Film profesörüdür. Ünlü bir sanat filozofu olmasının yanı sıra tanınmış bir küratör ve yazardır da. SahÄ±n Sahın veya Sahn (Arapça : صحن , Sahn), İslam mimarisinde etrafı duvar veya revaklarla çevrili avlu. Camiler, bina olarak Mekke’ye, yani Kâbe istikametine yöneltilmiştir. Üstü büyük kubbe ile örtülü olan mekâna "kubbe altı" veya "merkez sahın" denir. Merkez sahının köşesinde, Kur’an-ı kerim okumak için biraz yüksekçe olarak yapılmış yerlere ise "sofa" adı verilir. Büyük kubbe, mimari duruma ve büyüklüğüne bağlı olarak paye ve sütunlar üzerine oturur. Sahınların zemini mermer döşelidir. Buralarda namaz kılınacağı için üzerine halı serilir. Bazı yan sahınların yanlarında kapılar vardır. Cemaat dış avludan caminin içine bu kapılardan doğrudan girebilir. Bazı büyük camilerde yaz sahınları üzerinde fevkaniye ve tabaka diye tabir edilen ikinci bir kat daha bulunur. Bu tabakaların padişahlara ayrılmış ve dışarıdan ayrı bir kapı ve merdivenle çıkılan kısımlarına "hünkâr mahfili" denir. İlk Osmanlı camilerinde merkezî sahının ortasında genellikle bir havuz bulunur, ya bu havuzun üstünde veya merkez sahının herhangi bir yerinde yüksekçe bir mahfil yer alır. Bu mahfil müezzinlerin kullanmaları içindir. Bu sebepten dolayı "müezzin mahfili" denilir. Merkezî sahının kıble yönündeki duvarının tam ortasında hücre şeklinde bir kısım bulunur. Bu hücre imamın namaz kıldırırken bulunacağı yerdir ki, buna mihrap denir. Mihrabın sağ tarafından merdivenlerle çıkılan, taştan veya ahşaptan yapılmış yüksek yere ise minber ismi verilir. Bundan başka caminin içinde vaizlerin vaaz verirken üzerine oturmaları için yapılmış yüksek kısımlara da kürsü denir. Bütün bu kısımlar esas vazifelerin dışında, üzerleri çok güzel şekilde süslenmiştir. Üst kat pencereleri genellikle sade ise de, vitray denilen renkli camlardan yapılmış pencereler de vardır. Caminin içinin aydınlatılması için duvarlarına ve çeşitli yerlerine sıralar hâlinde pencereler açılmıştır. Alt kat pencerelerde ahşap kapaklar bulunur. Bu kapakların üzerleri çok güzel şekilde süslenmiştir. Üst kat pencerelerin sade olanları bulunmakla birlikte, vitray denilen renkli camlardan yapılmış olanları da vardır. Hanif Hanif (Arapça: حنيف)kelimesinin menşei ve anlamına dair çeşitli görüşler bulunmakta; Arapça, İbrânîce, Süryânîce veya Habeşçe bir kökten geldiği ileri sürülmektedir. Kelimenin kökünü oluşturan “hnf” bütün Sâmî dillerde ortaktır. Kelimenin Ken‘ânîce şekli olan hanpa ve hanapu Tell el-Amarna tabletlerinde (m.ö. XIV. yüzyıl ortaları) ortaya çıkmaktadır. Bu metinlerde kelime “kötülüğe meyilli ve sapkın olmak, iftira etmek” anlamlarındadır. Yeni İbrânîce ve Mişna’da kullanılan yahudi-Ârâmî (Judeo-Aramaic) dilinde “iki yüzlü olmak”, Süryânîce şekli olan hanfo (hanpa) ise “putperest” anlamına gelmektedir (Moubarac, s. 152; Denny, XXIV, 27). Bu terim dönme, aşağı eğilme anlamlarına gelen Arapça h-n-f kökünden gelmekte olup evvela Yahudi ve Hristiyanlarca eski Helenize olmuş Suriye-Arap pagan dînî inancını ve erken dönem Müslümanlarını aşağılayıcı şekilde tanımlamak için kullanılmıştır. Yazar Turan Dursun Harun Reşit'in azatlısı Abdullah b. Selam'ın oğlu Ahmet'in Hanif dinini "İbrahimci Sabiilik" olarak tanımladığını belirtir. Kur'an'da bu kelime, insanın Allah'ın yanı sıra başka bir güç ve hakikat kaynağı tanımadan sadece bir olan Allah'ın yoluna en saf ve duru olarak kendisini teslim etmesi olarak tanımlanır. Kur'an henüz insanlara ulaşmadan önce tek tanrı inancını taşıyan kişilere Arapça "hanif" adı verilirdi. Bu kişilerin İbrahim peygamberin yolunda olduklarına inanılırdı. Hanif, bir Kur'an kavramı olarak tanımlandığında 'Kâinat'ın tek hakimi olan yaratıcıya duru olarak inanıp güvenen' manasını taşır. Böylece başka ilahların varlığını reddeden kişi, aynı zamanda kendi kişiliğini bulmuş ve şeytanlardan korunmuş olur. Bu kelime, Kur'an'da Allah'ın peygamberleri içinde ilk olarak İbrahim için kullanılmış ve her şeyi yaratan bir yaratıcı inancının nasıl gerçekleştiğini onun şahsında net olarak özetler. Sadece bir olan Allah'a inanmak aynı zamandan diğer tanrıları kabul etmemeyi zorunlu kılar. Saf ve duru (hanif) olarak inanmak, yaşamak ve bu şekilde tek olan Allah'a ve onun Kur'an'da gösterdiği yolda yürümek demektir. Kur'an'da bir olan Allah'ın yoluna saf ve duru olarak kendini adayan kişilere 'duru bir şekilde Allah'a teslimiyet gösteren' anlamında (hanifen Muslima) denilmiştir.. Ayrıca Allah yolunda teslimiyet gösterene Müslüman denilir. Müslüman kelimesi, saf ve temiz (hanif) kelimesiyle bu bakımdan yakınlık gösterir. Bir bakımdan Müslümanlık 'hakikatin kaynağı yalnızca bir olan Allah ve O'nun kitabıdır' demektir. Saf ve duru hayat tarzı "haniflik" olup Allah'a şirk koşmanın zıddıdır. Hanif olmanın aynı zamanda insan ya da Âdem soyuna Allah tarafından çizilen hayat şekli olduğuna inanılır. İslâm kelimesi, Türkçeye tercüme edilirse "teslim olmak" demektir. İnsanoğlu, tek yaratıcıya olan bu teslimiyeti İbrahim peygamber gibi aklını ve duygularını kullanarak elde etmiştir. Yaratıcı'ya teslim olmak, yani inanmak, akıl ve duygu aracılığı ile ve büyük bir güvenle olur. Anadolu'da Vakit Anadolu'da Vakit, İslamcı ve muhafazakâr günlük siyasî gazeteydi. Hakkında verilen tazminat kararlarını ödeyemeyince kapanma kararı alan günlük "Akit" gazetesinin kadrosunca kurulmuştur. Dizi yazıları, kültür-aktüalite ve spor gibi bölümlerinin yanı sıra temel olarak din ekseriyetli bir çizgide olayları ele almıştır. 10 Ekim 2010'da yayımına sona ermiştir. "Yeni Akit" olarak yayımına devam etmektedir. 2003 yılı Ağustos ayı içerisinde Türk Kara Kuvvetleri Komutanı Aytaç Yalman'ın "Hürriyet" gazetesinde "Kuzey Irak dağlarında Mussogorski'yi damarlarımda hissederim" şeklindeki açıklaması ile 1. Ordu Komutanı Çetin Doğan'ın "Mehmetçiğin kanını Yemen'de niçin akıttık? Hâlâ soruyoruz" şeklindeki açıklamalarına istinaden "Anadolu'da Vakit" gazetesince 25 Ağustos 2003 tarihinde "Onbaşı bile olamayacakların General olduğu ülke" başlığıyla bir haber yayınlanmıştır. 312 generalin bir araya gelerek, "Anadolu'da Vakit" gazetecesince yayımlanan bu haber üzerine "Anadolu'da Vakit" gazetesine açtığı davada, Ankara 20. Asliye Hukuk Mahkemesi 6 Mayıs 2010 tarihinde davayı sonuçlandırmış ve gazeteyi haksız bularak, gazeteye tazminat cezası vermiştir. Mosaic Mosaic, 1993-1997 yılları arasında National Center for Supercomputing Applications (NCSA) bünyesinde geliştirilmiş bir web tarayıcısı. World Wide Web'in bilinirliğinin artmasına sebep olmuştur. Ayrıca Dosya aktarım iletişim kuralı, Ağ Haber Aktarım Protokolü ve Gopher gibi daha önceki internet protokollerini de çalıştırabilen bir istemciydi. Sezgisel arayüzü, güvenilirliği, Microsoft Windows bağlantı noktası ve basit kurulumu, web'deki ve Microsoft işletim sistemlerindeki popülerliğine katkıda bulundu. Mosaic ayrıca görüntüleri ayrı bir pencerede göstermek yerine metinle satır içinde görüntüleyen ilk tarayıcıydı. Mosaic, 1992'nin sonlarından itibaren University of Illinois at Urbana-Champaign'de Ulusal Süper Bilgisayar Uygulamaları Merkezi'nde (NCSA) geliştirilmiştir. 7 Ocak 1997'de ise geliştirilmesi tamamen durduruldu. 1995'ten başlayarak Mosaic, Netscape'deki pazar payını kaybetti ve proje sona erdiğinde, 1997'ye kadar sadece çok az bir kullanıcısı kaldı. Microsoft, Mosaic'i 1995 yılında Internet Explorer oluşturmak için lisansladı. ViolaWWW'yu denedikten sonra David Thompson, bunu NCSA yazılım tasarım grubuna gösterdi. Bu, NCSA'da çalışan iki programcı olan Marc Andreessen ve Eric Bina'ya Mosaic'i yaratma konusunda ilham verdi. Andreessen ve Bina başlangıçta xixaic adı verilen Unix'in X Pencere Sistemi için NCSA Mosaic'i tasarladı ve programladı. Daha sonra, Aralık 1991'de, o zaman Senatör ve gelecekteki Başkan Yardımcısı Al Gore tarafından yaratılan ve tanıtılan Gore Bill'i geçti ve Mosaic projesine finansman sağlandı. Ardından Aralık 1992'de geliştirme çalışmalarına başlandı. Marc Andreessen projeyi 23 Ocak 1993'te duyurdu. İlk alfa sürümü (0.1a) Haziran 1993'te yayınlandı ve ilk beta sürümü (0.6b) yayınlandı. Microsoft Windows ve Macintosh için ise Eylül ayında piyasaya sürüldü. Commodore Amiga'da ise AMosaic Ekim 1993'e kadar mevcuttu. Unix için NCSA Mosaic (X Pencere Sistemi) sürüm 2.0 10, Kasım 1993'te piyasaya sürüldü. 1994'ten 1997'ye kadar Ulusal Bilim Vakfı, Mosaic'in daha da gelişmesini destekledi. 1994 yılında SCO, SCO's Open Desktop Unix'in değiştirilmiş bir versiyonu olan ve Mosaic'i kullanan ilk ticari ürün olan Global Access'i piyasaya sürdü. Bozüyük Bozüyük, Bilecik ilinin bir ilçesidir. İlçe (ekonomik, nüfus) olarak Türkiye'deki diğer bazı illerden büyük olan nadir ilçelerden biridir. Bilecik ilinin ekonomik, sosyal, siyasi kalbi konumundadır. İlçe adını 1890 yılında İstanbul – Ankara demiryolunun yapımı sırasında keşfedilen Bozüyük Höyüğünden almaktadır.İstanbul-Anklara demiryolunun tam orta noktasında 263 ncü km de yer almaktadır. Yurdumuzun kuzeybatısında Bilecik ilinin ilçesidir. Kuzeyinde merkez ilçe, kuzeybatıda Pazaryeri ilçesi, Kuzeydoğuda Söğüt ilçesi, doğuda Eskişehir'in İnönü ilçesi, güneyde Kütahya'nın merkez ve Tavşanlı ilçeleri, güneybatıda Domaniç ilçesi ve batıda İnegöl ilçesi ile komşudur. İlçenin yüzölçümü 928 km olup, denizden yüksekliği 740 metredir. Yükseklikler genellikle ilçenin bat ve güneybatısında yer alır. Batı da Yirce dağında Üçtepeler in yüksekliği 1790 metredir. Güneybatıda Kala dağının yüksekliği ise 1906 metredir. Doğuda Metristepe 1307 metre, batıda Çamyayla tepesi 1322 metre, Güneyde Kandilbayırtepesi 1320 metre ve kuzeyde 900 metre ile Kızıltepe ilçenin yükseltilerini oluştururlar. Kızıltepe ve Boztepe'nin güney eteklerindeki neojen çanağının yanından uzanarak yaklaşık 60 km²'lik bir alanı kaplayan Bozüyük ovası, kuzeybatıda daralarak Karasu vadisine uzanır. Ova, güneyde genişleyerek, bir yandan İnönü - Kandilli düzlüğüne, diğer yandan Karaağaç ve Akpınar köylerinin kuzeyindeki sırtlara kadar devam eder. Ova 3. zaman neojen kayalarla örtülüdür. İlçenin güneybatısında yer alan Kömürsu ve Batan yaylaları ilçenin belli başlı yaylalarıdır. Akpınar köyünün kuzeyindeki Hüsümler ovasındaki Sazpınar kaynaklarından çıkan dere doğu - batı yönünde akışını sürdürerek Bozüyük içinden geçer, Bursa yol kavşağında Karasu ile birleşir. İlçenin Bozalan Köyü yakınından doğan Karasu, Bozüyük'ten Dikilitaş deresini alıp, Ankara İstanbul demiryolunu izleyerek Pazaryeri'nden Sorgun deresini Batıdan Selöz, Hamsu, Bekdemir derelerini, doğudan Kızıldamlar çayını alır, Osmaneli yakınlarındaki Paşalar boğazından 500 metre sonra Sakarya nehri ile birleşir. İlçenin güneybatısındaki Yeşildağ'dan doğan sarısu, kuzeye doğru akışını sürdürür. Üzerinde Darıdere Barajı kurulmuştur. Kandilli köyü yakınlarından ilçe topraklarını terk ederek Eskişehir topraklarında Sakarya nehrinin bir kolu olan Porsuk çayı ile birleşir. Sarısu üzerindedir. Taşkınları önlemek ve sulama yapmak amacıyla inşa edilip 1976 yılında işletmeye açılmıştır. Baraj, toprak dolgu tipindedir. Barajın temelden yüksekliği 33,40 metre, depolama hacmi ise 35 milyon m³ olup, göl alanı 245 hektardır. Bozüyük, Ege Bölgesi sınırlarında kalan Kütahya sınırındaki küçük bir bölge hariç Marmara Bölgesi sınırları içinde kalır. Ancak İç Anadolu Bölgesi'nde görülen karasal iklimin etkisi altındadır. Kışları oldukça soğuk ve yağışlı,yazları sıcak ve kuraktır. Yağışlar genellikle kış aylarında ve kar şeklinde olmaktadır. Don ve kırağı olayının fazla olduğu aylar, Ocak ve Şubat'tır. Don ayları Kasım ayı ortalarında başlar Nisan ortalarına kadar devam eder. Dağlık alanlar genellikle koruluk durumundaki ormanlarla kaplıdır. Bu ormanlarda 1000 metreyi aşan bölümlerdeki egemen ağaç türleri karaçam, kayındır. Platolar üzerinde yer yer topluluklar oluşturan karaçamlara karşın daha alçak kesimlerde kızılçam ve meşe türlerine rastlanmaktadır. Yirce Dağı'nın 1500 metreyi aşan kesimlerinde köknar türleri ile birlikte ardıç ağaçları da yer almaktadır. Alçak ve düz alanlarda otsu bitkiler ile çalılıklar görülür. Asya ile Avrupa arasında doğal bir köprü görevi gören Anadolu'nun hemen her köşesi bu önemle jeopolitik konumu nedeniyle, ilk çağlardan bu yana hareketli ve zengin bir tarihe sahiptir. İlkçağlardan beri bu bölgede sırasıyla Hititler'in, MÖ 1200 yıllarından sonra balkanlardan gelen Frigyalılar'ın bölgeye egemen olduğu şimdiki İçköy, Yaylacık ve Manişar olarak adlandırılan kesimlerde tarihi Mina şehrinin kurulmuş olduğunu antik kalıntılardan anlaşılmaktadır. Bölgedeki yaklaşık 600 yıllık Frig egemenliğine doğudan Kafkaslardan gelen Kimmerler son vermişlerdir. Kimmerlerin yaklaşık 1 asırlık egemenliğine de batıdan gelen Lidyalılar son vermiştir. Bundan sonraki asırlarda sırasıyla bölgeye doğudan gelen Persler ile batıdan gelen Büyük İskender komutasındaki Makedonyalılar egemen olmuştur. İskender imparatorluğu parçalanınca bölgede uzun yıllar bu imparatorluğun parçası olan Bitinyalılar yaşamıştır. Sonraları Roma İmparatorluğu egemenliğine giren bölge 395 yılından sonra Doğu Roma yani Bizans egemenliğine katılmıştır. Bu yıllarda Bozüyük'ün adının lamunia olduğunu bilinmektedir. 600-720 yılları arasında bölge, İstanbul'u almak için gelen Arap Emevi kuvvetlerinin geçit yeri olmuştur. 1071 yılında doğudan gelen Selçuklu Türkleri'nin Malazgirt Savaşı sonucu, Bizans İmparatorluğuna yenilgiye uğramasıyla Bozüyük ve çevresi Selçuklu Türkleri'nin egemenliğine geçmiştir. Bundan sonra da bölge sık sık el değiştirmiştir. Daha ilerki yıllarda (MS 11. asır ve daha sonra) haçlı seferlerinde özellikle Birinci Haçlı Seferinde bölge zaman zaman Hristiyanla Müslümanlar arasında el değiştirmiştir. Bu konudaki en yakın tarihi olay Eskişehir yakınlarındaki 1097 yılında yapılan Haçlı komutanı Godefdoit ile Selçuklu Hükümdarı Kılıçarslan arasındaki Dorylaion savaşıdır. Selçukluların Anadolu'ya egemen olması ile birlikte Bozüyük Sultanönü uç beyliğinin bir Karye'si (köy) idi. Selçuklu hükümdarı II. Gıyaseddin Mesud'un 1289 taihinde Osman beye gönderdiği 2. menşurunda Eskişehir'den Yenişehir'e kadar olan bölgeyi bir sancak kabul edip Osman beye vermesiyle Bozüyük'te o tarihten itibaren Osmanlı egemenliğine girmiştir. 1525'ten önce bugünkü Bozüyük'ün yerinde Çayköy, Arıklar, İçköy ve Atkaydı köyleri bulunmaktaydı. Osmanlı devletinde gerek sınırlarda savaşan orduların, gerekse cepheye giden orduların yol boyunca beslenmesini de halka yüklemiştir. Bu amaçla ordunun hareketinde önce izleyeceği askeri yol, kısa bir süre için dinleneceği noktalar belirlenmekte ve bu yerlerde ordunun yiyecek ve yem olarak kullanacağı zaire miktarı saptanarak kadınlardan bunları sağlaması istenmekteydi. Kanuni Sultan Süleyman'ın Bağdat seferine çıkacak Kasım Paşa komutasındaki ordusunun Bozüyük'te konaklayacağı haberi gelince, ordunun ihtiyacı olan erzak karşılanır. Kasım Paşa bu yardımlardan çok memnun kalır. "Eğer savaşı kazanıp dönersem bu dört köyün ortasına bir cami yaptıracağım." der. Savaştan zaferle dönen komutan sözünü tutup cami ve külliyeyi (han, hamam, yemekhane, sıbyan mektebi gibi eklentileri) 1525 - 1528 yılları arasında yaptırır. Cami ve külliyenin yapılmasıyla birlikte bu dört köy halkı birer ikişer şimdiki Kasımpaşa Mahallesinin bulunduğu yerde toplanarak bugünkü BOZÜYÜK'ü oluştururlar. Bozüyük uzun yıllar Sultanönü sancağının Kariyesi durumunda kalmıştır. 93 Harbi diye bilinen 1877 - 1878 Osmanlı - Rus savaşlarından sonra Balkanlardan kaçarak Anadolu'ya göç eden Türklerin büyük bir bölümünün Bozüyük'te yerleşmeleri sağlanınca nüfus artmış, daha sonra bucak ve belediye kurumları kurulmuştur. Bozüyük'ün bucak durumuna getirilmesinin ilginç bir öyküsü vardır. Rivayete göre Bozüyük'ün ileri gelenleri buranın bucak olması için aralarında anlaşarak İnönü bucak müdürünü kaçırmayı planlarlar. Daha önceden müdürün oturacağı resmi dairesi ve evi hazırlanır. Bir gece geç saatlerde atlı arabalarla İnönü'ye giderek bucak müdürünü kaçırıp Bozüyük'e getirirler. Ertesi gün müdürün kaçırıldığını anlayan İnönü'lüler durumu yetkililere bildirirler. yetkililer bu duruma çok şaşırır. Çünkü böyle bir olay o zamana kadar ne duyulmuş ne de görülmüştür. Bir taraftan da Bozüyük'lülerin bu hareketi çok hoşlarına gider. İnönü'lülere yeni bir bucak müdürü sözü vererek kaçırılan müdürün Bozüyük'te kalmasını sağlarlar. Bu olaya kadar Söğüt kazasının İnönü bucağına bağlı köydü. Böyle bir yöntemle bucak merkezi olan Bozüyük, önce Söğüt'e bağlandı. 1885 te Ertuğrul livası kurulunca Söğüt'ün bucağı olarak bu livaya bağlandı. 1924'te iller teşkilatının kurulması ile Söğüt'e bağlı bucak olarak Bilecik iline bağlandı. 1926'da İnönü bucağını kapsayacak biçimde, Bilecik'in ilçesi olmuştur. 1963'e kadar Bozüyük'ün bucağı olan İnönü, o yıl Eskişehir'in merkez ilçesine bağlanmış, sonunda 1987'de Eskişehir'in ilçesi olmuştur. 1995 yılında Söğüt'e bağlı Düzdağ, 1997 yılında yine Söğüt'e bağlı Metristepe (Doruk) köyleri Bozüyük'e bağlanmıştır. Kurtuluş savaşında batı cephesinin ilk kuruluş günlerinde (18 Haziran 1920) Bozüyük bir müddet cephe karargahı olmuş ve halkın gösterdiği vatan sevgisi ve fedakarlıkla 1920 Haziranında başlayan ve Bursa'nın düşmesiyle sonuçlanan ilk düşman taarruzunun Eskişehir'e doğru ilerlemesini durdurmakta ordumuz için bir dayanak olmuştur. 1. ve 2. İnönü Savaşlarında, 9 Ocak 1921- 14 Mart 1921, 26 Mart - 1 Nisan 1921 arasında kısa süreli Yunan işgaline uğrayan Bozüyük, 12 Temmuz 1921'de 3. kez Yunan işgaline uğramış, 4 Eylül 1922'de harap bir halde işgalden kurtulmuştur...Tarih Anlamında Bozüyükde Doğan Ünlüler...BilgeSu Erenus.Osman Gazi... İlçeye bağlı iki belde Cihangazi ve Dodurga'dır. İlçeye bağlı 42 köy, 7 mahalle vardır. Mahalleler: Çarşı Mahallesi, Tekke Mahallesi, Kasımpaşa Mahallesi, Yeni Mahalle, 4 Eylül Mahallesi, Yediler Mahallesi ve Yeşilkent Mahallesi'dir. Bozüyük, 2003 yılı ilçelerin sosyo-ekonomik gelişmişlik sıralamasında göre 872 ilçe arasında 51 sırada ve Bilecik Merkez ilçesinin önünde yer almıştır. İlçe ekonomisi sanayiye dayanır. İlçede iki küçük sanayi sitesi ve bir organize sanayi bölgesi bulunmaktadır. Bozüyük Küçük Sanayi Sitesi 33 iş yeri, Bozüyük Yeni Küçük Sanayi Sitesi ise 200 iş yerinden oluşmaktadır. 5.635.110 m alanda kurulu Bozüyük Organize Sanayi Bölgesi ise Bilecik ilindeki en büyük organize sanayi bölgesidir. Bozüyük OSB içindeki 80 sanayi parselinden 42 tanesinin 2015 yılı itibarıyla sanayi firmalarına tahsisi yapılmış olup bunlardan 25 fabrika faal durumdadır ve 2000 kişiyi istihdam etmektedir. Bozüyük'te 787.181 dekar tarım alanında hububat, sebze ve meyve yetiştiriciliği yapılmaktadır. Sebzelerden balkabağı, meyvelerden ise elma üretimde ilk sıradadır. 2011 verilerine göre Bozüyük'te yaklaşık 6.000 büyükbaş hayvan ve yaklaşık 20.000 küçükbaş hayvan mevcuttur. Çoğunluğu inek sütü olma üzere 2011 yılında 7.500 ton süt üretilmiştir. 421.835 kümes hayvanından ise 13.800.000 yumurta elde edilmiştir. İlçede 24 köyde arıcılık yapılmaktadır ve 2.500'dan kovan mevcut olup yıllık bal üretimi 20 tondan fazladır. Bozüyük-Kütahya Yolu 10. km'sinde, Karaağaç köyü yolu ayrımı yakınında yer alır. İkinci İnönü Muharebesi sırasında şehit düşen 63 asker burada yatmaktadır. 1959 yılında ziyarete açılmıştır. Molla HÃ¼srev Molla Hüsrev (Arapça: مُلا خُسْرُو) d. Kargin - ö. 1480, İstanbul) Fıkıh alimi ve devlet adamı. Osmanlı hukuk tarihinin en önemli simalarından olan Molla Hüsrev, Arap dili ve edebiyatı, şiir ve hat sanatı gibi alanlarda eser vermiştir. Molla Fenârî ve Molla Fahrettin Acemi’den sonra Osmanlı Devleti'nin üçüncü şeyhülislamı kabul edilir. Fatih Sultan Mehmet'in İstanbul'u fethinden sonra bu şehirde kendi adıyla anılan caminin etrafına yaptırdığı Sahn-ı Seman Medreselerinin programını hazırlayanlar arasında idi. Fıkıh usulüne dair eserleri Osmanlı medreselerinde ders kitabı olarak okutulmuştur. Ayrıca "Dürerü’l-ĥükkâm" adlı eseri Osmanlı döneminde şer‘î hukuk sahasında hâkimlerin ihtilâfları çözerken başvurdukları yarı resmî bir hukuk kaynağı işlevi görmüştür. Yetiştirdiği öğrenciler arasında Zenbilli Ali Efendi, Fenârî Hasan Çelebi, Molla Hasan Samsûnî, Yûsuf b. Cüneyd et-Tokadî ve Molla Muhyiddin gibi âlimler bulunur. Asıl adı Mehmed bin Ferâmûz'dur. 15. yüzyılın başlarında Sivas ile Tokat arasındaki bir köyde doğmuştur. Bu köy kimi kaynaklarda Kargın köyü olarak gösterilir. Babası Ferâmurz, Sivas-Tokat bölgesinde bulunan ve bir Türkmen boyu olan Varsak kabilesi beylerindendir. Taşköprülüzade Ahmet'in yazdığı biyografisinde babası “ümerâ-i Ferâsiha”dan "Rûmiyyü’l-asl" Ferâmurz şeklinde kaydetmiş; bu ifade yanlış anlaşılıp ""ümerâ-i Françe"" şeklinde çevrildiğinden çeşitli kaynaklarda babası Ferâmurz’un Rum veya Frenk asıllı olduğu ifade edilmiştir. Babasının genç yaşta ölmesi üzerine, kızkardeşi ile eniştesi Hüsrev Beyin yanında kaldı. Bu sebeple önce ""Hüsrev kayını""” diye çağrılmıştır. Daha sonra kayını kelimesi kaldırılarak, "Molla Hüsrev" adıyla meşhur olmuştur. Bursa'da Molla Fenârî'nin oğlu Bursa Kadısı Yûsuf Bâlî'den icâzet aldı. Ayrıca Edirne'de Burhaneddin Haydar Hirevi ve zamanının diğer alimlerinden dersler aldı. Tahsilini tamamladıktan sonra Edirne'de Şah Melik Medresesi'nde ve sonra da kardeşinin ölümüyle boşalan Çelebi Medresesi'nde öğretmenlik yaptı. Sultan II. Murat devrinde Varna Savaşı'ndan önce, 1429 senesinde kazaskerliğe tayin edildi; II. Murat'ın tahtı oğlu II. Mehmed'e bıraktığı sırada bu göreve devam etti. Biyografisini veren kaynaklarda II. Murad'ın tekrar tahta geçip Sultan Mehmed'i Manisa'ya gönderdiği sırada Molla Hüsrev kazaskerlikten istifa ederek Şehzade ile birlikte Manisa'ya gittiği ve Şehzadenin burada Molla Hüsrev'den dersler aldığı belirtilir. Ancak kimi kaynaklara göre II. Murat'ın tekrar tahta geçişinden sonra Edirne kadısı olmuştur (1447-1450). Sultan Mehmet'in ikinci defa tahta çıkışından sonra Molla Hüsrev'in durumunun ne olduğu belli değildir. Muhtemelen o sırada kadılık görevinden ayrılmış ve kendisine bir tahsisat bağlanmıştı. Onun İstanbul'n fethi sırasında II. Mehmed'i destekleyen grupta yer aldığı bilinir. Fethin ardından İstanbul'un ilk kadısı Hızır Bey'in vefatı üzerine (863/1459) İstanbul kadılığına getirilmiş, ayrıca Galata ve Üsküdar kadılıklarına tayin edilmiştir. Bu arada Ayasofya müderrisliğini de yürütmüştür. Devrin padişahı Fatih'e bir kırgınlığı sonucu 1460-1473 arasında bir tarihte Bursa'ya gitti; Emir Sultan'a yakın "Zeyniler" semtinde bir arsa satın alarak Hüsrev Medresesi adıyla anılan medresesini yaptı. Rivayete göre Padişahın kendisini sol tarafına, Molla Gürani'yi de sağ tarafına oturtmasına kızarak Bursa'ya gelmişti. "Gureru'l-Ahkâm" adlı ünlü eserini Bursa'da iken yazdı. Eser, uzun bir dönem Osmanlı medreselerinde şerhleriyle birlikte ders kitabı olarak okutulmuştur. Medresesinde ilim öğretmekle meşgul olduğu sırada, Fatih Sultan Mehmed tarafından İstanbul'a davet edilerek, muhtemelen 1473-1474 İstanbul müftülüğüne getirdi. 1480 yılında ölümüne kadar bu makamda kaldı. Vasiyeti gereği cenazesi Bursa'ya götürülerek Hüsrev Medresesi'nin haziresine defnedildi. Mezar taşında; ""Menbâ-ı İlmühüner, Vâris-i ulûmü Hayr-il-beşer, Fazlı mürşîdi eser, Sâhib-üd-Dürer vel-Gurer Mevlânâ Muhammed Hüsrev"" kitabesi bulunmaktadır. Kaynaklarda Fatih Sultan Mehmet'in, Molla Hüsrev için "Zamanımızın Ebu Hanife'sidir" diyerek sevgisini belirttiği riyavet edilir. Molla Hüsrev, birçok öğrenci yetiştirmiş bir fıkıh alimi olduğu gibi, bir şair olarak da tanınmıştır. Molla Hüsrev, önceki alimlerin kitaplarından da her gün iki yaprak yazmayı adet haline getirmiştir.Öldüğü zaman geriye bıraktıkları kendi el yazılarıyla yazılmış pek çok eserler bulunmuştur. Bursa'da yaptırdığı medrese, Zeyniler semtinde on hücreli ve kubbeli bir yapı idi. Bu medrese sonradan yıkılmış, yerine ahşap bir medrese yaptırılmıştır; 1906 yılında 30 öğrencisi olduğu kayıtlıdır.Günümüze kalmamıştır. Ayrıca İstanbul'da Şehzadebaşı'nda kendi adına bir cami yaptırmıştır. Sin (mitoloji) Babil ve Asur'da Ay tanrısı olarak tapılan Sin, Sümer mitolojisindeki Nannanın karşılığıdır. Kaderin tanrısı olarak da anılan Nanna, Enlil ve Ninlil'in oğludur. Nanna Sümerce "nurlu" veya "aydınlatıcı" mânâsına gelir. Kutsal şehri Ur'dur. Babil ve Asur'da ise bu tanrıya Sin denmiş, ve ona Suriye ve Harran'da da sami ırk tarafından tapınılmıştır. Kanatlı bir boğayı süren Sin'in lapis lazuliden bir bıyığı vardı. Karısı Ningal olan Nanna/Sin, Utu (Shamash - Güneş) ve daha sonraları İştar adını alan İnanna'nın babasıdır. Bazı metinlere göre İşkur da onun çocuğudur. Sin aynı zamanda İslam öncesi Arabistan'ın Hadramut bölgesinde tapınılan bir ay ve zenginlik tanrısıdır. Akad kralı Naram Sin imparatorluk sınırlarını genişleten fetihlerle büyük bir imparatorluk kurmuş ve daha sonra da tanrılaştırılmıştır. Takvimin ve bereketin de tanrısı olan Sin'in sembolleri hilal, boğa ve üç ayaklı bir iskemledir. Babil ve Asur'un büyük şehirlerinde tapınakları bulunan Sin'in iki ana tapınağı vardır; güneyde Ur ve kuzeyde Harran. Ur'daki baş tapınağının adı "E-gish-shir-gal" = "Yüce Işığın Evi", Harran'daki tapınağının adı ise "E-khul-khul" = "Zevklerin Evi" idi. Astral-teolojik sistemde 30 sayısı ile temsil edilirdi. Büyük bir ihtimalle 30 sayısı bir kameri aydaki ortalama gün sayısından (yaklaşık 29.53) türemiştir. Sin (Nanna - Ay), Shamash (Utu - Güneş) ve İştar (İnanna - Dünya) ile birlikte Mezopotamya tanrılarının ikinci üçlüsünü oluştururlar. Oliver Twist Oliver Twist, İngiliz yazar Charles Dickens'ın 1838'de yayımlanan ikinci romanıdır. İlk olarak aylık bir dergide seri olarak yayınlanmıştır. Oliver twist bir yetimhanede dünyaya gelir. 9 yaşına geldiğinde onu farklı bir yetimhaneye götürürler. Bir yetimhanede büyüyen yetim Oliver Twist ve diğer çocuklar, açlık çekmektedir. Daha fazla çorbayı kimin isteyeceğini belirlemek için aralarında tartışırlar. Oliver seçilir. O akşamki yemekte her zamanki yemek paylaşımından sonra Oliver, yetimhane müdürüne yaklaşır ve daha fazlasını istediğini söyler. Yetimhane müdürü Mr. Bumble, Oliver’ı bir “sorun çıkarıcı” olarak nitelendirmiştir ve yetimhane kurulu oliverı alacak kişiye para verileceğini duyururlar ve tabutçu birinin yanına çırak olarak vermeye karar verirler. Baca temizleyici (Küçük çocukların bacaların içine sarkıtıldığı ve genellikle zehirlenerek öldüğü tehlikeli bir iş) olmaktan son anda kurtulan Oliver, her gün yemek yiyen diğer arkadaşlarının gözü önünde fırçalanarak dövülerek diğer arkadaşlarına akıllı durmaları için gözlerini korkutmuştur. Neyse ki cenaze levazımatçısı Mr. Sowerberry’nin yanına çırak olarak verilir. Bir başka çırak olan Noah Claypole tarafından ölmüş olan annesiyle ilgili olarak kışkırtılır ve kavgaya tahrik edilir. Haksız yere dövülür ancak kaçmayı başarır ve Londra’nın yolunu tutar. Şehrin kenar mahallelerinden birinde aç ve yorgun dolaşırken kurnaz Dodger ile tanışır. Dodger ona Londra’da kalacak bir yer önerir. Londra’nın karışık yeraltından ve yaptıkları işin mahiyetinden habersiz olan Oliver, kendini Fagin’in yönettiği yankesici çocuklar çetesinin içinde bulur. Ayrıca merhametsiz Bill Sykies, onun kız arkadaşı Nancy ve köpeği Bulseye ile tanışır. Bir sabah Oliver Dodger ve Fagin’in diğer çocuklarından olan Charlie Bates ile birlikte dışarı çıkar. Dodger’in bir centilmen olan Mr. Brownlow’u soymaya çalıştığına tanık olur ve gerçek işin ne olduğunu kavrar. Ancak Mr. Brownlow olayı fark eder ve Oliver’ı gerçek suçluyla karıştırır. Bir kovalamacanın ardından başına yediği sert darbeyle düşen Oliver yakalanır ve polis tarafından götürülür. Hakim Fang tarafından sorgulanırken bir tanık Oliver’ın masum olduğuna şahitlik eder. Bunun üzerine Mr. Brownlow yaralarını iyileştirmek için onu kendi evine götürür. Böylece suçlayıcısı koruyucusu haline gelmiştir. Hem Brownlow hem de kahya kadın Mrs. Bedwin ona çok iyi davranırlar. Bu sırada Fagin ve Bill Sykies, Oliver’ın onlara ihanet ederek yetkililere haber vereceğini düşünerek ona tuzak kurmaya ve Fagin’in inine geri getirmeye karar verirler. Oliver’ın dürüstlüğü konusunda ikna olan Brownlow, onu yerli bir tüccara 5 pound vererek bazı kitapları geri getirmesi için gönderir. Ancak Oliver, Sykies ve Nancy tarafından sokakta yakalanıp kaçırılır. Oliver’ın geri gelmeyişi üzerine Brownlow onun parayla birlikte kaçtığına ve arkadaşı Mr. Grimwig’in düşündüğü gibi en başından beri bir hırsız olduğuna karar verir. Hırsızların ininde ise Fagin, Oliver’ın Brownlow’un evini ve içindeki eşyaları anlatması için onu kandırmaya çalışmaktadır. Sykies ve arkadaşı Toby Crackid, Oliver’ı Bayan Maylie'nin evine yapacakları soygun için zorlarlar. Camdan girerek onlara ön kapıyı açacak küçük bir çocuğa ihtiyaçları vardır. Ancak ev halkı soygunu fark eder ve ortaya çıkan karışıklıkta Oliver vurulur. Bill Sykies, yaralı haldeki Oliver’ı taşımaya başlar, amacı onu nehre atmaktır. Oliver ile birlikte hızlı hareket edemediği için yakalanacağını anlayınca Oliver'i bırakarak kaçar. Ancak kayıp nehre düşen kendisi olur. Toby, Oliver’ı Fagin’in inine geri götürür ve Oliver burada iyileştirilir. Nehirdeki mücadelesinden sonra Bill Sykies yüksek ateşle geri dönmeyi başarır. Fagin’e Oliver’dan kurtulmaları gerektiğini aksi takdirde işlerinin tehlikede olduğunu söyler. Nancy, Oliver’ın hayatından endişe ederek Brownlow’la temasa geçer ve Londra köprüsünün altında bir buluşma ayarlar. Ancak Fagin Nancy’yi takip ettirmiştir ve öfkelenen Bill Sykies Nancy’yi öldürür. Nancy’nin arkadaşı Bet cesedi bulup polise haber verir. Polis Bill Sykes’i aramaya başlar. Brownlow ise Oliver’ın güvenliği için endişelenmektedir. Polisin, Sykes ve Oliver’ı, Toby Crackid’in Londra'nın varoşlarındaki evine kadar takip ettiğini öğrendiğinde ise, bu endişesi daha da artar. Sykes, Londra'nın varoşlarında izbe bir evde saklanırken polis tarafından sıkıştırılır, Sykes, Oliveri rehin alarak polisten kurtulma planı kurmuştur. Ama öyle bir şey olmuştur ki Sykes sanki kendi sonunu hazırlamaktaydı ve o çok sevdiği köpeğinin bir havlamasının kendi sonununun getireceğinden habersiz di. Bir anlık sesten sonra boynundaki ipten kurtulmak isterken ip boynuna geçerek havada asılı kaldı ve o kendini cezalandırmıştı. Bir süre sonra Oliver ve Mr. Brownlow New Gate hapisanesinde yavaş yavaş aklını kaybetmekte olan hırsız Fagin’i ziyarete giderler. Fagine oliverle ilgili dosyaların nerede olduğunu sorarlar o da oliverin kulağına söylemek ister ve oliverın kulağına söyler ve ona daha önce sakladığı dosyaları alırlar., Fagin arkasından 'geri gel geri gel'! diye bağırır. Brownlow ve Oliver bir güneşin batışının ışığına doğru temiz bir sayfa açmak için giderler... En sonunda herkes mutlu olur ve mutlu son. Çöçelli, Pazarcık Çöçelli, Kahramanmaraş ilinin Pazarcık ilçesine bağlı bir mahalledir. Mahallenin yaklaşık olarak 1850'lerde kurulduğu söylenmektedir. Kahramanmaraş iline 50, Pazarcık ilçesine 30 km. uzaklıktadır. Ferhat Ferhat Arapça kökenli bir kelime olup, Osmanlıca'da rahatlık anlamına gelir. İsim olan Ferhat ise Farsça kökenlidir "yenen, üstün olan, bir yeri ele geçiren" anlamına gelmektedir. AÃ§ Kurtlar Aç Kurtlar, 1969 yılında çekilen bir Türk filmidir. Filmin başrolünde oynayan Yılmaz Güney aynı zamanda yönetmenliği de üstlenmiştir. Film, yazar Haydar Turan'ın romanından sinemaya uyarlanmıştır. Filmde; aslında önceden öğretmenken karısının öldürülmesi üzerine eşkıya olmuş Serçe Memed lakaplı eşkıyanın dramı anlatılmaktadır. Nakkaş Eyüp Nakkaş Eyüp, Çatalca'nın Baba Nakkaş köyünde yaşamış bir Kırkpınar başpehlivanı'dır. Yurt dışında da güreşen Eyüp Pehlivan'ın mezarı doğduğu yer olan Baba Nakkaş'tadır. Ä°gzas İgzas (Lazca: "Yürüyor"), Zuğaşi Berepe'nin "Va Mişkunan"dan sonra 1998 yılında çıkardığı ikinci ve son albümdür. Ninhursag Ninhursag veya Ki, Sümer mitolojisindeki ana-tanrıça, Yer tanrıçasıdır. Genellikle Enlil'in kız kardeşi olarak gösterilir. "Ninhursag" "Sıradağların Tanrıçası" mânâsına gelir. Bunun dışında başka birçok ismi vardır: Nintus "Doğum Tanrıçası", Ninmah "Ağustos Tanrıçası", Dingirmah, Aruru ve Enki'nin eşi olarak çoğunlukla Damgalnuna olarak da anılır. Akadda ise Belit-ili yani "Tanrıların Tanrıçası" ve Mama, Ea'nın (Enki'nin Akad mitolojisindeki hali) eşi olarak da Damkina diye anılmıştır. Zamanla İştar'ın önemi arttıkça onun itibarı ve önemi düşmüşse de, Babilin baş tanrısı Marduk'un annesi Damkina olarak panteonda her zaman önemli bir yer tutmuştur. Ayrıca Enki'den Ninsar isimli bir kızı da olmuştur. GÃ¼lnar Gülnar, Mersin ilinin bir ilçesi. Toros Dağlarının 950 m yüksekliğinde Taşeli Platosu'nda kurulmuş, üzümü ile tanınan Gülnar, doğal güzellikleri ile görülmeye değer bir Türkmen yayla kentidir. Akdeniz'e 32 km uzaklıktadır. Gülnar'ın geçmişi Hititler'e kadar dayanmakta, daha sonra da bu bölgeye Asurlular'ın hakim oldukları bilinmektedir. Kısa süreler de İran ve Mısırlılar'ın egemenliğinde kalan Gülnar, daha sonra Antik Romalılar'ın yönetimine girmiştir. Gülnar'ın bugünkü halkı, 1230 yılında Orta Asya Balkaş gölü kıyısındaki Gülnar'dan göç ederek bu çevreye yerleşen Türkmenlerdir. Anayurtlarından zorunlu olarak göç etmek zorunda kalan göçerlerin ataları, Gülnar Hatun önderliğinde büyük savaşlar ve uğraşlar vererek, Mersin (İçel) bölgesine gelerek yerleşirler. Göçerler, yerleştikleri bu yere, Orta Asya'dan geldikleri yörenin adı olan ve aynı zamanda kendilerine Orta Asya'dan gelmelerine önderlik ederek, ulusu için canını feda eden liderleri Gülnar Hatun'un ismini vererek şimdiki Gülnar kazasının yerleşimcileri ve kurucuları olmuşlardır. 1461 yılında Gülnar, Silifke ve Mut ile birlikte Fatih Sultan Mehmet'in komutanlarından Gedik Ahmet Paşa tarafından Osmanlı yönetimine katılmıştır. 1900'lü yıllarda Adana valilik, Silifke mutasarrıflık, Gilindire (Aydıncık) ilçe, Zeyne (Sütlüce) bucak merkezi iken Gülnar, Yörüklerin alım satım yaptıkları (bir adı da Anaypazarı olan) bir köydür. Gilindire'den (Aydıncık'tan) yaz aylarında Gülnar yaylasına çıkan ilçe yöneticileri, Gülnar'ın ilçe olmasını istediler. 3 Haziran 1916 tarihinde yapılan bir törenle Gülnar, resmen ilçe olmuştur. Gülnar; doğuda Silifke, batıda Anamur ve Bozyazı, kuzeyde Mut, kuzeybatıda Karaman, güneyde Aydıncık ilçesi ile çevrilidir. Gülnar Akdeniz'e kıyısı olan bir ilçedir.Mersin'in güneybatısında Mersin merkeze 150 km uzaklıkta, Taşeli Platosu üzerinde yer alır. Gülnar'ın eğitim seviyesi yüksek olup, okuryazar oranı %97'dir. İlçe merkezinde Mersin Üniversitesi'ne bağlı meslek yüksek okulu, genel lise, Anadolu lisesi, imam hatip lisesi, çok programlı lise ve ticaret lisesi, pratik kız sanat okulu; Sütlüce kasabasında 1 çok programlı lise, 3 ilköğretim okulu; diğer köy ve kasabalarda ise toplam 25 ilköğretim okulu bulunmaktadır. Bu okullarda toplam 1454 öğrenci ve 271 öğretmen ile eğitim ve öğretim hizmetleri verilmektedir. Sağlık hizmetleri ilçe merkezinde 1 devlet hastanesi, 1 sağlık ocağı ve ona bağlı 8 sağlık evi ile; köy ve kasabalarda, 8 sağlık ocağı ve 4 sağlık evi ile verilmektedir. Yüzölçümü 166.900 hektar olan ilçede, tarım alanı 35.110 hektardır. Orman ve fundalık alan 84.809 hektar, çayır ve mera alanı 130 hektar, tarım dışı arazi 46.851 hektardır. Tarıma elverişli olan arazide tarla tarımı, bağcılık, meyvecilik ve sebzecilik yapılmaktadır. Dağlık bölgelerde tahıllardan buğday ve nohut ekilir; bağcılık da önemli bir geçim kaynağıdır. Son yıllarda elma, armut ve şeftali de yetiştirilmektedir. Sulak alanlarda turfanda sebzecilik ve seracılık yapılmaktadır. Gülnar halkı geçimini çoğunlukla tarımdan sağlar. Köylerde "ıstar" ve "çulhalık" denilen dokuma tezgâhlarında, yöreye özgü halı, kilim, çul, çuval, heybe, bez gibi çeşitli dokumalar imal edilir (dokunur). Enki Enki, Sümer mitolojisinde su, zeka ve yaratmanın tanrısıdır. Daha sonraları Babil mitolojisinde Ea olarak anılmıştır. Enki'nin baş tapınağı Eridu'daki "é-engur-ra" yani "(su) derinliğin evi"dir. Enki, Me olarak anılan kutsal güçlerin koruyucusuydu. Enki, Sümer panteonunun tepesindeki 4 yaratıcı tanrıdan biridir. (Diğerleri Enki'nin babası olan Anu, Enlil'in annesi olan Ninhursag/Ki ve babası olan An'dır.) Panteonda yeri An ve Enlil'den sonra gelmesine karşın zamanla An'ın önemini kaybetmesi ile 2. sıraya yükselmiştir. Sümer panteonunun en güçlü tanrısı Enlil olmasına karşın icra edici olan tanrı Enki idi. Bu yüzden Sümer destanlarında adına en çok rastlanan tanrıdır. Su tanrısı olarak sınıflandırılmıştır. Sümer ülkesine bereket veren Dicle ve Fırat nehirleri Enki'nin penisinden fışkıran su ile oluşmuştur. İnsanı yaratan, tohumların yeşermesini, hayvanların üremesini sağlayan, en güçlü büyüleri yapan tanrı Enki'dir. Enki'nin resimlerinde keçi ve balık sıklıkla kullanılmıştır. Balık figürü zaman içinde su ya da nehre dönüşmüştür, bu yüzden nehirli tanrı da denilir. Adının tam anlamı belirsizdir.Ortak çevirilerde "toprağın(yeryüzünün) efendisi" olarak geçmektedir. Enki'nin önemli rol oynadığı 5 mit şunlardır: Bu mitlerde anlatılan öyküler belli değişikliklerle Asur, Elam, Hitit, Yunan, İbrani edebiyatına ve dinsel metinlerine girmiştir. Sami dillerinde Enki adı Ea olarak anılmış, Akad/Asur mitolojisine bu adla yerleşmiştir. Akhilleus Akhilleus (Grekçe: Ἀχιλλεύς "Akhileus", Fransızca: Achille "Aşil") annesi ölümlü babası tanrı olan yarı tanrı bir baba olan Peleus ile su tanrıçası olan Thetis'in oğlu olan çeyrek tanrıdır. Dünyanın en büyük savaşçısı kabul edilir. Yunan mitolojisinin en önemli kahramanlarından biridir. Truva Savaşı'nın Grek kahramanlarının başında gelmekte ve Homeros'un İlyada mitolojik eserinde Greklerin en büyük savaşçısı olarak baş karakterdir. Homeros'un MÖ 720'lerde yazmış olduğu on altı bin dizelik İlyada eserinde Achilles yer alır. Annesi Thetis oğlunu ölümsüzlük nehri Styx'de yıkarken elini suya değdirmemesi öğütlendiği için onu sol topuğundan tutup suya batırmıştır. Yalnızca oradan vurulursa öleceğine inanılır. Efsaneye göre öleceğini bildiği halde Helen'i geri almak için yapılan ve en büyük savaş kabul edilen Truva Savaşı'na adının sonsuza kadar anılması için katılmış ve Truvalı prens Paris tarafından sol topuğundan okla vurularak ölmüştür. Bu yüzden ayak topuğunda yer alan tendona "aşil tendonu" adı verilir. Başka bir anlatı da şöyledir: Thetis'ten doğacak çocuğun tüm tanrılardan daha güçlü olacağı kehaneti üzerine Thetis Peleus ile yani bir ölümlü ile zorla evlendirilmiştir. Thetis doğan çocuklarının ölümlü taraflarını yok etmek için kocasından gizlice onları doğar doğmaz ateşte yakar ama çocukları bu yüzden ölür. Thetis son oğlu Akhilleus'u (Aşil) ateşe tutarken Peleus onu yakalar. Akhilleus'un sadece topuğu yanmıştır. İlk büyük Eski Yunan şairi olan Homeros'un, Truva Savaşı'nı anlatan İlyada adlı eserinde Akhilleus'un mezarının yeri tarif edilir. İştar İştar, Akad mitolojisinde bir tanrıçadır. Asur ve babil’in en gözde tanrıçasıdır. Sümer mitolojisindeki İnanna'dan türemiştir; İştar'a İnanna'nın Akad mitolojisindeki hali denilebilir. Kökeni kuzeybatı Semitik tanrıça Astarte'ye dayanır. İştar'ın Astarte, Anunit ve Atarsamain olarak da anıldığı olmuştur. İnanna Utu/Shamash'ın ikiz kız kardeşi, Nanna/Sin'in kızıdır. Enlil'in dünyasında ilk doğan odur. Verilen ilk isimler Sümerce iken ikinciler Akadlar tarafından bu tanrılara verilen isimlerdir. Tanrıça İştar Venüs gezegenini temsil eder. Bereket, aşk ve savaş tanrıçasıdır. İştar'ın batı dillerinde kullanılan karşılığı, 'yıldız' anlamında 'star' (İngilizce), 'Stern' (Almanca)'dır. Batıda, haftanın her günü Güneş, Ay ve beş yıldız(bazıları aslında gezegen) ‘dan birine tapınılırdı. İştar'ın simgeleri arasında bugün çok yaygın olarak kullanılan beş köşeli yıldız, gül (özellikle kırmızı gül), kalp sembolü, dikili tahta kazık, meşe ağacı ve meşe yaprağı (bol yapraklı ağaçlar) ve kırmızı rengi, 5 ve 50 sayıları bulunur. İştar yıldızı pentagram ayrıca, güneş çemberinin içinde ters çevrilmiş şekliyle satanizm’in bir simgesidir. İştar'ın başkaca adları arasında Astarte, Aştoret, Artemis, İsis, Venüs, Kibele gibi çeşitli adlar bulunur. İştar ilk başta Semiramis adıyla Nimrod'un (Marduk-Baal) eşidir. Daha sonra Semiramis dünyaya getirdiği oğlu Tammuz'un reenkarnasyon yoluyla ölen kocasının ruhunu aldığını iddia eder. Bu şekilde oğlu Tammuz'da en azından sembolik olarak kocası olmaktadır. Kırmızı gül İştarı simgelerken, lale Baal ile ilgili bir simgeyi oluşturur. Leyla ile Mecnun, Ferhat ile Şirin gibi bazı efsanevi aşklar, batıda başka adlar da alarak, gerçekte Baal ve Astarti (İştar) aşkını simgelerler. İştar'ın rengi olan kırmızı ile, bir savaş tanrıçası olan İştar'ın kan dökülmesini sağlaması ve insanları çatışmalarda kurban etmesi simgelenir. İştar kuzey Zazaca'da Astare, güney Zazaca'da ise İştar olarak adlandırılır Türkçe karşılığı ise yıldız demektir. Baal Babil'in baş tanrısı haline gelen Marduk'un bir diğer adıdır. Baal sözcüğü efendi, sahip, koca anlamlarını taşır. Baal için aynı zamanda Tammuz'da denir. Fırtına tanrısı olan Baal bitkilere yaşam veren yağmuru yağdırdığı için aynı zamanda bir bereket tanrısıdır. Baal aynı zamanda Tammuz adıyla güneş tanrısıdır. Baal, Tammuz ve Astarti bir üçlü olarak, üçü birden Marduk'un farklı görünümlerini oluştururlar. Bol yapraklı bir ağaçla ve odun bir kazıkla (Kutsal odun: Holy wood -> Hollywood) simgelenen İştar ise, bitkileri simgeler. Yaz geldiğinde ortadoğu bölgesinde yağmurlar kesildiğinden Baal'in öldüğü (öldürüldüğü) kabul edilirdi. (Tammuz yazın bir yaban domuzu tarafından öldürülür.) Ancak putperest inançlarda gerçek bir ölüm olmadığından, Baal'in bu dönemde bir yeraltı dünyasına gittiği inancı vardı. Tarımla geçinen insanlar için tarlalarından ürün almak, Baal'in İştar'la çiftleşmesine bağlıydı. Bu inanca göre ilkbaharda yeraltı dünyasından yeniden doğan Baal, İştar'la cinsel ilişkiye girerdi. Bunun tapıcıları için anlamı Baal'ın yağmur yağdırarak İştar'ı (bitkileri) sulaması ve bitkilerin böylece ürün vermesini sağlamasıydı. Bu olay her yıl gece ve gündüzün eşitlendiği Mart ayında kutlanırdı. Bu kutlamalarda yemek yenip şarap içilir, sonra da Baal ve İştar tapınaklarındaki kutsal kadın ve erkek fahişelerle seks yapılırdı. Bundan amaç Baal ve İştar'ı cinsel birleşmeye teşvik etmekti. Baal ve İştar tapınmasının bir bölümü bunlara kurban sunulmasıyla ilgiliydi. Bu tapınmanın uygulayıcıları Baal için kurbanlar sunmak adına kendi küçük çocuklarını Baal putuna ateşte yakıyorlardı. Baal'in rahiplerine "Cahna" (Cahna -> Kahna -> Kahin) denirdi. Aslı "Cahna Baal" (Baal Kahini) olan "Cannibal" (Kanibal-yamyam) adı buradan doğmuştur.(?) Bu nedenle İştar'ın bir simgesi olan gül, Baal ve İştar tapınmasının kan dökücülüğünü vurgulamak için kırmızıdır. Baal ve İştar'ın aşkıyla ilgili başka simgeler arasında sarı, yeşil ve kırmızı renkler de vardır. Sarı renk güneş olarak Tammuz'u, yeşil renk bitkilerin sulayarak yeşermesini sağlayan Baal'ı, kırmızı renk ise savaş tanrıçası İştar adına dökülen insan kanlarını simgelemektedir. Günümüzde Baal ve İştar'la ilgili tapınmalar Paskalya (Ostern), Nevruz bayramları şeklinde devam etmektedir. Kutlamalarda yer alan çörek, yumurta ve tavşan İştar'la ilgili olarak İştar'ın doğurganlığını (bitkilerin ürün vermesini) simgeler. Boğa Baal'i simgelerken, inek (kutsal inek) ise İştar'ı simgeleyerek tapınmalarda yer almıştır. Gül-Haç, Gülün Adı (film) sözcükleri de Baal ve İştar'la bağlantılıdır ve Gül İştar'ı kastederken, Haç ise Baal'in bir diğer adı olan Tammuz'un "T"'sinden gelen "haç" işareti olmaktadır. Pentagram (Beş köşeli yıldız) ise, güneş çemberinin (Tammuz) içinde İştar yıldızı olarak yer alır. İştar yıldızı Baal ile birlikte de kullanılır ve bu durumda beş köşeli İştar yıldızı, Baal'ın simgesi olan hilalin hemen yanında yer alır. Baal ve İştar'la ilgili simgeler yaygın olarak siyasal, askeri, ticari, dinsel alanlarda ve cinselliğin söz konusu olduğu alanlarda sıklıkla kullanılan sembollerdir. Bu konudaki örneklerden biri, bir cadde üzerinde Holywood yıldızlarının adlarının içine yazıldığı beş köşeli yıldız simgeleridirler. Bazen beş köşeli yıldız baş aşağı ters çevrilerek resmedilir. Bu şeklin adı Bafomet'tir. Beş köşeli yıldız sembolünün ters çevrilerek Bafomet olarak kullanılmasıyla, normal şekilde pentagram olarak kullanılması arasında en önemli fark, pentagramda anlamların açık, diğerinde ise saklı olmasıdır. Bafomet'te savaş ve kötülük sözcükleri aynı şekilde açıkça savaş ve kötülük anlamlarını taşırken, düz sembol pentagramda bunun tersi olan sözcükler aynı anlama gelir. Buna göre, güneş çemberinin içinde üstte bulunan tek köşesiyle duran İştar yıldızı (pentagram) söz konusu olduğunda, barış ve iyilik sözcükleri saklı anlamlarıyla tam tersi savaş ve kötülük anlamlarını taşırlar. Bu şekilde İştar yıldızının düz ya da ters duran şekilleri bir fark olmaksızın aynı anlama gelerek, bütün anlamlar (açık ya da gizli olsun) acıya, kötülüğe ve kan dökmeye yönelik amacı simgelerler. Kırmızı Gül'ün dışında, aşkın sembolü olarak kullanılan bir simge kalp sembolüdür. Kalp sembolü aslında bir aşk ve seks tanrıçası olan İştar'ın kalçalarını simgeler. Kalp sembolünün alt kısmı Marduk'un küreği Marru'nun biçimindedir. Bu şekilde kalp sembolünde İştar'ın kalçaları ile Bel (Baal) küreği birleşmiş olmaktadır. Beş köşeli yıldız güneş tanrısı Tammuz'la kullanıldığında genellikle Tammuz'un bir simgesi olan güneş çemberinin içinde yer alır. Marduk'a ait olan güneş, ay ve yıldız simgeleri çeşitli şekillerde bir arada kullanılarak, tapınmalarda bunlara ait simgelerden oluşturulmuş dinsel törenler ve tapınma uygulamaları oluşturulmuştur. Bu türden bir tapınmada 24 saatlik bir gün, bir saatin kadranına yerleştirilerek bir güneş çemberinin simgesi haline getirilmiştir. 24 saatlik bir gün 60'arlık dakikalardan oluşur ve bu 6'yla ilgili sayılar Marduk, Tammuz ve Baal'a ait sayılardan oluşmuştur. Bu şekilde oluşturulmuş bir güneş çemberinin içinde ise İştar'ın (Astarti) beş köşeli yıldızının yer alması gerekir. Bu ikili simgenin tapınmadaki uygulamasında, 24 saatten oluşan bir gün beş parçaya bölünerek, her bir parçasına beş köşeli İştar yıldızının birer ucu yerleştirilir. Tıpkı bir saatin yelkovanının belli saatleri gösterdiği gibi, bu tapınma uygulamasında bir günden oluşan gün çemberinin içinde İştar yıldızının beş kolu, beş ayrı vakti gösteren birer yelkovan gibi yer almış olur. Bu şekilde Tammuz ve Astarti tapınması zaman kavramıyla birlikte uygulanır. Şamaş Şamaş veya Sama, Asur ve Babil'de tapınılan Güneş-tanrının Akadca ismidir. Sümer mitolojisindeki Utu'nun karşılığıdır. Babası Sin (Nanna - Ay), ikiz kız kardeşi ise İştar'dır (İnanna - Dünya). Şamaş Arapçaya "Şems" olarak geçmiştir. Şems güneş demektir. Abduşşems, güneşin kulu anlamında güneşe tapanların aldıkları bir isimdir. Şamaş'ın batı dillerindeki değişmiş şekli "Sun" (İngilizce), "Sonne" (Almanca)'dır. Gök cisimlerine tapınılan dönemlerde haftanın bir günü güneşe ayrılmıştı. Güneş günü anlamında Sunday (İngilizce), Sonntag (Almanca) güneş tapınmasından kalan isimlerdendir. Asur ve Babil uygarlığında Şamaş olarak bilinen Utu Sümerlerin ana tanrıçasıdır. Sovyetler birligi zamanında kısıtlı imkânlarla 1970 yıllarında Türkmenistan karakum çölünde bulunan gonur tepe "aci köy" (Adji kui) vaha şehirlerini ilk keşfeden Rus arkeolog Victor İvanoviç Sarianidi doğu blokunun yıkılmasından sonra 2007'de İtalya Ligabue arkeoloji araştırma enstitüsünün yardımlarıyla İtalyan arkeolog Gabriela Rossi osmida önderliğinde Türkmenistan devletininde yardımlarıyla Türkmen arkeolog ve antropolaglarla beraber Karakumda büyük bir medeniyeti yeryüzüne çıkarmışlardır. Silindir biçimindeki damgalarda insanlığın ilk kağanı Etana'ın Tanrıça Utu ile hikâyesi anlatılır. Etana ve Tanrıça Utu efsanesi'nin kaynağı Sümerlerin göç ettigi Karakum medeniyeti ürünüdür. Karakum, acı köy kalıntılarında 40 bin sene öncesinden kalma Tanrıça Utu ve Etana'nın pişmiş topraktan yapılmış heykelcikleri bulunmuştur. Karakum'da keşfedilen şehirler enaz beş bin yıl öncesinden kurulmuş, tarımın, sanatın ve ticaretin yapıldığı bronz çağında olmasına rağmen antik yunan medeniyetine eşdeğer gelişmiş bir medeniyettir. Yazıyı ilk kesfeden Sümerler, silindir damgalarda anlattıkları hikâyelerini tarihi belge niteliğindeki yazıtlarında yazılı olarak da anlatmışlardır. Silindir damgalarda Tanrıça Utu ve insanlığın ilk kağanı Etana Hikâyesinin öncesi ve sonrası ; Anaerkil toplumdan Etana ile Babaerkil bir yapıya doğru evrilme bu şekilde olmuştur. Etananin çocukları Etana gibi babadan oğula geçen hükümdar, yönetici, din bilgini Kağanlar olarak Tanrıça Utu'un temsilcileri olurlar. Bu olaydan sonra Dünyada Kadın yöneticilerin yerini Erkekler almaya başlamıştır. Sama Sama, hayvan derisi işleme süreci sırasında, strüktüre olmamış (deriyi oluşturan kollegen yapı ile bütünleşmemiş) proteinleri ham deriden ayırma işlemidir. Deri işlentisi sırasında en önemli işlem basamaklarından birisidir. Bu adımda yapılan hatalar, derinin kendisini oluşturan protein yapısına da zarar vereceğinden geri dönüşü olmayan hatalardır. Microsoft Windows tarihi Windows, Microsoft tarafından PC'ler için geliştirilen bir işletim sistemi. İlk kez 1983'te IBM marka bilgisayarlarda kullanılmak amacıyla MS-DOS üzerinde çalışan grafiksel kullanıcı arayüzü (GUI) olarak piyasaya sürüldü. Microsoft'un modellediği GUI Apple'ın Mac OS'tan sonra bilinen ilk Arayüz Yöneticisidir. 1980'lerden günümüze çok büyük değişimler geçirmiş olan Windows zaman içerisinde kendi başına bir işletim sistemi olmuş, NT çekirdeğine geçmiş ve ortaya bugün -sunucu sistemleri hariç- işletim sistemi pazarının %90'ını kontrol eden işletim sistemi çıkmıştır. "Ana Maddeler :Windows 1.0 , Windows 2.0" Microsoft Windows'un ilk sürümü, 1985'te yapılan 1.0 sürümüdür, kullanıcılar tarafından işlevsel bulunmamış ve fazla satmamıştır. Arayüz Yöneticisi olarak adlandırılan sistemi oldukça özgündü, ama Rowland Hanson(Microsoft'ta pazarlama başında), şirketi, kullanıcıların Windows adından daha fazla şey beklediğine ikna etti. Windows 1.0, bir işletim sistemi olarak değil,genişletilmiş ve "oyuncaklı" bir MS-DOS sürümü gibi görülüyordu.Ayrıca MS-DOS un eksikleri ve sorunları aynen bu grafik arayüz'de de sorunlar yaratıyordu . Bundan başka erken sürümle gelen programlar yetersiz görülüyordu ve ofis kullanıcılarına hitap etmiyordu. Taskswitch yani birden fazla programın yan yana çalışması ise çok kısıtlı bir biçimde mümkün olabiliyordu. Microsoft Windows'un 2. sürümü 1987 yılında çıkmış ve daha fazla satmıştır. Bunun başlıca nedeni yeni grafiksel ofis uygulamaları olan Excel ve Word for Windows " Windows için Word" programlarının işletim sistemi içine dahil edilmesi ofis kullanıcılarının da bu işletim sistemini kullanmasını sağlamıştır. Bu sıralarda Aldus isimli bir yazılım firmasının Pagemaker ürününün Windows sürümü çıkarıldı. Önceki sürümleri yalnızca Macintosh'ta çalışıyordu. Bu olaydan sonra üreticiler programlarının Windows sürümlerini de hazırlamaya başladı ve Microsoft Windows'un yükselişi başlamış oldu. 2.0x sürümleri gerçek tarz bellek modeliyle birlikte 1 megabayt bellek alanıyla kuşatılmıştı. Bu yapılandırma, 286 Koruma Modu kullanırken DESQview gibi birden fazla görevi yerine getirebiliyordu. Sonra iki yeni sürüm yapıldı ve Windows/286 2.1 ile Windows/386 2.1 olarak adlandırıldı. Windows/286, mevcut Windows 2.0'un birkaç eklenti eklenilmiş haliydi ve gerçek modda çalışıyordu; ama Windows/386 EMS taklitiyle koruma tarzı çekirdeğine sahipken ilk sürüm HMA kullanım desteğine sahipti. Ama onun adı kernel.exe değil, win386.exe idi. "Ana Madde: Windows 3.0" Microsoft Windows asıl başarısını 1990'da yapılan Windows 3.0 ile kazanmıştır. Yerel uygulamalarda geliştirilmiş kapasiteye ek olarak, Windows gerçek bellekler sayesinde kullanıcıya Windows/386'daki MS-DOS tabanlı yazılımlara nazaran daha iyi çoklu görev yapma imkânı sunuyordu. PC ciddi rakip Apple Macintosh'la uyuşabilir parçalardan yapılıyordu. Bunun yararı, PC'lerde bu zamana kadar kullanılan mevcut gelişmiş grafikler (VGA video kartlar gibi) ve Windows uygulamalarının daha fazla bellek kullanmasına izin vermesini kolaylaştırması oldu. Intel'in 8086/8088'den 80286 ve 80386'ya bütün işlemcilerinde çalışabilme başarısı da vardı. Ayrıca metin tarzı programları pencere içinde çalıştırabiliyor ve dosyaları liste şekliyle bir dosya yöneticisinde gösterebiliyordu. "Ana Maddeler Windows 3.1,Windows NT 3.1 Microsoft, 1993 yılında Windows 3.1'i geliştirdi. Windows'un bu sürümü Windows 3.0'a bazı küçük yenilikler getiriyordu. Ölçeklendirilebilir TrueType yazı tiplerinin görüntülemesi sağlandı.Bazı hatalar düzeltildi.Sonra Microsoft Windows 3.11'i geliştirdi.32-bit disk erişimi bu sürümle (Workgroups) gelmiştir. OS/2 2.0 sürümü bitirilmeye yakınken Microsoft kurumsal profesyoneller için geliştirdiği yeni ürün serisi Windows NT'nin ilk sürümü olan NT 3.1'i tanıttı. Arayüz bakımından Windows 3.1 ile benzeşen bu sürüm,Windows 3.1 gibi MS-DOS tabanlı değil, kendi özgün NT çekirdeğine sahipti. "Ana Maddeler: Windows 95, Windows 98" Windows 95,Microsoft'un Windows 3.11'den sonra geliştirdiği sürümdü. Windows serisinin o döneme kadar yakaladığı en büyük satış miktarını gerçekleştirmiştir.Arayüzde ciddi bir değişikliğe gidilen bu sürüm,255 karakter dosya isimleri ve dahili Internet Explorer'in yanı sıra "Masaüstü"nün işlevsellik kazanması, "Başlat" düğmesi gibi son kulanıcıya hitab eden özellikler de içeriyordu.Tamamen 32-bit olarak tasarlanmıştı.Bazı yönleriyle Windows NT'ye ve OS/2'ye benzemekteydi. Windows 98, bu sürümden 3 yıl sonra, 1998 yılında piyasaya sürüldü. Öncülü gibi bu sürüm de büyük bir satış başarısına imza atmıştır. Windows 98 sürümüyle beraber "Internet Explorer"'in yeni sürümü, "Active Desktop" isimli ve masaüstü kullanışlılığını arttırması amacıyla geliştirilmiş bir yazılım - sonraları isteyen başarıyı yakalayamamıştır - "Windows Sürücü Modülü" sistemi ve çoklu monitör desteği gibi yenilikler gelmiştir. "Ana Maddeler Windows NT 3.5, Windows NT 3.51, Windows NT 4.0 NT serisinin ikinci sürümü olan NT 3.5, 1994 yılının son çeyreğinde piyasaya sürülmüştür. Bu sürümle beraber yazılımın hızı görece hızlandı ve arayüz "Windows for Workgroups 3.xx" sürümlerine benzetildi. Ayrıca bu sürümle NT serisine ilk kez ActiveX desteği eklendi. Bir yıl sonra, Microsoft bu kez NT serisinin MS-DOS tabanlı seriyle senkronizasyonu ve bazı hataların giderilmesi amacıyla Windows NT 3.51 sürümünü yayınladı. Daha sonraları bu sürümün eksiklerinin giderilmesi amacıyla beş servis paketi yayınlanmıştır. NT 3.51 sürümünden 1 yıl sonra, 29 Haziran 1996 tarihinde Microsoft, NT serisinin yeni ürünü Windows NT 4.0'ı piyasaya sürdü. Bu sürümle beraber NT serisi de Windows 95 benzeri kolay kullanılabilir arayüze kavuştu. Buna rağmen bu sürüm de tıpkı öncülü sürümlerde olduğu gibi çokluortam desteği ve DirectX konusunda eksik kalmıştır. "Ana Maddeler: Windows 2000 , Windows ME" NT çekirdeği ailesinin 5. ana sürümü, Windows 2000 17 Şubat 2000 tarihinde piyasaya sürüldü ve beraberinde pek çok yenilik getirdi. Bu sürümle beraber NT ailesinin gedik kalan çoklu ortam ve oyun özellikleri iyileştirildi, DirectX başarılı bir şekilde NT serisine entegre edildi. Windows 98'de gördüğümüz WDM ve "Active Desktop" özellikleri de bu sürümle beraber NT serisine eklenmiş oldu. Microsoft, bu sürümde profesyonel kullanıcılara hitap eden özelliklere de eğildi; NTFS 3.0 desteği, "Encrypting File System" şifreleme aracı ve "Kurtarma Konsolu" bunlardan bazılarıdır. Tüm bu geliştirmelerin de etkisiyle Windows 2000, ciddi bir satış başarısı yakaladı. Öte yandan 2000 sürümünden altı ay sonra 14 Eylül 2000 tarihinde çıkan Windows ME ise, Windows 2000'in karşısında oldukça sönük kalmıştır. Microsoft'un Windows 98 sürümünün eksiklerini gidermek ve küçük ofisler için ucuz bir alternatif sunmak amacıyla geliştirdiği Windows ME,Windows serisinin MS-DOS kökenli son temsilcisi olmuştur. Başlıca eksiklikleri ise içerdiği çok sayıda hatalı kod ("bug") ve güvenlik yönünden taşıdığı riskler olarak sayılabilir. "Ana Madde: Windows XP" Microsoft 2001 yılında NT ve MS-DOS tabanlı ürün serisini birleştiren Windows XP'yi yayınladı. Bu sürümle Windows'a 9x ve NT serilerinden farklı olarak mavi renk ağırlıklı bir görünüm teması eklenerek ve "Hızlı Kullanıcı Değiştirme" özelliği eklenerek yenilik hissi kuvvetlendirilmiştir. Windows NT 5.1 yapısını kullanan XP Windows ailesinin en uzun süre son sürüm olarak kalmış üyesidir. 2001 yılının başından 2007 yılında Vista'nın geliştirilmesine kadar satılmıştır. Windows XP her ne kadar yüksek bir satış başarısı yakalamış olsa da, başta güvenlik yönünden zayıf olması olmak üzere pek çok konuda eleştirilmiştir. Windows XP için şu ana kadar üç servis paketi çıkarılmıştır.Resmi destek 8 Nisan 2014'te sona ermiştir. "Ana Madde: Windows Server 2003" Microsoft, Nisan 2003'te Server 2003 adlı sunucu işletim sistemini piyasaya sürdü.Windows 2000 gibi, küçük ve merkezi yönetimli kuruluşlardan geniş çaplı kuruluşlara kadar her çapta kuruluşun gereksinimlerine yanıt vermek üzere tasarlanan ve kuruluşların Microsoft .NET özelliğinden tam olarak yararlanabilmesini sağlayacak biçimde geliştirilen Server 2003, "Web Edition,Standard Edition,Enterprise Edition" ve "Datacenter Edition" adlı dört ayrı sürüm halinde satılmaktaydı. "Ana Madde: Windows Vista" Windows XP'nin geliştirilmesinden yaklaşık 5 yıl sonra Microsoft, Windows ailesinin en yeni sürümü Windows Vista'yı piyasaya sürdü. Geliştirme süreci yaklaşık 1,5 yıl süren Vista gerek son kullanıcılar gerekse profesyoneller için çok sayıda yenilik içeriyordu. Bunların başlıcaları, XP'den bu yana gelişen grafik teknolojisinin kullanıldığı yeni arayüz teması "Windows Aero (Bu yeni temada pencere kenarlıkları şeffaflatılmıştır)", "Ebeveyn Kontrolü", "Önceki Sürümler", "Başlat Menüsünde Hızlı Arama Bölümü", "3B Hızlı Uygulama Geçişi", "Ürün Anahtarı Olmadan Yüklenebilme", "Görüntü ve Menü Dillerinin Değiştirilmesi" (Sadece Ultimate sürümü için geçerli), "Sidebar" ve "Gadgets" gibi yeni programlar ve "Windows Media Player" ve "Internet Explorer" programlarının yeni sürümleri ile "User Account Control" ve "BitLocker" ve benzeri güvenlik amaçlı yeniliklerdi. Buna karşın Vista, Sayısal Hak Yönetimi "DRM", "User Account Control" yazılımının kullanışsızlığı ve bazı sürümlerinde 500 USD'yi bulan fiyatı nedeniyle eleştiri konusu olmuştur. Windows Vista için Ekim 2009'a kadar iki adet servis paketi çıkarılmıştır. "Ana Madde: Windows 7" Aslında Vista sonrası Windows hakkındaki tartışmalar yıllar önce başlamıştı. Ancak herkesin odak noktası Vista olduğu için fazla ilgi görmüyordu. Vista'nın çıkmasıyla birlikte dikkatler bir sonraki Windows'a kaymaya başladı. Önceleri Blackcomb kod adını taşıyan yeni Windows daha sonra Vienna olarak adlandırılmıştı. Microsoft'un belirlediği son isim ise Windows 7... Windows 7'nin RTM sürümü MSDN ve TechNet üyelerine İngilizce olarak sunuldu.22 Ekim 2009 tarihinde son kullanıcıyla tanıştı. Final sürümü de satışa sunulan Windows 7, diğer tüm Windows sürümleri ile kıyaslanıldığında maksimum stabilite ve kullanım kolaylığı vadediyor. Al Gore Albert Arnold Gore Jr. (Albert A. Gore, Jr. veya kısaca Al Gore) (d. 31 Mart 1948, Washington, DC), Amerikalı siyaset adamı, iş adamı, belgesel film yapımcısı ve Nobel Barış Ödülü sahibi. 1993-2001 yılları arasında Amerika Birleşik Devletleri'nin başkan yardımcılığını yaptı ve 2000 yılındaki ABD başkanlık seçimleri'nde Demokratik Parti'yi başkan adayı olarak temsil etti. Seçimi kaybettikten sonra siyasetten çekilen Al Gore çabalarını Küresel ısınma konusunda yoğunlaştırdı. Bu konuda yaptığı "Uygunsuz Gerçek" adındaki belgesel film 2007 yılında Akademi Ödülüne hak kazandı. Bu filmin yanı sıra Türkiye dahil dünyanın birçok ülkesinde bu konuda verdiği konferanslar ve diğer çalışmalar sayesinde 2007 yılında Hükümetlerarası İklim Değişikliği Paneliyle birlikte Nobel Barış Ödülüne uygun görüldü. Al Gore 1948 yılında siyasetçi bir ailenin içine doğdu. Aynı isimli babası, Albert Gore, Sr. uzun bir süre ABD Senatosu'nda Tennessee eyaletini temsil etmiştir. 1976 yılında Temsilciler Meclisi'ne seçildi. 1984 yılına kadar görev yaptıktan sonra senatör oldu. 1988 yılında Demokratik Parti'nin başkan adayı olmak istedi fakat başarısızlığa uğradı. Tekrar 1992 yılında başkanlık seçimlerine Bill Clinton'un yanında başkan yardımcısı adayı olarak katıldı ve bu sefer seçimi kazanarak başkan yardımcısı oldu. 1993 ve 2001 yılları arasında Amerika Birleşik Devletleri'nin başkan yardımcılığı yaptı. 2000 yılında Bill Clinton'un 8 yıllık başkanlık döneminin dolmasından sonra Demokratik Parti tarafından başkan adayı olarak gösterildi. Seçimlerde Cumhuriyetçi Parti adayı George W. Bush'tan daha fazla sayıda oy olmasına rağmen ABD'nin yerel çoğunluk aslına dayalı seçim sisteminin sonucu olarak çok küçük bir farkla seçimi kaybetti. Seçim sonuçlarının geçerlilik tartışması uzun bir süre Amerikan ve dünya kamuoyunu meşgul etti fakat sonunda Al Gore'un yenilgiyi kabul etmesiyle seçim sonuçları kesinleşti. 2004 ABD başkanlık seçimleri ve 2008 ABD başkanlık seçimlerinde adı sık sık aday olarak geçmesine karşılık adaylığını koymadı. Seçimlerdeki yenilgisinden sonra, Gore özellikle ekolojik konular hakkında konferanslar vermeye başladı. Bu konuşmaları, 2006'da vizyona giren "An Inconvenient Truth" ("Uygunsuz Gerçek") adlı belgeseli için temel oluşturdular. Küresel ısınma ve insanlığın bu süreçteki olumsuz etkileri, belgeselin ana fikrini oluşturuyor. Film, Amerika’da büyük sükse yaparak, "Fahrenheit 9/11" ile "March of the Penguins"’in ardından, sinemada en fazla izlenen üçüncü belgesel oldu ve 2007 yılında En İyi Belgesel Film Akademi Ödülünü kazandı. Ayrıca bu konuda dünyanın birçok ülkelerinde konferanslar verdi. Al Gore 12 Haziran 2007 Dünya Doğayı Koruma Vakfı WWF Türkiye ve Garanti Bankası'nın davetlisi olarak Türkiye'yi de ziyaret etti. 13 Haziran 2007 günü Çırağan Sarayı'nda Küresel ısınma konusunda bir konferans verdi. Al Gore 12 Ekim 2007 tarihinde Norveç Nobel Komitesi tarafından 2007 Nobel Barış Ödülü'nü Hükümetlerarası İklim Değişikliği Paneli ile paylaşmaya uygun görüldü. Birleşmiş Milletler Genel Sekreteri Ban Ki-moon tarafından kutlanan Al Gore ödülünün tamamını ABD'deki İklim Koruma Birliği adlı bir örgüte bağışlayacağını açıkladı. Annuna Annuna Sümer mitolojisindeki 50 büyük tanrıdır. Genel olarak bu tanrıların bölgeleri yeraltı dünyası yani ahiret/cehennemdir. Bazıları belli kentlerle ilgilidir. Akadların Anunnaki'sine benzerler. Annuna'dan bazıları: CiÄŸer tava Tava ciğer (yaprak ciğer), özellikle Edirne'de yapılan et yemeği. Tava ciğerin kendine has aromasının sırrı kızartma yağıdır. Ciğerin zarı soyulur. Sonra yaprak inceliğinde dilimler kesilir, damar ve sinirlerden ayrılır, defalarca yıkanıp iyice sıkılarak kanından arındırılır. Bir kilo ciğere bir çay kaşığı oranında karbonat eklenerek yoğrulur ve bir gece buzdolabında bekletilir. Kızartmadan önce una bulanır ve içinde kızgın ayçiçek yağı bulunan tavaya atılır. Kepçeyle karıştırarak kuvvetli ateşte birer dakika kadar kızartılarak servis tabağına alınır. Etlerin tamamı pişince üzerine tuz serpilir ve servis yapılır. Pişirenin mahareti kadar, Edirne ciğerini lezzetli kılan önemli bir başka özellik ise, Trakyanın verimli otlak alanlarında yetişen semiz danaların ciğerlerinden yapılması ve ciğerin günlük olmasıdır. Ciğer tava, çoğu kez kızartılan kuru kırmızı sivri biberle birlikte servis edilir. George Bush George Bush'un iki anlamÄ± olabilir: Gündüz Suphi Aktan Gündüz Suphi Aktan (7 Ağustos 1941 Safranbolu - 19 Kasım 2008 Ankara), Türk diplomat ve köşe yazarı, eski ASAM Başkanı ve eski MHP Milletvekili. Düzenli olarak "Radikal" gazetesinde 1998-2007 yılları arasında yazmıştır. 1962'de Ankara Üniversitesi Siyasal Bilgiler Fakültesi'nden mezun oldu. Bir süre İçişleri Bakanlığı'nda çalıştı. 1967'de Dışişleri Bakanlığı'na girdi ve çeşitli görevlerde bulundu. 1988'de Atina Büyükelçiliği görevine atandı. 1989'da Turgut Özal'ın adına "Turkey in Europe" kitabını yazdı. 1991'de BM Cenevre Ofisi Nezdinde Büyükelçilik görevine atandı. 1995 yılında Dışişleri Bakanlığı Genel Siyasi İşlerden Sorumlu Müsteşar Yardımcılığı'na atandı. 1996'da Tokyo Büyükelçiliği'ne geçti. 1998 yılında Dışişleri Bakanlığı'ndan ayrıldı. Prof. Dr. Ümit Özdağ'ın görevden alınmasından sonra ASAM Başkanlığı'na getirilmiştir. Türkiye'nin AB'den ziyade Rusya ve Çin gibi doğu ülkelerine yönelmesini gerektiğini savunmaktadır. Türkiye'nin aşırı liberal ve demokratik politikalarının ekonomisine zarar verdiğini düşünmektedir. Daha sert ve daha az liberal politikaların savunucusudur. Ankara merkezli Uluslararası Stratejik Araştırmalar Kurumu (U.S.A.K.) tarafından 3 ayda bir yayınlanmakta olan "Uluslararası Hukuk ve Politika" ("UHP") dergisinin Yazı Kurulu üyesidir. Aktan'ın özel ilgi alanı Ermeni sorunudur. "Radikal" gazetesinde yazdığı köşe yazılarından derlediği ""Açık Kriptolar"" adlı kitabı Ermeni sorununu konu almaktadır. Eski valilerden Bekir Suphi Aktan oğlu, XXIII. Dönem İstanbul Milletvekili ve Türkiye-AB Karma Parlamento Komisyonu üyesi olan Gündüz Aktan, geçirdiği kalp rahatsızlığı nedeniyle 19 Kasım 2008'de Ankara'da hayatını kaybetti. Gündüz Suphi Aktan için, 20 Kasım 2008 tarihinde önce Dışişleri Bakanlığı'nda daha sonra da TBMM'de tören düzenlendi. Aktan'ın cenazesi, Kocatepe Camisi'nde kılınan cenaze namazının ardından İstanbul'a götürüldü ve Büyükada Şehir Mezarlığı'na defnedildi. Klaus Schwab Klaus Martin Schwab (d. 30 Mart 1938 Ravensburg, Almanya) İsviçreli hayırsever bir iş adamıdır. Dünya Ekonomik Forumu'nun kurucusu ve başkanıdır. Eşi ve eski sekreteri, Hilde, pek çok projesinde çalışmaktadır. Schwab 1972-2002 yılları arasında Cenevre Üniversitesi'nde işletme profesörlüğü yapmıştır. 1971 yılında Dünya Ekonomik Forumu'nu kar amacı olmayan bir kurum olarak kurdu. Kurumun amacının dünyanın durumunu düzeltmek, geliştirmek olduğu iddia edilmektedir. Foruma her yıl dünyanın önde gelen politikacıları, işadamları ve entelektüelleri katılmaktadır. TuÄŸba Karademir Tuğba Karademir (d. 17 Mart 1985, Ankara) Türk artistik buz patencisi. 1995 yılında aldığı Balkan birinciliği ile buz pateni alanında Türkiye'ye ilk altın madalyayı getirmiş olan sporcu, Olimpiyat ve Dünya Şampiyonası'nda finalde yarışan ilk Türk buz patencisidir. Kocaeli Büyükşehir Belediye Kağıtspor'un milli sporcusu Tuğba Karademir, 1.65 m. boyunda ve 53 kg ağırlığındadır. Antrenörleri ve Robert Tebby'dir. Koreografı Kurt Browning ve Romain Haguenauer 'dir. Mengen doğumlu Tuğba Karademir, Kanada'nın Toronto kentinde biyoteknoloji alanında yarı zamanlı öğrenim görmektedir. 5,5 yaşında iken Ankara'da buz pateni yapmaya başladı. İlk defa 8 yaşında Hollanda'daki uluslararası bir yarışmada milli sporcu oldu. Söz konusu yarışta 13 yaş ve altındaki sporcuların yarıştığı klasmanda 5. oldu, sonraki yıllarda aynı yarışta defalarca birinciliği elde etti. 1995 yılında Ankara’da düzenlenen Balkan Şampiyonası’nda birinci olarak Türkiye’ye ilk defa Balkan birinciliği kazandırdı. Kanada Buz Pateni Federasyonu yetkilileri tarafından aldığı davet üzerine figür patenciliği alanında ilerleyebilmek için 1996’da annesi Sabite Karademir ve babası Tayfun Karademir ile birlikte Kanada’ya yerleşti. Toronto kentinde öğrenimini sürdürürken bir yandan da dünyanın en iyi buz pateni eğitmenlerin ile çalışma fırsatı buldu. 1999 yılının Haziran ayında belinden rahatsızlanması nedeniyle 1 yıl spora ara verdi, 2000 yılında tekrar spora döndü. Eski dünya ve olimpiyat şampiyonları Kanadalı Kurt Browning, Brian Orser, Elvis Stojko, İngiliz Steven Cousins, Robert Tebby ve Japon Takashi Honda'dan oluşan ekip tarafından çalıştırıldı. Kanada şampiyonasındaki başarılarıyla Kanada Figür Pateni Federasyonu’nun dikkatini çekti ve Kanada Milli Takımı’na girmeyi başardı, ancak Türkiye’yi temsil etmeyi tercih ederek takımı bıraktı. 2001 yılında yarışmaya gitmek için yola çıkmak üzereyken ayağını burkması nedeniyle Kış Olimpiyatlarına katılamadı. Bunun basit bir burkma olmadığı, bileğinin kırıldığı anlaşıldı. İyileşmesi 2 yılını aldı. 2004 yılında Avrupa ve Dünya Şampiyonaları’nda ilk elemeleri geçmeyi başardı. Ancak ikinci elemelerde takıldı. 2005 yılında Avrupa Şampiyonası’nda serbest programda yarışan ilk Türk sporcusu oldu. Bu şampiyonada kısa programda 37 patenci arasında 21'nci oldu; ilk 24 patenci arasında yer aldığı için 29 Ocak Cumartesi günü yapılan serbest program yarışmasına katılma hakkını elde etti. İkinci sırada piste çıkan Tuğba, serbest programda 17. oldu. Kısa ve serbest program sonunda toplam 106.98 puan alarak genel klasmanda 19. oldu. Ocak 2006’da Avrupa Artistik Patinaj Şampiyonası’nda 13. oldu.Bu kendisinin, o zaman için, en iyi derecesi anlamına da geliyordu. 2006 Kış Olimpiyatları’na Türkiye adına katılan Tuğba Karademir, buz pateni yarışmasının tek Türk sporcusu oldu. Kısa programda 29 sporcu arasında ilk 24'e girerek (22.) serbest dalda yarışmaya hak kazandi. Serbest dalda 21. ve toplamda 21. oldu. 2006 Dünya Artistik Patinaj Şampiyonası'nda, elemelerde 26., kısa programda 21., elemelerle kısa program toplamında 22., serbest programda 16. ve son toplamda 18. oldu. Dünya 18.'si olduğu için, ISU tarafından belirlenecek iki Grand Prix yarışmasına katılmaya hak kazandı. Tuğba Karademir, Dünya Şampiyonası'nda, kısa program, serbest program ve kısa programla serbest program