idi bunu keşfeden, fizikçi ya da doğabilimci olsaydı, daha uygun olurdu. Ancak, gözden kaçırılmaması gereken bir olay var burada bu fikir, kelimenin tam anlamıyla, Mayer tarafından «oluşturulmuş» değildi. O sırada mevcut fikirler, ya da bilimsel varsayımların kaynaşması sonucu doğmamıştı, yaratıcısının içinde bir bitki gibi gelişmişti. 1944 yılında Mayer, bu konuda Griesinger'e şöyle yazıyordu «Kuramı yazı masasında oluşturmuş değilim (burada gemi hekimi olarak 1840-1841 yıllarında yaptığı bazı fizyolojik gözlemleri anlatmaktadır). Fizyolojiye ilişkin sorunları iyi anlamak için, insanın bazı fiziksel süreçler hakkında bilgisi olması şarttır tabii şeylere, ben şahsen itici bulduğum, metafizik açıdan bakılmadığı sürece. Böylece kendimi fiziğe adadım ben de, bu konuya öylesine kaptırdım ki kendimi, gülen varsın gülsün, bulunduğumuz, yeryuvarlağının şu ücra köşesine pek ilgi duymadığım için, çalışmama ara vermeyeyim diye teknede kalmayı yeğledim o ana kadar, ve o andan sonra da duymadığım ve duymayacağım bir ilham altındaydım. Kafamda çakan şimşekler Surabaya'ya kadar çaktı durdu, fikir fikri doğurdu. O zamanlar arkada kaldı, ama bende yüzeye çıkan şeylerin sakin kafa ile incelenmesi, bunun sadece öznel olarak kanıtlanabileceği bir hakikat olduğunu öğretti bana. Benim gibi fizikten pek anlamayan biri tarafından bunun gerçekleştirilip gerçekleştirilemeyeceği belli değil.» Enerji bilimi üstüne yazdığı kitapta, Helm şöyle diyor «Robert Mayer'in yeni fikri, üzerinde daha çok kafa yorarak, geleneksel enerji kavramlarından kopmuş değildir, bu fikir, sezgisel olarak algılanan fikir­ lerdendir ruhsal nitelikteki başka alanlardan türeyen bu tür fikirler zihni ele geçirir ve geleneksel kavramları, kendi suretlerine göre yeniden biçim­ lendirmeye zorlar». Şimdi şu sorun çıkıyor ortaya kendini böyle doğa gücüyle kabul ettiren bu yeni fikir nereden gelmektedir. Tropik ülkelere bu ilk yolcu­ luğun sayısız izlenimlerini tamamen gölgede bırakan, bilinci tutsak yapan bu gücü nerden alıyor. Kolay yanıtlandırılacak sorular değil bunlar. Kuramımızı buraya uygulayacak olursak, açıklama şöyle olabilir enerji ve enerjinin korunması fikri, ortak bilinçdışında uyur durumda bulunan ilksel bir imge olmalı. Böyle bir sonuca varabilmemiz için doğal olarak bu tür bir ilksel imgenin insanlığın zihin hayatının geçmişinde gerçekten var olmuş ve çağlar boyunca işler durumda bulunmuş olmasını kanıtlamak zorundayız. Kanıt bulmak o kadar zor değil yeryüzünün birbirinden ala­ bildiğine uzak bölgelerindeki en ilkel dinler bu imge üzerine kurulmuş bulunmaktadır. Tek ve belirleyici düşüncesinin her şeyin çevresinde döndüğü, evrensel sihirli bir kuvvet olduğunu söyleyen, madde veya zihin olaylarının maddeden çok kuvvetlerin etkisine bağlı olduğunu savu­ nan dinamistik dinler vardır. Ünlü İngiliz araştırmacısı Tylor olsun, Frazer olsun bu düşünceyi yanılarak animizm (ruhçuluk) diye dile getirmişlerdir. Gerçekte, ilkellerdeki kuvvet-kavramı birtakım ruhları değil, Amerikalı araştırmacı Lovejoy'un yerinde bir ifadesi ile «ilkel enerji bilimi»ni dile getirmektedir. Bu kavram, ruh, can, Tanrı, bedensel güç, verimlilik, doğurganlık, büyü, nüfuz, iktidar, itibar, tıp ve efektlerin serbestliğe kavuşması ile nitelenen bazı duygusal durumları ifade etmektedir. Polinezya adalarındaki bazı mulungu'\wâ& — aynı ilkel kuvvet kavramı, ruha, cinlere perilere inanmayı, büyüyü ve itibarı ifade etmektedir hayret verici bir şey vâki olduğunda, halk «Mulungu.» diye bağırmaktadır. Bu iktidar kavramı, ilkeller arasında en eski tanrı kavramıdır ve tarih boyun­ ca sayısız değişmelere uğrayan bir imgedir. Eski Ahid'de sihirli güç, yanan çalıda ve Musa'nın çehresinde tezahür eder İncillerde, gökten ateşten diller biçiminde Kutsal Ruh ile iner. Herakleitos'da dünya enerjisi, «hep canlı kalan ateş» olarak, Perslerde tanrısal rahmet «ahoma»nın kor halindeki ateşinde vardır Stoacılarda ilk sıcaklık, kaderin gücüdür. Orta Çağ efsanesinde azizlerin başları çevresindeki hale, şeref nuru, ışık halkası olarak görünmektedir ve azizin vecd halinde yattığı kulübenin damından alev gibi parlamaktadır. Vizyonlarında, azizler, bu gücün güneşini, ışığının tamlığını görmüşlerdir. Eski görüşe göre, ruhun kendidir bu güç ruhun ölümsüzlüğü fikrinde, ruhun korunumu içkin durumdadır, öte yandan, Budistlerin ilkel ruh göçü kavramında, sınırsız değişebilirliği ve süresiz korunumu fikri içkindir. Görülüyor ki, bu fikir insan beynine çağlar boyu çakılmıştır. Bunun tezahürü için sadece bazı koşulların ortaya çıkması gerekmektedir. Robert Mayer için bu koşullar yerine getirilmiş bulunuyordu. İnsanoğlunun en yüce, en iyi fikirleri, bu ilksel imgelerden çekilmiş kopyalardır sanki. Bu arketiplerin ya da ilksel imgelerin kaynağı sık sık sorulmuştur. Bana öyle geliyor ki bunların kaynağı insanlığın sürekli tekrarlanan yaşantılarının birikimi olarak açıklanabilir ancak. En sık rastlanan, aynı zamanda en etkin olan yaşantılardan biri, her gün güneşin görünürdeki hareketidir. Bilinen fiziksel süreç çerçevesi içinde bilinçdışında böyle bir şey yok. Öte yandan, bulduğumuz şey türlü çeşitlemeleri ile güneş-kahramanı mitos. Gün arketipini oluşturan bu mitosdur, fiziksel süreç değildir. Aynı şey ayın evreleri için de söylenir. Arketip, aynı veya benzer mistik fikirleri defalarca tekrar etmek için bir çeşit hazırlıktır. Dolayısıyla, sanki bilinçıdışı üzerine tab edilen şey, fizik­ sel süreç tarafından meydana getirilen öznel fantezi-fikirler idi. Bu durumda arketipler, öznel tepkilerin neden olduğu yinelenen izlerdir. Bu varsayım, sorunu çözmeden gerisingeri gönderiyor, ister istemez. Bazı arketiplerin hayvanlarda da bulunduğunu, niteliği daha fazla açıklanamayacak yaşamın doğrudan doğruya ifadesi olduğunu varsayabiliriz pekâlâ. Sadece arketipler değil, görünüşe bakılırsa, sonsuzca tekrarlanan tipik yaşantıların izlenimlerinin dahi aynı zamanda —söz konusu aynı yaşantıların tekrarlanmasına yönelik etkenler gibi— ampirik bir tutumları vardır. Çünkü bir arketip, düşte, fantezide, ya da yaşamda tezahür ettiği zaman, öyle bir etki ya da güç doğurur ki, bu sayede ya «numinous» (huşu uyandıran, esrarlı) bir etki yaratır, ya da bir harekete geçilmesini gerek­ tirir. İlksel imgeler hâzinesinden nasıl yeni fikirler doğduğunu bu örnek­ te gördükten sonra, şimdi transferans sürecini incelemeye devam edelim. Libidonun, obje olarak, görünüşte saçma ve acayip fantezilerden ibaret ortak bilinçdışınm içeriklerini seçtiğini gördük. Söylediğim gibi, ilksel imgelerin hekime yansıtılması, tedavinin bu aşamasında yabana atılma­ ması gereken bir tehlikedir. İmgeler sadece insanlığın ilk günden beri düşünüp durduğu güzel ve hoş şeyleri değil, aynı zamanda insanlığın yapabileceği şeytanlıkları ve kötülükleri de içerir. Sahip oldukları özgül enerji sayesinde — bunlar alabildiğine yüklü, özerk güç merkezleri gibi davranırlar— bilinç üzerinde büyüleyici, ona sahip çıkıcı etkileri vardır dolayısiyle, süje'yi yaygın değişmelere uğratırlar. Bunu, din değiştirme­ lerde, telkin yolu ile etkilemelerde, özellikle de bazı şizofreni tiplerinin başlangıcında görüyoruz. Eğer hasta, hekimin kişiliğini, bu yansıtmalar­ dan ayıramaz durumda ise, durum vahimleşir ve insan ilişkisi olanaksızlaşır. Ama hasta bu tehlikeden kaçarsa, bu kez imgeleri kendi içine yansıtma tehlikesi ile karşılaşır, yani kafasındaki acayip özellikleri, hekim yerine kendine yansıtmış olur. Bu da öteki kadar kötü bir şeydir. Dışa yansıtmada, bir ya da hekimi olağanüstü bir biçimde patolojik olarak tanrısallaştırma ile, öte yanda, nefret dolu bir horgörü arasında gidip gelmektedir. İçe yansıtmada ise, gülünç bir şekilde, kendi kendinitannsallaştırma ya da manevi bakımdan kendine işkence çektirme söz konusudur. Her iki durumda da yapılan hata, ortak bilinçdışınm içerik­ lerini bir kişi'ye atfetmektir. Bu şekilde, kendini, ya da eşini, ya Tanrı ya şeytan durumuna koymaktadır. Burada arketipin karakteristik etkisini görüyoruz ilk çağlardan beri varolan bir çeşit güç ile psişeyi ele geçirmekte ve onu insanlığın sınırlarını aşmaya zorlamaktadır. Sonuç, abartılma, şişirilmiş bir davranış, özgür iradenin kaybı, hezeyan ve hem iyi hem de kötü için coşkulu davranış olmaktadır. İnsanların cinlere peri­ lere daima ihtiyaç duymuş olmasının, Tanrısız yaşayamamasının nedeni budur bunun istisnası dünü yaşamış olan becerikli tek tük homo ocidetıtalis'in (Batılının), kendilerini — kalın kafalı, soğuk yürekli, tenekeden yapılmış— tanrılara dönüştürmüş olması sonucu, «Tanrıları ölmüş» olan Üstinsanlardır. Tanrı fikri, Tanrının bizatihi varlığı sorunu ile hiç ilgisi olmayan, akıldışı nitelikte olan mutlaka gerekli psikolojik bir işlevdir. İnsan zekâsı, bu soruyu ne yanıtlayabilir, ne de Tanrının varlığına bir kanıt getirebilir. Arketip olduğu için, bilinçli olmasa da, bilinçdışında var olan, her yerde hazır ve nazır, kadiri mutlak, her şeye gücü yeten tanrısal bir varlık fikri sözkonusu olduğu için böyle bir kanıt gereksizdir de. Psişenin içinde üstün bir güç vardır, bu bilinçli olarak Tanrı değilse, Paulus'un sözleri ile, insanın «kamı»dır. Ben Tanrı fikrini bilinçli olarak ele almayı yeğliyorum, çünkü böyle davranmayacak olursak, başka bir şey Tanrılaştırılır bu sefer, bu ancak sadece «aydınlanmış» zekâların doğurabileceği cinsten uygunsuz ve budalaca bir şey olur genelde. Zekâmız, Tanrı hakkında doğrudürüst bir fikir oluşturmada yaya kalmıştır, Tanrı varsa eğer, nasıl varolduğu da yanıtsız kalacak sorunlar­ dandır. Tanrının varlığı yanıtsız kalmaya mahkum bir sorudur. İnsanlar kalubelâdan beri tanrılardan söz etmektedir bundan sonra da sonsuza dek sözünü edecektir. İnsan kendini ne kadar güzel görürse görsün, olası zihin melekelerinin sadece biri olduğunu ve ancak olaylar dünyasının ona teka­ bül eden yanını kapsadığım bilmek zorundadır. Ancak aklın almadığı, akıldışı olan şey varlığım dört bir yandan belirtmektedir. Akıldışı olan da, aynı şekilde, psikolojik bir işlevdir — tek kelime ile, ortak bilinçdışıdır oysa aklî olan temelde bilince bağlıdır. Dünyada vâki olan tek tek olay­ ların düzensiz karmaşasında bir düzen araması, sonra da, en azından, insanı ilgilendiren sorunlarda bir düzen yaratması için, bilinçli zihnin bir nedeni olması gerekir. Hem içimizdeki, hem de dışımızdaki karmaşayı elimizden geldiğince söküp çıkarma tutkusu gibi övülesine yararlı bir tutku, bizi etkilemektedir. Görünüşe bakılırsa, bunda ileri gidilmiştir. Bir akıl hastası, bir keresinde şöyle demişti bana «Doktor, dün gece gökleri baştanbaşa cıva biklorür ile dezenfekte ettim, ama Tanrıyı bulamadım». Dediği şey, bizim de başımıza geldi galiba. Gerçekten büyük bir bilge kişi olan koca Herakleitos psikoloji yasalarının en harikasını keşfetmişti karşıtların ayarlayıcı işlevi idi söz konusu olan. Buna, tersine koşmak anlamına gelen enantiodromia demişti bundan anladığı, her şeyin er geç karşıtına doğru koşacağı idi. (Burada yukarıda sözünü ettiğimiz Amerikalı İşadamı olayının enantiodromia'nin iyi bir örneği olduğunu hatırlatayım.) Görüldüğü gibi, kültürün akla uygun tutumu, ister istemez karşıtına doğru koşmaktadır, yani kültürün akıldışı bir şekilde yok edilmesine doğru. Kendimizi asla akıl ile özdeşleştirmememiz gerek, Çünkü insanoğlu hiçbir zaman sadece akıllı yaratık olmamıştır, olmayacaktır da bu, züppe kültür tacirlerinin kulağına küpe olsun. Akıldışı hem söküp atılamaz, hem de atılmaması gerekir. Tanrılar ölmez, ölmemelidir de. Biraz önce, insan psişesi içinde üstün bir gücün var gibi göründüğünden söz ettim ve bunun Tanrı fikri değilse eğer «insan karnı» olacağını söyledim. Anlatmak istediğim şu idi şu veya bu temel bir içgüdü, ya da fikirler kompleksi, daima psişik enerjinin tümünü kendine çeker, ben'i de hizmetine koşar. Genelde, bu enerji odağına öyle bir güç ile çekilir ki, kendini onunla özdeşleştirir ve artık başka bir şeye ihtiyacı olmadığını düşünür. Böylece bir cinnet, bir monomani, ya da ecinnilik oluşur psişik dengeyi ciddi bir şekilde tehlikeye sokan akut bir tek yanlılık meydana gelir. Böyle bir tek yanlılık kapasitesinin başarının sırrı olduğu kesin — uygarlığımızın canla başla teşvik ettiği cinsten bir başarı. Bu monomanilerde enerjinin birikmesine, bu tutkuya, eskiler «tanrı» diyordu, bugün de günlük konuşmada aynı atıfta bulunuruz. «Şunu bunu tanrılaştırıyor» demez miyiz. İnsan, kendisinin istediğini seçme özgürlüğü olduğunu sanıyor, bazı güçlerin elinde oyuncak olduğunu farketmiyor, ilgi duyduğu şeyin efendisi durumuna geldiğini, tüm gücünü kendine çektiğini biliyor. Bu tür ilgi konulan tanrılaşmakta, çoğunlukça da kabul edildiğinde yavaş yavaş bir «tapınak» oluşturmakta ve çevresinde bir cemaat toplamaktadır. Biz buna «örgüt» diyoruz. Bunun ardından örgütü parçalamayı hedefleyen bir tepki geliyor, böylece Şeytanı İblis ile kovmaya çalışıyoruz. Kesin iktidar elde eden bir hareket soruna çözüm getirmediği zaman, sözünü ettiğimiz ters yöne koşma hareketi başlıyor, nasıl örgütlenirken gözü kapalı bir tutum içinde olmuşsa, örgütü bozma hareketinde de öyle hareket ediyor. Bu uğursuz ters yöne koşma yasasından tek kurtulabilen kimse, ken­ dini bilinçdışından soyutlayabilen insandır, ancak bunu bastırma yoluyla halledemez, yoksa bastırdığı şey onu arkasından vurur, her ne değil ise onu karşısına koyarak çözümler. Bu, onu, yukarda sözünü ettiğimiz aşağı tükürsem sakalım, yukarı tükürsem bıyığım ikileminden kurtulma yoluna sokar. Hastanın ben ile ben-olmayan'ı, yani ortak psişeyi ayırması gerekir. Bundan böyle kendini uyduracağı malzemeyi bu yolla elde edecektir. Şimdiye dek kullanılamaz ve patolojik durumdaki enerjisi, uygun bir alana girmiştir. Ben'i, benolmayan'dan ayırt edebilmesi için yaşama karşı olan görevini yerine getirmek zorundadır. Bu konuda ihmal edeceği her şey bilinçdışına kaya­ cak ve durumunu destekleyecektir, böylece kişi onun tarafından kıyılma tehlikesi ile karşılaşmış olacaktır. Ama bunun için ödeyeceği ceza ağırdır. Eskilerden Siynesius'un dediği gibi, tanrı ya da cine dönüşen «kendisine vahiy gelen ruh» tur (pnömatik gibi), bu durumunda da Zagreus gibi tanrılar tarafından parçalara ayrılarak cezalandırılacaktır. Nietzsche'nin, hastalığının başlangıcında duyduğu yaşantı buydu. Enantiodromia demek, karşıt-çiftlere ayrılmak demekti, bu, «tanrının» sıfatlarındandır, dolayısiyle aynı zamanda benzeyen insanın da sıfatlarındandır o insan ki, tanrıya benzerliğini, tanrılarına üstün gelmiş olmasına borçludur. Ortak bilinçdışından söz eder etmez, gençlerin ya da uzun süre çocuk kalmış kişilerin pratik analizi dışında kalan bir alandaki bir sorunla karşı karşıya buluyoruz kendimizi. H âlâ çözümlenmesi gereken anne ve baba imgelerinin söz konusu olduğu, sıradan adamın doğal mülkü olan, hâlâ fethedilmeyi bekeleyen bir miktar yaşamın bulunduğu her yerde, ortak bilinçdışından ve karşıtlar sorunundan söz etmesek daha iyi olur. Ama ana baba transferansları ve gençlik hülyaları egemenlik altına alındığında, ya da egemenlik altına alınmaya hazır olduğunda ancak, bunlardan söz açmak zorunda kalırız. Burada Freud ve Adler'in indirgeme yöntemlerinin dışındayız bir insanın mesleği veya evliliği, ya da yaşamının genişleme­ si anlamına gelecek herhangi bir şeyi engelleyen manialar artık bizi ilgilendirmiyor, şimdi karşımızda, adamın yaşamını sürdürmesi için gerekli anlamı bulmak zorundayız — anlamsız bir tevekkülün ve pişman­ lığın taşıdığı anlamın ötesinde bir anlam söz konusu. Yaşamımız güneşin seyrini izliyor. Sabahleyin güç kazanmaya başlıyor, öğle vakti sıcaklığı doruk noktasına çıkıyor. Derken karşı koşma, enantiodromia başlıyor ileri hareketinde gücü artmıyor, eksiliyor. Dolayısıyla genç ile yaşlı kimselere uygulamamız gereken yöntem aynı olamaz. Birinci durumda, yayılmayı ve yükselmeyi engelleyen maniaların tümünü ortadan kaldırmak yeterli ikinci durumdaysa inişe yardım eden her şeyi eğitmemiz gerek. Toy bir delikanlı, yaşlıların kendi haline bırakılması gereğine inanır, acı patlıcanı kırağı çalmaz der ona göre onlar eleyeceklerini elemişler, eleklerini de asmışlardır, geçmişe mâzi derler. Ancak, yaşamın anlamının gençlik ve büyüme çağı ile son bulduğunu sanmak yanlıştır örneğin, menopozdan sonra kadında «iş kalmadı» demek doğru değildir. Yaşamın ikinci yarısı, tıpkı birinci yarısı kadar anlam doludur sadece anlam ve amaç başkadır. İnsanın iki amacı vardır birincisi doğal bir amaçtır, çocuk edinmek, çoluğunu çocuğunu geçindir­ mektir bunun için para ve sosyal mevki gerekir. Bu amaç gerçekleşti­ ğinde yeni bir evre başlar bu da kültür evresidir. Birinci amacı gerçek­ leştirme için doğa bize yardım eder, bunun için eğitim yardımımıza koşar ikinci amaca erişmek için pek yardımcımız yoktur. Çoğu kez, sahte bir tutku ile karşılaşırız yaşlı adam yeniden delikanlılık hevesine kapılır için için buna inanmaz oysa. Doğal evreden kültürel evreye geçişi birçok kimse için bu denli zor ve acı yapan budur gençlikten biraz pay almak için gençlik hevesine kapılırlar, gençlerle genç olurlar. Bunu özellikle annelerde görürüz, çocuklarında ararlar anlamlarını, onlardan bir an vazgeçecek olsa, dipsiz bir uçuruma düşeceklerini sanırlar. Nevrozların hayatın akşamında doğmasında şaşacak bir şey yok. Bu bir tür ikinci ergenlik çağıdır, tutku fırtınalarının estiği «tehlikeli» bir çağ. Ancak, bu yaşta ortaya çıkan sorunlara artık eski reçeteler para etmez yelkovan geri alınamaz. Gencin dışarda bulduğu şeyi, yaşamının ikinci yarısındaki adam içinde arayıp bulmak zorundadır. Burada, hekime epey baş ağrısı veren yeni sorunlarla karşılaşıyoruz. Yaşamın birinci yarımından ikinci yarımına geçiş, eski değerlerin yeniden değerlendirilmesi demektir. Bir an önce eski ideallerimizin karşıtının değerini takdir etmemiz, eski inançlarımızdaki yanlışı algılamamız, eski gerçeğimizde gerçek olmayanı tanımamız, o ana kadar aşk denilen şeyin içinde ne kadar düşmanlık, hatta nefret payı olduğunu bilmemiz gerekir. Karşıtlar çatışmasının cazibesine kapılan birçok kişi, kendilerine iyi ve uğrunda çaba sarfetmeye değer gibi görünen her şeyi kaldırıp atmış, eski ben'lerinin tam tersi bir yaşam sürmeye çalışmışlardır. Meslek değiştirmeler, boşanmalar, dinsel kamplar, her türlü din, siyasi parti veya inanç değiştirmeler, karşı tarafa geçmenin belirtileridir. Karşı tarafa geçmeye engel olan şey, insanın eski yaşamının bastırılması, bilinç­ li erdemler ve değerlerin karşıtlarının henüz bastırılmış ve bilinçdışında bulunduğu zamanki eski dengesiz durumu ortaya çıkarmasıdır. Eskiden olduğu gibi, belki de, nevrotik bozuklukların nedeni, karşıt fantezilerin bilinçdışında bulunmasıydı, şimdi ise eski ideallerin bastırılması sonucu bozukluklar ortaya çıkmaktadır. Bir değerdeki değersiz olanı veya bir hakikatteki hakikat olamayanı gördüğümüzde değer veya hakikatin ortadan kalktığını sanmamız büyük bir yanılgıdır. Sadece göreceleşmiştir. İnsana değgin her şey görecedir, çünkü her şey bir iç kutupluluğa dayanır çünkü her şey bir enerji olayıdır. Enerji, doğal olarak, önceden var olan bir kutupluluk üstüne dayanır, onsuz enerji olamaz çünkü. Enerji anlamına gelen dengeleyici sürecin gerçekleşmesi için daima yükseğin ve alçağın, sıcağın ve soğuğun vb. olması gerekir. Dolayısıyla, karşıtları lehine bütün önceki değerleri yadsıma eğilimi, sözünü etmiş bulunduğu­ muz tekyanlıhk kadar bir abartıdır. Sorun evrence kabul edilmiş, hak­ kında kuşku olmayan değerleri reddetmekse bu önüne geçilemeyecek bir kayıp olur. Bu şekilde hareket eden, Nietzsche'nin de demiş olduğu gibi, içindeki değerlerinden boşalmış olur. Esas sorun, karşıt tarafa geçmek değildir, bir taraftan eski değerleri korurken, öte taraftan karşıtlarını da tanıyabilmek sorunudur. Doğal olarak, bu, çatışma ve kişinin bölünmesi demektir. Hem felsefî açıdan, hem ahlâksal açıdan insanın bundan kaçınması normal karşıta geçmekten daha sık rastlanan başka bir seçenek de eski davranışın taşlaşmasıdır. Kabul edilmesi gerekir ki, yaşlılar söz konusu olduğu zaman, her ne kadar nahoş olsa da, bu bir başarı sayılır en azından kanlarına sırt çevirmemiş oluyorlar, dürüstlüklerinden şaşmıyorlar, sersemleşmiyorlar, sözlerinden dönmüyorlar, sadece cansız odunlaşıyorlar, ya da daha kibarcası, geçmişin direkleri oluyorlar. Ama bunun yanında ortaya çıkan arazlar, katılık, darkafalılık, zararlı olmasa bile hoş değil çünkü bir hakikati, ya da başka bir değeri benimseme yöntemleri Öylesine esneklikten uzak ve şiddetlidir ki, kaba davranışları, hakikatin kendine çektiği şeyden daha fazlasını iter, sonuç olarak, arzu edilen iyinin karşıtı elde edilmiş olur. Katılıklarının esas nedeni karşıtlar sorunundan korkmaktır «Medarus» uğursuz kardeşi karşısında, esrarlı bir dehşete kapılır. Dolayısıyla, yalnız tek bir hakikat, tek bir yol gösterici eylem ilkesi olması gerekir bu ilke salt olmalıdır yoksa, kendileri dışında, her yerde, her an vukuu bulabile­ cek faciaya karşı koruma sağlamazlar. Ama aslında en tehlikeli devrimci kendi içimizdedir, yaşamın ikinci yarısına sağ salim geçilmek isteniyorsa herkesin bunun bilincine varması gerekir. Elbette şimdiye kadar yaşamış olduğumuz güvensizlikle, iç bölünmesiyle ve çelişen inançlarla değiş tokuşta bulunmamız gerekecektir. İşin beter yanı, bu durumdan kurtu­ luşun olmamasıdır. Mantık tertium non datur (başka çıkar yol yok) diyor. Tedavinin uygulamadaki gereksinimleri bizi, bu tahammül ötesi durumdan çıkaracak başka yol ve vasıta aramamıza zorladı. Görünürde aşılamayacak bir engelle karşılaşınca insan geri adım atmaktadır teknik deyimi ile regresyona başvurmaktadır. Bugünküne benzer durumlar yaşadığı eski zamana dönüyor, o zaman kurtulmak için hangi çareye başvurduysa o çareyi yeniden deniyor. Ancak gençlikte işe yarayan şey, yaşlılıkta işe yaramamaktadır. Nitekim, eski mevkiine dönmek, Amerikalı işadamının işine yaramamıştı, gördüğümüz gibi. Bu durumda gerileme, yani regresyon, çocukluk çağına kadar gitmektedir (birçok yaşlı nevrotiğin çocukça davranışlarında görürüz bunu) hattâ çocukluk önce­ sine uzanmaktadır. Bu garip görünebilir, ama mantıken olmayacak şey de değildir. Önce de söylediğimiz gibi, bilinçdışında iki kat var gibidir kişisel kat bebeklik döneminin ilk anılarına uzanır, ortak kat ise bebeklik döne­ minin öncesine gider, atalarımızın yaşamının kalıntılarım kapsar. Kişisel bilinçdışının anı-imgeleri, deyim yerindeyse, dolmuştur çünkü bunlar bireyin kişisel olarak yaşadığı imgelerdir, ortak bilinçdışmın arketipleri dolu değildir çünkü kişisel olarak yaşanmış olmayan biçimlerdir. Öte taraftan, psişik enerji geri gidecek olursa, ilk bebeklik döneminden de geriye uzanır ve atalarımızın mirasını kapsayacak olursa, o zaman mitolo­ jik imgeler uyanır bunlar arketiplerdir. O ana kadar varlığından hiç haberimiz olmayan manevi bir iç dünya açılmakta, tüm eski fikirlerimizle taban tabana zıt gibi duran içerikler sergilenmektedir. Bu imgeler öylesine yoğundur ki, milyonlarca kültürlü insanın niçin teosofi ve antroposofinin büyüsüne kapıldığını anlamamızı kolaylaştırır. Böyle olmasının nedeni, bu gibi çağdaş gnostik sistemlerin, kendi içimizde, dile getirilemeyen olup biten şeyleri, katoliklik de dahil, Hıristiyanlığın mevcut biçimlerinin her hangi birinden daha iyi ifade etme ve anlatma ihtiyacını karşıladıklarındandır. Katoliklik, protestanlıktan daha kapsamlı bir biçimde daha iyi dile getiriyor elbette. Ancak ne geçmişte, ne de şimdi, Katoliklik, eski putatapmacılık simgeciliğinin zenginliğine ulaşamamıştır bu simgeciliğin Hıristiyanlığa kadar uzaması, daha sonra yavaş yavaş yer altına inmesi ve erken Orta Çağdan çağımıza kadar canlılığını koruması bu nedendendir. Büyük çapta yüzeyde görünmez olmuştur ancak, kılık değiştirerek, çağdaş yönelimli bilinçli zihnimizin tekyanlılığını telâfi etmek için geri gelmektedir. Bilincimiz öylesine doymuş, yuğrulmuş bulunuyor ki, Hıris­ tiyanlık, bugün bize egemen olan fikirlerimizin alabildiğine belirgin bir biçimde karşıt tezi gibi göründüğü için, bilinçdışındaki karşıt pozisyon orada tutunacak yer bulamamaktadır. Bir pozisyona ne kadar tek yanlı, katı ve salt olarak tutunulursa, öteki o kadar saldırgan, düşman ve uyuşmaz olmakta, dolayısıyla ilk bakışta bu ikisinin uyuşma olasılığı yok gibi görünüyor. Ancak bilinçli zihin hiç olmazsa bütün insan görüşlerinin göreceli geçerliğini kabul ederse, muhalefet de uyuşmaz niteliğinden bir şeyler kaybeder. Bu arada çatışma kendine, ifadesini bulabileceği uygun yerler arıyor, örneğin Budizm, Hinduizm, Taoizm gibi doğu dinlerine yöneliyor. Teosofideki senkretizm bu gereksinimi epey karşıladığından, neden başarı kazandığı açıklanmış oluyor. Analitik tedavide ifade edilmesi, biçim verilmesi gereken arketipik yaşantılar söz konusudur. Doğal olarak, bu tür yaşantıların doğduğu zaman ve zemin sadece bu değildir çoğu kez, beklenmedik anda zuhur ederler, üstelik sadece «psikolojik-kafalı» kimselerde değil. Akıl sağlığından profesyonel psikologun dahi hiçbir kuşku duymayacak olduğu kişilerin ağzından nice ilginç düşler ve vizyonlar anlatıldığını duymuşumdur. Arketipin yaşantısı çoğunluk, kişinin en büyük sim gibi saklanır, çünkü insan varlığının özü ile ilgilidir. Ben-olmayan'ın, anlayışa meydan okuyan bir iç muhalifin ilksel yaşantısı gibidir. Bu durumda, doğal olarak, bize yardımcı olabilecek paralel olaylar ararız farkına vardığımız şey özgün vakanın, birtakım çıkarsamalı fikirlerle yorum­ landığıdır. Tipik bir örneği Flüe'li Nikolas Kardeşin üçleme vizyonu, ya da kendisinin ilkin tanrısal bir vahiy gibi sonra da şeytan gibi gördüğü Aziz Ignatius'un gök gözlü yılan vizyonu gibi. Bu dolambaçlı yorumlar­ la, otantik yaşantının yerini, yabancı bir kaynaktan alınmış imgeler ve sözcükler almaktadır kendi toprağımızda yetişmiş olmayan, yürekleri­ mizle değil de kafalarımızla bağlantısı olan görüşler, fikirler ve biçimler almaktadır. Doğrusu, düşüncelerimiz bile kendi ürünü olmadığı için bun­ ları kolaylıkla anlayamamaktadırlar. Bu gibi ikameler, insanları gölgeli, gerçekdışı yapmaktadır yaşayan hakikatler yerine boş sözcükler koy­ maktadır ve acı dolu, karşıtların geriliminden, canlı ve yaratıcı her şeyin solup öldüğü, soluk, iki-boyutlu hayaller dünyasına kaçmaktadır. Regresyon ile bebeklik-öncesi dönemle ortaya çıkan, o sözle ifade edilemeyecek olayların ikamelere ihtiyacı yoktur her insanın yaşamına ve işine göre tek tek biçimlenmeyi isterler. Bunlar, atalarımızın yaşamı, sevinçleri ve üzüntülerinden türeyen imgelerdir ve sadece yaşantı olarak değil, aynı zamanda fiilen de hayata dönmeyi arzu etmektedirler. Bilinçli zihne ters düştüklerinden, doğrudan doğruya dünyamıza aktarılamamakta, bilinç ile bilinçdışı hakikat arasında aracılık yapacak bir yol bulunması gerekmektedir. Gerçek, ya da «hayalî», rasyonel ve akıldışı veri­ ler üzerine dayandırılan bir işlevi canlandırdığı için, bilinç ile bilinçdışı arasında açılan uçurum üzerinde bir köprü oluşturduğundan buna «doğaüstü işlev» denmiştir. Bu doğal bir süreçtir, karşıtların geriliminden doğan enerjinin tezahürüdür, düşler ve vizyonlarda kendiliğinden ortaya çıkan bir dizi fantezi-olaylarından ibarettir. Aynı süreç bazı şizofreni biçimlerinin başlangıç evrelerinde de gözlemlenebilir. Bunun klasik bir örneği Gerard de Nerval'in özyaşam öyküsü Aurelia'da vardır. Ama ede­ biyattaki en önemli örneğini Faust Il'de görüyoruz. Karşıtları birleştiren doğal süreç, aşağıda anlatacağım şeyden ibaret bir yöntem geliştirmeme örnek ve temel oluşturdu bilinçli bilinçsiz doğanın buyruğu ile vaki olan her şey, bile bile çağırılmış ve bilince ve bilincin görünümüne entegre edilmiştir. Başarısızlığa uğrama çoğu zaman, bunların, kendi içlerinde gerçekleşen olaylara egemen olabilecek zihinsel ve ruhsal teçhizata sahip olamamalarından doğmaktadır. Burada özel bir tedavi yöntemi olarak tıbbî yardımın işin içine girmesi gerekir. Görmüş olduğumuz gibi, bu kitabın başında ele alınan kuramlar, düşü (veya fanteziyi), kendisini oluşturan anı birimlerine ve arkadaki içgüdüsel süreçlere ayırarak çözümleyen, tamamiyle nedensel ve indirgeyici bir usule dayanmakladır. Bu usulün uygunluğunu ve sınırlarını yukarda anlattım. Bu, düş simgelerinin kişisel hatıralara ya da arzulara artık indirgenemeyeceği, yani, ortak bilinçdışının imgelerinin belirmeye başladığı noktada, işlemez duruma gelmektedir. Bu ortak fikirleri herhan­ gi kişisel bir şeye indirgemeye çalışmak boşunadır — boşuna olması bir yana, acı deneyimler sonucu öğrendiğime göre, aynı zamanda zararlıdır da. Nice güçlüklerden, uzun tereddütlerden sonra ve birçok başarısızlıklar sonucu bulduğum doğru yol sayesinde, sözü edilen anlamda, tıp psikolo­ jisindeki katıksız kişiselci tutumumu bıraktım. Sadece indirgemeden ibaret olduğu çapta, analizin sonunda ister istemez bir sentezin gelmesi gerektiğini, bazı psişik malzemenin, incelemek için parçalara ayrıldığında hemen hemen hiçbir şey ifade etmediğinin, tersine, parçalara ayrılacağına, anlamın, amplifıkasyon yöntemi dediğimiz yöntemle — elimiz altındaki bütün bilinçli vasıtalarla takviye edilip yaygınlaştırıldığı takdirde zengin­ leşeceğini temelden saptamam gerekti. Ortak bilinçdışmın imgeleri veya simgeleri, sentetik tedavi yöntemi değerlerini ortaya çıkarmaktadır. Nasıl ki, analiz, simgesel fantezi malzemesini, kendisini oluşturan parçalarına ayırıyorsa, sentetik usul de bu malzemeleri evrensel ve anlaşılabilir bir ifadede bütünleştiriyor. Bu usul sanıldığı kadar basit değildir, sürecin bütününü açıklamaya yardım edecek bir örnek vereyim. Kişisel bilinçdışının analizi ile ortak bilinçdışından içeriklerin yüzeye çıkmak üzere olduğu o kritik sınır çizgisine gelmiş olan bir kadın hasta şöyle bir düş görmüştü Geniş bir ırmağın karşı yakasına geçmek üzereyim arada köprü filan yok, ancak geçebileceğim sığ bir yer buluyorum. Tam ayağımı suya atmışken, suda gizlenmiş bir yengeç ayağımı kıskaçlarıyla tutuyor ve gitmemi engelliyor. Derken korku içinde uyanır. Çağrışımları Irmak «Aşılması güç bir sınır — bir engeli aşmam gerek — belki de ağır ilerle­ diğim için — karşı yakaya geçmem gerek.» Sığlık «Güvenle karşıya geçilebilecek bir fırsat — olağan bir yol, yoksa ırmak çok geniş olurdu — tedavide engel olanağı var.» Yengeç «Yengeç suda iyi gizlenmiş, göremedim — Kanser (Almanca'da yengeç krebs = İngilizcede crab) korkunç bir hastalık (kanserden ölen Bayan X 'e atıf) — bu hastalıktan korkuyorum — yengeç gerisingeri yürüyen bir yaratık — doğal olarak beni ırmağa çekmek isti­ yor — beni feci şekilde yakaladı, feci korktum — karşı kıyıya geçmem­ den beni alıkoyan nedir. Tamam, arkadaşımla (kadın) yeniden kavga ettik.» Bu arkadaşı ile olan ilişkilerinde bir gariplik var. Yıllar boyu sürmüş olan, eşcinselliğe yakın, duygusal bir bağ var aralarında. Arkadaşı da bir­ çok bakımdan hastanın kendi gibi, o da sinirli. Ortaklaşa ilgilendikleri bir­ çok sanat dalı var. Hastanın kişiliği arkadaşımnkinden daha kuvvetli. Arkadaşlıkları aşırı derece samimi olduğundan ve hayatın birçok başka olanağını dışladığından, ideal dostluklarına karşın, ikisi de sinirli ve sinir­ lenmeleri birtakım vahşi sahnelere neden olmakta. Bilinçdışı bu yolla aralarına mesafe koymaya çalışmakta, fakat buna kulak asmamaktadırlar. Kavga, genelde, bunlardan biri yeterince anlaşılmadığını farkettiğinden, birbirleri ile daha açık konuşmalarım üstelediğinden başlamaktadır, böylece, üzerine her ikisi de içlerini dökmeye karar veriyorlar. Doğal olarak çok geçmeden gene anlaşamıyorlar, daha beter bir sahne izliyor bu kez. Eh, hiç yoktan bu da fena sayılmaz. Bu kavga, ne zamandır bir türlü bırakmak istemedikleri hoşlanma ve zevkin yerine geçmekteydi. Özellik­ le hastam, her ne kadar her sahne «onu aşırı derecede yoruyor» idiyse de, en yakın arkadaşı tarafından anlaşılmamanın verdiği o tatlı acıyı duy­ madan edemiyordu. Hastam çoktan beri bu dostluğun marazi bir hal aldığını farketmişti, ancak sahte bir tutku, bu arkadaşlığı kurtarmanın hâlâ bir yolu olduğuna inandırmıştı ona. Vaktiyle annesi ile arasında abartılı ve fantastik bir ilişki vardı, annesinin ölümünden sonra da duygularını arka­ daşına aktarmıştı. Analitik (nedensel-indirgeyici) yorum Bu yorum tek bir cümle ile özetlenebilir «Irmağın karşı yakasına geçmem (yani arkadaşımla ilişkimi kesmem) gerektiğinin farkındayım, ama arkadaşımın beni tutup saran kol­ larını açmamasını istiyorum — çocuksu bir arzu bu, annenin o çok iyi bildiğim sarılışı ile bana sarılıp kendisine doğru çekmesini istiyorum.» Arzunun uygunsuzluğu, olayların geniş çapta kanıtladığına göre, güçlü eşcinsellik altakıntılarmda. Yengeç onu ayağından yakalıyor. Hastanın kocaman «erkek» ayakları var, arkadaşı ile olan ilişkisinde erkek rolü oynuyor, buna tekabül eden cinsel fantezileri var. Ayak çoğu kez erkek uzvunu canlandırır. Tam yorumu şöyle arkadaşını bırakmak iste­ memesinin nedeni, onun için duyduğu cinsel isteklerini bastırmış olmasıdır. Bu arzular, bilinçli kişiliğin eğilimi ile hem ahlaksal hem de estetik bakımdan uygunsuz olduğundan, bunlar bastırılmıştır, dolayısıyla aşağı yukarı bilinçdışı sayılır. Kaygısı, onun bastırılmış arzusuna tekabül etmektedir. Bu yorum hastanın yüce dostluk idealini yerin dibine batırmaktadır. Analiz esnasında, bu noktada, bu yoruma karşı çıkamaz­ dım elbette. Bir süre önce bu olaylar eşcinsellik eğilimi konusunda onu ikna etmiş bulunduğu için, kendinin hoşuna gitmese de bu eğilimini kolayca kabul ederdi. Tedavinin bu noktasında böyle bir yorumda bulun­ muş olaydım, herhangi bir direnme ile karşılaşmazdım. Hoş olmayan bu eğilimin verdiği acıyı, anlayışı sayesinde yenmişti. Ama bana «Niçin hâlâ bu düşü analiz edip duruyoruz. Söylediklerinizi ne zamandır biliyo­ rum.» diyebilirdi pekâlâ. Nitekim bu yorum hastaya yeni bir şey söyle­ memekte dolayısıyla ilginç ve etkin bulmuyor. Böyle bir yorum tedavinin başlangıcında imkânsız olurdu, çünkü hastanın aşırı iffeti hiçbir surette böyle bir şeyi kabul etmezdi. Anlayış «zehiri»nin küçük dozlarla, titizlikle verilmesi gerekiyordu ta ki daha mantıklı düşünür duruma gelinceye dek. Analitik ya da nedensel-indirgeyici yorum yeni bir şeye ışık tutmazsa, aynı şeyin türlü çeşitlemelerini göstermekte devam ederse, olası arketip motiflerinin aranma zamanı gelmiş demektir. Nedenselindirgeyici yöntemin bu durumda bazı sakıncaları vardır. Bir kere has­ tanın çağrışımlarını, örneğin, yengecin kanseri çağrıştırmasını (crab=cancer) dikkate almamaktadır. Sonra, özellikle seçilen bu simge açıklan­ madan kalmaktadır. Ana-arkadaş niçin yengeç olarak canlandınl-maktadır. Daha güzel, daha plastik bir figür, bir su perisi olabilirdi. «O bir yandan kız niteliğinde, onu çekiyor, bir yandan erkek niteliğindeki o, alta düşüyor» vb. Bir ahtapot, bir ejder ya da balık da aynı görevi görebilirdi. «Üçüncü olarak da, nedensel-indirgeyici yöntem, düşün özel bir olay olduğunu ve dolayısıyla alabildiğine ayrıntılı bir yorum, yengeci, hiçbir zaman sadece arkadaşa veya anneye götüremez, aynı zamanda süjeye, yani düşgörenin kendine de götürmesi gerekir. Düşgörenin kendidir tüm düş hem ırmak, hem sığlık, hem yengeçtir, daha doğrusu, bu ayrıntılar, süjenin bilinçdışındaki koşullarını ve eğilimlerini dile getirmektedir. Bu çerçeve içinde aşağıdaki yeni deyimleri kullanmam gerekti düş imgelerini gerçek objelerle eşit gören her yorumu, obje (nesne) düzeyinde yorum diye adlandırıyorum. Buna karşı, düşün her bir bölümünü ve içinde rol alan herkesi düşgörenin kendine götüren yoruma da süje düzeyinde yorum diyorum. Obje düzeyindeki yorum analitiktir, çünkü, düş içeriğini, dış durumlara götüren belleğin komplekslerine ayırmaktadır. Süje düzeyindeki yorum sentetiktir, çünkü bellekteki kompleksleri dış neden­ lerinden ayırır, bunları süjenin eğilimleri veya bütünü oluşturan parçaları olarak görür ve yeniden süje ile birleştirir. (Herhangi bir yaşantıda, sadece nesneyi değil, ilkin ve her şeyden önce, kendimi yaşarım, doğal olarak yaşantıyı kendi kendime açıklamam koşuluyla.) Bu durumda, düşün bütün içerikleri, öznel içerik bakımından simge olarak ele alınır. Sentetik veya yapıcı yorum süreci süje düzeyinde bir yorumdur. Sentetik (yapıcı) Yorum Hasta, ortadan kaldırılması gereken engelin kendinde olduğundan habersizdir aşılması güç ve daha ileri gitmesini engelleyen bir sınır çizgi­ sidir bu. Gene de bu engeli aşmak olanaklıdır. Ancak, tam bu sırada özel ve hiç beklenmedik bir tehlike çıkmaktadır ortaya — geri geri, aşağılara doğru hareket eden ve birlikte düşgöreni de sürüklemek isteyen (insanolmayan, ya da insanaltı olan) hayvana benzer bir şey. Bu tehlike gizli bir yerde ortaya çıkan ve tedavisi olanaksız (ezici) öldürücü bir hastalığa ben­ zeyen bir şey. Hasta, arkadaşının onu engellediğini ve aşağılara doğru sürüklemeye çalıştığını söylemekte. Buna inandığı sürece, arkadaşını «kalkındırmaya», eğitmeye ve ıslah etmeye çalışmaya devam etmesi gerekmektedir kendisinin aşağılara sürüklenmesini durdurmak için, boş ve anlamsız, idealistçe çabalama zorunda kalmaktadır. Arkadaşı da, hasta ile aynı durumda olduğu için, benzer çabalarda bulunmak zorundadır. Biri ötekinin üstüne çıkmaya çalışan, dövüşen horozlar gibidirler. Biri ne kadar yükseğe sıçrarsa, öteki o kadar acı çekmektedir. Niçin mi. Her biri suçun diğerinde olduğuna inandığı için. Süje düzeyinde yorum bu çılgınlıktan kurtarmaktadır düş, hastaya, içinde, sınırı aşmasını, yani bir durumdan ya da davranıştan diğerine geçmesini engelleyen bir şey olduğunu göstermektedir. Davranış değişikliği olarak bir yer değiştirme şeklindeki yorumu bazı ilkel dillerdeki ifade tarzlarında görülmektedir. «Gitmeyi düşünüyorum» sözü «gitme noktasındayım» (üzereyim) gibi ifade edilmektedir. Düş dilini anlaşılır kılmak için ilkellerin psikolojisin­ den ve tarihsel simgecilikten sayısız paralellere ihtiyacımız var, çünkü düşler, temelde bütün geçmiş evrim çağlarındaki işlevsel olanakların kalıntılarını içinde bulunduran, bilinçdışından çıkmaktadır. Bunun klasik bir örneği, Çinlilerin / Ching adlı fal kitabındaki «Büyük suyun karşısına geçmek»tir. Şimdi her şey yengeçten ne anlaşılacağına dayanıyor doğal olarak. Bir kere (arkadaşını çağrıştırdığına göre) bunun arkadaşıyla ilgili olması gerekir, ama aynı zamanda annesi ile de ilgisi olması gereken bir şey. Anne ile arkadaşın bu nitelik ile ilgili olup olmaması, hasta bakımından önemli değil. Durum değişecekse, hastada bir değişiklik olması gerekir. Annede bir şey değiştirilemez artık, çünkü ölmüştür. Arkadaş ise, değişmesi üstelenemez. Değişmek istiyorsa, bu kendi bileceği bir iş. Söz konusu niteliğin anneyle bağlantılı olması, bebeklik çağını ilgilendiren bir şeye işaret ediyor. Peki, hastanın anne ve arkadaşı ile olan ilişkisinde ortak ne var. Ortak etken, şiddetli ve duygusal bir sevgi arzusu, altında ezilecek kadar tutkulu bir etken. Bu arzu çocuğun bir şeyi tutturması gibi, karşı konulması güç bir nitelik taşıyor. Bir içgüdünün zorlayıcı niteliğine sahip, henüz ehlileştirilmemiş bir tarafı olan libidonun disiplin altına alınamayan, ayrıştırılmamış, insansılaştırılmamış bir bölümü var karşımızda. Böyle bir bölüm için hayvan iyi bir simgedir. Hayvan olsun olmasın, ama, neden yengeç. Hastada yengecin çağrıştırdığı sözcük kanser hastanın şimdiki yaşında ölen Bayan X kanserden ölmüştür. Hasta şöyle veya böyle Bayan X ile özdeşleştirmiş midir kendini. Bu noktayı biraz deşelim. Hasta Bayan X hakkında şunları söylemiştir Bayan X erken dul kalmıştı neşeli, hayat dolu bir kadındı birçok erkek dostu olmuştu, bunlar arasında, hastanın kendinin de tanıdığı onu büyüleyici ve garip bulduğu, son derece yetenekli bir sanatçı vardı. Özdeşleşme, ancak gerçekleşmemiş, yani bilinçdışı bir benzerliğe dayanır ancak. Hastamız ne bakımdan Bayan X ile benzeşiyor acaba. Burada hastaya daha önceki fantezilerini ve düşlerini hatırlattım, bunlar onda hoppa züppe bir yanı olduğuna işaret ediyordu kendi içinde, belli belirsiz algıladığı bu eğili­ min, onu ahlâksız yaşamaya itmek istediğini farkettiği için, bastırmaya çalışmıştı. Böylece «hayvan» unsurunun anlaşılmasına yardım edecek önemli bir aşamada daha bulunmuş oluyoruz böylece bir kez daha aynı, eğitilmemiş, içgüdüsel bir arzu ile karşılaşıyoruz ancak, bu kez erkeklere yönelmiş durumda. Arkadaşını bırakmak istemeyişinin bir nedenini daha keşfetmiş oluyoruz kendisine çok daha tehlikeli görünen öteki eğiliminin kurbanı olmaması için arkadaşına sımsıkı tutunması gerekiyor. Dolayısıyla, çocukluk, eşcinsellik düzeyinde kalıyor, bir savunma görevi görüyor onun için. (Bunun uygunsuz çocukluk ilişkilerine takılıp kalmaya neden olan en güçlü motiflerden biri olduğunu göstermiştir deneyimler.) Ancak bu hayvan unsuru, aynı zamanda onun için sağlık demek, yaşamın tehlikeleri karşısında gerilemeyecek gelecekteki sağlam kişiliğin tohumu demek. Ne var ki, hasta, Bayan X'in kaderinden başka bir sonuç çıkarmıştı. Kadının âni ağır hastalığını ve ölümünü, sürmüş olduğu rahat hayatın âkibeti, kaderin uyguladığı bir ceza gibi görmüştü, çünkü onun yaşamış olduğu bu hayat, kendisi kabul etmemiş de olsa, hastanın gıpta ile baktığı bir hayattı. Bayan X öldüğünde, hasta arkasında insansı, hınzır bir mem­ nunluğun gizli olduğu ahlâk örneği bir tavır takınmıştı. Bu yüzden kendi­ ni cezalandırmak, kendisini hayatttan ve hayatta yaşayabileceği macera­ lardan alıkoymak için, hep Bayan X'in örneğini gözlerinin önüne getirmiş ve tatminsiz bir arkadaşlığın sefaletini omuzlarına yüklemişti. Bütün bu olaylar bilincinde pırıl pırıl değildi doğal olarak, yoksa hiçbir zaman mey­ dana gelmezlerdi. Bu tahminin doğruluğu eldeki malzeme sayesinde kolayca kanıtlanmış oluyordu. Bu özdeşleşmenin hikâyesi burada bitmi­ yor. Hasta sonradan açıkladığına göre, ancak kocasının ölümünden sonra gelişen ve sanatçıyla dostluğuna neden olan hatırı sayılır bir sanat yeteneğine sahipti. Hastanın, sanatçının kendi üstünde ne kadar güçlü ve özellikle büyüleyici izlenim bıraktığının farkına vardığını hatırlayacak olursak, bu olay, özdeşleşmenin temel nedenlerinden biri gibi görünüyor. Böyle bir büyülenme sadece bir kişinin diğeri üzerindeki etkisi ile olmaz bu bir ilişki sorunudur büyüleyen de büyülenen de benzer ruh halet­ lerinde olmalıdır. Ancak bu, doğal olarak bilinçdışı olmalıdır, yoksa büyülenme diye bir şey olamaz. Bu, bilinçli sâik olmadığı için, zorlayıcı nitelikte bir olaydır bir irade sorunu değildir bilinçdışından yükselen ve kendini zorla bilince kabul ettiren bir şeydir. Dolayısıyla hastanın, sanatçınınkine benzer bilinçdışı bir yatkınlığı olduğunu varsaymamız gerekir. Bu durumda bir erkekle de özdeşleşmiş olmaktadır. Düş analizi­ ni hatırlayalım, «erkek» ayağına atıfta bulunulmuştu. Nitekim hasta, arka­ daşı ile olan ilişkisinde erkek rolünü oynamaktadır ne yapılacaksa karar veren daima odur patronluk taslayan bazan da sadece kendinin istediği bir şeyi yapmaya zorluyor onu, Arkadaşı her bakımdan kadınsı, oysa hastada bir erkek havası var. Sesi dahi arkadaşınınkine göre daha kalın ve pes. Hastanın anlattığına göre Bayan X alabildiğine kadınsı, arkadaşına benzer bir havadaymış, nazik ve müşfikmiş. Bu bize bir ipucu daha veriyor arka­ daşıyla olan ilişkisinde, hasta, sanatçının Bayan X ile olan ilişkisinde oynadığı rolü oynuyor. Böylece Bayan X ve âşığı ile olan özdeşleşmesini tamamlıyor ve her şeye rağmen, kaygı içinde bastırmış olduğu hafifmeşrep­ liğini dile getiriyor. Ama bunu bilinçli olarak yaşamamaktadır, kendisi bi­ linçdışı eğiliminin oyuncağı gibidir bir başka deyişle, onun egemenliği altındadır ve kompleksinin bilinçıdışı unsuru haline gelmiştir. Şimdi yengeç hakkında çok daha fazla şey öğrenmiş bulunuyoruz libidonun bu ehlileştirilmemiş bölümünün iç psikolojisini içermektedir. Bilinçıdışı özdeşleştirmeler, onu gittikçe aşağılara doğru sürüklemektedir. Bu giice. sahip olmaları bilinçdışı olduğu için nüfuz edilmesi olanaksız olduğundandır. Dolayısıyla, yengeç, bilinçdışı içeriklerin simgesi duru­ mundadır. Bu içerikler daima hastayı arkadaşı ile olan ilişkilerine döndürmektedir (yengeç geri geri gider). Ancak arkadaşı ile olan ilişkisi demek, hastalık demektir, çünkü bu yüzden nevrotik olmuştur. Aslında bütün bunlar obje düzeyindeki analizin çerçevesi içine girmektedir. Ancak, anlamaya vesile olan önemli bir ilke olduğunu kanıtlayan, öznel düzeydeki analizden ancak yararlanarak bu bilgiyi elde ettiğimizi unutmamalıyız. Pratik bakımdan şu ana kadar eriştiğimiz sonuçlarla yetinmemiz gerek ancak kuramın taleplerini de yerine getirmeliyiz bütün çağrışımların karşılıkları henüz gerektiği gibi değerlendirilmiş değil, simgenin seçilişinin anlamı da tam açıklanmadı. Yengeç suda gizlenmiş, ilkin farkına varmamıştım, demişti, incele­ diğimiz bilinçdışı ilişkilerin de ilkin farkına varmamıştı hasta bu ilişkiler de suyun içinde gizlidir. İrmak hastanın karşı kıyısına geçmesine engeldir. Onu engelleyen, kendisini arkadaşına bağlayan bilinçdışı etkilerdir. Engel olan bilinçdışıdır. Böylece su bilinçdışını ifade etmektedir, daha doğrusu bilinçdışılık durumunu, gizleme durumunu ifade etmektedir çünkü yengeç de bilinçdışının bir unsurudur, derinlerinde gizli duran dinamik içeriktir. Şimdi ise, bunları objeden kurtarıp hastanın öznel komplekslerinin simgesel ifadeleri olarak ele almamız gerekiyor. Bayan X figürünü süje düzeyinde yorumlamaya çalışırsak, bu figüre, kısmî-ruhun kişileşmiş hali, daha doğrusu, düşgörenin belli bir cephesi olarak bakmamız gerekir. Böylece Bayan X hastanın olmak istediği, ama olmaktan korktuğu şeyin imgesi durumuna gelmektedir. Büyüleyici sanatçı süje düzeyine o kadar kolay yiikseltilemez, çünkü hastanın içinde uyur durumda bulunan bilinçdışındaki sanatçı yeteneği Bayan X tarafından üstlenilmiş durumda. Ancak sanatçıya, bi­ linçli olarak farkına varılmadığı için bilinçdışında yatan, hastanın erkek­ liğinin imgesi demek daha doğru olur. Bu, hastanın bu konuda kendini aldatması bakımından gerçek. Kendi gözünde nazik, kibar, hassas ve kadınsı, hiç de erkeksi değil. Kendisine erkeksi özelliklerini belirttiğimde öfkelenerek şaşkınlığını ifade etmişti. Ancak garip, büyüleyici unsur bu özellikler ile bağdaşmıyor. Bu unsur hiç yok gibi. Ancak bu duyguyu kendi ortaya çıkardığına göre, bir yerde gizli olmalı. Böyle bir unsur düşgörenin kendinde bulunmadığında, elde ettiğimiz deneyimin bize gösterdiğine göre, daima yansıtılmış olmalıdır. Peki kime. Hâiâ sanatçıya mı. Hastanın ufkundan çoktan kaybolmuş durum­ dadır kendisi, yansıtmayı da alıp götürmüş olamaz, üstelik büyülenmiş olmasına karşın bu adamla herhangi bir kişisel ilişkisi olmuş da değildi. Bu adam onun için bir fantezi figürü idi daha çok. Hayır, bu tür bir yansıtmanın yerel olması gerekir, bir yerde içeriğin yansıtılmış olması gereken biri olmalıdır, yoksa bunu kendi içinde somut olarak farketmesi gerekirdi. Bu noktada gerisingeri obje düzeyine geliyoruz, yoksa yansıtmanın yerini saptayamayız. Hasta, benden başka, kendisi için özel bir anlam taşıyan herhangi bir erkeğin olmadığını söylüyor bense hekimi olarak epey bir anlam taşıyorum onun için. Doğrusu böyle bir şeyi farketmediysem de söz konusu içerik her halde bana yansıtılmış olmalıydı. Ancak bu daha ince anlamlı içerikler hiçbir zaman yüzeye çıkmaz muayenehane dışında meydana çıkar daima. Çekine çekine şu soruyu sor­ dum kendisine. «Söyleyin bana, yanınızda ben yokken size nasıl görünü­ yorum. Aynı mıyım.» Yanıtı şöyle oldu «Yanımdayken hoş birisiniz, ama kendi başıma olduğum zamanlar, ya da sizi uzun bir süre görmediğim zamanlar, görünümünüz garip bir biçimde değişiyor. Bazen idealleşiyor­ sunuz, sonra gene başka bir havaya bürünüyorsunuz.» Duraksamıştı, ben devam etmesi için teşvik ettim. «Nasıl yani.» dedim. «Bazan bana tehlikeli, meşum biri gibi görünüyorsunuz, kötü bir büyücü ya da bir şeytan gibi. Bilmiyorum bu fikirler nerden geliyor — aslında hiç de böyle değilsiniz oysa.» Belli ki, içerik, transferansın bir bölümü olarak bana yansıtılmıştı, psişik envanteri içinde olmaması bundandı. Burada başka önemli bir gerçekle karşılaşıyoruz beni sanatçıyla özdeşleştirmişti, bilinçdışı fan­ tezisinde, benimle Bayan X rolünü oynamakta idi doğal olarak. Önceden açığa çıkardığımız malzemeyle —cinsel fantezilerle— bunu ona kolayca kanıtlayabilirdim. O zaman, engel ben oluyordum, karşıya geçmesine engel olan yengeç gibi. Bu durumda obje düzeyinde sınırlanmış olaydık, yanılmış olurduk. Ne işe yarardı benim şöyle açıklamam «Ama ben hiç­ bir bakımdan o sanatçıya benzemiyorum ki, ne de meşum veya kötü bir büyücüyüm.» Bu, hastaya bir şey ifade etmezdi, böyle olmadığımı has­ tanın kendi de biliyordu. Gelgelelim yansıtma eskisi gibi devam etmekte­ dir ve ben onun ilerlemesine engel olmaktayım. Birçok tedavi bu noktada tıkanıp kalmaktadır. Bilinçdışının tuzağından kurtuluşun tek bir çaresi vardır, o da hekimin kendisini süje düzeyine çıkarması ve bir imge gibi olduğunu kabul etmesi. Güzel, ama, neyin imgesi. En büyük güçlük de burada işte. «Hastanın bilinçdışındaki bir şeyin imgesiyim» diyecektir hekim. Buna karşılık o da şöyle yanıt verecektir «O halde ben erkek oluyorum, üstelik meşum ve büyüleyici, kötü bir büyücü ya da cin, öyle mi. Hadi canım sizde. Bunu kabul ede­ mem. Saçma bir şey. Bu olsa olsa siz olursunuz.» Haklı, böyle şeyleri ona aktarmam abes. Hekim nasıl kabul etmezse, o cine periye dönüşmek iste­ mez elbette. Gözleri parıldıyordu, çehresi kötü bir ifadeye bürünmüştü, o ana kadar görülmedik bir direnmenin parıltısı vardı. Yanılmış mıydım acaba. Neydi. Karşılıksız bir aşk mıydı sorun. Hakarete uğramışlık, hor görülmiişlük hissi mi uyanmıştı kadında. Bakışında bir av hayvanının bakışı, gerçekten şeytani bir şey vardı. Gerçekten de şeytan mıydı. Yoksa av hayvanı, şeytan ben miydim, ve önümde benim çaresizlik halindeki kaba kuvvetimle başvurduğum büyüklere karşı kendini korumaya çalışan ürkmüş bir kurban. Bütün bunlar saçmaydı — fantastik, asılsız hayaller. Nereye dokunmuştum. Yeni teller mi titremeye başlamıştı. Ancak bu kısa sürmüştü. Hastanın yüzündeki ifade düzelmişti, sanki rahatlamış gibi, şöyle dedi «Acayip, sanki arkadaşımla olan ilişkimde bir türlü kurtula­ madığım bir noktaya dokundunuz. Korkunç bir duygu bu, insanlıkdışı, kötü, zalimce. Bu duygunun ne kadar acayip olduğunu anlatamam size. Bu duyguyu duyduğumda, her ne kadar var gücümle karşı koyuyorsam da, arkadaşımdan nefret ediyor, onu hor görüyorum.» Bu sözler, olan bitene aydınlatıcı bir ışık tutmuştu arkadaşının yeri­ ni almıştım. Arkadaşı yenilmişti. Baskı buzları erimişti ve hasta, haberi olmaksızın, yaşamının yeni bir evresine girmişti. Artık biliyordum, arka­ daşıyla olan ilişkisinde iyi veya kötü her ne var idiyse, bana aktarılmış oluyordu, ancak hastanın bir türlü başedemediği şu esrarlı X ile şiddetli bir çatışma demekti bu. Bana yansıtılmış olan, X'in doğasını henüz açıklamıyor idiyse de transferansın yeni bir evresi başlamıştı. Kesin olan bir şey vardı eğer hasta bu tür transferansa takılıp kalsaydı, feci yanlış anlamalar bizi bekliyor olmalıydı, çünkü bana da, arkadaşına yaptığı muameleyi yapmış olacak demekti — yani, X daima konu olacak ve yanlış anlamalara yol açacaktı. Kendi kabul etmediğine göre, şeytanı hep bende görecekti. Bütün çözümlenmesi olanaksız çatışmalar bu şekilde ortaya çıkar. Çözümlenmeyen bir çatışma da yaşamı çıkmaza sokar. Bir başka olanak da şu hasta güçlük karşısında eski savunma mekanizmasına başvurabilir, karanlıkta kalan noktayı görmezlikten gelebilirdi. Yani, yeniden, bütün yöntemin gerekli ve açık talebi olan şeyi yapar, içerikleri bilinçte tutacağına yeniden bastırmaya başlardı. Ama bununla bir şey kazanmış olmazdı tersine, X bu kez bilinçdışından tedir­ gin etmeye başlardı, ki bu da çok daha kötü olurdu. Bu tür kabul edile­ meyecek içerikler ortaya çıkınca, bunun kişisel nitelik taşıyıp taşımadı­ ğına dikkat etmeliyiz. «Büyücü» ve «şeytan», adından da kolayca anlaşı­ lacağı üzere insansı ve kişise] nitelikleri değil, mitolojik nitelikleri can­ landırmaktadır. Büyücü ve şeytan hastaya çullanan o bilinmeyen «insandışı» duyguyu ifade eden mitolojik figürlerdir. Daha yakın bir eleştiriye tâbi tutulmayan sezgisel hükümlerse de bir insan kişiliğine herhangi bir şekilde uygulanamayacak sıfatlardır bunlar sürekli hemcinslerimiz üzeri­ ne yansıtılmakta ve insan ilişkilerini bozmaktadır. Bu sıfatlar daima kişiüstü ya da ortak bilinçdışmın yansıtılmakta olduğunu gösterir. Her ne kadar hepimiz «şeytanlar»dan ya da «cadı büyücülerden» söz edildiğini duymuşsak, ya da okumuşsak da, bu, kişisel anılarımızın kapsamına girmez. Hepimiz çıngıraklı yılanları işitmişizdir, ama sırf bir kertenkele hışırtısı duyduk diye kertenkeleye çıngıraklı yılan demiyoruz. Bizim üzerimizde gerçekten şeytanî bir etkisi yoksa, durup dururken tanıdıklarımızdan birine şeytan demeyiz. Ancak bu etki, onun kişisel karakterinin bir bölümünü oluşturuyorsa, kendisini her yerde belli eden, o zaman bu adam gerçekten bir şeytan, bir tür insan kılığına girmiş kurt olur. Ama bu mitolojiye girer, yani ortak psişe kapsamına, bireysel psişeniıı alanında değildir. Bilinçdışımız yoluyla tarihsel ortak psişede payımız olduğu sürece, doğal olarak bilinçdışımızda insan kılığında kurt­ lar, şeytanlar, sihirbazlar dünyasında yaşıyoruz, çünkü bunlar, geçmiş çağların üzerine büyük duygu yatırımı yaptığı şeylerdir. Aynı şekilde tanrılar, şeytanlar, kurtarıcılar ve suçlularla da ortak taraflarımız vardır ancak bilinçdışmın bu gizilgüçlerini kişisel olarak kendinize atfetmek saçma olur. Dolayısıyla psişenin kişisel ve kişisel olmayan sıfatlar arasında kesinkes bir ayırım yapmak zorundayız. Ortak bilinçıdışın bazen dehşet saçıcı varlığını yadsıyamayız, bunlar ortak psişenin içerikleri olarak bireysel psişeye karşıt ve ondan ayrıdır. Basit kafalı halk bunları hiçbir zaman bireysel bilinçten ayırt etmemiştir, çünkü tanrılar ile şeytan­ lar psişik yansıtmalar, dolayısıyla da bilinçdışmın içerikleri olarak görülmemiş aşikâr hakikatler gibi kabul edilmiştir. Ancak aydınlanma çağında insanlar tanrıların gerçekte var olmadığını, tanrıların düpedüz yansıtmalardan ibaret olduğunu anlamışlardır. Böylece tanrılar bir tarafa bırakılmıştır. Ne var ki, buna tekabül eden psikolojik işlev bir tarafa bırakılmış değildi, bilinçdışına inmişti, böylece bir zamanlar tanrısal imgeler kültüne yatırılmış olan libidonun fazlalığı insanları zehirlemişti. Dinsel işlev gibi güçlü bir işlevin değerinin yitirilmesinin ve bastırılma­ sının ister istemez bireyin psikolojisi üzerinde ciddi sonuçları oldu. Bilinçdışı libidonun bu geri akışı sonucu alabildiğine kuvvetlendi ve o eski ortak içerikler yoluyla bilinç üzerinde güçlü bir etkisi olmaya başladı. Aydınlanma Çağı bildiğimiz gibi Fransız Devriminin korkunç faciaları ile son buldu. Şimdi de ortak psişenin bilinçdışı yıkıcı kuvvetlerinin başkaldırdığını farkediyoruz. Sonuç, eşine rastlanmamış çapta bir kitle katliamı olmuştur. Bilinçıdışının amacı da buydu. Pozisyonu, çağdaş yaşamın akılcılığı ile sonsuz güç kazandı akıldışı her şeyi horgörerek, akıldışının işlevini bilinçdışına itti. Bu işlev bilinçdışına varınca odak noktası görülemediği için kökünden çıkarılıp atılamayan, tedavisi olanaksız bir hastalık gibi durmadan allakbullak eder ortalığı Bu durum­ da birey olsun, millet olsun, kendi yaşamlarında akıldışını yaşamak zorunda kalır, en yüksek ideallerini, en parlak zekâlarını, cinnetlerini en mükemmel biçimde ifade etmeye adarlar. Aynı şeyi küçük çapta kendi­ sine akıldışı görünen bir yaşam tarzından kaçan hastamızda — Bayan X'de görüyoruz, kendisi bunu patolojik bir biçimde, büyük fedakârlıklara girerek, arkadaşıyla olan ilişkilerinde yaşamıştı. Akıldışını her zaman varolduğu için, gerekli psikolojik bir işlev gibi görüp, içeriklerini, somut hakikatler gibi değil —öyle olsaydı regresyon olurdu— bayağı iş gördüklerine göre gerçek, psişik gerçekler olarak kabul etmek zorundayız. İnsanoğlunun deneyimlerinin haznesi, aynı zamanda bu yaşantının ön koşulu olan ortak bilinçdışı, vücut bulması uzun yıllar alan dünyanın bir imgesidir. Bu imgede, arkelipler ya da dominantlar zaman içinde billurlaşmışlardır. Bunlar iktidar kuvvetleri, tanrılardır, ruhun deneyim çemberinde muntazaman vukubulan tipik olayların baskın yasaları ve ilkelerin imgeleridir. Bu imgeler, psişik olayların oldukça aslına uygun kopyaları, arketipleri olduğu çapta, bunların arketipleri, yani benzer deneyimlerin yığılması ile vurgulanan genel özellikleri, aynı zamanda fizik dünyasının bazı genel özelliklerine tekabül ederler. Dolayısıyla, arketipik imgeler mecazi olarak fiziksel olayların sezgisel kavramlarıdır. Örneğin ilksel soluk, ya da ruhun özü esir, dünyanın her yerinde var olan bir kavramdır, enerji ya da büyüleyici güç de aynı dere­ cede yaygın bir sezgisel düşüncedir. Fiziksel olaylarla benzeştiğinden, arketipler genelde yansıtılınca belirginleşirler yansıtmalar bilinçdışı olduğu için de, bunlar, anlaşmazlık­ ları, kavgaları, bağnazlıkları ve her türlü çılgınlığı kışkırtan anormal dere­ cede çevredekileri göklere çıkaran ya da yerin dibine batıran yansıtmalar halinde görülür. «Falan kimseyi tanrılaştırıyor» deriz, «Filan kimse Bay X 'in baş belâsı deriz. Böylece çağdaş mitos oluşumları, acayip dediko­ dular, kuşkular, önyargılar çıkar ortaya. Arketipler çok dikkat isteyen, güçlü etkisi olan son derece önemli şeylerdir. Öyle uluorta yadsınmamalıdır varlıkları, dikkatle ölçülüp tartılmalıdır bunlann psişik enfeksi­ yon taşıma tehlikeleri unutulmamalıdır. Sadece yansıtmalar yoluyla gerçekleştikleri için ve bu yansıtmalar kendilerine uygun bir çengel bulunca ancak, kendilerini astıklarından, bunların değerlendirilmeleri ve ölçülmeleri kolay iş değildir. Böylece, bir kimse şeytanını komşusuna yansıtacak olduğunda, söz konusu kimsenin, böyle bir imgenin kendisine atfedilmesin. mümkün kılan bir yanı var demektir. Ama bu, söz konusu kimsenin ille de şeytan olduğunu göstermez tersine, çok iyi bir insan ola­ bilir, ancak yansıtmanın sahibine sevimsiz gelmektedir, aralarını açan bir durum var demektir. Yansıtma sahibinin ille de şeytan olması gerekmez, kendinde şeytansı bir taraf olduğunu, bu tarafını yansıtarak ancak, tesadüfen, farkına vardığını kabul etmelidir. Bu onu şeytan yapmaz tıpkı karşısındaki gibi efendi biri olabilir. Şeytanın ortaya çıkması böyle bir durumda, sadece söz konusu iki kimsenin şimdilik uyuşamayacağını göstermek içindir bu yüzden, bilinçıdışı bunları ayırmaktadır. Şeytan, «Gölge» tipinin bir değişik biçimidir yani kişiliğin kabul edilmeyen, gölgede kalan yanının tehlikeli cephesidir. Bilinçıdışı ortak içeriklerin yansıtmasında hemen hemen her zaman karşılaşılan arketipler gizli güçleri olan «büyücü şeytan»dır. Buna iyi bir örnek Gustav Meyrink'in Golem'i, ya da büyü ile dünya savaşı çıkartan aynı yazarın Fledermause adlı yapıtındaki Tibetli sihirbazdır. Meyrink'in elbette benden haberi yok kendi bilinçdışından, hastanın bana yansıttığı duyguya benzeyen bir duyguyu sözlere ve imgelere bürüyerek bağımsız olarak bunları ortaya çıkarmış oluyor Sihirbaz Zerdüşt'üz de var, Faust'da ise kahramanın kendi. Şeytan simgesi, Tanrı kavramının en aşağı düzeydeki, en eski aşamalarından biridir. Özel becerileri olan, büyü gücüne sahip bir kişilik, ilkel oymak sihirbazı ya da büyücü-hekim. Bu figür çoğunluk esmer, mongoloid tipte olur, bu kılığında olumsuz, muhtemelen de tehlikeli bir görünüm sergiler. Bazen Gölge'den ayırt etmek güçtür, ayırt edilebilecek durumdaysa o da ama büyüsel niteliği ne denli üstün gelişirse, bu ayırımı yapmak o kadar kolaylaşır, bu şeytanın «yaşlı bilge kişi» gibi son derece önemli bir yanı da olabilir. Arketiplerin kabulü bizi epey ileri götürmüş oluyor. Esrarlı duygu izlenerek ortak bilinçdışındaki belirli bir varlığa kadar götürülebildiği takdirde, komşumuzdan sadır olan sihirli ya da şeytani efekt ortadan kalk­ maktadır. Ama bu durumda karşımıza yepyeni bir iş çıkmaktadır ben, bu psikolojik ben-olmayan varlıkla nasıl başedecektir. Arketipleri gerçekte var kabul edip, işi orada bırakacak mıyız. Bu sürekli bir bölünme durumu, birey ile ortak psişe arasında bir bölünme demektir. Bir yanda, ayrışmış çağdaş bir ben, öte yanda alabil­ diğine ilkel bir çeşit zenci kültürü bulunmaktadır. Bu durumda, şimdi de var olan şeyle karşılaşmış olacağız — yani, esmer bir ilkelin üzerine uygarlık cilâsı çekilmiştir iki şey arasındaki uçurumda gözlerimiz önüne serilmiş olacak. Ancak böyle bir bölünme âcil sentez gerektirir ve gelişti­ rilmemiş bulunan şey geliştirilmelidir iki tarafın birleştirilmesi şarttır yoksa, sorunun nasıl sonuçlanacağını tahmin edebiliriz ilkel insan karşı konmaz bir şekilde, bastırılıp geri gönderilecektir Ancak ilkel adamın zengin bir tarzda geliştirilmiş simgeciliği ile — yani, dogmaları, ritleri yeterli surette kendini ifade etmesini mümkün kılacak, hâlâ geçerli, dolayısıyla da yaşayan bir din söz konusu ise, bu birleşme olabilir söz konusu dinin, en ilkel düzeye kadar uzanan bir düşünme ve hareket etme tarzı olmalıdır. Katoliklikteki durum böyledir, bu Katolikliğin hem avan­ tajı, hem de en büyük tehlikesidir. Bu yeni muhtemel birleşme sorununa geçmeden, başlangıçtaki düşe dönelim. Bütün bu sözlerimiz diişü daha iyi anlamamıza yardımcı oldu, özellikle de önemli bir bölümünü yani korku duygusunu. Bu korku, ilkellerdeki ortak bilinçdışının içeriklerinden korkma duygusudur. Görmüş olduğumuz gibi hasta kendini Bayan X ile özdeşleştiriyor, böylece kendisinin de o esrarlı sanatçı ile bir çeşit ilişkisi olduğunu gös­ teriyor. Gördüğümüz gibi, hekim sanatçı ile özdeşleştirildi, ayrıca, öznel düzeyde, ben, ortak bilinçdışmdaki sihirbaz figürünün imgesi durumuna geldi. Bütün bunlar, düşteki, geri geri yürüyen yengeç simgesinde ifadesi­ ni buluyor. Yengeç, bilinçdışının canlı içeriği, dolayısıyla nesnel düzey­ deki analiz ile açıklanamaz, zararsız duruma getirilemez. Bununla birlik­ te, mitolojik veya ortak psişik içerikleri bilincin nesnelerinden ayırıp, bun­ ları bireysel psişenin dışında psikolojik gerçekler haline getirebiliriz. Aklın bilme yeteneğiyle, arketiplerin gerçeğini «varsayıyoruz», daha kesin bir ifade ile bu içeriklerin psişik varlığım idrak düzeyinde varsayıyoruz. Öznel olarak vurgulanması gereken bir özellik var, bu, bilinebilecek içerikler sorunu değildir, öznenin ötesinde, büyük çapta psişik sistemlerdir, bu yüzden de bilinçli zihnin kontrolunda bazı ender koşullar altında bulunabilirler, yoksa büyük çapta bilincin dışındadırlar. Ortak bilinçdışı ile bireysel psişe ayrışmadan eş koşuldukları sürece, herhangi bir ilerlemede bulunulamaz ya da, düş diliyle ifade edilmesi gerekse, sınır aşılamaz. Eğer bütün bunlara rağmen, Düşgören smır çizgisini geçmeye kalkışırsa, bilinçdışı harekete geçer, onu yakalayıp, sımsıkı tutar. Düş ve içindeki malzeme ortak bilinçıdışını, kısmen suyun derinlerinde gizli yaşayan aşağı düzeydeki bir hayvan, kısmen de ancak zamanında bir cerrahi müdahale ile tedavi edilebilecek tehlikeli bir hastalık gibi görmektedir. Bu nitelendirmenin ne dereceye kadar uygun olduğunu gördük. Söylediğimiz gibi, hayvan simgesi, insandışı olanı, kişi ötesini ifade etmektedir ortak bilinçdışının içerikleri eski çağlardan kalma, özellikle insansı işlev göıme tarzları değildir sadece, aynı zaman­ da, özellikle insan varoluşunun nispeten kısa süresinden çok daha eskiye uzanan, insanoğlunun hayvan atalarından kalma işlev kalıntılarıdır da aynı zamanda. Bu kalıntılar, ya da Semon'un deyimi ile «hücre protop- lıızmasındaki sürekli değişim hali» harekete getirildiğinde sadece gelişimin hızını geciktirmekle kalmaz, aynı zamanda bilinçdışmı harekete getirip depo edilmiş enerji tüketilinceye kadar onu geriletir. Ancak insanın, ortak bilinçdışına karşı bilinçli davranışıyla meydana çıkan ener­ ji yeniden kullanılır hale gelir. Dinler, bu enerji devridaimini, tanrılarla ı itüel birleşme yoluyla somut bir şekilde saptamaktadır. Bununla birlikte, Iju yöntem bizim entelektüel ahlâkımıza ters düşmektedir üstelik yerini, bizim ideal olarak, hatta sorunun muhtemel bir çözümü gibi kabul ede­ meyeceğimiz şekilde Hıristiyanlık almıştır. Öte yandan, bilinçdışının figürlerini ortak psişik olaylar ya da işlevler olarak görürsek, bu varsayım, hiçbir şekilde entelektüel vicdanımıza karşı gelmez. Mantıken kabul edilebilir bir çözüm getirir, aynı zamanda, ırksal tarihimizin kalıntılarını harekete getiren bir çözüm yolu da gösterebilir. Bu çözüm önceki sınırların aşılmasını da olanaklı yapar, dolayısıyla buna, doğaüstü işlev diyebiliriz. Bu, yeni bir davranışa doğru dereceli bir gelişme demektir. Kahıaman-mitosu ile paralellik çarpıcıdır. Çoğu kez, kahramanın canavar (bilinçdışı içerik) ile tipik karşılaşması su kenarında, belki de bir sığlıkta yer almaktadır. Bu, Longfellovv'un Hiavvatha'smın sayesinde öğrendiğimiz Kızılderili mitosları için geçerlidir. Bu kesin savaşta, kahra­ man Yunus Peygamber gibi, mutlaka canavar tarafından yutulur. Frobenius bol ayrıntılarla göstermiştir bunu. Ama, canavarın içine girdi mi bir kez, canavar karnında onunla birlikte doğan güneşe doğru yüzer­ ken, kahraman canavarla kendi yöntemi ile hesaplaşır. İç organlarını, örneğin yüreğini, ya da canavarın yaşamak için onsuz edemeyeceği haya­ ti organlarından birini (bilinçdışmı harekete getiren değerli enerjiyi) keser. Böylece canavarı öldürür canavar karaya doğru sürüklenir, orada kahra­ man doğaüstü işlev sonucu (Frobenius buna «geceleyin deniz yolculuğu» demekledir) yeniden doğan ve bazen canavarın daha önce yuttuklarıyla birlikte dışarı çıkar. Bu şekilde, enerjisinden olan bilinçdışı, artık baskın pozisyonunu yitirmiş olduğu için, durum normale döner. Görülüyor ki, mitos, hastamızı da rahatsız eden ana çizgilerini çizmekte. Şimdi önemli bir soruna daha dokunacağım, okurun dikkatini çekmiş olmalı düşte ortak bilinçdışı, tehlikeli ve zararlı gibi alabildiğine olumsuz bir görünümüyle ortaya çıkıyor. Bunun nedeni, hastanın muhtemelen edebi yeteneklerinden dolayı olacak, alabildiğine gelişmiş zengin bir fantezi dünyası olması. Fantezi güçleri hastalığının bir belirtisi, kendisini bu fantezilere çok kaptırıyor ve gerçek yaşamın kaçıp gitmesine göz yumuyor. Bundan daha fazla mitoloji kendisi için son derece zararlı olabilir, çünkü karşısında koskoca bir dış yaşam külçesi, yaşanmamış duruyor. Ona durumunun tam tersine dönmesini göze aldırtacak kadar bir düşkünlüğü yok hayata. Bilinçdışı, üzerine çullanmış, hakikati yaşama­ sına izin vermiyor. Dolayısıyla, düşün gösterdiği gibi, ortak bilinçdışının kendisine tehlikeli bir şey gibi gösterilmesi gerekti, yoksa hayatın talep­ leri karşısında ona sığınmaya dünden razı idi. Bir düşü incelerken, figürlerin nasıl sunulduğunu dikkatle gözlemlemeliyiz. Örneğin, bilinçdışını canlandıran yengeç olumsuz, yani «geri geri gidiyor», üstelik, kritik bir anda düşgörenin ilerlemesine izin vermi­ yor. Yön değişimi (belirli bir uyaranın ayaklandırdığı tepkinin açığa vurulması tehlikeli olduğunda, tepkiyi uyarandan başkasına yöneltme ya da o tepkinin yerine başka bir tepki gösterme), duygusal evriklik (sevgi­ den nefrete ya da nefretten sevgiye birdenbire dönme durumu) vb. gibi, Freud yapımı düş mekanizmaları denen şeylerin yanılttığı kimseler, gerçek düşün, düşüncelerinin ardında gizlendiğini varsayarak, düşün «cephesin»den bağımsız olabileceklerini hayal ettiler. Buna karşı ne zamandır söyleyip duruyorum, deyim yerindeyse, düşü insanı bile bile aldatmak için dolaplar çevirmekle suçlamaya hakkımız yoktu. Doğanın anlamı, çoğu kez belirsizdir, ya da nüfuz edilemez, ancak, insanoğlu gibi düzenbaz değildir. Dolayısıyla, düşü, her ne olmak ise niyeti, öyle kabul etmeniz, olduğundan daha fazla veya daha eksik bir şey atfetmemeniz gerekir. Bir şeye olumsuz bakıyorsa, ona olumlu dememizde anlam yok. Arketipik «sığlıktaki tehlike» öylesine açık ki, insanın düşü nerdeyse bir uyarı gibi kabul etmesi gerekiyor. Ancak bu tür antropomorfik yorumları onaylamamak zorundayım. Düşün kendinin bir şeye ihtiyacı yok şeker hastasının kanındaki şeker ya da tifüs hastasının ateşi gibi apaçık, varlığı yadsınmayacak doğal bir olay. Eğer biz becerir de, doğanın işaretlerini çözebilirsek, onda bir uyarı görebiliriz. Peki neyin uyarısıdır bu. Bilinçdışının düşgöreni ırmağın karşı yakasına geçme sırasında onu yenilgiye uğratabileceği aşikâr tehlikesi. Yenilgiye uğramak işten değildir. Irmağa yaklaştığı yaka, şu ana kadar hakkında bildiğimiz durumu. Bu durum onu nevrotik çıkmaza sokmuştur, aşılmaz bir nesne ile karşılaşmış gibidir. Bu engel, düşte karşıya geçilme­ si olanaksız olmayan bir ırmak gibi görünmektedir. Dolayısıyla, işler o kadar ciddi görünmemektedir. Ancak ırmakta beklenilmeyen bir şeyle, gizli yengeçle karşılaşılmaktadır, ırmağı geçilmez yapan, ya da öyle gösteren gerçek tehlikeyi bu canlandırmaktadır. Tehlikeli yengecin bu belirli yerde pusuya yatmış olduğunu önceden bileydi, ırmağı başka bir yerden geçmeye kalkar, ya da başka önlemler alırdı. Düşgörenin şimdiki durumunda karşıya geçilmesi şart gibi. Karşıya geçmek, her şeyden önce, önceki durumun lehine aktarılması (transferans) anlamını taşıyor. Yenilik burada. Ne yapacağı belirsiz bilinçdışı söz konusu olmasaydı, bu o kadar büyük bir tehlike oluşturmazdı. Ancak, transferans yoluyla arketipik figürlerin hareketinin serbest kalma tehlikesi söz konusu, bunu hesaba katmamıştık. Ev sahibini dikkate almamıştık, «tanrıları unutmuştuk». Düşgören dindar bir kimse değil, «çağdaş» biri. Bir zamanlar görmüş olduğu din eğitimini unutmuş durumda, tanrıların işin içine girdiği anları hatırlamıyor, yapısının derinlikleri depreştirdiği çağlar boyu süregelen durumlardan habersiz. Bu durumlardan biri aşk, tutkusu ile, tehlikesi ile. Aşk, ruhumuzdaki, varlığından hiç kuşkulanmadığımız öyle güçleri seferber eder ki, bunlara hazırlıklı olsak iyi ederiz. Bilinmeyen tehlikeler ve etkenlerin «dikkatle hesaba katılması» anlamında «religio»dur burada söz konusu olan. Basit bir yansıtmadan yola çıkan aşk vargücüyle öyle bir çullanabilir ki üstüne, göz kamaştırıcı bir algılama yanılgısı tüm yaşamını normal seyrinden çıkarabilir. Düşgörenin başına ne gelecek, iyi bir şey mi, kötü bir şey mi, Tanrı mı, Şeytan mı. Ne olduğunu anlamadan, hayvanın kıskacına yakalandığını farkediyor. Böyle bir çıkmazla başedebilip edemeyeceğini kim söyleyebilir ki. Şimdiye dek böyle bir olasılık karşısında dolambaçlı yollara başvurarak durumu idare edebilmiştir. Ancak şimdi onu alıkoymakla tehdit etmektedir. Bu tehditten kaçabilirsek ne âlâ, yok, kaçamazsak, «İşleri Tanrıya havale etmeniz», ya da işin iyi sona ereceğine «iman» etmeniz gerekir. Gördüğümüz gibi, bizim bir katkımız olmadan, hiç beklenmedik bir durumda kişinin kadere karşı takınacağı dinsel tavır sorunu çıkmaktadır ortaya. Düş bu durumda düşgörene ayağını dikkatlice geri çekme seçene­ ğinden başka seçenek bırakmıyor çünkü ileri gitmesi, onun sonu olur. Nevrotik durumdan henüz kurtulamıyor, çünkü düş, bilinçdışından, olumlu bilinçdışı güçlerden hâlâ o uğursuz kadının gerçekten karşı yakaya geçme girişimine başlamadan düşgörenin daha çok çalışmasını ve daha nüfuz sahibi olmasını bekliyor. Bu olumsuz örnekle, bilinçdışmın bütün bu vakalarda hep olumsuz rol oynadığı izlenimini yaratmak istemiyorum. Bunun için iki düş daha anlatacağım bu kez söz konusu, bilinçdışmın bir başka yanına, daha olumlu yanma ışık tutuyor. Karşıtlar sorununun çözümü, ancak akıldışı yolla, bilinçdışmın yardımıyla, yani düşlerin katkısıyla sağlanabileceğin­ den daha bir hevesle yapıyorum bunu. İlkin okuyucuya, düşgörenin kişiliği hakkında bilgi vermem gerek, çünkü onu tanımadan, kendisini acayip düş atmosferine koyamaz. Öyle düşler vardır ki, baştanbaşa şiirdir, ancak bir bütün olarak yarattıkları hava yoluyla anlaşılabilir. Dtişgören, yirmisini yeni aşmış, görünümü hâlâ çocuksu. Görünüşünde, davranışında hanım kız havası yok değil. İyi bir eğitim aldığı, iyi yetiştirildiği belli. Zeki, entelektüel ve estetik zevkleri gelişmiş. Estetizmi aşırı derece belirgin zevkli biri, her türlü sanattan anlıyor. Müşfik, iyi kalpli, tipik ergenlik çağının coşkuları var, biraz efemine. Büluğ çağındakilere özgü aldırış etmeyiş yok. Yaşına göre çok genç, gecikmiş bir gelişme vakası olduğu açık. Bana gelmesinin nedeni eşcinselliği yüzünden olması anlaşılmayacak bir şey değil. Bana ilk gelişinden önceki gece şu düşü görmüştü «Gizemli bir alacakaranlığın hüküm sürdüğü ulu bir katedraldeyim. Lourdes Katedrali olmalı. Orta yerde derin, karanlık bir kuyu var, içine inmem gerekiyormuş.» Düş bir ruh durumunun tutarlı ifadesi. Düşgörenin yorumu şöyle «Lourdes gizemli bir iyileşme çeşmesi. Doğal olarak dün size tedaviye geleceğimi, iyi olmak istediğimi hatırladım. Dediklerine göre Lourdes'da buna benzer bir kuyıı varmış. Kuyudaki su içine inmek hoş olmasa gerek. Kilisedeki kuyu çok derindi.» Bu düş bize ne anlatmak istiyor. Yüzeysel olarak bakıldığında, durum açık, önceki günün ruh durumunun bir çeşit şiirsel ifadesi gibi düşünülebilir. Ne var ki, bununla yetinemeyiz, çünkü deneyimlerin gös- (erdiğine göre düşler çok daha derin, çok daha anlamlıdır. Düşgörenin epey şiirsel bir hava içinde gelmiş olabileceğini, tedaviye sanki huşu uyandıran tapınağın gizemli alacakaranlığında kutsal bir dinsel eylemmiş gibi başladığını düşünebiliriz. Ancak bu gerçeklere hiç uymuyor. Hasta, hoş olmayan bir şey için, şiirsellikten uzak bir şey olan eşcinsellik için gelmiştir hekime. Her halükârda düşün kaynağının bu denli dolaysız bir nedeni olduğunu kabul edecek olaydık, önceki günkü ruh durumundan niçin bu kadar şiirsel bir düşgöreceğini anlardık. Öte yandan, düşün mimarı, onu bana tedavi için getirten, şiirsellikten alabildiğine uzak söz konusu vakanın düşgören üzerinde bıraktığı izlenimler olmuş olabilir. Bu kadar yoğun şiirsel bir düş görmesi belki de, önceki günkü ruh durumu­ nun şiirsellikten uzak olmasıydı tıpkı gündüz aç kalmış birinin, gece düşünde leziz yemekler gördüğü gibi. Tedavi fikri biçiminin ve hiç de hoş olmayan usulünün, düşte, şiirsel bir şekle dönüşmüş olarak, düşgörenin canlı estetik ve coşkusal gereksinimlerini en etkin şekilde karşılayacak bir havada belirdiği kesin. Kuyunun karanlık, derin ve soğuk olmasına rağmen, bu çekici görünümün, karşı konmaz bir biçimde, çekimine kapılacaktır. Düş havası, tatsız ve şiirsellikten uzak muayene için bana geleceği ertesi sabah da devam edecektir. Ola ki, düşün etkisinin altın par­ laklığı yavan gerçeğin üzerine vuracaktır. Düşün anlamı acaba bu mudur. Olmayacak şey değil, kendi deneyi­ mime göre, düşlerin büyük çoğunluğu telâfi edici türdendir. Psişik dengeyi sağlamak için hep karşı tarafı vurgular. Ancak ruh durumunun telâfisi, düş manzarasının tek amacı değil. Düşün bir de zihin düzeltici yanı var. Doğal olarak, gireceği tedavi hakkında hastanın yeterli bilgisi yoktu. Düş ona, karşısındaki tedavinin niteliğini şiirsel mecazlarla anlat­ makta. Katedral imgesine ilişkin çağrışımlarını ve yorumlarını izlersek, bu apaçık ortaya çıkıyor «Katedral, bana Köln Katedralini anımsatıyor» demişti. «Daha çocukken görkemi büyülemişti beni. Ondan ilk kez anne­ min bana bahsettiğini hatırlıyorum, bir de ne zaman bir köy kilisesi görsem, sorardım Köln Katedrali bu mu diye. Öyle bir katedralde rahip olmak isterdim.» Bu çağrışımlarda, hasta çocukluğunun en önemli deneyimlerinden birini anlatmaktadır. Bütün bu tür vakalarda, annesi ile olan ilişkisi son derece yakındı. Bundan özellikle iyi ya da yoğun bilinçli bir ilişki anla­ mayalım, kendini bilinçli olarak dile getiren, belki sadece geç kalmış bir karakter gelişimiyle, yani görece bir çocuksuluk ile ifade eden gizli, yer­ altından bir bağ niteliğinde bir şey gibi görmeliyiz. Gelişen kişilik, doğal olarak böyle çocuksu bir bağdan uzaklaşmak ister gelişimi en çok engelleyen şey, bilinçdışı —aynı zamanda ruhsal bakımdan embriyonik— durumda ısrardır. Bu nedenle içgüdü ilk fırsatta anne yerine başka bir obje koyar. Bu obje gerçek annenin yerine geçecekse, bir bakıma ona ben­ zemesi gerekir. Hastamızda da böyle bir durum sözkonusu. Çocuk fan­ tezisinin Köln Katedrali simgesine sımsıkı tutunması, annesinin yerine koyacak bir obje bulmayı amaçlayan bilinçdışının gücüne tekabül etmek­ te. Bilinçdışı gereksinim, çocuksu bağın zedeleneceği söylendiğinden daha da kuvvetleniyor. Çocuk muhayyilesinin kilise fikrine tutkuyla yapışması bundan çünkü kilise, tam anlamıyla, annedir. Dilimizde sade kilise ana değil, dahası kilisenin rahminden söz ederiz. Benedictio fontis diye bilinen törende, vaftiz kurnasına «İmmaculatus divini fontis uterus» (Meryemin lekesiz rahmi) deriz. Fantezi dünyasında iş görmeye başlama­ dan insanın bilinçli bir şekilde bunu bilmesi gerektiğini düşünüyoruz doğal olarak, bundan habersiz