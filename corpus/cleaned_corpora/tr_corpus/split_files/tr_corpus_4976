Özyakup sakatlanınca oyuna girmiş ve 47. dakikada uzaktan sol ayağıyla golü atarak skoru 1-0 a yükseltmiştir. Serkan Ã–zsoy Serkan Özsoy, (d. 3 Ağustos 1978, Üsküdar) Türk futbolcudur. Kahramanmaraşspor'da oynamaktadır. Futbola Fenerbahçe altyapısında başladı ve 1997 yılında profesyonelliğe geçiş mukavelesi imzalayarak as takıma yükseldi. Burada fazla forma şansı bulamadı ve 2004.05 sezonunda Trabzonspor'a transfer edildi. Daha sonra birçok Süper Lig ve 1. Lig ekibinde forma giydi. 2010-11 sezonun ara transfer döneminden itibaren yarım sezonluğuna Adana Demirspor'da oynadı. 2011-12 sezonunun yza transfer döneminde 1. Lig ekiplerinden TKİ Tavşanlı Linyitspor'a transfer oldu. 2012-13 sezonunda devre arasında Kahramanmaraşspor'a transfer olmuştur. Kısa sürede ise bu takımın kaptanı olmuştur. 16 kez millî takımlara çağrılan Serkan Özsoy, 4 kez Türkiye U-18 ve 8 kez de Türkiye U-21 forması olmak üzere toplam 12 kez millî formayı giymiştir. AnahtarlÄ± kapasite Anahtarli kapasite (İngilizceː "switched capacitor") "ayrık zamanlı" sinyal işleme için kullanılan bir tür ʽelektronik devreʼ elemanıdır. Bu devre elemanının çalışması "anahtar" açılınca ve kapanınca şarjları kondansatörlerden içeri ve dışarı verme şeklinde olmaktadır. Genellikle, birbiri ile çakışmayan sinyaller anahtarları kontrol etmek için kullanılır ve bunun için tüm anahtarların hepsi aynı zamanda kapatılmamaktadır. Bu elemanlarla birlikte uygulanan filtrelere "anahtarlı-kapasitör filtreleri" ismi verilmekte ve bunlar sadece kapasitansların arasında bulunan oranlara bağımlı olmaktadır. Bu nitelik, daha dakik olarak belirlenen resistörlar ve kondansatörlerin yapımlanması ekonomik olmadığı hallerde bu tip filtrelerin entergre devreler içinde kullanmak için çok daha uygun olmalarını saglamaktadır. Anahtarlı kapasitedevre yapısı, özellikle büyük değerli direnç elemanını simüle edebildikleri için ayrık zamanlı filtre yapılarında özellikle ses işaretleri için uygun olabilen bir frekans bölgesinde tümdevre tekniği için uygun bir metot olarak karşımıza çıkmaktadır.Bu konuda Türkçe karşılık itibarı ile anahtarlamalı kapasite kavramı da aynı anlamda kullanılmaktadır. Fakat YÖK tez kataloglarında bu konuda jüri onayı almış başarılı ilk tez çalışmaları anahtarlı kapasite olgusuna dayanmakta olup anahtara sahip bir kapasite yapısının devrede bulunduğu anlamını ifade eder. Türkçede anahtarla kelimesi dilbilgisi itibarı ile eylem manası verdiğinden bu eyleme getirilcek -meli malı- ekleri aynı eylemin zorunluk durumunu çağrıştırmaktadır. İngilizce'de switched capacitor kelimesinin tam karşılığı olarak "anahtarlama" işlemini ilgili kapasiteye mana olarak yüklemek için "switch" anahtar isminden sıfat türetilmiş ve anahtarlı ya da anahtarlanan şeklinde bu mana ortaya konmuştur.Bu açıdan Türkçede switched capacitor kavramının ilk sunulan tez örneklerinin İstanbul Üniversitesi , İstanbul Teknik Üniversitesi ve Sakarya Üniversitesi'inden 1990li yıllar sonlarinda gelmesi ve anlamın anahtarlı kapasite şeklinde sıfat tanımlama olarak kabul görmesi nedeni ile bizde tanımlamalarımızı bu yönde geliştirecektir. Bu tanımlama başlığı altında, anahtarlı kapasite devre yapısına çok temel bir giriş yapılmakta ve eşdeğer direnç kavramı takdim edilmektedir. Yukarıda şekil (a) da bir ucu toprağa bağlı olan C kapasitesi sırası ile V ve V düğüm gerilimlerine sahip olan noktalara S anahtarı vasıtası ile bağlanmaktadır. S anahtarının 1 konumunda olduğunu düşünürsek, C kapasitesi üzerinde biriken yük miktarı olarak elde edilir.Şimdi S anahtarını T periyotlu bir saat işareti ile periyodik olarak anahtarlayalım. Burada saat işaretinin frekansı olmak üzere, formula_7 'nin V ve V gerilim kaynaklarının işaret frekansı olan f den oldukça büyük olduğunu kabul edeceğiz. Yani, V ve V işaretleri yukarda yer alan kabule göre T periyodu içinde sabit olarak varsayılaiblir. Buna göre düğümleri arasında akan yük miktarının ortalama değeri akım ( I ) olarak düşünülebilir. Buna göre, olarak bulunur. Bu şekil (a) da yer alan anahtarlı kapasite devrenin direnç eşdeğeri şekil (b) gösterilmiştir. Bu eşdeğer direnç yaklaşımına göre yukarıda yer alan Vden V ye akan akım miktarı I olarak elde edildiğine göre şekil (a) daki devre aşağıdaki direnç eşdeğeri ile şekil (b) gösterildiği gibi değiştirilebilir. Bu eşdeğer direncin (R)değeri aşağıdaki gibidir. Bu formüle göre şekil (a) da yer alan anahtarlı kapasite devre; şekil (b) de yer alan ve eşdeğer direnci olarak elde edilen bir direnç elemanı gibi davranır. Analog direnç kapasite filtre devrelerine şekil (a) da yer alan anahtarlı kapasite eşdeğeri yerleştirilerek anahtarlı kapasite filtre devreleri ayrık zamanlı formda kolayca üretilebilmektedir. Anahtarlı kapasite filtreler, anahtarlama işlemi için MOS (Metal Oxyde Semiconductor) elemanlar kullanıldığı için ve çok düşük kapasite değerleri ile çok büyük direnç değerlerini simüle edebilmenin mümkün olmasından dolayı geniş çaplı tümleştirme teknikleri (VLSI) ile üretilebilmektedirler. Bundan dolayı gelişen yarı iletken teknolojisine paralel olarak anahtarlı kapasite filtre (switched capacitor filters) tekniği pratik filtrelerin silikon yonga üzerinde gerçeklenmesi açısından oldukça cazip bir metot olmaktadır. Günümüzde özellikle cep telefonlarında ses frekansı bölgesindeki filtreleme işlemlerinde bütünü ile anahtarlı kapasite filtre tekniği kullanılmakta böylece daha az PCB yüzeyde istenilen filtre fonksiyonları, mikroişlemcilerle birlikte filtreleme işlemi için ilave bir yazılım yükü gerekmeksizin başarı ile uygulanagelmektedir. Yukarıda elde edilen akım eşitliği tekrar yazilirsa, bu bağlantıyı aşağıda yer alan anahtarlı kapasite devre topolojisi için tekrar gözden geçirilsinː Yukarıdaki şekil (c) de her iki anahtar da (1) konumunda olursa C kapasitesi üzerindeki yük olacaktır ki bu değer giriş bölümünde verilen akım bağıntısı ile aynıdır. S1 ve S2 anahtarları (2) konumuna getirildiklerinde C kapasitesi tamamen boşalır. formula_14 fazı S1 ve S2 anahtarlarının (1) konumunda oldukları duruma karşı gelmekte ve formula_15 fazı da benzer şekilde her iki anahtarında (2) konumunda oldukları durumu göstermektedir. Şekil (d) ise aynı devrenin MOS yarı iletken anahtarlama elemanları ile gerçeklenmiş eşderidir. Devre topolojisinin bu şekilde değiştirilmesinin nedeni bir ucu toprağa bağlı olan MOS elemanlardan dolayı ortaya çıkan parazit kapasitelerin etkisinin en aza indirilmesinden kaynaklanmaktadır. Benzer şekilde negatif değerli bir direnç eşdeğeri elde etmek için anahtarlama frekanslarını ifadesine uygun şekilde değiştirmek gereklidir.Bu amaca uygun devre şekli ve MOS eşdeğeri sırası ile şekil (e) ve şekil (f) de görülmektedir. Şekil (e) ve şekil (f) gözönüne alındığında, S1 anahtarının 1 konumunda ve S2 anahtarının 2 konumunda olması halinde yani :formula_14 fazÄ±nda C kapasitesi ile yüklenirken (yükün pozitif kutbu C kapasitesinin sağdaki ucu olarak alınmıştır) , S1 anahtarının 2 konumunda ve S2 anahtarının 1 konumunda olması halinde ( formula_15 fazında ) C kapasitesi üzerindeki yük olacaktır (yükün pozitif kutbu C kapasitesinin sağdaki ucu V düğümü olarak alınmıştır). Bu durumda toplam yük değişimi olarak bulunur. V ile V düğümleri arasından akan akım I ile gösterilirse, Şekil (e) de gösterilen devrenin formula_4 düğümü, pozitif girişi toprağa bağlı olan bir işlemsel kuvvetlendiricinin negatif olan ucuna bağlanırsa işlemsel kuvvetlendiricinin negatif girişi görünürde toprak potansiyelinde olacağından formula_24 yazılabilir. Bu durumda, bulunur. Görüldüğü gibi şekil (e) ve (f) de verilen devre yapısı formula_4 düğümünün bir işlemsel kuvvetlendiricinin görünürde toprak olan negatif girişine bağlanması halinde, negatif değerli bir direnç eşdeğeri olarak davranmaktadır. Bu direncin mutlak değeri MOS elemanların anahtarlama frekansı ve C kapasite değeri ile ters orantılıdır. İlgili anahtarlama işaretleri dalga şekilleri ise aşağıdaki şekilde verilmiştir. Aşağıda anahtarlı kapasite ikinci dereceden genel bir filtre yapısı şekilde görülmektedir. Bu devre yapısının genel ayrık zamanlı z-düzlemi transfer fonksiyonu H(z); A, B, C, D, E, F, G, I, J, K, L ilgili kapasite değerleri olmak üzere, şeklinde yazılabilir. Bu transfer fonksiyonu, uygun genellemeler ile istenilen bütün filtre fonksiyonlarını gerçekleştirebilecek özellikte tasarlanabilir. F, H ve I kapasite değerleri sıfır kabul edilerek, B ve D kapasiteleri birim kapasite alınırsa; Olarak transfer fonksiyonu daha basit bir biÃ§imde elde edilir. Büyük orman kartalı Büyük orman kartalı ("Aquila clanga"), atmacagiller (Accipitridae) familyasından bir kartal türü. Orta büyüklükte bir kartaldır. 65 cm kadardırlar. Kanat açıklıkları ise yaklaşık 160 cmdir. Küçük orman kartalı’na görünüş olarak çok benzerler. Baş ve kanat örtü tüyleri çok koyu kahverengidir ve tezat olarak genellikle orta kahverengi kuş tüyleri vardır (Küçük orman kartalının ise soluk bir başı ve kanat örtü tüyleri vardır). Baş, bir kartal için küçüktür. Çoğunlukla kanat üstlerinde daha az açık beyaz bir yama vardır. Ama ilk kanat tüylerinde beyaz bir hilal, iyi bir alan izidir. Kuyruğun üst bölgesinde beyaz renkli tüyler “V” şeklinde görülür.görüş acıları 4 km dir Ötüşü, köpek gibi bir havlamadır. Ağaçlarda yaptıkları yuvalarına 1-3 yumurta bırakırlar. Drive (film) Drive, 1998 yapımlı ABD aksiyon filmi. Aslında direkt-dvd olarak düşünülen film dövüş sahnelerindeki başarısından dolayı bazı ülkelerde vizyona girmişdir. Toby Wong'un kalbine bir prototip cihaz takılmıştır, ve bu cihazın kazandırdığı yetenekler sayesinde kendisinden bir takım suikastler gerçekleştirmesi istenmektedir. Bunu kabul etmeyen Toby, cihazı yüklü bir ücret karşılığında Amerikalı birine satmaya ve hayatını değiştirmeye karar verir. Cihazı üreten hong konglu şirket bunu engellemek için Toby'yi canlı ele geçirmek şartıyla adamlarını seferber eder. Fakat her ihtimali göze alan şirket, asıl kozunu en sona saklar. Angel of Death "Angel of Death", Slayer grubunun yaptığı en sevilen şarkılardan biridir. Şarkıyı Slayer grubunun gitaristi Hanneman yazmıştır. Şarkı bir Nazi ordusunda doktor olarak görev yapan Josef Mengele'e ithaf olarak nitelendirilmiştir. Jeff Hanneman Angel Of Death şarkısını yazarken aynı zamanda bir Nazi doktoru Josef Mengele'nin kitaplarını okuyordu: Albümün açılış şarkısı "Angel Of Death" II. Dünya Savaşı sırasındaki Auschwitz toplama kampında savaş esirleri üzerinde çeşitli deneyler yapan doktor Josef Mengele'nin yaptıklarını anlatmaktadır. Bu şarkıyı Jeff Hanneman yazmıştır. Uzun sarı saçları olan bu gitarist, Nazi Almanya'sı ile (SS-Waffen SS gibi askeri teşkilatlar) ilgilenmekteydi ve çok geniş bir Alman savaş ve Nazi madalyası koleksiyonu vardır. Slayer grup logosunda bir demir kartal yer alması ve grubun fan kulübünün adının "Slaytanic Wehrmacht" (wehrmacht = Almancada askeri güç, ordu demek) olması onların senelerce nazi grubu olarak bilinmesine yol açtı. Masaya Kato Masaya Kato (Japonca: 加藤 雅也; d. 27 Nisan 1963) Nara - ), Japonya doğumlu Japon oyuncu. Aslında sıradan olan bir ailede doğan Kato, okuldan sonra Yokohama üniversitesini bitirmiş ve burada öğretmen olabilme hakkı kazanmıştı. Şans eseri 1988 yılında Shiro and Marilyn isimli Japon filminde rol alır, üstelik baş rol. Filmin başarısından sonra Kato, pek bilinmeyen filmlerde yardımcı rollerde gözükür. 1992 yılında The Setting Sun, 1993 yılında CrimeBroker, 1994 yılında The Seventh Floor, 1995 yılında Crying Freeman, 1997 yılında Drive filmleriyle Japonya'da ünlenmeye başlar. 1998 yılında ABD filmi Godzilla'da küçük bir rolün ardından, 2003 yılındaki Aragami filmiyle dünya çapında üne kavuşur. Kendisi komedi (Okinawa Rendez Vous), dram (The Setting Sun), fantastik (Gozu) türde filmlerde rol almış olsa da Brother gibi gangster ve Drive gibi dövüş sanatları filmlerinde de rol almayı daha çok tercih etmektedir. Rol aldığı filmlerde birçok dövüş sahnesinde dublör kullanmadan rol alır. Sumaklı, Gediz Sumaklı, Kütahya ilinin Gediz ilçesine bağlı bir köydür. Sumaklı Köyü, 1992 senesinden bu yana tam manasıiyla köy statüsüne ulaşmıştır. Daha önceleri Gökler beldesine bağlı mahalle ya da Saz köy'e bağlı bir mezra olarak geçmekteydi. Sumaklı köyü 2006 tarihine ait veriyle 45 hane görünmektedir. İlçe Merkezi Gediz'e 17 km uzaklıkta ve Murat Dağı eteklerinde bulunmaktadır. Sumaklı köyü, 1930'lu yılların başında, bugün Şaphane İlçesi Ayvacık köyünden gelen kişilerce kurulmuştur, 1936 yılında köy Camisi yapılmıştır. 1972 yılına dek, yaya olarak Saz Köy ilkokulunda yapılan eğitimler, 1972 yılından sonra Sumaklı Köyü ilkokulu açılmış ve eğitime "birleştirilmis sınıf" eğitimiyle devam edilmiştir. 8 yıllık eğitime geçiş sonrasında İlkokul öğrencileri, taşımali sistemle eğitimlerine Gümele köyünde devam etmektedirler. Yer imleri Bilişimde bir terim olan yer imi genellikle şunları ima etmek için kullanılır; Yer imi düzenlenebilen web sayfası adresleridir (URL). Bütün modern internet web tarayıcılarının ana amaçları basitçe düzenlemek ve kullanıcının ziyaret ettiği ve edeceği web sayfalarına adres yerine isimle giriş yapmayı sağlamaktır. (URL). Saklanmış bağlantılar İnternet Explorerda "Favoriler" olarak adlandırılmıştır. Tarayıcının büyüklüğüne (pazar payına) bağlı olarak "Favoriler" terimi fiilen "Yer İmi"nin anlamdaşı olmaktadır. Yer imleri Mosaic 1993'ten beri tarayıcılara dahildir . Bunlar normal olarak tarayıcı menüsünde görünür ve kullanıcı bilgisayarında saklanır. Bir dosya organizasyon için kullanılabilir. Yer imine saklama metotlarına ek olarak pek çok tarayıcıda yer imlerini yönetmek için harici uygulama vardır sosyal yer imi vuku bulması ile "paylaşılanlar", "webmarks" olarak da adlandırılan yer imleri kullanıcılar için benzer ilgi alanlarında paylaşımda bulunmak, web kaynaklarını toparlamak ya da bir bilgisayara ya da tarayıcıya bağlı olmadan kendi yer imlerini saklamak anlamına gelmektedir. Web temelli yer imleme servisleri kullanıcılara her yerden girilebilir uzaktan web sağlayıcı üzerinde yer imlerini saklamaya izin vermektedir. Örneğin del.icio.us , Google bookmarks , Yahoo Bookmarks ,Windows Live Favorites , iloggo , Aboogy and LinkDoozer Diğer son gelişmeler ise bir sıra giriş işlemini tamamlayarak Roboform, ScrapBook or iMacros gibi makro programlar kullanmaktır. Yer imi listeleri 1993'ten beri Mosaic web tarayıcısı tarafından "Sıcak liste" olarak adlandırılır ve eski Opera versiyonunda (see for an example); genel kullanımda bu terim tedricen görünürdü. . 2004te Mozilla Firefox ile canlı yer imleriyle tanıştık. Bu standart yer imlerinin benzeridir fakat Web(RSS, etc) feeds kaynağından düzenli olarak güncellenen bir haber ya da weblog tarafından sağlanan son makalelerin bir listesini kapsar. Her bir tarayıcının yer imlerini yönetmek için kendi araçları vardır. Tarayıcıya, onun versiyonuna ve bilgisayara ait işletim sistemine bağlı olarak bu listenin saklanma yöntemleri değişir. Nestcape'den türetilmiş tarayıcıda yer imleri HTML kodlanmış dosyalarında "bookmarks.html" olarak saklanır. Bu yöntem yayımlanmaya ve katagorize edilmiş ve katalog olarak basılmaya ve tasarı olarak çalışmaya izin verir. Yer imleri tek isimlendirme değildir. Bu dosya HtTML kodlarının yazıldığı yerel tarayıcının dışında da yazılabilir. İnternet Explorer'da "Favoriler" (İnternet Shortcuts olarak da) başlı başına orijinal "link adı" dosyası olarak isimlendirilmiş olarak saklanır, dosya adı genişletilmiş hali URL, örnek olarak "Giriş Sayfası. URL". Alt dizinleri de olabilen Favoriler dizini olarak toplanırlar. Yer imleri adlandırması klasör içinde tek olamalıdır. Her bir dosya orijinal URL'leri ve Microsoft-özgü metadata saklar. Tarayıcılar değiştirme yeteneklerine sahiptir veyer imlerini favorilere içe aktarma, dışa aktarma ve vice versa. Lama Hotel Chevalier Hotel Chevalier 2007 yapımı, yönetmeni Wes Anderson olan kısa film. Jason Schwartzman ve Natalie Portman filmde yer alan oyunculardır.The Darjeeling Limited filminin ikinci kısmıdır ve 13 dk uzunluğundadır. Film, Darjeeling Limited filmindeki kardeşlerden Jack ve kendisini Paris'te ansızın ziyaret eden eski kız arkadaşı (Natalie Portman) arasındaki ilişkiyi yansıtıyor. Hotel Chevalier asıl film olan Darjeeling Limited'e sadece giriş yapmakla kalmayıp filmin derinleşmesini sağlayan bir ön çalışma niteliğinde. Arama motoru optimizasyonu Arama motoru optimizasyonu, web sitelerini arama motorlarının daha rahat bir şekilde anlayabilmesine "taramasına" olanak sağlayacak şekilde arama motorlarının kriterlerine uygun hale getirilerek "web sitesinin optimize edilmesi" hedeflenen anahtar kelimelere ait arama moturu aramalarında yükseltilmesidir. İngilizcede ve Türkçede kısaca SEO ("Search Engine Optimization") olarak ifade edilmektedir. Arama motorları arama sonuçlarının suistimal edilmemesi için bu kriterleri yayınlamamaktadır, ancak bazı ipuçları verilerek en azından nelerin yapılmayacağı konusunda bilgi vermektedir. İnternetin günlük yaşamda ve ekonomik anlamda gücünün artması neticesinde hızla yaygınlaşmaya başlamıştır. Dijital pazarlamanın bir alt koludur. Web sitesine yapılacak işlemler, SEO uzmanları tarafından site içi SEO ve site dışı SEO olmak üzere iki yönlü olarak değerlendirilir. Arama motorlarının sitenizi daha iyi tarayabilmesi ve anlaması adına bazı teknik düzenlemelerin yapılması gerekmektedir. Site içerisinde yapılan teknik düzenlemelere site içi seo "on-page seo" denilmektedir. Site içi düzenlemeler; arama motorlarının siteyi düzenli bir şekilde taramalarına ve anlamlandırmasına yardımcı olur. Arama motorları; herhangi bir siteyi içeriği ile değerlendirirken kullanıcı deneyimini göz önünde bulundurur ve algoritmasını o deneyimlere paralel olarak oluşturur. Zaten arama motorlarının en büyük amacı da kullanıcıların istediği sonuçları onlara sunmak. Site içi SEO, tüm sayfa ve kategorilerin SEO uyumlu olarak arama motorlarına anlamlandırılma işlemleri yapılmaktadır. Bu sayede kullanıcılar arama motorlarında hedef kelimeleri ile alakalı en kaliteli içeriğe ulaşmış olurlar. Site içi SEO işlemlerine örnek olarak ""W3C Geçerlemesi, robots.txt, uygun başlığın kullanılması, görsellerdeki çözünürlük kalitesi, alan adı (domain) uygunluğu, özgün içerik, site hızı"" gibi metodlar gösterilebilir. Site dışı SEO yapmak için çok sayıda farklı teknikler vardır. En popüler olanları ise sitenin kaliteli ve yüksek backlink sayısına sahip olmasıdır. Backlink, bir web sitesinin diğer bir siteye verdiği linktir. Ancak başta Google olmak üzere tüm arama motorları manipüle edilmiş backlinklere karşıdır. Öyle ki verilen backlink'in değerini kullanıcı etkileşimi belirlemektedir. İçerikle ilgisi olmayan ve içeriği ziyaret eden kullanıcıların tıklamadığı backlinkler spam olarak algınabilir. Bunun nedeni, backlinklerin arama motorları nezdinde bir referans olmasıdır. Dolayısıyla arama motorları, yapay bir referansı kabul etmeyecektir. Bu bağlamda web sitesine gelen backlinklerin gerçek kullanıcılar tarafından gerçekten verilmesi gerekmektedir. Bunun gerçekleştirilmesi de kaliteli ve insanlar tarafından gerçekten beğenilen web sitesi yapmak ve bu web sitesinde ilgi çekici içerikler yayınlamaktır. Bu sayede insanların sitenize backlink vermesini sağlayabilirsiniz. Backlinkler dışında arama motorları; kullanıcı deneyimlerini göz önünde bulundurarak web dünyasındaki birçok sinyalden yararlanır ve algoritmalarını bu sinyaller ile dayandırır. Sosyal medyadaki etkinlik, marka bilinilirliği gibi birçok etken de arama motorlarının dikkat ettiği alanlardır. Dolayısıyla bu alanlardaki etkinliğe de önem verilmelidir. Çeşitli onaylanmayan yöntemlerle arama motorunun çalışmasını manipüle ederek bir sitenin ilgili veya hedef anahtar kelimede öne çıkmasını sağlamaya çalışma işlemidir. Yöntemlerden bazıları aşağıdaki şekilde sınıflandırılabilir. Black Hat SEO teknikleri, onaylanmayan yollar olduğu için; Alan adının tamamen veya kısmen indekslerden çıkarılması ile de sonuçlanabilmektedir. Google kalite yönergelerini ihlal eden siteler manuel işlemler cezasına maruz kalmaktadır. Katma değeri düşük veya tam spam cezası uygulanmaktadır. Kalite yönergelerini ihlal eden siteler genellikle, google dizinlerinden kalıcı olarak uzaklaştırılmaktadır. Anahtar kelimeler site ile alakalı olmalı ve sitede o kelimeye yoğunluk gösterilmeli. Doğru anahtar kelimeler üzerinden backlink çalışması yapılarak sitenin yükselişe geçmesi sağlanmalı. Anahtar kelimelerin içeriklerde abartılması spam gibi görülebilir. Ancak eksik anahtar kullanımı da sitenizin aramalarda çıkmamasını sağlar. En sık yapılan SEO hatası site başlığı seçiminin önemsenmemesi ile ilgili. Siteye ait Sayfa Başlığı etiketinin boş bırakılması SEO açısından oldukça kötüdür. Arama sonuçlarında çıkmak için bu tag doldurulmalıdır. Site başlığına resim konması arama motorları tarafından görünürlüğü engeller. Javascript, menüler google arama motorlarında okunmaz ve indexlenmez. Bu durumda sitenizin sayfaları aramalarda görünür değildir. Menüdeki sayfa linkleri sitemap dosyasında belirtilirse bu SEO hatası nebze de olsa yenilebilir. Siteyi güncel tutmak ve ihmal etmemek elde ettiğiniz sırayı düşürmemek adına önemli. Her gün belirli sayıda yazı yazarak sıranızı korumalı ya da öne çıkarmalısınız. Aşırı backlink alımı alınmamalı. Yalnızca site ile konu bazlı örtüşen sitelerden backlink almak etki sağlar. Yeni siteler yavaş yavaş backlink almalı, özgün içeriklerle üst sıralara yerleşmelidir. Aşırı backlink sitenizin SandBox’a girmesine sebep olabilir. SEO çalışması ufak çaplı iş yerleri için özel bir çalışan alınamayacağından dolayı genelde dışarıya yaptırılır, aslına bakılır ise büyük firma, kuruluşlarda da genellikle SEO Çalışması, Sektörde SEO Hizmeti veren SEO Firmalarına yaptırılır ve bunun için Kuruluş içerisinde birkaç SEO Uzmanı bulundurup raporları inceletir. SEO hizmeti ile bir web sitesinin arama motorlarına en uygun ve kaliteli şekilde yayın yapmaları sağlanır. SEO hizmetleri ile gereksiz ve kötü yayın yapan web siteleri arama motorlarından arındırılmış olurlar. Bu kavram, ilk olarak 2006 yılında Rohit Bhargava tarafından ortaya atılmıştır. 2006 yılında yazdığı makalesinde Rohit, sosyal medya optimizasyonundan bahsetti ve 5 maddelik bir liste yayınladı. Bu makale; dijital pazarlamacılar tarafından fazlasıyla tartışıldı ve dikkat çekti. Daha sonra çeşitli kişilerce bu liste genişletilerek 16 maddelik bir liste oluştu. İlk makalesinin yayınında 4 yıl sonra Rohit, yayınladığı 5 maddelik listeyi revize ederek değiştirdi. Sağ tarafta Rohit’in 5 maddelik listesi bulunmaktadır : Liste görselinde geçen kelime anlamı, Optimizasyon sürecine ilişkin aşamaların bazıları aşağıda sıralanmıştır. Arama motoru optimizasyonu çalışmasında 'domain'in oldukça büyük etkisi vardır. Ancak anahtar kelime domain olması şart değildir. Eğer marka adında bir domain seçimi yaptıldı ise sektör ile alakalı anahtar kelimeler arama motorlarında görünmektedir. Bu faktörler: Fotoğrafçı Bir fotoğrafçı, bir kamera ile fotoğraf çekmek konusunda yetenekli birisidir. Bir amatör fotoğrafçı kendi kullanımı için fotoğraf çekerken, bir profesyonel fotoğrafçı bir iş olarak fotoğraf çeker. Bir çok insan evliliklerini, patilerini, ya da diğer özel organizasyonları için fotoğrafçı kiralar. Fotoğrafçılar pek çok alanda çalışır. Fotoğrafçılığın pek çok farklı türü vardır. Her tür farklı yetenekler gerektirir. Bazı örnekler şunlardır: Gardiyan Gardiyan, cezaevi ve tutukevlerindeki mahkûmların her türlü ihtiyacını karşılamak ve güvenliği sağlamak amacıyla görev yapan devlet memuru. Türkiye'de resmî olarak infaz ve koruma memuru adıyla görev yapan Türkiye Cumhuriyeti Adalet Bakanlığı Ceza ve Tevkifevleri Genel Mürlüğüne bağlı olarak, Ceza İnfaz Kurumlarında hükümlü ve tutukluların Ceza İnfaz Kurumlarının iç asayişini sağlamak ve rehabilite etmek ve cezaevi sonrası hayata hazırlanmasını sağlamakla görevli 657 sayılı DMK'ya bağlı olarak istihdam edilen devlet memurlarıdır. Bu göreve başvurabilmek için en az lise mezunu olmak KPSS sınavında 70 puanı geçebilmek gerekmektedir. Ayrıca erkek adaylarda en az 1.70 cm, kadın adaylarda ise 1.60 cm boy şartı aranmaktadır. İstanbul, Ankara, Denizli, Erzurum ve Kahramanmaraş'ta bulunan Adalet Bakanlığı Ceza ve Tevkifevleri Genel Müdürlüğü Personel Eğitim Merkezlerinde 3 ay teorik 2 ay uygulamalı eğitime tabi tutularak kadrolu ya da eğitim verilmeden sözleşmeli olarak istihdam edilirler. Oyun yazarlığı Oyun yazarı, özellikle tiyatroda sahnelenmesi için eserler yazan kişidir. Bazı oyun yazarları sahne uygulamalarını açık ve detaylı olarak ifade ederken, bazıları daha esnek şekilde yazabilir. Örneğin Samuel Beckett eserlerinin nasıl oynanacağını özellikle belirtir ama Anton Çehov'un oyunları farklı uygulamalara imkân bırakır. Bazı oyun yazarlarının tarz olarak sahnelenmesi neredeyse imkânsız eserler yazması tartışma konusudur. Bazı oyun yazarları belli gruplar ya da sahneler için yazabilirler. Bu da oyunların içerik ve formuna etki eder. Örneğin William Shakespeare belli bir grup ve izleyici kitlesini düşünerek yazmıştır. Ama genellikle oyun yazarlığı esnek bir edebiyat üretimi olarak ön plana çıkar. Günümüzde oyun yazarları televizyon ya da sinema için de yazmaktadır. Ya da yazılan oyunlar uyarlanarak kullanılmaktadır. Fakat senarist ile oyun yazarı birbirine karıştırılmamalıdır. Yazılan eserin amacı ve kullanılacağı ortam eseri etkileyeceğinden bir senaristten ve oyun yazarından beklenenler farklı olacaktır. Oluklu, Adıyaman Oluklu, Adıyaman ilinin Merkez ilçesine bağlı bir köydür. Vipsania Agrippina Vipsania Agrippina, (MÖ 36-20) Marcus Vipsanius Agrippa'ın ilk karısı Pomponia Caecilia Attica'dan olan kızı ve Cicero'nun arkadaşı ve savaşçı Titus Pomponius Atticus'un torunudur. Babaannesi Marcus Licinius Crassus'un soyundan gelir. Evliliğinden dolayı Quintus Tullius Cicero'nun büyük yeğenidir. Octavianus ve babası onu ilk doğum gününden önce Tiberius ile nişanlamışlardır . MÖ 20 ya da MÖ 16da Tiberius ile evlenmiştir. Oğulları Julius Caesar Drusus MÖ 13'de doğmuştur. Agrippa MÖ 12 Mart'ında ölmüştür. Augustus'un kızı Yaşlı Julia ile evliydi. Augustus tarafından Vispania'dan boşanmak zorundan bırakılan Tiberius Julia ile evlendi. Tiberius'un Vipsania'yı sevdiği ve Julia'yı onaylamadığı aktarılır. Bu sırada hamile olan Vipsania olayın şoku nedeniyle bebeğini düşürmüştür. MÖ 11'de Vipsania ünlü hatip Gaius Asinius Pollio'nun oğlu Senatör Gaius Asinius Gallus Saloninus ile evlenmiştir. En az altı oğulları olmuştur. Vipsania Agrippina, 28 Mayıs'ta oğlu Drusus için düzenlenen bir onursal törenden birkaç gün sonra 20 yılında ölmüştür. Tiberius, Drusus'u kendi oğlu ilan ettiğinden Gallus'tan nefret etmiştir. 30 yılında, Tiberius'un teşvikiyle Senato tarafından "halk düşmanı" ilan edilen Gallus (Cassius Dio 58.3) 33 yılında hapishanede açlıktan ölmüştür. Tacitus'un aktardıklarına göre Vipsania, Agrippa'nın çocukları arasında vahşet sonucu ölmeyen tek çocuğudur. Zamanının en gözde kadınlarından birisidir. 21-23 yılları arasında Julius Caesar Drusus onun anısını heykeller, sikkeler ve yazıtlarla onurlandırmıştır. Tiberius ile evliliÄŸinden, Gaius Asinius Gallus Saloninus ile evliliÄŸinden, Sibirya Berberi Sibirya Berberi (Rusça: "Сибирский цирюльник" [sibirskiy tsiryulnik]), 1998 yapımı Rus filmi. Yönetmenliğini Nikita Mihalkov'un üstlendiği film, askeri öğrenci Andrey Tolstoy ile genç bir Amerikalı kadın olan Jane Callahan arasında yaşanan bir aşk öyküsünü anlatmaktadır. Başrollerinde Julia Ormond, Richard Harris, Oleg Menshikov, Aleksei Petrenko'nun rol aldığı filmin senaryosunu Rustam Ibragimbekov, Nikita Mihalkov ve Rospo Pallenberg birlikte yazmıştır. Devrim (gazete) Devrim, Ankara'da yayımlanan haftalık düşün ve sanat gazetesi. İlk sayısı 21 Ekim 1969'da çıktı. Sahibi Cemal Reşit Eyüboğlu, genel yayın yönetmeni Doğan Avcıoğlu idi. Yazı işleri müdürlüğünü Uluç Gürkan ve Hasan Cemal yaptı. Başyazılarını Doğan Avcıoğlu'nun yazdığı gazete, o dönemin siyasi partilerinin demokrasi anlayışının bir oyalamaca olduğunu ileri sürerek "ulusçu-devrimci yöntem" olarak ifade edilen ilkeler doğrultusunda parlamento dışı muhalefeti savundu ve Millî Demokratik Devrimi gerçekleştirmeye çalıştı. Hasan Cemal çok sonraları anılarını anlattığı "Cumhuriyet'i Çok Sevmiştim" adlı kitabında o zamanki maksatlarının "ulusalcı" subayları ikna ederek onlarla birlikte bir "Millî Demokratik Devrim" darbesi yapmak olduğunu yazdı. Nitekim, 9 Mart 1971 darbe teşebbüsü, içlerinde Mahir Kaynak'ın da bulunduğu Millî İstihbarat Teşkilatı mensuplarının durumu Genelkurmay Başkanı Memduh Tağmaç ve 1. Ordu Komutanı Faik Türün'e haber vermesiyle akamete uğratıldı. 12 Mart Muhtırası'nı veren Memduh Tağmaç, Orgeneral rütbesindekiler hariç bu 9 Mart 1961 Millî Demokratik Devrimine adı karışan diğer bütün subayları re'sen emekliye sevketti. 1. Ordu Komutanı Faik Türün de bu darbeye adı karışan tüm Devrim yazarlarını Ziverbey Köşkünde Millî İstihbarat Teşkilatı vasıtasıyla sorguya çekti. Bu sorgularda Kara Kuvvetleri Komutanı Faruk Gürler ve Hava Kuvvetleri Komutanı Muhsin Batur'un da 9 Mart darbesine önce destek verdikleri, fakat sonra istihbarat bilgileri Genelkurmay Başkanı Memduh Tağmaç'a ulaşınca desteklerini geri çektikleri ortaya çıktı. Siyasi içerikli yazıları Millî Birlik Komitesi üyelerinden Cemal Madanoğlu, Osman Köksal, Suphi Gürsoytrak, Haydar Tunçkanat, Muzaffer Kuran'ın yanı sıra, Uğur Mumcu, İlhan Selçuk, İlhami Soysal, Çetin Altan, Muammer Aksoy yazıyorlardı. Ayrıca Fazıl Hüsnü Dağlarca'nın şiirlerine, Güngör Dilmen, Metin And, Konur Ertop ve Nijat Özön'ün sanat kültür yazılarına da yer veren gazete 12 Mart askeri müdahalesinden sonra, 27 Nisan 1971'de çıkan 79. sayısıyla yayımına son verdi. Péter Lékó Pétér Léko (d. 8 Eylül 1979, Subotica, Yugoslavya) Macar satranç oyuncusudur. 14 yaşında iken büyükusta oldu (zamanında bir dünya rekoru). Ekim 2007 FIDE listesindeki, 2755 ELO reytingine sahip olması onu dünyada beşinci, ve Macaristan'da bir numara yapar. Léko, son derece güvenli sıkı bir oyuncudur. Dünyada yenilmesi en zor olan oyunculardan biri olarak kabul ediliir. Beyaz olarak Léko, hemen hemen daima 1.e4 oynar, siyah olarak ise sıklıkla Sveshnikov Sicilian veya Grunfeld Defense oynar. İlave olarak o,oyun sonlarındaki birkaç taş ile oynama ustalığı ile ünlüdür. 2005 yılı Corus Satranç Turnuvası'nda prestij kazanma yolunda Léko Hint Büyük usta Viswanathan Anand 'ı siyahlar ile yendi. Bu oyun şöyle idi: 1. e4 c5 2. Nf3 Nc6 3. d4 cxd4 4. Nxd4 Nf6 5. Nc3 e5 6. Ndb5 d6 7. Bg5 a6 8. Na3 b5 9. Bxf6 gxf6 10. Nd5 f5 11. c3 Bg7 12. exf5 Bxf5 13. Nc2 O-O 14. Nce3 Be6 15. Bd3 f5 16. O-O Ra7 17. a4 Ne7 18. Nxe7+ Rxe7 19. axb5 axb5 20. Bxb5 d5 21. Ra6 f4 22. Nc2 Bc8 23. Ra8 Qd6 24. Nb4 Bb7 25. Ra7 d4 26. Ba6? (Better is 26. Bc6 Bxc6 27. Rxe7 Qxe7 28. Nxc6 with approximate equality. See diagram) Bxg2! 27. Bc4+ Kh8 28. Ra6 Qc5 29. Kxg2 f3+ 30. Kh1 Qxc4 31. Rc6 Qb5 32. Rd6 e4 33. Rxd4 Bxd4 34. Qxd4+ Qe5 35. Qxe5+ Rxe5 36. Nc2 Rb8 37. Ne3 Rc5 38. h3 Rxb2 39. c4 Rg5 40. Kh2 Kg8 41. h4 Rg6 42. Kh3 Kf7 43. Nf5 Rc2 44. Ne3 Rd2 45. c5 Ke6 46. c6 Rg8 47. c7 Rc8 48. Kg3 Rxc7 49. Kf4 Rd4 50. Ra1 Rf7+ 51. Kg3 Rd8 52. Ra6+ Ke5 53. Ng4+ Kd5 54. Nf6+ Rxf6 55. Rxf6 Ke5 56. Rh6 Rg8+ 57. Kh3 e3 0-1 Dimona Dimona, İsrail'in güneyinde, Negev (Necef) çölünde kent.Beer-Şeba'dan Sedom'a (Sodom) giden önemli karayolu üzerinde yer alır. Bugünkü Dimona, doğusundaki Sedom'da, Lut Gölü İşletmeleri'nde çalışanların oturması için 1955'te yerleşim merkezi olarak kuruldu. Bu amaçla seçilmesinin nedeni, deniz yüzeyinden 600 m, Lut Gölünden yaklaşık 1000 m yüksekte bulunması, buna bağlı olarak da gecelerin serin geçmesiydi. Beş bin olması planlanan nüfusu 1970'lerde bu sınırı çoktan aşmıştı. Lut Gölü İşletmeleri'nde çalışan işçilerin çoğunun Sedom'a birkaç kilometre uzaklıktaki Arad'a taşınmasının ardından, güneydeki Oron fosfat madeni işçileri de Dimona'ya yerleştiler. Bugün tekstil fabrikaları da bulunan Dimona'da porselen de üretilir. Yakınlarında Negev Nükleer Araştırma Merkezi bulunur. 1950'lilerin başlarında inşa edilen ve Beer-Şeba'dan gelen bir demiryolu hatla, bütün ülkeyi kaplayan demiryolu ağına bağlanır. Nüfus: 33,900. Futbolcu Åžehri.. Liverpool'un başarılı ortasaha oyuncu Yossi Benayaun'un doğduğu şehir olmasından dolayı İsrail'liler tarafından Futbol Şehri olarak da anılıyor. Mustafa Doğan (siyasetçi) Mustafa Doğan (d. 1948, Nizip, Gaziantep), Türk siyasetçi. İstanbul Teknik Üniversitesi Mühendislik ve Mimarlık Fakültesi Elektrik Mühendisliği Bölümü mezunudur. Türkiye Elektrik Kurumu Bölge Başmühendisliği, Gaziantep Belediyesi İşleri Müdürlüğü, Gaziantep Organize Sanayi Bölge Müdür Muavinliği, Gaziantep Büyükşehir Belediyesi Genel Sekreter Yardımcılığı yapmıştır. TBMM XIX. Dönem Gaziantep Milletvekilidir. Evli ve iki çocuk babasıdır. Candan ErÃ§etin diskografisi Türk pop müzik sanatçısı Candan Erçetin'in diskografisi. Erçetin kariyerinde toplamda 13 albüm olmak üzere 8 stüdyo albüm, 2 remix albüm, 2 tekli, ve 2 EP yayınlamıştır. Bu liste daha önceden albümlerde yayınlanmış Candan Erçetin şarkılarının kullanıldığı derleme albümleri göstermektedir. Tiberius Gemellus Tiberius Julius Caesar Nero Gemellus, Tiberius Gemellus olarak da bilinen (10 Ekim 19–37 ya da 38) Drusus ve Livilla'nın oğlu, Tiberius'un torunu ve Gaius Caligula'nın kuzeni olan Julio-Claudian Hanedanı mensubu. "Gemellus" bir takma addır ve "İkiz" anlamına gelir. İkiz kardeşi Tiberius Claudius Caesar Germanicus II Gemellus henüz bebekken 23 yılında ölmüştür. Gemellus'un babası Drusus, Gemellus henüz dört yaşındayken esrarengiz bir biçimde ölmüştü. Drusus'un ölümünün Praetorian Prefect Sejanus'un elinden olduğuna inanılır. Annesi Livilla, Sejanus'la birlikte Tiberius'u devirmek için plan yapmakla ve ayrıca bir ihtimale göre de kocasını zehirlemekle suçlanarak ölüm cezasına çarptırılmıştır. Gemellus'un hayatı hakkında çok az bilgi vardır ve bunun nedeni İmparatorluk ailesinin çoğunluğu tarafından pek önemsenmemesindendir. O kadar ki gençliğinin en önemli kilometre taşlarından birisi olan "toga virilis" on sekiz yaşına ulaşana kadar kutlanmamıştır. Bu kutlamanın normal yaşı ondörttü. Gemellus on iki yaşındayken kuzeni Caligula ile birlikte Tiberius'un yaşadığı Capri adasına çağrıldı. Tiberius, Caligula ve Gemellus'u ortak varis ilan ettiyse de zaman içerisinde Caligula'yı kendi öz torununa tercih ettiği açıktır. Livilla, ölümlerinden önce yıllarca Sejanus'un sevgilisi olduğundan birçok insan Gemellus'un aslında Sejanus'un oğlu olduğunu düşündü. Tiberius 16 Mart 37'de öldü ve Caligula imparator oldu. Caligula kısa bir süre sonra Gemellus'u varisi yaptıysa da daha sonra 37 sonu ya da 38 yılı başlarında hastalığı sırasından kendisine karşı komplo kurduğu gerekçesiyle öldürülmesini emretti. Maalesef Gemellus hakkında çok az bilgi vardır ve bu bilginin çoğunluğunun kaynağı Caligula'nın hayat hikâyesidir. Josephus, Yahudilerin eski eserleri, XVIII ch.6, Belaya Irmağı Belaya ya da Byelaya Irmağı (Adıgece: Шъхьагуащэ), Kuzey Kafkaya'da Adige Cumhuriyeti'nin (AC) güneyindeki Kafkaslar'da bulunan Çuğuş (Ч1агъушъ) Dağından doğan ve kuzeye doğru akarak Kuban Irmağına (Adıgece: Пщызэ) dökülen bir akarsu kolu.AC başkeni Maykop 1857'de Belaya'nın sağ yakasında, Adigelerden temizlenen bir alanda, bir Rus askeri kalesi olarak kurulmuş ve buraya 1871'de kent statüsü verilmişir. Tuğrul Şavkay Tuğrul Şavkay (d. 1951, Nazilli, Aydın - ö. 29 Eylül 2003), Türk gazeteci, yemek uzmanı. Gurme ve yazar Tuğrul Şavkay, Galatasaray Lisesi'nde okudu. Üniversite öğrenimini Avusturya'da Graz Üniversitesi'nde başladı, Türkiye'ye dönüp Boğaziçi Üniversitesi İdari Bilimler Fakültesi'nde sosyoloji eğitimini tamamladı. Aynı fakültede siyaset bilimi alanında master ve doktora yaptı. Öğrenciyken Kervansaray Oteli mutfağında bulaşıkçı olarak işe başladı. Daha sonra ünlü otellerle restoranlarda, aşçı, yiyecek içecek yöneticisi, danışmanlık gibi görevler yaptı. Beş yıl boyunca da Birleşmiş Milletler'e bağlı Uluslararası Zeytinyağı Konseyi'nin tanıtım programlarında görev aldı. Şavkay, bölüm başkanlığı yaptığı Yeditepe Üniversitesi Güzel Sanatlar Fakültesi'ne bağlı dört yıllık Gastronomi ve Mutfak Sanatları Bölümü'nün kurucuları arasındaydı. Ayrıca çeşitli gazetelerde görevler aldı yazılar yazdı. GÃ¼ney Pikence Güney Pikence İtalik dillerden biriydi. Osk-Ombr dillerine aittir. Kuzey Pikence ile herhangi bir ilişkisi bulunmamaktadır. Sabih Tansal Prof. Dr. Sabih Tansal (d. 8 Aralık 1936 - ö. 15 Ekim 2019, İstanbul, Türkiye), Türk akademisyen. Orta ve lise öğrenimini fen bölümünü birincilikle bitirdiği Saint Benoit’da tamamladı. 1954 yılında Saint Benoit’dan gelerek Robert Kolej Mühendislik Yüksek Okulu’nda birinci sınıfına başladı. 1958 yılında elektrik mühendisliği bölümünde yüksek öğrenimini sınıf birincisi olarak bitirdi. Harvard Üniversitesi’nden kazandığı Gordon McKay bursuyla lisansüstü eğitimine başladı. 1959’da Harvard Üniversitesi’nden Deneysel Fizik dalında yüksek lisans derecesini aldıktan sonra Amerika’da IBM T. J. Watson Araştırma Merkezi’nde araştırma mühendisi olarak çalışmaya başladı. Süper iletkenler, yarı metaller ve yarı iletkenler ile ilgili konularda çalışmalar yaptı. Alan etkili tranzistorlarla entegre devrelerin imali ve deneyleri konusunda geliştirdiği projeler ona IBM Yüksek Tahsil Bursunu kazandırdı. Doktorasını bu bursla 1969 yılında New York Üniversitesi Uygulamalı Fizik Bölümü’nde Üniversite’nin Kurucular Günü Ödülünü alarak tamamladı. 1969 yılında, 1971 yılında Boğaziçi Üniversitesi'ne dönüşen Robert Kolej Yüksek Okulu’nda öğretim üyesi olarak çalışmaya başladı; 1972 yılında doçent, 1979 yılında ise profesör unvanlarını aldı. Akademik kariyeri boyunca bir kitaba, muhtelif projelere, 27 bildiri, yayın ve araştırma raporuna imza attı. Boğaziçi Üniversitesi’nde uzun yıllar dışarıdan Elektrik-Elektronik Mühendisliği Bölümü Başkanlığı, Ön Lisans Yüksek Okulu Müdürlüğü, Biyo-Medikal Mühendisliği Enstitüsü Müdürlüğü, Rektör Yardımcılığı, Araştırma Fonu Yönetim Kurulu Başkanlığı, Mühendislik Fakültesi Dekanlığı görevlerinde bulunmuş olup, Ağustos 2000’den emekli olduğu Ağustos 2004 tarihine kadar Rektör olarak görev yapmıştır. Kim Takar Salatalık Kral'ı Kim Takar Salatalık Kral'ı (Almanca: "Wir pfeifen auf den Gurkenkönig"), Christine Nöstlinger'in yazdığı bir kitaptır. Hogelmann ailesi sıradan bir ailedir. Anne, baba, iki çocuk ve bir büyükbabadan oluşan bu ailenin hiçbir olağanüstü yanı yoktur. Ne var ki, bir gün mutfaklarından gelen bir ses, yaşamlarını değiştirir. Bu sesi çıkaran salatalığa benzeyen bir canlıdır üstelik kral olduğunu söyler ve kendisine "majesteleri" diye seslenilmesini ister. Salatalık Kral'ın yaşamlarına girmesiyle Hogelmann ailesinde bazı şeyler değişmeye başlar. Aile, evlerinin kilerlerinde kendilerine Kumi-Ori diyen sebze benzeri canlılar olduğunu öğrenir. Salatalık Kral'sa, onların sürgüne yolladıkları krallarıdır. Salatalık Kral'ın, Hogelmann ailesinin evinde yaşamaya başladığı sürgün yaşamı, ev halkını, özellikle de ailenin küçük çocuğu Wolfgang'ı rahatsız etmeye başlar. Salatalık Kral, aile üyelerini gizli gizli izlemekte ve yalanlar söylemektedir. Okulda matematikle, evdeyse Salatalık Kral'la uğraşan Wolfgang, sonunda ablasının yardımıyla başarıya ulaşır. İnce İnce Yasemince İnce İnce Yasemince, 1995'te oyuncu Yasemin Yalçın'ın kendi yapımcılığında Kanal D'de hazırladığı televizyon dizisidir. Bundan önce ilk versiyonları URT yapımcılığında "Haşlama Taşlama" (Show TV - 1993), "Yaseminname" (Atv - 1994) yayınlanmıştır. Daha sonra 3 Mayıs 1995'te Kanal D'de "İnce İnce Yasemince" adıyla yayınlanmaya başlamıştır. 3 Mart 1996 tarihli Milliyet gazetesinin haberine göre hazirana kadar Kanal D ile sözleşmesi olan dizi, 100 milyar liraya Interstar'a transfer olmuş ve adını "Yasemince" olarak kullanmaya başlamıştır. Bunun üzerine 8 Kasım 1996 tarihli "Milliyet" gazetesinin haberine göre Show TV, Kanal D ve Atv arşivlerindeki "Yasemince" bölümlerini çıkarıp akşam kuşağında tekrarlarını göstermeye başlamış ve o dönem dizilerde yeni bölüm ibaresi kullanılmadığı için seyircilerinin hangi kanalda yeni bölüm olduğunu karıştırdığını yazmıştır. Star TV'deki bu bölümlerde 1997 yılının ocak ayında kısa bir ara vermiş, 2 ay aradan sonra mart ayında birtakım yeniliklerle geri dönmüştür. 1997 ekiminde Show TV'ye transfer olmuştur. Bu bölümlerde Dursun Ali Sarıoğlu ve Ferdi Akarnur yer almamıştır. Dizide Sürahi Hanım'ın gelinini oynayan Asuman Arsan'ı da kaybedince Sürahi Hanım skeci yapılmamıştır. Bu bölümlerde Kakılmış, Şuayip, Gülazer, Halte Ana ve Kahvedeki Erkek Nuri tiplemeleri yer almıştır ve bölümler skeç şeklinde değil de karakterlerin birbirleriyle karşılaşması olarak dizi şeklinde ilerlemiştir. 1998 yılının aralık ayında TV'de ekonomik kriz başlayınca bölüm başına 130 milyar maliyeti olan "Yıkılmadım", "İkinci Bahar", "Örümcek", "Unutabilsem", "Yüzleşme", "Ayrı Dünyalar", "Ferhunde Hanımlar", "Marziye", "Bizimkiler", "Sıcak Saatler", "Küçük İbo", "Sırılsıklam", "Kuruntu Ailesi", "Ğ TV", "Gülüm", "Kuzgun", "İlişkiler", Eltiler, Kırık Hayatlar, Süt Kardeşler, Eyvah Babam", "Mahallenin Muhtarları", "Gurbetçiler", "Böyle mi Olacaktı", "Ruhsar", "Üç Yapraklı Yonca", "Aşk Değirmeni", "Kiboş Geliyor", "Huysuz Show" gibi dizi ve televizyon programlarıyla birlikte yayından kaldırılmıştır. 1999 yılının mayıs ayında bu dizilerin bazıları ekrana geri dönse de "Yasemince" dönmemiştir. Daha sonra 1999 yılının kasım ayında "Yasemince 2000" ismiyle Star TV'de ekranlara dönmüştür. 2000 yılının temmuz ayına kadar yayınlanmıştır. Yasemince, 2001 yılının mart ayında yine Star TV'de ekranlara dönmüştür ve 1 ay yayında kalmıştır. Bu kez 2002 yılının ekim ayında yine Star Tv'de Gülazer, Şuayip, Kakılmış ve Sürahi Hanım karakterleriyle yayınlanmaya başlamıştır ve 2003 yılının mart ayına kadar sürmüştür. 2005 yılının şubat ayında Kanal D'de yepyeni tiplemelerle tekrar yayına girmiş, ancak sadece 1 ay yayında kalmıştır. 2005 yılının eylül ayında Star TV'de Yasemince yeni bölümleriyle yayına girmiştir ve bu bölümlerde de şubat ayındaki Kanal D bölümlerindeki tiplemeler yer almıştır. Bu bölümler de 2 hafta yayınlanabilmiştir. 2005 yılının 20 Eylül günü bitmiştir. Kanallar, hafta içi, haftasonu, gündüz, akşam kuşağı demeden yıllarca dizinin tekrarını vermiştir. En çok tekrarı verilen bölümler ise reytinglerde 28 gibi ulaşılmaz bir orana ulaşmış 1995'teki Kanal D serisiydi. Bu bölümler ve bu bölümlerden sonraki 2002 yılındaki bölümlere kadar olan bütün versiyonları, tüm serilerinden karışık bir şekilde skeçler düzenlenerek 2005 yılında TGRT'de, akşam kuşağında yayınlamaya başlamış ve reytinglerde ilk 3'e girmiştir. 2007 yılında ise Star TV'de yayınlanmış tüm Yasemince serilerinin tekrarları Flash TV'de yayınlanmış ve yine yüksek reytingler almıştır. "Yasemince", 31 Aralık 2009 gecesi Fox Tv'de yılbaşı özel programı yapmıştır. Aldığı yüksek reytingten sonra kanal, "Yasemince"ye devam kararı almıştır ve "Yasemince" adıyla yarım sezon boyunca yayınlamıştır. Yaz sezonunda final yapan dizi, 31 Aralık 2010 gecesi Fox TV'de "Yasemin Yalçın İle Yılbaşı Özel 2011" isimli yeni bir yılbaşı özel programı yapmıştır. 2010'daki Fox bölümleri 2013 başında Kanal 7'de yayınlanmaya başlamıştır ve 2013 boyunca Fox'taki 20 bölüm devamlı yayınlanmıştır. 30 Kasım 2013 Cumartesi günü Kanal 7'de, eski sezonların hepsi 2005'te TGRT'nin yaptığı şekilde bölümlere sezonlardan karışık skeçler düzenlenerek yayınlanmaya başlamıştır. 29 Aralık 2013 Pazar'a kadar hafta sonları 20.40'ta yayınlanmıştır. 30 Aralık 2013 Pazartesi gününden itibaren hafta içi her gün 11.20'de yayınlanmaktadır. Her birine birer mini dizi diyebileceğimiz Yasemince skeçlerinin özetleri: Termal tesisler Termal tesisler, daha çok sıcak ve soğuk mineral sularının bir arada bulunduğu, sağlık, tedavi ve dinlenme amaçlı tesislerin de yer aldığı komplekslerdir. Türkiye Yalova Termal Tesisleri gibi. Adıge Cumhuriyeti'nde bunun gibi 4 ünlü termal tesis vardır. AC'nde 1980 yılından beri ara verilmiş olan mineral su araştırmalarının 2008 yılında yeniden başlatılması gündemdedir. Ermenistan Devlet Mühendislik Üniversitesi Ermenistan Devlet Mühendislik Üniversitesi, 1933’te kurulmus, yalnız 107 öğrenci ve 2 fakülteyle, K.Marks adının ve Erivan Politeknik Enstitüsünün devamıdır. Enstitü, Ermenistan endüstriyel gelişmeleriyle birlikte büyümüş ve 1980-1985’te en yüksek gelişmesine varmıştır. 25.000 öğrencisi ve 66'da fazla meslek dalıyla, Ermenistan'ın en büyük Üniversitesi ve Sovyet Birliği ilerici mühendislik okullerinden biridir. 1991 kasım 29’da Erivan Politeknik Enstitüsü yeniden kurulmuş ve adı Ermenistan Mühendislik Üniversitesi olarak değiştirilmiştir. Yabancı öğrenciler öğretim bölümü. Ermenistan Devlet Mühendislik Üniversitesi Öğrenciler Kurulu, 1994 Ekim 29'da Öğrenciler Kurulu kurulmuş. Bugünkü başkanı (2003 yıldan itibaren) Hayk Akarmazyandır. KaradaÄŸ tarihi Karadağ tarihi Karadağ'da günümüze kadar yer almış tarihsel olayları kapsar. Zeta Prensliği adıyla, bağımsız bir il olarak kurulan Karadağ, 12. yüzyıl sonlarında Sırp egemenliğine girdi. 1389'da Sırplar Kosova'da Osmanlılara yenildikten sonra da bağımsızlığını korudu. 1516'dan sonra yönetim, halk meclislerince seçilen "vladike" adlı piskoposların elindeydi. Osmanlılar ve Arnavutlarla sık sık savaşan Karadağlılar 1711'de Rusya ile ittifak kurdu. 1878'deki Berlin Kongresi'nde Karadağ'ın bağımsızlığı tanındı ve ülkenin sınırları iki katına çıktı. Ama Arnavutluk'un direnmesi yüzünden 1880'e değin güney sınırları üzerinde anlaşmaya varılamadı. Sonunda Podgorica Ovasının tümü ve Bar (Antivari) ile Ulkini (Dulcigno) adlı küçük limanların yer aldığı 40 km'lik kıyı şeridi Karadağ'da kaldı. 1860'tan 1918'e değin hükümdarlık yapan I. Nikola Petrovic, 1910'da kendini Karadağ kralı ilan etti. 1912-1913 Balkan Savaşları'nda Osmanlılara karşı Sırbistan ile birleşen Karadağ bu savaşta topraklarını kuzeye ve doğuya doğru genişleterek Sırbistan'a komşu oldu. I. Dünya Savaşı sırasında Sırbistan'ı destekledi. Kasım 1918'in ilk günlerinde Karadağ'dan çekilen Avusturya-Macaristan İmparatorluğu birliklerinin yerini Sırp ordusu ve düzensiz birlikler aldı. Ardından Podgorica'da toplanan ulusal meclis 26 Kasım'da Nicola'nın tahttan indirilmesine ve Karadağ'ın Sırbistan'a katılmasına oybirliğiyle karar verdi. Nisan 1941'de İtalyan birlikleri Karadağ'ın bazı bölgelerini işgal etti. Temmuzda, İtalyanların Cetinje'de topladığı, ama Karadağ halkını temsil niteliği çok kuşkulu olan bir ulusal meclis, Karadağ'ın bağımsızlığını ilan etti, bir yürütme organı seçti ve İtalya kralının ülkeye bir kral atamasını istedi. Aynı ay içinde bir ayaklanma başladı ve çatışmalar 1944 sonlarına değin sürdü; bu tarihte denetim partizanların eline geçti. 1946'da yapılan federal anayasa ile Karadağ, Yugoslavya'yı oluşturan altı özerk federe birimden bir yapıldı. Kotor Körfezi ve bu körfez ile Bar arasında kalan Adriyatik kıyıları topraklarına eklendi. 1945-1992 arasında Karadağ, Yugoslavya topraklarının yüzde 5.4'ünü oluşturuyordu. Cetinje'de olan yönetim merkezi, yeniden inşa edilip Titograd adı verilen Podgorica'ya taşındı. 1992'de Yugoslavya Sosyalist Federal Cumhuriyeti'nin ortadan kalkmasından sonra, Karadağ aynı yıl içinde Sırbistan ile birlikte Yugoslavya Federal Cumhuriyeti'ni oluşturdu.Bosna Savaşı'nda Karadağ polisi ve paramiliter güçleri ile birlikte Sırpların yanında yer aldı. 1996'da Milo Đukanović başkanlığındaki Karadağ yönetimi Slobodan Miloseviç yönetimindeki Sırbistan ile olan bağlarını kopardı, kendi ekonomi politikasını oluşturmaya karar vererek, para birimini Alman Markı olarak değiştirdi.Ancak Karadağ, Sırbistanla gevşek de olsa sürdürdüğü birlik yüzünden 1999'daki NATO bombardımanından kendini kurtaramadı. 2002 yılında Sırbistan ile Karadağ arasındaki birlik antlaşması yenilendi. Yeni antlaşmaya göre ülkenin adı Sırbistan ve Karadağ Devlet Birliği olarak değiştirilirken, 3 yıl içinde taraflardan herhangi birinde yapılacak referandumla kendi kaderlerini tayin hakkı tanındı. 21 Mayıs 2006'da yapılan bağımsızlık referandumu sonusunda % 45'e karşılık % 55 oyla bağımsızlık kararı alındı. Referandumdan iki hafta sonra, 3 Haziran 2006'da Karadağ parlamentosu ülkenin bağımsızlığını ilan etti. 15 Haziran'da Sırbistan'ın da Karadağ'ın bağımsızlık kararını tanımasıyla Sırbistan Karadağ Birliği resmen sona erdi. Claudia Antonia (Claudia) Antonia (30 civarı–66) Roma İmparatoru Claudius'un ikinci karısı Aelia Paetina'dan olan kızı. 37 yılına kadar babaannesi Küçük Antonia'nın yanında yetişmiş ardından 43 yılına kadar babasıyla yaşamıştır. 43 yılında ilk evliliğini Gnaeus Pompeius Magnus ile yapmıştır (Pompey'in kızından dolayı akarabası). Ailesi, 27 yılında konsül olan Marcus Licinius Crassus Frugi ve Pompeia Magna'nın torunu olan Scribonia'dır. Suetonius'a göre Gnaeus Pompeius Magnus birkaç yıl sonra favorisi erkek arkadaşıyla aynı yatakta yakalanınca öldürülmüştür. Her nedense Cassius Dio, Messalina'nın (Pompeius'un Britannicus'un rakibi olabileceği korkusuyla) ordered Antonia'nın yarım-kan kardeşi ile evlenebilmesinin yolunu açmak ve Julian kanını güçlendirebilmek için onun öldürülmesini emrettiğini aktarır. Kardeşinin adı Faustus Cornelius Sulla Felix'tir. Faustus Sulla ve Antonia 47 yılında evlendiler. İkinci yaş gününden önce ölen biraz tuhaf bir çocukları oldu. 58 yılında Faustus Sulla sürgüne gönderildi ve 62 yılında da Nero'nun emriyle öldürüldü. Tacitus'un aktardığı bir söylentiye göre Gaius Calpurnius Piso Nero'ya karşı kurduğu tertibin bir parçası olarak 65 yılında Antonia ile evlenmeyi denemiştir. İmparatoriçe Poppaea Sabina'nın ölümünün ardından Nero, Antonia'ya evlenme teklif etmiş, reddedilince de isyan teşebbüsünde bulunmakla suçlayarak idam ettirmiştir. Ölümüyle birlikte Nero Claudius Drusus ve Küçük Antonia'nın başka yaşayan torunu kalmamıştır. Boris Karloff Boris Karloff (asıl adı William Henry Pratt) (Southwark, 23 Kasım 1887 - Batı Sussex, 2 Şubat 1969), İngiliz sinema ve tiyatro oyuncusu. Frankenstein tiplemesiyle uluslararası düzeyde ün kazandığı 1931'den başlayarak 20 yılı aşkın bir süre korku sinemasının en büyük adı olmuş, sahnede de kötü karakterleri canlandırarak başarısını sürdürmüştür. Karloff 1909'da Kanada'ya göç etti ve ertesi yıl gezici bir tiyatro topluluğuna katıldı. 1918'den başlayarak, tiyatro oyunculuğunun yanı sıra sessiz filmlerde de küçük roller aldı. 1931'de "The Criminal Code" filmindeki, bir önceki yıl Broadway'de de canlandırdığı mahkûm rolüyle adını duyurdu.Hollywood'un ilk önemli canavar filmi olan korku sineması klasiği "Frankenstein" (1931), Karloff'u bir gecede büyük üne kavuşturdu. Karloff aynı tip rolleri bu filmi izleyen "Bride of Frankenstein" (1935) ve "Son of Frankenstein" (1939) filmleriyle de sürdürdü. Kendine özgü konuşmasız, robotik tarzıyla, sağır-dilsiz katil tipini canlandırdığı "The Old Dark House" (1932) ve sinemanın en ürpertici sahnelerinden birinde dirilerek yaşamını başka bir bedende sürdüren sevgilisini geri isteyen mumyayı canlandırdığı "Mumya" (1932) gibi filmlerde aynı çizginin devamıydı. "The Mask of Fu Manchu" 'da (1932) kötü Fu Manchu'yu ve 1938-1939'da da "Mr. Wong" dizisinde Çinli dedektifi oynadı. Karloff, 1941'de tiyatroya döndü ve Broadway'de "Arsenic and Old Lace" 'de sahneye çıktı. Daha sonra "Peter Pan" (1950) oyununda Kaptan Hook'u canlandırdı. Ayrıca radyo ve televizyon programlarına da çıktı. Zeyneddin Karaca Bey Zeyneddin Karaca Bey (11 Aralık 1353, Kahire), Türkmen beyi. 1337-1522 arasında Elbistan-Maraş-Malatya bölgesinde hüküm süren Dulkadiroğulları Beyliği'nin kurucusudur. Bozok Türkmenlerindendi. Aşiret başkanı iken Memluklerin Kilikya'daki Ermenilere karşı düzenlediği seferlere katıldı (1335). 1337'de Turaklı Halil'i yenerek Elbistan'ı ele geçirdi. Aynı yıl Memluk sultanı tarafından naipliğe atandı. Memluklere bağlı kalarak Sis (bugün Kozan) Ermenilerine karşı başarılı seferler düzenledi ve 1346'da Gabon (bugün Geben) Kalesi'ni aldı. Ayrıca Halep yöresinde geniş topraklar ele geçirdi. Bu başarılarından cesaret alarak 1348'de Melikü'z-Zahir unvanıyla hükümdarlığını ilan etti. Bu arada, durumunu sağlamlaştırmak ve Memluk sultanından gelecek bir saldırıya karşı koyabilmek için kendine yandaş arıyordu. Böylece, merkezi yönetime karşı ayaklanan Memluk emirlerinden Beyboğa ile birleşti (1352). Ama ayaklanma başarısızlıkla sonuçlanınca Beyboğa'yı yenen Halep valisi Argun komutasındaki Memluk kuvvetleri Elbistan'a girdi. Karaca Bey bir süre direndiyse de sonunda Kayseri'ye kaçmak zorunda kaldı. Sığındığı Eretna hükümdarı Mehmed Bey tarafından Memluklere teslim edildi ve Mısır'a götürülerek Kahire'de öldürüldü. Kanagava Antlaşması Kanagava Antlaşması, Perry Sözleşmesi olarak da bilinir, ABD ve Japonya delegeleri arasında Kanagava'da (bugün Yokohama'nın bir bölümü) 31 Mart 1854 tarihinde imzalanan Japonya'nın Batılı bir ülkeyle yaptığı bu ilk antlaşmayla Japonya'nın dış dünyaya kapalı olduğu dönem (1639-1854) sona erdi. Antlaşma, ABD tuğamirali Matthew C. Perry'nin baskısı sonunda kabul edildi. Haziran 1853'te filosuyla Tokyo Körfezine giren Perry, Japonlardan, ikmal için limanlarını ABD gemilerine açmalarını istedi. Daha sonra, karar vermesi için hükümete birkaç ay tanıyarak Japonya'dan ayrıldı. Şubat 1854'te geri döndü. Perry'nin savaş gemilerine direnecek askeri güce sahip olmadıklarını gören Japonlar, ABD gemilerinin Şimoda ve Hakodate limanlarına giriş ve çıkışlarını serbest bıraktılar. Ayrıca Şimoda'da bir ABD konsolosu bulunmasını da kabul ettiler. Kanagava Antlaşması'nı 19. yüzyılın öbür Avrupa ülkeleriyle imzalanan başka antlaşmalar izledi. Sofular, Kadirli Sofular Kadirli'nin 22 km doğusunda olup Aslantaş Barajı'nın kıyısındadır. Yeryüzü şekli engebelidir. Yer yer tepeliklere rastlanır. Batı kısmından Yaşkeçeli Deresi aktarmaktadır. Geçim kaynağı tarım olmakla birlikte hayvancılıkta önemli yer tutar. Köyde son yıllarda Hititlere dönemine ait yer altı zenginliklerine rastlanılmaktadır. Köyde Ahmetçeler, Enbiyalı, Sarıkahyalar, Yaşkeçeli, Eşeler, Kurtlar, Cırnazlı, Tapsızlar kimi mahalleler vardır. köy yöresel gelenekleri yaşatmak bakımından da meşhurdur. Arvat ekşilisi, tirşik, ekşili köfte köyde ve yörede has yemeklerdendir. Sofular köyü güneşin doğuşunu ve batışını izlemek isteyenler için de güzel bir mekandır. Aynı zamanda Kadirli'ye nazaran yayla sayılabilecek bir yerdir. Çok az nüfusu olmasına rağmen nüfusunun yarıya yakını yüksek öğretimini tamamlamıştır. ve tamamlamaya de devam etmektedir. Oğuz-Türkmen kültür gelenek ve görenekleri yaşanmaktadır. Akrabalık bağları güçlüdür. Köyde konuşulan dil Türkçenin en sade ve en orijinal halidir. Bugün Türkçe sözlükte bile olmayan birçok kelime kullanılır. Ayrıca bazı kelimeler Orhun Kitabeleri ve Divan-ı Lügatit Türk'teki kullanımla neredeyse aynı şekilde hala kullanılır. Adana'ya 118 km, Osmaniye'ye 67, Kadirli'ye 22 km uzaklıktadır. Doğusunda Aslantaş Barajı, batısında Yukarı Çiyanlı köyü, kuzeyinde Kallinci (Kayasuyu), güneyinde ise Bahadırlı ve Bekereci köyü yer almaktadır. Sofular Köyü Osmaniye-Kahramanmaraş sınırını teşkil eder. köyü gün doğusunda Ceyhan Nehrinin yanından aktığı ve Ali bin Ebu Talib ile anılan Düldül Dağı vardır. Tipik Akdeniz iklimi ve buna bağlı olarak makiler, fundalıklar görülür. Çayır ve meralık alanların çok az bir kısmı amacı dahilinde kullanılmaktadır. Bilinçsiz kullanıldığından erozyona maruz kalarak kapsam dışına çıkarılmaktadır. Bu nedenle çayır ve mera alanlarında daralma olmaktadır. Köyde geçim kaynaklarının başında tarım gelmektedir. Bunun yanında köyde tarımsal üretime destek için köy kooperatifi kurulmuştur. Tarım arazileri genellikle engebelidir ve hayvancılıkta belirli ölçüde yapılmaktadır. Köy insanının maddi durumu orta hallidir ve tarımsal aletler, traktör her kapıda mevcuttur. Köyün Aslantaş Barajı'na kıyısı olmasına rağmen barajın nimetinden sadece kıyıdaki insanlar faydalanır. Köyün büyük kısmının barajla hiçbir menfaat ilişkisi yoktur. Çin Açık (snooker) Çin Açık (Star Dragon Woods Villa Cup China Open olarak da bilinir) bir profesyonel snooker turnuvasıdır. Birkaç sıralama turnuvalarından biridir. Çin'deki snooker popüleritesini artırmak için 2004/2005 mevsiminde bu oyun yeniden canlandırıldı. Asya'da üç yıldan bu yana oynanacak olan ilk sıralama turnuvası idi. Çin Açık ayrıca 1995/96 ve 2001/02 yılları arasında sıralama turnuvası idi. 1997/98'de China International, Asian Classic ve Thailand Classic adları altında oynandı. Bu turnuvaya ilk tur öncesinde ekstra bir ön eleme turu eklendi. Bu sayede en iyi on altı Çinli oyuncu yeteneklerini gösterme fırsatı buluyordu. Turnuva Mart ayında Beijing Üniversitesi öğrenci cimnastik salonunda yapılıyor. Dolayısıyla Dünya Şampiyonası'ndan önceki son sıralama turnuvası olması özelliğine sahip. Oyuncular en önemli sıralama turnuvası öncesinde rakiplerini tanıma, son kez bu turnuvada görme şansına sahip oluyorlar. Turnuvanın eleme turları ise Aralık ayında yapılıyor. 2007 Çin Açık Turnuvası 26 Mart-1 Nisan tarihleri arasında düzenlendi. Jamie Cope'u 9-5 ile mağlup eden Graeme Dott turnuvanın galibi oldu. Pera MÃ¼zesi Pera Müzesi, İstanbul'un Tepebaşı semtinde bulunan özel bir müzedir. 2005 yılında Suna ve İnan Kıraç Vakfı tarafından nitelikli ve geniş ölçekli kültür sanat hizmeti vermek amacıyla kurulmuştur. 2003-2005 döneminde restoratör mimar Sinan Genim’in hazırladığı proje çerçevesinde Tepebaşı'ndaki tarihi Bristol Oteli’nin cephesi korunarak çağdaş ve donanımlı bir müze olarak inşa edilen binasında faaliyet göstermektedir. Pera Müzesi, Suna ve İnan Kıraç Vakfı’na ait “Oryantalist Resim”, “Anadolu Ağırlık ve Ölçüleri” ve “Kütahya Çini ve Seramikleri” koleksiyonlarını ve bu koleksiyonların temsil ettiği değerleri, sergiler, yayıncılık ürünleri, sözlü etkinlikler, eğitim etkinlikleri ve bilimsel çalışmalar aracılığıyla kamuyla paylaşmakta, gelecek kuşaklara aktarmayı amaçlamaktadır. Müze katlarından ilkinin büyük bir bölümünde yer alan Anadolu Ağırlık ve Ölçüleri Koleksiyonu sergisinde, eski çağlardan 20. yüzyıl başına bu topraklarda kullanılagelmiş ağırlık ve ölçü birimleriyle, çeşitli malzeme ve tekniklerde üretilmiş tartı ve ölçü aygıtlarının seçkin örnekleri yer alıyor. Uzun süreli sergilerle bölümler halinde sergilenen ve yaklaşık 10.000 eserden oluşan Anadolu Ağırlık ve Ölçüleri Koleksiyonu, özellikle tarih ve arkeoloji tutkunlarına hitap eden bir koleksiyondur. Aynı katın diğer bölümünde yer alan ve 18. yüzyıl ortasından 20. yüzyıl başına uzanan bir zaman dilimi içinde Osmanlı zanaat ve sanat mozaiğinin önemli bir bölümünü oluşturan Kütahya Çini ve Seramikleri Koleksiyonu ise, çarpıcı güzellikteki parçalarıyla kültür tarihimizin çok iyi tanınmayan bir yaratı alanına ve o dönemin çok renkli, çok kültürlü yaşamına yeni ışıklar tutmayı amaçlıyor ve uzun süreli tematik sergilerle ziyaretçilere sunuluyor. Suna ve İnan Kıraç Vakfı'nın 300'ü aşkın tablodan oluşan Oryantalist Resim Koleksiyonu, Osmanlı dünyasından ve coğrafyasından esinlenmiş Avrupalı "oryantalist" ressamların ve Osmanlı sanatçılarının eserlerinden oluşan kapsamlı bir koleksiyondur. İmparatorluğun 17. yüzyıldan 20. yüzyıl başına uzanan döneminden çok geniş bir görsel panorama sunan bu koleksiyonda, ünlü ressam Osman Hamdi Bey'in Kaplumbağa Terbiyecisi adlı tablosu da yer alıyor. Koleksiyon, Pera Müzesi’nin Sevgi ve Erdoğan Gönül Galerisi’nde uzun dönemli tematik sergilerle, bölümler halinde sergileniyor. Bu koleksiyondan derlenen sergilerden ilki, 2005 yılı Haziranı’nda Pera Müzesi’nin açılışıyla birlikte ziyaretçilerle buluşan ve 2008 yılına kadar devam eden "İmparatorluktan Portreler" sergisiydi. Sergi, portre ve insan figürü temasına odaklanan, padişah, şehzade, sultan, büyükelçi portreleri ve değişik dönemlerden, değişik sınıflardan insanları betimleyen resimlerle, Osmanlı dünyasını günümüze taşıyordu. Koleksiyonun 2008’de yenilenen ikinci sergisi "Düşlerin Kenti: İstanbul", sanatseverleri Osmanlı’nın özel mekanlardaki ve kamusal alanlardaki gündelik yaşamıyla ve İstanbul’un panoramik görünümleriyle buluştururken; o dönemin İstanbulu’nu, topografyası, mimarisi, insanları ve yaşam biçimleriyle, bir bütün olarak yeniden canlandırıyordu. Koleksiyonun Eylül 2011’de açılan sergisi "Kesişen Dünyalar: Elçiler ve Ressamlar" ise; o dönemin elçileri ve ressamlarından yola çıkarak bürokrasi ve sanat ilişkisine odaklanıyor, sanatın rehberliğinde eserler üzerinden diplomasi tarihinin dolambaçlı yollarında gezdiriyor. Sergi, ayrıca Osman Hamdi Bey’e ayrılan özel bir bölümde, sanatçının Vakıf koleksiyonunda yer alan eserlerini de sanatseverlerle buluşturuyor. Pera Müzesi, bir yandan Vakıf koleksiyonları ekseninde gerçekleştirdiği sergi ve müzecilik etkinlikleriyle Türkiye'nin unutulmaya yüz tutmuş kültürel ve sanatsal değerlerine ışık tutmaya çalışırken, diğer taraftan da düzenlediği kısa dönemli sergilerle “Jean Dubuffet”, “Henri Cartier-Bresson”, “Rembrandt”, “Niko Pirosmani”, “Josef Koudelka” “Joan Miró”, “Akira Kurosawa”, “Marc Chagall”, “Pablo Picasso”, “Fernando Botero”, “Ikuo Hirayama”, “Frida Kahlo”, “Diego Rivera” “Goya” ve “Giocometti” gibi usta sanatçıların yapıtlarını, Türkiye sanatseverleriyle buluşturuyor. Pek çok önemli sanatçıyı ilk kez Türkiye’ye getirmenin yanı sıra, bilimsel eksenli proje sergilerine yer veriyor. Bazı yurt dışı sergilerle uluslararası alanda da Vakıf koleksiyonlarını tanıtıyor. Pera Müzesi ayrıca her yaz döneminde Türkiye'nin ve dünyanın sanat eğitimi veren nitelikli kuruluşlarıyla işbirliği yaparak sergiler açıyor, genç sanata ve sanatçılara destek veriyor. Pera Müzesi’nde eğitimi, çocuklar ve gençleri sanatla buluşturmak, bir müze bilinci oluşturmak, sanatı ulaşılabilir kılmak ve izleyiciyle sergilenen eserler arasında iletişim kurmak amacıyla yapılan çalışmaları kapsıyor. Etkinliklerine Ekim 2008'de başlayan Pera Müzesi Film ve Video Bölümü, Pera Film, dönemler halinde düzenlediği programlarında, sinema klasiklerinden; Alain Resnais, Eric Rohmer, Federico Fellini, Roman Polanski’den, Igmar Bergman’a, deneysel film-video örneklerine, animasyon, belgesel ve kısa film türlerine kadar uzanan kapsamlı seçkiler sunuyor. Pera Müzesi, genç kitlelere yönelik “Genç Çarşamba” ve “Klasik Cumartesi” ile klasik müziğin özü olan oda müziği konserleri düzenliyor. Ayrıca, Türk Müziği konserleri serisi, günümüzün usta yorumcuları ve sazendelerinin, büyük bestecilerin seçme eserlerini seslendirecekleri programlardan oluşuyor. Ashley Tisdale Ashley Michelle Talya Tisdale (d. 2 Temmuz 1985, New Jersey), Amerikalı şarkıcı ve oyuncu. 1990'ların sonunda ve 2000'in başlarında televizyonda çeşitli rollerde oynadıktan sonra Disney Channel için çekilen orijinal dizisi "Zack ve Cody'nin Lüks Yaşamı"'ındaki Maddie Fitzpatrick rolü ve Disney Channel orijinal filmi "High School Musical" serisindeki Sharpay Evans rolü ile genç izleyicileri kendisine hayran bıraktı. Ayrıca 2007’de "Headstrong" adlı müzik albümünü çıkarttı. Ashley Tisdale'in ablası Jennifer Tisdale de oyuncudur. Tisdale anne tarafından Yahudidir. Bill Perlman adında bir menajer tarafından 3 yaşındayken keşfedildi. Yüzün üstünde reklam filminde rol aldı. 8 yaşındayken Broadway müzikali olan "Les Miserables" adlı eserde rol aldı ve eseri sahnelemek için dünya çapında turneye çıktı. 90'ların sonunda Tisdale konuk oyuncu olarak "Smart Guy", "7th Heaven", "Grounded for Life", "Boston Public", "Strong Medicine", "Charmed" ve "Beverly Hills, 90210" adlı dizilerde yer alır. 2001 yapımı "Karanlık Yolculuk" adlı filmde ufak bir rolü olur. Ayrıca "The Hughleys" ve "Still Standing" adlı sitkomlarda da ufak roller elde eder. T-Mobile reklamında Catherine Zeta-Jones ile oynar. Tisdale, Disney Channel'ın önemli bir oyuncusu haline geldi ve bir yandan da "Whisper of the Heart" adlı yapımda da seslendirme yaptı. Aynı zamanda yine aynı kanalın "High School Musical" adlı filminde de oynadı ve film çok büyük bir başarı elde etti. Bu başarının üzerine, çekilen serinin 2. ve de oynadı (2007). Tisdale'in "High School Musical" adlı filmdeki rolü gereği şarkı söyledi; söylediği üç şarkı da Billboard Hot 100 listesine girmeyi başardı ve Billboard Hot 100 listesine 3 şarkısını sokabilen tek kadın şarkıcı oldu. Ayrıca "Some Day My Prince Will Come", "Kiss The Girl" ve "A Dream is a Wish Your Heart Makes" adlı şarkıları da kanal için yeniden seslendirdi ve bunlara video klip çekti. Ashley Tisdale'in ilk müzik albümü "Headstrong" 6 Şubat 2007'de Warner Bros Plakçılık etiketiyle çıktı. Albüm Billboard Hot 200 listesinde ilk beşe girdi. Tisdale, Blender dergisi tarafından "Pop’un En Seksi İkinci Kadın Vokali" seçildi. Tisdale "Be Good to Me", "He Said She Said", "Not Like That", "Suddenly" adlı şarkıları için klip çekti. Tisdale'in 2008 projeleri arasında "High School Musical 3" ve "Picture This" adlı filmler yer aldı. 2009 projelerinden biri ise "Aliens in The Attic" oldu. Ashley Tisdale sesiyle oyunculuğuyla olduğu kadar fiziğiyle ve güzeliğiyle de ön planda olan ünlüler arasındadır. Gençlerin yeni idollerindendir. Vanessa Hudgens ile çok yakın arkadaşlardır. Son çıkardığı albümü "Guitly Pleasure" ise Bilboard Top 10 Album'e girmeyi başarmış ve daha ilk haftadan 50.000 satarak rekora doğru koşmuştur. 2010 ile 2011 yılları arasında "Hellcats" adlı dizide Savannah karakterini canlandırmıştır. Ashley, 2019 yılında Netflix'te yayınlanan Merry Happy Whatever adlı dizide başrol oynamıştır. Arnavutluk Katolik Kilisesi Arnavutluk Katolik Kilisesi, Papa'nın ruhanî önderliğindeki ve Vatikan merkezli ökumenik Dünya Katolik Kilisesi'nin alt bölümlerinden birisidir. Ülkedeki Katolik Kilisesi iki bölgeden ve altı özerk yönetim bölgesinden oluşur. Cemaatinin üye sayısı yarım milyon civarında tahmin edilmektedir. Arnavutluk Papalık ile diplomatik ilişki içindedir, Papalığın Arnavutluk'ta temsilciliği bulunur. 9. ve 10. yüzyıllarda İşkodra, Dıraç ve Nikopolis'in yanında Sarda, Pult ve Sapa piskoposlukları kuruldu. Antik Çağ'dan 1054'teki Ortodoks-Katolik bölünmesine (Schisma) kadar Arnavutluk Doğu (Ortodoks) ve Batı (Katolik) kiliselerinin coğrafi sınırında bulunuyordu. Hem Bizans Patrikhanesi hem de Roma ve Papalıkla çok eski ilişkilere sahipti. İllirya'nın ilk Hristiyan cemaati Aziz Paulus'un Dyrrachion'u (Durres) ziyaretiyle daha 1. yüzyılda kuruldu. Roma İmparatorluğu'nun 395 yılında Doğu ve Batı Roma olarak ikiye bölünmesinde Arnavut toprakları her ikisinin de tam arasında kaldı. 1054'teki Ortodoks - Katolik Kiliselerinin birbirlerinden tamamen ayrılmaları (Schisma) Arnavutluk'ta önceleri büyük etki yapmadı. İki kilise de birbirine rakip oluşturmadan yan yana bir arada var oldu. Ancak 12. yüzyıldan sonra Bar'da Benedikt Manastırının kurulmasıyla Katolik Kilisesinin etkisi Arnavutluğun kuzeyinde arttı. Durres'te ise Ortodoks Kilisesi daha hakimdi. Arnavutluk'ta 13. yüzyılda Ortodoks - Katolik ayrımı daha da belirginleşti. Ülkenin güneyi tartışmasız Arnavut Ortodoks Kilisesinin hakimiyetindeydi. Güneyde sadece Butrint önce Napoli Krallığı sonra da Venedik Devletine bağlıydı. Franziskan Tarikatı ilk Arnavut manastırını 1240'ta Lezha'da kurdu. 1278'te de Dominik Cumhuriyeti Tarikatı Durres'te ilk manastırını 1345 ve 1450 yıllarında da İşkodra'ya ve Lezha'ya diğer manastırlarını kurdu. Uruş (Merdita Bölgesi)'ndeki Fransisken Tarikatinin Azizi Aleksander (Arnavutça: Shen Llezhder)'le ilgili ilk yazılı belge 1319 yılındandır. Benedikt Manastırı'nın daha eski olması muhtemeldir. Merdita'da da Arber'lerin Katolik bir piskoposluk merkezleri vardı. Tek tek Katolik piskoposluklar 12. yüzyılda yaygındı. Ortacağ'da Arnavutlar genelde Arber adıyla anılıyorlardı. Bu aynı zamanda 12. yüzyıl sonunda Kruja Kalesi bölgesinde oluşmuş olan Arbanon Krallığı'nda yaşayan halkın da adıydı. Bu Katolik Krallık, Ortodoks Kilisesine bağlı olan Kruja yönetiminden ayrılarak oluşmuştu. Arnavut Katolikliği, 1342-1355 arasındaki Sırp Çarı Stefan Duşan'ın hakimiyetini zarar görmeden atlattı. Sırp Çarı'nın ölmesi ve Sırp Kırallığı'nın dağılmasının ardından soylu Arnavut sülalesi Ballsha, Zeta bögesi ve Arnavutluk'un kuzeyinde iktidarı ele geçirdi. Ballsha'lar 1368'de Ortodoksluk'tan Roma-Katolik Kilisesine geçtiler. Lezha piskoposlugunun kurulmasi da bu dönemde gerçekleşti. 15. yüzyılda Papalik Arnavut Katolikleri ve katolik soylularla çok sıkı ilişki içindeydi. İki tarafın da ortak çıkarı, Osmanlıların Balkanlar'daki ilerleyişini engellemekti. Durres Başpiskoposu Kardinal Pal Engjelli, Kral Skanderbeg (Gjergi Kastrioti)'nin askeri ve maddi açıdan desteklenmesi için pek çok kez diplomatik görevle İtalya'da yardım aramak için çabaladı. Aynı dönemde Arnavut Katolikleri kendilerine kültürel açıdan İtalya'yı örnek alıyorlardı. İtalya kaynaklı Rönesans'ın ve burjuva akımı olan hümanizmin Arnavutlar arasındaki etkisi 14. yüzyılda çok güçlü oldu. Ortacağ'dan Yeni Çağ'a geçişte Batı Avrupa'da başlayan değişiklikler ve yeni modern insan fesefesi Arnavutluk'ta da önemli mesafeler kaydetti ve izler bıraktı. Arnavutluk kültürel açıdan Batı Avrupa toplumlarına çok yaklaşmıstı. Ancak Arnavutluk'un Osmanlılarca fethi, Arnavutluk'ta sürmekte olan Rönesans reformlarını ve modernleşmeyi aniden durdurdu. Osmanlı hakimiyeti Arnavutluk'ta Orta Çağ ve Orta Çağ öncesi arkaik ve ataerkil insan ilişkilerini canlandırdı. Ayrıca Arnavutlar tarihlerinde ilk kez, kendilerine tümden yabancı olan Orta Doğulu ve Asyalıların askeri, dini ve kültürel istilası altında kaldı. Arnavutlar kitlesel olarak İtalya'ya kaçmak zorunda kaldılar. Skanderbeg Kastrioti'nin hayatını anlatan 16. yüzyılın en ünlü Katolik Arnavut yazarı Marin Barleti de bunlardan biriydi ve ünlü eseri De obsidione Scodrensi (Târih Yazmaları) İtalya'ya iltica ederek orada yazmak zorunda kalmıştı. Katolik olan Arnavutluk'un kuzeyini Kastrioti Skanderbeg'in ölümünden sonra Osmanlıların ele geçirmesi on yıl dahi sürmedi. 1479'da Venedik Devleti Osmanlılarla barış anlaşması yaparak İşkodra ve Lezha'yı Osmanlılara bıraktı. Piskoposluk merkezi olan Durres de 1501'de Türklerin eline geçti. Bundan sonra Katolik Arnavutların çoğunluğu fiilen İslam hakimiyeti altında yaşadılar. Osmanlıların hakimiyeti önceleri sadece sahil bölgelerindeydi. Merdita, Dukagin ve Malesia e Madhe boylarının bölgelerine İslam hakimiyeti giremedi. Bu bölgelerde 1490 - 1550 arasında Osmanlı hakimiyetine karşı pek çok isyan oldu. Buna rağmen başarılı Arnavut direnişi Arnavut Katolikliği'nin yavaş yavaş çökmesini engelleyemedi. Bunun en önemli nedenlerinin başında Arnavut Katoliklerinin İtalya ve Dalmaçya'ya zorunlu göç etmeleri oldu. Özellikle başarısız ayaklanmalardan sonra daha çok Hristiyan Arnavut kaçmak zorunda kaldı. Venedikliler ve Napoli Krallığı bu savaşkan Arnavutları memnuniyetle ordularına aldılar ve onlara Stratiot'lar yani savaşçılar ismini verdiler. Ayrıca Arnavutluk'ta Katolik din eğitiminin yasaklanmasından dolayı İtalya'ya din eğitimi için giden genç Arnavut Katoliklerin de çoğunlukla Arnavutluğa bir daha dönmemeleri Müslümanlaşmayı hızlandırdı. 16. yüzyılın sonlarında eğitim görmüş üst düzey papaz bulma sıkıntısı baş gösterdi. Aynı dönemde Arnavut Katoliklerinin Vatikan ve Papalıkla ilişki kurmaları da giderek zorlaştı. Bunun sonucu olarak Arnavut Katolikliği, İtalya ve Batı Avrupa Katolikliğinin aksine Rönesans ve yenilenme hareketlerinin dışında kaldı. 1571'de son Arnavut Pisoposluk kenti olan Bar da Osmanlılar tarafından ele geçirilince Arnavut Kilisesi'nin Vatikan ve Papalık'tan izolasyonu tescillenmiş oldu. Tümüyle Osmanlı yönetiminin elinde olan şehirlerde İslamlaşma daha 16.yüzyılın başlarında başladı. Şehirlerde yasayan Katolik ahalinin Müslümanlığa geçmesinde en önemli nedenlerden başında, Hristiyan olarak ve özellikle de Katolik olarak mevkî edinmenin olanaksız olması ve Hristiyanların ödedikleri ağır vergiler geliyordu. Müslümanlığa geçen aileler en azından evlerinde Hristiyan adetlerini sürdürüyorlardı. Bu arada en önemli kiliseler camiye çevrildi. Bu camiler başlangıçta küçük Müslüman grupların ibadetine yarıyorlardı. Bu ilk grupları askerler, memurlar, tüccarlar, ve özellikle büyük toprakların Osmanlı adına yöneticisi olan tımarlılar oluşturuyordu. Yeniçeri Ordusu için Hristiyan Arnavut ailelerinden oğlan çocukları alınıyor, orduda Müslüman olarak yetiştiriliyorlardı. Hristiyan Arnavut ailelerin kızları da ailelerinden alınıp çok kez İstanbul'a veya başka yerlerdeki padişahın, paşaların ve diğer Türk ve Müslümanların haremlerine yollanıyor, bazıları da köle pazarlarında cariye adıyla satılıyor, satın alan sahibinin evinde Müslüman oluyorlardı. Arnavutların Müslümanlığa geçmelerinde en önemli faktörlerden birisi Müslüman kadınların cariye diye satılmaması oldu. Durres, Lezha veya Bar şehirlerinde Türklerin fethinden sonra, buralarda eskiden yaşayan Hristiyan ahalinin sadece çok ufak bir bölümü kalmıştı. Buna rağmen bütün Türk hakimiyeti süresince şehirlerde yine de önemli sayılabilecek miktarda Hristiyan cemaat vardı. Dağlarda yaşayan Arnavut boyları, Osmanlı yönetimiyle devamlı ve sürekli çatışma halindeydiler. Dağlık bölgedeki Arnavut boyları olsa olsa en fazla Sancak Bey'ine vergi veriyorlardı. Fakat şehirlerde yaşayan Hristiyanlar için, Müslümanların altında hangi hukuksal konumda oldukları konusu çok önemliydi. Genelde Hristiyanlar İslam hukukunda ikinci sınıf haklara sahip anlamında 'zimmi' statüsündeydiler. Ancak Katolikler diğer gayrimüslimlerin, yani Ortodoksların ve Yahudilerin, 'Millet Sistemi' uyarınca sahip oldukları kısıtlı haklara da sahip değildiler. Bu nedenle Katolik Arnavutların herhangi bir yasal örgütlenme olanakları kalmamıştı ve hukuki durumları Ortodokslar veya Yahudilerden çok daha güvensizdi. Osmanlılarca sadece Fransizkan Tarikatına göz yumuluyordu. Bu nedenle hem Arnavutluk hem de Bosna'da ve tüm Balkanlarda faaliyet gösteren bu tarikat Arnavutluk'ta İslam döneminde Katolikliğin en önemli desteğiydi ve kiliseye hizmet verenlerin büyük bölümü de bu tarikattandı. 1569'da çeşitli Hristiyan Devletler (önce Fransa sonra Avusturya) Osmanlılara kapitülasyonları kabul ettirdiler. Öncelikle ticari ilişkileri içeren bu kapitülasyonlar sayesinde Osmanlı hakimiyet bölgesindeki Katoliklerin durumunda da iyileşmeler oldu. Örneğin Batı'dan ülkeye Katolik papaz getirilmesine izin verildi. Ancak yerel Müslüman yöneticiler bu kararları her zaman uygulamadılar ve Arnavut Katolikleri bu yüzden bu özgürlükten fazla yararlanamadılar. Ama yine de kapitülasyonlar sayesinde Arnavutluk'a atanmış bazı piskoposlar görev yerlerine gelebildiler. Ancak buna rağmen düzenli bir kilise örgütlenmesi yapılabilmesi olanaksızdı. Osmanlı Devleti'nin kısıtlamaları nedeniyle çoğu piskopos görevini uygulayamiyordu. Üst düzeye atanmış kilise görevlileri Papalık'ca atandıkları görev bölgelerinde çok kısa süre kalabiliyor ya da hiç ülkeye giremiyorlardi. 16. ve 17. yüzyıllarda Sarda, Deja, Ulqin ve Arber'deki küçük kilise cemaatleri yok oldular. Lezha ve Pult gibi pek çok kilise cemaati de uzun yillarca papazsiz kaldi. Lezha sehrindeki piskoposluk merkezi de, şehrin müslümanlarin çoğunluğuna geçmesiyle küçük ama Katolik kalmış bir köye taşınmak zorunda kaldı. Arnavut Katoliklerinin sıkıntılarini az da olsa dindirebilmek ve papazların görevlerini kolaylastırmak için bazi Arnavut kilise görevlileri o zaman icin bilinen ünlü dini eserlerin tercümelerini gerçekleştirdiler. Bu eserleri tercüme eden dini görevlilerin hepsi İtalya'da yetişmişlerdi. Bu eserler Arnavut edebiyatının da ilk eserleri oldu. Bu yazarlarin ilki Venedik civarinda görev yapan katolik papaz Gjon Buzuku idi. 1542-1563 arasindaki Trient Konsili sırasındaki Roma Ayini'ni Arnavutça'ya, yani ana diline cevirdi. Ancak Papalığın değişen politikası ve Latince dışındaki ayin dillerinin istenmemesi sonucunda Arnavutça Katolik Ayin kitabı kütüphane raflarına kaldırıldı. Bugün de bu kitabın orijinal bir tek basılı nüshasi bulunmaktadır. Bundan ancak elli yıl sonra 1618'de Pjeter Budi Roma'da Doktrina e Kershtene (Hristiyan Öğretisi) adlı arnavutça kitabını bastırabildi. Bu kitap Robert Bellarmin'in yazdığı popüler katesizm (ünlü halk din bilgisi) 'Christianae doktrinae explicato'nun tercümesiydi. Pjeter Budi tercümesine 50 sayfa kadar dini şiir ekledi. Bu şiirler kısmen Latinceden tercüme, kısmen ise özgün Arnavutça şiirlerdi. Sapa piskoposu Frang Bardhi ise ilk Latince - Arnavutça sözlüğü düzenledi. Bu sözlüğün özgün adı 'Dictionarium latino-epiroticum' idi. Bu sözlük Arnavut Kilise görevlilerine Latince öğrenimlerinde yardımcı olması için 1635'te basıldı. Bardhi'nin yazar olarak çalışmaları 1622'de De Propaganda File adıyla kurulan Papalık Kongregasyon'unca desteklendi. Bu kilise kuruluşunun görevi dünya çapinda Katolik misyonunun desteklenmesiydi. De Propaganda File'nin Arnavutluk'taki görevi özel bir anlama sahipti çünkü bir İslam Devleti olan Osmanlı'nin en batısındaki Arnavut bölgesinde zaten Katolikler vardı ve İtalya'dan yardım bekliyorlardı. Propaganda kongregasyonu kilise misyonerlerini ülkeye getirmek için çabaladı, Arnavut Hristiyanlarının durumu ve Arnavutluk'taki politik durum hakkında bilgiler topladı ve genç Arnavutların İtalya'daki dini eğitimlerini finanse etti. Çoğu Arnavut Hristiyan İlahiyat öğrencisi Ancona'daki İllirya Seminerleri adındaki okulda okudu. 1703'te Arnavutluk'un Bar kentinde Bölge Sinod'u (Papazlar Konferansı) toplandı. Bu Sinod'a bütün Arnavut papazları ve çok sayıda ruhban katıldı. Bu olay tarihe Arnavut Ulusal Konsili (Konferansı) olarak geçti. Bu konferans tam Arnavutların İslamlaşmasının zirveye vardığı bir dönemde toplandı. Arnavut Katolikleri ve ayrıca Papalık, Arnavut Kilisesini kurtarmak için harekete geçti. 18. yüzyılın kaynaklar bu hareketin başarılı olduğunu gösterir. Bu dönemde çok az Arnavut köyü komple İslam'a geçti. İşkodra, Lezha ve Sappa'da